शीर्षक,विवरण
लु को जोखिम,"तातो हावाको प्रकोप नै लु हो। गर्मी महिनामा नेपालको तराई क्षेत्रमा चल्ने तातो हावालाई लु भनिन्छ। तराई क्षेत्रमा सो समयमा तापक्रम ४० डिग्री सेन्टिग्रेटभन्दा माथि पुग्दछ। जसले गर्दा गर्मी समयमा चल्ने हावा अत्यधिक तातो हुने गर्दछ। तातो हावाको सम्पर्कमा आउने व्यक्तिको शरीरबाट अत्यधिक पसिना आउँछ। जसले गर्दा व्यक्तिको शरीरमा पानी र नुनको मात्रा कमी हुन्छ। पानी र नुनको कमीले गर्दा मुटुको धड्कन बढ्ने, टाउको भारी हुने, श्वास फेर्न असजिलो हुनेजस्ता लक्षण देखिन्छन्। साथै बेहोस हुने र अचानक मृत्युसमेत हुन सक्दछ। बच्चाबच्ची, वृद्धवृद्धा, मोटा मानिसहरू, मधुमेह, मुटु, दम मिर्गौलालगायत विभिन्न समस्याका दीर्घ रोगीहरू जोखिममा पर्छन्। अत्यधिक रक्सीको सेवन गर्ने व्यक्ति, सधैं एयर कन्डिसनर (एसी) लगाएर चिसोमा बस्ने व्यक्तिलाई लु लाग्ने सम्भावना हुन्छ। लुको कारणले स्वास्थ्यमा जटिलता आउने सम्भावना बढी हुन्छ। त्यसैले यस्ता व्यक्तिले अझ बढी सावधानी अपनाउनु पर्ने हुन्छ। लु लागेका विभिन्न लक्षणहरू देखिन्छन्। शरीरको तापक्रम बढ्ने, टाउको दुख्ने, चक्कर लाग्ने, उल्टी हुने, मांशपेसीको दुखाइ र कडापन आउने हुन्छ। त्यस्तै शरीरबाट धेरै पसिना बग्ने, आँखा रातो हुने, हात खुट्टाहरू पोल्ने, मुटुको धड्कन बढेको महसुस हुने, श्वास फेर्न असजिलो हुने, पखाला लाग्ने, मुख सुक्खा हुने, अत्यधिक थकान हुने र अनुहार रातो हुने हुन्छ। शरीरबाट पसिना आउन बन्द हुन्छ। जोगिने उपाय लु लाग्नबाट जोगिने सबैभन्दा उत्तम उपाय भनेको गर्मी र तातो हावा चलेको अवस्थामा घाममा ननिस्कनु नै हो। निस्कनै परे पूरै शरीर ढाकिने कपडा लगाएर छाता ओडेर मात्र निस्कने गर्नुपर्छ। शारीरमा पानीको मात्रा कमी हुन नदिन बेलाबेलामा पानी अथवा झोलिलो कुरा पिउने गर्नुपर्छ। शरीरलाई शीतलता प्रदान गर्ने पेयपदार्थहरू चिसो महपानी, कागतीपानी, इमिलीपानी, मोही, नरिबलको पानी, पुदिना पानीजस्ता पेयहरू प्रशस्त मात्रामा पिउनु उपयुक्त हुन्छ। काँक्रो, खर्बुजा, तर्बुजा मौसमजस्ता पानीको मात्रा बढी भएका र तुरुन्तै शक्ति प्रदान गर्ने फलफूलहरू खानुपर्छ। चिया, कफी, रक्सी, बोतल बन्द पेयपदार्थ सेवन गर्नु हुँदैन। घरबाट निस्कने कुनै काम छ भने बिहान अथवा बेलुकाको समयमा निस्कनु पर्छ। जति धेरै तातो हावा र घाममा बसियो त्यति नै लु लाग्ने सम्भावना बढ्दै जान्छ। लु लगेको उपचार बिरामीलाई छायाँमा लग्ने कसिएका कपडाहरू छन् भने हल्का गराइदिने बाहिरी कपडाहरू हटाई दिनुपर्छ। बिरामीलाई पंखाको हावामा राख्नुपर्छ। पंखा छैन भने कपडा अथवा किताब, कापीद्वारा हावा दिनु उपयुक्त हुन्छ। सम्भव छ भने शरीरको तापक्रम जाँच गर्नुपर्छ। शरीरको तापक्रम घटाउनको लागि बिरामीलाई पानीको फोहोरामा राख्ने वा चिसो कपडाले लपेट्नु पर्छ। दीर्घरोगी, वृद्ध र बच्चाबाहेकलाई गर्दन, काखी, ढाडमा बरफको सेकसमेत गर्न सकिन्छ। बिरामी होसमा आएपछि पानी र उपलब्ध स्वस्थकर झोलिलो कुरा खान दिनुपर्छ। माथिका उपचारहरू गर्दा समेत बिरामीलाई पूर्णरूपमा सहज अवस्था आएन भने नजिकको स्वास्थ्य संस्थामा पठाई दिनुपर्छ। डा पौडेल, सामुदायिक प्राकृतिक चिकित्सालय, नवलपुरका निर्देशक हुन्।"
सहकारीमा समाधान सूत्र,"सहकारीमा देखिएका बेथितिलाई सरकारले चाँडै नियन्त्रणमा लिनुपर्छ। अन्यथा लाखौं पीडित सडकमा आउनेछन् र स्थिति भयावह बन्न सक्छ। सहकारी ऐन, २०४८ ले नेपालको दिगो आर्थिक विकासमा दर्बिलो खम्बाको रूपमा सहकारीलाई उभ्याउन सक्ने कुरामा सहकारीकर्मी विश्वस्त थिए। सहकारितालाई राम्रोसँग बुझ्न र बुझाउन नसक्दा केही सहकारीमा सञ्चालनको छोटो समयमै समस्या आयो। सहकारी सञ्चालनको व्यवस्थापकीय क्षमता र सुशासनको पालना नहुनु मुख्य समस्या हो। सरल सहकारी ऐन र सिद्धान्तलाई अपव्याख्या गरी घुमाउरो बाटोबाट सहकारीलाई राजनीतिमा छिराएर यसको सिद्धान्तलाई नै गलत तरिकाले व्याख्या र प्रयोग गर्न सुरु गर्र्याैं। अर्थात् राजनीतिको अखडा बनाउँदै सहकारी ऐन, कानुन र सिद्धान्तलाई ठाडो चुनौती दियौं। सहकारीका केन्द्रहरू नै त्यो स्थानमा उभिए जसले नियामक निकायको भूमिका खेल्नु पथ्र्यो। यसैको मौका छोपी कम्पनीवालाहरू, घरजग्गा र सेयर कारोबारी, हाइड्रो र ग्रोसरी सञ्चालकहरूको नजरमा सहकारी पर्यो। त्यसलाई आफू अनुकूलको लगानी गर्ने संस्थाको रूपमा दुरुपयोग गरियो। सहकारी विभागले बेलाबेलामा ऐन, कानुनमा संशोधन पनि गर्छ। पूर्ण पालना गराउन भने सक्तैन। जसले कोसिस गर्छ, मन्त्रीवाला पार्टीको सहकारी सञ्चालकले ती रजिस्ट्रार र कर्मचारीको सरुवा गर्दिहाल्छन्। यस्तै तरिका रहने र सहकारीमा व्यापक सुधार नगर्ने हो भने सहकारी नेपालको अर्थतन्त्रको दरिलो खम्बा होइन कि ढोडको लट्ठी बन्ने पक्का छ। के हो त समाधान ? संस्थाले सदस्यलाई सेयर, बचत, कोष, बाह्य ऋणलगायत कहाँबाट कति रकम लिएको छ ? कहाँ, कति, के के शीर्षकमा लगानी गरेको छ ? लगानी गरिएको रकम समयमा फिर्ता नभएको कारणले बचत फिर्ता दिन कठिनाइ भएको जानकारी दिनु पर्छ। संस्था बन्द गर्नु समाधान होइन। बन्द नगरौं। बन्द छ भने सबै समिति र कर्मचारीको उपस्थितिमा तुरुन्तै खोलौं। सदस्यहरूसँग निरन्तर सम्पर्कमा रहँदै भेला र परामर्श गरौं। सबै समिति, उपसमितिहरू र कर्मचारीहरूलाई सदस्यमाझ परिचालन गरौं। ससाना समूह बनाई भेला गरौं। सञ्चालक, व्यवस्थापक र कर्मचारीले कर्जा लिएको छ भने पहिले जम्मा गरांै। ताकि बचतकर्ता नभड्किऊन्। गल्ती पनि गर्ने फुर्ती पनि लाउने नगरौं। के ख्याल राखौं भने सञ्चालक, व्यवस्थापक र कर्मचारीले लगेको रकम नतिरिकन अरू ऋणीले कर्जा तिर्न आउँदैनन्। संस्था सीमित सञ्चालक र कर्मचारीहरूको पेवाजस्तै हो भन्ने ठानी संस्थाबाट धेरै सेवासुविधा लिएका छांै भने स्वघोषणा गरी कटौती गरौं। बैठक भत्ता र सो नाममा लिने गरेको भत्ता केही समय नलिऔं। ऋण असुलीलाई प्राथमिकीकरण गरौं। लगानी गरिएका ऋणलाई क्षेत्रगत वर्गीकरण गरी ऋणीसँग भेटघाट गरौं। उनीहरूले लगानी गरेका परियोजनाको समस्याबारे बुझौं। चालू खर्च कटौती गरौं। अनावश्यक क्षेत्रमा खर्च नगरौं। संस्थाको नाममा सवारीसाधन छ भने बेचौं र नगदमा रूपान्तरण गरौं। त्यसले दैनिक खर्चमा पनि कटौती हुन्छ। सदस्यहरूलाई संस्थाको लगानी भएको रकम समयमा असुलउपर नभएको जानकारी दिने गरौ। के कारणले तरलता कम भयो, सदस्यहरूलाई सामान्य भाषामा बताऔं। कुनै तेस्रो पक्षले सदस्यलाई बताउनु घातक हुन्छ। विश्व ऋण परिषद्को सदस्य सुरक्षासम्बन्धी सिद्धान्तको मर्म पनि यही हो। संस्थालाई सामान्य रूपमा सञ्चालनमा ल्याउन मद्दत गर्न सदस्यहरूलाई अनुरोध गरौं। वित्तीय संस्थामा पुँजीको एकतर्फीमात्र बाह्य प्रवाह हुँदा बाँच्न सक्दैन। यस विषयमा सदस्यलाई सुसूचित गराऔं। संस्थाको पुँजीको स्रोत एवं परिचालनको संरचना, तरलता व्यवस्थापन गर्ने स्रोतहरू, सहकारीका सिद्धान्तहरू एवं सदस्यहरूको जिम्मेवारीका विषयहरू समेटी नियमित रूपमा सहकारी शिक्षा शिविर सञ्चालन गरौं। सदस्यहरूलाई बेलाबेलामा प्रगतिको जानकारी दिने गरौं। कहिले, के गतिविधि भए के प्रगति भयो, हाल संस्थाको वित्तीय अवस्था कस्तो छ भन्ने विषयमा जानकारी दिऔं। निर्णय प्रक्रियामा सदस्यहरूलाई सहभागी गराऔं। अत्यन्त चनाखो तरिकाले वित्तीय विश्लेषण गरौं। आत्तिएर बजारमा उपलब्ध वैकल्पिक स्रोतहरूबाट पछि तिर्नै नसक्ने र झन्झन् दलदलमा फस्ने गरी रकमहरू संकलन गर्ने गलत निर्णय नगरौं। ऋण दिने संस्थाहरूले पनि उक्त संस्थाले बाह्य ऋण लिन पाउने सीमा कति हो ? संस्थाको आन्तरिक नियन्त्रण प्रणालीलाई मजबुत बनाऔं। आन्तरिक लेखापरीक्षण नियमित रूपमा गराउने गरौं। त्यसलाई प्रभावमा नपारौं। स्वतन्त्र रिपोर्ट बनाउन दिऔं। कमजोरी भए सुधार गरौं। सक्षम सञ्चालक र व्यवस्थापक तयार गरौं। गल्ती गरेकाहरू आफैं पाखा लागौं। सक्षम नेतृत्व आफैं आउँछन्। तीन पुस्तासम्मले भनाइ खाने काम नगरौं। समस्यामा परेका संस्थाहरूको समूह मिलेर एकीकरण गर्ने काम गर्दै नगरौं। जसले समाधान दिँदैन र एकीकरण सफल हुँदैन। ससाना समस्या जोडेर ठूलो नबनाऔं। नियमनकारी निकायसँग डराएर नभागौं। पहँुचको गलत फाइदा नउठाऔं। नियमनकारी निकायलाई भ्रष्ट नबनाऔं। प्रतिबद्धता गरेपछि पालना गरौं र एकका लागि सबै, सबैका लागि एक भन्ने भावनाका साथ यस चुनौतीको सामना गर्न एक भएर अघि बढौं। सदस्यको बचत सुरक्षालाई पहिलो प्राथमिकतामा राखौं। अन्तमा, हाल मुस्किलले १८ देखि २० प्रतिशत सहकारीमात्रै सही ढंगले चलेका होलान्। सहकारीको अर्थतन्त्रमा तिनकै योगदान छ। खम्बा हुन १५ प्रतिशतको वृद्धि अझै आवश्यक छ। हजारौं सहकारीपिडित भोकतिर्खा नभनी सहकारीमा धाउन बाध्य छन्। वर्षौंदेखि बचत फिर्ता पाएका छैनन्। कति मरिसके कति रोगी र बिरामी छन्। कति डिप्रेसनको सिकार छन् र घरबार नै विखण्डन र समाप्त भएर लाखौं मानिस बिचल्लीमा परेका छन्। यो अवस्थामा सहकारी पीडितलाई राज्यले न्याय नदिने हो भने सहकारी आमजनताका लागि अभिशाप हुनेछ। बरु सरकारले विकराल रूप नलिँदै तत्कालै सहकारी ऐन खारेज गर्नुपर्छ भने गरोस्। सहकारीहरू बन्द गर्नुपर्छ भने पनि गरोस्। सरकार र गृहमन्त्रीले चाहने हो भने सम्भव छ। सबै बेथितिलाई सरकारले चाँडै नियन्त्रणमा लिन नसक्ने हो भने लाखौं पीडित भोलि सडकमा आउनेछन् र स्थिति भयावह बन्न सक्छ।"
"साफ च्याम्पियनसिप खेल्ने नेपाली टिम घोषणा, विमलको पुनरागमन","काठमाडौं : अर्को महिना भारतको बेङ्गलुरुमा हुने साफ च्याम्पियनसिपका लागि नेपाली राष्ट्रिय फुटबल टिमको घोषणा भएको छ। मुख्य प्रशिक्षक भिन्सेन्जो अल्बर्टो एनेसले बिहीबार २३ सदस्यीय टिमको घोषणा गरेका हुन्। प्रशिक्षक एनेसले तीन गोलकिपरमा कप्तान किरण चेम्जोङ, विशाल श्रेष्ठ र दीप कार्कीलाई समेटेका छन्। यस्तै, डिफेन्डरमा विमल पाण्डे, अनन्त तामाङ, देवेन्द्र तामाङ, निशान्त खड्का, रोहित चन्द र सिमन्थ थापा परेका छन्। मिडफिल्डरहरू पुजन उपरकोटी, एरिक विष्ट, नवीन लामा, मनिकुमार लामा, लाकेन लिम्बु, आभाष लामिछानेले स्थान बनाएका छन्। यस्तै, फरवार्डहरू आयुष घलान, दीपकराज सिंह ठकुरी, अञ्जन विष्ट, नवयुग श्रेष्ठ, मनीष डाँगी, आशिष चौधरी र विमल घर्ती मगर अन्तिम टिममा परेका छन्। विमल यसअघि घरेलु मैदानमा भएको थ्री नेसन्स कपमा राष्ट्रिय टिममा परेका थिएनन्। यद्यपि, उनले यसपाली पुनरागमन गरेका छन्। यस्तै, सिमन्थ, आभाष र लाकेन लिम्बु पहिलो पटक राष्ट्रिय टिममा परेका हुन्। नेपालले जुन १५ मा फिलिपिन्ससँग मैत्रीपूर्ण खेल खेल्दै छ। त्यहाँबाट नेपाली टिम सोझै साफ च्याम्पियनसिपका लागि भारत जानेछ। सन् २०२१ मा माल्दिभ्समा भएको साफ च्याम्पियनसिपमा नेपाल पहिलो पटक फाइनलमा पुगेर भारतसँग पराजित भएको थियो। अब्दुल्लाह अल्मुताइरीको नेतृत्वमा रहेको नेपाली टिमले ऐतिहासिक फाइनल यात्रा तय गरेको थियो।"
ज्वेरेभ फ्रेन्च अोपनको सेमिफाइनलमा,"पेरिस: अलेक्जेन्डर ज्वेरेभले बिहीबा राति क्वार्टरफाइनलमा थोमस मार्टिन एट्सेभेरीलाई ३१ सेटको नतिजामा पराजित गर्दै अन्तिम चारमा स्थान बनाएका छन्। गत वर्ष सेमिफाइनलमै घाइते भएका ज्वेरेभ लगातार तेस्रो पटक फ्रेन्च ओपनको सेमिफाइनलमा पुगेका हुन्। पहिलो सेट ६४ ले आफ्नो पक्षमा पारेका ज्वेरेभले दोस्रो सेट ३६ ले गुमाएका थिए। तर, त्यसपछि लगातार तेस्रो र चौथो सेटमा ६३ र ६४ को नतिजामा जित निकाल्दै अन्तिम चारमा स्थान बनाएका हुन्। जर्मन खेलाडी ज्वेरेभले फाइनल प्रवेशका लागि नर्वेर्जियन कास्पर रुडको सामना गर्नेछन्। अर्को सेमिफाइनलमा नोभाक जोकोभिच र कार्लोस अल्काराज आमनेसामने हुनेछन्।"
नेपाल अभ्यास खेलमा स्कटल्यान्डसँग ७ विकेटले पराजित,"काठमाडौं: विश्वकपको ग्लोबल छनोटअघिको अभ्यास खेलमा स्कटल्यान्डविरूद्ध नेपालले ७ विकेटको पराजय बेहोरेको छ। दक्षिण अफ्रिकाको टक्स ओभलमा टस हारेर ब्याटिङ थालेको नेपालले २८५ ओभरमा सबै विकेट गुमाउनु अघि एक सय ३२ रनको मात्रै योगफल बनाउन सक्यो। दोस्रो इनिङमा ब्याटिङमा उत्रिएको स्कटल्याणन्डले २९ ओभरमा ३ विकेट गुमाएर १षसय ३३ रन बनाउँदै निर्धारित लक्ष्य पूरा गर्यो। स्कटल्यान्डका लागि ब्रान्डन म्याकमुलेनले सर्वाधिक ५९ रनको अविजित इनिङ खेले। ओपनर क्रिस म्याकब्रिज १३ रनमा आउट हुँदा कप्तान रिची बेरिङटन ४१ रनमा अविजित रहे। नेपालका लागि दीपेन्द्रसिंह ऐरिले दुई विकेट लिँदा गुलसन झा र सोमपाल कामीले समान एक विकेट लिए। पहिला ब्याटिङ गरेको नेपालका लागि कुशल मल्लले सर्वाधिक ३७ रन जोडे। कुशलले २६ बलमा चार चौका र दुई छक्का प्रहार गरेका थिए। यस्तै, ३६ बलमा पाँच चौकासहित २८ रन बनाएर पभिलियन फर्किँदा कुशल भुर्तेलले १६ रन जोडे। यस्तै दीपेन्द्रसिंह ऐरीले १३ रन बाहेक अन्य ब्याटरले दोहोरो अंकमा रन बनाउन सकेनन्। बलिङतर्फ स्कटल्यान्डका ज्याक हार्भिस र ब्रान्डन म्याकमुलेनले सर्वाधिक तीनतीन विकेट लिए। नेपालले अर्को अभ्यास खेल जुन १० मा नेदरल्यान्ड्ससँग खेल्ने छ।"
यु २० एसियन कप छनोट: नेपालको दोस्रो हार,"काठमाडौं : एएफसी यू२० महिला एसियन कप छनोट अन्तर्गत दोस्रो चरणको खेलमा नेपाल चीनसँग ५० गोलको नतिजामा पराजित भएको छ। म्यानमारको यानगोनस्थित थुवुन्ना स्टेडियममा यो नेपालको लगातार दोस्रो हार हो। यसअघि, नेपाल पहिलो खेलमा घरेलु टिम म्यानमारसँग ५० कै नतिजामा पराजित भएको थियो। चीनको जितमा ओयाङ यूयान, हुओ यूछिन, यिन लिहोङ, लु जुयाउ र यू ज्याकीले गोल गरे। चीनसँगको हारसँगै नेपालको तेस्रो चरण पुग्ने सम्भावना लगभग सकिएको छ। छनोटको समूह बी मा रहेको नेपाल २ खेलमा जितबिहिन रहँदा तालिकाको पुछारमा छ। चीन लगातार जितसहित ६ अंक जोडेर शिर्ष स्थानमा छ। नेपालले अब अन्तिम खेलमा शनिबार चाईनिज ताइपेइसँग खेल्नेछ।"
अभ्यास खेलमा नेपालले स्कटल्यान्डलाई दियो एक सय ३६ रनको लक्ष्य,काठमाडौं : विश्वकपको ग्लोबल छनोटको अभ्यास खेलमा नेपालले स्कटल्यान्डलाई एक सय ३६ रनको लक्ष्य दिएको छ। दक्षिण अफ्रिकाको टक्स ओभलमा टस हारेर ब्याटिङ थालेको नेपालले २८५ ओभरमा सबै विकेट गुमाउनुअघि एक सय ३५ रनको मात्रै योगफल बनाउन सक्यो। नेपालका लागि कुशल मल्लले सर्वाधिक ३७ रन जोडे। कुशलले २६ बलमा चार चौका र दुई छक्का प्रहार गरेका थिए। त्यस्तै ३६ बलमा पाँच चौकासहित २८ रन बनाएर पभिलियन फर्किँदा कुशल भुर्तेलले १६ रन जोडे। त्यस्तै दीपेन्द्रसिंह ऐरीले १३ रन बाहेक अन्य ब्याटरले दोहोरो अंकमा रन बनाउन सकेकनन्। बलिङतर्फ स्कटल्यान्डका ज्याक हार्भिस र ब्रान्डन म्याकमुलेनले सर्वाधिक तीनतीन विकेट लिए। नेपालले अर्को अभ्यास खेल जुन १० मा नेदरल्यान्ड्ससँग खेल्ने छ।
"नेप्से परिसूचक ७२७ अंकले बढ्यो,२ अर्ब ३० करोडको सेयर कारोबार","काठमाडौं : सेयर कारोबार साताको अन्तिम दिन बिहीबार नेप्से परिसूचक सामान्य अंकले उकालो लागेको छ । नेप्से परिसूचक ७ २७ अंकले उकालो लागेर १९३९ ६१ मा विन्दुमा पुगेको छ। ठूला कम्पनीको सेयर कारोबार मापन सेन्सेटिभ परिसूचक १०५ अंकले ओरालो लागेर ३६४  ४२ मा सीमित भएको छ । कारोबार भएका कूल १३ उपसमूहमध्ये चारको सेयर मूल्यमा गिरावट आउँदा ९ उपसमूहको सेयर मूल्यमा वृद्धि भएको छ । कूल ५९ लाख ६२ हजार ९३ कित्ता सेयर २ अर्ब ३० करोड ५८ लाख ८८ हजार नौ सय ३१ मूल्यमा कारोबार भयो । नेप्सेका अनुसार कारोबारका आधारमा आइजीआई प्रुडेन्सियल इन्स्योरेन्स शीर्ष स्थानमा रह्यो । सो कम्पनीको १० करोड २६ लाख ८७ हजार सात सय १३ बराबरको सेयर खरिद बिक्री भयो। सिद्धार्थ प्रिमियर इन्स्योरेन्सको ९ करोड ६३ लाख १३ हजार पाँच सय नौ,शिवम् सिमेन्टको ८ करोड ७० लाख १२ हजार नौ सय २९, हिमालयन एभरेष्टको ८ करोड २८ लाख ५३ हजार र नेपाल दूरसञ्चार कम्पनी ८ करोड २२ लाख ३१ हजार एक सय ९१ रुपैयाँ बराबरको कारोबार भयो। नेप्सेका अनुसार डोल्टी पावर कम्पनीको सेयर मूल्यमा १० प्रतिशतले वृद्धि भई सकारात्मक सर्किट लागेको छ । भूगोल इनर्जी ९९६,मनकामना स्मार्ट लघुवित्त ८४८,सानिमा जीआइसी इन्स्योरेन्स ७ ३८ र हिमालयन एभरेष्ट इन्स्योरेन्सको सेयर मूल्य सात प्रतिशतले बढेको छ । त्यस्तै रिभर फल्स पावर ६६४, खप्तड लघुवित्त ३९४,ग्लोबल आईएमई ब्यालेन्स फण्ड पहिलो ३ ८९,सिटिजन म्युचुअल फण्ड ३७७ र श्वेत गङ्गा हाइड्रोपावरको शेयर मूल्य ३३९ प्रतिशतले घटेको छ ।"
रियल इस्टेट कम्पनीहरूका लागि लोन टु भ्यालु रेसियो ७० प्रतिशत पुर्याउन माग,"काठमाडौं : नेपाल जग्गा तथा आवास विकास महासंघ (एनएचएलडीएफ) का पदाधिकारी र नेपाल राष्ट्र बैंकका गभर्नर महाप्रसाद अधिकारीबीच भेट भएको छ। आगामी मौद्रिक नीतिको सुझावका लागि गभर्नर अधिकारीकै पहलमा घरजग्गा व्यवसायीहरूको भेट भएको हो। गभर्नर अधिकारीले प्राथमिकताका दिएर घरजग्गा व्यवसायीहरूबाट सुरुमै मौद्रिक नीतिको सुझाव ग्रहण गरेका हुन्। राष्ट्र बैंकको केन्द्रीय कार्यालय बालुवाटारमा बिहीबार भएको भेटमा घरजग्गा व्यवसायीहरूले वर्तमान अवस्थामा रियल इस्टेट सेक्टरले भोगिरहेको समस्या समाधानका लागि पहल गर्न गभर्नर अधिकारीसँग माग गरेका छन्। महासंघका अध्यक्ष भेषराज लोहनी नेतृत्वको टोलीले गभर्नर अधिकारीलाई लोन टु भ्यालु रेसियो रियल इस्टेट कम्पनीहरूलाई ७० प्रतिशत पुर्याउन माग गरेको छ। अहिले उद्देश्य नखुलेकाहरूको हकमा लोन टु भ्यालु रेसियो काठमाडौं उपत्यका भित्र ३० र बाहिरको हकमा ४० प्रतिशत छ। उद्देश्य खुलेकाहरूको हकमा लोन टु भ्यालु रेसियो ६० प्रतिशत भएको राष्ट्र बैंकले व्यवसायीहरूलाई स्पष्ट पारेको थियो। महासंघ टोलीले किस्ताबन्दीमा घरजग्गा किन्नेहरूको किस्ता मूल्यांकन बढाइदिन समेत माग गरेको छ। त्यसैगरी, अहिले घरजग्गा क्षेत्रमा बैंक तथा वित्तीय संस्थाहरूले कर्जा प्रवाह गर्दा कायम जोखिम भार १५० प्रतिशतलाई घटाएर १०० प्रतिशत कायम गर्न आग्रह गरेका छन्। जवाफमा गभर्नर अधिकारीले घरजग्गा क्षेत्रमा आगामी मौद्रिक नीतिले खुकुलो व्यवस्था गर्ने बताएका छन्। राष्ट्र बैंकले घरजग्गा क्षेत्रमा परेको असरलाई नजिकबाटै अनुभव गरिरहेको बताउँदै गभर्नर अधिकारीले यसले निर्माणसम्बन्धी काम नै कम भइरहेको बताएका छन्।"
मुर्रालाई मजाक बनाउँदा पशु सेवा विभाग दुखी,"काठमाडौं : नेपालमा मुर्रा जातको भैँसी कहिलेदेखि भित्रियो भन्ने आधिकारिक अभिलेख छैन। २०३२२०३३ सालमा नेपाल कृषि वर्ष मनाएको थियो। त्यसै बेला ठूलो संख्यामा मुर्रा भैँसी तथा राँगा, साँढे, जमुनापारी बोकाहरू भित्रिएको हुनसक्ने कृषि तथा पशुपन्छी विकास मन्त्रालयअन्तर्गतको पशु सेवा विभागले जनाएको छ। त्यसैबेलादेखि किसान स्तरमा ठाउँ ठाउँमा मुर्रा भैँसी बाँडिएको विभागका प्रवक्ता डा चन्द्र ढकाल बताउँछन्। तर भारतबाट आउने मुर्राहरू नेपालमा रहेको भन्दा उत्कृष्ट खालका छन्। ढकालका अनुसार नेपालमा पहिलादेखि नै स्थानीय जातका मुर्राबाट छनौट गरेर उच्च क्षमताका माउबाट जन्मेका बच्चाहरूलाई राखिदै आएको थियो। स्वास्थ्य र प्रजनन क्षमता हेरेर तिनीहरूबाट वीर्य संकलन गरिन्थ्यो। महिना दिनभित्र ल्याउने अपेक्षा पशु सेवा विभागले तीनवटा निकायमार्फत् वार्षिक आठ लाख कृतिम गर्भाधारण गर्दैआएको थियो। अहिले पनि सवा दुई लाख वीर्य उत्पादन गरेर उपलब्ध गराइरहेका थियो। भारतबाट उच्च उन्नत जातको आउने भएपछि उत्साह थपिएको बताए। तर हालः ल्याइने मुर्रा उच्च गुणस्तरको हुनेछन्। नेपालका विज्ञका टोलीले त्यहाँ गएर कति गुणस्तरवान् हुने भन्ने हेर्नेछन्। मुर्रा भैँसीको महत्व नबुझी जथाभाबी आलोचना हुँदैआएको भन्दै ढकालले गुनासो गरे। मुर्रालाई मजाकको विषय नबनाइदिनु। गाउँले अर्थतन्त्रसँग जोडिएको छ। यो एकदमै संवेदनशील छ। खाद्य सुरक्षा र ग्रामीण अर्थतन्त्रसँग जोडिएको विषय हो, उनले थपे, समग्र गाउँले किसानको आवश्यक्ता र मागलाई सम्बोधन गर्न ल्याइएको हो। नितान्त प्राविधिक विषय हो। गाईभैँसी लो प्रोफाइलको ब्यापार भएकाले मजाक बनाइएको र त्यसले गाईभैँसीको नजिकमा काम गर्नेहरूको चित्त दुखेको बताए। नेपाल २०७३ सालबाटै मुर्रा ल्याउन प्रयासरत उनका अनुसार नेपालमा २०७३ सालदेखि नै मुर्रा भैँसी ल्याउने प्रयास हुँदैआएको हो। यस विषयमा विभिन्न चरणमा छलफल भए। भइरहेको भन्दा उन्नत बीउ ल्याउने जोड लामो समय भयो। तर नियमित प्रक्रियामार्फत् मिलाउने प्रयास असफल थियो। सार्वजनिक खरिद ऐनअनुसार टेन्डर गर्नुपर्ने, जेनेटिक बीउहरूको सजह ल्याउन तथा किन्न नपाइने, मूल्य तोकिएको नहुने, प्लेन चार्टर गर्नुपर्ने, क्वारेन्टाइन प्रक्रिया पूरा गर्नुपर्ने, पटकपटक जाँच गर्नुपर्नेलगायतका अनेकौं असहजता भएको ढकालले बताए। मुर्राका मूल्य उसको उत्पादनका आधारमा हुन्छ। त्यसैले दाता तथा निजी संस्थासँग पहलका लागि कुरा गरिँदै आएको थियो। तर विगतमा बोका, भेडा, कुखुरा ल्याउन सहज भए पनि साँढे ल्याउन पनि समस्या भयो। लामो प्रयासपछि अमेरिकाबाट गत वर्ष ६ वटा साँढे ल्याउन सफल भएको उनले बताए। भारत र पाकिस्तान मुर्रा पाइने प्रमुख क्षेत्र हुन्। गुजरात, हरियानातिर शुद्ध जातका मुर्रा भैँसी पाइने भएकाले त्यहीबाट ल्याउन लामो समयदेखि प्रयास गरिरएको थियो। ढकालले भने, उन्नत नश्ल, उच्च प्रजनन क्षमता, उत्कृष्ट २० भित्रका राँगा भारत सरकारले सहयोग स्वरुप उपलब्ध गराएको हो। ती राँगाहरू नेपाल ल्याएपछि राष्ट्रिय पशु प्रजनन कार्यालयमा व्यवस्थापन हुन्छन्। विशेष व्यवस्थापनमा पालनपोषण गरिन्छ। यिनीहरूबाट वीर्य संकलन गरेर कृतिम गर्भाधारणका लागि किसान किसानलाई निशुल्क पठाइनेछ उनको भनाइ छ। करिब दश वर्षपछि यिनीहरूलाई प्रतिस्थापन गरिनुपर्छ। भएकालाई हटाएर उन्नत जातको भित्र्याउनुपर्ने हुन्छ। निश्चित समयपछि तिनीहरूबाट पनि उन्नत जात ननिस्कन सक्छन्। त्यसको निरन्तर अनुगमन गरिन्छ। नश्ल सुधार र विकास प्रयोजनका लागि ल्याइने भएकाले प्रजनन र मात्राका आधारमा वीर्य संकलन गरिन्छ। ढकालले भने, उत्कृष्ट जात छान्नका लागि राँगाबाट जन्मिएका पाडीले प्रतिवेतमा कति उत्पादन दिएका छन्। त्यो हेरिन्छ। चार हजार लिटरभन्दा बढी दुध दिने पाडीको बाउलाई मात्र छानिन्छ। नेपालमा पाइने मुर्राको प्रतिवेतमा १५ सय लिटर उत्पादन छ। सरकारी फार्ममा उत्पादन गरिएको मुर्राको २२२३ सयको हाराहारीमा उत्पादन छ। भारतबाट आउने मुर्राको चार हजारभन्दा बढी उत्पादन हुनेछ। मुर्रा नेपालसम्म ल्याउनका लागि परराष्ट्र मन्त्रालय तथा कृषि तथा पशुपन्छी मन्त्रालयले सम्पूर्ण प्रक्रिया पूरा गर्नेछ। अर्थ मन्त्रालयबाट खर्चको पहल गरिने छ। विज्ञहरू गएर हेर्ने, सीमासम्म ल्याउने, त्यहाँबाट पशु प्रजनन कार्यालयसम्म पुर्याउन लाग्ने खर्चको विषयमा पहल भइरहेको छ। करिब एक, डेढ महिनामा ती राँगाहरू नेपाल ल्याइने विश्वास रहेको उनले बताए । नार्कका वैज्ञानिक भन्छन्, जीन पत्ता लगाउन जिन्दगी बित्छ राष्ट्रिय पशु प्रजनन तथा आनुवंशिक अनुसन्धान केन्द्रका वैज्ञानिक डा सरोज सापकोटाका अनुसार नेपालमा पहिलादेखि नै मुर्रा भैँसी पाइन्थे। तर नेपालमा पाइने मुर्राहरू वैध च्यानलबाट आएका होइनन्। ठेकेदारहरूले बोर्डरबाट अवैधानिक तरिकाले भित्र्याएको हुन्थे। त्यस्ता भैँसी कुन बाउबाट जन्मए र तिनीहरूका आमा कुन हुन् भन्ने विषयमा तथ्यांक थिएन। त्यसैले उच्च प्रजनन र नश्लका हुन या हैनन् भन्ने निश्चित थिएन। ती मुर्राबाट क्रसबीड भएका जातहरू थिए। पहिला नेपालमा पाइने मुर्राबाट जन्मिने पाडा पाडीहरू राम्रा हुन्छन् भन्ने निश्चित थिएन, सापकोटाले भने, भारतबाट आउने राँगोबाट जन्मिने पाडापाडीहरू राम्रा हुन्छन् भनेर निश्चित भयो। उत्पादन राम्रो हुने भयो। एउटा जीन पत्ता लगाउन पचास, साठी वर्ष पनि लाग्छ। कसैको जिन्दगी नै जान्छ। एकपटक ब्याएपछि अर्को पटक ब्याउने अवधि भैँसीमा लामो हुन्छ। धेरै वटा पुस्ता हेर्नुपर्ने हुन्छ। आमाबाउभन्दा फरक देखिएकालाई हटाउँदै, राम्रोलाई मात्र छनौट गर्नुपर्छ। पुस्तौं पुस्ताको अनुसन्धानपछि मात्रै उच्च नश्ल र प्रजनन क्षमताका जात पत्ता लगाउन सकिन्छ। सरकारको सहयोग बिना यो काम गर्न सकिन्न। अनुसन्धानका लागि बजेट र धैर्यता चाहिन्छ। रैथाने चीज मूल्यवान भारतको नीतिले आफ्ना आनुवंशिक स्रोतहरू (जेनेटिक रिसोर्सेस) अरुलाई उपलब्ध गराउँदैन। त्यसैले मुर्रा भैँसी ल्याउने विषय संवेदनशील भएको जनाए। पशु होस् या कुनै पनि कुरा, आफ्नो देशको आनुवंशिक स्रोतहरू कसैलाई दिइँदैन। विश्वको प्रसिद्ध जात भयो मुर्रा। दुध उत्पादनमा यो सबैभन्दा उच्च हो। सबैभन्दा राम्रो चीजलाई सजिलै कस्ले दिन्छ र। त्यसैले नेपालमा धेरै ब्यापक हल्ला बनेको उनले जनाए। मुर्राभित्र सामान्य प्रजातिका २,४ लिटरमात्रै दुध दिने खालका पनि हुन्छन्। त्यसैले कुन जीन पत्ता लगाउनु महत्वपूर्ण मानिने उनले बताए। मुर्रा अलि ठूलो आकार, कालो रंग र सिंग एकदमै घुम्रिएको हुन्छ। आमाको जस्तै पोषिलो दुध सापकोटाका अनुसार मुर्रा भैँसीबाट पाइने दुधको विषयमा भारतमा अध्ययन गरिएको छ। तर नेपालमा भने अनुसन्धान भएको छैन। भारतमा भएका अध्ययनहरुले मुर्रा जातका भैँसीबाट आमाको जस्तै पोषिलो दुध (ए २ प्रोटिन) भएको पाइन्छ। (ए २) दुध मानव स्वास्थ्यका लागि लाभदायी मानिन्छ। बच्चाका वृद्धिविकासमा थप सहयोग पुर्याउँछ। तर नेपालमा यस्ता विषयमा अनुसन्धान भएको नभएको सापकोटाले बताए । नेपालसँग छन् २६ रैथाने ब्रीड नेपालमा पनि २६ प्रजातिका रैथाने ब्रीड छन्। गाईमा सात वटा, भैँसीमा चार वटा, भेडा चार, बाख्रामा चार, बंगुरमा तीन, कुखुरामा तीन र घोडामा एक वटा गरेर विभिन्न जातका छन्। सबैमा आफ्नो विषेश गुणहरू छन्। हरेक देशको रैथाने चीजलाई संरक्षण गरेर प्रवर्द्धन गर्ने र प्रयोगमा ल्याउने गर्छन्। त्यसको महत्व एकदमै मूल्यवान मानिन्छ। सापकोटाका अनुसार नेपालमा जम्मा तीन प्रजातिका भैँसी पाइन्थे। लिमे, पार्कोटे र गडडी जातका। हालः तराईतिर पाल्नेलाई तराई जातको नामले चिनिन्छ। चार रैथाने प्रजाति छन् अहिले। पोखराको राष्ट्रिय पशु प्रजनन कार्यालयमा मुर्रा राँगा, भैँसी छन्। तर कानुनी तरिकाले नभई अन्य कुनै तरिकाले आएका। तीमध्येका उच्च प्रजनन क्षमता भएकाबाट वीर्य छनौट गरिँदै आएको छ। कृषि तथा वन विज्ञान विश्वविद्यालय चितवनले सन् २०१७ मा प्रकाशन गरेको अध्ययनमा नेपालमा एकदमै महत्वपूर्ण पशुधनका रूपमा भैँसीलाई मानिन्छ। नेपालमा झन्डै ५२ मिलियन भैँसी रहेको र त्यसले राष्ट्रिय अर्थतन्त्रमा टेवा पुर्याएको उल्लेख छ। भैँसीबाट मात्रै करिब ६७७ प्रतिशत दुध र ५७४ प्रतिशत मासु उपलब्ध हुँदै आएको छ। जथाभाबी भैँसी काट्ने गर्दा रैथाने प्रजाति पनि जोखिममा परेको जनाइएको छ। लिमे, पार्कोटे र गड्डी जातको भैँसीमा रोग प्रतिरोधातमक क्षमता धेरै भएको, पोषणयुक्त मासु तथा दुध उपलब्ध गराउँदै आएको उल्लेख छ।"

शीर्षक,विवरण
दुर्दिन बनेको त्यो दिन,"विश्वको कुनै पनि भागलाई हिरोसिमा र नागासाकीभन्दा पनि अझै सयौं गुना क्षति हुने दुर्दिन निम्तिन नदिऊँ। जापानको सुन्दर सहर हिरोसिमामा आजैका दिन (१९४५ अगस्त, ६) बिहानको ८ः१५ बजेको थियो। बिहानका नित्यकर्ममा हिरोसिमावासी सधैं झैं व्यस्त थिए। प्रकृतिले बिहानीको कमलो घामको घुम्टो ओढेकी थिइन्। चराहरू बिहानीका गीत गाइरहेका थिए, नदीहरू आफ्नै सुरमा सुसाइरहेका थिए। यस्तैयस्तै मस्त दैनिकी चलिरहेका बेला आकाशमा मडारिरहेको विमानबाट ठीक त्यसैबेला हिरोसिमामा लिटिल ब्वाय नामक शक्तिशाली परमाणु बम बजारियो। धुवाँको विशाल मुस्लो आगोभन्दा पनि सहस्र शक्तिशाली बनेर हिरोसिमालाई लपेट्यो। हिरोजस्तो सुन्दर हिरोसिमा केही मिनेटमै ध्वस्त भयो। हिरोसिमा निलेको त्यो दुर्दिन नसेलाउँदै अगस्ट ९ तारिखका दिन जापानकै अर्काे सहर नागासाकीमा पनि बजारियो। विमानबाट बिनाशक फ्याटम्यान नामक परमाणु बम नागासाकीमा बज्रियो। त्यसले पनि सुन्दर नागासाकीलाई डढाएर नांगो र बीभत्स पारी छाड्यो। घाउ पुरानो हुँदै जाँदा त्यसमा खाटा बस्नुपर्ने हो तर कुनै घाउले जति पुरानो भयो, त्यति नै बढी पीडा र यातना दिँदोरहेछ। हिरोसिमा र नागासाकी नरसंहार र ध्वंसको ७८ वर्ष भइसकेको छ। हरेक वर्ष अगस्ट महिनाका ६ र ९ तारिख आउँदा मानव सभ्यतामाथि दुर्दान्त हमला र महाविनाश गरेको त्यो दानवीय घटनाको घाउ चर्चरी चहर्याउँछ। सम्पूर्ण मानव जातिको सातो जाने गरी झस्काउँछ। खर्बाैंका भौतिक संरचना खरानी भएको क्रूरता र निर्दोष प्रकृतिमाथि भएको त्यो अत्याचारले मुटुमा भक्कानो छुटाउँछ। अकल्पनीय त्यो तवाहीका वार्षिकीको पीडादायी घडी सजीव रूपमा चित्रण गर्ने शब्द शब्दकोशमा पाउनै मुस्किल छ। तर, पनि जबजब हरेक वर्ष अगस्त महिना आउँछ, त्यसको क्रूर सम्झना ऐठन बनेर आइहाल्छ र शब्दका रूपमा भक्कानो छुटिहाल्छ। भनिन्छ, सुरुसुरुमा दोस्रो विश्वयुद्धमा झोसिन अमेरिकाले खासै चासो राखेको थिएन तर अमेरिका यो युद्धमा किन होमियो ? यसका लागि पहिलो विश्युद्ध (सन् १९१४१९१८०) र त्यसको विश्राम भर्सेलिज सन्धि (सन् १९१९)सम्मै पुग्नुपर्ने हुन्छ। सन्धिमा भेला भएका राष्ट्रले पहिलो विश्वयुद्धको तवाही दोहोरिन नदिने सम्झौता गरे। जसमा जर्मनीमथि अनेक प्रतिबन्ध लगाउन आमजनताको ढाडै सेक्ने गरी कर र दायित्व थोपरियो। जर्मनीका आमनागरिकमा यो सन्धिप्रति तीव्र रूपमा असन्तुष्टि पैदा भयो। यही असन्तुष्टिले जर्मनीका जनताले आफ्नो भावनाको प्रतिनिधित्व गर्ने एउटा पात्र खोजे। हिटलरमा उनीहरूले त्यो अनुहार देखे। कहिल्यै युद्ध नगर्ने भन्ने जर्मनीले समेत हस्ताक्षर गरेको भर्सेलिज सन्धिको नाजी जर्मनीले उल्लंघन गर्यो। जसकारण पहिलो विश्वयुद्ध सकिएको दुई दशक नपुग्दै दोस्रो विश्वयुद्ध आरम्भ भयो। दोस्रो विश्युद्धको आरम्भ जर्मनीको नाजी अन्धराष्ट्रवाद र जापानको सैन्य साम्राज्यवादको विश्वशक्ति बन्ने भोकको परिणाम हो। बाँकी मुलुक सार्वभौमिकता जोगाउन जर्मनीविरुद्ध युद्धमा उत्रिए। जर्मनीले १ सेप्टेम्बर १९३९ मा पोल्यान्डमाथि धावा बोलेपछि बेलायत र फ्रान्सले जर्मनीविरुद्ध युद्धको घोषणा गरे। युद्धकै क्रममा पछि गएर नाजी जर्मनीले अस्ट्रिया, चेकोस्लोभाकियालगायत युरोपका देश कब्जाको प्रयास गर्यो। यता एसियामा एसिया एसियनहरूको हो भन्ने अर्को नारा घन्काउने काम जापानले गर्यो। शक्तिको मदले उन्मत्त भएर अमेरिकाको पर्लहार्वरमा जापानले (७ डिसेम्बर १९४१)मा हवाई हमला गर्यो। शक्तिशाली सैन्य अखाडा रहेको पर्लहार्वरको यो प्रहारमा अमेरिकाका थुप्रै सैन्य सामग्री ध्वस्त भए। १५ सय मानिसको मृत्यु भयो। शासक कुलांगार भएपछि मानव सभ्यता र प्रकृतिको सम्पूर्ण कुल र वंश नै सखाप पार्दोरहेछ भन्ने दृष्टान्त हो, हिरोसिमा र नागासाकी। एकातिर जापानले अमेरिकाको सामरिक मुटुमै प्रहार गर्नु र अर्कातिर जर्मनीले आणविक हतियार बनाउँदैछ भनेर अमेरिकाले सुराक पाउनुजस्ता कारणले अमेरिका पनि आत्मरक्षाका लागि अग्रसर भयो। आणविक बम बनाउन कस्सियो। तत्कालीन अमेरिकी राष्ट्रपति रुजवेल्टले उपराष्ट्रपतिलाई समेत सुईको नदिई गोप्य रूपमा परमाणु बम बनाउने काम सम्पन्न गर्न म्यानहाट परियोजना बनाए। पर्लहार्वर हमला (१९४१) पश्चात् करिब तीन वर्ष लगाएर परमाणु बम बनाएको अमेरिकाले न्यूमेक्सिको सुनसान मरुभूमिमा (सन् १९४५,जुलाई)मा त्यसको सफल परीक्षण गर्यो। उता जापानविरुद्ध पर्लहार्वर हमलाकै अर्को दिन युद्धको घोषणा गरेको अमेरिकाले जापानले आत्मसमर्पण गराउने सुर कस्यो। युरोपमा नाजी जर्मनी युद्धमा पराजयोन्मुख भइसकेर युरोपमा युद्ध मत्थर भएको अवस्था थियो। उता जापानको सैन्य प्रभाव र दबदबा एसिया प्रसान्त क्षेत्रमा बढ्दो थियो। पर्लहार्वर हमलापछि जापानसँग क्रुद्ध बनेको अमेरिकाको रिस सेलाएको थिएन। अमेरिकी राष्ट्रपति रुजवेल्टको निधनपछि राष्ट्रपति बनेका ट्रुम्यानले यो धम्की जापानलाई दिइसकेका थिए। जापानले आत्मसमर्पण गर्ने छनक नदेखाएपछि अन्ततः अमेरिकाले जापानमथि हमला गर्ने निर्णय गर्यो। त्यो हमला जापानको कुन सहरमा गर्ने भनी लामो अति गोप्य विमर्शपछि यसका लागि जापानको हिरोसिमा र नागासाकी रोजेर ती दुई ठाउँलाई आक्रमणको तारो बनाइयो। यसरी जापानको हिरोसिमामा अगस्ट ६ र नागासाकीमा अगस्ट ९ मा परमाणु बम महाकाल बनेर बज्रे। जापानका ती सुन्दर सहर जसलाई निर्माण गर्न मानवजातिले सयौं वर्ष लगाएको थियो। त्यो पनि भस्म भयो, करोडौं वर्ष पहिलेदेखिको प्रकृति एकाएक आगलागी भएको जंगल र लास दन्किरहेको मसानघाटभन्दा पनि दारुण बन्यो। हिरोसिमा १ लाख ५० हजार र नागासाकीमा ७५ हजार जना मानिस कोही खरानी बने त कोही डढेका ठुटाका आकार बने। सीमित बाँचेका पनि कोही सग्ला रहेनन्। कोही अंगभंग भए त दृश्य बीभत्स बन्यो। भनिन्छ, आज जन्मने शिशुहरूमा पनि त्यहाँ त्यसबेलाको त्यो कहालीलाग्दो विकीरणको असर देखिन्छ। त्यही विकिरणको प्रभाव हुन्छ भनेर जापानकै अरू सहरका बासिन्दाहरू यी दुई सहरमा नाताकुटुम्ब गाँस्न हिच्किचाउँछन्। यस अर्थमा यी दुई सहर अहिले पनि सीमान्तकृत झैं छन्। समृद्धि, सकारात्मक ऊर्जा र उज्यालोका लागि वैज्ञानिकले आणविक ऊर्जा त बनाए तर अमेरिकाले त्यो ऊर्जालाई हिंसा, विनाशकारी अन्धकारका लागि दुरुपयोग गर्यो। यसरी समग्र सभ्यता ध्वंस गर्न आफ्नै आविष्कार प्रयोग गरिएपछि यसका आविष्कारक वैज्ञानिक ओपेन हावर अत्यन्त हतप्रभ भए, दुःखी बने। शासक कुलांगार भएपछि मानव सभ्यता र प्रकृतिको सम्पूर्ण कुल र वंश नै सखाप पार्दोरहेछ। एक घर मुल्याहाले सात घर पिर्छ भने झैं एउटा मुल्याहा शासकका कारण मानवजातिले सयौं वर्षसम्म यातना भोग्नु परिरहेछ। आज त झन् संसारका थुप्रै देशले आणविक बम बनाएका छन् र कुन मूर्ख शासकले कतिबेला कहाँ ती विस्फोट गराएर हिरोसिमाभन्दा पनि महाविनाश गर्ने हो भन्ने भयावह स्थिति छ। सबैले मनन गरौं, कुनै पनि देशमा उग्र महत्वाकांक्षी, हिंस्रक, सन्की र कुलांगार शासकहरू जन्माउने र पुल्पुल्याउने काम नहोन्। विश्वको कुनै पनि भागलाई हिरोसिमा र नागासाकीभन्दा पनि अझै सयौं गुना क्षति हुने दुर्दिन निम्तिन नदिऊँ। र प्रार्थना गरौं अब यस्तो कहिल्यै नहोस्। दिवंगत भएका तमाम हिरोसिमा र नागासाकीवासीप्रति भावपूर्ण श्रद्धाञ्जलि !"
अर्थको स्थिर नीति चाहियो,"कोभिडको बेला सरकारका तर्फबाट उद्योग व्यवसायलाई केही न केही राहतका सुविधा दिइएका थिए। तर, अहिले बैंकको ब्याज तिर्न नसकेर थुप्रै उद्योगीव्यवसायी कालोसूचीमा परेका छन्। यसबीचमा ससाना थुप्रै व्यवसाय बन्द भए। धेरै सटरमा ताला लागेका छन्। ठूला उद्योगहरू पनि बन्द हुन थालेका छन्। त्यसैकारण औद्योगिक व्यवसाय ओरालोतिर छ। निर्माण क्षेत्रका व्यवसायी भुक्तानी नपाएर आन्दोलित छन्। निर्माणसँग अरू क्षेत्रहरू पनि जोडिएका हुन्छन्। उद्योगव्यवसायका लागि जग्गा प्राप्ति गर्ने बेलाका झमेला पनि अन्त्य हुन सकेका छैनन्। आज एउटा नियम हुन्छ, सरकार परिवर्तन लगत्तै अर्को व्यवस्था गरिन्छ। उद्योग सञ्चालन गर्न बरु कम पैसा लाग्छ, तर त्यो उद्योगका लागि जग्गा किन्न बढी लगानी लाग्छ। सरकारले स्थिर नीति लिन नसक्दा उद्योग व्यवसाय क्षेत्रका समस्या ज्युँका त्युँ छन्। अर्कोतिर पुँजीगत खर्च समयमा नहुने त परम्परा जस्तै भइसक्यो। पर्यटन व्यवसाय आर्थिक उन्नतिको सम्भाव्य क्षेत्र हो। तर, सरकारले हवाई टिकटमा भ्याट लगायो। यसैकारण नेपाल घुम्न आउनेले भारतबाट टिकट किन्न थाले। चालु आर्थिक वर्षको बजेट पनि बढी कर उठाउन मात्रै केन्द्रित छ। सरकारसँग पैसा छैन। व्यापारीहरूसँग कर उठाउन जोड दिइएको छ। जबकी अहिले न व्यापार व्यवसाय चलेका छन्, न त उद्योगले नै गति लिन सकेका छन्। हाम्रो आर्थिक समृद्धिको अर्को क्षेत्र होजलविद्युत्। पर्याप्त बिजुली उत्पादन गर्ने क्षमता छ। तर, यसमा ध्यान पुगेको छैन। हामीसँग राम्रो बाटो, सडक, पुललगायतका गुणस्तरीय पूर्वाधार छैनन्। यसकारण पनि व्यापारउद्योग सञ्चालनमा गाह्रो अवस्था छ। विदेशी उत्पादनसँग प्रतिस्पर्धा गर्न सकिँदैन। एकताका सिमेन्ट उद्योगहरू राम्रै फस्टाएका थिए, तर अहिले त्यस्ता उद्योग नै धराशायी छन्। औषधि उद्योगहरू पनि २४ वटा राम्रो होलान अरूमा समस्या देखिन थालेको छ। हामीले दाल, चामल निर्यात गर्न नसके पनि आयातलाई रोक्न सक्यौं भने व्यापार घाटालाई न्यूनीकरण गर्न सक्छौं। कृषिप्रधान मुलुक भनिन्छ तर यो भाषणमा मात्र सीमित भयो। साँच्चै गर्ने बेलामा गरेकै छैन। उद्योगी, व्यवसायीहरू अति नै दयनीय, कठिन र अप्ठ्यारो अवस्थाबाट गुज्रिनु परिरहेको छ। यस्तो बेला उद्योगीव्यवसायीलाई सघाउ पुग्ने नीति सरकारले लिनुपर्छ । (राणा, नेपाल उद्योग वाणिज्य महासंघ (एफएनसीसीआई) पूर्वअध्यक्ष हुन्)"
सम्भव छ फोटोग्राफिक मेमोरी ?,"संज्ञानात्मक मनोविज्ञानका अनुसार एकपटक हेरेको, पढेको तथा सुनेको भरमा हुबहु जस्ताको तस्तै स्मरण गर्ने क्षमतालाई फोटोग्राफिक मेमोरी भनिन्छ। संज्ञानात्मक मनोविज्ञानका अनुसार एकपटक हेरेको, पढेको तथा सुनेको भरमा हुबहु जस्ताको तस्तै स्मरण गर्ने क्षमतालाई फोटोग्राफिक मेमोरी भनिन्छ। यस क्षमताका बारेमा अहिलेमात्र होइन, उहिलेदेखि नै अनेक अद्भूत प्रसंग उठने गरेको इतिहास छ। तर फोटोग्राफिक मेमोरी संज्ञानात्मक मनोविज्ञानको क्षेत्रमा एक विवास्पद विषय हो। संसारका कतिपय मानिसहरूले आफूमा यस किसिमको मानसिक क्षमता भएको दाबी गरेता पनि वैज्ञानिक रूपमा यसको पुष्टि भएको छैन। फोटोग्राफिक मेमोरीको सम्बन्धमा सबैभन्दा चर्चित र वैज्ञानिक अध्ययन भएको विषय हो, रुसका पत्रकार एसबी शेरेस्वस्कीको स्मरण शक्ति। उनी साधारण पत्रकार थिए। उनको आईक्यू पनि सामान्य थियो। तर उनको स्मरणशक्ति ज्यादै अद्भूत थियो। रिपोर्टिङका लागि उनलाई कागजकलम तथा टेपरेर्कडर आदिको आवश्यकता पर्दैनथ्यो। उनले सुनेका, पढेका तथा अनुभव गरेका जुनसुकै विषयहरू पनि हुबहु सम्झन्थे, शब्दशब्द भन्न सक्थे। उनलाई विदेशी भाषाका कवितासमेत हुबहु याद हुन्थ्यो। रुसका प्रसिद्ध स्नायुमनोवैज्ञानिक एआर लुरियाले एसबी शेरेस्वस्की स्मरणशक्तिका वारेमा लामो अध्ययन अनुसंधान गरेका थिए। अध्ययनका क्रममा डा लुरियाले १४ वर्ष पहिला बताएको निरर्थक शब्दहरूको समूहलाई समेत शेरेस्वस्कीले सही सही बताएको पाए। डा लुरियाले आफ्नो अध्ययनबाट शेरेस्वस्कीले याद गर्नुपर्ने कुराहरूलाई सम्बद्ध (लिंक) तथा भिज्यूलाइज गरेर याद गर्ने गरेको तथ्य पनि फेला पारे। उनले याद गर्न पर्ने कुराहरूलाई रगिंन बनाएर र एक अर्कोसँग गाँसेर कल्पना चित्रमा उतार्थे। यो नै अहिले प्रचलित मेमोरी टेक्निक हो। फोटोग्राफिक मेमोरीको सम्बन्धमा कतिपय कुरा रहस्यमय भएता पनि यस्ता व्यक्तिहरूले मेमोरी टेक्निक प्रयोग गरेर नै शक्तिशाली स्मरणशक्ति बनाएका हुन् भन्ने तथ्य चाहीँ सत्य हो। हिजोआज अद्भूत स्मरणशक्ति प्रदर्शन गरी चर्चामा आउने गरेका तथा स्मरण शक्तिमा गिनिज बुक वल्र्ड रेकर्ड राखेका जति पनि व्यक्तिहरू छन्, उनीहरूले मेमोरी टेक्निकहरू उपयोग गरेर यस्तो स्मरण शक्ति प्रदर्शन गर्न सकेका हुन्। मेमोरी टेक्निकका बारेमा जानकारी नभएका मानिसहरूलाई यस्तो मेमोरी प्रदर्शनी जादु जस्तो लाग्ने गर्छ। तर यो न त जादु हो न त जन्मिँदै पुर्पुरोमा लिएर आएको क्षमता हो। मेमोरी टेक्निक सिक्ने हो भने जोसुकैले पनि यस किसिमको अपत्यारिलो क्षमता प्रदर्शन गर्न सक्छन्, ७८ वर्षका बालबालिकाले पनि। वैदिक कालमा ऋषिमुनिहरू तथा उनका चेलाहरूले वैदिक मेमोरी टेक्निकद्धारा श्लोक तथा पाठहरू याद गर्थे। ५औं शताब्दीतिर ग्रीसमा पनि मेमोरी टेक्निकको खुब चर्चा थियो। तर बिचमा आएर मेमोरी टेक्निक मृत प्रायः भयो। अदभूत स्मरणशक्तिका पत्रकार शेरेस्वस्की आवगमनसँगै पुनः मेमोरी टेक्निकले चर्चा पायो। मेमोरिष्ट हैरी लोरेनको किताब, मेमोरी बुकले मेमोरी टेक्निकलाई संसारभरि फैलायो। अहिले त करोडौं मानिसले मेमोरी टेक्निक सिकेर फाइदा लिइरहेका छन्। हुन पनि मेमोरी टेक्निकले कतिपय अवस्थामा कमाल नै देखाउँछ। तर, मेमोरी टेक्निकका पनि सीमा छन्। हरेक कुराहरू याद गर्न मेमोरी टेक्निकको उपयोग गर्न कठीन हुन्छ। एक सेकेण्डमा एक पृष्ठ पढेर कुनै किताब याद गर्न सकिँदैन। त्यो किनभने कुनै पनि विषय स्मरणको लागि पञ्च ज्ञानेन्द्रिय (आँखा, कान, नाक, जिब्रो तथा त्वचा) मार्फत् विषय मनमस्तिष्क स्टोर हुन आवश्यक छ। देखेर, सुनेर, पढेर तथा अनुभव गरेर नै सूचना मनमस्तिष्कमा स्टोर हुन्छन्। र, मनमस्तिष्कमा स्टोर भएका सूचना नै स्मृतिमा आउने हो। सामान्यतया औसत मानिसले एक मिनेटमा ३ सय शब्द पढ्न सक्छन्। तर मेमोरी टेक्निकको स्पीड रिडिङ सिकेका व्यक्तिले एक मिनेटमा १५ सय शब्द पढ्न सक्छन्। कसैकसैले त एक मिनेटमा १०औं हजार शब्द पढ्न सक्ने दावी गर्छन्। डा पाउल आर शेलेको एउटा चर्चित किताब छ, फोटोरिडिङ। यस किताबमा लेखकले फोटोरिडिङको टेक्निक सिकेर अभ्यास गर्ने हो भने फोटोरिडरले एक मिनेटमा २५,००० शब्दभन्दा बढी शब्द पढ्न सक्षम हुने दाबी गरेका छन्। यसको मतलब एक पृष्ठ किताब पढ्न १ सेकेण्ड लाग्छ। १६९ पृष्टको उनको किताब फोटोरिडिङ पढ्न सिर्फ ३ मिनेट लाग्छ। तर यस किसिमको पढाइ स्टन्ट देखाउन उपयुक्त भए पनि यसको व्यावहारिक अर्थ भने खासै छैन। त्यो किनभने पढ्नु भनेको सिर्फ पढ्नुमात्र होइन, बुझ्नु पनि हो। फोटोरिडिङ टेक्निकमार्फत् पढेका शब्दहरूको निचोडलाई मात्र मस्तिष्कले चित्रका रूपमा स्टोर गर्दछ, शब्द शब्दलाई होइन। शब्द शब्दलाई स्टोर गर्न हरेक शब्दहरू पढ्न (हेर्न) आवश्यक हुन्छ। समान्यतया एक शब्द हेर्न र स्टोर गर्न ०३ सकेण्ड जति समय लाग्छ। त्यसैले कुनै पनि व्यक्तिले सर्र पाठहरू हेरेको भरमा १ हजार पृष्टको किताब १०, १५ मिनेटमा शब्द शब्द हुबहु याद गर्न सक्ने प्रश्न नै उठ्दैन। सामान्यतया कुनै पनि किताब शब्द शब्द नपढीकन किताब हुबहु याद गर्न सम्भव छैन। वैज्ञानिक रूपमा अहिलेसम्म फोटोग्राफिक मेमोरी सत्य सावित नभएता पनि मेमोरीसँग सम्बन्धित कतिपय किताबको पाना पल्टाउने हो भने फोटोग्राफिक मेमोरीका वारेमा यस्ता हजारौं घटना छन्। तर, पत्रकार शेरेस्वस्कीवाहेक कुनै पनि यस्ता व्यक्तिको स्मरण शक्तिका बारेमा वैज्ञानिक अध्ययन भएको छैन। कतिपय संज्ञानात्मक मनोवैज्ञानिक फोटोग्राफिक मेमोरीको यस कथित क्षमतालाई वाहियात र अफवाहको संज्ञा पनि दिने गर्छन्। त्यसैले हजार पृष्ठको कुनै पनि भाषाको किताब १०, १५ मिनेटमा पढेर अघिपछि जताबाट सोधे पनि हुबहु बताउन सक्ने क्षमतामाथि विश्वास गर्न सकिने ठाउँ छैन। मूल कुरो यस किसिमको क्षमता विकास गर्न कसैलाई पनि आवश्यक छैन, विद्यार्थीलाई पनि। पढेर सबै कुरा याद भए पनि यदि पढेको बुझिएन भने त्यसको कुनै अर्थ हुँदैन।"
"सर्वाधिक सफल अमेरिका विश्वकपबाट बाहिरियो, स्वीडेन क्वार्टरफाइनलमा","मेलबर्न : चार पटकको च्याम्पियन तथा साविक विजेता अमेरिकालाई सडन डेथमा ५४ को नतिजामा पराजित गर्दै स्वीडेन फिफा महिला विश्वकपको क्वार्टरफाइनलमा पुगेको छ। आइतबार अस्ट्रेलियाको मेलबर्नमा भएको खेलको निर्धारित ९० मिनेट गोलविहीन बराबरीमा सकिएको थियो। प्रतिस्पर्धात्मक खेलमा अमेरिकाले धेरै आक्रमण बुने पनि अपेक्षित फिनिसिङ नहुँदा चार पटकको च्याम्पियनले अतिरिक्त समयमा पनि गोल निकाल्न सकेन। एक सय २० मिनेटपछि पनि गोल हुन नसकेपछि न्युजिल्यान्ड र अस्ट्रेलियामा जारी विश्वकपको पहिलो खेल पेनाल्टी सुटआटमा पुगेको थियो। अविश्वसनीय बनेको पेनाल्टी सुटआउटमा स्वीडेनले बाजी मार्यो। अमेरिकी खेलाडी एन्डी सुलिभान, लिन्ड्से होरान, क्रित्सी मेविस र एलिसा नाहेरको प्रहार गोलमा परिणत भएको थियो। त्यसबाहेक मेगान रापिनो, सोफिया स्मिथ र केली ओहाराले गोल गर्न सकेनन्। अर्कारित स्वीडेनका लागि फ्रिदोलिना रोल्फो, एलिन रुबेनसन, हाना बेनिन्सन, माग्दालेना एरिकसन र लिना हर्टिगले गोल गरे। नाथाली बोर्न र रेबिका ब्लोमभिस्टको प्रहार असफल बन्यो। जितसँगै स्वीडेन विश्वकपको क्वार्टरफाइनलमा पुगेको छ। स्वीडेनले अगस्ट ११ मा जापानसँग सेमिफाइनल प्रवेशका लागि खेल्ने छ। साविक विजेता अमेरिकाको यात्रा अन्तिम १६ मै समाप्त भएको छ। आजै भएको अर्को अन्तिम १६ को खेलमा दक्षिण अफ्रिका लागि २० ले पराजित गर्दै नेदरल्यान्ड्स पनि क्वार्टरफाइनलमा पुगेको छ। नेदरल्यान्ड्सले सेमिफाइनल प्रवेशकालागि अगस्ट ११ मै स्पेनसँग खेल्ने छ। भोलि हुने अन्ति १६ का खेलहरूमा इङ्ल्यान्ड र नाइजेरिया तथा अस्ट्रेलिया र डेनमार्क आमनेसामने हुनेछन्।"
एन्फा विशेष साधारण सभा भदौ २४ मा,"काठमाडौं : अखिल नेपाल फुटबल संघ (एन्फा) ले विशेष साधारणसभा आगामी भदौ २४ गते गर्ने भएको छ। शुक्रबार राति सम्पन्न कार्यसमिति बैठकले संघको विशेष साधारणसभा भदौ २४ मा गर्ने निर्णय गरेको हो। यस्तै संघको नियमित साधारणसभा भने असोज २९ गते गर्ने निर्णय गरेको छ। पंकजविक्रम नेम्वाङको अध्यक्षतामा बसेको बैठकले राष्ट्रिय टोलीमा रहँदा घाइते भएका खेलाडीको सम्पूर्ण खर्च संघले नै बेहोर्ने र राष्ट्रिय टोलीका महिला तथा पुरुषको समान पुरस्कार दिने विषयमा पनि अध्ययन गर्न सचिवालयलाई जिम्मेवारी दिने निर्णय गरेको छ। महिला प्रशिक्षक तथा रेफ्रीको संख्या बढाउन आवश्यक रणनीति बनाउने निर्णय पनि बैठकले गरेको छ। यसैगरी विधान संशोधनसँगै कर्मचारीको सेवा सुविधा, खरिद र मूल्यांकनका लागि विभिन्न समिति गठन गर्ने निर्णय पनि बैठकले गरेको छ। तीन स्थानमा महिला एकेडेमी सञ्चालनका लागि अर्को कार्यसमितिमा बजेट र कार्यक्रम पेश गर्ने निर्णय गर्दै महिला राष्ट्रिय टोलीको नकआउट प्रतियोगिता आयोजना गर्न सचिवालयलाई जिम्मा दिएको छ। बैठकले खेलाडीको बाँकी रहेका पुराना पुरस्कार क्रमिक रुपमा वितरण गर्दै लैजाने निर्णय पनि गरेको छ।"
तेक्वान्दो खेलाडीलाई पोसाक,"काठमाडौं : चीनको हाङझावमा हुने १९औं एसियाली खेलकुदका लागि छनोट हुन सफल काठमाडौं जिल्लाका तेक्वान्दो खेलाडीलाई काठमाडौं जिल्ला तेक्वान्दो संघले खेल सामग्री प्रदान गरेको छ। १९औं एसियाली खेलकुदमा काठमाडौं जिल्लाबाट आयशा लामा र अञ्जली तामाङ सहभागी हुँदै छन्। कार्यक्रममा तेक्वान्दोका प्रशिक्षक टार्जन सुब्बा, कविराज खड्गी र कुमार लामा घिसिङलाई पनि खेल सामग्री प्रदान गरेको थियो। काठमाडौं जिल्ला तेक्वान्दो संघले आफ्नै नवनिर्वाचित पदाधिकारीको परिचयात्मक तथा तेक्वान्दो डोजाङस्कुलका प्रमुखलाई धन्यवाद ज्ञापन गर्न आयोजित कार्यक्रममा एसियाडमा सहभागी हुने खेलाडी र प्रशिक्षकलाई खेल सामग्री प्रदान गरेको हो। उनीहरूलाई तारकेश्वर नगरपालिकाका प्रमुख कृष्णहरि महर्जन र काठमाडौं जिल्ला तेक्वान्दो संघका अध्यक्ष विक्रम खड्गीले खेल सामग्री हस्तान्तरण गरेका थिए। कार्यक्रममा नगर प्रमुख महर्जनले तारकेश्वर नगरपालिकाले चालू आर्थिक वर्षमा खेलकुदका लागि मात्रै एक करोड बजेट विनियोजन गरेको बताउँदै हरेक स्थानिय तहले राष्ट्रको प्रतिष्ठा अभिवृद्धि गर्ने महत्वपूर्ण माध्यम खेलकुदलाई विशेष प्राथमिकता दिनुपर्नेमा जोड दिएका थिए। अध्यक्ष खड्गीले काठमाडौं जिल्ला तेक्वान्दो संघको नयाँ कार्यसमितिको एक मात्र उद्देश्य निस्वार्थ ढंगले तेक्वान्दोको विकास र विस्तारमा लाग्नु रहेको बताए।"
नेपालको दिगो विकास गर्ने योजना अभियानको छ,"रुट्स अफ नेपालको अवधारणा कसरी विकास भयो ? गोल्यान ग्रुपले लामो समयदेखि उद्योग व्यवसायमा काम गर्दै आइरहेको छ। यसले ५ हजारभन्दा बढीलाई रोजगारी दिइरहेको छ। तर, पनि हामीले यो समाजको दिगो विकासका लागि थप केही गर्न सक्छौं कि भनेर आन्तरिक रूपमा नै छलफल चलायौं। छलफल गरिरहँदा नेपालको मुख्य समस्याको रूपमा युवा विदेश पलायनलाई कसरी रोक्ने विषयमा हाम्रो ध्यान गयो। नेपालमा रोजगारीको अवसर नहुँदा र भविष्य सुरक्षित नदेख्दा युवा विद्यार्थी विदेश पलायन भइरहेका हुन्। ती युवालाई नेपालमा नै कसरी रोक्न सकिन्छ ? र नेपालमा अवसरको क्षेत्र कुनकुन हुन् भनेर हेर्दा ४ क्षेत्र पहिल्यायौं। यी क्षेत्र भनेको नेपालको प्रचुर सम्भावना भएका क्षेत्रहरू हुन्। अनि नेपाललाई बनाउने काम भनेको युवाहरू नै हुन्। माइन्ट सिफ्ट गर्ने प्रयास स्वरूप रुट्स अफ नेपाल अवधारणा अघि सारिएको हो। रुट्स अफ नेपालमा नै किन ? नेपालको आर्थिक सामाजिक विकासलाई दिगो बनाउनका लागि यो अभियान अघि बढाइएको हो। यसका लागि नेपालमा प्रकृतिले दिएका रैथाने वा स्थानीय वस्तुको विकास कसरी गर्न सकिन्छ भन्ने हो। नेपाल कृषि, उर्जा र पर्यटनमा प्राकृति रूपमा नै धनी देश छ। यस्तै बढ्दो आयातलाई न्यूनीकरण गर्न आन्तरिक उत्पादनमा जोड दिनका लागि उत्पादनमूलक उद्योगलाई पनि अघि बढाउन सकिन्छ भन्ने पनि यो अवधारणाले देखाउँछ। नेपालको विकासको मुख्य कडी नै कृषि, ऊर्जा, पर्यटन र उत्पादनमूलक उद्योग भएकाले हामीले यी उद्योगहरूको समस्या, चुनौती र अवसरका सम्बन्धमा युवालाई संलग्न गराएर अघि बढाउने सोच बनाएका छौं। नेपालबाट हामीले बेच्न सक्ने भनेको नै कृषि हो, ऊर्जा हो, पर्यटन हो। गोल्यान गु्रपले यी क्षेत्रमा काम त गर्दै छ तर यसमा युवा जनशक्तिलाई पनि विकासको एउटा रुट्स मानी उनीहरूकोे संलग्नता बढाएर नविनतम प्रयास गर्ने हाम्रो उद्देश्य छ। रुट्स अफ नेपालअन्तर्गतको केस च्यालेन्ज के हो ? रुट्स अफ नेपालले बढाएको ४ क्षेत्रमा सबैभन्दा पहिला कृषिलाई अघि सारिएको छ। केस च्यालेन्जअन्तर्गत मास्टर र ब्याचलर अध्ययनरत विद्यार्थीले ४ जनाको समूह बनाएर प्रतियोगितामा भाग लिएका छन्। पहिलो चरणमा २० समूह अघि बढ्दै छन्। यीबाट अन्तिम चरणमा ५ जनाको समूह चयन गरिने छ। यसमा सहभागी विद्यार्थी समूहले कृषि क्षेत्रको मुख्य समस्या के हो, चुनौती के छ र समाधान गर्न के गर्न सकिन्छ भनी केस स्टडी रिपोर्ट बनाउनुपर्ने छ। यसमा उनीहरूले समस्या समाधान गर्न के गर्न सकिन्छ भनी रचनात्मक सोच, र रणनीतिक निर्णय पनि दिनुपर्ने हुन्छ। उनीहरूमध्येको उत्कृष्ट केस स्टडीलाई सम्बन्धित सरोकारवाला समक्ष पुर्याउने काम गरिने छ। यसका साथै ती विद्यार्थीलाई रोजगारीको अवसर पनि दिइने छ। दोस्रो चरणमा ऊर्जा, त्यसै गर्दै ४ वटै क्षेत्रमा नै यसरी नै अघि बढिने छ। यो अभियानले सम्बन्धित सरोकारवालालाई कसरी सहयोग गर्छ ? अभियानका प्रस्तावित ४ क्षेत्रमा महत्वपूर्ण अवसर छन्। तर, सरकारी प्रक्रिया, नीति, नियमका कारण अल्झन छन्। यी अल्झनलाई सुल्झाउन सके यसमा आबद्ध व्यवसायी मात्र नभई सर्वसाधरणले पनि छिटो र सहज रूपले सेवा र सुविधा पाउने छन्। त्यसकारण केस च्यालेन्जमार्फत् यी क्षेत्रमा भएका समस्या पनि थाहा हुन्छ, भने आवश्यक नीतिगत सुधार पनि थाहा हुन्छ। यो रिपोर्ट सरकार वा सम्बन्धित निकायलाई बुझाउँदा ध्यानाकर्षण पनि हुन्छ। अभियानले पारदर्शी रूपमा नै काम गर्ने छ। युवा जनशक्तिसँगै समाजको प्रतिनिधि हुने छ। अब हामीले अभियानबाट दिएका सुझावलाई कसरी लिने भन्ने सरोकारवालाको नै हात हुनेछ। हामीले पारदर्शी रूपमा समस्या र उपायसहितको अध्ययन रिपोर्ट बुझाउने छौं। रुट्स अफ नेपाल अभियानले भोलिका दिनमा कसरी काम गर्ने छ ? यो अभियानलाई दिगो रूपमा नै अघि बढाउने हाम्रो सोच छ। यसअन्तर्गत पहिलो चरणमा केस स्टडी गर्दैछौं। यसमा एक, दुई, तिन गरेर समस्या र उपायको खोजी गर्नेछौं। चार क्षेत्रका नै केस च्यालेन्ज सकेपछि यसलाई पेपरमा प्रकाशित गर्नेछौं। यी रिपोर्टलाई सम्बन्धित मन्त्रालय, सम्बन्धित निकाय तथा सरोकारवालालाई बुझाउने छौं। यस्तै, युवा उद्यमशीलताको विकास गर्न उद्यमशीलता फोरम बनाउने सोचमा छौं। यो फोरमलाई उद्यमशीलतासम्बन्धी आवश्यक तालिम र लगानी पनि उपलब्ध गराउने भन्ने छ। हाम्रो उद्देश्य भनेको नै नेपाललाई अघि बढाउन नेपाली युवा जनशक्तिलाई अघि सार्दै नेपाली रैथाने वा स्थानीय वस्तु तथा सेवाको विकास गर्ने भन्ने छ।"
इनरुटको मौसमी जानकारी कहिले ?,"काठमाडौं : नेपालमा हुने धेरै दुर्घटनाहरू बाटो (इनरुट)को मौसमी जानकारीको अभावमा हुने गरेका छन्। छिनछिनमा नै परिवर्तन हुने मौसम र डाँडाकाँडा नै विमान दुर्घटनाका कारण हुन्। अमेरिकाको सिकागो कन्भेन्सनमा विश्वको हवाई सुरक्षासम्बन्धी १९ मध्ये एनेक्स ३ ले राष्ट्रिय तथा अन्तर्राष्ट्रिय उड्डयन क्षेत्रलाई आवश्यक मौसमी जानकारी (मौसम विज्ञान) दिनुपर्ने उल्लेख छ। नेपालमा उड्डयन क्षेत्रलाई आवश्यक मौसमसम्बन्धी जानकारी जल तथा मौसम विज्ञान विभाग (डीएचएम)ले दिने गरेपनि विभागले इनरुटको भन्दा पनि विमानस्थल वरपरको मात्र मौसमसम्बन्धी जानकारी दिने गरेको नेपाल नागरिक उड्डयन प्राधिकरणका सहप्रवक्ता ज्ञानेन्द्र भुल बताउँछन्। उनका अनुसार नेपालमा ३४ विमानस्थल सञ्चालनमा छन्। ती विमानस्थलमा विभागको नेटवर्क करिब ११ मा मात्रै रहेको छ। दुर्गमका जिल्ला विमानस्थलमा विभागको नेटवर्क विस्तार हुन नसकेको भुल बताउँछन्। ट्रंक रुट (तराईका जिल्ला) लाई भन्दा पनि स्टल रुट (पहाडी तथा हिमाली जिल्ला) को इनरुटको मौसमी जानकारी आवश्यक हुन्छ। डाँडाका कोप्चाबाट अकस्मात निस्किने बादल नै नेपालको हवाई क्षेत्रको चुनौतीको रूपमा रहेको छ। विमानस्थल वरपरको जानकारीभन्दा पनि इनरुटको मौमसी जानकारी आवश्यक छ। दुर्घटनापछि गठन हुने जाँचबुझ आयोगले पनि विमान रुटमा मौसमी जानकारी दिने यन्त्र राख्नुपर्ने सुझाव दिँदै आएको छ। तर, सबै हवाई रुटमा मौसमीयन्त्र जडान गर्न नसकेको जल तथा मौसम विभागले स्वीकार्छ। उडान भर्नुपूर्व सम्बन्धित विमान कम्पनीका अधिकारी गन्तव्य विमानस्थल तथा रुटको मौसमी जानकारी लिन विभाग पुग्ने गर्छन्। तर, उनीहरूले इनरुटको भन्दा पनि उडान र अवतरण गर्ने विमानस्थलको मात्र मौसमी जानकारी पाउँछन्। आन्तरिक उडान भर्ने विमान तथा हेलिकप्टर औसत उडान उचाइ १२ हजार फिट हुन्छ। तर, विभागले भने २१ हजार फिट माथिको मौसमी जानकारी दिने गरेको समिट एयरका प्रबन्ध निर्देशक मनोज कार्की बताउँछन्। बादलभन्दा माथि सधैं घाम नै लाग्छ भने वायुको चाप पनि कम हुन्छ र पानी पनि पर्दैन। तर, आन्तरिक उडान भर्ने विमानले लिने उचाइमा भने बादल नै बढी देखापर्ने हुन्छ र यसले भिजिबिलिटीमा असर गर्छ। मौसम विज्ञान विभागले इनरुटको भन्दा पनि विमानस्थल वरपरको मात्र मौसमसम्बन्धी जानकारी दिने ३४ विमानस्थल सञ्चालनमा भए पनि विभागको नेटवर्क करिब ११ मा मात्रै हवाई दुर्घटनाको कारण बादल उठेको थाहा नहुने र बादलभित्र छिर्दा भिजिलिटी कम भएर डाँडामा ठोकिने हो। अहिलेसम्म विभागले इनरुटको मौसमी जानकारी दिन लगानी नगरेको सम्बन्धमा सम्बन्धित निकायको ध्यानाकर्षण हुन जरुरी रहेको कार्कीको भनाइ छ। अहिले इनरुटको मौसमी जानकारी लिनका लागि ठाउँठाउँमा वायुसेवा कम्पनीले प्रतिनिधि राखेको र उनीहरूले जे देख्छन् त्यो खबर दिने गरेको बताउँछन्। मौसम विभागको नेटवर्क नभएको ठाउँमा प्राधिकरणले एयर ट्राफिक कन्ट्रोलर (एटीसी)को माध्यमबाट मौसमी जानकारी प्रदान गर्दै आएको बताउँछ। एटीसीको तालिमको क्रममा मौसमी जानकारीको सम्बन्धमा पनि सिकाइएको हुन्छ। त्यो तालिमको आधारमा एटीसीले मौसमको अवलोकन गरेर भन्न सक्ने सहप्रवक्ता ज्ञानेन्द्र भुल बताउँछन्। प्राधिकरण र जल तथा मौसम विज्ञान विभागबीच उडानका लागि आवश्यक मौसमी जानकारी दिने सम्बन्धमा सम्झौता भएको हुन्छ। त्यसको आधारमा प्राधिकरणले प्रत्येक एउटा पूर्ण उडान (उदाहरणः काठमाडौंपोखराकाठमाडौं) का लागि आवश्यक मौसमी जानकारी लिन १० अमेरिकी डलर लिने गर्छ। त्यो रकम सम्झौताअनुसार एकमुष्ट विभागलाई दिने गरेको भुल बताउँछन्। विभागले दिने मौसमी जानकारी भनेको विमानस्थलको वरिपरिको १० किलोमिटरभित्रको जानकारी दिने हो।तर विमान दुर्घटना हुँदा बाटो (इनरुट)को मौसमी जानकारीको अभावमा दुर्घटना भएको देखिन्छ। यस्तोमा इनरुटको मौसमी जानकारी दिनुपर्यो भन्दा विभागसँग त्यो क्षमता छैन। प्राधिकरणले २००९ देखि विभागसँग इनरुटको मौसमी जानकारी मागेको भुल बताउँछन्। सन् २०१११२ तिर नै जापानी संस्था जाइकाको सहयोगमा तारा र सीता एयरले वेदर क्यामरा राखे। नेपाल नागरिक उड्डयन प्राधिकरणले २०७९ जेठमा जोमसोममा तारा एयरको विमान दुर्घटनापछि इनरुटको मौसमी जानकारी बिना उडान नगर्न निर्देशन नै जारी गर्यो। तर, इनरुटमा मौसमी जानकारी दिने वेदर क्यामरा जडान गर्न नसकिएको विभागका वरिष्ठ मौसमविद् वरुण पौडेल बताउँछन्। उडान र अवतरण हुने विमानस्थलको वरपरको मौसमी अवस्थाको जानकारी दिने गरेको तर, हवाई बाटोको सबै ठाउँमा मौसम कस्तो छ भन्ने जानकारी दिन अझै विभाग सक्षम नभएको पौडेलको भनाइ छ। प्राधिकरणले राष्ट्रिय आविष्कार केन्द्रसँग सम्झौता गरी पोखराजोमसोम रुटमा ६ वेदर क्यामरा जडान गरेकोे छ। यसले इनरुटको जानकारी पोखरा र जोमसोम टावरबाट लिन सकिने भएको छ। अब सिमिकोटलगायतका क्षेत्रमा पनि विस्तार गर्ने योजना प्राधिकरणको छ। अहिले विभागले पनि वेदर क्यामरा जडानलाई प्राथमिकतामा राखेको मौसमविद् पौडेल बताउँछन्। आगामी ३ वर्षभित्र थप १७ पहाडी स्थानमा वेदर क्यामरा जडान गरिने बताइएको छ।"
शृङ्गारका सामग्री आयातमा बाहिरिन्छ ठूलो रकम,"काठमाडौं : दैनिक जीवनमा प्रयोग हुने सामग्रीको आयातमा ठूलो धनराशि खर्च भएको पाइएको छ। सिन्दुर, टुथपेस्ट, कपाल स्याहारको सामग्री आयातमा ठूलो धनराशि विदेशिएको छ। भन्सार विभागले सार्वजनिक गरेको विवरणअनुसार त्यस्ता सामग्रीको आयातका लागि मात्रै ठूलो परिमाणमा विदेशी मुद्रा खर्च भइरहेको छ। विभागका अनुसार गत आर्थिक वर्षमा नेइल पोलिसको आयातमा मात्रै पाँच करोड २७ लाख १८ हजार बाहिरिएको छ। त्यस्तै फेसक्रिम आयतमा ७८ करोड पाँच लाख ८१ हजार विदेशिएको छ। त्यस्तै आर्थिक वर्ष २०७९८० मा ४६ करोड नौ लाख ८९ हजार मूल्य बराबरको बडी लोसन आयात भएको छ। यसबाट सरकारले २३ करोड चार लाख ८३ हजार राजस्व सङ्कलन गरेको छ। एक करोडको सिन्दुर आयात विशेष गरी हिन्दू महिलाले प्रयोग गर्ने सिन्दुरको आयातमा पनि ठूलो धनराशि खर्च भएको छ। पछिल्लो एक वर्षमा मुलुकमा एक करोड पाँच लाख ६५ हजार रुपैयाँको सिन्दुर आयात भएको छ। गत आवमा सिन्दुर भारत र इन्डोनेसियाबाट आयात भएको छ। तीन अर्ब बढीको कपाल स्याहारका सामग्री आयात विभागका अनुसार गत आवमा तीन अर्बभन्दा बढीको कपाल स्याहारका वस्तु आयात भएका छन्। कपालको स्याहारमा प्रयोग हुने स्याम्पु, तेल, क्रिम, रङलगायत वस्तु आयातमा उक्त धनराशि खर्च भएको हो। गत आवमा ६३ करोड २१ लाख ३३ हजार मूल्यको स्याम्पु आयात भएको छ भने६९ करोड ७७ लाख ७९ हजार मूल्यका कपालमा लगाउने तेल आयात भएको छ। साथै सात करोड ३२ लाख ३८ हजार बराबरको कपालमा लगाउने क्रिम आयात भएको छ। त्यस्तै कण्डिस्नर आयातमा १० करोड ४५ लाख ४७ हजार खर्च भएको छ। कपाल रङ्गाउने वस्तु आयातमा ६२ करोड २० लाख ८३ हजार बाहिरिएको देखिन्छ। त्यस्तै कपाल हेरचारका अन्य वस्तु आयातमा ९७ करोड ६१ लाख २० हजार भन्दा बढी रकम विदेशिएको छ। आँखा र ओठ शृङ्गारमा ५५ करोड विभागका अनुसार गत आवमा ओठ र आँखा शृङ्गारका सामान आयातमा करोडौँ बाहिरिएको छ। गत आवमा मेकअपका सामान आयातमा ३६ करोड ४४ लाख ६० हजार बाहिरिएको छ। जसमा आँखा मेकअपका लागि मात्रै १९ करोड ४० लाख ८० खर्च भएको छ। त्यस्तै अन्य शृङ्गारका सामग्री आयातमा तीन अर्ब १३ करोड भन्दा बढी रकम मुलुकबाट बाहिरिएको छ। १६ करोडको टुथपेस्ट त्यस्तै विभागका अनुसार गत आवमा मुलुकमा ७१ करोड ३२ लाख ५८ हजार मूल्य बराबरको टुथपेस्ट (मञ्जन) आयात भएको छ। यस्तै, ५४ करोड ८४ लाख ८३ हजार मूल्य बराबरको मञ्जन निर्यात भएको छ। पेन्सिल, मार्कर आयातमा एक अर्ब बाहिरियो विवरण अनुसार गत आर्थिक वर्षमा एक अर्बभन्दा बढीको पेन, पेन्सिल, मार्कर तथा यसका वस्तु आयात भएका छन्। गत आवमा ५७ करोड ७६ लाख ९८ हजारको वलपेन आयात भएको छ। त्यस्तै १४ करोड ३८ लाख भन्दा बढिको पेन तथा मार्कर आयात भएको छ। विभागका अनुसार गत आवमा ५४ करोड ५१ लाखभन्दा बढीको पेन्सिल तथा पेन्सिलको लिड आयात भएका छन्। गत आवमा एक करोड ७२ लाकको पेनका निव, तीन करोड ७२ लाखका पेनको रिफिल तथा मसी आयात भएको तथ्याङ्क छ। पकेट लाइटर आयातमा ५२ करोड खर्च गत आवमा ५२ करोडभन्दा बढीको पकेट लाइटर आयात भएको छ। त्यसमा ४६ करोड ७२ लाख १५ हजारको पुनः ग्यास भर्न नमिल्ने, एक करोड २३ लाख ९८ हजारको ग्यास भर्न मिल्ने तथा अन्य लाइटर ५१ लाख ५५ हजारको आयात भएको देखिन्छ। ६८ लाखको सेल्फी स्टिक आयात विभागका अनुसार मोबाइलबाट फोटो खिच्न प्रयोग हुने विशेष प्रकारको लठ्ठी (सेल्फी स्टिक)को आयातमा ६८ लाख ४४ हजार खर्च भएको छ भने दुई करोड ५५ लाख २६ हजार बराबरको ट्राइपड आयात भएको छ।"
"अन्नभण्डार र मधेसमा खेत बाँझै : ६० प्रतिशत मात्रै रोपाइँ, रोपोमा फाँट्यो धाँजा","मधेस प्रदेशलाई नै सुक्खाग्रस्त क्षेत्र घोषणा गर्न किसानले माग गरेका छन्। महोत्तरी : महोत्तरी मटिहानीका३ का ६० वर्षीय राम प्रबोध चौधरीले दुईपटक धान रोप्न ब्याड राखे। तर, उनको दुई बिघा खेत बाँझै छ। वर्षा नभएकाले खेती गर्न सकेनन्। भन्छन्, पानीको थोपो परेन। रोप्न राखेको दुई पटकको बीउ भैंसीलाई खुवाएँ। यसपटक भोकमरी लाग्ने डर भयो। धान खेतीले उनको पाँच जनाको परिवार चल्थ्यो। बाँझो खेत देखाउँदै उनी भन्छन्, रौदी(खडेरी)ले हाम्रो घाँटी काट्यो। अब कसरी परिवार चलाउने ? चौधरी एक उदाहरण हुन्। मधेसका सबै किसान परिवारको अवस्था अहिले यस्तै छ। यस वर्ष पानी नपरेकाले महोत्तरीसहितका मधेसका अधिकांश जिल्लामा धान रोपाइँ कम भयो। महोत्तरी जिल्लालाई शुक्रबार जिल्लाको विपद् जोखिम न्यूनीकरण व्यवस्थापन समितिको सर्वपक्षीय बैठकले सुक्खाक्षेत्र घोषणा गरी तत्काल राहत कार्यक्रम सञ्चालन गर्न नेपाल सरकारसँग मागसमेत गरेको छ। आधा मात्रै रोपाइँ कृषि निर्देशनालय मधेस प्रदेशका प्रवक्ता रोशनकुमार मेहताका अनुसार मधेस प्रदेशका ८ जिल्लामा ४ लाख १ हजार ६ सय ५० हेक्टरमा धान खेती हुने जमिन छ। हालसम्म २ लाख ४२ हजार ५ सय ७ हेक्टरमा रोपाइँ भएको छ। यो कुल धान खेतीको ६० प्रतिशत मात्रै हो। जहाँ सिँचाइको सुविधा छ, त्यहाँ मात्रै रोपाइँ भएको छ। अकाशे पानीको भरमा हुने रोपाइँ रत्तिभर नभएको किसानहरू बताउँछन्। रोपाइँ भएका धानखेत पनि खडेरीले सुक्दै गएको छ। सिँचाइका मुहानहरू पनि बिस्तारै खडेरीको कब्जामा परेका छन्। रोपेको धान पनि सुकिरहेको छ। कृषि विज्ञ नै भन्छन्, यस वर्ष मधेसमा धान उत्पादन न्यून हुन्छ। मधेस प्रदेशलाई नै सुक्खाग्रस्त क्षेत्र घोषणा गर्न किसानले माग गरेका छन्। मधेस प्रदेशमा ११ लाख ५६ हजार ७ सय १५ परिवारको बसोबास छ। अधिकांश परिवार कृषिमा निर्भर छन्। खडेरीको चपेटामा धानखेती परेपछि ती परिवारलाई अब भोकमरीको चिन्ताले सताउन थालेको छ। किसानमै भोकमरीको डर मटिहानी७ का ७१ वर्षीय किसान रामबहादुर मण्डल भन्छन्, मेरो जीवनमा यसपालि दोस्रोपटक अकाल(खडेरी) परेको छ। रोदीले पानीको मुहान नदी नै सुकाइदियो। धानको बीउ सुक्यो। साउनको अन्तिमतिर पनि धान रोपाइँ भएकै छैन। के खाएर बाँच्ने ? धान मधेस प्रदेशको मुख्य खाद्य बाली हो। मेरो जिन्दगीमा २५ वर्ष पहिलो यस्तै रौदी परेको थियो। त्यो समय फेरि दोहोरिएको छ। त्यो बेला धान रोपेको औंठाको डोब मंसिरसम्म मेटिएको थिएन। यसपालि त खडेरीले धानै रोपाइँ भएको छैन, रामबहादुर भन्छन्, १० कठ्ठा धानखेती। एकपटक बीउको ब्याड राखे खडेरीले खायो। फेरि राखेर ब्याड तयारी छ। पानी पर्दैन। त्यो पनि सहनै नसक्ने घामले सुकाउँदै लगेको छ। उनले २० केजी धानको ब्याड राखेका थिए। धानखेती हुनु त परकै कुरो भयो। ब्याडमा गरिएको २ हजार लगानी पनि खेर गएको उनले सुनाए। स्रोत : कृषि विकास निर्देशनालय, मधेश प्रदेश किन खडेरी लाग्यो उनको आफ्नै तर्क छ। भन्छन्, हामीले भन्यौं भने कसैले पत्याउँदैन। जस्तो जुग भयो, त्यस्तै भगवान्ले पनि हेरिरहेको छ। पहिला महिना दिनसम्म झरी हुन्थ्यो। अहिले शीत जस्तो वर्ष हुन्छ। घाँटी दबाएर मान्छे बाँच्छ ? त्यस्तै मानिसहरूले प्रकृतिको सुन्दरता नष्ट गरिरहेको छ। रूख काटिरहेको छ। अनि पानी कहाँबाट परोस् त ? उनी थप्छन्, असारमा धान रोपेर मान्छेहरू साउनमा बोल बमको मेला भर्न नेपाल र भारत जान्थे। अहिले त्यो माहौल नै रहेन। भोको पेट र चिन्तामा केको मेला ? किसानको जीवन सबै चौपट भयो। मधेसमा किन परेन पानी ? मधेस स्वर्ग थियो। अहिले पर्यो अकाल ? प्रश्न गम्भीर छ। यसको एउटै कारण हो पानीको मुहान चुरे दोहन गरियो अनि अन्नको भकारी मधेसमा अनिकाल लाग्यो, चुरे विज्ञ डा विजयकुमार सिंह भन्छन्। खडेरीको यो कास्टिङ मात्रै हो। पूरा फिल्म हेर्न बाँकी छ। चुरे संरक्षण नगरिकन मधेसको जीवन चल्दैन, उनले चेतावनी दिँदै भने। मटिहानी७ का रिक्सा चालक ७० वर्षीय भरत मण्डल गर्मी सहन नसकेर काम गर्नै समस्या भएको सुनाउँछन्। उनी तीन दशक अघिको दिन सम्झन्छन्, जुन दिन मधेसले भारतमा चामल, दाल, मकै, मरुवा निर्यात गथ्र्यो। अहिले मधेसवासी भोकमरीको संकटमा फस्दै गएका छन्। भरत भन्छन्, खडेरी र प्राकृति दोहनले यो सब भइरहेको छ। अर्को कारण जनसंख्या वृद्धि पनि हो। मानिसमा खराब आचरण बढ्दै गयो। नदी, वन सबै मास्दै गए। अहिले यस्तो नतिजा आयो। मधेसभरीका धान फाँटहरू वर्षाको प्रतीक्षामा छन्। जसको सिँचाइ सुविधा छ उसले सिँचाइ गरेर धानखेती गरिरहेको छ। तर, ती किसानहरूको अवस्था पनि संकटमा छ। पानीको मुहान पनि सुकिरहेको छ। पहिला जस्तो बोरिङ र इनारमा पानी छैन। भएको मुहान पनि सुकेको छ। सिँचाइको त कुरै छाडौं पिउने पानीकै हाहाकार छ। वीरगन्ज, जनकपुर, जलेश्वरलगायतका स्थानमा ९० प्रतिशत पानीका मुहान सुकिसकेको छ। मधेसलाई सुक्खा क्षेत्र घोषणाको माग कृषि निर्देशनालय मधेस प्रदेशको तथ्यांकअनुसार महोत्तरी, धनुषा र सर्लाहीमा धान खेतीको अवस्था नाजुक छ। महोत्तरीमा २०, धनुषामा ३१ र सर्लाहीमा ५७ प्रतिशत मात्रै रोपाइँ भएको कृषि निर्देशनालय मधेस प्रदेशका प्रवक्ता रोशनकुमार मेहता बताउँछन्। भन्छन्, छिटफुट वर्षा र सिँचाइ गरेर रोपिएका धानहरू खडेरीले सुक्दै गएको छ। मुख्यतया सिँचाइको अभावले धान रोपाइँ हुन सकेको छैन। उनका अनुसार चुरेबाट बग्ने नदीहरूको जलस्तर कम हुँदा कोसी, कमला, बागमती नदी सिँचाइ आयोजनाको कमान्ड क्षेत्रमा पनि सिँचाइ सुविधा पुग्न सकिरहेको छैन। पर्सामा गण्डक नहरको कमाण्ड क्षेत्रमा उस्तै समस्या छ। यसले धेरै ठाउँमा त रोपाइँ नै भएको छैन। धान रोपिएको खेतमा चिरा परिसकेको छ। चुरे क्षेत्रबाट बग्ने नदीको जलस्तर खडेरीले पनि निकै कम छ। धेरै नदीहरू त सुकी नै सकेको छ। कुल सिँचाइ क्षेत्रको कमान्ड क्षेत्रमध्ये २० प्रतिशत क्षेत्रमा सिँचाइ आयोजनाबाट सिँचाइ पुगेको अवस्था छ, प्रवक्ता मेहता भन्छन्, भूमिगत सिँचाइ, फाटफुट वर्षाले सुरुमै रोपाइँ भयो। वर्षा नभएर त्यो पनि अहिले सुकिरहेको छ। यसपालि धान उत्पादन न्यून हुन्छ। महोत्तरी जिल्लालाई शुक्रबार खुक्खाग्रस्त क्षेत्र घोषणा सरोकारवालाले निर्णय गरेको भन्दै उनले सबैतिरबाट सुक्खा क्षेत्र घोषणा गर्न दिनहुँ पत्रचार भइरहेको उनले बताए।"
तनहुँ जलविद्युत् आयोजनामा कति भयो काम ?,"तनहुँ : जिल्लाको ऋषिङ गाउँपालिका१ झापुटारमा निर्माणधीन १४० मेगावाट क्षमताको तनहुँ जलविद्युत् आयोजना निर्माणको समग्र प्रगति ३९ दशमलव ४२ प्रतिशत पुगेको छ। आयोजनाको प्याकेज२ अन्तर्गत १, २ र ३ को पावरहाउस पुग्ने टनेल निर्माण सम्पन्न भइसकेको आयोजनाको भनाइ छ। आयोजनाको प्याकेज२ अन्तर्गत ६९ वटा विद्युत् टावरको जग राख्ने काम भइरहेको आयोजना प्रमुख राजाभाइ शिल्पकारले जानकारी दिए। कुल ३४ दशमलव सात किलोमिटर प्रसारण लाइनमा ९४ वटा टावर राखिने छ। हालसम्म करिब एक किलोमिटर प्रसारण लाइन जडान गरिएको उनको भनाइ छ। प्रसारण लाइन निर्माण सन् २०२२ मेसम्म सम्पन्न गर्ने लक्ष्य लिइए पनि वन क्षेत्रमा रुख कटानको स्वीकृति वन मन्त्रालयबाट प्राप्त हुन ढिलाइ भएका कारण सन् २०२४ डिसेम्बर १९ सम्म थप गरिएको छ। आयोजनाको प्याकेज२ अन्तर्गत सुरुङ, विद्युत्गृह निर्माण र हाइड्रोमेकानिकल तथा इलेक्ट्रोमेकानिकल उपकरण आपूर्ति, जडान तथा सञ्चालनलगायतका कामको जिम्मेवारी सिनो हाइड्रोपावर लिमिटेडले पाएको छ। कम्पनीसँग विसं २०७५ असोज १५ गते रु तीन अर्ब ८३ करोड १३ लाख ६० हजार तीन सय ६१ मा खरिद सम्झौता गरेको थियो। आयोजनाका अनसार पावर हाउसतर्फ करिब एक हजार ५६ मिटर लामो सुरुङ खन्ने काम सम्पन्न भएको छ। कुल एक हजार चार सय ५६ मिटर मुख्य सुरुङमध्ये अब करिब चार सय मिटर सुरुङ खन्न छ। आयोजनाको प्याकेज१ अन्तर्गत डयाम बनाउनका लागि भीर कटान भइरहेको छ। उक्त प्याकेजको ठेक्का सोङ दाकालिका जेभीले विसं २०७७ चैत ९ गते रु २१ अर्ब ६६ करोड ४० लाख ४१ हजार आठ सय ७८ मा खरिद सम्झौता गरेको थियो।  रासस"
अर्धदक्ष कामदारका लागि सुरक्षित गन्तव्य बन्दैछ जापान,"१५ करोड जनसंख्या रहेको जापानमा २० प्रतिशत परिवारमा वृद्धवृद्धा मात्रै छन्। ३० प्रतिशत परिवारमा एकजना मात्र बच्चा छ। ३० प्रतिशत एक्लै बस्छन्। ८५ प्रतिशत परिवारमा बाबुआमा र छोराछोरी बस्छन् अर्थात् यो संयुक्त परिवार हो। श्रमशक्ति घट्दा बुढ्यौली लागेकालाई हेरचाह गर्नेहरू पनि घटेका छन्। जसकारण जापानमा केयरगिभरको माग बढेको छ। काठमाडौं : जापानमा श्रमशक्तिको अभाव छ। वृद्ध नागरिकको बढ्दो जनसंख्या र न्यून जन्मदर जापानको मुख्य समस्या हुन्। सन् २०२३ को जुलाइमा जापानका सबै ४७ प्रिफेक्चर (राज्य) मा जनसंख्या घटेको तथ्य बाहिर आएको छ। १५ करोड जनसंख्या रहेको जापानमा २० प्रतिशत परिवारमा वृद्धवृद्धा मात्रै छन्। ३० प्रतिशत परिवारमा एकजना मात्र बच्चा छ। ३० प्रतिशत एक्लै बस्छन्। ८५ प्रतिशत परिवारमा बाबुआमा र छोराछोरी बस्छन् अर्थात् यो संयुक्त परिवार हो। श्रमशक्ति घट्दा बुढ्यौली लागेकालाई हेरचाह गर्नेहरू पनि घटेका छन्। जसकारण जापानमा केयरगिभरको माग बढेको छ। सोही परिवेशमा जापानबाट नेपाल आएको एक टोलीसँग अन्नपूर्ण पोस्ट्ले कुराकानी गरेको छ। जापानमा जनशक्तिको अभाव र बढ्दो वृद्ध जनसंख्याबारे आयोजित छलफलमा नेपालीका लागि अवसरका विषय पनि समावेश थियो। उनीहरूले नेपाली अद्र्धदक्ष जनशक्तिका लागि जापानमा राम्रो अवसर रहेको जानकारी दिँदै नेपालीहरूले पनि आर्थिक लाभ लिन सक्ने सम्भावनाबारे जानकारी गराए। नेपालमा मिहिनेती तथा इमान्दार मानवस्रोत उपलब्ध रहेको विषयमा जानकार रहेको बताउँदै उनीहरूले जापानमा नेपाली जनशक्तिको माग बढेको पनि जिकिर गरे। श्रमशक्ति अभावलाई सम्बोधन गर्न जापान सरकारले अर्धदक्ष कामदार (एसएसडब्लू) नामको योजना ल्याएको छ। योजनाअनुसार वार्षिक करिब ६० हजार विदेशी श्रमशक्तिलाई जापान प्रवेशको अवसर दिइनेछ। एसएसडब्लूमार्फत जापान जानेले ५ वर्षपछि स्थायी बसोबासका लागि आवेदन दिन पाउनेछन्। चार वर्षअघि ल्याइएको योजनाअनुसार एसएसडब्लूमा हालसम्म भियतनामबाट सर्वाधिक साढे ९५ हजार, इन्डोनेसियाबाट २४ हजार, फिलिपिन्सबाट १७ हजार, चीनबाट ११ हजार, म्यानमारबाट साढे ७ हजार तथा कम्बोडिया, थाइल्यान्ड, नेपाल र अन्य मुलुकबाट क्रमशः ३४ सय, ३३ सय, ३२ सय र २५ सय कामदार जापान पुगेका छन्। एसएसडब्लू योजनाअन्तर्गत जापानमा भिसाका लागि आवेदन दिन जापानी भाषा (एन ४ स्तर) परीक्षा उत्तीर्ण गर्नुपर्छ। नेपालका कुनै पनि मान्यता प्राप्त संस्थामा तीन महिनाको भाषा कक्षा पूरा गरेपछि परीक्षा दिन सकिन्छ। जेएफटी वा जेएलपीटी एन ४ को चाँज दिएपछि जापान जान योग्य भइन्छ। योजनाअनुसार १४ भिन्न कार्यक्षेत्रमा आवेदन दिन पाइन्छ जसमध्ये केयरगिभर एक हो। आवेदन प्रक्रिया निःशुल्क हुन्छ। रोजगारदाता कम्पनीले हवाई टिकट पनि निःशुल्क उपलब्ध गराउनेछ। एकपटक छनोट भएपछि कामदारले प्रतिदिन ८ घण्टा काम गर्न पाउनेछन्। कामदारलाई जापानी कानुनअनुसार बिमा सुविधा तथा न्यूनतम पारिश्रमिक उपलब्ध हुनेछ। श्रमशक्ति घट्दा बुढ्यौली लागेकालाई हेरचाह गर्नेहरू पनि घटेपछि जापानमा केयरगिभरको माग बढेको छ। श्रमशक्ति अभावलाई सम्बोधन गर्न जापान सरकारले अर्धदक्ष कामदार (एसएसडब्लू) नामको योजना ल्याएको छ। एसएसडब्लू अन्तर्गत जापानमा भिसाका लागि आवेदन दिन जापानी भाषा (एन ४ स्तर) परीक्षा उत्ताीर्ण गर्नुपर्छ। एसएसडब्लूमार्फत जापान जानेले ५ वर्षपछि स्थायी बसोबासका लागि आवेदन दिन पाउँछन्। एसएसडब्लुअन्तर्गत जापानमा प्रति महिना २ लाख रुपैयाँसम्म कमाउन सकिन्छ। ६० वर्षभन्दा कम उमेरका नेपालीले यो योजनाअन्तगर्तत आवेदन दिन पाउँछन्। रोजगारदाताले न्यूनतम पाँच वर्षको सम्झौता प्रस्ताव गर्नेछन्। भिसा नवीकरण प्रत्येक वर्ष गर्नुपर्छ। ५ वर्ष बितेपछि स्थायी बसोबासका लागि प्रक्रिया सुरु गर्न मिल्नेछ। तर, नेपाल सरकारले प्रक्रियामा सहजीकरण गर्न सकेको छैन। निर्देशिका नबन्दा भाषा परीक्षा सञ्चालन हुन सकेको छैन। फलस्वरूप, नेपालीभन्दा कम रुचाइएका देशका नागरिकहरू केयरगिभरका रूपमा काम गरिरहेका छन्। हालसम्म जापान जानेहरू विद्यार्थीका रूपमा मात्र गइरहेका छन्। तर, त्यहाँ गैरकानुनी रूपमा काम गरिरहेका छन्। यसले नेपालीलाई धेरै समस्या निम्त्याउने गरेको छ। एसएसडब्लूको योजनाअनुसार मलेसिया, खाडी तथा मध्यपूर्व गइरहेका अर्धदक्ष नेपालीका लागि रोजगारीको नयाँ ढोका खुले पनि लाभ लिन सकिरहेको छैन। छलफलका क्रममा अन्नपूर्ण मिडिया नेटवर्कका प्रमुख कार्यकारी अधिकृत सनत न्यौपानेले नेपालीका लागि जापान उत्तम रोजगारीको गन्तव्य रहेको बताए। नेपालीहरूको जापानी विज्ञ टोलीका माझ इमानदारिता, लगनशीलताको चर्चा गरे। जापानी प्रतिनिधिमण्डलका सदस्यहरूले राखेका धारणा यहाँ प्रस्तुत छ। जापानमा केयरगिभरको माग उच्च छ  सिनिची होता,सल्लाहकार, ब्लूस्काई जापान कर्पोरेसन लि एसियाली संस्कृतिअनुसार आफ्नो परिवारका सदस्यको हेरचाहमा धेरै ध्यान दिइन्छ। आफूभन्दा ठूलाको सम्मान गर्नु एसियालीको धर्म र कर्म नै हो। तर, दुर्भाग्यवस जापानमा भने परिवारको हेरचाह गर्नेको संख्या घटिरहेको छ। ५० वर्ष अघिसम्म बुबाआमा काममा जाने र हजुरबुबा हजुरआमा नाति नातिनीको ख्याल राख्नुहुन्थ्यो। दुर्भाग्यवश, संयुक्त परिवारको जापानी परम्परा अब समाप्त भएको छ। सक्रिय काम गर्ने जनसंख्या कम हुँदै गइरहेको छ। जापानमा वृद्धाश्रमको संख्या बढेको छ। वृद्धवृद्धाका लागि विशेष बिमा नीति छ। तर, उहाँहरूलाई छोराछोरीले हेरचाह गर्ने समय छैन। सामाजिक सुरक्षा जापानको ठूलो चिन्ताको विषय हो। यसर्थ जापानमा वृद्धवृद्धाको स्याहार गर्ने (केयरगिभर) जनशक्तिको उच्च माग छ। आर्थिक स्थिति उकास्न प्रतिबद्ध छौं  गो उएहारा,प्रमुख कार्यकारी अधिकृत, ब्लूस्काई जापान कर्पोरेसन लि हाम्रो कम्पनीमार्फत् २०० जना नेपालीलाई रोजगारीको अवसर प्रदान गरेका छौं। हामी नेपाललाई कार्यक्षेत्र बनाएका कम्पनी हौं। नेपाली कामदारलाई जापान लगेर उहाँहरूलाई प्लेसमेन्ट गराउँछौं। र, हामी थप नेपालीहरूलाई सुलभ ढंगले रोजगारीको अवसर प्रदान गर्न आतुर छौं। केयरगिभरको रूपमा काम गर्न संसारभरबाट मानिसहरू जापान आएका छन्। उहाँहरू केयर होम्समा काम गर्नुहुन्छ। संसारभरका मान्छेमध्ये पनि हामी नेपालीमा केन्द्रित छौं। बिचौलियाको उपस्थितिबिना नेपालीहरूलाई कसरी सुरक्षित रूपमा जापान लैजान सकिन्छ भन्नेमा हामी केन्द्रित छौं। हाम्रो प्रतिबद्धता उहाँहरूको आर्थिक स्थिति सुदृढ गर्ने र जापानमा उहाँहरूको बसाइ सुरक्षित एवं सुनिश्चित गर्ने हो। भाषा बोल्ने सीपबाट प्रभावित भएँ  अकिको वाकाता, प्रमुख (कर्पोरेट हेडक्वार्टर रिक्रुटर), कोनोइकेकाइ मेकिल कर्पोरेसन हामी अस्पताल र केयर होम्स सञ्चालन गर्दै आएका छौं। कम्पनीमा करिब ८ सय जना कार्यरत हुनुहुन्छ। यो मेरो पहिलो नेपाल भ्रमण हो। नेपालीहरूको जापानी भाषा बोल्ने सिप र क्षमताबाट म साँच्चै प्रभावित भएँ। मेरो अनुमानअनुसार नेपालीहरूमा केयरगिभरको उच्चकोटीको क्षमता छ। नर्सिङ विशेषज्ञता भएकालाई जापानको जीवनमा एडजस्ट गर्न धेरै सजिलो हुन्छ। नेपालीलाई सिकाउन असहज हुने छैन  मिनोरु फुजिसावा,ट्रेनर (केयरगिभर विज्ञ), सेईहोउकाई मेडिकल कर्पोरेसन मेरो जिम्मेवारी तालिम दिनु हो। हाम्रो अनुभवमा नेपालीहरूमा जापानीमा झैं कम्युनिकेसन सीप रहेछ। यतिराम्रो सीप भएकालाई सिकाउन असहज हुने छैन। एकचोटी उचित तालिम प्राप्त गरेपछि नेपालीको क्षमता बढ्नेछ। नेपालीमा रहेको अन्तरनिहित सीप र तालिमबाट प्राप्त हुने थप सिपबाट केयरगिभरको रूपमा नेपालीले उत्कृष्ट भूमिका निर्वाह गर्नेमा विश्वस्त छु। भाषाको ज्ञान भएकाले नेपालीलाई सहज छ नाओहिरो बेप्पु, महाप्रबन्धक (योजना महाशाखा), सेईहोउकाई मेडिकल कर्पोरेसन हामी जापानका २ प्रिफेक्चर (राज्य) मा नर्सिङ होम र अस्पतालहरू सञ्चालन गर्दै आएका छौं। हाम्रा १ सयभन्दा बढी शाखा छन्। १० वर्षदेखि हामीले ५ देशका कामदारलाई रोजगारी दिँदै आएका छौं। नेपालीलाई पनि रोजगारी दिन थालेका छौं। मेरो अनुभवमा अन्य देशको तुलनामा नेपालीको जापानी भाषा उच्चारण राम्रो छ। कम्युनिकेसनमा अब्बल हुनु वृद्धवृद्धाको हेरचाहमा प्रभावकारी मानिन्छ। एसएसडब्लूबाट जापान जाँदा खर्च पनि कम हुने, जापानमा राम्रो कमाइ हुने भएकाले नेपालीहरूले फाइदा लिने अवसर छ। धेरै केयरगिभरको आवश्यकता छ  योसियुकी मासुदा,महाप्रबन्ध (मानव संशासन महाशाखा), एइसेइकाइ मेडिकल कर्पोरेसन हामी स्वास्थ्य सेवा प्रदायक संस्था सञ्चालन गर्छौं। ३ वटा वृद्धवृद्धाका लागि केयर होम्स र २ वटा घरैमा गएर हेरविचार गर्ने क्लिनिक छ। यसबाहेक अस्पताल पनि चलाइरहेका छौं। हामीले सामना गर्ने चुनौतीमध्ये एउटा यो हो कि वृद्धहरूले अक्सर विशेष स्वास्थ्य संस्थामा आकस्मिक सेवा खोज्नुहुन्छ। र, त्यसपछि थप उपचारको लागि अन्य ठाउँमा जानुपर्छ। आकस्मिक हेरचाहको लागि प्रयोग गरेको भन्दा अझ राम्रो सुविधा पाउने अस्पतालमा विशेष ख्याल गर्नुपर्ने हुन्छ। डाक्टरहरूले घरमा बस्नभन्दा केयर होम्समा बस्न सिफारिस गर्छन्। ती केयर होम्समा केयरगिभरको आवश्यकता रहन्छ।"
"सेयर बजारमा ३८ अंकको गिरावट, १३ वटै उपसमूहको सूचक नकारात्मक",काठमाडौं : साताको पहिलो सेयर कारोबार दिन आइतबार नेप्से परिसूचक दोहोरो अंकले घटेको छ। नेप्से परिसूचक ३८३७ अंकले घटेर २०५१४७ विन्दुमा अडिएको छ। सेन्सेटिभ इण्डेक्स ७५२ अंकले घटेर ३९२०२ विन्दुमा पुगेको छ । आज २६५ कम्पनीको ८० लाख ७ हजार ३६१ कित्ता सेयर २ अर्ब ६८ करोड ७१ लाख ४८ हजार २३४ रुपैयाँमा खरिदबिक्री भयो। यसदिन ६१ हजार ९१७ पटक सेयर कारोबार भयो। कारोबारमा आएका दुई कम्पनीको मूल्य १० प्रतिशत हाराहारीमा बढ्यो। आईएमई लाइफ इन्स्योरेन्सको ९९९ र नेपाल रिपब्लिक मिडियाको ९९८ प्रतिशतले सेयर मूल्य बढ्यो। प्रोग्रेसिभ फाइनान्सको सेयर मूल्य भने ९५९ प्रतिशतले ओरालो लाग्यो। कारोबारमा आएका १३ वटै उपसमूहको सूचक भने नकारात्मक देखिएका छन्। फाइनान्स र होटल्स एन्ड टुरिम उपसमूहको सूचक ३ प्रतिशत बढिले घट्यो। आज १९७ कम्पनीको मूल्य घट्दा १८ को मात्रै बढ्यो।
प्री ओपन सेसन : नेप्से परिसूचक ५ अंकले बढ्यो,काठमाडौं : प्री ओपन सेसनमा नेप्से परिसूचक ५ अंक बढिले बढेको छ। नेप्से परिसूचक ५५७ अंकले बढेर २०९५४२ विन्दुमा पुगेको छ। यो सेसनमा ३८ कम्पनीको २३ हजार ३२८ कित्ता सेयर ७० लाख २५ हजार ८९० रुपैयाँमा खरिदबिक्री भयो। कारोबारमा आएका कम्पनीमध्ये १६ को मूल्य बढ्यो भने १६ को घट्यो। बाँकी ४ कम्पनीको मूल्य सो समयमा स्थिर रह्यो।

शीर्षक,विवरण
थ्री स्टार अझै जितविहीन,काठमाडौं : सहिद स्मारक ए डिभिजन लिगमा शनिबार सशस्त्र प्रहरी बलको एपीएफ क्लब र थ्री स्टार क्लबले ११ गोलको बराबरी खेलेका छन्। त्रिपुरेश्वरस्थित दशरथ रंगशालामा भएको खेलको २३औं मिनेटमा मणीकुमार लामाले गोल गरेसँगै विभागीय टिमले अग्रता लिएको थियो। निर्धारित ९० मिनेटको खेल सकिन चार मिनेट बाँकी रहँदा थ्री स्टारका सुनील तामाङले गोल गर्दै खेल बराबरीमा ल्याएका थिए। जारी लिगमा यो थ्री स्टारको लगातार १३औं जितविहीन नतिजा हो। पछिल्ला १३ खेलमा थ्री स्टारले सात बराबरी र ६ हार बेहोरेको छ। बराबरीसँगै २४ खेलबाट २८ अंक जोडेको थ्री स्टार लिग तालिकाको ११औं स्थानमा छ। समान खेलबाट ३० अंक जोडेको आठौं स्थानमा उक्लिएको छ।
सुदूरपश्चिम स्पोर्टस अवार्ड : दुई विधाको मनोनयन सार्वजनिक,"धनगढी : धनगढीमा हुने चौथो एसपिए सुदूरपश्चिम स्पोर्टस अवार्डको दुई विधाको मनोनयन सार्वजनिक भएको छ। सुदूरपश्चिमाञ्चल एकेडेमीको मुख्य प्रायोजनमा हुने अवार्डको सुदूरपश्चिम आइकन पुरुष र सुदूरपश्चिम आइकन महिला विधाको मनोनयन सार्वजनिक गरिएको हो। आयोजक नेपाल खेलकुद पत्रकार मञ्च कैलालीले आज धनगढीमा पत्रकार सम्मेलन गर्दै सुदूरपश्चिम प्रदेशको प्रतिनिधित्व गर्दै राष्ट्रिय तथा अन्तराष्ट्रिय खेलमा पदक विजेता खेलाडीहरूलाई समेटेर मनोनयन सार्वजनिक गरेको छ। असार ८ गते धनगढीमा हुने चौथो संस्करणको एसपिए सुदूरपश्चिम स्पोर्टस अवार्डको माया मेट्रो हस्पिटल सुदूरपश्चिम आइकन पुरुष विधामा फेन्सिङका जलेन्द्र शाही, कराँतेका आनन्द कामी र फुटबलका जियारत सेख मनोनयनमा परेका छन्। शाहीले ९ औं राष्ट्रिय खेलकुदमा सुदूरपश्चिमलाई पहिलो स्वर्ण पदक जिताएका थिए। फेन्सिङमा सुदूरपश्चिमलाई उनले पहिलो पटक स्वर्ण पदक जिताएका हुन्। उनले नै पहिलो पटक फेन्सिङ सिकाएका खेलाडीहरूले पहिलो सहभागितामा सुदूरपश्चिमलाई दुई कास्य पदक समेत जिताएका थिए। आनन्दले पनि ९ औं राष्ट्रिय खेलकुदमा कराँते तर्फ ५० किलो तौल समूहमा स्वर्ण जितेका थिए। सुदूरपश्चिमलाई कराँतेमा स्वर्ण पदक दिलाउने उनी एक्ला खेलाडी हुन। उनले प्रशिक्षण दिएका दुई जना खेलाडीले राष्ट्रपति रनिङ सिल्डमा पनि दुई कास्य पदक जितेका थिए। कामीले भारतमा भएको इण्डो नेपाल च्याम्पियनसिपमा पनि स्वर्ण जितेका थिए। जियारतले उमेर समुहमा नेपाली पुरुष टिममा सहभागिता जनाउँदै २० वर्षमुनिको साफ च्याम्पियनसिपमा उपविजेता बनेको टोलीका सदस्य हुन्। उनले खुमलटार युवा क्लबलाई ए डिभिजनमा पुर्याउनका लागि पनि उत्कृष्ट प्रदर्शन गरेका थिए। मनाङ मस्याङ्दी क्लबबाट व्यावसायिक ए डिभिजन लिग खेलिरहेका उनी गत वर्ष भएको यस्तै तिलोत्तमा गोल्डकपको उत्कृष्ट गोलरक्षक समेत भएका थिए। उनले एफसी यु २० छनोटमा नेपाली टिमको प्रतिनिधित्व गर्दै सहभागिता जनाएका थिए। न्यु सिटी पोलिक्लिनिक सुदूरपश्चिम आइकन महिलामा कुस्तीकी मनिषा सिंह, फुटबलकी दिपा रोकाया र क्रिकेटकी कविा कुँवर मनोनयनमा परेकीछिन्। मनिषाले ९ औं राष्ट्रिय खेलकुदमा सुदूरपश्चिमलाई कुस्तीमा ५३ किलो तौल समूहमा स्वर्ण पदक दिलाएकी थिइन। उनले एसियन छनोट प्रतियोगितामा पनि स्वर्ण हात पारेकी थिइन्। कविताले सुदूरपश्चिमलाई प्रधानमन्त्री कप क्रिकेट प्रतियोगिताको च्याम्पियन बनाउन उत्कृष्ट प्रदर्शन गरेकी थिइन्। उनी प्रतियोगिताको सर्वोकृष्ट खेलाडी बनेकी थिइन्। यस्तै मेयर कप र नेपाली महिला क्रिकेट टिमबाट सहभागिता जनाउँदै खेल खेलेकी थिइन्। चौथो संस्करणको एसपीए सुदूरपश्चिम स्पोर्टस अवार्ड २०७९ मार्फत वर्ष २०७९ मा उच्च प्रदर्शन गरेका राष्ट्रिय तथा अन्तर्राष्ट्रिय क्षेत्रमा सफल खेलाडी र प्रशिक्षक गरी विभिन्न ८ विधामा अवार्ड प्रदान गरिने छ। उत्कृष्ट खेलाडी पुरुष र महिला, उत्कृष्ट प्रशिक्षक, वर्ष युवा खेलाडी, स्पेसल अवार्ड, लाइफ टाइम एचिभमेन्ट अवार्ड, सुदूरपश्चिम आइकन महिला र पुरुष विधामा अवार्ड प्रदान गरिने भएको हो।"
ओलम्पियनलाई पोखरामा सम्मान,"पोखरा : नेपालको प्रतिनिधित्व गर्दै विभिन्न समयमा विश्व खेलकुदको महाकुम्भ ओलम्पिकमा सहभागी खेलाडीहरूलाई शनिबार पोखरामा सम्मान गरिएको छ। पोखरा महानगरपालिका खेलकुद विकास समिति र राष्ट्रिय तथा अन्तर्राष्ट्रिय खेलाडी संघको व्यवस्थापनमा गण्डकी प्रदेशका मुख्यमन्त्री सुरेन्द्रराज पाण्डेले ओलम्पियनहरूलाई दोसल्ला ओढाएर सम्मान गरिएको हो। नेपालले ओलम्पियकमा सहभागिता जनाएको ५६ वर्ष पुगेको छ। यहस् अवसरमा नेपालको प्रतिनिधित्व गर्दै विभिन्न समयमा विश्व खेलकुदको महाकुम्भ ओलम्पिकमा सहभागी खेलाडीहरू पोखरमा भेला भएका हुन्। सन् १९६४ देखि सन् २०२० सम्म ओलम्पिकमा सहभागी खेलाडीहरूको पोखरामा जमघट भएको हो। नेपाल ओलम्पियन्स संघको आयोजना, पोखरा महानगरपालिका खेलकुद विकास समिति र राष्ट्रिय तथा अन्तर्राष्ट्रिय खेलाडी संघ, कास्कीको समन्वयमा ओलम्पियनको पुनर्मिलत तथा सम्मान कार्यक्रम पोखरामा शनिबार भएको हो। दोस्रो ओलम्पियन पुर्नमिलन तथा सम्मान समारोहमा उपस्थित ओलम्पियनहरूको स्वागतमा प्रभातफेरि आयोजना गरिएको थियो। फेवाताल किनार हल्लनचाकेदेखि बाराहीघाटसम्म शनिबार प्रभातफेरि पनि भएको थियो। पोखरा महानगरपालिकाका मेयर धनराज आचार्यले पोखरामा पुनर्मिलनमा सहभागी करिब ५० जना ओलम्पियनलाई स्वागत गरेका थिए। नेपालका खेलाडीहरूले सीमित स्रोत र साधनबीच ६ दर्शकअघि ओलम्पिकमा नेपालको प्रतिनिधित्व गरेको बताउँदै महानगरपालकाका मेयर आचर्यले खेलाडीको प्रशंसा गरे। खेलकुद परिषद् गण्डकीका सदस्य सचिव श्रीधर शर्माले ओलम्पियनहरूको अनुभवबाट नीति नियम बनाउन सहयोगी हुने बताए। करिब ६ दर्शकको अन्तरालमा नेपालका ९० जना खेलाडी ओलम्पिकमा सहभागी भएका छन्। तीमध्ये १० जनाको निधन भइसकेको र केही खेलाडी विदेशमा रहेका छन्।"
तेस्रो रारा ट्रेल रनको उपाधी जुम्लाका अधिकारीलाई,"रारा राष्ट्रिय निकुञ्ज सुरक्षार्थ खटिएका नेपाली सेनाको श्री बक्स गुल्म र छायाँनाथ रारा नगरपालिकाले संयुक्त आयोजना गरेको तेस्रो रारा ट्रेल रनको उपाधी जुम्लाको हिमा गाउँपालिका६ पातरखोलाका अधिकारीले रारा ताल वरीपरी १६ किलोमिटर दौड ५९ मिनेट २० सेकेन्डमा पार गरी हासिल गरेका हुन्। मुगु : पर्यटन प्रवर्द्धन र राराको प्रचार प्रशारका लागि तीन वर्षदेखि आयोजना हुँदै आएको रारा ट्रेल रनको उपाधी जुम्लाका शेरबहादुर अधिकारीले हात पारेका छन् । रारा राष्ट्रिय निकुञ्ज सुरक्षार्थ खटिएका नेपाली सेनाको श्री बक्स गुल्म र छायाँनाथ रारा नगरपालिकाले संयुक्त आयोजना गरेको तेस्रो रारा ट्रेल रनको उपाधी जुम्लाको हिमा गाउँपालिका६ पातरखोलाका अधिकारीले रारा ताल वरीपरी १६ किलोमिटर दौड ५९ मिनेट २० सेकेन्डमा पार गरी हासिल गरेका हुन्। उक्त प्रतियोगितामा २ सय २२ जना खेलाडी सहभागी रहेका श्री बक्स गुल्म हुटु राराका गुल्मपति डोलराज श्रेष्ठले जानकारी दिए । प्रतियोगितामा जुम्ला कनकासुन्दरी गाउँपालिका३ का शेरबहादुर बुढाले १ घण्टा १२ सेकेन्डमा पार गरी द्रोस्रो र तेस्रो उपाधी जुम्लाकै पातारासी गाउँपालिका५ का दिपेन्द्र बोहोराले हात पारेका छन् । बोहोराले १ घण्टा १ मिनेट २१ सेकेन्डमा उक्त दुरी पार गरेका श्री दल गुल्मले जानकारी दिएको हो। महिलातर्फ जुम्लाको गुठिचौर गाउँपालिका३ की राज्यलक्ष्मी रावलले पहिलो उपाधी हात पारिन् । १६ किलोमिटर रावलले १घण्टा १३ मिनेट ५२ सेकेन्डमा पार गरेकी थिइन्। यस्तै दोश्रो स्थानमा जुम्लाकै तिला गाउँपालिका९ की अनिता बुढा रहेकी छन्। उनले १ घण्टा १४ मिनेट २१ सेकेन्डमा र तेश्रो स्थानमा जुम्लाकै पातारासि गाउँपालिका२ की समिता बुढाले १ घण्टा १६ मिनेट ३७ सेकेन्डमा पार गरेकी थिइन्। बिजेता पुरुष तथा महिला खेलाडी प्रथम, दोस्रो र तेस्रोलाई क्रमश: ४० हजार , ३० हजार , २० हजार रुपैयाँ रकम पुरस्कार तथा प्रमाण प्रत्र प्रदान गरिएको आयोजकले बताए। नेपाली सेना, नेपाल प्रहरी, शस्त्र र कर्णाली प्रदेशका अन्य खेलाडी गरी २ सय २२ जना सहभागी मध्ये पहिलो दोस्रो र तेस्रो पुरुष तथा महिला उपाधी सबै जुम्ला जिल्लाका खेलाडीले हात पारेका छन्।"
सातदोबाटोसँग हार्यो आर्मी,काठमाडौं : दीपेन्कराज सिंह ठकुरीको निर्णायक गोलप्रेरित सातदोबाटो युथ क्लबले सहिद स्मारक ए डिभिजन लिगमा त्रिभुवन आर्मी क्लबलाई १२ गोलको नतिजामा पराजित गरेको छ। च्यासल रंगशालामा भएको खेलको दोस्रो मिनेटमै शिव सुवेदीले गोल गर्दै सातदोबाटोलाई अग्रता दिलाएका थिए। नवयुग श्रेष्ठले २९औं मिनेटमा गोल गर्दै आर्मीलाई बराबरीमा फर्काएका थिए। पहिलो हाफ ११ को बराबरीमा सकिएको खेलको ६३औं मिनेटमा दीपेन्कले गोल गर्दै सातदोबाटोको जित सुनिश्चित गरे। जितसँगै सातदोबाटो २४ खेलबाट ३२ अंक जोडेर पाँचौं स्थानमा उक्लिएको छ। समान खेलबाट ३० अंक जोडेको आर्मी नवौं स्थानमा छ। आजै दशरथ रंगशालामा भएको खेलमा एपीएफ क्लब र थ्री स्टार क्लबले ११ गोलको बराबरी खेलेका छन्।
नेपाल सरकारको आग्रहमा भारतले दियो मुर्रा प्रजातिका १५ वटा भैंसी,"काठमाडौं : भारत सरकारले मुर्रा जातिका १५ वटा भैंसी नेपाललाई प्रदान गर्ने भएको छ। प्रधानमन्त्री पुष्पकमल दाहाल प्रचण्डको भारत भ्रमणका दौरान नेपाल सरकारको आग्रहमा उक्त प्रजातिको भैंसी नेपाल सरकारलाई सहयोगस्वरुप प्रदान गरिने भारतीय दूतावासले जनाएको छ। भ्रमणका दौरान नेपाल र भारतबीच कृषि तथा पशुपन्छी क्षेत्रमा पनि सहकार्य गर्ने सहमति भएको छ। जसअनुसार रासायनिक मल, प्राकृतिक खेतीका विषयमा सहकार्य गर्ने विषयमा छलफल भएको विज्ञप्तिमा उल्लेख छ। 'कृषि क्षेत्रलाई नयाँ गति दिने उद्देश्यका साथ दुई पक्षबीच द्विपक्षीय सहयोगका नयाँ मार्गहरू जस्तै नानोफर्टिलाइजर र प्राकृतिक खेतीबारे छलफल भएको थियो। भारतनेपाल कृषि तथा पशुपन्छीसम्बन्धी क्षेत्रमा सहकार्यअन्तर्गत नेपाल सरकारको अनुरोधमा १५ वटा मुर्रा भैंसी उपलब्ध गराइएको छ,' विज्ञप्तिमा भनिएको छ।"
वार्षिक आम्दानीअनुसार आयकर कति तिर्नुपर्छ ?,"काठमाडौं : सरकारले आगामी आर्थिक वर्ष २०८०८१ को बजेटमार्फत करका विभिन्न दर हेरफेर गर्यो । आर्थिक विधेयक २०८० मार्फत सरकारले आयकरसम्बन्धी व्यवस्थामा पनि संशोधन गरेको छ । वार्षिक करयोग्य आय २० लाखभन्दा बढी भएका व्यक्तिले तिर्नुपर्ने आयकर बढाइएको छ । आर्थिक विधेयकमा भएका व्यवस्थाबारे आन्तरिक राजस्व विभागले शुक्रबार थप स्पष्ट पार्दै आगामी आर्थिक वर्षमा तिर्नुपर्ने आयकरसम्बन्धी विवरण सार्वजनिक गरेको छ । नयाँ व्यवस्थाले २० लाखभन्दा बढीको वार्षिक करयोग्य आम्दानी भएका व्यक्तिका लागि आयकरको दर परिमार्जन गरेको छ । २० लाखभन्दा माथि ५० लाखसम्मको करयोग्य आयमा ३६ प्रतिशत आयकर लाग्नेछ । त्यस्तै ५० लाखभन्दा माथिको जुनसुकै करयोग्य आयमा ३९ प्रतिशत कर लाग्नेछ । वार्षिक २० लाखभन्दा कम करयोग्य आय भएका व्यक्तिका लागि भने करका दर यथावत राखिएका छन् । हाल एकल व्यक्तिले पाँच लाखसम्म र दम्पतीको हकमा छ लाखसम्मको करयोग्य आयमा एक प्रतिशत आयकर तिर्नुपर्छ । तर एकलौटी फर्म दर्ता भएका करदाताको हकमा, निवृत्तभरणबापतको आय, निवृत्तभरण कोष र योगदानमा आधारित सामाजिक सुरक्षा कोषमा योगदान गर्ने प्राकृतिक व्यक्तिको आयमा भने एक प्रतिशत कर आयकर नलाग्ने व्यवस्था रहेको छ । एकल व्यक्तिले पाँचदेखि सात लाखसम्म र दम्पत्तिको हकमा छ लाखदेखि आठ लाखसम्मको करयोग्य आयमा १० प्रतिशत आयकर तिर्नुपर्छ । एकल व्यक्तिको हकमा सात लाखभन्दा बढी र १० लाखसम्म तथा दम्पतीको हकमा आठ लाखदेखि ११ लाखसम्मको आयमा २० प्रतिशत आयकर तिर्नुपर्छ । एकल व्यक्तिको हकमा दश लाख देखि २० लाख र दम्पत्तिको हकमा ११ लाखदेखि २० लाखसम्मको आयमा ३० प्रतिशत आयकर लाग्ने व्यवस्था रहेको छ । वार्षिक करयोग्य आय गणना गर्दा विभिन्न शीर्षकको रकम गणना गर्नु नपाउने अर्थात् छुटको व्यवस्था पनि आर्थिक विधेयकमा राखिएको छ । प्राकृतिक व्यक्तिको आयमा समावेश नहुने रकम वा खर्चमा छुट हुने रकम पनिको सीमा सरकारले तोकिदिएको छ । कुनै व्यक्तिले अवकाश कोषमा योगदान गर्दा वार्षिक तीन लाख वा निजको निर्धारणयोग्य आयको एक तिहाइमा जुन घटी हुन्छ सो रकममा आफ्नो करयोग्य आयबाट घटाउन सकिने व्यवस्था रहेको छ । योगदानमा आधारित सामाजिक सुरक्षा कोषमा योगदान गर्दा भने रू पाँच लाख वा निजको निर्धारणयोग्य आयको एक तिहाइमा जुन कम हुन्छ, सो रकमसम्मको आफ्नो करयोग्य आयबाटबाट घटाउन सक्ने व्यवस्था छ । दुर्गमभत्ता सुविधा पनि करयोग्य आयबाट घटाउन मिल्छ । त्यस्तै नेपालका विदेशस्थित कूटनीतिक नियोगमा कार्यरत कर्मचारीलाई प्राप्त हुने वैदेशिक भत्ताको ७५ प्रतिशत रकम करयोग्य आयबाट घटाउन सकिने राजस्व विभागले जनाएको छ । निवृत्तिभरणबाट भएको आयमा व्यक्तिले पाउने छुट सीमामा २५ प्रतिशत घटाउन पाइनेछ । त्यस्तै, अपाङ्ग व्यक्तिले आफ्नो करयोग्य आयमा थप ५० प्रतिशत रकम घटाउन पाउनेछन् । बीमाबापत भुक्तानी गरेको वार्षिक प्रिमियम वा रू ४० हजारमा जुन घटी हुन्छ सो रकम करयोग्य आयबाट घटाउन पाइन्छ । स्वास्थ्य बीमावापत भुक्तानी गरेको वार्षिक प्रिमियम वा पाँच हजारमा जुन घटी हुन्छ सो रकम करयोग्य आयबाट घटाउन पाइन्छ । व्यक्तिले आफ्नो स्वामित्वमा रहेको निजी भवनको बीमावापत तिरेको वार्षिक प्रिमियम वा पाँच हजारसम्मको रकममा जुट घटी हुन्छ त्यस्तो रकम पनि करयोग्य आयबाट घटाउन पाइन्छ । औषधि उपचार खर्चबापत बिलबमोजिमको वास्तविक खर्च रकमको १५ प्रतिशत वा सात सय ५० मा जुन घटी हुन्छ, उक्त रकम पनि कर मिलान गर्न सकिने व्यवस्था रहेको छ । रासस"
सुरक्षित छ डिजिटल कारोबार ?,"काठमाडौं : दिनप्रतिदिन बैंकिङ कारोबारमा डिजिटल उपकरणहरू थपिँदै छन् । र, यसका प्रयोगकर्ता पनि बढ्दै छन् । यससँगै यसको जोखिम पनि बढेको छ । मुलुकले डिजिटललाई केन्द्रित गर्दै गतिविधि बढाएको छ । बिहीबारमात्रै नेपाल भारतबीच अन्तरदेशीय डिजिटल भुक्तानी (क्रस बोर्डर पेमेन्ट) गर्न सम्झौता भएको छ । यसले मुलुक र नागरिकलाई एड्भान्स बनाउँदै लैजाने अपेक्षा गर्न सकिन्छ । पछिल्लो समय एक हदसम्म विद्युतीय कारोबारमा फड्को मारेको तथ्यांकले प्रस्ट्याउँछ । तर, डिजिटल साक्षरतामा भने बैंकहरूले अझै धेरै सुधार गर्नुपर्ने देखिन्छ । विद्युतीय उपकरणबारे बैंकहरूले अंग्रेजी भाषाको अधिकतम प्रयोग गर्दा धेरै ग्राहक झुक्किएको गुनासो छ । मोबाइल एसएमएस होस् वा इमेललगायत सबैमा नेपाली भाषा राख्न आवश्यक हुने ग्राहकहरू बताउँछन् । चाबहिलकी अस्थायी बासिन्दा एक महिलाले आफ्नो खाता भएको बैंकबाट मोबाइलमा अंग्रेजीमा आएको म्यासेज बुझिनन् । उक्त सन्देशमा अंग्रेजीमा लेखेअनुसार भनिएको थियो डेबिट कार्ड नवीकरण गर्न मूल्य बढाएर ४ सय पुर्याइएको छ । तपाईं नवीकरण नगर्ने हो भने नो लेखेर यो नम्बरमा पठाउनु होला । यो मेसो नपाएर उनी नजिकैको बैंक शाखामा पुगिन् । कर्मचारीलाई सोध्दा कसैले खाता खोलेको शाखा जानुस् भने । फेरि अर्को कर्मचारीले राम्रोसँग पढेर भनिदिए, नवीकरण गर्ने हो भने केही उत्तर नदिनुस्, नवीकरण नगर्ने हो भने नो लेखेर पठाउनुस् भनेको हो, उनले सुनाइन् । बैंकमा उनीमात्रै होइन, अर्का एक युवा पनि सोही म्यासेज झुक्किएर मोबाइलमा हत्तपत्त नो लेखेर पठाएपछि डेबिट कार्ड बन्द हुने पत्तै भएन अब कसरी खुलाउने भनेर गुनासो लिएर आएका थिए । यद्यपि बैंक तथा वित्तीय संस्थाहरूले डिजिटल कारोबारमा समस्या परे गुनासो गर्न शाखा नै छुट्ट्याएर राम्रो व्यवस्था गरेको छ । जहाँ थुप्रै गुनासाहरू आउने गर्छन् । र सोहीअनुसार सम्बोधनको कोसिस गरी नै रहेका छन् । तर, जे भए पनि भाषामा मात्रै सरलीकृत गर्दा आम ग्राहकबाट सामान्य त्रुटिमा जानकार हुन पाउँछन् । पछिल्लो समय बैंक तथा वित्तीय संस्थाहरूले जारी गरेका विद्युतीय बैंकिङ (ईबैंकिङ) उपकरणहरूमा आकर्षण बढ्दो छ । विद्युतीय वालेट, प्रिपेड कार्ड, कनेक्ट आईपीएस, मोबाइल बैंकिङ, क्रेडिट कार्ड, डेबिट कार्डलगायतका प्रयोगकर्ताको संख्या बढ्दै गएको छ । अझ यी उपकरणबाट क्यूआर कोड प्रयोगबाट भुक्तानी गर्ने ग्राहक पनि बढेका छन् । समयको माग, सरल, सहज भएकाले युवा पुस्ता यसमा आकर्षित हुनु स्वाभाविक हो । बैंकहरू र भुक्तानी सेवा प्रदायक संस्थाहरूले सञ्चालन गरेको विद्युतीय वालेटका प्रयोगकर्ताहरू एकै वर्ष ५० प्रतिशतले बढेका छन् । नेपाल राष्ट्र बैंक भुक्तानी प्रणाली विभागले सार्वजनिक गरेको चैतसम्मको तथ्यांकअनुसार वालेटको प्रयोगकर्ता १ करोड ७५ लाख ६० हजार पुगेको छ । गत वर्षको चैत्रमा १ करोड १७ लाख हाराहारीमा थिए । यसबीच ५८ लाख ४० हजारको संख्यामा वृद्धि भएको छ । विद्युतीय वालेट भनेको नेपाल राष्ट्र बैंकबाट स्वीकृति प्राप्त भुक्तानी सेवा प्रदायकले आफ्ना ग्राहकको नाममा जारी गर्ने विद्युतीय खाता हो । वालेट प्रयोगकर्ताले तोकिएका बैंक तथा वित्तीय संस्था अथवा एजेन्टबाट वालेटमा रकम जम्मा गरी वस्तु तथा सेवा खरिदबापत रकम भुक्तानी गर्न सक्छन् । वालेटबाट प्रतिकारोबार ५० हजारसम्म, प्रतिदिन एक लाखसम्म तथा प्रतिमहिना १० लाखसम्म रकमान्तर गर्न सकिन्छ । यस बैंकले समयसमयमा निर्देशन जारी गरी यसरी रकमान्तर गर्ने सीमा परिवर्तन गर्न सक्नेछ । यस्तै, बैंक तथा वित्तीय संस्थामा डेबिट कार्डका प्रयोगकर्ता १६०४ प्रतिशतले बढेर १ करोड २१ लाख पुगेका छन् । डेबिट कार्ड भनेको बैंक खातामा रहेको रकम झिक्न तथा भुक्तानी गर्न मिल्ने गरी ग्राहकको नाममा जारी भएको कार्ड हो । यसैगरी आवश्यकताका आधारमा क्रेडिट कार्ड लिने प्रयोगकर्ता २५०८ प्रतिशतले बढेर २ लाख ८५ हजार हाराहारीमा पुगेका छन् । क्रेडिट कार्ड भनेको ग्राहकको बैंक खातामा पैसा नभए तापनि कार्डबाट भुक्तानी गर्न सकिने सुविधासहितको कार्ड हो । यसपछि प्रिपेड कार्ड प्रयोगकर्ताको संख्या पनि २९४८ प्रतिशतले बढेको छ । संख्यामा भने १ लाख २७ हजार हाराहारी पुगेका छन् । कार्डमै रकम जम्मा गरी नगद झिक्न तथा भुक्तानी गर्न सकिने गरी बैंक तथा वित्तीय संस्था वा अनुमतिपत्र प्राप्त संस्थाले जारी गरेको कार्ड प्रिपेड कार्ड हो । यसैगरी मोबाइल बैंकिङका ग्राहक १७५६ प्रतिशतले बढेर २ करोड ४ लाख ३४ हजार पुगेका छन् । यस्तै, १७ लाख ७९ हजार ९ जना इन्टरनेट बैंकिङका प्रयोगकर्ता छन् । यसबीच कनेक्ट आईपीएसका प्रयोगकर्ता २५०५ प्रतिशतले बढेका छन् । गत वर्ष ८ लाख ४१ हजार हाराहारीको यसका प्रयोगकर्ता २ लाख १० हजारले बढेर हाल १० लाख ५१ हजार हाराहारी पुगेका छन् । अझ यस्ता वित्तीय उपकरणबाट स्क्यान गरेर क्यूआर (क्विक रेस्पोन्स) कोडको प्रयोगबाट भुक्तानी अधिक हुन थालेको छ । यो एक विशेष प्रकारको बार कोड हो । जसलाई विद्युतीय भुक्तानी उपकरणले गर्दा त्यसमा संग्रह गरिएका विवरणहरू प्राप्त गर्न सकिन्छ । यसमा भुक्तानी प्राप्त गर्ने मर्चेन्टको खाताको विवरण रहेको हुन्छ । यस्तै ईकमर्स पनि मौलाउन थालेको छ । घरै बसीबसी सामान, खाजा, खाद्यान्नलगायतका अर्डर गर्ने प्रवृत्तिले अनलाइन भुक्तानी बढेको छ । यो बढेसँगै जोखिम पनि उत्तिकै निम्तिएको छ । डिजिटल कारोबार जोखिमबाट कसरी बच्ने ? आगामी दिनमा डिजिटल भुक्तानीलाई बढाउँदै जाने क्रममा यसलाई सुरक्षित बढाउनेमा केन्द्रीय बैंकले सजगतापूर्वक विभिन्न निर्देशन दिएको छ । भुक्तानी प्रणालीसम्बन्धी एकीकृत निर्देशन २०७९ ले पनि सुरक्षामा जोड दिएको छ । यसले ग्राहकको सुरक्षा, सम्पत्ति शुद्धीकरण (एएमएल) लगायतमा जोड दिएको छ । साथै नेपाल राष्ट्र बैंकले चालू आर्थिक वर्षलाई भुक्तानी प्रवद्र्धन वर्षको रूपमा मनाउन सबै बैंक तथा वित्तीय संस्था, भुक्तानी सेवा प्रदायक तथा सञ्चालक संस्थाहरूलाई कम्तीमा एउटा डिजिटल वित्तीय साक्षरता कार्यक्रम गर्न भनिएको छ । तर, यति पर्याप्त भने होइन । राष्ट्र बैंकका अनुसार विद्युतीय माध्यमबाट वित्तीय कारोबार गर्दा हुन सक्ने जोखिमका सम्बन्धमा सर्वसाधारणका लागि सुसूचित गर्न खोजिएको छ । नेपालमा पछिल्लो समयमा विद्युतीय कारोबारमा बढोत्तरी भइरहेको छ । विभिन्न विद्युतीय उपकरणको माध्यमबाट घरमै बसेर कारोबार गर्दा विभिन्न आपराधिक व्यक्तिसमूहले विभिन्न माध्यम प्रयोग गरी ग्राहकलाई ठगी गरिरहेको भन्ने गुनासो प्राप्त भइरहेकाले सचेत हुन जरुरी छ, सार्वजनिक सूचनामा भनिएको छ । सामाजिक सञ्जालमार्फत चिनजानका मान्छेको नाममा रकम माग गर्ने, बैंकबाट फोन गरेको भनी इन्टरनेट बैंकिङ अथवा मोबाइल बैंकिङको युजर नेम तथा पासवर्ड माग्ने, नक्कली वेभसाइट बनाई ग्राहकका गोप्य सूचनाहरू लिने, ठूलो रकमको चिट्ठा परेको भनी लोभ देखाई उक्त चिट्ठा रकम हस्तान्तरण गर्ने बहानामा रकम माग गर्ने, अत्यधिक नाफाको लोभ देखाई गैरकानुनी घोषणा गरिएका उपकरणमा लगानी गर्न उत्प्रेरित गर्नेलगायतका ठगी भइरहेका छ । यसर्थ विद्युतीय कारोबार गर्दा यस प्रकारको ठगीबाट बच्न विशेष ध्यान दिनु जरुरी छ । यस्तै, अपरिचित व्यक्तिलाई कुनै पनि माध्यमबाट आफ्नो गोप्य पासवर्ड, ओटीपी वा अन्य कुनै पनि संवेदनशील जानकारी दिनु हुँदैन । मोबाइल तथा अन्य डिभाइस एवं एपका पासवर्डहरू बेलाबेलामा परिवर्तन गर्नु पर्दछ । यस्ता पासवर्ड गोप्य तरिकाले सुरक्षित राख्नु पर्दछ । सामाजिक सञ्जाल वा कुनै विद्युतीय माध्यमबाट म्यासेज पठाई रकम पठाउन आग्रह गरेमा रकम पठाउनुअघि सोही व्यक्तिले रकम माग गरे, नगरेको व्यहोरा अन्य माध्यमबाट यकिन गरेर मात्र रकम पठाउनु पर्छ । अनावश्यक तथा अनधिकृत एप आफ्नो मोबाइल फोन वा अन्य डिभाइसमा डाउनलोड गर्नु हुँदैन । यसरी अनधिकृत एप डाउनलोड गर्दा आफ्ना सबै संवेदनशील सूचनाहरू आपराधिक समूहले पत्ता लगाउन सक्छन् । कसैले रकम भुक्तानी गर्ने बहानामा बार कोड अथवा क्यू आर कोड पठाएको अथवा एपको पासवर्ड आवश्यक छ भनेर म्यासेज गरेको कार्यलाई शंकास्पद रूपमा लिनुपर्छ । रकम भुक्तानी लिन वा पैसा प्राप्त गर्न कुनै पनि बार कोड, क्यूआर कोड अथवा पासवर्ड पठाउन आवश्यक छैन । कुनै पनि वेवसाइटमार्फत विद्युतीय कारोबार गर्नुअघि सम्बन्धित संस्थाको आधिकारिक वेभसाइट हो, होइन यकिन गरेर मात्र कारोबार गर्नुपर्छ ।"

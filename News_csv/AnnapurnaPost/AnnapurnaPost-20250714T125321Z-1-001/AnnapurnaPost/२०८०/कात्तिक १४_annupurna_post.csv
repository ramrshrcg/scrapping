शीर्षक,विवरण
उपभोक्ता अधिकारको पैरवी,"अघिल्ला आर्थिक वर्षसम्म विभागहरूले उपत्यकामा बजार अनुगमन गरे पनि जिल्लाजिल्लमा प्रभावकारी रूपमा हुन सकेको थिएन। संघीय संरचनाअनुसार बजार अनुगमन निरीक्षण उपभोक्ता सचेतना कार्यक्रम सबै स्थानीय सरकारका निकायले हेर्ने छन्। बजार अनुगमन गरिए पनि उपभोक्ता ठग्ने व्यवसायीलाई कारबाही नहँुदा बजार नियन्त्रण र व्यवस्थित बन्न सकेको छैन। उपभोक्तासम्बन्धी धेरै ऐन, नियम भए पनि कार्यान्वयनमा नआउँदा उपभोक्ता ठग्नेले उन्मुक्ति पाउँदै आएको देखिन्छ। बजार अनुगमनका क्रममा कैफियत भेटिए पनि ठूलठूला व्यापारीलाई कारबाही नगरी उन्मुक्ति दिइएको छ। स्थानीय सरकार सञ्चालन ऐन, २०७४ वा गाउँ तथा नगरसभाबाट स्वीकृत कानुुनमा व्यवस्था भएकोमा सोहीबमोजिम अवस्था प्रचलित कानुनजस्तै उपभोक्ता संरक्षण ऐननियम, खाद्य ऐननियम, औषधि बिक्री वितरणसम्बन्धी ऐननियम, कालोबजारी तथा अन्य केही सामाजिक अपराध तथा सजाय ऐन, मासु जाँच ऐनलगायतका अधिनमा रही बजार अनुगमनबाट दोषी पाइएका व्यवसायीमाथि कानुनी कारबाही र उचित दण्ड सजायको व्यवस्था गरिएको छ। देश संघीय संरचनामा गएपछि बजार अनुगमन र उपभोक्ता सचेतनाका काम अब स्थानीय सरकारबाट सञ्चालन हुने देखिएको छ। आव २०७४७५ पछि आपूर्ति व्यवस्थापन तथा उपभोक्ता हित संरक्षण विभागले गर्दै आएको काम अब स्थानीय सरकारले वडा, गाउँपालिका तथा नगरपालिका र महानगरपालिकाले गर्ने भएका छन्। बजारमा हुने कृत्रिम अभाव, कालाबजारी, सिन्डिकेट, कार्टेलिङ, मिसावट, तौलमा कमी, ठगीलगायत समस्या नियन्त्रण गरी उपभोक्ता अधिकार सुरक्षित राख्न बजार अनुगमनसँगै सचेतना कार्यक्रम स्थानीय तथा प्रदेश सरकारका निकायबाट हुनेछन्। अब ७ सय ५३ भन्दा बढी स्थानीय सरकारका निकायले बजार अनुगमनसँगै उपभोक्ता सचेतना कार्यक्रम सञ्चालन गर्नेछ। बजार अनुगमनको क्रममा मिसावट, गुणस्तरहीन, कम तौलको सामान बिक्री गरेको तथ्य फेला पारेमा तत्काल बन्द गर्न सक्ने अधिकार स्थानीय सरकारका निकायलाई प्रदान गरिएको छ। उद्यमी तथा व्यवसायीले गैरकानुनी क्रियाकलाप गरेको तथ्य पाइएमा स्थानीय सरकारका निकायले फर्म बन्द गर्नसमेत सक्नेछन्। देश संघीयतामा प्रवेशपश्चात् अब स्थानीय सरकारका निकायले अनुगमन गरिने वस्तु तथा सेवाहरूमा होटल, लज, रेस्टुरा, खाजाघर, शैक्षिक सामग्री, निर्माण सामग्री, इन्धन, कृषिऔजार, खाद्यान्न, माछा, मासु, तरकारी, दैनिक उपभोग्य वस्तु, औषधि, स्वास्थ्य सेवा, रासायनिक मल, विषादी, बिउबिजनलगायत अन्य क्षेत्र छन्। स्थानीय सरकार सञ्चालन ऐन, २०७४ वा गाउँनगरसभाबाट स्वीकृत कानुनमा व्यवस्था भएकोमा सोहीबमोजिम अन्यथा प्रचलित कानुनजस्तै उपभोक्ता हित संरक्षण ऐननियम, खाद्य ऐननियम, औषधि बिक्रीवितरणसम्बन्धी ऐननियम, कालोबजारी तथा अन्य केही सामाजिक अपराध तथा सजाय ऐन, मासु जाँच ऐनलगायतका अरू कानुनहरूका अधिनमा रही बजार अनुगमनबाट दोषी देखिएमा व्यवसायीलाई कानुनी कारबाही र उपयुक्त दण्डसजायको व्यवस्था गरिएको देखिएको छ। नयाँ व्यवस्थाअनुसार स्थानीय सरकारका निकायले पनि वस्तुका मिसावट र गुणस्तरहीन कम तौल भएको पाइएमा आवश्यकताअनुसार त्यस्ता वस्तु जफत गर्न सकिनेछ। गाउँ वा नगरपालिकाबाट गरिने अनुगमन निर्देशिकाअनुसार बजार अनुगमन टोलीले बजार अनुगमन गर्दा सेवा वा वस्तु राखेको ठाउँको नियमानुसार जाँचबुझ वा खानतलासी गर्न सक्नेछन्। जाँचपडतालबाट वस्तु वा सेवाको बिक्री वितरणमा नाजायज कार्य गरेको भेटिएमा आवश्यकताअनुसार त्यस्तो सेवा वा वस्तुका उपयोग वा बिक्रीवितरणमा रोक लगाउन सकिने गरिएको छ। गाउँ वा नगरपालिकामा अनुगमन टोलीले वस्तु वा सेवाको दर्ता, आपूर्ति, मूल्य, गुणस्तर, नापतौल, विज्ञापनका व्यापारिक कार्य अनुगमन गर्ने, कालोबजारी, एकाधिकार, मिलेमतोपूर्ण भाउ निर्धारण, कृत्रिम अभाव तथा बजार प्रवेशमा अवरोध गर्नेजस्ता गैरप्रतिस्पर्धी व्यापारिक कार्य भए नभएको गरे नगरेको अनुगमन गरिनेछ। बजार प्रणालीलाई प्रतिस्पर्धी र उपभोक्ताप्रति जिम्मेवार बनाउन प्रचलित कानुनको कार्यान्वयनमा जोड दिने, उपभोक्ता शिक्षासम्बन्धी सचेतना र बजार अनुगमनको कार्ययोजना बनाई उपभोक्ता हित संरक्षणको कुरालाई विशेष प्राथमिकतामा लिइने निर्देशिकामा उल्लेखित पाइन्छ। उपभोक्ताको स्वास्थ्य सुविधा र आर्थिक हित राख्न, उपभोग्य वस्तु वा सेवाको गुणस्तर कायम राख्न निर्देशिकामा उल्लेख छ। साथै मूल्यको अनियमितताबाट उपभोक्तालाई संरक्षण प्रदान गर्न व्यवसायीका कारोबार दर्ता, आपूर्ति, गुणस्तरलगायत कार्य नियमन स्थानीय सरकारको निकायले गर्नेछन्। सरकारले बजार अनुगमनलाई विशेष अभियानमार्फत तीव्र बनाए पनि सक्दोको अभावमा उपभोक्ता ठग्ने व्यापारीलाई कारबाही गरेको देखिँदैन। माथिको दबाब, पर्याप्त प्रमाणको अभाव, भित्री रूपमा मिलाउने जालले गर्दा पनि उपभोक्ता ठग्ने व्यापारीले छुटकारा पाउने गरेका छन्। छरिएर रहेका कानुनहरूलाई एउटै छाताभित्र ल्याएर एउटै निकायबाट कारबाही गर्न परेको अवस्था विद्यमान छ। खाद्य ऐन, उपभोक्ता संरक्षण ऐन, कालोबजारी ऐनबाट छुट्टाछुट्टै विभागले आफ्नै अधिकारबाट कारबाही गर्दै आएका छन्। व्यवसाय सञ्चालनका लागि दर्ता नवीकरण कार्य घरेलु तथा साना उद्योग कार्यालय, नगरपालिका तथा वाणिज्य विभागमा दर्ता हुँदै आएकोमा स्थानीय सरकारका निकायले पनि अधिकार पाएका छन्। जिल्लाजिल्लामा प्रभावकारी बजार अनुगमन नहँुदा जहिले पनि उपभोक्ता चर्को मोलमा सामान किन्न बाध्य भएका छन्। उपभोक्ताको स्वास्थ्य, सुविधा र आर्थिक हित कायम राख्न, उपभोग्य वस्तु वा सेवाको गुणस्तर परिमाण र मूल्यको अनियमितताबाट उपभोक्तालाई संरक्षण प्रदान गर्न, वस्तु सेवाको उत्पादनस्थल वा भन्सार बिन्दु, ढुवानी मार्ग, भण्डारण तथा सञ्चयस्थल, थोक तथा खुद्रा बिक्रीस्थल र उपभोग स्थललगायतका स्थानहरूमा वस्तु तथा सेवा प्रदायक वा बिक्रेताको व्यावसायिक कारोबारको दर्ता, नवीकरण सबै स्थानीय सरकारका निकायबाट गरिने भनिएको छ। यस्तै दैनिक उपभोग्य वस्तुका आपूर्ति, मूल्य, गुणस्तर, नापतौल, विज्ञापनलगायतका व्यापारिक क्रियाकलाप नियमन गर्न स्थानीय पालिकाबाट नियमित बजार अनुगमन गरिने गरी बजार अनुगमन निर्देशिका तयार पारिएको छ। रेग्मी, व्यापार तथा निकासी प्रवद्र्धन केन्द्रका पूर्वनायव कार्यकारी निर्देशक हुन्।"
संक्रमणकालीन न्याय भाड्न पनि विचौलिया,"बिस्तृत शान्ति सम्झौता भएको १७ वर्ष भइसक्यो। तर, राजनीतिक दलको भूमिका सकारात्मक नहुँदा पीडितले न्याय पाउन सकेका छैनन् भने शान्ति प्रक्रिया टुंगिएको छैन। राजनीतिक दलले शान्ति प्रक्रियालाई बार्गेनिङ र स्वार्थका रूपमा प्रयोग गरिरहेका छन्। उनीहरूले चाहेको भए पहिल्यै शान्ति प्रक्रिया निष्कर्षमा पुग्न सक्थ्यो। यो अवस्थामा अझै अल्झिरहनुका कारण धेरै छन्। १ राजनीतिक इच्छा शक्तिको अभाव : राजनीतिक दलमा शान्ति प्रक्रिया टुंग्याउनु पर्छ भन्ने ध्यान नै गएन। यो नटुंगिनुको मुख्य कारण नै राजनीतिक इच्छा शक्तिको हो। २ सुरक्षा संयन्त्र : यो विषयमा सुरक्षा संयन्त्र पनि बाधक हो। सेना र प्रहरीको कारणले यो समस्या समाधान हुन नसकेको हो। सुरक्षा संयन्त्रले बीचमा खेल्ने काम गरिरहेका छन्। ३ मानव अधिकारकर्मी नै बिचौलिया : शान्ति प्रक्रियामा बिचौलियाको जन्म भएको छ। संक्रमणकालीन न्याय जस्तो संवेदनशील विषयमा मानव अधिकारको नाममा, राजनीतिक रूपमा फाइदा लिने समूह जन्मियो। उनीहरूले जहिले पनि त्यसलाई भाँड्न थाले। स्वार्थ समूह सानो छ तर त्यसको प्रभाव ठूलो छ। ४ केहीले शान्ति प्रक्रिया टुंगिएमा आफ्नो कमाइ खाने भाँडो नै बन्द हुन्छ भन्ने पनि सोचे। यस्ता समस्या धेरै जन्मिए। ५ अब संक्रमणकालीन न्यासको विषय संसदीय प्रक्रियामा गएको छ। तत्काल ऐन परिमार्जन गरेर टुंग्याउनेतिर लाग्नु पर्छ। पीडितले न्याय पाउने गरी सर्वोच्च अदालतको आदेश, अन्तर्राष्ट्रिय मापदण्डअनुसार यो विषय समाधान गरिनु पर्छ। (भण्डारी, गम्भीर मानव अधिकार उल्लंघनका पीडितहरूको राष्ट्रिय सञ्जालका संयोजक हुन्)"
रूपरूपका राजनीति,"दोस्रो विश्वयुद्धपछि राजनीति र अन्तर्राष्ट्रिय सम्बन्धमा धेरै प्रयोग भएको शब्द मानवअधिकार हो। यो शीतयुद्धकालभर राजनीतिकनागरिक र आर्थिकसामाजिकसांस्कृतिक अधिकारका दुई भिन्न राजनीतिक धारमा वकालत भइरह्यो। केही राज्यहरूले परम्परागत राष्ट्रिय राजनीतिक प्रणालीहरूमा राजनीतिकनागरिक अधिकारलाई हस्तक्षेप नगर्न जोड दिए। अर्काथरी राज्यहरूले सकारात्मक अधिकारका रूपमा आर्थिकसामाजिकसांस्कृतिक अधिकारको पक्षमा अड्डी लिए। सन् १९९० को दशकमा आएर मानवअधिकारको अविभाज्यता, अन्तनिर्भरता र सर्वव्यापकता हुने अवधारणालाई विश्वसमुदायले सकार्यो। यसरी आज दुवै धारका अधिकारलाई राज्यहरूले राष्ट्रिय राजनीतिक प्रणालीमा समान संरÔण गर्नुपर्ने बाध्यात्मक परिस्थिति बनेको छ। आर्थिक, सामाजिक तथा सांस्कृतिक अधिकारसम्बन्धी अन्तर्राष्ट्रिय अनुबन्धलाई संयुक्त राष्ट्रसंघको महासभाबाट १६ डिसेम्बर १९६६ मा ग्रहण गरियो। यो अनुबन्ध ३ जनवरी १९७६ देखि लागू भयो। २०४६ सालको जनआन्दोलनउत्तरको फराकिलो लोकतान्त्रिक राजनीति परिवेशमा नेपालले मानवअधिकारप्रति उल्लेख्य प्रतिबद्धता जाहेर गर्यो। र, सन् १९९१ मा यो अन्तर्राष्ट्रिय अनुबन्धलाई अनुमोदन गर्यो। यस अनुबन्धलाई हस्ताक्षर गरेपछि नेपालीका आधारभूत आवश्यकतासँग जोडिएका अधिकारका सवाललाई प्रत्याभूति गर्नुपर्ने नेपालको राजनीतिक दायित्व अरू खँदिलो हुन पुग्यो। नेपालको संविधान २०४७ ले आर्थिक, सामाजिक तथा सांस्कृतिक अधिकारहरूसँग सम्बन्धित अधिकारहरूलाई मौलिक अधिकारकै रूपमा भने सम्बोधन गरेको थिएन। जसले गर्दा यी अधिकारअन्तर्गतका आधारभूत अधिकारको प्रचलनमा संवैधानिक उपचारको बाटो खुला थिएन। सो संविधानले आर्थिकसामाजिकसांस्कृतिक अधिकारसँग सम्बन्धित अधिकारलाई राज्यका निर्देशक सिद्धान्त र नीतिगत कार्यान्वयनअन्तर्गत प्रचलन गराउने सपना साँचेको थियो। त्यो संवैधानिक परिकल्पना र अनुबन्धको राज्यपक्षले यी अधिकारहरूको प्रचलन बढाउन सक्थ्यो। तर, यसको कार्यान्वयन राज्यको प्राथमिकतामा परेन। अधिकारका दुई धारको असन्तुलित चिन्तनकै राज्य रुल्मलिइरहेका बेला २०६२०६३ मो दोस्रो जनआन्दोलनमार्फत आमूल परिवर्तन भयो। यो आन्दोलन नागरिकका दुवै धारका अधिकार प्राप्तिमा कोसेढुंगा साबित भयो। नेपाली नागरिकलाई यो आन्दोलनले तीनवटा महत्त्वपूर्ण उपलब्धि दियो। पहिलो, प्रथम (राजनीतिकनागरिक) र दोस्रो आर्थिकसामाजिकसांस्कृतिक) पुस्ता समूहका अधिकारहरूको प्राप्ति। दोस्रो, दशक लामो सशस्त्र विद्रोहलाई शान्तिपूर्ण रूपमा लोकतान्त्रिक प्रक्रियामा सामेलीकरण। र, तेस्रो राजतन्त्रको रक्तपातविहीन बहिर्गमन। यी उपलब्धिसँगै नेपाली नागरिकले नेपालको संविधान २०७२ जारी गरे। नेपालको संवैधानिक इतिहासमा पहिलो पटक आर्थिकसामाजिकसांस्कृतिक अधिकारका खास अधिकारलाई संविधानले मौलिक अधिकारका रूपमा लिपिबद्ध गर्यो। समावेश भएका यी अधिकारको बितेका आठ वर्षमा खासै कार्यान्वयन भएको छैन। मुलुकलाई अहिले पनि यी अधिकारको कार्यान्वयनमा दिशाबोध र कार्ययोजनाको खाँचो छँदैछ। समग्र कार्यान्वयनका विषयलाई कहिलेसम्म थाती राख्ने ? हामी अहिले संविधानका यी अधिकारको कार्यान्वयनका सुनिश्चयको तीव्र प्रतीक्षामा छौं। आज यता, संविधानमा समावेश गरिएका अधिकारहरूलाई नयाँ नीति तथा कार्ययोजनाद्वारा पुनव्र्यवस्थित गर्नुपर्ने चुनौती छ। उता, सरकारले यस्ता अधिकारको कार्यान्वयन गर्ने प्रशासनिक र कार्यात्मक संयन्त्रहरू स्थापना गर्न सकेको छैन। दुर्भाग्य, राजनीतिकै फेरोमा मानवअधिकार घुमिराखेको छ। हामी संघीय लोकतान्त्रिक गणतन्त्राको राजनीति अभ्यासमा छौं। आम साझेदारहरूले दुवै समूहका अधिकारको प्रत्याभूतिलाई उच्च राजनीतिक तहमा उठाइरहेको अवस्था छ। नागरिकका यी अधिकार आउँदो दिनमा कसरी कार्यान्वयन हुन्छन् ? यिनलाई यथार्थमा कसरी नेपालीका साझा प्रचलनशील विषयवस्तु बनाउन सकिन्छ ? भन्ने हाम्रो चिन्ताको मूल विषय हो। हामीले नागरिकराजनीतिक अधिकारका पाटामा संवैधानिक संरक्षणमा केही फड्को मारिसकेको छ। हामीले संवैधानिक संरक्षण र न्यायिक उपचारबाट आर्थिकसामाजिकसांस्कृतिक अधिकारको प्रचलन गरेका छैनौं। दुवै धारका अधिकार संविधानमा मौलिक अधिकारको रूपमा निःसर्त प्रत्याभूत त छन्। तर, आर्थिकसामाजिकसांस्कृतिक अधिकारको कार्यान्वयन नगरेसम्म नेपालमा लोकतन्त्रको संस्थागत विकास र सामाजिक रूपान्तरण सार्थक हुँदैन। मानवअधिकार सभ्य समाजको संकल्प हो। दुवै समूहका अधिकारका अन्तर्राष्ट्रिय अनुबन्ध मानवअधिकार कानुनका प्रस्थानबिन्दु हुन्। यसका पक्ष बनेको राज्यले अधिकारमा सीमा लगाउने गरी घरेलु तहमा कानुन बनाउन मिल्दैन। न त यी राजनीतिक दाउपेचका विषय नै हुन्। नेपाल आर्थिकसामाजिकसांस्कृतिक अधिकारसम्बन्धी अन्तर्राष्ट्रिय अनुबन्धको पक्ष राष्ट्र हो। यसलाई लागू गर्नु नेपालको दायित्व हो। यो दायित्वलाई पूरा गर्न राज्यले संवैधानिक र कानुनी उपायहरू अवलम्बन गरेको पनि छ। तर, कार्यान्वयन गर्न त्यही अनुरूपका संयन्त्रहरू निर्माण गर्न सकेको छैन। हालका ३० वर्षभित्र २० भन्दा बढी विकासोन्मुख देशहरूले आर्थिकसामाजिकसांस्कृतिक अधिकारलाई संविधानमा मौलिक हकका रूपमा स्थापित गरेका छन्। संविधान मूल कानुन हुने भएकाले त्यसमा व्यवस्थित गरिएको प्रावधानको कार्यान्वयन गर्न गराउनु पर्छ। यो देशको राजनीतिमा राज्य वा सरकार सञ्चालन गर्नेका लागि विवादरहित कार्यसूची हो। यसैले संघीय लोकतान्त्रिक गणतन्त्रको अभ्यासमा मौलिक हकको प्रत्याभूतिले भोलि हुन सक्ने नचाहिँदा विवादको पूर्वरोकथाम गराउँछ। कार्यान्वयन नगरिएका अधिकारका प्रावधानले नसोचेको राजनीतिक तनाव ल्याउन सक्छ। त्यसैले अधिकारले राजनीतिभन्दा कार्यान्वयनलाई जोड दिन्छ। नेपालमा द्वन्द्व निम्त्याउने राजनीतिक ध्रुवीकरणको आधार अधिकारबीचको पारस्परिक निषेध गराई नै हुने गरेको छ। जस्तो, सम्पत्तिको स्वामित्वमा हदबन्दी राज्यले लगाउन हुँदैन भन्ने आफूलाई नागरिकराजनीतिक अधिकारको पक्षपाती ठान्छन्। शिक्षा र स्वास्थ्यमा निजीकरण हुनु हुँदैन भन्ने आफूलाई आर्थिकसामाजिकसांस्कृतिक अधिकारको पक्षपाती देखाउन चाहन्छन्। यस्तो वैचारिक विभाजनमा राजनीतिक ध्रुवीकरण हुने गरेको छ। यता, संवैधानिक प्रणाली यी दुई धारमध्ये कुनै एकको स्थापना र कुनै एकको निषेध होइन, दुवै खालका अधिकारको सन्तुलित प्रत्याभूति हो। दुवै खालका अधिकारहरूलाई संविधानमा मौलिक हकका रूपमा स्थापित गरिएकाले सन्तुलित छन्। राज्यलाई अधिकारको सम्मान गर्ने दायित्वको स्पष्ट बोध भएको छ। नागरिकका अधिकार न्यायिक रूपले उपचारयोग्य हुन्छन्। त्यसैले राज्यका संयन्त्रहरूलाई दुवै खालका अधिकारको प्रत्यक्षीकरणका लागि सशक्त बनाउनुपर्छ र सन्तुलित हिसाबले मार्गनिर्देशित हुनुपर्छ। दुर्भाग्य, कार्यान्वयनको जवाफदेहितामा सरकार र राज्य प्रणाली चुकिराखेको छ।"
"नेपाललाई छैटौं सफलता, गुल्शनले लिए महत्वपूर्ण विकेट",काठमाडौं : मलेसियाका लागि आक्रामक ब्याटिङ गरेका साइद अजिजको विकेट पतन भएको छ। गुल्शन झाले अजिज महत्वपूर्ण विकेट लिएका हुन्। अजिजले ४९ बलमा ८ चौका र २ छक्कासहित ६८ रन बनाएर पेभेलियन फर्किएका हुन्। त्यस्तै नेपाललाई छैटौं सफलता मिलेको छ। मलेसियाका ऐनुल हाफिज १ रनमा रनआउट भएका छन्। यसअघि रोहित पौडेलले नेपालका लागि चौथो सफलता दिलाएका थिए। उनले सर्विन मुनिएन्डीको विकेट लिएका उनले १३ रन बनाएर आउट भएका थिए। यसअघि अविनाश बोहोरा र सन्दीप लामिछानेले विकेट लिएका थिए।
कुशल मल्लद्वारा अर्धशतक प्रहार,काठमाडौं : कुशल मल्लले अर्धशत प्रहार गरेका छन्। मलेसियाविरुद्ध उनले २५ बलमा ५२ रन बनाएका हुन्। अर्धशतक बनाउन उनले ६ छक्का र एक चौका प्रहार गरे। टी२० फर्मेटमा मल्लको यो तेस्रो अर्धशत हो। यसअघि कुल भुर्तेल ४३ र आसिफ शेख ३२ रन बनाएर पेभेलियन फर्किएका थिए।
"नेपालको पहिलो विकेट पतन, कुशल भुर्तेल ४३ रनमा आउट",काठमाडौं : नेपालको पहिलो विकेट पतन भएको छ। कुशल भुर्तेल ४३ रन बनाएर आउट भएका छन्। २५ बल खेलेका उनले ४ चौका र ४ छक्का प्रहार गरेका थिए। टी२० विश्कपको एसिया क्वालिफार्यसअन्तर्गतको खेलमा मलेसियाले नेपाललाई १६६ रनको लक्ष्य प्रतस्तुत गरेको छ। ६ ओभरको समाप्तिमा नेपालले ५९ रन बनाएर खेलिरहेको छ।
"पाकिस्तानले बंगलादेशलाई हरायो, सेमिफाइनल पुग्ने सम्भावना कायमै","काठमाडौं : आइसीसी एक दिवसीय विश्वकपमा पाकिस्तानले तेस्रो जित हात पारेको छ। भारतको कोलकत्तामा भएको खेलमा बंगलादेशलाई ७ विकेटले पराजित गर्दै पाकिस्तानले सेमिफाइनल पुग्ने सम्भावना जिवितै बनाएको छ। बंगलादेशले दिएको २०६ रनको लक्ष्य पाकिस्तानले ३२३ ओभरमा ३ विकेटको क्षतिमा पूरा गर्यो। पाकिस्तानका लागि फखर जमानले सर्वाधिक ८१ रन बनाए। त्यस्तै अब्दुल्लाह सफिकी ६८ रनमा पेभेलियन फर्किँदा कप्तान बाबर आलम ९ रनमा आउट भए। त्यस्तै मोहम्मद रिजवान २६ र इफ्तिखर अहमद १७ रनमा अविजित गरे। यसअघि टस जितेर ब्याटिङ गरेको बंगलादेशले ४५१ ओभरमा अलआउट हुँदै २०४ रन बनाएको थियो। बंगलादेशका लागि महमुदुल्लाहले सर्वाधिक ५६ रन बनाए। त्यस्तै लिटन दासले ४५, साकिब हसनले ४३ र मेहिनी हसनले २५ रन बनाउँदा अन्य खेलाडीले दोहोरो अंकको रन बनाउन सकेनन्। बंगलादेशलाई अलआउट गर्न पाकिस्तानका सहिन अफ्रिदी र मोहम्मद वाशिमले तीनतीन विकेट लिए। ७ मध्ये ६ खेल हारेको बंगलादेश भने समूहचरणबाटै बाहिरिएको छ।"
नेपाललाई मलेसियाले दियो १६६ रनको लक्ष्य,"काठमाडौं : नेपालविरुद्ध मलेसियाले १६६ रनको लक्ष्य प्रस्तुत गरेको छ। टियु मैदानमा टी२० विश्वकपअन्तर्गत एसिया क्वालिफायर्समा निर्धारित ओभरको खेलमा ९ विकेट गुमाउँदै १६५ रन बनाएको हो। मलेसियाका लागि साइद अजितले सर्वाधिक ६८ रन बनाए। उनले ४९ बलमा ८ चौका र २ छक्का प्रहार गरे। त्यस्तै जुबइदीले २४, सर्विभनले १३ र विजय युनीले १२ रन बनाए। अन्य खेलाडीले दोहोरो अकंकको रन जोड्न सकेनन्। त्यस्तै बलिङतर्फ नेपालका लागि अविनाश बोहोराले ४ विकेट लिए। सन्दीप लामिछाने, गुल्शन झा र रोहित पौडेलेले भने एकएक विकेट लिए।"
"नेपालको तेस्रो विकेट पतन, रोहित पौडेल आउट",काठमाडौं : नेपालको तेस्रो विकेट पतन भएको छ। कप्तान रोहित पौडेलले २ रन बनाएर आउट भएका छन्। यसअघि आशिफ शेख र कुशल भुर्तेलको विकेट पतन भएको थियो। आशिफ ३२ रन बनाएर आउट भएका थिए भने कुशल ४३ रन बनाएर आउट भएका थिए। टी२० विश्कपको एसिया क्वालिफार्यसअन्तर्गतको खेलमा मलेसियाले नेपाललाई १६६ रनको लक्ष्य प्रतस्तुत गरेको छ। १५ ओभरको समाप्तिमा नेपालले १४२ रन बनाएर खेलिरहेको छ।
प्रथम पालिकास्तरीय भलिबल प्रतियोगितामा २१ समूहको सहभागिता,"गुल्मी : गुल्मीमा बुधबारदेखि सुरु हुने प्रथम पालिकास्तरीय भलिबल प्रतियोगितामा १२ पालिकाबाट २१ समूह सहभागी हुने भएका छन्। आयोजकले मंगलबार पत्रकार सम्मेलन गरेर प्रथम गुल्मी भलिबल कप को सम्पूर्ण तयारी सकिएको जानकारी दिएको छ। त्यस्तै बुधबारदेखि कात्तिक १८ गतेसम्म सञ्चालन हुने भलिबल प्रतियोगितामा चन्द्रकोट, छत्रकोट र मदाने गाउँपालिकाका महिला खेलाडी सहभागिता नरहेको जिल्ला भलिबल संघ गुल्मीले जनाएको छ। जिल्लामा नयाँ खेलाडी उत्पादन, खेलाडीको विकास र खेलको विस्तारका लागि दसैं र तिहार पर्वको अवसरमा नेपालको राष्ट्रिय खेल भलिबलको आयोजना गरिएको गुल्मी भलिबल संघका महासचिव नारायण आचार्यले जानकारी दिए। पुरुष भलिबल खेलमा प्रथम हुनेले नगद ७७ हजार ७ सय ७७ रुपैयाँ कप, मेडल र प्रमाणपत्र पाउने छन्। त्यस्तै द्वितीय ५५ हजार ५ सय ५५ रुपैयाँ, तृतीया ३३ हजार ३ सय ३३ रुपैयाँ र सान्त्वनाले नगद ११ हजार १ सय ११ रुपैयाँ ,कप, मेडल र प्रमाणपत्र पाउने छन्। त्यस्तै महिला भलिबल तर्फ प्रथम हुनेले ३५ हजार रुपैयाँ, द्वितीय हुनेले २५ हजार रुपैयाँ, तृतीय हुनेले १५ हजार रुपैयाँ र सान्त्वनाले हुने नगद १० हजार रुपैयाँ, कप, मेडल र प्रमाणपत्र पाउने आयोजकले जनाएको छ।"
मलेसियालाई ६ विकेटले हराउँदै नेपाल सेमिफाइनलमा,"काठमाडौं : नेपालले मलेसियालाई ६ विकेटले पराजित गर्दै सेमिफाइनलमा पुगेको छ। टी२० विश्वकपको एसिया क्वालिफार्यसअन्तर्गत मंगलबार टियु मैदानमा भएको खेलमा नेपालले दोस्रो जित हात पारेको हो। मलेसियाले दिएको १६६ रनको लक्ष्य नेपालले १८ ओभरमा ४ विकेटको क्षतिमा पूरा गर्यो। नेपालका लागि कुशल मल्लले अर्धशतक प्रहार गरे। ३४ बल खेलेका उनले २ चौका र ७ छक्का प्रहार गरेका थिए। त्यस्तै कुशल भुर्तेलले ४३ रन बनाए। उनले २४ बलमा ४ चौका र ४ छक्का प्रहार गरे। आसिफ शेखले भने २३ बलमा १ चौका र २ छक्कासहित ३२ रन बनाए। कप्तान रोहित पौडेल भने २ रनमै आउट भए। सन्दीप जोरा १८ र विवेक यादव २ रनमा अविजित रहे। यसअघ टस जितेर ब्याटिङ गरेको मलेसियाले निर्धारित ओभरको खेलमा ९ विकेट गुमाउँदै १६५ रन बनाएको थियो। मलेसियाका लागि साइद अजितले सर्वाधिक ६८ रन बनाए। उनले ४९ बलमा ८ चौका र २ छक्का प्रहार गरे। त्यस्तै जुबइदीले २४, सर्विभनले १३ र विजय युनीले १२ रन बनाए। अन्य खेलाडीले दोहोरो अकंकको रन जोड्न सकेनन्।"
"नेपालको दोस्रो विकेट पतन, आशिफ शेख ३२ रनमा आउट",काठमाडौं : नेपालको दोस्रो विकेट पतन भएको छ। आशिफ शेख ३२ रन बनाएर आउट भएका हुन्। उनले २३ बलमा १ चौका र २ छक्का प्रहार गरे। यसअघि कुशल भुर्तेल ४३ रन बनाएर आउट भएका थिए। उनले २५ बलमा ४ चौका र ४ छक्का प्रहार गरेका थिए। टी२० विश्कपको एसिया क्वालिफार्यसअन्तर्गतको खेलमा मलेसियाले नेपाललाई १६६ रनको लक्ष्य प्रतस्तुत गरेको छ। १२ ओभरको समाप्तिमा नेपालले १२३ रन बनाएर खेलिरहेको छ।
कुवेतले युएईलाई दियो ८९ रनको सामान्य लक्ष्य,"काठमाडौं : कुवेतले युएईलाई ८९ रनको सामान्य लक्ष्य प्रस्तुत गरेको छ। टस जितेर ब्याटिङ गरेको कुवेतले निर्धारित ओभरको खेलमा ८ विकेटको क्षतिमा ८८ रनमात्र जोड्न सक्यो। कुवेतका लागि रविजा सन्दरुवानले सर्वाधिक २२ रन बनाए। त्यस्तै विलाल ताहिरले १५, सिराज खानले १२ र एसिन पटेलले १० रन बनाउँदा अन्य खेलाडीले दोहोरो अकंको रन जोड्न सकेनन्। युएईका लागि जुनेद सिदिकी, अली नसिर, निलान्स केश्वानी र जहुर खानले समान दुईदुई विकेट लिए।"
"नेपाललाई सातौं सफलता, अविनाशले लिए विकेट",काठमाडौं : नेपाललाई सातौं सफलता मिलेको छ। टियु क्रिकेट मैदानमा जारी टी२० विश्वकपअन्तर्गत एसिया क्वालिफार्यसमा उनले मलेसियाका मुहम्मद आमिरको विकेट लिएका हुन्। आमिर ८ रन बनाएर पेभेलियन फर्किएका छन्। अविनाशले व्यक्तिगत दोस्रो विकेट लिएका हुन्। यसअघि गुल्शन झाले साइद अजिजको महत्वपूर्ण विकेट लिएका थिए। अजिजले ४९ बलमा ८ चौका र २ छक्कासहित ६८ रन बनाएर पेभेलियन फर्किएका हुन्। त्यस्तै रोहित पौडेलर सन्दीप लामिछानेले एकएक विकेट लिएका थिए।
मलेसियालाई हराउँदै सेमिफाइनल प्रवेश गर्ने दाउमा नेपाल,"काठमाडौं : नेपालले आइसिसी टी२० विश्वकप एसिया फाइनल छनोटमा आज मलेसियासँग खेल्दैछ। कीर्तिपुरस्थित त्रिवि क्रिकेट मैदानमा जारी आइसिसी टि  २० विश्वकप एसिया फाइनल छनोटको दोस्रो खेल आज दिउँसो सवा एक बजे सुरु हुने नेपाल क्रिकेट संघ (क्यान)ले जनाएको छ। उपाधिको प्रमुख दाबेदार नेपालले सोमबार सिंगापुरलाई ८ विकेटले पराजित गरेको थियो। प्रतियोगिताको सुखद सुरुवात गरेको घरेलु टोली नेपालले लगातार दोस्रो जित निकाल्ने दाउमा छ। मलेसियालाई हराउँदा नेपालको सेमिफाइनल यात्रा सहज हुनेछ। सिंगापुरले दिएको १ सय ४६ रनको लक्ष्य पछ्याएको नेपालले कुशल भुर्तेलको अर्धशतकीय पालीको सहयोगमा १६३ ओभरमा दुई विकेट गुमाएर जित निकालेको हो। पहिलो खेलमा आक्रामक ब्याटिङ गरेका भुर्तेलले ७४ रन बनाएका थिए। नेपालले बिहीबार ओमानसँग खेल्नेछ। कीर्तिपुर र मूलपानी मैदानमा हुने प्रतियोगिताको समूह एमा नेपाल, ओमान, सिंगापुर र मलेसिया छन्। यस्तै समूह बीमा हङकङ, यूएई, बहराइन र कुवेत छन्। फाइनल पुग्ने दुई टोलीले सन् २०२४ मा वेस्ट इन्डिज र अमेरिकामा हुने टीट्वेन्टी विश्वकप खेल्न पाउनेछ।"
गोपाललाई स्वर्ण,"काठमाडौं : तेक्वान्दो खेलाडी, प्रशिक्षक तथा अफिसियल रेफ्रिजर्ज गोपाल भण्डारीले अमेरिकामा स्वर्ण पदक जितेका छन्। अमेरिकाको भर्जिनियामा आयोजना भएको स्पार वार तेक्वान्दो च्याम्पियनसिपको मास्टर ४० वर्षमुनिको एकल पुम्सेमा गोपालले स्वर्ण पदक जितेका हुन्। उनले आफ्नो उमेर समूहका आठ जना प्रतिस्पर्धीलाई पछि पार्दै स्वर्ण पक्का गरेका हुन्। भर्जिनियाको क्यान्सेलर हाई स्कुल फ्रेड्रिकवर्गमा भएको च्याम्पियनसिपमा चार सयभन्दा बढी खेलाडीको सहभागिता रहेको थियो। च्याम्पियनसिपमा नेपालका कुमार कार्की, सञ्जीव नेपाली र सन्दीपा अमगाईंले अफिसियल रेफ्रीजर्जको भूमिका निर्वाह गरेका थिए। कार्कीले अमेरिकामा वल्र्ड क्लास तेक्वान्दो एकेडेमी सञ्चालन गर्दै आएका छन्। पछिल्लो समय गोपालले पनि सोही एकेडेमीमा प्रशिक्षण गराइरहेका छन्। नेपालमा उत्कृष्ट खेलाडी उत्पादनमा चर्चा कमाएका गोपाल पछिल्लो समय अमेरिकामा आफूलाई स्थापित गर्न लागिपरेका छन्। नेपालमा रहँदा उनले सीतापाइला डोजाङमा प्रशिक्षण गराउँदै आएका थिए। यसैगरी पछिल्लो समय अमेरिकामै रहेका सञ्जीव र सन्दीपाले त्यहाँका विभिन्न प्रतियोगितामा प्रतिस्पर्धा गर्नुका साथै अफिसियल रेफ्रीजर्जको भूमिका पनि निर्वाह गर्दै आएका छन्।"
मलेसियाविरुद्ध नेपालको दोस्रो सफलता,"काठमाडौं : मलेसियाविरुद्धको खेलमा नेपालले दोस्रो सफलता हात पारेको छ। कीर्तिपुरस्थित त्रिवि क्रिकेट मैदानमा जारी आइसिसी टि  २० विश्वकप एसिया फाइनल छनोटको दोस्रो खेलमा नेपालले २ विकेट लिएको हो। सातौं ओभरको अन्तिम बलमा करण केसी र आशिफ शेखले मलेसियाका कप्तान फायज अहमदलाई रन आउट गरेका हुन्। फायजले ४ बलमा ३ रन बनाए। यस अगाडि जुबैदी जुलकिफ्ले १६ बलमा २४ रन बनाएर आउट भएका थिए। उनी अविनाश बोहराको बलमा कुशल मल्लको हातबाट समातिएका हुन्। अहिले मलेसियाले सात ओभरको समाप्तिमा ६५ रन बनाएर खेलिरहेको छ। मलेसियाका कप्तान फायज अहमदले टस जितेर ब्याटिङ गर्ने निर्णय लिएका हुन्। नेपालले टस हारेपछि फिल्डिङको निम्तो पाएको हो। नेपालको प्लेइङ ११ मा आसिफ शेख (विकेटकिपर), कुशल भुर्तेल, कुशल मल्ल, रोहित पौडेल (कप्तान), विवेक यादव, सन्दीप जोरा, सोमपाल कामी, करण केसी, गुलशन झा, सन्दीप लामिछाने र अभिनाश बोहोरा रहेका छन्। उपाधिको प्रमुख दाबेदार नेपालले सोमबार सिंगापुरलाई ८ विकेटले पराजित गरेको थियो। प्रतियोगिताको सुखद सुरुवात गरेको घरेलु टोली नेपालले लगातार दोस्रो जित निकाल्ने दाउमा छ। नेपालले बिहीबार ओमानसँग खेल्नेछ। कीर्तिपुर र मूलपानी मैदानमा हुने प्रतियोगिताको समूह एमा नेपाल, ओमान, सिंगापुर र मलेसिया छन्। यस्तै समूह बीमा हङकङ, यूएई, बहराइन र कुवेत छन्। फाइनल पुग्ने दुई टोलीले सन् २०२४ मा वेस्ट इन्डिज र अमेरिकामा हुने टीट्वेन्टी विश्वकप खेल्न पाउनेछ।"
सन्दीप लामिछानेले लिए तेस्रो विकेट,"काठमाडौं : मलेसियाविरुद्धको खेलमा नेपालले तेस्रो विकेट लिएको छ। कीर्तिपुरस्थित त्रिवि क्रिकेट मैदानमा जारी आइसिसी टि  २० विश्वकप एसिया फाइनल छनोटको दोस्रो खेलमा सन्दीप लामिछानेले तेस्रो विकेट लिएका हुन्। १०१ ओभरमा विरनदीप सिंहलाई लामिछानेले आउट गरेका हुन्। उनले ८ बलमा ४ रन बनाए। यस अगाडि करण केसी र आशिफ शेखले मलेसियाका कप्तान फायज अहमदलाई रन आउट गरेका थिए। फायजले ४ बलमा ३ रन बनाए। त्यसैगरी जुबैदी जुलकिफ्ले १६ बलमा २४ रन बनाएर आउट भएका थिए। उनी अविनाश बोहराको बलमा कुशल मल्लको हातबाट समातिएका हुन्। अहिले मलेसियाले १११ ओभरको समाप्तिमा ९१ रन बनाएर खेलिरहेको छ। मलेसियाका कप्तान फायज अहमदले टस जितेर ब्याटिङ गर्ने निर्णय लिएका हुन्। नेपालले टस हारेपछि फिल्डिङको निम्तो पाएको हो। उपाधिको प्रमुख दाबेदार नेपालले सोमबार सिंगापुरलाई ८ विकेटले पराजित गरेको थियो। प्रतियोगिताको सुखद सुरुवात गरेको घरेलु टोली नेपालले लगातार दोस्रो जित निकाल्ने दाउमा छ। नेपालले बिहीबार ओमानसँग खेल्नेछ। कीर्तिपुर र मूलपानी मैदानमा हुने प्रतियोगिताको समूह एमा नेपाल, ओमान, सिंगापुर र मलेसिया छन्। यस्तै समूह बीमा हङकङ, यूएई, बहराइन र कुवेत छन्। फाइनल पुग्ने दुई टोलीले सन् २०२४ मा वेस्ट इन्डिज र अमेरिकामा हुने टीट्वेन्टी विश्वकप खेल्न पाउनेछ।"
नेपालविरुद्ध मलेसियाको उत्कृष्ट सुरुवात,"काठमाडौं : कीर्तिपुरस्थित त्रिवि क्रिकेट मैदानमा जारी आइसिसी टि  २० विश्वकप एसिया फाइनल छनोटको दोस्रो खेलमा मलेसियाले उत्कृष्ट सुरुवात गरेको छ। टस जितेर ब्याटिङ गर्ने निर्णय लिएको मलेसियाले ६ ओभरको समाप्ति १ विकेटको क्षतिमा ६० रन बनाएको हो। जुबैदी जुलकिफ्लेले १६ बलमा २४ रन बनाएर आउट भए। उनी अविनाश बोहोराको बलमा कुशल मल्लको हातबाट समातिए। पावर प्लेको समाप्तिमा मलेसियाका लागि ओपनरद्वय सायद अजिजले २० बलमा २३ रन बनाए। कप्तान कप्तान फायज अहमद १ बलमा २ रन बनाएर खेलिरहेका छन्। यस अगाडि पाचौं ओभरमा नेपालका कप्तान रोहित पौडेलले क्याच ड्रप गर्दा नेपालले विकेट लिने अवसर गुमाएको थियो। बलिङतर्फ नेपालका करण केसी र सोमपाल कामीले २२ ओभर बलिङ गर्दै २० र १८ रन खर्चिए। कुशल मल्लले एक ओभरमा १० रन र अविनाश बोहोराले एक ओभरमा ६ रन दिए। नेपालले टस हारेपछि फिल्डिङको निम्तो पाएको हो। कप्तान अहमदका अनुसार आजको म्याचमा अहमदसँगै धिरानदीप सिंह, सायद अजिज, विजय उन्नी, मुहमद अमिर, आइनोस हफिज, पवनदीप सिंह, जुबैदी जुलकिफ्ले, स्याजरुल इद्रुस, सार्भिन मुनियान्डी र फित्री साम छन् । नेपालको प्लेइङ ११ मा आसिफ शेख (विकेटकिपर), कुशल भुर्तेल, कुशल मल्ल, रोहित पौडेल (कप्तान), विवेक यादव, सन्दीप जोरा, सोमपाल कामी, करण केसी, गुलशन झा, सन्दीप लामिछाने र अभिनाश बोहरा रहेका छन्। उपाधिको प्रमुख दाबेदार नेपालले सोमबार सिंगापुरलाई ८ विकेटले पराजित गरेको थियो। प्रतियोगिताको सुखद सुरुवात गरेको घरेलु टोली नेपालले लगातार दोस्रो जित निकाल्ने दाउमा छ। नेपालले बिहीबार ओमानसँग खेल्नेछ। कीर्तिपुर र मूलपानी मैदानमा हुने प्रतियोगिताको समूह एमा नेपाल, ओमान, सिंगापुर र मलेसिया छन्। यस्तै समूह बीमा हङकङ, यूएई, बहराइन र कुवेत छन्। फाइनल पुग्ने दुई टोलीले सन् २०२४ मा वेस्ट इन्डिज र अमेरिकामा हुने टीट्वेन्टी विश्वकप खेल्न पाउनेछ।"
"सुनको मूल्य घट्यो,चाँदी बढ्यो",काठमाडौं : नेपाली बजारमा आज सुनको भाउ घटेको छ। आइतबार हालसम्मकै उच्च मूल्यमा पुगेको सुन सोमबार ५ सय रुपैयाँले घटेर १ लाख १६ हजार ५ सय रुपैयाँ पुगेको थियो। आज फेरि ५ सय रुपैयाँले घटेर छापावाल सुन प्रतितोला १ लाख १६ हजार रुपैयाँ कायम भएको नेपाल सुन चाँदी व्यवसायी महासंघले जनाएको छ। आइतबार प्रतितोला सुनको मूल्य १ लाख १७ हजार पुगेको थियो। आज तेजाबी सुन प्रतितोला १ लाख १५ हजार ४५० रुपैयाँ पुगेको छ। सोमबार तेजावी सुन १ लाख १६ हजार ४५० रुपैयाँमा कारोबार भएको थियो। सुनको मूल्य घटे पनि चाँदीको भाउ भने बढेको छ। १० रुपैयाँले बढेर चाँदी प्रतितोला १४ सय २० रुपैयाँमा कारोबार भइरहेको महासंघले जनाएको छ। सोमबार चाँदी प्रतितोला १४ सय १० रुपैयाँ पुगेको थियो।
कम्पनी सञ्चालकसम्बन्धी कानुनी व्यवस्था,"वैशेषिक दर्शनका प्रणेता महर्षि कणादका अनुसार यतोऽभ्युदयनिःश्रेयससिद्धिः स धर्मः अर्थात् अभ्युदय (उन्नति) तथा निःश्रेयस (मोक्ष) बाट परलौकिक उन्नति एवं कल्याणको बोध हुन्छ। यही बोध नै दायित्व हो। निर्जीव कम्पनीले पनि यी दायित्वबोध गरी वहन गर्नुपर्छ। तर, यस्तो दायित्वबोध कम्पनी आफैंले गर्न नसक्ने हुँदा यसको सञ्चालन गर्ने व्यक्तिले व्यहोर्नुपर्छ। इन्द्रिय (ज्ञानेन्द्रिय र कर्मेन्द्रिय) नभए पनि कानुनले कम्पनीलाई व्यक्ति मान्दछ। व्यक्ति मानिए पनि कम्पनी आफैं सञ्चालन नहुने हुँदा यसलाई प्राकृतिक व्यक्तिले सञ्चालन गर्छन्। यस्ता व्यक्तिलाई सञ्चालक र यसको समूहलाई सञ्चालक समिति भनिन्छ। सञ्चालकको वैकल्पिक सञ्चालक पनि हुन्छन्। कम्पनी ऐन, २०६३ को दफा २(म) मा सञ्चालक भन्नाले कम्पनीको सञ्चालक र सो शब्दले वैकल्पिक सञ्चालकसमेतलाई जनाउँछ भनेको छ। त्यस्तै, दफा २(य) मा सञ्चालक समिति भन्नाले कम्पनीको सञ्चालक समिति सम्झनुपर्छ भनेको छ। सञ्चालक र सञ्चालक समिति कम्पनी ऐनको दफा ८६(१) अनुसार प्राइभेट कम्पनीमा नियमावलीमा तोकिएबमोजिम बढीमा ११ जनासम्म सञ्चालक हुन्छन्। दफा ८६(२) अनुसार पब्लिक कम्पनीमा कम्तीमा ३ जना र बढीमा ११ जनासम्म सञ्चालक हुन सक्छन्। पब्लिक कम्पनीमा महिला पनि सेयरधनी भएमा कम्तीमा १ जना महिला सञ्चालक हुनुपर्छ। पब्लिक कम्पनीमा ७ जनासम्म सञ्चालक भए कम्तीमा १ जना र ७ जनाभन्दा बढी सञ्चालक भएमा कम्तीमा २ जना स्वतन्त्र सञ्चालक हुनुपर्छ। यिनै सञ्चालकले आफूमध्येबाट एकजना सञ्चालकलाई अध्यक्ष चयन गर्छन्। सञ्चालकको नियुक्ति सञ्चालकको नियुक्ति सामान्यतयाः ऐनको दफा ८९ र कम्पनीको नियमावलीको अधिनमा रही साधारणसभाले गर्छ। तर, अपवादको रूपमा सञ्चालक समिति र संस्थापक सेयरधनीले पनि सञ्चालक नियुक्त गर्छन्। कम्पनीको प्रथम वार्षिक साधारणसभा नभएसम्म संस्थापक सेयरधनीले सञ्चालक नियुक्त गर्छन्। संस्थापक सेयरधनी र वार्षिक साधारणसभाद्वारा नियुक्त सञ्चालकको पद कुनै बेहोराले रिक्त भएमा सो रिक्त स्थानमा सञ्चालक समितिले नियुक्त गर्छ। ऐनको दफा ८७(२) मा कुनै संगठित संस्था (कम्पनी) सेयरधनी भएमा सो कम्पनीले ग्रहण गरेको सेयर संख्याको अनुपातमा सञ्चालक र तिनको वैकल्पिक सञ्चालक नियुक्त गर्न सक्छन्। मूल सञ्चालक कुनै बेहोराले सञ्चालक समितिको बैठकमा भाग लिन असमर्थ भएमा वैकल्पिक सञ्चालक बैठकमा उपस्थित हुन र मतदान गर्न योग्य हुन्छन्। ऐनको दफा ८८ अनुसार सञ्चालक हुनको लागि नियमावलीमा सेयर संख्या तोकिएको भए सोबमोजिमको सेयर लिएको हुनुपर्छ। नियमावलीमा यस्तो संख्या नतोकिएमा कम्तीमा एक सय कित्ता सेयर लिएको हुनुपर्छ। स्वतन्त्र र संस्थागत सेयरधनीको तर्फबाट मनोनयन हुने सञ्चालक र वैकल्पिक सञ्चालकले सेयर लिएको हुनु पर्दैन। ऐनको दफा ९२ अनुसार सञ्चालकले पद बहाल गरेको १५ दिनभित्र (१) कम्पनीको कारोबारसँग सम्बन्धित कुनै प्रकारको खरिदबिक्री वा अन्य प्रकारको ठेक्कापट्टामा आफू वा आफ्नो नजिकको नातेदारको प्रत्यक्ष संलग्नता भएको वा कुनै किसिमको निजी स्वार्थ भएनभएको, (२) कम्पनीको प्रबन्ध सञ्चालक, कम्पनी सचिव, पदाधिकारी नियुक्तिको सम्बन्धमा कुनै प्रकारको स्वार्थ भएनभएको, (३) अन्य कुनै कम्पनीको सञ्चालक रहेनरहेको र (४) कम्पनी वा त्यस्तो कम्पनीको मुख्य वा सहायक कम्पनीको सेयर वा डिबेन्चर कारोबार गरेको भएमा त्यस्तो कारोबारको विषय खोली स्वघोषणा गरी कम्पनीलाई जानकारी गराउनुपर्छ। सञ्चालकको अयोग्यता जोसुकै व्यक्ति कम्पनीमा सञ्चालक बन्न सक्दैनन्। कस्ताकस्ता व्यक्ति सञ्चालक हुन अयोग्य हुन्छन् भन्ने सम्बन्धमा ऐनको दफा ८९(१) मा व्यवस्था गरिएको छ। उक्त दफामा गरिएको व्यवस्थाअनुसार (१) पब्लिक कम्पनीको हकमा २१ वर्ष उमेर नपुगेको, (२) मगज बिग्रेको वा बहुलाएको, (३) दामासाहीमा परी पाँच वर्षको अवधि पूरा नभएको, (४) भ्रष्टाचार वा नैतिक पतन देखिने अन्य कसुरमा सजाय पाएको, तर प्राइभेट कम्पनी भए त्यस्तो सजाय भुक्तान भएको मितिले तीन वर्ष पूरा नभएको, (५) कुनै प्रकारको चोरी, ठगी, कीर्ते वा आफ्नो जिम्माको धनमाल अनधिकृत तवरले मासेको वा दुरुपयोग गरेको अभियोगमा कसुरदार ठहरी सजाय भुक्तान भएको तीन वर्ष पूरा नभएको, (६) सम्बन्धित कम्पनीको व्यवसाय वा कुनै ठेक्कापट्टा वा कारोबारमा कुनै प्रकारको निजी स्वार्थ भएको, (छ) समान उद्देश्य भएको अर्को कुनै कम्पनीको सञ्चालक, आधारभूत सेयरधनी, कर्मचारी, लेखापरीक्षक वा सल्लाहकार पदमा बहाल रहेको वा त्यस्तो कम्पनीमा कुनै पनि प्रकारको निजी स्वार्थ भएको तर, एउटा प्राइभेट कम्पनीको त्यस्तो व्यक्ति समान उद्देश्य भएको अर्को प्राइभेट कम्पनीमा सञ्चालक हुनसक्छ, (७) सम्बन्धित कम्पनीलाई रकम बुझाउन बाँकी रहेको ठहर भएको अवस्थामा त्यस्तो सेयरधनी, (८) दफा १६० बमोजिम सजाय पाएको व्यक्तिको हकमा सजाय पाएको मितिले एक वर्ष ननाघेको वा दफा १६१ बमोजिम सजाय पाएको व्यक्तिको हकमा सजाय पाएको मितिले ६ महिना ननाघेको, (९) कुनै खास व्यवसाय सञ्चालन गर्ने कम्पनीको हकमा प्रचलित कानुनले कुनै योग्यता तोकेको भए त्यस्तो योग्यता नपुगेको वा कुनै अयोग्यता तोकिएको रहेछ भने त्यस्तो अयोग्यता भएको, (१०) लगातार तीन आर्थिक वर्षसम्म कम्पनी ऐनअनुसार कार्यालय (कम्पनी रजिस्ट्रार) मा पेस गर्नुपर्ने विवरण तथा प्रतिवेदन पेस नगर्ने कुनै कम्पनीको सञ्चालक रहेको, (११) दफा ८१(२) बमोजिम जरिबाना रकम तिर्न बाँकी रहेको, (१२) अर्को कुनै सूचीकृत कम्पनीबाट बैठक भत्ता र बैठक स्थलमा आउन, जान, बस्नका लागि लाग्ने वास्तविक खर्चबाहेक अन्य पारिश्रमिक वा कुनै सुविधा प्राप्त हुने सञ्चालकको पदमा बहाल रहेको कुनै पनि व्यक्ति सञ्चालक बन्न सक्दैनन्। त्यस्तै, स्वतन्त्र सञ्चालकको पनि अयोग्यता तोकिएको छ। ऐनको दफा ८९(२) अनुसार (१) दफा ८९(१) मा उल्लेखित व्यक्ति, (ख) सम्बन्धित कम्पनीको सेयरधनी, (ग) सम्बन्धित कम्पनीले कारोबार गर्ने विषयसँग सम्बन्धित विषयमा कम्तीमा स्नातकोपाधि हासिल गरी सम्बन्धित क्षेत्र वा कम्पनी व्यवस्थापनसम्बन्धी काममा कम्तीमा १० वर्षको अनुभव प्राप्त वा अर्थ, वित्त, व्यवस्थापन, लेखा, तथ्यांक, वाणिज्य, व्यापार प्रशासन वा कानुन विषयमा कम्तीमा स्नातक गरी सम्बन्धित क्षेत्रमा कम्तीमा १० वर्षको अनुभव प्राप्त नगरेको व्यक्ति, (घ) सम्बन्धित कम्पनीको पदाधिकारी, लेखापरीक्षक, कर्मचारी वा त्यस्तो कुनै पदबाट अवकाश प्राप्त गरेको तीन वर्ष पूरा नभएको व्यक्ति, (ङ) सम्बन्धित कम्पनीको पदाधिकारीको नजिकको नातेदार र (च) सम्बन्धित कम्पनीको लेखापरीक्षक वा निजको साझेदार स्वतन्त्र सञ्चालक बन्न सक्दैनन्। कार्यकाल र पद रिक्तता कुनै पनि निकायमा नियुक्त व्यक्तिले एउटा निश्चित समय पूरा गरेपछि अवकाश प्राप्त गर्छ। ऐनको दफा ९०(१) अनुसार प्राइभेट कम्पनीको सञ्चालकको कार्यकाल नियमावलीमा व्यवस्था गर्न सकिन्छ। दफा ९०(२) अनुसार पब्लिक कम्पनीको सञ्चालकको कार्यकाल नियमावलीमा उल्लेख भएबमोजिम बढीमा चार वर्ष हुन्छ। नेपाल सरकार वा संस्थागत निकायद्वारा नियुक्त (मनोनीत) सञ्चालक नियुक्त गर्ने संस्थाको इच्छाअनुसारको अवधिसम्म बहाल रहन्छन्। कम्पनी दर्ता भएपश्चात् संस्थापकद्वारा नियुक्त सञ्चालक प्रथम वार्षिक साधारणसभा नभएसम्म मात्र बहाल रहन्छन। कुनै सञ्चालकको कार्यकाल पूरा नहुँदै पद रिक्त भई सो पदमा नियुक्त सञ्चालक बाँकी कार्यकालसम्म बहाल रहन्छन्। दफा ९०(३) अनुसार प्रचलित कानुन वा नियमावलीमा अन्यथा व्यवस्था गरिएकोमा बाहेक एक कार्यकाल पूरा गरेको सञ्चालकको पुनः नियुक्त हुन सक्छन्। कम्पनीमा नियुक्त व्यक्तिले सामान्यतयाः सेवा अवधि पूरा गरेपछि अवकाश प्राप्त गर्छ। यसबाहेक जुनसुकै बेला पनि अवकाश पाउन सक्छ। ऐनको दफा ८९(३) अनुसार (१) दफा ८९(१) र (२) मा लेखिएबमोजिम योग्यता पुगेर नियुक्त सञ्चालक नियुक्त भइसकेपछि कुनै योग्यताबाट अयोग्य भएमा, (२) साधारणसभाले सञ्चालकबाट हटाउने प्रस्ताव पारित गरेमा, (३) सञ्चालकले आफ्नो पदबाट दिएको राजीनामा सञ्चालक समितिले स्वीकृत गरेमा, (४) कम्पनीको कामकारबाहीमा बेइमानी वा बदनियत गरेको कुरा अदालतबाट ठहर भएमा, (५) कम्पनी ऐनबमोजिम सञ्चालकले गर्न नहुने भनी तोकिएको कुनै कार्य गरेको वा गर्नुपर्ने भनी तोकिएको कार्य नगरेको भनी अदालतबाट ठहर भएमा, (६) प्रचलित कानुनबमोजिम बैंक वा वित्तीय संस्थाको ऋण नतिरी अधिकार प्राप्त निकायले कालोसूचीमा राखी कालो सूचीको अवधि कायम रहेको भएमा सञ्चालक पदमुक्त हुन्छन्। कुनै व्यक्तिलाई सञ्चालकको पदमा नियुक्त हुन वा बहाल रहन अयोग्य ठहयाउनु अघि कम्पनीले निजलाई सो कुराको सूचना दिई सफाइ पेस गर्ने मनासिब मौका दिनुपर्छ। सञ्चालकको दायित्व दायित्वलाई देवानी र फौजदारी गरी दुई प्रकारले विभाजन गरिएको छ। वैशेषिक दर्शनका प्रणेता महर्षि कणादका अनुसार यतोऽभ्युदयनिःश्रेयससिद्धिः स धर्मः अर्थात् अभ्युदय (उन्नति) तथा निःश्रेयस (मोक्ष) बाट परलौकिक उन्नति एवं कल्याणको बोध हुन्छ। यही बोध नै दायित्व हो। निर्जीव कम्पनीले पनि यी दायित्वबोध गरी वहन गर्नुपर्छ। तर, यस्तो दायित्वबोध कम्पनी आफैंले गर्न नसक्ने हुँदा यसको सञ्चालन गर्ने व्यक्तिले व्यहोर्नुपर्छ। कम्पनीमा सेयरधनीको सीमित दायित्व र कम्पनी तथा सेयरधनीको अलगअलग व्यक्तित्व हुन्छ। यस हिसाबले कम्पनी आफैंले दायित्व वहन गर्छ भन्ने बुझिन्छ तर, यस सिद्धान्तको अपवादको रूपमा कम्पनीका सञ्चालकको दायित्व सेयरधनीको झैं सीमित हुँदैन। यसको कारण सबै सेयरधनी प्रत्यक्षरूपमा कम्पनी सञ्चालनमा सहभागी नहुने हुँदा सेयरधनीको दायित्व सीमित गरिएको हो। ऐननियमले दिएको अख्तियारी नाघेर गरेको कार्यको जवाफदेही सञ्चालक हुनुपर्छ। मुलुकी देवानी (संहिता) ऐन, २०७४ को दफा ५१ मा कसैले कानुनी व्यक्तिको तर्फबाट कुनै कामकारबाही गर्दा कसैलाई कुनै किसिमको हानिनोक्सानी पर्न गएमा त्यसको जिम्मेवारी त्यस्तो कानुनी व्यक्ति (कम्पनी) को हुनेछ र त्यसको क्षतिपूर्ति सम्बन्धित कानुनी व्यक्तिले व्यहोर्नु पर्नेछ। तर, कानुनी व्यक्तिको उद्देश्य वा कार्यक्षेत्र बाहिर रही गरेको वा बदनियतपूर्वक गरेको कामकारबाहीबाट कसैलाई हानिनोक्सानी हुन गएमा त्यस्तो काम गर्ने सञ्चालक वा व्यक्ति नै व्यक्तिगतरूपमा जिम्मेवार हुनेछ। त्यस्तै, मुलुकी फौजदारी (संहिता) ऐन, २०७४ को दफा ३० मा कुनै फर्म, कम्पनी वा संगठित संस्थाले यस संहिता वा कानुनबमोजिम कसुर मानिने कुनै काम गरेको वा गराएकोमा जसले त्यस्तो काम गरे वा गराएको हो सोही व्यक्ति जिम्मेवार हुनेछ र त्यस्तो व्यक्ति किटान हुन नसकेमा फर्मको हकमा त्यस्ता काम गर्ने सम्बन्धित धनी वा हिस्सेदारहरू र कम्पनी वा संगठित संस्था भए त्यस्तो काम गर्ने वा गराउने सञ्चालक, प्रबन्ध सञ्चालक, महाप्रबन्धक र त्यस्तो व्यक्ति पनि किटान हुन नसकेमा त्यस्तो संस्थाको कार्यकारी प्रमुखले आपराधिक दायित्व व्यहोर्नुपर्ने व्यवस्था छ। कम्पनी ऐन, २०६३ को दफा १६० मा कम्पनीका सञ्चालकलगायतलाई तोकिएको कार्य नगरेमा २० देखि ५० हजार रुपैयाँसम्म जरिबाना वा दुई वर्षसम्म कैद वा दुवै सजाय हुने व्यवस्था छ। यसमा भएको कैदको व्यवस्था कम्पनीका सञ्चालक र पदाधिकारीलगायतले व्यहोर्नुपर्ने फौजदारी दायित्व हो। त्यस्तै, दफा १६१ मा १० देखि ५० हजार रुपैयाँसम्म जरिबानामात्र हुने व्यवस्था देवानी दायित्व हो। कम्पनी दर्ता हुनुसाथ जे मन लाग्यो त्यही कारोबार गर्न पाइँदैन। व्यवसाय गर्न कुनै निकायबाट अनुमति लिनुपर्नेमा सो अनुमति लिएर मात्र कारोबार गर्न पाइन्छ। पब्लिक कम्पनीले कारोबार सुरु गर्नुअघि कम्पनी रजिस्ट्रार कार्यालयको समेत अनुमति लिनुपर्छ। यसरी अनुमति नलिई कारोबार गरेमा प्रबन्धपत्र र नियमावलीभन्दा बाहिर गएर कारोबार गरेमा फौजदारी दायित्व वहन गर्नुपर्छ। युनिटी लाइफ इन्टरनेसनल लिमिटेड (नेपाल कानुन पत्रिका २०६८, निर्णय नं ८८१४) को मुद्दामा कम्पनीको देवानी तथा फौजदारी दायित्व विषयमा विस्तृत व्याख्या गरिएको छ। कम्पनीको नामबाट भए गरेका कामकारबाहीमा सञ्चालक तथा कर्मचारीलाई कारबाही गर्नुपर्ने सम्बन्धमा अदालतले व्याख्या गर्दै कम्पनीको स्वतन्त्र अस्तित्व र सीमित दायित्वको सिद्धान्त व्यावसायिक सुगमताको लागि दिइएको सुविधा हो र यो सुविधा प्रचलित कानुनअनुरूप कम्पनीको पूर्वनिर्धारित उद्देश्यअनुरूप भए गरेका वा सञ्चालन भएका कारोबारहरूको सम्बन्धमा मात्र प्राप्त हुने भनेको छ। त्यस्तै, कम्पनीको अस्तित्व र आपराधिक गतिविधिमा संलग्न हुने सम्बन्धमा व्याख्या गर्दै कम्पनीको भौतिक अस्तित्व नभई अमूर्त हुने हुँदा यसलाई कैद गर्न नसकिने, यसको स्वतन्त्र मन, मस्तिस्क वा सोच्न सक्ने दिमाग तथा आत्मा नभएको हुनाले यसले आत्मदाह गर्ने अवस्था पनि नहुने हुँदा कुनै फौजदारी आपराधिक मनसाय पनि राख्न वा बोक्न नसक्ने भनिएको छ। कुनै ऐनमा नै कम्पनीको तर्फबाट काम गर्ने सञ्चालक, कर्मचारी वा व्यक्ति नै व्यक्तिगत रूपमा सजायका भागी हुने भन्ने स्पष्ट व्यवस्था गरिएकोले कम्पनीको नाममा काम गर्ने व्यक्तिविरुद्ध कारबाही चलाउन पाइने आदेशमा उल्लेख छ।"
"सेयर बजारमा दोहोरो अंकको गिरावट, नेप्से र कारोबार दुवै घट्यो","काठमाडौं : सेयर कारोबारको तेस्रो दिन मंगलबार नेप्से परिसूचक दोहोरो अंकले घटेको छ। नेप्से परिसूचक १४२९ अंकले घटेर १८६४४० विन्दुमा आइपुगेको हो। नेप्से घटेसँगै कारोबार रकम सोमबारको तुलनामा घटेको छ। ५७ करोड १४ लाख ८३ हजार २७६ मूल्यको सेयर कारोबार भयो। अघिल्लो कारोबार दिन सोमबार ६९ करोड ४२ लाख २२ हजार २ सय १७ रुपैयाँ बराबरको सेयर किनबेच भएको थियो। सेन्सेटिभ इण्डेक्स २३४ अंकले घटेर ३६०७८ विन्दुमा झरेको हो। दिनभर २८६ स्क्रिप्टको २२ लाख ५८ हजार १८७ कित्ता सेयर किनबेच भए। १९३ स्क्रिप्टको मूल्य घट्दा ३८ को मात्रै बढ्यो। ७ स्क्रिप्टको मूल्य भने स्थिर रह्यो। माहुली लघुवित्त वित्तीय संस्थाको सेयर मूल्य सर्वाधिक ६०५ प्रतिशतले बढ्यो। सोनापुर मिनिरल्सको सेयर मूल्य तेस्रो दिन पनि नकारात्मक सर्किट लेभलमा कारोबार भएको छ। आइतबारदेखि कारोबारमा आएको यस कम्पनीको सेयर मूल्य आज ९९८ प्रतिशतले घट्यो। सबै समूहगत उपसूचक नकारात्मक रहे। लाइफ इन्स्योरेन्सको सेयर मूल्य सर्वाधिक १४६ प्रतिशतले घट्यो। कारोबार रकमका आधारमा यसदिन सूर्य ज्योति लाइफ इन्स्योरेन्स शीर्ष स्थानमा रह्यो । सो इन्स्योरेन्सको १ करोड ७० लाख ११ हजार रुपैयाँ बराबरको सेयर खरिदबिक्री भए। त्यस्तै,यसदिन स्ट्याण्डर्ड चार्टर्ड बैंकको १ करोड ६५ लाख रुपैयाँ बराबरको सेयर कारोबार भएको छ। नेप्सेमा गिरावट आउँदा बजार पुँजीकरण २८ खर्ब ७१ अर्ब ९८ करोड ७८ लाख ९७ हजार ६४२ कायम भएको छ। अघिल्लो कारोबार दिन सोमबार बजार पुँजीकरण २८ खर्ब ९४ करोड १ लाख ५४ हजार रुपैयाँ पुगेको थियो।"
भेरीका किसानलाई मौरी गोला,जाजरकोट : भेरी नगरपालिकाका किसानलाई मौरी गोलासहित आधुनिक माहुरी घार वितरण गरिएको छ। खलंगा साना किसान सहकारी संस्थाले इलम परियोजना हेल्भेटास नेपालको आर्थिक सहयोगमा सञ्चालित महिला उद्यमशीलता विकास तथा रोजगारी सिर्जना कार्यक्रमअन्तर्गत मौरी गोलासहितका घार वितरण गरिएको हो। भेरी नगरपालिका वडा नं १ र २ का ३० मौरीपालक किसानका लागि ९० थान माहुरी गोलासहितका आधुनिक घारलगायतका सामग्री वितरण गरिएको सहकारी संस्थाकी अध्यक्ष यगुमाया कार्कीले बताइन्। अध्यक्ष कार्कीका अनुसार १२ हजार रुपैयाँ पर्ने उक्त गोलासहितको घार ७५ प्रतिशत संस्था र २५ प्रतिशत कृषकले व्यहोर्ने गरी वितरण गरिएको हो। केही दिनअगाडि ती कृषकलाई मौरीपालनसम्बन्धी एकहप्ते तालिमसमेत प्रदान गरिएको थियो। गोलासहितका घार पाएपछि खुसी हुँदै कृषक मनबहादुर रानाले आफूहरू व्यावसायिक माहुरीपालनमा लाग्ने बताए। समुदायमै पुगेर मौरी घार वितरण गरिएको हो। घार वितरण गर्दै जिल्ला समन्वय समितिका उपप्रमुख दलबहादुर सिंहले माहुरीपालनका लागि उपयुक्त मानिएको यस स्थानमा प्राप्त सहयोगले आयआर्जनमा टेवा पुग्ने विश्वास व्यक्त गरे।
"डिजेल र मट्टितेलको मूल्य घट्यो, पेट्रोलको यथावत",काठमाडौं : नेपाल आयल निगमले डिजेल र मट्टितेलको मूल्य घटाएको छ। निगमले डिजेल र मट्टितेलको मूल्य प्रतिलिटर ४४ रुपैयाँका दरले घटाएको हो। योसँगै नयाँ मूल्य १६४ रुपैयाँ कायम भएको छ। पेट्रोल तथा खाना पकाउने ग्यासको मूल्य यथावत रहेको निगमले जनाएको छ।
आन्तरिक पर्यटकको रोजाइमा मुस्ताङ,"जोमसोम : आन्तरिक तथा बाह्य पर्यटकको आकर्षक गन्तव्य हिमाली जिल्ला मुस्ताङ ऐतिहासिक, धार्मिक, सांस्कृतिक, सामाजिक, भौलिक रहनसहनका साथै जैविक विविधताले निकै प्रख्यात छ। समुन्द्री सतहको २५ सयदेखि ५ हजार मिटरको अग्लो उचाइमा अवस्थित मुस्ताङ पृथक् भूगोल, मनोरम हिमशृंखला र कालीगण्डकी नदीको लोभलाग्दो दृश्यावलोकनले मुस्ताङ घुम्ने जो कोही पनि लालायीत हुन्छन्। पछिल्लो समय १६ हिमाली जिल्लामध्ये मुस्ताङ पर्यटकीय हिसाबले चर्चित छ। धार्मिकस्थल मुक्तिनाथ मन्दिर, कोरला नाका, श्राद्धस्थल कागबेनी, छोसेर गुफा, लोमान्थाङ दरबार, लोघेकर गुम्बा, लुरी गुम्बा, ढुम्बाताल, सेकुङ ताल र टिटी तालजस्ता पर्यटकीय गन्तव्य मुस्ताङमै रहेकाले मुस्ताङ पर्यटकीय हबको रूपमा विकास हुँदै जान थालेको हो। यहाँबाट देखिने नीलगिरि र धौलागिरि हिमालको मनमोहक प्राकृतिक सौन्दर्यता नियालेर मुस्ताङ आइपुगेका पर्यटक मन्त्रमुग्ध हुन्छन्। देश आर्थिक मन्दीको अवस्थामा देखिए पनि मुस्ताङ भ्रमण गर्ने पर्यटकको संख्यामा कुनै कमी आएको छैन। यस वर्षको बडा दसैंअघिको सोह्र श्राद्धमा आन्तरिक भक्तजनहरू मुस्ताङ आएको भए पनि दसैं पर्वको नवरात्र सुरु भएपछि पर्यटकको चाप ह्वात्तै घटेको थियो। दसैं पर्वको टीका सकिएलगत्तै फेरि स्वदेशी पर्यटकको आगमनले मुस्ताङ गुल्जार बनेको छ। दसैं पर्वको समयमा विदेशमा बस्ने नेपाली घर फर्किने गर्छन्। सरकारी तथा गैरसरकारी कार्यालय, बैंक तथा वित्तीय संस्था, स्कुल कलेज दसैतिहार पर्वमा लामो बिदा हुने भएकाले मुस्ताङमा आन्तरिक पर्यटकको लर्को लागेको हो। दसैं पर्वमा आफन्त, इष्टमित्र, साथीभाइ रमाइलो गर्ने, दसैं टीका लगाउने, स्वादिष्ट खानेकुरा बनाएर खाने अनि नयाँनयाँ ठाउँहरूको भ्रमण गर्ने गरिन्छ। पछिल्लो समय स्वदेशी पर्यटक फुर्सदिलो समयमा नेपालका पर्यटकीय गन्तव्य घुम्न रुचाउन थालेका छन्। यसैका कारण पनि मुस्ताङमा पर्यटकको संख्या बढेको बताइएको छ। दसैं पर्वमा केही सुस्ताएको मुस्ताङको पर्यटन पुनः चलायमान भइरहेको झारकोट स्वास्थ्य चौकीका इन्चार्ज सुवास अधिकारीले जानकारी दिए। दसैं बिदाको मेलो पारेर घुम्न आएका पर्यटक सवारीसाधनले रानीपौवा बसपार्क भरिभराउ भएको उनले बताए। लगातार तीन वर्षसम्म कोभिड महामारीले आक्रान्त बनेका मुस्ताङका पर्यटन व्यवसायी अकल्पनीय रूपमा पर्यटकको घुइँचो बढेपछि निकै उत्साहित बनेको स्वास्थ्य चौकीका इन्चार्ज अधिकारीको भनाइ छ। उनले मुस्ताङमा जाडो बढिसकेको र पर्वतीय उचाइमा आउने पर्यटकले आवश्यक स्वास्थ्य सावधानी अपनाउनसमेत अनुरोध गरे। अहिले दसैं बिदामा मुस्ताङ भ्रमण गर्न आएका पर्यटकले यहाँका होटल तथा रेस्टुरेन्ट भरिभराउ भएका छन्। मुस्ताङको घाँसादेखि कोरला नाकासम्मका होटल पर्यटकले थेग्नै नसकिने गरी भरिभराउ भएका छन्। दसैंतिहार पर्वका बेला मुस्ताङ भ्रमण गर्ने अनुकूल मौसम पनि हो। पर्यटक बढेपछि व्यवसायीलाई पाहुना उम्काउन भ्याइनभ्याइ छ भने सडक पेटी तथा यहाँका कोसेली घरमा मुस्ताङमा उत्पादित कृषि उत्पादनले पनि राम्रो बजार पाउन थालेको छ। यहाँको स्याउ, ब्रान्डी, वाइन, जुस र ड्राई एप्पल खरिद गरेर पर्यटकले कोसेलीको रूपमा घरमा लैजाने गर्छन्। नेपालको भौगोलिक सुन्दरता र पृथक् भूगोलको रूपमा परिचित मुस्ताङको वास्तविक तस्बिरसँग प्रत्यक्ष साक्षात्कार गर्न आफूहरू दसैं बिदाको समयमा मुस्ताङ भ्रमण गर्न आएको काठमाडौं निवासी अस्मिता प्रधानले जानकारी दिइन्। उत्तरदक्षिण व्यापारिक मार्ग विस्तारित आयोजनाअन्तर्गत २०७४ सालदेखि कोरला सडक आयोजना सुरु भएपछि मुस्ताङ पहुँचमार्ग सडक सहज बन्दै जान थालेको हो। राष्ट्रिय गौरवको (बेनीजोमसोमकोरला) सडक निर्माणाधीन अवस्थामा छ। सडकमार्ग बर्सेनि सुधार हुँदै जान थालेपछि मुस्ताङमा पर्यटक भित्रिने क्रम बढेको हो। मुस्ताङको घाँसादेखि मार्फासम्म कालोपत्रे सडक विस्तार भइसकेको र त्यहाँबाट कोरला सडक ग्राभेल सडक विस्तार भएकाले पनि पर्यटकका लागि मुस्ताङ यात्रा निकै सजिलो बनेको हो। धार्मिक हिसाबले प्रसिद्ध धार्मिकस्थल मुक्तिनाथधाम नेपालमा मात्र होइन अन्तर्राष्ट्रिय स्तरमै पनि चर्चित छ। उत्तरी कोरला नाका पनि आन्तरिक पर्यटकको प्रमुख पर्यटकीय गन्तव्य बनेको छ। विशेषत भारतीय नाकाबन्दीपछि निकै चर्चामा रहेको यो नाकालाई सरकारले उच्च प्राथमिकतामा राखेपछि कोरला नाकाको चर्चा झनै चुलिएको हो। विशेषत मुस्ताङ घुम्न आएका अधिकांश आन्तरिक पर्यटक कोरला नाका पुगेर फर्किने गरेका छन्। मुस्ताङमा आउने पर्यटकमध्ये दसैंतिहार बिदामा विशेष गरी युवायुवतीको संख्या अधिक रहन्छ। यस वर्षको दसैं टीकापछि पर्यटक मुस्ताङ आउने क्रम बढेको घाँसा प्रहरी चौकीले जनाएको छ। चौकीका इन्चार्ज प्रहरी सहायक निरीक्षक प्रताप मल्लले दसैं टीकापछि दैनिक १२ सयभन्दा बढी सवारीसाधन मुस्ताङ प्रवेश भइरहेको बताए। उनले मोटरसाइकलको यात्रा गर्दै मुस्ताङ आउने पर्यटकको संख्या बढी रहेको जानकारी दिए। दसैं बिदामा मुक्तिनाथ दर्शन गर्न आएका अधिकांश पर्यटक उपल्लो मुस्ताङ जाने गरेको उनले सुनाए।"

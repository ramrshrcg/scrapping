शीर्षक,विवरण
दण्डहीनतालाई राज्यबाटै मलजल,"राजनीति पावर नभएका, सत्ता र शक्तिको आड नभएका प्राध्यापकहरूका थुप्रै संस्थाहरू छन्। नेपाल प्राध्यापक संघ, त्रिभुवन विश्वविद्यालय प्राध्यापक संघ, प्रजातान्त्रिक प्राध्यापक संगठन छन्। तर एउटा शिक्षक आफूमाथि भएको जघन्य अपराधका विषयमा एक्लै लड्नु परिरहेको छ। सत्ता र शक्तिको आडमा मुलुकमा दण्डहीनता मौलाएको छ। सरकारले नै दण्डहीनतालाई प्रश्रय दिइरहेको छ। फौजदारी अपराधमा सजाय भोगिरहेका व्यक्तिहरूलाई माफी दिने र सजाय कटौती गर्ने काम गरिरहेको छ। सत्ताको स्वार्थ र शक्तिलाई थप सशक्त बनाउन अपराधमा मुछिएकाहरूले राज्यबाट उन्मुक्ति पाइरहेका छन। उपप्राध्यापक प्रेम चलाउनेमाथि आक्रमण गर्ने विरुद्ध जिल्ला अदालतमा मुद्दा दर्ता भयो। तर सुनुवाइ हुनु दुई दिनअघि नै सरकारले मुद्दा फिर्ता लियो। यो कुनै पनि अर्थमा स्वीकार्य हुने विषय होइन। एउटा उपप्राध्यापकमाथि हातपात र दुव्र्यवहारको विषय हो। शिक्षकमाथि भएको दुव्र्यवहारलाई कुनै पनि अर्थमा जस्टिफाई गर्न सकिँदैन। यस विरुद्धको मुद्दा फिर्ता लिनु भनेको शैक्षिक अराजकतालाई बढावा दिनु हो। शैक्षिक क्षेत्रमा इमान्दारितापूर्वक कर्तव्य निर्वाह गरिरहेको इमान्दार शिक्षकलाई आक्रमण हुँदा पनि राज्य संयन्त्र आक्रमणकारीकै पक्षमा उभिन्छ भने अरू शिक्षकलाई पनि काम गर्ने वातावरण हुँदैन। राजनीति पावर नभएका, सत्ता र शक्तिको आड नभएका प्राध्यापकहरूका थुप्रै संस्थाहरू छन्। नेपाल प्राध्यापक संघ, त्रिभुवन विश्वविद्यालय प्राध्यापक संघ, प्रजातान्त्रिक प्राध्यापक संगठन छन्। तर एउटा शिक्षक आफूमाथि भएको जघन्य अपराधका विषयमा एक्लै लड्नु परिरहेको छ। यो त शिक्षक र प्राध्यापकहरूको हकहितका विषयमा काम गर्छौं भन्ने संस्थाका लागि पनि लज्जाको विषय हो। यो कुनै राजनीति घटना भएको भए संघसंस्थाहरू पनि पक्ष विपक्षी हुनुपर्ने हो। यो त एउटा शिक्षक माथि भएको आपराधिक घटना हो। यस्तो विषयमा पनि एकजुट हुन नसक्नु वा मौन रहनु यी संघसंस्थाको अकर्मण्यता हो। यसको जति आलोचना गरेपनि कम हुन्छ। कुनै अवसर वा भनौं, विश्वविद्यालयका नियुक्ति लिनुपर्यो भने यिनीहरू तँछाडमछाड गर्छन्। प्राध्यापकमाथि आक्रमण गर्नेहरू कहीँ न कहीँ कुनै न कुनै राजनीति संगठनसँग जोडिएका मान्छे हुन भन्ने बुझिन्छ। तर यो विषयमा बोल्नुपर्नेको बोली चुप छ। हाम्रो नागरिक समाज कहाँ छ ? अर्कोतिर, नागरिक समाजले बोलेको कुरा सुन्ने अवस्था न राज्य छ, न त सम्बन्धित निकाय नै छन्। टीकापुर घटना राज्यको असफलताको कारण भएको थियो। राज्यले सही व्यवस्थापन गर्न नसक्दा निम्तिएको घटना थियो, त्यो। अर्को कुरा रेशम चौधरीलाई हरेक पार्टीले आफू सत्तामा पुगेपछि छुटाउन खोजेकै हुन्। त्यो विषयमा राजनीति गरिएको हो। रेशमको मुद्दाको विषयमा समाज नै विभाजित छ। एकातिर थारूहरूमाथि भएको अन्यायविरुद्ध टीकापुरमा विद्रोह थियो। सरकारी संयन्त्रको असफलताको दुष्परिणामस्वरूप घटना भयो। त्यो अत्यन्तै नराम्रो घटना थियो। राजनीतिको विषय सम्हाल्न राज्यले नजान्दा निम्तिएको घटना थियो। अपराध गर्ने नियतले नै उनीहरू त्यहाँ जम्मा भएका थिए। (पोखरेल, प्राध्यापक हुन्।)"
चुरे क्षेत्र कसरी जोगाउने ?,"नेपालको चुरे शृंखला हिमालय पर्वतमालाको दक्षिणमा अवस्थित पूर्वमा मेचीदेखि पश्चिम महाकाली नदीसम्म तन्किएको छ। चुरे भावर र तराई मधेसमा करिब ६१ प्रतिशत मानिस बसोबास गर्ने भएकोले पानीको स्रोत नै चुरे क्षेत्र हो। चुरे पर्वत शृंखला पारिस्थितिकीय रूपमा भावर र तराई मधेससँग गाँसिएको छ। तराई मधेसको माथिलो तट चुरे हो जसको भबनोट, ढुंगाको कडापनको हिसाबले कमलो भएकोले मानवीय तथा भौगोलिक कारणले पनि चुरेमा भूक्षय तथा पहिरो जाने गर्दछ। सरकारले चुरेबाट निस्कने धेरै नदी प्रणालीहरूको एकीकृत व्यवस्थापन योजना लागू गर्ने गराउने योजना लिएको छ। चुरे संरक्षण तथा व्यवस्थापन गुरुयोजनाको लक्ष्य चुरेको माटो चुरेलाई र सफा पानी सबैलाई भन्ने छ। चुरे संरक्षण तथा व्यवस्थापन गुरुयोजनाको मर्मअनुसार कार्यक्रम सञ्चालनमा सरकारले प्राथमिकता दिएको देखिँदैन। सरकारले २०७१ साउन १ गतेदेखि ढुंगा, गिट्टी बालुवा देशबाहिर निकासी बन्द गरेको छ। आर्थिक वर्ष २०७८०७९ को बजेट वक्तव्यमा वातावरणीय प्रभाव मूल्यांकनको आधारमा खानीजन्य ढुंगा, गिट्टी, बालुवा निकासी गरी व्यापार घाटा न्यूनीकरण गरिने र निकासी गरिने खानीजन्य निर्माण सामग्रीको परिवहनका लागि उद्योगदेखि निकासी बिन्दुसम्म रोपवे निर्माण गर्न आयातमा लाग्ने भन्सार छुट दिने व्यवस्था मिलाइएको छ। यसैगरी आर्थिक वर्ष २०८००८१ को नीति तथा कार्यक्रममा वातावरण प्रतिकूल नहुने गरी नदीजन्य ढुंगा, गिट्टी, बालुवा संकलन र वितरण गर्न आवश्यक कानुनी व्यवस्था गरिने उल्लेख छ। चुरे संरक्षण गर्दै वातावरणीय ह्रास नहुने गरी त्यस्ता खनिज वस्तुको उत्पादन र निर्यातको व्यावसायिक सम्भावना खोजिने भनिएको छ। ढुंगाखानीहरूको संरक्षण, प्रवद्र्धन, व्यावसायिक उत्खनन तथा निकासीका माध्यमबाट आय र रोजगारी सिर्जना हुने नीतिगत र कानुनी व्यवस्था मिलाइने उल्लेख छ। चुरे तराई र मधेसमा नदी प्रणालीमा आधारित एकीकृत स्रोत व्यवस्थापन र संरक्षणका क्रियाकलापहरू थप प्रभावकारी रूपमा सञ्चालन गरिनेछ। प्रत्येक प्रदेशको कम्तीमा एक नदी प्रणालीमा एकीकृत संरक्षण कार्यक्रम सञ्चालनको सम्भाव्यता अध्ययन गरिनेछ। ढुंगा गिट्टी निकासीबारे वातावरणलाई नकारात्मक असर नपर्ने गरी मापदण्ड बनाई वातावरणीय अध्ययनबाट उपयुक्त देखिएको स्थानबाट ढुंगा, गिट्टी निकासी गर्न आधार तयार गरिने उल्लेख छ। तर वातावरणीय अध्ययन कहिले गर्नेबारे टुंगो छैन तसर्थ यसबिना ढुंगा, गिट्टी निकासी गर्न मिल्दैन। नदीजन्य पदार्थ निर्माण सामग्री र यसको आर्थिक मूल्य भएकोले बढी चर्चाको विषय बनेको छ। यसको उचित व्यवस्थापन नहुँदा अभाव र विपद्को अवस्था पनि सिर्जना भइरहेको देखिन्छ। तराईको नदीमा नदीजन्य पदार्थको अत्यधिक दोहन र थुप्रेको अवस्था छ। कतिपय नदीमा पूर्वपश्चिम राजमार्ग उत्तर अत्यधिक दोहन र राजमार्ग दक्षिण नदीमा बढी थेग्रानले तल्लो तटीय क्षेत्रमा नदीको सतह माथि उठ्न गई बाढीले नदी कटान, डुबान र पटानजस्ता समस्या बर्सेनि हुने गर्दछ। बलानजस्तो नदीले एक वर्षमा करिब २५ बिघा कृषिजग्गा नोक्सान गर्ने गर्दछ यसको भर्पाइ कसले गर्ने ? यसको मुख्य कारण हो योजना कार्यान्वयनमा त्रुटि र सुशासनको अभाव हो। यसलाई व्यवस्थित गरेर बजारको आवश्यकता पूर्ति गर्न वातावरणीय अध्ययनअनुसार चुरेमुनिको नदीहरूमा च्यानलिङ हुने गरी नदीजन्यपदार्थ संकलन गर्न राष्ट्रपति चुरे तराई मधेस संरक्षण विकास समितिबाट पारित भएको चुरे संरक्षण क्षेत्रमा विकास निर्माण गर्दा लागू गर्नुपर्ने कार्यविधि तथा मापदण्ड २०७७ मा भएको विभिन्न अवस्थाको प्रावधानको अधिनमा रही कार्य गर्नु पर्दछ। विडम्बना अहिलेसम्म भइरहेको छैन। त्रिभूवन विश्वविद्यालय र अन्य संस्थावाट कोसी प्रदेश, मधेस प्रदेश र लुम्बिनी प्रदेशका खोलाबाट वार्षिक दिगो उत्खनन गर्न सकिने परिमाण झिक्न सक्ने अनुमानमा नदीको पूरै चौडाइ समावेश भएकोले नदीमा बगेर जम्मा हुन आउने गेग्रान सबै उत्खनन गर्नु उपयुक्त हुँदैन। नदीजन्य पदार्थ संकलन नदीको पूरै चौडाइको एक तिहाइ क्षेत्रबीच भागबाट मात्र संकलन गर्नु पर्दछ। यसै गरी उत्खनन गर्ने गहिराइको हकमा आईई प्रतिवेदनअनुसार कहीँ पनि यी प्रावधानहरू लागू भएको देखिँदैन जसले गर्दा यी पदार्थको दोहन र विनाश हुने शंका बढेको छ। हाम्रो नीति नियममा चुरे संरक्षण गर्दै वातावरणीय ह्रास नहुने गरी त्यस्ता खनिजवस्तुको उत्पादन र निर्यातको व्यावसायिक सम्भावना खोजिनेछ भन्ने उल्लेख छ। यसबाट चुरेमा ढुंगा, गिट्टी, बालुवा उत्खनन र दोहनबारे शंका भएको छ जुन स्वाभाविक हो। विगतमा नियम कानुन र मापदण्ड बनाएर ढुंगा, गिट्टी, बालुवा संकलन गर्ने भन्ने कार्यक्रम बनाए पनि ठोस ऐन नियम बन्न सकेको छैन। वातावरणीय प्रभाव मूल्यांकन प्रतिवेदन आदि भए पनि यसको प्रभावकारी कार्यान्वयन भएको देखिँदैन। सरकारले सडक निर्माण, क्रसर उद्योग राख्ने र खानी उत्खनन गर्नेबारे बनाएको नियम कानुन लागू भएको छैन। जसले गर्दा वातावरणीय प्रभाव मूल्यांकनका नाममा हुने उत्खनन चुरेको मापदण्डभन्दा बाहिर जानेछ। स्थानीय तहहरूले लगाएको ठेक्काबाट चुरेका पहाड र नदी तथा खोलाहरू अहिले छियाछिया भएका छन्। यहाँसम्मकि नदीजन्य पदार्थ ढुंगा, गिट्टी, बालुवा उत्खनन तथा संकलन गर्दा कहाँबाट कति झिक्नेमा नियन्त्रण भइरहेको छैन। यसको असर तल्लो तटीय क्षेत्र तराई मधेसमा पर्ने गर्दछ। चुरेको संवेदनशीलतालाई विचार गरी पहिले नदीजन्य पदार्थ संकलन तथा ढुंगा, गिट्टी उत्खनन र निकासीबारे अध्ययन हुनुपर्छ। किनभने यी पदार्थ निकासी गर्दा वातावरणीय तथा सामाजिक हिसाबले घाटा वा नाफा हुन्छ ? सोबारे थाहा हुन्छ। ढुंगा, गिट्टी, बालुवा उत्खनन गरेर देशबाहिर निकासी खोलेमा यसले थप विपत्ति निम्त्याउने छ। एकातिर चुरे संरक्षणको अभाव र चुरेको क्षयीकरणले गर्दा अहिले तराई मधेसको नदीमा गेग्रानको मात्रामा वृद्धि भएको छ। कतिपय नदीको माथिलो तटमा नदीजन्य पदार्थको अत्यधिक दोहन भएको छ। अध्ययनअनुसार चुरेमुनिको नदीमा चेनेलिङ हुने गरी इमान्दारीपूर्वक नदीजन्य पदार्थ संकलन तथा उपयोग गरेमा अहिलेको समस्या समाधान गर्न सकिन्छ। चुरे समितिबाट बनेका नदी प्रणालीको एकीकृत व्यवस्थापन योजनामा नदीजन्य पदार्थ कहाँबाट के के, कति र कसरी संकलन गर्नेबारे उल्लेख छ। तर चुरे पहाड उत्खनन गर्न बर्जित गरिएको छ। चुरे र भावर तथा तराई मधेसमा गर्ने कार्यहरूको योजना बनाई कार्यान्वयन गर्नुपर्छ। चुरे पहाडमा अम्रिसो बाँस, बेल, हर्रो, बर्रो र खन्नु नपर्नेजस्ता जडीबुटी व्यापक रूपमा लगाउनु पर्दछ। नदी प्रणालीमा रहेका बाँध र जलाशय मर्मतको साथै नयाँ जलाशय निर्माण गर्नुपर्छ। योजनाअनुसार वन संरक्षण, अतिक्रमण नियन्त्रण गर्नु आवश्यक छ। नदीजन्य पदार्थको व्यवस्थापन र चुरेबाट माटो कम बग्न ड्याम बनाई कार्यान्वयन गरेमा तराई मधेसलाई मरुभूमीकरणबाट बचाउन सकिन्छ।"
रेमिट्यान्सको रामरउस,"विदेशमा दुःखसुख गरी पठाइएको रेमिट्यान्सको झन्डै ७० प्रतिशत रकम अनुत्पादक क्षेत्रमा खर्च भइरहेको छ। हरेक वर्ष करिब पाँच लाख थप जनशक्ति नेपाली श्रम बजारमा प्रवेश गर्छन्। स्वदेशमै उत्पादनशील र मर्यादित रोजगारी पाइँदैन। हरेक घरबाट एक वा दुई सदस्य बिदेसिन्छन्। बिदेसिनुमा रहरभन्दा बाध्यता बढी छ। वृद्ध बुवाआमा हात, ओंठ कपाउँदै बिदा गरेका हुन्छन्। श्रीमतीका आँखा रसाएका हुन्छन्। त्रिभुवन विमानस्थलमा युवायुवतीको भीड देख्दा जो कोहीको मन दुख्छ। बिदेसिएका नेपालीहरूले कमाएको रकम विप्रेषण अर्थात् रेमिट्यान्स पठाइरहेका छन्। पछिल्लोे १० वर्षको रेमिट्यान्स हेर्ने झन्डै एक सय खर्ब भित्रिसकेको तथ्यांक छ। श्रम मन्त्रालयका तथ्यांकअनुसार ४६ लाख नेपालीहरू श्रम स्वीकृति लिएर बिदेसिएका छन्। विद्यार्थीलगायत अन्य पेसाकर्मीहरू विश्वका विभिन्न मुलुकका कुनाकाप्चामा फैलिएका छन्। श्रम स्वीकृतमा बिदेसिएका नेपालीहरूले मासिक कम्तीमा पनि तीन सय डलर आम्दानी हुन्छ। जो वार्षिक ६ हजार डलरभन्दा बढी हो। ४६ लाख नेपालीलाई गणना गर्दा झन्डै १८ अर्ब अमेरिकी डलर स्वदेश भित्रिनुपर्ने हो। तर, आजको दिनमा १२१३ अर्ब डलर मात्र भित्रिएको छ। विभिन्न मुलुकमा रहेका नेपाली दाजुभाइ दिदीबहिनीले स्वदेशमा पठाएको रेमिट्यान्स खोइ ? खोइ त श्रम स्वीकृति नलिई बाहिरिएका दाजुभाइ, दिदीबहिनीले मातृभूमिमा पठाएको रेमिट्यान्स ? एकातिर समस्या चर्को छ। रेमिट्यान्स पठाउँदा लाग्ने अतिरिक्त चार्जका कारण हुन्डीको समेत प्रयोग भएको छ। हुन्डीबाट रकम पठाउनु अवैधानिक हो। केही फाइदा हुने नाममा गैरकानुनी ढंगले हुन्डीको प्रयोग गर्नु उचित होइन। विदेशमा दुःखसुख गरी पठाइएको रेमिट्यान्सको झन्डै ७० प्रतिशत रकम अनुत्पादक क्षेत्रमा खर्च भइरहेको छ। रेमिट्यान्सको प्रयोग घरघडेरी, महँगो मोबाइल, स्कुटी, मोटरसाइकल खरिदमा प्रयोग भइरहेको छ। आर्थिक साक्षरताको अभावमा गाउँघरमा खेतबारी बाँझो छ। श्रीमान् बिदेसिने बित्तिकै श्रीमतीलाई बजार झर्न मन लाग्छ। गाउँबाट सहर प्रवेश गर्ने प्रवृत्तिले खेतीपातीको चलन हराएको छ। सीमापारि भारतबाट आयात भएको तरकारी भान्सामा पाकिरहेको छ। दुःख गरेर पठाएको रकमले के गर्नुपर्छ भन्ने बारेमा आर्थिक साक्षरता दिनु पर्ने जरुरी छ विदेशमा कार्यरत नेपाली श्रमिकबाट मात्र १८१९ खर्ब रेमिट्यान्स स्वदेश आउनुपर्ने हो। तर त्यसमा पनि ७ खर्ब कम आइरहेको छ। अहिले करिब १० खर्ब रेमिट्यान्स अवैधानिक बाटोबाट नेपाल आइरहेको छ। अवैधानिक बाटोबाट रेमिट्यान्स भित्रिँदा नेपालको अर्थतन्त्रलाई प्रत्यक्ष सहयोग पुगेको छैन। झन्डै ८९ खर्ब मात्र वैधानिक बाटोबाट नेपाल भित्रिएको छ। आजको चुनौती र सम्भावना भनेको नेपाली श्रमिकले कमाएर पठाएको रेमिट्यान्सको उत्पादक क्षेत्रमा लगानी गर्नु हो। सामूहिक लगानीमार्फत अर्थतन्त्रमा टेवा पुर्याउने हो। वैधानिक बाटोबाट रेमिट्यान्स पठाउनेलाई कम्तीमा दुई प्रतिशत इन्सेन्टिभ दिने र अर्कोतर्फ पठाएको कम्तीमा १० प्रतिशत रेमिट्यान्स सामूहिक लगानी गर्नुपर्छ। यसका लागि लगानी प्राधिकरणको संरचना तयार गर्न सकिन्छ। यसो गर्दा वार्षिक १२ खर्ब रेमिट्यान्स ल्याउँदा पनि १ खर्ब २० अर्बको पुँजी सिर्जना हुन्छ। रेमिट्यान्स पठाउँदा लाग्ने अतिरिक्त चार्जका कारण हुन्डीको समेत प्रयोग भएको छ। हुन्डीबाट रकम पठाउनु अवैधानिक हो। गैरकानुनी ढंगले हुन्डीको प्रयोग गर्नु उचित होइन। मुलुक जलस्रोतको धनी राष्ट्र हो। मुलुकको विकास र समृद्धिको लागि जलस्रोतको बहुउपयोगलाई प्रवद्र्धन गर्नु आवश्यक छ। रेमिट्यान्सको सदुपयोग गर्दा तत्काल २ हजार मेगावाट बिजुली गर्न सकिन्छ। अहिले खाना पकाउने ग्याँसलाई फेजआउट गर्न सकिन्छ। विद्युतीय चुल्होको प्रयोग गरेर परम्परागत ग्याँसलाई विस्थापित गर्न सकिन्छ। अरु ५ देखि ६ हजार अरू धेरै विद्युत् उत्पादन गर्न सकियो भने विद्युतीय सवारीसाधन चलाउन सकिन्छ। त्यसबाट झन्डै ५५ देखि ६० प्रतिशत डिजेल, पेट्रोलजस्ता इन्धनको आयातलाई घटाउन सकिन्छ। अर्कोतिर रेमिट्यान्सलाई उपभोगमूलक क्षेत्रमा लगानी गर्न सकिन्छ। त्यसले स्वदेशमै रोजगारी सिर्जना गर्छ। प्रोत्साहनस्वरूप इन्सेन्टिभ दिएर सामूहिक लगानी वृद्धि गर्नु पर्ने आवश्यकता छ। १२ खर्बको रेमिट्यान्स ल्याउन सकियो भने मात्र पनि वार्षिक कम्तीमा पनि १ सय २० खर्ब भित्रिन्छ। यो भनेको मुलुकको लागि विकास बजेट सरह हो। यो लगानीले कम्तीमा पनि २० मेगावाट बिजुली उत्पादन गर्न सकिन्छ। क्लिन इनर्जीमा लगानी गर्न सकेमा मात्र पनि डिजेल, पेट्रोलको आयात न्यनूीकरणमा राहत पुग्न सक्छ। विदेशी ऋणको भार घटाउन सकिन्छ। वैधानिक बाटोबाट रेमिट्यान्स भिœयाउन सकियो भने कुल गार्हस्थ्य उत्पादन ह्वात्तै बढ्नेछ। समृद्ध मुलुक बनाउने हो भने तीनवटा आधार हुन सक्छन्। पहिलो, रेमिट्यान्सको सही सदुपयोग जरुरी छ। श्रमिक लगानी प्राधिकरण स्थापना गरेर मुलुकमा श्रमिकको योगदानको कदर गर्नुपर्छ। वैधानिक माध्यमबाट रेमिट्यान्स पठाउनेहरूलाई प्रोत्साहन दिनुपर्छ। कमाएको रेमिट्यान्सको सामूहिक लगानी गर्ने अवधारणाको विकास गर्नुपर्छ। राष्ट्र विकासमा साझेदारीपूर्ण ढंगले अघि बढ्नुपर्छ। आर्थिक राजनीतिको उत्थानको लागि पनि रेमिट्यान्सको सही सदुपयोग हुनु पर्छ। आयात न्यूनीकरण गर्न सकिन्छ। दिगो विकासको लागि हाइड्रोजन इनर्जी उत्पादनलाई प्रोत्साहन गर्न सकिन्छ। विज्ञहरू राखेर लगानीको रोेडम्याप बनाउने हो भने दस वर्षमा मुलुकको आर्थिक स्तर उकासिनेछ। पाखुरीमा बल हुञ्जेल रेमिट्यान्स पठाएकाहरूलाई पनि राष्ट्रले हेरविचार गर्दा पनि ज्येष्ठ नागरिक हुँदा राहत पुग्नेछ। सामूहिक लगानीमार्फत सुनिश्चित प्रतिफलको ग्यारेन्टी दिनुपर्छ। स्वदेशमै उत्पादन कार्यलाई प्रोत्साहन गर्नुपर्छ। आयातित नभई आत्मनिर्भर अर्थतन्त्रमा जोड दिनुपर्छ। गैरआवासीय नेपालीका संघसंस्थाले रेमिट्यान्स पठाएर गर्व गर्ने मात्र होइन। दिगो विकास कसरी गर्न सकिन्छ भन्ने सवालमा योजनासहित अघि नबढेको तीतो यथार्थ छ। व्यक्तिगत रूपमा हजारौं व्यक्तिहरू धनाढ्य भइसकेका छन्। तर, लाखौंको संख्यामा रहेका श्रमिक वर्गको पनि जीवनस्तर उकास्न ठोस योजना अघि सार्नु जरुरी छ।"
सप्तरी प्रिमियर लिग : छिन्नमस्ता लायन्स विजयी,"राजविराज : राजविराजमा जारी सप्तरी प्रिमियर लिग अन्तर्गत पाँचौ दिन बिहीबार सम्पन्न दोस्रो खेलमा शरद भेसवाकर नेतृत्वको छिन्नमस्ता लायन्स विजयी भएको छ। छिन्नमस्ता लायन्सले कञ्चनरुप राइनोजलाई २५ रनले पराजित गरेको हो। छिन्नमस्ताले दिएको १४४ रनको लक्ष्य पछ्याएको कञ्चनरुपले १८४ ओभरमा ११८ रन बनाउँदा सबै विकेट गुमाउन पुग्यो। कञ्चनरुपका लागि अमित यादवले ३९ तथा पप्पु यादवले २६ रन बनाए। छिन्नमस्ताका बलर इमरान शेखले ४ विकेट तथा कमल खत्रीले ३ विकेट लिए। प्लेयर अफ द म्याच घोषित शेखले ४ ओभरमा २१ रन खर्चिए। पप्पु यादव, शरद भेसवाकर र रेवती रोयले ११ विकेट लिए। यस अघि टस हारेर ब्याटिंग गरेको छिन्नमस्ता लायन्सले निर्धारित २० ओभरमा ८ विकेटको क्षतीमा १४३ रन बनायो। जसमा शुभ कंसाकार र हिमांशु दत्ताले समान ३५ रनको योगदान दिए। पप्पु यादवले १७ तथा राहुल मण्डलले १५ रन बनाए। कञ्चनरुप राइनोजका बलर पप्पु यादवले ३ तथा राशिद खानले २ विकेट लिए। तीन वटै खेलमा लगातार जित हासिल गरेको बजाज खडक वारियर्स ६ अंकसहित अंकतालिकाको शिर्षस्थानमा छ। यस्तै ३ खेलमा दोस्रो जित पछि छिन्नमस्ता ४ अंक सहित दोस्रो स्थानमा छ। समान नतिजा र अंकसहित रुपनी राइडर्स नेट रन रेटको आधारमा तेस्रो स्थानमा छ। तेस्रो खेल खेल्दा दोस्रो हारपछि कञ्चनरुप २ अंकसहित चौथो र समान नतिजा र अंक रहेको बलान बिहुल पाँचौ स्थानमा छ। सबै तीन खेलमा हार बेहोरेको राजविराज द किंगले कुनै अंक बटुल्न नसकी पुछारमा छ। प्रतियोगिता अन्तर्गत शुक्रबार छिन्नमस्ता लायन्स र रुपनी राइडर्स तथा बलान बिहुल सुपर किंग्स र राजविराज द किंगबीच प्रतिस्पर्धा हुने आयोजकले जनाएको छ।"
"नेपाललाई पहिलो झट्का, दोस्रो ओभरमै कुशल आउट",हरारे: आईसीसी एकदिवसीय क्रिकेट विश्वकपको ग्लोबल छनोटमा वेस्ट इन्डिजविरुद्ध तीन सय ४० रनको लक्ष्य पछ्याइरहेको नेपालले पहिलो विकेट गुमाएको छ। ओपनर कुशल भुर्तेल अल्जारी जोसेफले फालेको दोस्रो ओभरको चौथो बलमा बोल्ड भए। शाई होपको शानदार ब्याटिङमा नेपाललाई ३४० रनको लक्ष्य दुई ओभर सकिँदा नेपालले एक विकेट गुमाएर पाँच रन बनाएको छ। कुशलको बहिर्गमनसँगै क्रिजमा भीम सार्की उत्रिएका छन्। अर्का ओपनर आसिफ शेखले खाता खोलेका छैनन्।
"वेस्ट इन्डिजविरुद्ध नेपालको खराब सुरुआत, भीम पभिलियन फर्के","हरारे: आईसीसी एकदिवसीय क्रिकेट विश्वकपको ग्लोबल छनोटमा वेस्ट इन्डिजविरुद्ध तीन सय ४० रनको लक्ष्य पछ्याइरहेको नेपालले दोस्रो विकेट गुमाएको छ। ओपनर कुशल भुर्तेल अल्जारी जोसेफले फालेको दोस्रो ओभरको चौथो बलमा बोल्ड भएका थिए। वान् डाउनमा क्रिजमा उत्रिएका भीम सात बलमा दुई रन जोडेर जेशन होल्डरको बलमा शाई होपको हातबाट क्याच भए। शाई होपको शानदार ब्याटिङमा नेपाललाई ३४० रनको लक्ष्य नेपाललाई पहिलो झट्का, दोस्रो ओभरमै कुशल आउट नेपालले ४४ ओभर सकिँदा दुई विकेट गुमाएर २३ रन बनाएको छ। भीमको बहिर्गमनसँगै क्रिजमा कप्तान रोहित पौडेल उत्रिएका छन्। अर्का ओपनर आसिफ शेख १५ रन बनाएर खेलिरहेका छन्।"
वेस्ट इन्डिजविरुद्ध आरिफको अर्धशतक!,हरारे : आईसीसी एकदिवसीय क्रिकेट विश्वकपको ग्लोबल छनोटमा वेस्ट इन्डिजविरुद्ध तीन सय ४० रनको लक्ष्य पछ्याइरहेको नेपालका लागि आरिफ शेखले अर्धशतक बनाएका छन्। हरारे स्पोर्ट्स क्लबमा टस हारेर ब्याटिङ थालेको वेस्ट इन्डिजले ६ विकेट गुमाएर तीन सय ३९ रनको योगफल तयार गरेको थियो। जितका लागि कीर्तिमानी योगफल बनाउनुपर्ने लक्ष्यसहित ब्याटिङमा उत्रिएको नेपालले अपेक्षित प्रदर्शन गर्न सकेन। लगातार विकेट गुमाएको नेपालका लागि पाँचौं नम्बरमा क्रिजमा उत्रिएका आरिफले ८६ बलमा तीन चौकासहित ५० रन पूरा गरे। सातौं विकेटका लागि आरिफसँग ५८ रनको साझेदारी गरेका गुल्शन ३४ रन बनाएर खेलिरहेका छन्। वेस्ट इन्डिजका लागि जसोन होल्डर र अकिल होसेनले दुईदुई तथा किमो पौल र अल्जारी जोसेफले एकएक विकेट लिएका छन्। नेपालले ४२५ आभेरमा ६ विकेट गुमाएर एक सय ९२ रन बनाएको छ।
वेस्ट इन्डिजसँग १०१ रनले हार्यो नेपाल,"हरारे : जसोन होल्डरको तीन विकेटप्रेरित वेस्ट इन्डिजले आईसीसी एकदिवसीय क्रिकेट विश्वकपको ग्लोबल छनोटअन्तर्गत समूह एमा नेपाललाई एक सय एक रनले पराजित गरेको छ। हरारे स्पोर्ट्स क्लबमा टस हारेर ब्याटिङ थालेको वेस्ट इन्डिजले ६ विकेट गुमाएर तीन सय ३९ रनको योगफल तयार गरेको थियो। जितका लागि कीर्तिमानी योगफल बनाउनुपर्ने लक्ष्यसहित ब्याटिङमा उत्रिएको नेपालले अपेक्षित प्रदर्शन गर्न सकेन। ओपनरद्वय कुशल भुर्तेल पाँच तथा आसिफ शेख २८ रनमा पभिलियन फर्के। वान् डाउनमा क्रिजमा उत्रिएका भीम सार्की दुई रनमा सीमित हुँदा कप्तान रोहित पौडेलले ३० रनको योगदान गरे। पाँचौं नम्बरमा क्रिजमा उत्रिएका आरिफले संयमित ब्याटिङ गर्दै अर्धशतकीय इनिङ खेलेका थिए। नेपालका लागि ९३ बलको सामना गरेका आरिफले चार चौका र एक छक्कासहित ६३ रनको इनिङ खलेका थिए। तर, अर्को एन्डबाट लगातार विकेट जाँदा नेपालले फराकिलो पराजय टार्न सकेन। आरिफसँग सातौं विकेटका लागि ६८ रनको साझेदारी गरेका गुल्शन झा ४२ रन जोडेर आउट भए। नेपालका लागि २७ बलको सामना गरेका करण केसीले चार चौका र एक छक्कासहित २८ रन जोडे। त्यसबाहेक अन्य ब्याटरको प्रदर्शन उल्लेख्य रहेन। दुई पटकको विश्वकप च्याम्पियन वेस्ट इन्डिजका लागि होल्डरले १० ओभरमा ३४ रन खर्चेर सर्वाधिक तीन विकेट लिए। यस्तै, किमो पौल, अकिल होसेनले दुईदुई तथा अल्जारी जोसेफले एक विकेट लिए। वेस्ट इन्डिजका लागि जसोन होल्डर र अकिल होसेन, र अल्जारी जोसेफले दुईदुई तथा किमो पौल र काइल मेयरले एकएक विकेट लिए। पहिलो इनिङमा टस हारेर ब्याटिङ थालेको वेस्ट इन्डिजले ६ विकेट गुमाएर तीन सय ३९ रनको योगफल तयार गरेको थियो। बलिङमा राम्रो सुरुआत गरेको नेपालले १६औं ओभरमा वेस्ट इन्डिजका तीन ब्याटरलाई पभिलियन फर्काउँदा ५५ रन मात्रै दिएको थियो। तर, १७औं ओभरको अन्तिम बलमा विकेटकिपर आसिफ शेखले पुरनको क्याच छोडेपछि वेस्ट इन्डिजले ब्याटिङमा उत्कृष्ट पुनरागमन गर्यो। नेपाली बलिङसामू संघर्षरत वेस्ट इन्डिजका कप्तान होप र पुरनले चौथो विकेटका लागि दुई सय १६ रनको साझेदारी गर्दै वेस्ट इन्डिजको इनिङ्स उकासेका थिए। ओपनर ब्रान्डोन किङ्ग ३२ रन बनाएर पभिलियन फर्किँदा अर्को ओपनर काइल मेयर एक तथा वान् डाउनमा क्रिजमा उत्रिएका जोन्सोन चार्ल्स शून्यमा आउट भए। क्यारेबियन टिमका लागि शानदार इनिङ्स खेलेका होपले एक सय २९ बलमा १० चौका र तीन छक्का प्रहार गर्दै एक सय ३२ रन जोडे। यस्तै, पुरन ९४ बलमा १० चौका र चार छक्कासहित एक सय १५ रन जोडेर आउट भए। रोभ्मन पावेल १४ बलमा तीन चौका र एक छक्कासहित २९ रन जोडेर आउट हुँदा अन्य ब्याटरको प्रदर्शन उल्लेख्य रहेन। नेपालका लागि ललित राजवंशीले तीन तथा करण केसी, सन्दीप लामिछाने, गुल्शन झा, दीपेन्द्रसिंह ऐरीले एकएक विकेट लिएका थिए। पहिलो खेलमा घरेलु टिम जिम्बाब्वेसँग आठ विकेटले हारेको नेपालले दोस्रो खेलमा अमेरिकाविरुद्ध ६ विकेटको जित निकालेको थियो। सुपर सिक्समा रहँदै विश्वकप छनोटको अर्को चरणमा पुग्न नेपालका लागि शनिबार हुने नेदरल्यान्ड्सविरुद्धको खेल निर्णायक हुनेछ। जितसँगै वेस्ट इन्डिजल दुई खेलबाट चार अंक जोडेको छ। शनिबार घरेलु टिम जिम्बाब्वे र वेस्ट इन्डिज आमनेसामने हुनेछन्। दश टिम सहभागी प्रतियोगिताका दुई समूहबाट शीर्ष दुई टिम सुपर सिक्समा पुग्ने छन्।"
नेपालविरुद्ध होपको अर्धशतक!,"हरारे: आईसीसी क्रिकेट विश्वकपको ग्लोबल छनोटअन्तर्गत नेपालविरुद्ध ब्याटिङ गरिरहेको वेस्ट इन्डिजका कप्तान शाई होपले अर्धशतक बनाएका छन्। हरारे स्पोर्ट्स क्लबमा टस हारेर ब्याटिङ थालेको वेस्ट इन्डिजका लागि चौथो नम्बरमा क्रिजमा उत्रिएका होपले ७३ बलमा पाँच चौका र एक छक्कासहित अर्धशतक पूरा गरे। होपसँग चौथो विकेटका लागि ८४ रनको साझेदारी गरेका निकोलस पुरन ३७ बलमा ४१ रन बनाएर खेलिरहेका छन्। नेपाली विकेटकिपर आसिफ शेखले १७औं ओभरको अन्तिम बलमा पुरनको क्याच ड्रप गरेपछि वेस्ट इन्डिजले ब्यािटङमा पुनरागमन गर्यो। नेपालका लागि बलिङतर्फ करण केसी, गुल्शन झा र सन्दीप लामिछानेले एकएक विकेट लिएका छन्। पहिलो खेलमा घरेलु टिम जिम्बाब्वेसँग आठ विकेटले पराजित नेपालले समूह एको दोस्रो खेलमा अमेरिकालाई ६ विकेटले हराएको थियो।"
शाई होपको शानदार ब्याटिङमा नेपाललाई ३४० रनको लक्ष्य,"हरारे: शाई होप र निकोलस पुरनको शतकप्रेरित वेस्ट इन्डिजले आईसीसी एकदिवसीय क्रिकेट विश्वकपको ग्लोबल छनोटमा नेपाललाई तीन सय ४० रनको लक्ष्य दिएको छ। जिम्बाब्वेस्थित हरारे स्पोर्ट्स क्लबमा टस हारेर ब्याटिङ थालेको वेस्ट इन्डिजले ६ विकेट गुमाएर तीन सय ३९ रनको योगफल तयार गर्यो। बलिङमा राम्रो सुरुआत गरेको नेपालले १६औं ओभरमा वेस्ट इन्डिजका तीन ब्याटरलाई पभिलियन फर्काउँदा ५५ रन मात्रै दिएको थियो। तर, १७औं ओभरको अन्तिम बलमा विकेटकिपर आसिफ शेखले पुरनको क्याच छोडेपछि वेस्ट इन्डिजले ब्याटिङमा उत्कृष्ट पुनरागमन गर्यो। नेपाली बलिङसामू संघर्षरत वेस्ट इन्डिजका कप्तान होप र पुरनले चौथो विकेटका लागि दुई सय १६ रनको साझेदारी गर्दै वेस्ट इन्डिजको इनिङ्स उकासेका थिए। ओपनर ब्रान्डोन किङ्ग ३२ रन बनाएर पभिलियन फर्किँदा अर्का ओपनर काइल मेयर एक तथा वान् डाउनमा क्रिजमा उत्रिएका जोन्सोन चार्ल्स शून्यमा आउट भए। क्यारेबियन टिमका लागि शानदार इनिङ्स खेलेका होपले एक सय २९ बलमा १० चौका र तीन छक्का प्रहार गर्दै एक सय ३२ रन जोडे। यस्तै, पुरन ९४ बलमा १० चौका र चार छक्कासहित एक सय १५ रन जोडेर आउट भए। रोभ्मन पावेल १४ बलमा तीन चौका र एक छक्कासहित २९ रन जोडेर आउट हुँदा अन्य ब्याटरको प्रदर्शन उल्लेख्य रहेन। नेपालका लागि ललित राजवंशीले तीन तथा करण केसी, सन्दीप लामिछाने, गुल्शन झा, दीपेन्द्रसिंह ऐरीले एकएक विकेट लिए। पहिलो खेलमा घरेलु टिम जिम्बाब्वेसँग आठ विकेटले पराजित भएको नेपालले दोस्रो खेलमा अमेरिकालाई ६ विकेटले हराएको थियो। आजको खेलमा जित निकाल्न नेपालले एकदिवसीइ अन्तर्राष्ट्रियमा हालसम्म बनाएको सर्वाधिक रनको कीर्तिमान तोड्नुपर्नेछ। नेपालले गत अप्रिलमा नेपालमै भएको एसीसी प्रिमियर कपमा ओमानविरुद्ध बनाएको ३१० रनको योगफल एकदिवसीय अन्तर्राष्ट्रियमा हालसम्मकै उच्च योगफल हो।"
"वेस्ट इन्डिजको पाँचौं विकेट झर्यो, ललितले लिए विकेट",हरारे : आईसीसी क्रिकेट विश्वकपको ग्लोबल छनोटअन्तर्गत नेपालविरुद्ध आक्रामक ब्याटिङ गरेका रोभ्मन पावेल २९ रन बनाएर पभिलियन फर्केका छन्। हरारे स्पोर्ट्स क्लबमा टस हारेर ब्याटिङ थालेको वेस्ट इन्डिजका लागि १४ बलमा तीन चौका र एक छक्कासहित २९ रन बनाएका पावेल ललित राजवंशीको बलमा गुल्शन झाको हातबाट क्याच भए। ४७३ ओभर सकिँदा वेस्ट इन्डिजले पाँच विकेट गुमाएर तीन सय १४ रन बनाएको छ।
वेस्ट इन्डिजविरुद्ध नेपालले टस जितेर बलिङ रोज्यो,हरारे : आईसीसी क्रिकेट विश्वकप छनोटअन्तर्गत वेस्ट इन्डिजविरुद्धको खेलमा नेपालले टस जितेर फिल्डिङ रोजेको छ। हरारे स्पोर्ट्स क्लबमा १२:४५ मा सुरु हुने खेलका लागि नेपाली कप्तान रोहित पौडेलले तीव्र गतिका बलरलाई सहज हुने भएकाले बलिङ रोजेको बताए। नेपालको टिममा कुनै पनि परिवर्तन गरिएको छैन। पहिलो खेलमा जिम्बाब्वेसँग आठ विकेटले पराजित नेपालले दोस्रो खेलमा अमेरिकालाई ६ विकेटले जितेको थियो।
बिश्ना र कविरको जित,"काठमाडौं : विभागीय टोली त्रिभुवन आर्मी क्लबकी बिश्ना विष्ट र कविर केसीले नवौं अन्नपूर्ण कर्पोरेट ब्याडमिन्टन प्रतियोगितमा जित निकालेका छन्। बुधबार भएको महिला एकलको खेलमा बिश्नाले अशी श्रेष्ठलाई २१४, २१९ र पुरुष एकलमा कविरले कास्कीका धिरज तामाङलाई २१७, २१७ ले पराजित गरे। पुरुष एकलमा एपीएफका चन्डिका कठहरिया, एपीएफकै सुमन लिम्बू, प्रारम्भ सिंखडा, सुर्खेतका अनिल मल्ल, आर्मीका सुविन श्रेष्ठ, कास्कीका विवेक सुवेदी, नेपाल पुलिस क्लबका हिरा राई, एपीएफका भोजबहादुर गुरुङ र आर्मीका अभय महराले पनि जित निकाल्दै अघिल्लो चरणमा स्थान बनाए। महिला एकलका अन्य खेलमा नेपाल टेलिकमकी श्रद्धा मानन्धर, पीएसबीसीकी आयुष्मा नेपाल र एपीएफकी रीना तामाङले पनि जित हात पार्दै अघिल्लो चरणमा स्थान सुरक्षित गरे। यसैगरी एक्जुकेटिभ पुरुष एकलमा कृषि विकास बैंकका टक्कर कुँवर, नेपाल टेलिकमका मनिष पराजुली, शोभाकर भण्डारी, एपेस इन्टरनेसनलका अखिल श्रेष्ठ, चन्डेश्वरी अटो इन्जिनियरिङका अंकितभक्त बोझिभया, नेपाल टेलिकमका सुरेन्द्र कार्की, साकुरा पाइपका विवेक न्यौपाने, घिसिङ बिल्डिङका सानबाबु गोले, सानिमा बैंकका निराजन सिलवाल र युनाइटेड डिस्टिब्युटर्सका विनायक शर्माले जित निकाले। मिक्स डबल्समा नेपाल पुलिस क्लबका विष्णु कटुवाल र सिबा राई, आर्मीका पविण लिङथेप र अनुमाया राई, देवीनगर क्लबका दिल कार्की र एन्जल लिम्बू तथा आर्मीका प्रफुल महर्जन र रसिला महर्जनको जोडीले जित निकाल्दै अघिल्लो चरणमा स्थान बनाए। यस्तै एपीएफका प्रिन्स दाहाल र जेसिका गुरुङको जोडीले पनि जित निकाल्दै अघिल्लो चरणमा स्थान सुरक्षित गरे। यसैगरी एक्जुकेटिभ पुरुष डबल्समा चन्डेश्वरी अटो इन्जिनियरिङका अंकितभक्त बोझिभया र साहज बोझिभयाको जोडीले दोहोरो जित निकाले। पहिलो खेलमा रिलायबल डाइनोस्टिकका सतिश रिजाल र कुनाल शाहको जोडीलाई २११८, २११५ ले पाखा लगाएका बोझिभया जोडीले अर्को खेलमा नेसनल लाइफ इन्सुरेन्सका नुतनराज मगर र दीपक मरासिनीको जोडीलाई पराजित गरे। यस्तै सगरमाथा लुम्बिनी इन्सुरेन्सका विश्वास नेपाल र गणेश रायमाझीको जोडीले कृषि विकास बैंकका राजकुमार निरौला र विनयकुमार पाण्डेको जोडीलाई २१६, २११३ ले पराजित गरे। यस्तै नेपाल एयरलायन्सका जंगबहादुर चन्द र मिलन आलेमगर, निगालो एक्सपोर्ट इम्पोर्टका रामकुमार बानियाँ र ध्रुव बानियाँ, घिसिङ बिल्डिङका उपेन्द्र घिसिङ र किरण थापा, उत्सव सप्लायर्सका विवेक न्यौपाने र विद्वान गुरुङ, पीआर ग्याबिन वायर्सका निरजकुमार पहाडी र विक्रम निरौला, जीएस ह्युम पाइपका महेश खड्का र दीपक रानाले पनि जित निकाल्दै अघिल्लो चरणमा स्थान बनाए। यस्तै बतास इन्भेष्टमेन्टका रामचन्द्र बसौला र महेन्द्रराज अधिकारी, इशा एन्ड इसिका इन्भेष्टमेन्टका नारायणप्रसाद गौतम र अनिश तामाङ, नेपाल विद्युत प्राधिकरणका विनोद अधिकारी र बासु कलाउने, सर्वशक्ति कन्ट्रक्सनका निश्चल खत्री र श्रीजल पोखरेल, कुमारी बैंकका महेश दाहाल र निरज राई, नेपाल टेलिकमका हरिकृष्ण शर्मा र शोभाकर भण्डारी, साइबर टेक्नोलोजीका कौशल खतिवडा र नारायणी मिल्क एन्ड फुडका अभिषेक बोस र इशान खड्काको जोडीले जित निकाल्दै अघिल्लो चरणमा स्थान सुरक्षित गरे। पुरुष डबल्समा रिभाइभ लिजर पार्कका किरण न्यौपाने र अनन्त पाख्रिन, आर्मीका नरेन्द्र बम र विवेक चौधरी तथा अरुण बलामी र सुवास उलकको जोडीले पनि जित निकाल्दै अघिल्लो चरणमा स्थान पक्का गरे।"
वेस्ट इन्डिजविरुद्ध करणले दिलाए पहिलो विकेट,"हरारे: आईसीसी क्रिकेट विश्वकप छनोटअन्तर्गत वेस्ट इन्डिजविरुद्धको खेलमा टस जितेर फिल्डिङ थालेको नेपालका लागि करण केसीले पहिलो विकेट लिएका छन्। क्यारेबियन टिमका लागि ओपनिङमा उत्रिएका काइल मेयर एक रन बनाएर पभिलियन फर्के। मेयर दोस्रो ओभरको तेस्रो बलमा कुशल भुर्तेलको हातबाट क्याच भए। वेस्ट इन्डिजले १२ ओभर सकिँदा एक विकेट गुमाएर दुई रन बनाएको छ। हरारे स्पोर्ट्स क्लबमा १२: ४५ मा सुरु भएको खेलमा नेपाली कप्तान रोहित पौडेलले बलिङ रोजेका थिए। पहिलो खेलमा जिम्बाब्वेसँग आठ विकेटले पराजित नेपालले दोस्रो खेलमा अमेरिकालाई ६ विकेटले जितेको थियो। नेपाली टिम: कुशल भुर्तेल, आसिफ शेख, भीम सार्की, रोहित पौडेल, आरिफ शेख, दीपेन्द्रसिंह ऐरी, कुशल मल्ल, गुल्शन झा, करण केसी, सन्दीप लामिछाने, ललित राजवंशी।"
"नेपाललाई दोस्रो सफलता, गुल्शनले लिए विकेट",हरारे: आईसीसी क्रिकेट विश्वकप छनोटअन्तर्गत वेस्ट इन्डिजविरुद्धको खेलमा टस जितेर फिल्डिङ थालेको नेपालले दोस्रो विकेट लिएको छ। बलिङमा राम्रो सुरुआत गरेको नेपालका गुल्शन झाले वेस्ट इन्डिजका लागि वान् डाउनमा क्रिजमा उत्रिएका जोन्सोन चार्ल्सलाई पभिलियन फर्काएका हुन्। यसअघि क्यारेबियन टिमका लागि ओपनिङमा उत्रिएका काइल मेयर एक रन बनाएर पभिलियन फर्केका थिए। मेयर दोस्रो ओभरको तेस्रो बलमा कुशल भुर्तेलको हातबाट क्याच भएका थिए। वेस्ट इन्डिजले ४१ ओभर सकिँदा दुई विकेट गुमाएर ९ रन बनाएको छ। हरारे स्पोर्ट्स क्लबमा १२ ः ४५ मा सुरु भएको खेलमा नेपाली कप्तान रोहित पौडेलले बलिङ रोजेका थिए। पहिलो खेलमा जिम्बाब्वेसँग आठ विकेटले पराजित नेपालले दोस्रो खेलमा अमेरिकालाई ६ विकेटले जितेको थियो।
नेपालविरुद्ध होपको शतक!,"हरारे: आईसीसी क्रिकेट विश्वकपको ग्लोबल छनोटअन्तर्गत नेपालविरद्ध ब्याटिङ गरिरहेको वेस्ट इन्डिजका कप्तान शाई होपले शतक बनाएका छन्। हरारे स्पोर्ट्स क्लबमा टस हारेर ब्याटिङ थालेको वेस्ट इन्डिजका लागि चौथो नम्बरमा क्रिजमा उत्रिएका होपले एक सय सात बलमा सात चौका र दुई छक्कासहित अर्धशतक पूरा गरे। होपसँग चौथो विकेटका लागि १८० रनको साझेदारी गरेका निकोलस पुरन ९६ रन बनाएर खेलिरहेका छन्। नेपाली विकेटकिपर आसिफ शेखले १७औं ओभरको अन्तिम बलमा पुरनको क्याच ड्रप गरेपछि वेस्ट इन्डिजले ब्यािटङमा पुनरागमन गर्यो। वेस्ट इन्डिजले ३९४ तीन विकेट गुमाएर दुई सय ३६ रन बनाएको छ। नेपालका लागि बलिङतर्फ करण केसी, गुल्शन झा र सन्दीप लामिछानेले एकएक विकेट लिएका छन्। पहिलो खेलमा घरेलु टिम जिम्बाब्वेसँग आठ विकेटले पराजित नेपालले समूह एको दोस्रो खेलमा अमेरिकालाई ६ विकेटले हराएको थियो।"
पब्जी टोली मकाउ प्रस्थान,"एसियाली खेलकुदको छनोटका रूपमा समेत रहेको पब्जी मोबाइलमा २४ टिमको सहभागिता रहने बताइएको छ । पब्जी मोबाइल यही असार ८ देखि ११ गतेसम्म सञ्चालन हुनेछ । काठमाडौं : पब्जी मोबाइलमा सहभागी हुन पाँच सदस्यीय नेपाली टोली हिजो मकाउ प्रस्थान गरेको छ । टोलीलाई राष्ट्रिय खेलकुद परिषद्का सदस्यसचिव टङ्कलाल घिसिङ र सदस्य अञ्जन धमलाले एक कार्यक्रमबीच सफलताको शुभकामना दिँदै बिदाइ गरेका थिए। सुविनकुमार प्रजापति (रुल्ज) को नेतृत्वमा जाने टोलीका अन्य खेलाडीमा साहस भण्डारी (किलर वाइटी), समिर गुरुङ (ग्यान्टे), दिपेश गुरुङ (डेल्टा) र सङ्गीन भट्टराई (साङ) रहेका छन् । एसियाली खेलकुदको छनोटका रूपमा समेत रहेको पब्जी मोबाइलमा २४ टिमको सहभागिता रहने बताइएको छ । पब्जी मोबाइल यही असार ८ देखि ११ गतेसम्म सञ्चालन हुनेछ । कार्यक्रममा सदस्यसचिव घिसिङले नेपालमा पनि ईस्पोर्ट्सको लोकप्रियता बढ्दै गएको धारणा व्यक्त गर्दै परिषद्मा दर्ता भएका अन्य खेलसरह यो खेललाई पनि अभिभावकत्व प्रदान गरिने बताए।"
सप्तरी प्रिमियर लिग : रुपनी राइडर्स विजयी,"राजविराज : सप्तरीको राजविराजमा जारी सप्तरी प्रिमियर लिगमा रुपनी राइडर्सले रोमाञ्चक जित हासिल गरेको छ। बुधबार भएको खेलमा रुपनी राइडर्सले कन्चनरुप राइनोजलाई ७ विकेटले पराजित गरेको हो। कन्चनरुपले दिएको १३८ रनको लक्ष्य रुपनी राइडर्सले १३४ ओभरमै पूरा गर्यो। रुपनी राइडर्सको ब्याटिंगमा रोहन बिकले सर्वाधिक ५५ रन बनाए। अविजित रहेका उनले २९ बलमा ३ चौका र ४ छक्का प्रहार गरे। रोहन प्लेयर अफ द म्याच समेत चुनिए। यस्तै भोला साहले ३७ बलमा ७ चौका र १ छक्काको मद्दतले ४५ रन तथा अरनिको यादवले १४ बलमा १ चौका र ४ छक्काको मद्दतले अविजित ३६ रन बनाए। रोहन र भोलाले तेश्रो विकेटको लागि ९२ रनको साझेदारी गर्दै जितको आधार तयार गरे। कन्चनरुपका बलर राशिद खानले ३ विकेट लिए। यसअघि टस हारेर ब्याटिंग गरेको कञ्चनरुप राइनोजले निर्धारित १५ ओभरमा ९ विकेट गुमाएर १३७ रन बनायो। उसको लागि नारायण जोशीले मात्र १५ बलमा ४२ रन बनाए। जोशीले २ चौका र ५ छक्का प्रहार गरे। अमित यादवले ३० तथा दिलिप नाथले २२ रन बनाए। रुपनी राइडर्सका जितेन्द्र मुखिया, अशोक मेहता र फिर्दोश अन्सारीले २२ तथा मुकुन्द यादवले १ विकेट लिए। बुधबारको जितपछि बजाज खडक वारियर्स दुवै खेलमा जितको साथ ४ अंकसहित अंकतालिकाको शिर्ष स्थानमा पुगेको छ। ३ खेलमा २ जित र १ हार बेहोरेको रुपनी राइडर्स समान ४ अंक रहेता पनि नेट रन रेटमा पछि रहँदै दोश्रो स्थानमा छ। कञ्चनरुप राइनोज, छिन्नमस्ता लायन र बलान बिहुल सुपर किंग्स समान २ अंक रहेता पनि नेट रन रेटको आधारमा क्रमशः तेश्रो, चौंथो र पाँचौ स्थानमा छ। तिन वटै खेलमा पराजित राजविराज द किंग छैठौं स्थानमा छ। प्रतियोगिता अन्तर्गत पाँचौ दिन बिहीबारको पहिलो खेल बलान बिहुल सुपर किंग्स र बजाज खडक वारियर्स तथा दोश्रो खेल छिन्नमस्ता लायन्स र कञ्चनरुप राइनोजबीच प्रतिस्पर्धा हुने आयोजक सप्तरी क्रिकेट संघले जनाएको छ।"
नेपालविरुद्ध ११५ रन बनाएर आउट भए पुरन,"हरारे : आईसीसी क्रिकेट विश्वकपको ग्लोबल छनोटअन्तर्गत नेपालविरद्ध ब्याटिङ गरिरहेको वेस्ट इन्डिजका लागि एक सय १५ रनको शतकीय इनिङ खेलेका निकोलस पुरन आउट भएका छन्। हरारे स्पोर्ट्स क्लबमा टस हारेर ब्याटिङ थालेको वेस्ट इन्डिजका लागि चौथो नम्बरमा क्रिजमा उत्रिएका शाई होपले एक सय सात बलमा सात चौका र दुई छक्कासहित अर्धशतक पूरा गरेका थिए। होपसँग चौथो विकेटका लागि २१६ रनको साझेदारी गरेका पुरनले ९४ बलमा १० चौका र चार छक्कासहित एकदिवसीय अन्तर्राष्ट्रिय करिअरको दोस्रो शतक बनाएका थिए। नेपाली विकेटकिपर आसिफ शेखले १७औं ओभरको अन्तिम बलमा पुरनको क्याच ड्रप गरेपछि वेस्ट इन्डिजले ब्याटिङमा पुनरागमन गर्यो। वेस्ट इन्डिजका कप्तान होप एक सय २० तथा रोभ्मन पावेल ६ रन बनाएर खेलिरहेका छन्। वेस्ट इन्डिजले ४४४ ओभरम चार विकेट गुमाएर दुई सय ८२ रन बनाएको छ। नेपालका लागि बलिङतर्फ करण केसी, गुल्शन झा, दीपेन्द्रसिंक ऐरी र सन्दीप लामिछानेले एकएक विकेट लिएका छन्। पहिलो खेलमा घरेलु टिम जिम्बाब्वेसँग आठ विकेटले पराजित नेपालले समूह एको दोस्रो खेलमा अमेरिकालाई ६ विकेटले हराएको थियो।"
आइसीसी विश्वकप क्रिकेट छनोट : नेपालले वेस्ट इन्डिजसित खेल्दै,"नेपाल यसअघि पहिलो खेलमा घरेलु टोली जिम्बावेसित पराजित भएको थियो । दोस्रो खेलमा नेपालले अमेरिकालाई पराजित गरेको थियो । नेपालले दुई पटकको एकदिवसीय विश्वकप विजेता वेस्ट इन्डिजसित पहिलो पटक खेल्न लागेको हो । काठमाडौं : आइसीसी एकदिवसीय विश्वकप क्रिकेट छनोट प्रतियोगिताअन्तर्गत नेपालले आज आफ्नो तेस्रो खेल वेस्ट इन्डिजसित खेल्दैछ । उक्त खेल जिम्बावेको राजधानी हरारेस्थित खेल मैदानमा मध्याह्न पौने एक बजे सुरु हुनेछ । नेपाल यसअघि पहिलो खेलमा घरेलु टोली जिम्बावेसित पराजित भएको थियो । दोस्रो खेलमा नेपालले अमेरिकालाई पराजित गरेको थियो । नेपालले दुई पटकको एकदिवसीय विश्वकप विजेता वेस्ट इन्डिजसित पहिलो पटक खेल्न लागेको हो । नेपालले समूह चरणको अन्तिम खेल नेदरल्यान्डसँग यही असार नौ गते खेल्नेछ । जारी छनोट प्रतियोगितामा १० टोली सहभागी छन् । समूह ए मा नेपाल, नेदरल्यान्ड्स, अमेरिका, जिम्बावे र वेस्ट इन्डिज तथा समूह बी मा श्रीलङ्का, आयरल्यान्ड, ओमान, युनाइटेड अरब इमिरेटस् (युएई) र स्कटल्यान्ड रहेका छन् । दुवै समूहबाट शीर्ष तीनतीन टोली सुपर सिक्समा प्रवेश गर्नेछन् । सुपर सिक्सका शीर्ष दुई टोलीले भारतमा आयोजना हुने विश्वकप क्रिकेटका लागि स्थान बनाउने छन् । आजै अर्को खेलमा अमेरिका र नेदरल्यान्ड्स भिड्ने छन् । उक्त खेल पनि मध्याह्न पौने एक बजे सुरु हुने छ । नेदरल्यान्डले पहिलो खेलमा जिम्बावेसँग हार व्यहोरेको थियो । अमेरिका भने पहिलो खेलमा वेस्ट इन्डिज र दोस्रो खेलमा नेपालसँग पराजित भएको थियो ।"
नेपालविरुद्ध पुरनको आक्रामक अर्धशतक,"हरारे: आईसीसी क्रिकेट विश्वकपको ग्लोबल छनोटअन्तर्गत नेपालविरद्ध ब्याटिङ गरिरहेको वेस्ट इन्डिजका कप्तान शाई होपसँगै निकोलस पुरनले पनि शतक बनाएका छन्। हरारे स्पोर्ट्स क्लबमा टस हारेर ब्याटिङ थालेको वेस्ट इन्डिजका लागि चौथो नम्बरमा क्रिजमा उत्रिएका होपले एक सय सात बलमा सात चौका र दुई छक्कासहित अर्धशतक पूरा गरेका थिए। होपसँग चौथो विकेटका लागि १८६ रनको साझेदारी गरेका निकोलस पुरनले ८१ बलमा एकदिवसीय अन्तर्राष्ट्रिय करिअरको दोस्रो शतक बनाएका हुन्। नेपाली विकेटकिपर आसिफ शेखले १७औं ओभरको अन्तिम बलमा पुरनको क्याच ड्रप गरेपछि वेस्ट इन्डिजले ब्यािटङमा पुनरागमन गर्यो। वेस्ट इन्डिजले ४०१ तीन विकेट गुमाएर दुई सय ४२ रन बनाएको छ। नेपालका लागि बलिङतर्फ करण केसी, गुल्शन झा र सन्दीप लामिछानेले एकएक विकेट लिएका छन्। पहिलो खेलमा घरेलु टिम जिम्बाब्वेसँग आठ विकेटले पराजित नेपालले समूह एको दोस्रो खेलमा अमेरिकालाई ६ विकेटले हराएको थियो।"
"वेस्ट इन्डिजलाई तेस्रो झट्का, सन्दीपले लिए विकेट","हरारे: आईसीसी क्रिकेट विश्वकप छनोटअन्तर्गत नेपालविरुद्ध टस हारेर ब्याटिङ थालेको वेस्ट इन्डिजले तेस्रो विकेट गुमाएको छ। सन्दीप लामिछानेले १६औं ओभरको तेस्रो बलमा वेस्ट इन्डिजका बलर ब्रान्डोन किङ्गलाई बोल्ड गरेका हुन्। क्यारेबियन टिमका लागि ४२ बलमा ३२ रन जोडेका किङ्ग इनसाइड एजको शिकार भए। बलिङमा राम्रो सुरुआत गरेको नेपालका गुल्शन झाले वेस्ट इन्डिजका लागि वान् डाउनमा क्रिजमा उत्रिएका जोन्सोन चार्ल्सलाई पभिलियन फर्काएका थिए। त्यसअघि क्यारेबियन टिमका लागि ओपनिङमा उत्रिएका काइल मेयर एक रन बनाएर पभिलियन फर्केका थिए। मेयर दोस्रो ओभरको तेस्रो बलमा कुशल भुर्तेलको हातबाट क्याच भएका थिए। वेस्ट इन्डिजले १५३ ओभर सकिँदा तीन विकेट गुमाएर ५५ रन बनाएको छ। वेस्ट इन्डिजका लागि कप्तान साइ होप २२ रन बनाएर खेलिरहेका छन्। यस्तै, अहिले क्रिजमा निकोलस पुरन उत्रिएका छन्। पहिलो खेलमा जिम्बाब्वेसँग आठ विकेटले पराजित नेपालले दोस्रो खेलमा अमेरिकालाई ६ विकेटले जितेको थियो।"
खडक वारियर्सको लगातार तेस्रो जित,"राजविराज : सप्तरीको राजविराजमा जारी सप्तरी प्रिमियर लिग अन्तर्गत पाँचौ दिन बिहीबार सम्पन्न पहिलो खेलमा बजाज खडक वारियर्सले बलान बिहुल सुपर किंग्सलाई १ विकेटले पराजित गरेको छ। खडक वारियर्सले खेलेको तीन खेलमा यो लगातार तेस्रो जित हो। पब्लिक विन्देश्वरी माध्यमिक विद्यालयको खेलमैदानमा सम्पन्न खेलमा बलान बिहुलले दिएको १४४ रनको लक्ष्य खडक वारियर्सले २ बल बाँकी छँदा ९ विकेट गुमाएर पुरा गर्यो। बजाज खडक वारियर्सको तर्फबाट तेस्रो नम्बरमा ब्याटिंग गरेका सन्दिप रजालीले सर्वाधिक ८१ रन बनाए। प्लेयर अफ द म्याच घोषित उनले ४३ बलमा ७ चौका र ६ छक्का प्रहार गरे। साहिल पटेल र अनिल यादवले समान १२ रन बनाए। दशौँ विकेटका लागि अनिल यादव र गोमानन्द अमात्य बीच २१ रनको अविजित साझेदारी हुँदा बलान बिहुल जितबाट बन्चित रह्यो। बलान बिहुलको बलिंगमा रोबिन सिंहले ३ तथा रुपेश सिंह र बसिर अहमदले २२ विकेट लिएता पनि जित्न पर्याप्त रहेन। यसअघि टस हारेर ब्याटिंग गरेको बलान बिहुलले निर्धारित २० ओभरमा ९ विकेटको क्षतिमा १४३ रन बनाएको थियो। जसमा विशाल यादवले २४, कप्तान पवन सर्राफले २२, रोबिन सिंहले १५ तथा हसिम अन्सारीले १४ रन बनाए। खडक वारियर्सका बलर बिबेक यादवले ३ तथा अनिल खरेल र गोमानन्द अमात्यले ११ विकेट लिए। तीनवटै खेलमा लगातार जितपछि बजाज खडक वारियर्स ६ अंकसहित अंक तालिकाको शिर्षस्थानमा कायम छ। तेस्रो खेलमा दोस्रो हार पछि २ अंक रहेको बलान बिहुल पाँचौ स्थानमा छ।"
पोखरा एयरपोर्टबारे चीनको बारम्बार व्यर्थको दाबी,"चिनियाँ राजदूतको पोखरा विमानस्थलमाथिको अभिव्यक्तिको सम्बन्धमा परराष्ट्रले विषयको गम्भीरतापूर्वक हेरेर अघि बढ्ने जनाएको छ। काठमाडौंपोखरा : चीनले फेरि पनि पोखरा अन्तर्राष्ट्रिय विमानस्थललाई बेल्ट एन्ड रोड इनिसियटिभ (बीआरआई)अन्तर्गतको परियोजना भनी दाबी गरेको छ। पोखरा अन्तर्राष्ट्रिय विमानस्थलमा बुधबार अन्तर्राष्ट्रिय उडानपछि आयोजित कार्यक्रममा चीनका राजदूत छन सोङले यो एयरपोर्ट बीआरआईअन्तर्गत बनेको दाबी गरे। जबकि नेपालले बीआरआईअन्तर्गत कुनै पनि परियोजनामा सम्झौता नभएको दाबी गर्दै आएको छ। पोखरा अन्तर्राष्ट्रिय विमानस्थल २०२३ को जनवरीमा सुरुवात भएको हो, राजदूत सोङले भने, यसको डिजाइन र निर्माण चीन सरकारको सहयोगमा भएको हो। चाइनिज इन्जिनियरिङहरूबाट यो निर्माण भएको हो। यो बीआरआई परियोजनाअन्तर्गतको हो। यसअघि गत पुसमा विमानस्थल उद्घाटन कार्यक्रममा चीनका कार्यवाहक राजदूत वाङ सिनले पनि पोखरा विमानस्थल चीनको महत्त्वाकांक्षी बीआरआईअन्तर्गत भएको दाबी गरेका थिए। पोखरा अन्तर्राष्ट्रिय विमानस्थल चीनले नेपालसँगै बेल्ट एन्ड रोडलाई संयुक्त निर्माणका लागि उज्ज्वल व्यापार कार्ड बनेको हो, कार्यवाहक राजदूत सिनले उद्घाटन कार्यक्रममा भनेका थिए। त्यसको अघिल्लो दिन नै चिनियाँ राजदूतावासका प्रवक्ताले पनि ट्विट गर्दै पोखरा विमानस्थल बीआरआईअन्तर्गतकै परियोजना भनी दाबी गरेका थिए। यो नेपालचीन बीआरआई सहयोगको प्रमुख परियोजना हो। नेपाल सरकार र नेपाली जनतालाई हार्दिक बधाई ! दूतावासका प्रवक्ताको दाबी थियो। तर, पर्यटन मन्त्रालयका अधिकारीहरू भने पोखरा विमानस्थल बीआरआईअन्तर्गतको योजना नभई विशुद्ध चिनियाँ ऋणमा बनेको दाबी गर्छन्। तर, एयरपोर्ट उद्घाटनको ६ महिनापछि पहिलो व्यावसायिक उडान (चार्टर्ड) गराएको चीनले यो विमानस्थल बीआरआईअन्तर्गत नै भएको पुष्टि गर्न खोजिरहेको छ। चीनको छेन्दुकबाट सिचुवान एयरलाइन्सको विमान पोखरा पहिलो पटक अवतरण गरेपछि विमानमा आएका पाहुनाको स्वागतमा आयोजित कार्यक्रममा राजदूत सोङले विमानस्थल बीआरआई परियोजनाअन्तर्गत बनेको दाबी गरे। पोखरासँग अन्तर्राष्ट्रिय सहर जोड्ने गरी सफलतापूर्वक चार्टर्ड फ्लाइट भएको पनि राजदूत छन्ले बताए। बीआरआई परियोजनाअन्तर्गत नेपाल चीन कनेक्सन जोडेर नयाँ आयाम थपिएको कार्यक्रममा राजदूत छन्ले बताए। पोखरा विमानस्थल बीआरआईअन्तर्गत पर्दैन। चीनको एक्जिम बैंकबाट सहुलियतपूर्ण ऋणमा यो राष्ट्रिय गौरवको आयोजना बनेको हो। तर, चीनले किन भनिरहेको छ बुझिएको छैन। प्रदीप ज्ञवाली, पूर्व परराष्ट्रमन्त्री चिनियाँ प्रतिनिधिले पटकपटक पोखरा अन्तर्राष्ट्रिय विमानस्थल बीआरआईअन्तर्गतकै हो भन्दै आए पनि नेपाल सरकारले भने त्यसलाई अस्वीकार गर्दै आएको छ। पोखरा विमानस्थल बीआरआई अन्तर्गतको हो भन्ने कुनै दस्तावेज नभएको पर्यटन सचिव सुरेश अधिकारी बताउँछन्। कूटनीतिक विषय भएकाले मन्त्रालयले परराष्ट्रलाई सो सम्बन्धमा जानकारी गराएको सचिव अधिकारीको भनाइ छ। दुई देशबीचको कूटनीति विषय भएकोले हतार गर्नुभन्दा पनि समयअनुसार चल्नुपर्ने उनको तर्क छ। चिनियाँ राजदूतको पोखरा विमानस्थलमाथिको अभिव्यक्तिको सम्बन्धमा परराष्ट्रले विषयको गम्भीरतापूर्वक हेरेर अघि बढ्ने जनाएको छ। परराष्ट्र मन्त्रालयका प्रवक्ता सेवा लम्सालका अनुसार विषयलाई हेरेर मन्त्रालयले आफ्नो धारणा स्पष्ट पार्ने बताइन्। चीनले हतारहतार यो परियोजनालाई बीआरआईअन्तर्गतको भनेर अनावश्यक दाबी गरिरहेको विज्ञ बताउँछन्। तालुक निकाय संस्कृति, पर्यटन तथा नागरिक उड्डयन मन्त्रालय र नेपाल नागरिक उड्डयन प्राधिकरणका अधिकारी पनि यो बीआरआईअन्तर्गत नभएको स्पष्ट पार्छन्। उनीहरूका अनुसार उक्त विमानस्थल विशुद्ध चिनियाँ ऋण लगानीमा बनेको हो। यस्तो छ, ऋण सम्झौता पोखरा अन्तर्राष्ट्रिय विमानस्थल जग्गा अधिग्रहणको ४७ वर्षपछि सञ्चालनमा आएको हो। यो विमानस्थल बनाउँदा लागेको चीनको झन्डै २२ अर्ब ऋण २०७९ चैत १ देखि २०९२ असोज १ गतेभित्र भुक्तानी गरिसक्नुपर्ने हुन्छ। जुन रकम चिनियाँ मुद्राको सटही दर बढ्दा करिब २६ अर्ब पुगेको छ। विमानस्थल औपचारिक रूपमा सञ्चालनमा आएको तीन महिना नपुग्दै पहिलो किस्ता बुझाइसकेको छ। भुक्तानी तालिकामा ऋण प्रतिबद्धता जनाइएको रकम १ अर्ब ३७ करोड ८७ लाख ४० हजार चिनियाँ रकम युआन (करिब २६ अर्ब रुपैयाँ) रहेको उल्लेख छ। चीनको एक्जिम बैंकसँग ऋण सम्झौता हुँदा प्रति १ युआन करिब १६ रुपैयाँ थियो। अहिले यसको सटकी दर करिब १९ रुपैयाँ पुगेको छ। सात वर्षको ग्रेस अवधिसहित २० वर्षमा ऋण तिर्नु पर्नेछ। नेपाल सरकारले चीनको एक्जिम बैंकसँग २ प्रतिशत ब्याजमा लिएको ऋण प्राधिकरणलाई दिँदा ५ प्रतिशत तोकेको हो। के हो बीआरआई परियोजना ? बेल्ट एन्ड रोड इनिसिएटिभ (बीआरआई) चीनले भूमिमा आधारित सिल्क रोड इकोनोमिक बेल्ट (एसआरईबी) र समुद्रमा जाने समुद्री सिल्क रोड (एमएसआर) मार्फत कनेक्टिभिटी र व्यापार सञ्जाल बढाउन युरेसियन (युरोप र एसिया) देशहरूलाई प्रस्ताव गरेको विकास रणनीति हो। चिनियाँ राष्ट्रपति सी चिनफिङले सन् २०१३ मा इन्डोनेसियामा जोइन ह्यान्ड्स इन बिल्डिङ चाइनाआसियान कम्युनिटी अफ सेयर्ड डेस्टिनी विषयमा सम्बोधन गर्दै पहिलो पटक एक्काइसौं शताब्दीको सामुद्रिक सिल्क रोड पहलबारे खुलासा गरेका थिए। यस पहलमा ६ वटा भूमि कोरिडोर र एक समुद्री रेशम मार्ग छ। विश्वको ७० प्रतिशत जनसंख्या र चीनको ८ ट्रिलियन अमेरिकी डलरबराबरको लगानी रहेको यस भव्य चिनियाँ परियोजनामा एक सयभन्दा बढी देशले हस्ताक्षर गरिसकेका छन्। नेपालले पनि पुष्पकमल दाहाल प्रचण्ड अघिल्लो पटक प्रधानमन्त्री भएको बेलामा सन् २०१७ मे १२ मा काठमाडौंमा बीआरआई परियोजनामा हस्ताक्षर गरेको थियो। तत्कालीन परराष्ट्रसचिव शंकरदास बैरागी र नेपालका लागि चिनियाँ राजदूत यू हङले उक्त सम्झौताको कार्ययोजनामा हस्ताक्षर गरेका थिए। हस्ताक्षरको बखत तत्कालीन अर्थमन्त्री कृष्णबहादुर महरा र परराष्ट्रमन्त्री प्रकाशशरण महतको पनि उपस्थिति थियो। बीआरआईमा नेपालले हस्ताक्षर गरेको ६ वर्ष पुगिसकेको छ। ३ वर्षमा स्वतः ननीकरण हुने बीआरआई फ्रेमवर्क दोस्रो पटक पनि नवीकरण भइसक्दा पनि अहिलेसम्म कुनै परियोजना अघि बढ्न सकेको छैन। सरकार फेरिरहँदा पनि यो फ्रेमवर्क अघि बढ्न सकेको छैन। दुईपक्षीय सम्झौतामा आधारित ऋण तथा अनुदानमा केही परियोजना सञ्चालनमा छन्, तर बीआरआईअन्तर्गत दुई देशबीच वार्ता भएको छैन। सरकारले बीआरआईअन्तर्गतका आयोजनाहरूलाई राजनीतीकरण गरेको पूर्वपरराष्ट्रमन्त्री प्रदीप ज्ञवाली बताउँछन्। सरकारले छिमेकी देशसँगको सम्बन्धलाई सन्तुलन गर्न चुकेको उनको तर्क छ। बीआरआईअन्तर्गत नेपालले पहिला ३५ परियोजनाको सूची पठाएको थियो। पछि चिनियाँ अनुरोधमा नेपालले ९ परियोजनाको सूची पठायो। तर, अहिलेसम्म चीनले ती परियोजनाबारे केही जवाफ दिएको छैन। बीआरआई कार्यान्वयनको पहिलो चरणमा नै दुई देश प्रवेश गर्न सकेका छन्। दुवै सरकारले पहिलो चरणअन्तर्गत परियोजना छनोट गर्नुपर्ने हो, तर यसो हुन सकेको छैन। अघिल्लो सरकारको गलत अभिव्यक्तिले पनि यसमा असर गरेको पूर्वपरराष्ट्रमन्त्री ज्ञवालीको तर्क छ। बीआरआईका सबै आयोजना ऋणमा बन्ने र नलिने भन्ने अघिल्लो सरकारको अभिव्यक्तिले पनि असर गरेको छ। १ सय ५० देशमा कार्यान्वयन भइरहेको बीआरआईका आयोजना कुनै अनुदान सहयोग त कुनै सहुलियतपूर्ण ऋणमा बनेका उनी बताउँछन्। कति आयोजना संयुक्त परियोजनाहरू लागू भएका छन्, कतिपय ठाउँमा चिनियाँ कम्पनीहरूले वैदेशिक लगानी गरिरहेकाले यसको भिन्नभिन्न मोडल भएको बताउँदै ज्ञवालीले सरकारले ऋण लिँदा योसँग लिने योसँग नलिने भन्ने हुन्छ र ? राष्ट्र हितमा छ वा हाम्रो राष्ट्रिय प्राथमिकता हो भने ऋणै भए पनि लिनु पर्छ। त्यसका सर्तहरू मान्य हुने हुनुपर्यो। तर, त्यसका लागि छलफल गर्नपर्यो र मोडालिटी टुंगो लगाउनुपर्यो उनी भन्छन्। बीआरआईअन्तर्गत नेपालले चीनलाई प्रस्ताव गरेका ९ परियोजना केरुङकाठमाडौं रेलमार्ग काठमाडौं टोखादेखि नुवाकोट विदुरसम्मको सडक रसुवागढीकाठमाडौं सडकको स्तरोन्नति दिपायलदेखि चीन सीमासम्म सडक गल्छीरसुवागढीकेरुङ ४०० केभी प्रसारण लाइन ७६२ मेगावाटको तमोर जलविद्युत् परियोजना ४२६ मेगावाटको फुकोट कर्णाली जलविद्युत् परियोजना मदन भण्डारी प्राविधिक विश्वविद्यालय किमाथांकाहिले सडक निर्माण यता, विमानस्थल बीआरआई परियोजनाअन्तर्गत विषय के हो भन्ने विषय आफूले हेर्ने क्षेत्र नपरेको प्रमख विक्रम गौतम बताउँछन्। विमानस्थलको विषयमा म सबै कुरा भन्न सक्छु। तर केन्द्र सरकारले जान्ने विषय रहेको यस विषयमा मलाई कुनै जानकारी छैन, उनले भने। तर, पोखरा अन्तर्राष्ट्रिय विमानस्थल बीआरआई परियोजनाअन्तर्गतको हो भन्ने आफूलाई नलागेको पनि उनले सुनाए। पोखराबाट अन्तर्राष्ट्रिय सहरमा नियमित उडान निकट भविष्यमै हुने उनले विश्वास व्यक्त गरे। यसका लागि भारत, चीनलगायत विभिन्न देशमा पोखरा अन्तर्राष्ट्रिय विमानस्थलमा उडान गर्न अनुरोध गरिएको पनि उनले बताए। पोखरा विमानस्थल अन्तर्राष्ट्रिय उडानका लागि चुस्त, दुरुस्त छ भन्ने पहिलेदेखि नै हामीलाई थाहा थियो, उनले भने। यो सफलता पूर्ण उडानले अन्तर्राष्ट्रिय उडानका लागि पोखरा विमानस्थल तयार छ भन्ने सन्देश दिएकोले पनि छिट्टै नै नियमित उडान हुने उनले सुनाए। चीनको लगानी भन्दै भारतले पोखरामा अन्तर्राष्ट्रिय उडानका लागि सहमति दिएको छैन। त्रिभुवन विमानस्थलमा गरिरहेका उडानहरूलाई पोखराबाट गर्न सकिने सम्बन्धमा चीनले अध्ययन गरिरहेको बताइएको छ। यो विमानस्थल निर्माणको क्रममा भएका दुई पक्षीय सम्झौताहरूमा कहीँ पनि बीआरआई भन्ने उल्लेख भएको छैन। नेपाल सरकार र अर्थ मन्त्रालयबीच यो परियोजनाका लागि भएको ऋण सम्झौता पनि बीआरआईको नाम उल्लेख छैन। सुरेश अधिकारी, पर्यटन सचिव दातृ निकायहरूले सहायता दिँदा तीनहरूलाई एउटाएउटा नाम दिने गरिरहेका छन्। जस्तो कतिपय पुराना सडकहरू पनि एड फर ट्रेडअन्तर्गतको हो भनेर योजना देखाउने चलन छ। ऋणको आयोजना हो, बीआरआई भने पनि जे भने पनि ऋण तिर्न परिहाल्छ। पुरुषोत्तम ओझा, पूर्व अर्थसचिव दुई देशबीचको कुरा भएकोले कसरी चीनले भनिरहेको छ थाहा छैन। नेपाल सरकारले आफ्नो धारणा राख्नुपर्यो। पोखराको ऋण स्वीकृतिपछि मात्रै बीआरआईमा नेपालचीन हस्ताक्षर भएको हो। केदारबहादुर अधिकारी, पूर्व पर्यटनसचिव"
योजना तर्जुमाको थालियो तयारी,"अहिलेको अवस्थामा बढीमा ७ वा ७५ प्रतिशत आर्थिक वृद्धिको लक्ष्य राख्दा पर्याप्त हुन्छ।  डा युवराज खतिवडा, अर्थमन्त्री एवं पूर्वउपाध्यक्ष, राष्ट्रिय योजना आयोग काठमाडौं : राष्ट्रिय योजना आयोगले १६औं योजना तर्जुमाको तयारी सुरु गरेको छ। योजना बनाउने क्रममा आयोगले पूर्वउपाध्यक्ष, पूर्वसदस्य तथा विज्ञसँग सुझाव लिएको छ। योजना आर्थिक वर्ष २०८१०८२ देखि कार्यान्वयनमा आउने भएको हो। काठमाडौंमा बुधबार विशेष कार्यक्रमको आयोजना गरेर आयोगले योजनाका विषयमा पूर्वउपाध्यक्ष तथा विज्ञसँग सुझाव लिएको हो। आयोगका उपाध्यक्ष डा मीनबहादुर श्रेष्ठका अनुसार संरचनात्मक रूपान्तरणमार्फत सुशासन, समृद्धि र सामाजिक न्याय हासिल गर्ने राष्ट्रिय आकांक्षाका साथ १६औं योजनाको तयारी सुरु गरिएको हो। अर्थतन्त्रमा रहेका चुनौतीको सामना गर्दै योजनाको काम सम्पन्न गर्नुपर्ने भन्दै उपाध्यक्ष श्रेष्ठले विज्ञको सुझाव लिएर काम अघि बढाइने बताए। आयोगले बुधबार पहिलो चरणको छलफल गरेको हो। यो छलफल आगामी शुक्रबारसम्म जारी रहनेछ। डा खतिवडाले आर्थिक वृद्धिको धेरै महत्वाकांक्षी लक्ष्य राख्न नहुने बताए। अहिलेको अवस्थामा बढीमा ७ वा ७५ प्रतिशत आर्थिक वृद्धिको लक्ष्य राखे पर्याप्त हुने उनको भनाइ छ। यदि ८ प्रतिशतको लक्ष्य राख्ने हो भने निर्यातमा पूर्ण रूपमा जोड गर्नुपर्ने उनले बताए। पूर्वअर्थमन्त्री खतिवडाले सरकारले अघि सारेको गौरवका आयोजनाको परिभाषा फेरिनुपर्ने तर्क गरे। खतिवडाले विकासलाई सरकारले झनै कठिन बनाउँदै लगेको बताए। राष्ट्रिय गौरवका आयोजना भनिएका आयोजना पनि गौरव गर्न लायक नरहेको उनले सुनाए। राष्ट्रिय प्राथमिकताको आयोजना भन्नुस् र अरू सबैलाई छुट दिनुस् र यिनीहरूलाई प्राथमिकता दिनुस् र कार्यान्वयन गर्नुस्, उनले सुझाए। पूर्वउपाध्यक्ष पृथ्वीराज लिगलले तथ्यांक विभाग प्रधानमन्त्री कार्यालयमा किन लगियो भनेर प्रश्न गरे। उनले तथ्यांक विभाग आयोग मातहत नै हुनु पर्नेमा जोड दिए। उनले पनि आर्थिक वृद्धिको लक्ष्य ठिक्कमात्रै राख्नु उपयुक्त हुने उनले बताए। कृषि क्षेत्र धेरै ठूलो क्षेत्र रहेको भन्दै उनले यस क्षेत्रका सम्भावनालाई योजनाले समेट्नु पर्ने सुझाए। पूर्वउपाध्यक्ष डा दिनेशचन्द्र देवकोटाले अनुदानको रकम दुरुपयोग रोक्ने र प्रविधिको प्रयोगलाई उच्च प्राथमिकतामा राखेर योजना बनाउनु पर्नेमा जोड दिए। पूर्वगभर्नरसमेत रहेका पूर्वउपाध्यक्ष दीपेन्द्रबहादुर क्षत्रीले आयोगलाई बलियो बनाउनु पर्नेमा जोड दिए। उनले अबका योजनाहरू उत्पादनमुखी हुनुपर्ने भन्दै हरेक ठाउँको माटो परीक्षण गरेर के उत्पादन हुन्छ त्यहीँ बालीमात्रै उत्पादन गर्ने नीति लिनु पर्ने सुझाए। बाली उत्पादन हुन नसक्ने ठाउँमा पशुपन्छी पालन वा अन्य के विकल्प हुन्छ त्यसबारे सोच्नुपर्ने बताए। शिक्षा क्षेत्रमा पनि निकै ठूलो सुधारको आवश्यकता रहेको उनको भनाइ छ।"
नेप्से परिसूचक चार दशमलव ७५ अंकले उकालो लाग्यो,"काठमाडौं : शेयर कारोबार हुने साताको अन्तिम दिन आज धितोपत्र बजारमा कारोबार मापक नेप्से परिसूचक झिनो अंकले उकालो लागेको छ। नेपाल स्टक एक्सचेञ्जका अनुसार नेप्से परिसूचक चार दशमलव ७५ अंकले उकालो लागेर दुई हजार ५५ दशमलव ५३ मा पुगेको छ। ठूला कम्पनीको शेयर कारोबार मापन गर्ने सेन्सेटिभ परिसूचक शून्य दशमलव ३० अंकले ओरालो लागेर तीन सय ८५ दशमलव ८१ मा सीमित भएको छ। कारोबार भएका कूल १३ उपसमूहमध्ये चार उपसमूहको शेयर मूल्य उकालो लागेको छ भने नौ उपसमूहको शेयर मूल्यमा ओरालो लागेको छ। कूल ८० लाख आठ हजार दुई सय ४६ कित्ता शेयर रू तीन अर्ब ४४ करोड ४८ लाख ६२ हजार पाँच सय एक मूल्यमा खरिद बिक्री भएका छन्। नेप्सेका अनुसार, सोल्टी होटल शीर्ष स्थानमा छ। सो कम्पनीको रू २९ करोड ६३ लाख ८२ हजार सात सय ३८ बराबरको कारोबार भएको छ। हिमालयन डिस्टिलरी रू १५ करोड दुई लाख ७६ हजार एक सय ८७, शिवम् सिमेन्ट रू १४ करोड ७५ लाख ४२ हजार एक सय ८३, आइजीआई पुडेन्सियल इन्स्योरेन्स रू १३ करोड २३ लाख ५४ हजार सात सय ८७ र नागरिक लगानी कोष रू १२ करोड ५४ लाख ६१ हजार बराबरको कारोबार भई शीर्ष पाँचमा परेका छन्। नेप्सेका अनुसार, तारागाउँ रिजेन्सी होटल, ओरियन्टल होटल, कालीञ्चोक दर्शन, बीपीडब्ल्यू लघुवित्तको शेयर मूल्यमा १० प्रतिशतले वृद्धि भएको छ। त्यस्तै सिटी होटलका लगानीकर्ताले नौ दशमलव ९८ प्रतिशतले कमाएका छन्। सिटिजन म्युचुअल फण्ड पहिलो आठ दशमलव ४१, इन्गवा हाइड्रोपावर सात दशमलव ५३, नेष्डो समृद्धि लघुवित्त सात दशमलव १८, कालिका पावर कम्पनी छ दशमलव ९१ र एनआइबीएल ग्रोथ फण्डका लगानीकर्ताले पाँच दशमलव ४६ प्रतिशतले गुमाएका छन्।"
"ठेक्का लागेको २ वर्ष, काम २० प्रतिशत","३९ किलोमिटर पिचका लागि तीन खण्डमा ठेक्का आह्वान गरे पनि एउटै निर्माण कम्पनीको ठेक्का स्वीकृत भएको थियो। तीन खण्डको निर्माणको जिम्मा शर्माशिवशक्ति जेभी चितवनले पाएपछि निर्माणले गति लिन सकेको छैन। संखुवासभा : सदरमुकाम खाँदबारीको लभिङहिलदेखि नुमसम्म ३९ किलोमिटर सडकको कालोपत्रेको ठेक्का लागे पनि ठेकेदारले समयमा काम नगर्दा यात्रीले सास्ती खेप्नु परेको छ। किमाथांकारानी सडकको यस खण्डको ठेक्का लागेको दुई वर्ष बित्दा पनि २० प्रतिशतमात्र काम सम्पन्न भएको उत्तरदक्षिण कोसी सडक आयोजनाले जनाएको छ। ३९ किलोमिटर पिचका लागि तीन खण्डमा ठेक्का आह्वान गरे पनि एउटै निर्माण कम्पनीको ठेक्का स्वीकृत भएको थियो। तीन खण्डमा निर्माण कार्य गर्दा काम छिटो हुने उद्देश्यले ठेक्का आह्वान गरिएको आयोजनाका सूचना अधिकारी नरेश जिरेलले बताए। तीन खण्डको निर्माणको जिम्मा शर्माशिवशक्ति जेभी चितवनले पाएपछि निर्माणले गति लिन सकेको छैन। मंगलादेवी थानबाटै सडक हिलाम्मे हुँदा तीन घण्टा समय लाग्ने ठाउँमा एक दिन पूरै समय लाग्ने भएको छ। सडक हिलाम्मे भएपछि पैदलयात्रीले समेत सास्ती खेप्नु परेको खाँदबारी नगरपालिका३ का सरोज विश्वकर्माले बताए। सडक पिचको जिम्मा पाएको शर्माशिवशक्ति जेभीले गत पुससम्ममा ३० प्रतिशत काम सक्नु पर्ने भए पनि १२ प्रतिशत पनि काम सकेको थिएन। समयसीमाअनुसार काम सम्पन्न नगर्दा निर्माण कम्पनीले जरिवाना तिर्नुपर्ने भए पनि विभिन्न बहाना देखाउँदै गत जेठ २० गतेसम्म म्याद थपेको थियो। थपिएको म्यादमा समेत निर्माण कम्पनीले करिब २२ प्रतिशतमात्र काम सम्पन्न गरेको आयोजनाका सूचना अधिकारी जिरेलले जानकारी दिए। निर्माण कम्पनीले २०८१ असारसम्ममा ३९ किलोमिटर सडक पिच गरी सक्नुपर्ने सम्झौता भए पनि हालसम्मको प्रगति हेर्दा समयमा काम नसकिने देखिन्छ। ३९ किलोमिटर सडकको कालोपत्रे गर्नका लागि ४८ प्रतिशत घटेर निर्माण कम्पनीले ठेक्का लिएको हो । २ अर्ब ६० करोडको शर्मा शिवशक्तिले १ अर्ब २७ करोडमा ठेक्का पारेको थियो । नुमदेखि बेंसी दोभानसम्मको १० किलोमिटर सडक कालोपत्रेको काम भने सन्तोषजनक रहेको आयोजनाले जनाएको छ। सिंह एन्ड ब्रदर्सविवशड्र्यागन जेभीले एक वर्षमा २० प्रतिशतभन्दा बढी काम गरिसकेको छ। २०७९ वैशाखमा निर्माण कार्य सुरु भएको सो सडकखण्ड २०८१ असोजमा काम सम्पन्न गर्नु पर्नेछ। सडक हिलाम्मे भएपछि यातायात अवरोध किमाथांकारानी सडकको खाँदबारी सडकखण्डमा सडक हिलाम्मे भएपछि स्थानीयले सडक बन्द गरेर यातायात सञ्चालनमा रोक लगाएका छन्। मंगा देवीथानदेखि मानेभन्ज्याङसम्मको सडक हिलाम्मे भई पैदल यात्रीसम्म हिँड्न नसक्ने भएपछि स्थानीयले यस वर्षमात्रै दुई पटक सडक अवरुद्ध गरेका छन्। विद्यालय गएका विद्यार्थी सडक पार गर्न नसकेर हिलाम्मे भएपछि बाध्य भएर सडक अवरुद्ध गर्नु परेको स्थानीय राज श्रेष्ठले बताए। स्थानीय श्रेष्ठले भने, विद्यालय गएका विद्यार्थी विद्यालय नै नपुगी घर फर्कनुपर्ने अवस्था भएकाले हामीले सडक बाँस र रूख राखेर सडक अवरुद्ध गरेका हौं। पटकपटक सडक मर्मतका लागि अनुरोध गरेपछि अन्तिम विकल्पका रूपमा यातायात रोक्नु परेको उनले बताए। सोमबार दिउँसो आक्रोशित स्थानयीवासीले मानेभन्ज्याङमा सडक अवरुद्ध गरी उत्तरदक्षिण कोसी सडक आयोजनाको कार्यालयमा तालाबन्दी गरे। असार ३२ गते पनि स्थानीयले सडक अवरोध गरेका थिए। सडक अवरुद्धपछि जिल्ला प्रशासनको अगुवाइमा भएको वार्तामा आयोजना र निर्माण कम्पनी शर्माशिवशक्ति जेभीले तत्काल यातायात सञ्चालन हुने गरी सडक मर्मत र निर्माण गर्ने प्रतिबद्धता पछि अवरोध खुलेको थियो। तीन दिन सडक मर्मत गर्ने निर्णय भएको थियो। सहमतिलाई बेवास्ता गरेको भन्दै पुनः सोमबार स्थानीयले सडकमा अवरोध गरी यातायात सञ्चालनमा रोक लागएका हुन्। मंगलबार साना गाडी सञ्चालनमा रोक लगाए पनि ठूला गाडी सञ्चालनमा स्थानीयले अवरोध गरेका छन्। निर्माण कम्पनीले सडक मर्मतको काम थालेकाले बुधबार सडक खुल्ला गरेको स्थानीय इन्द्र तामाङले बताए। सडक हिलाम्मे भएकाले दुर्घटनासमेत बढ्न सक्ने तामाङ बताउँछन्। पहिरोले उत्तर दक्षिण सडकखण्ड अवरुद्ध संखुवासभामा अविरल वर्षासँगै आएको बाढीले पहिरोले उत्तर दक्षिण कोसी राजमार्ग अवरुद्ध भएको छ। लगातारको वर्षाले उत्तर दक्षिण कोसी राजमार्गअन्तर्गतको खाँदबारीकिमाथांका सडकखण्ड अवरुद्ध भएको हो। वर्षासँगै आएको बाढी पहिरोले मकालु र भोटखोला गाउँपालिका जोड्ने खाँदबारीकिमाथांका सडक ठप्प भएको छ। सोमबार राति वर्षासँगै आएको पहिरोले उत्तरदक्षिण कोसी राजमार्गअन्तर्गतको खाँदबारीकिमाथांका सडकखण्ड अवरुद्ध भएको उत्तरदक्षिण कोसी सडक आयोजनाका सूचना अधिकारी नरेश जिरेलले जानकारी दिए। उत्तरदक्षिण कोसी राजमार्ग अवरुद्ध भएपछि मकालु र भोटखोला गाउँपालिकामा यातायात सेवा ठप्प भएको छ। मकालु गाउँपालिका५ को मुढे र मकालु३ मा पहिरो खसेको छ। मकालु गाउँपालिका५ मा पहिरो हटाउन थालिएको सडक कार्यालयले जनाएको छ। मकालु३ मा वर्षा नरोकिएसम्म पहिरो हटाउन सकिने आयोजनाका सूचना अधिकारीले जानकारी दिए। लगातारको वर्षाले उत्तरदक्षिण सडकखण्डका विभिन्न ठाउँमा पहिरो खसेको छ। पहिरोका कारण सदरमुकाम खाँदबारीबाट मकालु र भोटखोला जाने गाडीहरू बीच बाटैमा अलपत्र परेका छन्। कहिले पाउला आयोजनाले प्राथमिकता ? त्रिदेशीय लिंक रोड किमाथांकाजोगबनी निर्माणले अझै गति लिन सकेको छैन। यस सडकमा चार अर्ब रुपैयाँभन्दा बढी खर्च भए पनि सवारी सञ्चालनमा समस्या उस्तै छ। सरकारले किमाथांकाजोगबनी सडकलाई राष्ट्रिय गौरवको आयोजनाका रूपमा लिए पनि सडक निर्माणकार्य भने सुस्त गतिमा रहेको छ। राष्ट्रिय गौरवको आयोजना निर्माणले नै गति पाउन नसक्दा स्थानीय निराश छन्। खाँदबारीकिमाथांका १ सय ६२ किलोमिटरअन्तर्गतको करिब ३ किलोमिटर ट्र्याक खुल्न बाँकी छ। खाँदबारीदेखि वरुणसम्मको ८० किलोमिटर क्षेत्रमा हिउँदको समयमा यातायात सञ्चालन भए पनि बर्खाको समयमा सडक सञ्चालनमा सकस हुने गरेको छ । भोटखोला गाउँपालिकाको च्याम्ताङघोङगोप्पाको १४ किलोमिटर ट्र्याक खोल्ने जिम्मा नेपाली सेनालाई दिइएको छ।"

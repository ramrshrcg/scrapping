शीर्षक,विवरण
मधुमेहको शिक्षा र सुरक्षा,"नेपालमा अस्वस्थकर जीवनशैलीका कारण नसर्ने रोग बढ्दै गएको छ। जसमा हरेक १० मध्ये एक व्यक्तिमा मधुमेहको समस्या देखिने गरेको छ। विगतमा धनीमानीमा मात्र पाइने रोग अहिले जीवनशैली, रोग पत्ता लगाउने विधि र सेवाको विस्तारसँगै मध्यम र गरिब वर्गमा पनि दिन प्रतिदिन देखिन थालेको छ। प्राप्त भौतिक सुविधाले मानिसलाई शारीरिक परिश्रमभन्दा मानसिक परिश्रम र अल्छी जीवन बिताउन प्रेरित गरेको छ। शरीरमा आंशिक मात्रामा वा पूर्णरूपमा पेटको दायाँपट्टि रहेको प्यान्क्रियाज ग्रन्थीको बिटा कोÈले निकाल्ने इन्सुलिनको कमी हुन गई या यसले गर्ने काममा रोकावट आई खानामा भएको कार्बोहाइड्रेट शरीरले उपयोग गर्न नसक्दा रगतमा चिनीग्लुकोजको मात्रा बढ्छ। यही कार्बोहाइड्रेटको दीर्घकालीन रोगको अवस्थालाई नै मधुमेह भनिन्छ। यस अवस्थामा शंकीको उत्पादनमा प्रयोग हुनुपर्ने ग्लुकोज रगतमा अत्यधिक मात्रामा बढ्ने तर करोडौं कोशिकाहरूमा प्रवेश गराउने हर्मोन इन्सुलिनको कमीकमजोरीले कोशहरूमा शंकीको उत्पादन हुन नसकेर शरीर एकदम कमजोर हुँदै जान्छ। मधुमेहको राजधानी मानिने भारतसँगको समान रहनसहन जीवनशैली र वातावरणले नेपाललाई पनि आक्रान्त बनाइरहेको छ। विश्व स्वास्थ्य संगठनको तथ्यांकमा २५ देखि ६५ बर्ष उमेरका नेपालीमध्ये १० प्रतिशत बढीलाई मधुमेह छ। भए गरेका सीमित अस्पताल सर्भेमा २५ प्रतिशत र सामुदायिक सर्भेमा १५ प्रतिशत जनसंख्यामा मधुमेह देखिएको छ। रोगले शरीरका अंगमा असर पारिसकेपछि मात्र डाक्टरकहाँ पुग्ने र निदान हुने भएकाले रोगीको संख्या सोचेको भन्दा बढी छ। किनभने आफू साँच्चै मधुमेही हो भन्ने ७० प्रतिशत रोगीलाई जानकारी छैन। मस्तिष्कघात, हृदयाघात, मिर्गाैला फेल, दृष्टिघात, अंगघात आदि हुँदा अस्पतालमा बल्ल मधुमेहका कारण भएको जानकारी पाउँछन्। कारण : प्रमुख कारणमा बंशाणुगत र वातावरणीय मानिन्छ। नेपाल र भारत वंशानुगत रूपमा बढी पीडित छन् भने वातावरणीयमा सहरीकरण, खानपान, व्यायामको कमी र मोटोपना पर्छन्। बढी तौल ४५ गुना बढी तौल भएमा, आलस्य जीवन, शारीरिक सुस्तता र व्यायामको कमी, शारीरिक आघात, मानसिक बोझ, उमेर ३० वर्षभन्दा बढी, गर्भवती महिलामा मधुमेह भएमा मधुमेह हुन सक्ने हुन्छ। त्यसैगरी लामो आयु, तयारी खानाको प्रयोग, चिल्लो खाना बढी, अनियमित भोजन, बढी प्रोटिन, गुलियो वस्तुको बढी सेवन, ब्रेकफास्ट जंक तथा फास्टफुड, धूमपान र मादक पदार्थको सेवन पनि सम्भाव्य कारण हुन्। रोगीको संख्या बढ्नुमा जनसंख्या वृद्धि, सहरीकरणलाई पनि आँखा चिम्लन सकिँदैन। लक्षणहरू : सुरुको अवस्थामा लक्षण देखिइहाले पनि लक्षण यति सामान्य हुन्छन् कि यसकै भनेर छुट्ट्याउन गाह्रो पर्छ। समाजमा प्रत्येक परिचित मधुमेहको साथ तीनजना अपरिचित मधुमेह हुन्छन् भनिन्छ। विभिन्न प्रकारको मधुमेहमा सुरुमा लक्षणविहीन हुने भए पनि पछि गएर एकैकिसिमका लक्षण तथा जटिलता देखा पर्छन्। शंकास्पद मधुमेहमा तिर्खा बढी लाग्नु, धेरै भोक लाग्नु, धेरै थकाइ लाग्नु, छिनछिनमा पिसाब लाग्नु वा पिसाब गरेको ठाउँमा कमिला वा कीरा देखिनु, रातमा पटकपटक पिसाब लाग्नु, बिनाकारण अचानक तौल घट्नु, आँखाले धमिलो देख्नु, शरीरमा पटकपटक संक्रमण भइरहनु, घाउखटिरा सजिलै निको नहुनु, हातखुट्टा झम्झमाउनु, पैताला पोल्नु, चेतना हराउनु, जीउ विशेष गरी गुप्तांग चिलाउनु, चिडचिडापन आउनु, यौन क्रियाकलाप घट्नु, कमजोरी महसुस हुन्छ। अन्य लक्षणमा मुख सुक्खा हुनु, मुखबाट दुर्गन्ध आउनु, पेट दुख्नु, बान्ता हुनु, कालान्तरमा आँखा, मिर्गौला, स्नायु, रक्तनली र मुटुमा असर पर्न थालेपछि सोही मुताविक थप लक्षणहरू देखा पर्छन्। यस्ता लक्षण देखा परेमा तुरुन्त चिकित्सकको सल्लाह लिनुपर्छ। खाली पेट फास्टिङमा, खाना खाएको दुई घण्टा पोष्टप्रान्डियलमा र अन्य समय र्यान्डममा रगतमा चिनीको मात्रा नापेर तथा रगतमा चिनीको मात्रा बढी भएको बेला पिसाबमा जाँचेर पनि मधुमेह पत्ता लगाउन सकिन्छ। मधुमेह ठूला रोगहरूको सुरु बिन्दु हो। रोगले जति च्याप्दै लग्यो उति टाउकोदेखि खुट्टासम्म घातक रोग लाग्छन्। अधिकांश मानिसले रगत परीक्षण, खाना र व्यायाममा हेलचेक्र्याइँ गर्दिनाले असर विभिन्न अंगमा पर्छ। हेलचेक्र्याइँ गर्ने मधुमेहीमध्ये ७० प्रतिशतको मृत्यु मुटु तथा रक्त सञ्चारमा आएको खराबीले हुन्छ। ५० प्रतिशत पक्षघात स्ट्रोक, १० प्रतिशत रेनलफेलर, १० प्रतिशत विभिन्न क्यान्सर, ६ प्रतिशत संक्रमण र १ प्रतिशत किटोएसीडोसीसले गराउँछ। विकसित मुलुकमा मधुमेह मृत्युको चौथो कारण हो। मधुमेहको छैटौं जटिलता मुखको स्वास्थ्य हो। अन्तमा, आफ्नो तौल ठीक अवस्थामा रहँदा ५० प्रतिशतमा मधुमेह लाग्दैन। दिनहुँ ४५ मिनेटको तीव्र हिँडाइ, शारीरिक परिश्रमले सन्तुलित तौल राखी मधुमेहबाट जोगिन सकिन्छ। मधुमेहबारे बिरामी स्वयं चनाखो, सुसूचित र शिक्षित हुनुपर्छ। मधुमेहको उपचारमा डाक्टर जति नै बिरामी स्वयंका पनि इच्छाशक्ति, आत्मबल, धैर्र्यता र व्यवस्थापकीय भूमिका महत्वपूर्ण हुन्छ। परिवारका सदस्य र सहयोगीले पनि रोगका बारेमा ब्यवस्थापन, उपचार प्रक्रिया र जटिलताबारे जान्नुपर्छ। सम्पन्न व्यक्तिहरूको र उमेर ढल्किसकेका बुढेसकालको रोगमात्र ठानिने मधुमेह ३० वर्षभन्दा कम उमेर र गरिबमा देखिन थालेको छ। यो गति र प्रकारमा बिरामीको संख्या बढ्नु भनेको नेपाल जस्तो देशले धान्न नसक्ने एकदमै विकराल र विस्फोटक स्वास्थ्य समस्या सिर्जना हुनु हो। डाबुढाथोकी नेपाल चिकित्सक संघका उपाध्यक्ष हुनुहुन्।"
पुँजीवादको राजनीति,"पुँजीवादमा उपभोग नै असमानताको ठूलो चालक हो। पुँजीवाद लोभमा फैलिन्छ र चुसेर बाँचिरहन्छ। पुँजीवादी आर्थिक प्रणालीमा निजी कम्पनीहरूद्वारा देशको व्यापार, उद्योग र नाफालाई नियन्त्रण गरिन्छ। यसमा व्यक्तिले सम्पत्तिमा स्वामित्व राखीे वित्तीय बजारको नियन्त्रण गर्छन्। अधिक नाफा कमाउन वेलगाम बजारमा माग र आपूर्तिका आधारमा मूल्य तय गर्छन्। यो चक्रले समाजको हितलाई किनार पार्छ र पुँजीवादको नाफा कमाउने मुख्य उद्देश्य पूरा हुन्छ। आजको दुनियाँमा उपलब्ध आर्थिक प्रणालीमध्ये पुँजीवाद सर्वश्रेष्ठ होइन। नवमाक्र्सवादीहरूले पुँजीवादको विकल्पमाथि वकालत छेडेका छन्। यो बहसले यस प्रणालीमा तरंग ल्याएको छ। नेपाली अर्थतन्त्रमा पुँजीवादले कार्य गर्ने तरिकाका बारेमा लामो समयदेखि सवाल उठिरहेका छन्। यी तर्कले पुँजीवादका पक्षमा राखिएका अनुमानहरूलाई चुनौती दिइरहेका छन्। यहाँको पुँजीवादी प्रणालीमा फस्टाएको निजी नाफाले राष्ट्रिय आयलाई तहसनहस पारेकाको नाङ्गो सत्य हो। राष्ट्रिय व्यापार घाटा स्वतन्त्रता खोस्ने औजार बन्दै छ। यसले सुरक्षित र सवल राष्ट्रिय अर्थतन्त्रको भविष्यलाई भीरबाट लडाएको छ। पुँजीवादको होडले ल्याएको जलवायु संकटले हाम्रो सामूहिक भविष्यमाथि गम्भीर खतरा परेको छ। गरिबीको रेखामुनि बस्ने लाखौं नागरिकको उठीबास भइरहेको छ। यस सवालमा हाम्रो सरकार र सभासदहरू गैरजवाफदेही हुनु अक्षम्य छ। यता, समाजमा बेरोजगारी समाधान बाहिर पुगेको छ। सम्भावना बोकेका युवाको स्वदेशी पुँजीवादप्रति मोहभंग बढ्दो छ। अतन्तः यसले राष्ट्रिय अर्थतन्त्रको दिगोपनका हकमा खनेको खाडल पुर्न हाम्रो राज्य प्रणाली असफल भएको छ। पुँजीवादले पुँजी र श्रमबीचको अन्तहिन वर्गद्वन्द्व सिर्जना गरेको छ। सामाजिक असमानतामा सम्पत्ति सञ्चयको चक्रले धनी र गरिबबीच तनाव बढेको छ। नाफाको खोजीमा भ्रष्टाचार बढेको छ। प्रदूषणयुक्त नकारात्मक बाह्य उत्पादनहरूले मौलिकतालाई अन्त्य गरी दिएको छ। पुँजीवादले नागरिकको जीवन प्रणालीलाई बाँधेको छ। जस्तो उपभोक्ता उपभोगमा ठगिन्छ। कामदार मालिकको जाँतोमा पिसिन्छ। जसको कम्पनीमा स्वामित्व छ, नाफा उसैको हो। पुँजीवादमा कामदारहरूले कम्पनीका लागि जति धेरै नाफा ल्याउँछन्, त्यस अनुपातमा लाभ पाउँदैन। पुँजीवादी व्यवहार माग र आपूर्तिको सिद्धान्तमा आधारित छ। पुँजीवादको राजा उपभोग हो। त्यसैले पुँजीवादमा उपभोग नै असमानताको ठूलो चालक हो। पुँजीवाद लोभमा फैलिन्छ र चुसेर बाँचिरहन्छ। लोभले नाफा बढाउँछ र नाफाले नवप्रवर्तन र उत्पादनको विकास गर्छ। यसको मतलब त्यहाँ पुँजीपतिका लागि थप विकल्प उपलब्ध हुन्छन्। उनीहरूले समाजमा सस्तोमा श्रम किन्छन् र महँगोमा असुल गर्छन्। यसरी पुँजीवाद स्वभावतः यस युगको सबैभन्दा ठूलो शोषणकारी राजनीति हो। यसले धनीहरूको धन थुप्रेको थुप्रै छ। श्रमजीवी वर्गलाई लुटेको लुट्यै पनि छ। यसले राज्य र नागरिकबीच क्रूर विभाजनको रेखा कोरेको छ। समाजलाई आर्थिक द्वन्द्वमा फसाएको छ। आर्थिकसामाजिक न्यायलाई खरानी बनाएको छ। पुँजीको स्रोत श्रम हो। जोन लकले सन् १६९० मा श्रमको स्वामित्वलाई व्यक्तिको अधिकारका रूपमा व्याख्या गरे। एडम स्मिथले श्रमलाई सम्पत्तिका सबै स्परूपमध्ये सबभन्दा पवित्र तथा अनुलंघनीयको संज्ञा दिए। तर, अहिले पुँजीवादले प्रोत्साहित गरेका अन्तर्राष्ट्रिय निगमले विश्वभरि रहेका श्रम, बजार र उपभोक्ताको दोहन गरेका छन्। यसैका आधारमा ती निगमहरूले सञ्चय गरेको पुँजी विकासोन्मुख देशहरूको कुल राष्ट्रिय उत्पादनभन्दा बढी छ। वास्तवमा भन्नुपर्दा विश्व अर्थतन्त्रको लगाम तिनै निगमहरूको हातमा छ। सन् १९९० पछि पुँजीवादका कारण उत्पादन प्रणालीबीचको प्रतिस्पर्धा चुलियो। अर्थतन्त्रभित्र एकाधिकारवादी पुँजीवादको विकास हुँदै आउँदा पुँजी सञ्चितीकरणका विभिन्न तह सिर्जना भए। पहिलो तह केन्द्र अन्तर्गत अमेरिका, फ्रान्स, जापान, अष्ट्रेलियालगायतका राष्ट्रका बहुराष्ट्रिय कम्पनी परे। तिनले हतियारदेखि तेलको राजनीतिलाई प्रभाव पारी विश्व पुँजीमा आफूलाई निर्णायक बनाए। दोस्रो तहका अर्धपृष्ठ क्षेत्रका पुँजीपतिले कपडादेखि साना इलेक्ट्रोनिक वस्तुको बजार नियन्त्रण गरे। दक्षिण कोरिया, ताइवान, मेक्सिकोलगायत मुलुकका पुँजीपति र बहुराष्ट्रिय कम्पनी यो तहमा छन्। विकासोन्मुख देश र त्यहाँका नागरिक पृष्ठ क्षेत्रमा छन्, जोसँग स्रोत छ तर उत्पादन छैन, श्रम छ तर प्रविधि छैन। यो प्रक्रियाले मुठीभर कम्पनीलाई धनी बनाउँदै छ र श्रमिक वर्गलाई झन् बढी गरिब बनाउँदै छ। पुँजीवादी समाजभित्र दिन प्रतिदिन सघन बन्दै गएको केन्द्र, अर्धपृष्ठ र पृष्ठ क्षेत्रबीच पुँजीको असन्तुलनले बनाएको स्थति नै अबको विद्रहोकोे प्रमुख कारण हो। पुँजीवादको यात्रामा असमानता, शोषण र परनिर्भरता कहालीलाग्दो रूपमा बढेको छ। यस्तो अवस्था अन्त्यका लागि पुँजीवाद र केन्द्रीकृत पुँजी सञ्चितीकरणको विकल्प खोज्नुपर्छ। अर्थशास्त्रका प्राध्यापक समिर अमिनले अविकसित देशको विकासका लागि पुँजीवादी अर्थव्यवस्थासँगको सम्बन्धलाई कटौती गर्दै राष्ट्र केन्द्रित विकासको नीतिलाई अवलम्बन गर्न अविकसित राष्ट्रहरूलाई सुझाएका छन्। यो परनिर्भरतालाई घटाउने र विश्व पुँजीवादको दुस्चक्रबाट तेस्रो विश्वलाई मुक्त गराउँदै उनीहरूलाई आत्मनिर्भर बनाउने उपाय भएको उनले सुझाए। अमिनको सुझावले विश्वमा विद्यमान पुँजीवादको नकारात्मकतालाई शनैशनै कम गर्दै लैजाने सम्भावनालाई नकार्न सकिन्न। पुँजीवादले समाजका सबै सदस्यको संंयुक्त प्रयासको उपज पुँजी हो भन्ने मान्यतालाई त्यागेको छ। पुँजी एक सामाजिक शक्ति हो अर्थशास्त्रका गुण र तर्कहरूले यसलाई पुष्टि गर्छ। पुँजीसम्बन्धी साहित्य र यसको ऐतिहासिक विश्लेषणमा स्मिथ, माक्र्स, जेएम किन्स र स्कुिम्पटरका दृष्टिकोण गलत छैनन्। हरेकले श्रम र पुँजीबीच परिवर्तनका दृश्यतर्फ हाम्रो ध्यान तानेका छन्। पुँजीवादका डरलाग्दा बिम्बहरूले सम्पूर्ण विश्वलाई किचिराखेको छ। यो यथार्थ परिदृश्यले पुँजीवादको सफलता र बिफलताको बिम्बलाई हाम्रो सामु ल्याएको छ। पुँजीवादी राजनीति ढाँचालाई परिवर्तन नगर्ने हो भने यो अव्यावहारिक र जटिल बन्दै जानेछ। समाजमा व्यवहार र प्रवृत्तिका बीचमा एउटा दूरी हुनेछ, जुन दूरीले पुँजीवादी समाजका लागि ऊर्जा भरिरहन्छ। तसर्थ, पुँजीवादले यस्तो दूरीलाई आफ्नै जोखिममा सहन्छ वा प्रोत्साहित गर्छ। यता, आगामी पुस्ताका आवश्यकता र मागबाट प्राप्त हुने अवसर र व्यवहारबीचमा पुँजीवादको लगाम निर्भर रहने प्रष्ट छ। राजनीतिमा पुँजीवादको पूर्णविकल्प खोज्न कठिन होला। तर, कम्तीमा यसको ढाँचामा ल्याउन सकिने परिवर्तन र पुनर्संरचनाको हाँकले भविष्यमा समस्या कम गर्दै लैजानेछ भन्ने धारणा चाहिँ सत्य हो। पुँजीवादको यात्रामा असमानता, शोषण र परनिर्भरता कहालीलाग्दो रूपमा बढेको छ। यस्तो अवस्था अन्त्यका लागि पुँजीवाद र केन्द्रीकृत पुँजी सञ्चितीकरणको विकल्प खोज्नुपर्छ।"
बागमतीलाई हराउँदै सुदूरपश्चिम क्वालिफायरमा,"काठमाडौं : महिला टी२० राष्ट्रिय क्रिकेट प्रतियोगिता अन्तर्गत आज सम्पन्न खेलमा साविक विजेता सुदूरपश्चिम प्रदेशले बागमती प्रदेशलाई ९ विकेटले हराउँदै क्वालिफायरमा पुगेछ। फाइनलमा पुग्न सुदूरपश्चिम प्रदेशले पहिलो क्वालिफायरमा पराजित भएको कोशी प्रदेशसँग खेल्नेछ। उक्त खेल सोमबार हुनेछ। आज खेलमा जितको लागि १ सय रनको मध्यम विजयी लक्ष्य पछ्याएको सुदूरपश्चिम प्रदेशले १४ दशमलव ३ ओभरमा १ विकेट गुमाउँदै पूरा गर्यो। सुदूरपश्चिमको जितमा विन्दु रावल सर्वाधिक ५४ रनको योगदान गरिन्। उनी ४९ बलमा ७ चौकासहित ५४ रनमा अविजित रहिन्। त्यस्तै सम्झना खड्का १६ बलमा २ चौकासहित २१ रनमा अविजित रहिन्। रुवि पोदार २२ बलमा २ चौकासहित १८ रनमा आउट भइन्। बागमतीको लागि मनिषा उपाध्यायले १ विकेट लिइन्। त्यसअघि कृतिपुरस्थित त्रिवि क्रिकेट मैदानमा टस जितेर पहिला ब्याटिङ रोजेको बागमती १९ ओभरमा सबै विकेट गुमाउँदै ९९ रनमा समेटिएको थियो। बागमतीको लागि कञ्चन श्रेष्ठले ४६ बलमा ५ चौकासहित सर्वाधिक ३६ रनको योगदान दिइन्। त्यसैगरी हेलिसा गुरुङले १०, यशु पाण्डेले ७, सोनी पाख्रिनले १४, खुसी डंगोलले १० र मनिषा उपाध्यायले ८ रन बनाइन्। सुदूरपश्चिमकि करिष्मा थापाले ३ विकेट लिइन् भने लक्ष्मी साउद र ऋतु कनौजियाले समान दुई दुई विकेट लिए। आजै भएको पहिलो क्वालिफायर खेलमा एपिएफले कोशी प्रदेशलाई ५२ रनले हराउँदै प्रतियोगिताको फाइनलमा पुगिसकेको छ।"
बन्दीपुरको चुनपहरामा चट्टान आरोहण,"तनहुँ : बन्दीपुर गाउँपालिका४ बिमलनगरस्थित चुनपहरा चट्टान आरोहणका लागि पर्यटकहरुको रोजाइमा पर्न थालेको छ। कुनै बेलामा बाँदर कुद्ने भीरमा अहिले पर्यटकहरु चट्टान आरोहणका लागि आउने गरेका छन्। यसबाट यस आम्दानी पनि हुन थालेको छ। उक्त पहरामा विसं २०६० देखि चट्टान आरोहण सुरु भएको हो। पहरामा एक सय ६० वटा फलामे नटबोल्ट गाडिएका छन्। त्यही नटबोल्टमा झुण्डिएर आरोहीले चट्टान आरोहण गर्छन्। आन्तरिक एवं बाह्य पर्यटक गरी हालसम्म एक लाखभन्दा बढीले चट्टान आरोहण गरिसकेको बिमलनगर सिद्धगुफा विकास समितिका अध्यक्ष लालकुमार श्रेष्ठले जानकारी दिए। यस पहरामा आरोहणका लागि एक सय शुल्क कायम गरिएको छ। विदेशी तथा स्वदेशी पर्यटकहरु चट्टान आरोहण गर्न यस स्थानमा पुग्ने गर्दछन्। पहरामा अठ्ठाइस वटा रुटको व्यवस्था गरिएको बिमलनगर सिद्धगुफा विकास समितिले जनाएको छ। एकै पटकमा अठ्ठाइस जनाले चट्टान आरोहण गर्न सक्छन्। 'यही पुस २० गतेदेखि नेपाली र जापनीज एक एक टोली चट्टान आरोहणका लागि आउने भएको छ', उनले भने, 'नेपाली सेना, सशस्त्र र कमाण्डो तालिम गर्ने बाहेक अन्यलाई शुल्क लिने गरिएको छ।' पृथ्वीराजमार्ग बिस्तारका क्रममा चुनपहरा भत्काउन लागेपछि पहराको अस्तित्व संकटमा पर्ने देखिएपछि स्थानीयको पहलमा पहरा सुरक्षित गरिएको उनले बताए। राजमार्ग चार लेनको बनाउँदा पनि चुनपहरालाई कुनै असर नपर्ने गरी व्यवस्था गरिएको अध्यक्ष श्रेष्ठले बताए। मर्स्याङ्दी नदी किनारबाट पर्खाल लगाएर सडकको मापदण्ड पूरा गर्न लागिएको उनको भनाइ छ। 'चट्टान आरोहणका लागि प्रशिक्षणस्थल समेत रहेको यस पहरा भत्काएको खण्डमा अहिले भइरहेका साहसिक पर्यटकीय गतिविधि रोकिने हुनाले स्थानीयको पहलमा संरक्षण गरिएको हो', अध्यक्ष श्रेष्ठले भने। यस चुनपहरा बचाउँ अभियानका संयोजक समेत रहेका श्रेष्ठले स्थानीयले कुनै पनि हालतमा चुनपहरा बचाउनुपर्ने चाहना राखेर अघि बढेका कारण जोगाउन सफल भएको उनले बताए। 'चुनपहरा हाम्रो गहना हो। यो पहरा काटियो भने यसले पर्यटनमा ठूलो असर पर्ने देखियो', उनले भने, 'यस पहराले पर्यटनमा दिएको योगदान कम्तिको छैन। पहरा बचाउनको लागि भनेर केन्द्रसम्म धाएर लागेका थियौं।' रासस"
ढलान नहुँदै भत्कियो पुल,"भोजपुर : उत्तरी क्षेत्रको विकासे ढोका मानिएको षडानन्द नगरपालिका र साल्पासिलिछो गाउँपालिका जोड्ने इर्खुवा खोलाको निर्माणाधीन मोटरेबल पुल भत्किएको छ। प्राविधिक निर्माण र ठेकेदारको लापरबाहीका कारण उक्त निर्माणाधीन पुल ढलान अगावै भत्किएको हो। प्रदेश सरकारको ६ करोड ३० लाख रुपैयाँ लागतको उक्त पुल आर्थिक वर्ष ०७८७९ को योजनाबाट निर्माण ठेक्का आह्वान गरिएको थियो। पुल निर्माण सम्पन्न गर्ने जिम्मा पाएको दिव्यज्योति धनञ्जय जेभीले चालू आर्थिक वर्षभित्र पुलको काम सक्ने गरी काम गरिरहेको थियो। पुलको दुवै पिल्लरमा सिमेन्ट स्ल्याप बनाउन रड बिछ्याइए पनि स्काफोल्डिङ (फलामका टेकाहरू) काठको चेक दिने क्रममा अनियन्त्रित भई पुल टुटेको प्राविधिक निचोड छ। मापदण्ड बमोजिम गुणस्तरीय कच्चापदार्थको सन्तलुन नमिलाउँदा पुलको दुर्दशा भएको ताँबुटारका स्थानीय सरकारवाला ईश्वर कार्कीले बताए। उनले भने, चरम प्राविधिक त्रुटिका कारण पुल भत्किएको छ, पुल निर्माणमा देखिएको यस्तो कमजोरीले विकासमा पनि धक्का पुगेको छ, हामी सम्बन्धित निकाय र ठेकेदार कम्पनीलाई खबरदारी गर्छौं। पुल नहुँदा उत्तरी भेगका नागरिकलाई जोखिमपूर्ण झोलुंगे पुल तथा फड्केको सहायतामा नदी वारपार गर्ने गरेका छन्। पुल भत्किएपछि स्थानीय निराश बनेका छन्। निर्माणाधीन पुल भत्किएपछि वर्षौंदेखिको सपना पुनः अधुरोमा परिणत भएको अर्का स्थानीय दिलीप राईले बताए। पुल बनेपछि गाउँमा विकास लहर आउला भन्ने थियो। तर, पुल क्षतिवक्षत भयो। अब कहिले बन्ने हो पत्तो छैन, उनले सुनाए। ढलान गर्न तयारी अवस्थामा रहेको मोटरेबल पुल भत्किएसँगै स्थानीयको सहजरूपमा आवतजावत गर्ने चाहना पनि निराशामा परिणत भएको छ। स्थानीयले ठेकेदार, ठेकेदार कम्पनीको लापरबाही र इन्जिनियरको कमजोरीका कारण पुल भत्किएको आरोप लगाएका छन्। पूर्वाधार विकास कार्यालय भोजपुरबाट ठेक्का लगाइएको पुल नबन्दै भत्किएपछि नियमनकारी निकायले यसको तत्काल छानबिन गर्नुपर्ने माग स्थानीयको माग छ। यस्तै, ठेकेदार कम्पनीको लापरबाहीकै कारण निर्माणका क्रममा भाँचिएको दक्षिणी कावाखोलाको पुल वर्षदिन बित्दासमेत पुनःनिर्माण हुन सकेको छैन। हतुवागढी गाउँपालिका २, रानीबास र रामप्रसादराई गाउँपालिका ५, मानेभञ्याङ जोड्ने उक्त पुलको पुनः निर्माण अझै अलपत्र बनेको छ। गत मंसिर ११ गते प्रदेश १ सरकारको पहलमा स्विस सरकारको ५ करोड अनुदान सहयोगबाट बनेको उक्त पुलको पुनःनिर्माणमा वेवास्ता देखिएको छ। ०७८ चैत मसान्तसम्म काम सक्ने सर्वपक्षीय निर्णय भए पनि अहिलेसम्म उक्त पुल बेवारिसे अवस्थामै रहेको छ। वर्षदिन बितिसक्दा पनि पुलको निकासमा कसैले पनि चासो नदेखाएको स्थानीयको गुनासो छ। काम गर्दा गल्ती हुन्छ। के कारणले भाँचियो भन्ने विषयमा खोजी त गर्नुपर्ला नि ! तर भत्किएको यतिका समयसम्म पुल बेवारिसे हुँदा सास्ती बढेको छ। स्थानीय नारायणप्रसाद निरौलाले भने। भोजपुर मानेभञ्ज्याङ रानीबास घोडेटार सडकखण्डमा पर्ने उक्त पुलको काम २०७७ असार मसान्तसम्म सक्नुपर्ने प्रावधान थियो। तर, समयमा सम्पन्न नभएपछि पछि पुनः म्याद थपिए पनि निर्माण सामाग्री नै गुणस्तरहीन भएकाका कारण पुल भाँचिएको प्राविधिक अनुगमनले देखाएको छ।"

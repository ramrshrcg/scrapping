शीर्षक,विवरण
दलहरूमा भ्रष्टाचारविरुद्ध अभियान जरुरी,"२०७९ साल मंसिर ४ गते आम निर्वाचन सम्पन्न भयो। एक वर्ष बितिसक्दा पनि राजनीतिक दलहरूले जनतामा आशा जगाउन असफल भएनन्। सबै दलका शीर्ष नेताहरूप्रति जनता निराश छन्। हरेक पाँच वर्षमा हुने आवधिक निर्वाचन हुन अझैं चार वर्ष बाँकी छ। आगामी निर्वाचनसम्ममा मुलुकमा के हुन्छ ? त्यसप्रति चासो र चिन्ता देखिँदैन। अहिले केही दलहरू मिसन ८४ भन्दै छन्। भोट माग्न वा सुरक्षित गर्न उनीहरू लागिपरेका छन्। यो भोट बैंकका लागि गरिएको फन्डा हो। संसद्ले ०८४ सालसम्म थेग्न सक्छ कि सक्दैन ? यो विषयमा चिन्ता लागिरहेको छ। अहिले अराजकवादी स्वर सुनिन थालिएको छ। यसमा खोइ चिन्ता ? राजनीतिक दलहरूले मिसन ८४ भन्दै अभियान सञ्चालन सुरु गर्ने यो बेला नै होइन। भ्रष्टाचारका घटनालाई डाइभर्ट गर्न यो सुरु गरिएको हो। पार्टीभित्रका भ्रष्टहरू फाल्ने अभियान सञ्चालन हुनुपर्ने थियो। सरकार र नागरिकबीचको दूरी बढेको छ। यो सबैभन्दा खतरा हो। नेताहरू भ्रष्ट भए भन्ने बुझाई आमजनतामा छ। हरेक पार्टीमा रहेका भ्रष्टहरूलाई पाखा लगाउनुपर्छ। त्यसका लागि पार्टीभित्रै विद्रोहको जरुरी छ। शीर्ष नेताहरू भ्रष्ट र कार्यकर्ता दास भए। दासहरूको झुन्डले लोकतन्त्रलाई समेत अप्ठेरोमा पार्न थालिसकेको छ। लोकतन्त्र भनेको पनि भ्रष्टहरूलाई पाल्ने तन्त्र पो रहेछ भन्ने गलत सन्देश गएको छ। यो चिन्ताको विषय हो। त्यसैले भ्रष्टाचारलाई ढाकछोप गर्ने होइन अप्रेसन गर्नुपर्ने जरुरी छ। लोकतान्त्रिक गणतन्त्रको विकल्प खोजिनु हुँदैन। मुलुकमा सुशासन र सद्भावका लागि नागरिक मोर्चाबन्दी हुनुपर्छ। लोकतन्त्र जोगाउन स्वाभिमानी व्यक्तिहरू अग्रमोर्चामा आउनुपर्छ। सरकार त भ्रष्टाचारीको संरक्षण गर्ने अखाडा जस्तो भयो। संसद् राष्ट्रिय पञ्चायत जस्तो भयो। धन्न छ, न्यायालय। यदि न्यायालय नभई दिएको भए अन्यायमा परेका र पीडा भोगेकाहरूको जाने ठाउँ नै हुँदैनथ्यो। तर, बिडम्बना न्यायालयलाई पनि बद्नाम गराउने प्रयत्न हुन थालिसकेको छ। (पहाडी, मानवअधिकार तथा शान्ति समाजका संस्थापक सभापति हुन्।)"
कोपपछि देशले लिनुपर्ने बाटो,"बहस यो स्तरमा पुग्नुको एउटै कारण जलवायु परिवर्तनले निम्ताइरहेको मानव अस्तित्वको संकट नै हो। विश्वको ध्यान नोभेम्बर अन्तिम सातादेखि विश्व जलवायु सम्मेलन (कोप२८) भइरहेको यूएईको दुबईतिर छ। जुन सम्मेलनप्रति विश्वभरका सरकार प्रमुख तथा तिनका उच्च प्रतिनिधि, सम्बन्धित राष्ट्रिय, अन्तर्राष्ट्रिय तथा बहुराष्ट्रिय संस्था र निजी क्षेत्रको चासो छ। म पनि आफू आबद्ध कम्पनीको सहयोगले प्रत्यक्ष तथा अप्रत्यक्ष रूपमा कोप२८ मा सहभागी रहेको सन्दर्भमा यो आलेख तयार छ। जलवायु परिवर्तको बहस आज यो स्तरमा पुग्नुको एउटै कारण जलवायु परिवर्तनले निम्ताइरहेको मानव अस्तित्वको संकट नै हो। जुन अवस्था आधुनिकीकरण, यान्त्रीकरण, औद्योगीकरणलगायत आधुनिक अर्थतन्त्र र विश्वव्यापीकरणको नाममा मानव जातिको सर्वव्यापी हित र उपभोगका लागि निर्माण गरिएका संरचनाका कारण सिर्जना भएको हो। प्रायः देशका सञ्चारमाध्यम, बौद्धिक व्यक्तित्व, सरकारी अधिकारी र अलिअलि जानकार नागरिकले यसलाई चासोको रूपमा लिएका छन्। जसले सकारात्मक तथा नकारात्मक रूपमा टीकाटिप्पणी गरेको सर्वत्र देख्न पाइन्छ। अझ सामाजिक सञ्जाल त भरिभराउ नै छन। जलवायु सम्मेलनलाई प्रत्यक्ष नहेरी सतही विश्लेषण गर्ने मजस्तै लाखौं जनमानस र यस्ता सम्मेलनमा सहभागी भई प्राप्त सिकाइलाई आआफ्नो स्तरबाट कार्यान्वयनमा नलैजाने सरकारी, निजी र गैरसरकारी संस्थामा तात्विक भिन्नता हुन्छ जस्तो लाग्दैन। यस्ता सम्मेलनबाट फर्किएपश्चात् सरकारी निकायको पहलमा सरोकारवालाको बृहत् समीक्षा भई कार्ययोजना तयारी गर्नुुपर्छ। र, त्यसको प्रभावकारी कार्यान्वयन भए मात्र यस्ता सम्मेलनमा सहभागिताको औचित्य रहन्छ। होइन भने फगत निजी भ्रमण र सामाजिक सञ्जालका भित्ता रंग्याउनमा मात्र सीमित हुन जान्छ। विश्व जलवायु परिवर्तनमा ४६ अल्पविकसित देशको हिस्सा ५ प्रतिशतभन्दा कम छ। तापनि पछिल्लो ५० वर्षमा जलवायु परिवर्तनको असरबाट मृत्यु हुनेमा ६९ प्रतिशतभन्दा धेरै यिनै देशका नागरिक छन्। वनविनाश, बाढी, पहिरो, हिमनदीको बहाव, खेतीपातीमा रोग किराको प्रकोपलगायतका कारण ठूलो आर्थिक तथा सामाजिक क्षति भएको छ। नेपालजस्तो हिमाली क्षेत्र, कृषिमा आधारित अर्थतन्त्र र भौगोलिक रूपमा कमजोर भूभागमा रहेको मानव बस्तीमा जलवायुको असर निकट भविष्यमा भयावह रूपमा बढेर जाने देखिन्छ। घोषणा भएको सहयोग कोषलाई नेपालको अनुकूलतामा ल्याउन सरकार स्पष्ट योजनासहित केही महत्त्वपूर्ण संरचनाको विकास, प्रयोग र विकासमा लाग्नै पर्ने हुन्छ। अर्कोतर्फ, विकसित देशले औद्योगीकरण र विश्वव्यापीकरणको माध्यमबाट जुन आर्थिक हैसियत बनाएका छन्, त्यसलाई गुमाउन वा कम गर्न चाहँदैनन्। बरु थप गर्न चाहन्छन्। त्यस्तै आम्दानीको स्तर उच्च भएका देशका नागरिकले गर्ने कार्बन उत्सर्जन अल्पविकसित देशको तुलनामा ३० गुणा धेरै रहेको अध्ययनहरूले देखाएका छन्। विकसित देशको आर्थिक विकासक्रम र नागरिक जीवनस्तरलाई सहज रूपमा अघि बढाउन कार्बन उत्सर्जन कम गर्ने स्वच्छ तथा वैकल्पिक ऊर्जाका स्रोतको अनुसन्धान, विकास, प्रयोग र विस्तारका साथै कार्वन अफसेट गर्ने परियोजना ल्याएका छन्। त्यस्ता देशमा जलवायु वित्तमार्फत सहयोग गर्ने योजना अगाडि सारेका छन्। त्यसैले त यस्ता सम्मेलनमा विकसित देश र औद्योगिक साम्राज्य विस्तार गरेका बहुराष्ट्रिय कम्पनी अर्बांै डलर सहयोग गर्ने प्रतिबद्धता व्यक्त गर्दछन्। जसको प्रत्यक्ष फाइदा नेपालजस्तो अल्पविकसित र जलवायु परिवर्तनको मुख्य असर भोगेका देशले पाउँदछन्। तर, त्यो प्राप्तिका लागि कयौं पूर्वसर्त र मुख्यतः ठोस कार्ययोजनासहितको संस्थागत संरचना विकास गर्नुपर्ने हुन्छ। कार्बन उत्सर्जनको प्रकृति हेर्दा करिब ७० प्रतिशत उत्सर्जन ऊर्जालगायत स्रोत र औद्योगिक विकासमा ती स्रोतको प्रयोगमार्फत भएको देखिन्छ। तर, त्यसको प्रत्यक्ष असर ३० प्रतिशतभन्दा कम उत्सर्जन गर्ने नेपालजस्तो अल्पविकसित देशमा परेको देखिन्छ। जसकारण खाद्य उत्पादनमा करिब ८० प्रतिशत योगदान दिने विश्वका साना कृषकहरू र नेपालका अधिकांश कृषक तथा वनजन्य प्राकृतिक उपजको प्रयोगमार्फत जीविकोपार्जन गरिरहेका लाखौं जनसंख्या प्रत्यक्ष प्रभावित छन्। नेपालका कृषक तथा उत्पादकको प्रविधिमा पहुँच, गुणस्तरीय उत्पादनका साधनको उपलब्धता र क्षमता अभिवृद्धिका कार्यक्रम तुलनात्मक रूपमा बढ्दै गएको छ। तापनि अनपेक्षित रूपमा हुने वर्षा, लामो खडेरी, तापक्रम वृद्धिलगायत जलवायुसम्बन्धी मापनका कारण रोग किराको प्रकोप वृद्धि भएको छ। सुक्खा हावापानीका स्रोतहरूको प्रदूषण तथा बालीको उत्पादन चक्र तीव्र रूपमा परिवर्तन भइरहेको छ। अर्कोतर्फ जलवायु परिवर्तन न्यूनीकरण, अनुकूलन र उत्थानशील कार्यको लागि घोषणा भएको जलवायु वित्त विश्वव्यापी रूपमा बढीमा ३ प्रतिशत मात्र कृषि क्षेत्रमा पुगेको विभिन्न तथ्यांकले देखाउँछन्। यही परिवेशमा नेपालसहित अल्पविकसित देशले लामो समयदेखि अपेक्षा गरेको क्षतिपूर्ति कोषलाई कोप२८ मा प्रभावकारी रूपमा अगाडि बढाउने प्रतिबद्धता व्यक्त हुनु सुखद छ। कृषि, वनलगायत अन्य प्राकृतिक उत्पादनका विषय र त्यसमा परेको प्रभावमा प्रभावकारी रूपमा प्रस्तुत हुनु कृषिमा आधारित अर्थतन्त्र र नागरिकको जीविकोपार्जन रहेको नेपालजस्तो देश लागि अत्यन्तै महत्त्वपूर्ण विषय हो। तर, घोषणा भएको सहयोग कोषलाई नेपालको अनुकूलतामा ल्याउन सरकारले स्पष्ट योजनासहित केही महत्त्वपूर्ण संरचनाको विकास, प्रयोग र विकासमा लाग्नै पर्ने हुन्छ। अन्यथा हात्ती आयोहात्ती आयो, फुस्सा भनेजस्तै नहोला भन्न सकिन्न। ० सार्वजनिक निजी सहकारीको साझेदारीमा स्पष्ट संस्थागत कार्ययोजनाको विकास र कोष प्रयोगमा सुशासनको प्रत्याभूति गर्नुपर्छ। ० जलवायु परिवर्तनसम्बन्धी परियोजनाहरू दर्ताका लागि वैज्ञानिक र डिजिटल प्रणालीको विकास गर्नुपर्छ। ० प्रविधिको उच्चतम प्रयोग गरी वास्तविक तथ्यांक व्यवस्थापन प्रणालीको विकास गर्नुपर्छ। ० राष्ट्रिय जलवायु अनुकूलन योजनाबमोजिम स्पष्ट वार्षिक कार्ययोजना, प्रभावकारी कार्यान्वयन र त्यसको समीक्षा गर्ने व्यवस्था गर्नुपर्छ। ० निजी क्षेत्रलाई स्वेच्छिक कार्बन व्यापार परियोजनाको सञ्चालनमा प्रवद्र्धन तथा आवश्यक सहजीकरण गर्नुपर्छ। ० राष्ट्रिय अनुकूलन कोषको स्थापना र कार्बन उत्सर्जनकर्तालाई स्वेच्छिक सहयोग गर्ने व्यवस्थाको प्रवद्र्धन गर्नुपर्छ। ० बैंक तथा वित्तीय संस्थाहरूलाई अनिवार्य रूपमा ग्रिन परियोजनाहरू तथा कृषिमा आधारित उत्पादनमूलक परियोजनाहरूमा लगानी गर्ने संरचनाहरूको विकास गर्नुपर्छ। ० बाह्य सहयोगलाई अनुकूलनको साथै उत्थानशील प्रविधि, क्लाइमेट स्मार्ट तथा रिजेनेरेटिभ एग्रिकल्चर, प्राकृतिक सम्पदाको दिगो उपयोग तथा डिजिटल प्रविधिको विकासमा प्रयोग गर्नुपर्छ। ० क्षतिपूर्ति दाबीको लागि वास्तविक क्षतिको आर्थिक र सामाजिक मूल्य हिसाबकिताब गर्ने प्रणालीको विकास गर्नुपर्छ। ० जलवायु अनुुकूलन र उत्थानशील प्रविधिहरूको अनुसन्धान र विकासमा जोड दिनुपर्छ। ० स्थानीय सरकारको क्षमता अभिवृद्धि र जलवायु अनुकूलन तथा उत्थानशील योजनाको विकास र कार्यान्वयनमा सहभागी गराउनुपर्छ। राष्ट्रिय अर्थतन्त्रमा ८० प्रतिशतभन्दा धेरै योगदान रहेको निजी क्षेत्रमार्फत हाइड्रोपावरलगायत नवीकरणीय ऊर्जाको विकासमा उल्लेख्य योगदान छ। तापनि यसको अझ विकास तथा विस्तारका साथै अन्य सम्भावित वैकल्पिक ऊर्जाको विकासमा जोड दिनुपर्छ। ठूलो मात्रामा साना कृषक तथा ग्रामीण क्षेत्रका प्रभावित बासिन्दामा जनचेतना, प्रविधि प्रसार, क्षमता अभिवृद्धि, अनुकूलन, उत्थानशील र जीविकोपार्जन अभिवृद्धिमा खर्च गर्ने संस्थागत संरचनाहरूको (सार्वजनिक निजी सहकारीको साझेदारीमा) विकास गर्न सक्नुपर्छ। यसो गरेको खण्डमा मात्र सरकारले पेरिस सम्झौतामा गरेको हस्ताक्षरको वास्तविक लाभ र क्षतिपूर्ति कोषको दाबीलाई प्रभावकारी बनाउन मद्दत गर्न सक्दछ। (तिमल्सिना, मुक्तिनाथ कृषि कम्पनी लिमिटेडका नायब महाप्रबन्धक हुन्।)"
सतबिउको धर्मशास्त्रीय महत्त्व,"पाशुपत क्षेत्रमा गरिने धेरै कार्यमध्ये सतबिउ छर्नु पनि एक प्रमुख हो। दिव्यलोकमा पितृको बास र उज्यालो होस् भनी सतबिउ छर्नुभन्दा अघिल्लो रात महादीप बाल्ने चलन छ। पशुपति आउन नसक्नेले सिन्धुलीको कुशेश्वर मन्दिरसहित १० जिल्लामा रहेका ६४ शिव ज्योतिर्लिंग वा अन्यान्य शिवालय, देवालय तथा शक्तिपीठमा पितृका नाममा बत्ती बाल्ने गर्छन्। जाग्राम बसी भोलिपल्ट बत्ती सेलाएर सतबिउ छर्ने गर्छन्। पुनर्जन्ममा विश्वास राख्ने पूर्वीय धर्म, संस्कृति प्राचीन, अर्वाचीन छ। हिन्दु संस्कृति र सभ्यताले दिवंगत पितृको अक्षय पुण्य प्राप्त गराउने विशेष पर्वअन्तर्गत बालाचतुर्दशी एक हो। सतबिउ र बालाचतुर्दशीबारे शास्त्रीय मान्यता यस्तो छ : सुवर्णरतिकातुल्यं ब्रिहीमेकं परिक्षिपेत्। मृगस्थलीं परिभ्रम्य पुनर्जन्म न विद्यते।। पुजयेत्पशुपं देवं गुह्येशीं परमेश्वरिम्। बासुकीं नागराजन्च तद्दिने परिपूजयेत्।। अर्थात् पशुपति क्षेत्रको मृगस्थलीमा परिभ्रमण गर्दै सतबिउ छर्नाले प्रत्येक दानामा एकरति सुवर्ण दानसरह हुनेछ। दिवंगत पितृले संसारमा भट्किनु नपर्ने हुन्छ। पशुपति, गुह्येश्वरीका साथै बासुकी नागको पूजा एवं दर्शन गर्नुपर्ने र यसो गर्नाले समस्त लोककै कल्याण हुने हुन्छ। पाशुपत क्षेत्रस्थित लप्सीका रुख भएको श्लेष्मान्तक वनलाई पहिला बाला वन भनिन्थ्यो। जहाँ शैव धर्मावलम्बी अघोरी बाबाहरू बस्दथे। भनिन्छ कि त्रेता युगमा पुलस्त्य ब्राह्मणकुलका रावण, कुम्भकर्ण, शुर्पणखा पनि यहीँ बस्थे। उनीहरूले वाग्मती तट गोकर्ण क्षेत्रमा कडा तप गरे। पशुपतिनाथको ज्योतिर्लिंग उदय भएपछि शैवमार्गीहरू यस क्षेत्रमा धेरै भए। तीमध्ये एक नायक थिए बालानन्द। त्यतिबेला मसानघाटमा भोजभतेर खाने चलन रहेछ। एकदिन खानेकुरा खाँदाखाँदै घाटमा जलाउँदै गरेको एउटा लासको टाउको फुटेर गिदी उछिट्टिएछ। त्यो वस्तु बालानन्दको खानामा पर्न गएछ। तर, त्यो थाहा नपाई खाना खाएपछि उनको फूर्ति धेरै बढेको कथन पाइन्छ। उनले त्यसपछि घाटमा जलाउन ल्याएका सबैजसो लास तान्दै वनमा लग्दै खाँदै गर्न थालेछन्। यसो हुँदा हिन्दु धर्म परम्पराअनुसार काजक्रिया गर्न नपाउँदा सर्वसाधारणले ठूलै समस्या भोग्नु परेछ। अन्ततः त्यतिबेलाका राजा भुवनकेशरकहाँ जाहेरी परेछ। आसुरी प्रवृत्ति बढ्दै गएपछि त्यो बालानन्दको नाम बालासुर हुन पुगेछ। त्यहाँको वनलाई पनि बाला वन भनिन थालेछ। राजाले बालासुरलाई वध गर्न आदेश दिएछन्। तर, जो कोहीले उनलाई वध गर्न सक्ने थिएन। तसर्थ बालासुरकै पत्यारिलो साथी खोजी गर्दा वृषसिंह फेला परेछन्। वृषसिंहलाई बालासुरको वध गर्न भनिएछ। तर, उनी आफूमा सामथ्र्य नभएपछि शिवजीको कठोर तप गर्न लागेछन्। घुम्न आएका शिव दम्पतीले उनको कठोर तपबाट खुसी भई वरदान माग्न भनेछन्। उनले बालासुरलाई मार्न सक्ने वरदान मागेछन्। शिवजीले हुन्छ भने। तर, बालासुरलाई मारेपछि उनको शिर भने आफूलाई दिनुपर्ने सर्त राखे। वृषसिंह शक्ति सम्पन्न त भए। तर, मनमनै खिन्न थिए। साथीको हत्या ठूलो अपराध थियो। तैपनि बालासुरलाई नमारी नहुने भो भनेर उनले योजना बनाए। वृषसिंह एकदिन साथीलाई चिउरा, मदिरा, मासुका परिकार मनपर्ने ठानी भरियाका साथ घाटतिर जाँदै थिए। बालासुरले घाटमा लास जलाउन ल्याएको भन्ने ठानी लास खोस्न लागे। उनले त्यसबेला वृषसिंहलाई देखे। वृषसिंहले भने, लामो समयपछि तपाईंलाई भेट्न आएको। खाली हात कसरी आऊँ भनेर केही खानेकुरा उपहार ल्याएको छु। बालासुर खानामा लोभी थियो। अघाउन्जेल उपहार खाना खायो। केही बेरपछि मदिराले मात्तिएर ढलपल गर्न लाग्यो। त्यही मौकामा वृषसिंहका भरियाले उनलाई डोरीले बाँधेर गहिरो इनारमा खसाले। त्यहीँ नै ढुंगामुढा गरेर मारिदिए। वृषसिंह साथीको टाउको लिएर राजाकहाँ पुगे। र, उनले भने, यो टाउको शिवजीलाई नै अर्पण गर्नुपर्छ। राजाले हुन्छ भने। वृषसिंह टाउको लिएर पशुपति गए। शिवजी खुसी भएर वरदान माग भने। वृषसिंहले पछुतो मान्दै मित्रहत्याको अपराध नलागोस् भनी वरदान मागे। शिवजीले भने, त्यसो भए एउटा काम गर। यसको टाउको चाँदीको बनाऊ र उसलाई मारेको दिन पारेर मेरो शिरमा मुकुटको रूपमा राख। बालासुरलाई मारेको दिन मार्गकृष्ण चतुर्दशी रहेछ। त्यसैदिन पारेर पशुपतिमा चाँदीको मुकुट लगाइदिने चलन चल्यो। जुन अद्यापि छ। यस दिन चाँदीको मुकुट लगाइदिँदा र श्लेष्मान्तक क्षेत्र भ्रमण गर्दा सम्पूर्ण दिवंगत पितृको उद्धार हुन्छ भन्ने वरदान पनि मिल्यो। बाला वन जसलाई श्लेष्मान्तक वन भनिन्छ। त्यहाँ बालाकै नामबाट रहेको तिथि बाला चतुर्दशीमा जसले सतबिउ छर्छन् तिनका पितृको मुक्ति मिल्छ भन्ने तारतम्य मिलाइयो। सात पुस्तासम्मका पितृको मुक्तिका लागि आजसम्म पनि पशुपतिलाई चाँदीको मुकुट लगाइदिने चलन छ। मार्गकृष्ण चतुर्दशीमा ठूलो मेला लाग्ने र पशुपतिको विशेष दर्शन गर्ने चलन छ। सके सयथरी अन्नको बिउ, नसके सात थरी (धान, गहुँ, मकै, जौ, मुंगी, भटमास, बोडी) एकै ठाउँमा मिलाएर सतबिउ बनाउनेछर्ने चलन छ। खासगरी उम्रने वस्तु आवश्यक हो। अहिले फलपूल, उखुलगायत वस्तुका टुक्रा पनि राख्ने गरेको देखिन्छ। सतबिउलाई सद्मी भन्ने गरिन्छ। चतुर्दशीका दिन सतबिउ छर्दा र पशुपति, गुह्येश्वरी, बासुकी, मृगस्थली भ्रमण मात्र गर्दा पनि मानव जन्ममा जन्ममरणको चक्र दूर हुन्छ भनी स्कन्द पुराण हिमवत् खण्ड मृगस्थली माहात्म्य एवं हेमाद्री संहिताहरूमा उल्लेख छ। सद्मी छर्ने प्रमुख स्थानमा विश्वरूप, किरातेश्वर, चौसठी क्षेत्र आदि मुख्य हुन्। मृगस्थली नजिकै विश्वरूपा अगाडि बहिरा गणेश छन्। सद्मी छर्न जानेले तिनको मूर्ति हल्लाउँदै मूर्तिको कानमा ठूलो स्वरले कराउनुपर्छ। यसो गर्दा यमलोकमा रहेका मृतकका आफन्त सद्मी छर्न आएका छन् भनी ती गणेशले आफन्तका मृतकलाई खबर पुर्याइदिन्छन् भन्ने विश्वास छ। सद्मी छरेको अभिलेख राख्ने काम यी गणेशले गर्ने विश्वास छ। बाला चतुर्दशीकै दिन शिवले एकसिंगे मृग रूप लिएकाले यस दिन मृगस्थली पुग्ने र सतबिउ छर्नेहरू दीर्घजीवी र पुण्यात्मा हुने विश्वास गरिन्छ। पशुपति क्षेत्रमा हिजोआज हरेक दिन शारीरिक अभ्यास, योग, प्राणायाम र दिल बहलाउने काम भएको देखिन्छ। बन बुटेन, ताजा हावा, सफा वातावरणको कारणले पनि ज्येष्ठ नागरिक, रोगीसमेत त्यहाँ आवतजावत गर्ने गर्छन्। सँगै रहेको बागमतीको सफाइ, सतबिउपछिको फोहोर व्यवस्थापन भने चुनौतीको विषय बनेको छ।"
काठमाडौंले पोखरालाई २१ गोलले हरायो,काठमाडौं : नेपाल सुपर लिग (एनएसएल)मा काठमाडौं विजयी भएको छ। दशरथ रंगशालामा सोमबार भएको खेलमा काठमाडौंले पोखरालाई २१ गोलले पराजित गरेको हो। पहिलो गोल गर्दै पोखराले अग्रता लिए पनि अन्तिम समयमा काठमाडौंले लगातार दुई गोल गर्दै उत्कृष्ट पुनरागमन गरेको हो। पोखराका लागि आयुश घलानले ५७औं मिनेटमा गोल गरेका थिए। खेलको ८२औं मिनेटमा काठमाडौं जुनियर एनकेन्गुईले गोल गर्दै खेल बराबरीमा ल्याएका थिए। ९० मिनेटमा सोख्रुकले गोल गर्दै काठमाडौंलाई विजयी बनाएका थिए। प्रतियोगितामा काठमाडौंको यो दोस्रो जित हो। काठमाडौं ८ अंकसहित लिग तालिकाको तेस्रो स्थानमा उक्लिएको छ भने पोखरा चौथो स्थानमा झरेको छ।
रारा भेट्रान गोल्डकपको आयव्यय सार्वजनिक,"धनकुटा : रारा भेट्रान गोल्डकपको आयव्यय सार्वजनिक गरिएको छ। मंसिर ११ देखि १४ गतेसम्म चौविसे गाउँपालिका केन्द्र राजारानीमा सम्पन्न प्रथम स्वर्गीय ज्ञानबहादुर तथा वुद्धिमाया लिम्बू स्मृति अन्तर्राष्ट्रिय आमन्त्रण रारा भेट्रान गोल्डकपको आयव्यय सार्वजनिक गरिएको हो। प्रतियोगिताको मुख्य आयोजक रारा भेट्रान फुटबल क्लबले चौविसे गाउँपालिका केन्द्रको सभाहलमा आयव्यय सार्वजनिक गरेको हो। क्लबले भेट्रान गोल्डकपसँगै फुड फेस्टिभल र सांगीतिक साँझ कार्यक्रम समेत गरेको थियो। क्लबका अध्यक्ष विजु राईले कार्यक्रमबाट २२ लाख ३० हजार रुपैयाँ आम्दानी भएको र फुटबल तर्फ ८ लाख ६ हजार खर्च र कन्सर्ट तर्फ १३ लाख ७३ हजार रुपैयाँ खर्च भई ५१ हजार रुपैयाँ बचत भएको जानकारी दिए। स्वर्गीय ज्ञानबहादुर तथा वुद्धिमाया लिम्बू परिवारबाट ४ लाख, टिकट कन्सर्टबाट ३ लाख, चौविसे गाउँपालिकाबाट २ लाख ८० हजार, यूके फुटबल लभर्सबाट २ लाख, अर्ना वियर प्रायोजकबाट १ लाख, बस व्यवसायी संघबाट २२ हजार, ट्रक संघबाट ८ हजार, चौविसे गापा ६ नम्बर वडा कार्यालयबाट २१ हजार, अन्य वडा कार्यालयहरूबाट ३८ हजार, विभिन्न दाताहरूबाट ८ लाख १० हजार, विभिन्न संघसंस्थाबाट २१ हजार, अविरल हाइड्रो पावरबाट ३० हजार गरी कुल २२ लाख ३० हजार रुपैया आर्थिक सहयोग संकलन भएको थियो। खर्चतर्फ साउण्ड सिस्टममा २ लाख ८० हजार, टेन्ट, बारबेरामा १ लाख ७५ हजार, बाँसको स्टेज निर्माणमा ९५ हजार, कलाकार तर्फ २ लाख २० हजार, नृत्य प्रतियोगितामा ४० हजार, कार्यक्रम प्रस्तोतालाई ३० हजार, प्रचारप्रसार मिडियातर्फ ६० हजार, टिजेल, जेनेरेटर भाडा ४८ हजार, सम्पूर्ण स्वयम्सेवक व्यवस्थापन ३ लाख ३५ हजार, विविधमा ९० हजार गरी कुल १३ लाख ७३ हजार रुपैयाँ खर्च भएको छ। फुटबलतर्फ प्रथम पुरस्कार १ लाख, द्वितीय पुरस्कार ५० हजार, सर्वश्रेष्ठ तर्फ २१ हजार, म्यान अफ द म्याच ३५ हजार, फेयर तर्फ १ लाख ८५ हजार, रेफ्रि ९० हजार, अर्विट टिभी १५ हजार, ट्रफी, मेडल, मायाको चिनो १ लाख ४५ हजार, बत्ति, पटेका, तोरन, झिरझिरेमा १ लाख, खेलमैदान चुना, पानी, डोरी बाँस लगायत व्यवस्थापनमा ६५ हजार गरी ८ लाख ६ हजार खर्च भएको थियो। भेट्रान गोल्डकपको उपाधि सिक्किमलाई पराजित गर्दै इटहरीले हात पारेको थियो। चौविसे गाउँपालिकाका अध्यक्ष राजकुमार लिम्बूले आगामी दिनमा प्रतियोगिता सञ्चालनका लागि नियमित बजेट विनियोजन गर्ने प्रतिवद्धता व्यक्त गरे। सोही अवसरमा उत्कृष्ट चार स्वयंसेवक डेकु थापा, जीवन लिम्बु, उषा लिम्बू, शान्ता लिम्बूलाई नगदसहित सम्मान पत्र प्रदान गरिएको थियो। कार्यक्रममा चौविसे गाउँपालिका उपाध्यक्ष टंकमाया मगर, प्रमुख प्रशासकीय अधिकृत पर्शुराम दाहाल लगायतको उपस्थिति थियो।"
चिलिमे हाइड्रोको लाभांश १५ प्रतिशत,काठमाडौं : चिलिमे हाइड्रोपावरले १५ प्रतिशत लाभांश वितरण गर्ने प्रस्ताव गरेको छ। कम्पनीले वितरण गर्ने लाभांशमध्ये १० प्रतिशत बोनस सेयर र ५ प्रतिशत नगद लाभांश (कर प्रयोजनसहित) दुवै गरेर १५ प्रतिशत प्रस्ताव गरेको हो। कम्पनीको मंसिर २२ गते बसेको सञ्चालक समितिको बैठकले उक्त दरमा लाभांश वितरण गर्ने निर्णय गरेको हो। सोही अनुरूप कम्पनीले गत आर्थिक वर्षको मुनाफाबाट सेयरधनीलाई वितरण गर्ने लाभांश प्रस्तावसहित आगामी पुस २० गते २७औं वार्षिक साधारणसभा डाकेको छ। साधारणसभा प्रयोजनार्थ कम्पनीले पुस ८ गते एक दिनका लागि बुक क्लोज गर्ने जानकारी दिएको छ।
प्री ओपन सेसनमा नेप्से परिसूचक २५५५ अंकले बढ्यो,काठमाडौं : प्री ओपन सेसनमा नेप्से परिसूचक २५५५ अंकले बढेर १९८९५३ विन्दुमा बन्द भएको छ। यो सेसनमा १७६ स्क्रीप्टको ८५ हजार ५४८ कित्ता सेयर २ करोड ९१ लाख ७९ हजार ३३३ रुपैयाँमा खरिदबिक्री भयो। कारोबारमा आएका स्क्रिप्टमध्ये १५६ को मूल्य बढ्यो भने ५ वटाको घट्यो। यो समयमा १३ स्क्रिप्टको मूल्य भने स्थिर रह्यो। अघिल्लो कारोबार दिन आइतबार नेप्से परिसूचक १११२० अंकले बढेर १९६३९८ विन्दुमा पुगेर बन्द भएको थियो। सो दिन ४८ करोड २४ लाख ८२ हजार २३९ रुपैयाँको सेयर कारोबार भएको थियो। तीन पटक सर्किट ब्रेक लागेपछि सेयर बजार दिनभरका लागि बन्द भएको थियो।
सुनको मूल्य ५ सय रुपैयाँले घट्यो,काठमाडौं : नेपाली बजारमा सोमबार सुनको भाउ घटेको छ। आज ५०० रुपैयाँले घटेर प्रतितोला सुनको मूल्य १ लाख १७ हजार रुपैयाँ कायम भएको नेपाल सुन चाँदी व्यवसायी महासंघले जनाएको छ। तेजाबी सुन १ लाख १६ हजार ४५० रुपैयाँ कायम भएको छ। सुनको मूल्य घटेसँगै चाँदी पनि घटेको छ। चाँदी १५ रुपैयाँले घटेर तोलाको १४१० रुपैयाँमा कारोबार भइरहेको महासंघले जनाएको छ।
लगानीका क्षेत्रमा देखिएका समस्या हटाउन सरकार गम्भीर : अर्थमन्त्री महत,"काठमाडौं : अर्थमन्त्री प्रकाशशरण महतले लगानीका क्षेत्रमा देखिएका समस्या हटाउन सरकारले गम्भीर भएर काम गरिरहेको बताएका छन्। आगामी वैशाख ९ र १० गते काठमाडौंमा आयोजना हुन लागेको तेस्रो लगानी सम्मेलनबारे सोमबार सिंहदरबारमा विकास साझेदारसँग छलफल गर्दै अर्थमन्त्री महतले मुलुकको अर्थतन्त्र सुधारको बाटोमा अघि बढिरहेको र लगानीका क्षेत्रमा देखिएका समस्या हटाउन सरकारले गम्भीर भएर काम गरिरहेको बताए। उनले ठूलामात्रै नभई साना तथा मझौला उद्यममा पनि लगानी गर्न सकिने भन्दै नेपालमा लगानीका लागि धेरै सम्भावनाका क्षेत्र रहेको जानकारी गराए। नेपालमा जलविद्युत्, पर्यटन, सूचनाप्रविधि, कृषिलगायतका क्षेत्रमा लगानीको सम्भावना रहेको उनको भनाइ थियो। नेपालमा लगानीको वातावरणबारे सुझाव दिने र आवश्यक सुधार गर्दै अघि बढ्ने उनले बताए। मन्त्री मतले सम्पत्ती शुद्धीकरणसँग सम्बन्धित कानुनका विधेयक संसद्बाट चाँडै पारित हुने र लगानी सम्मेलन अघि नै कन्ट्री रेटिङको काम सक्ने दाबी गरे। अगामी वैशाख ९ र १० गते काठमाडौंमा अन्तर्राष्ट्रियस्तरको लगानी सम्मेलन गर्ने सरकारले निर्णय गरिसकेको छ। सम्मेलन आयोजना गर्न अर्थमन्त्रीको संयोजकत्वमा निर्देशक समिति, मुख्य सचिवको संयोजकत्वमा कार्यान्वयन समिति र उद्योग, वाणिज्य तथा आपूर्ति मन्त्रालयका सचिव संयोजकत्वमा प्राविधिक समिति गठन गरिएको छ।"
"सेयर बजारको यात्रा फेरि ओरालोतिर, कारोबार ४ अर्बमाथि","काठमाडौं : साताको पहिलो सेयर कारोबार दिन आइतबार तीन पटक सकारात्मक सर्किट ब्रेक लागेर बन्द भएको सेयर बजार आज दोहोरो अंकले ओरालो लागेको छ। आज नेप्से परिसूचक १५४० अंकले घटेर १९४८५७ विन्दुमा कायम भएको छ। यो ०७८ प्रतिशत हो। बिहान प्री ओपन सेसनमा २५ अंक बढीले बढेको सेयर बजार नियमित कारोबार समय ११ बजेपछि निरन्तर ओरालो लागेको थियो। दिनभर तीव्र उतारचढाव रहेको नेप्से कारोबार अन्तिम समयमा आएर दोहोरो अंकले बन्द भएको हो। नेप्से परिसूचक दोहोरो अंकले घटेपनि ४ अर्ब ८४ करोड २७ लाख ७४ हजार ३८६ रुपैयाँको सेयर खरिदबिक्री भयो। ३०३ स्क्रिप्टको १ करोड ४६ लाख ९८ हजार ५१७ कित्ता सेयर किनबेच भए। यसदिन ४ कम्पनीको सेयर सकारात्मक सर्किट लेभलमा कारोबार भयो। बोटलर्स नेपाल,सामुदायिक लघुवित्त वित्तीय,डोल्टी पावर र हाथवे इन्भेस्टमेन्टको सेयर मूल्य १० प्रतिशतले बढेको हो। समता घरेलु लघुवित्त वित्तीय संस्थाका लगानीकर्ताले सर्वाधिक गुमाए। सो संस्थाको सेयर ७१५ प्रतिशतले घट्यो। यसैगरी मन्दाकनी हाइड्रोपावर,स्वाबलम्वन लघुवित्त वित्तीय,एसियन हाइड्रोपार र अपर स्यांगी हाइड्रोपावर गुमाउने शीर्ष पाँचभित्र परे। कारोबार रकमका आधारमा सोनपुर मिनरल्स शीर्ष स्थानमा रह्यो। सो कम्पनीको १५ करोड बढी मूल्यको सेयर कारोबार भयो। यसैगरी रिलायबल नेपाल लाइफ इन्स्योरेन्सको १६ करोड,सिटीजन लाइफ इन्स्योरेन्सको १४ करोड र शिवम सिमेन्टको १३ करोड बढी मूल्यको सेयर कारोबार भयो। कारोबारमा आएका १३ उपसमूहमध्ये ८ को मूल्य घट्यो भने ५ वटाको मात्र बढ्यो। १५७ स्क्रिप्टको मूल्य घट्दा ८१ वटाको मात्र बढ्यो। बाँकी ३ स्क्रिप्टको मूल्य भने स्थिर रह्यो।"
"सेयर बजारमा उचारचढाव, नेप्से परिसूचक २९ अंकले घट्यो",काठमाडौं : सेयर बजारमा उतारचढाव देखिएको छ। साताको पहिलो कारोबार दिन आइतबार तीन पटक सर्किट ब्रेक लागेर बन्द भएको सेयर बजारमा आज तीव्र उतारचढाव देखिएको हो। आज प्री ओपन सेसनमा नेप्से परिसूचक २५ अंक बढीले बढेको थियो। ११ बजेदेखि नियमित कारोबार सुरू भएदेखि सेयर बजारले लय लिन सकेको छैन। यो समाचार तयार पार्दासम्म (साढे १२ बजेसम्म) नेप्से परिसूचक २९१९ अंकले घटेर १९३४७८ विन्दुमा पुगेको छ। यो १४८ प्रतिशतल हो। बिहान कारोबार सुरू भएलगत्तै नेप्से ओरालो लागेको हो। अहिलेसम्म २९१ स्क्रिप्टको ८ ३ लाख ९५ हजार ४६० कित्ता सेयर २ अर्ब ७२ करोड १ लाख २ हजार ९०३ रुपैयाँमा खरिदबिक्री भएको छ। दोहोरो अंकले घटेको सेयर बजारमा बोटलर्स नेपालको सेयर मूल्यमा सकारात्मक सर्किट लागेको छ। सो कम्पनीको सेयर १० प्रतिशतले बढेको हो। यसैगरी आशा लघुवित्त वित्तीयका लगानीकर्ताले गुमाएका छन्। सो कम्पनीको सेयर ७८५ प्रतिशतले ओरालो लागेको छ। कारोबार रकमका आधारमा सोनपुर मिनरल्स शीर्ष स्थानमा रहेको छ। सो कम्पनीको १० करोड बढी मूल्यको सेयर कारोबार भएको छ। कारोबारमा आएका १३ उपसमूहमध्ये १२ को सूचक घटेका छन् भने एउटाको मात्रै सूचक बढेको हो। म्युचुल फण्डबाहेक अन्य उपसमूहको सूचक राताम्मे देखिएका छन्।
मौद्रिक नीतिको सकारात्मक सन्देश,"काठमाडौं : लामो समयदेखि हतोत्साह बनेका लगानीकर्ता आक्रामक रूपमा उत्साहित हुँदा नेप्सेमा सर्किट ब्रेक लागेको छ। नेपाल राष्ट्र बैंकले आर्थिक वर्ष २०८००८१ को पहिलो त्रैमासिक मौद्रिक नीतिको समीक्षा गर्दै अवलम्बन गरेको नीतिगत व्यवस्थाले लगानीकर्तामा उत्साह जागेसँगै आइतबार सेयर बजारमा तेस्रो पटकसम्म सर्किट ब्रेक लागेको हो। परिणामस्वरूप सेयर बजार परिसूचक नेप्से ६ प्रतिशतले बढ्दा साताको पहिलो दिन कारोबार बन्द भयो। यो ऐतिहासिक रेकर्ड हो। साताको पहिलो कारोबारका दिन बजार खुलेको ५ मिनेटमा ४ प्रतिशतले बजार बढेर पहिलो सर्किट ब्रेक लाग्यो। यसपछि ११ः२५ बजे खुलेको बजार २ मिनेटमै ५ प्रतिशतले बढेपछि दोस्रो सर्किट ब्रेक लाग्यो। जसले ११ः४० बजेसम्म कारोबार रोकियो। फेरि यसपछि १२ः०७ बजे खुलेको बजार ६ प्रतिशतले बढ्दै सर्किट ब्रेक लागेपछि आइतबार कारोबार नै रोकियो। नेपाल स्टक एक्सचेन्ज (नेप्से)ले सेयर बजारको उतारचढावलाई नियन्त्रण गर्न २०६४ देखि सर्किट ब्रेक लगाउने व्यवस्था थालेको हो। यद्यपि यसबीच केही बुँदा परिमार्जित भएका छन्। नेप्सेले २०७५ सालयता परिस्कृत गरेको व्यवस्थाअनुसार कारोबार सुरु भएको पहिलो एक घण्टामा ४ प्रतिशतले घटे वा बढेमा १५ मिनेटसम्म सर्किट ब्रेक लाग्छ। यसपछि दोस्रो घण्टामा ५ प्रतिशतले घटे वा बढेमा ३० मिनेट र तेस्रो घण्टा वा त्यसपछिको समयमा ६ प्रतिशतले घटे वा बढेमा दिन भरका लागि कारोबार बन्द गर्ने व्यवस्था छ। सोहीअनुसार आइतबार बढेको बजारमा सर्किट ब्रेक लगाउनु परेको हो। यद्यपि यसबीच बजार घट्दासमेत सर्किट ब्रेक लागेको थियो। कोभिडको समयमा एक्कासि उकालो लागेको सेयरबजार यसपछि अपेक्षाअनुसार नभएपछि लगानीकर्ता केही निरुत्साहित हुँदै आएका थिए। जसले गर्दा लगानीकर्ताले नियामकीय निकाय राष्ट्र बैंकको नीतिलाई दोष दिँदै आएका थिए। तर केन्द्रीय बैंकले केही लचिलो नीति लिँदा सेयर बजारमा सकारात्मक सन्देश गएको छ। यसको नतिजा आइतबारको अत्यधिक सेयर खरिद मागले पनि देखाएको छ। विशेष गरेर राष्ट्र बैंकले बैंक तथा वित्तीय संस्थाको ब्याजदर घटाउने र कर्जा प्रवाहलाई प्राथमिकता राखेको छ। साथै, राष्ट्र बैंकले घरजग्गा, सेयर धितो कर्जामा ऋणीलाई केही सहजीकरण गरेको छ। जसअन्तर्गत अब बैंक तथा वित्तीय संस्थाले प्रदान गर्ने रियल स्टेट कर्जा र ५० लाखभन्दा बढीको सेयर धितो कर्जाको जोखिम भार घटाई १२५ प्रतिशत कायम गर्ने घोषणा गर्यो। जबकि यसअघि जोखिम भार १५० प्रतिशत थियो। यो व्यवस्थाले बैंक तथा वित्तीय संस्थालाई थप ४० अर्बदेखि ५० अर्ब रुपैयाँसम्म कर्जा दिने क्षमता सिर्जना हुने देखिन्छ। केन्द्रीय बैंकले विशेष उक्त नीति लिँदा सेयर कारोबारमा ऊर्जा थपिएको लगानीकर्ता बताउँछन्। यसैक्रममा नेपाल पुँजीबजार लगानीकर्ता संघकी अध्यक्ष राधा पोखरेल अहिलेको मौद्रिक नीतिअन्तर्गत भएका व्यवस्थाले लगानीकर्तालाई विश्वास जगाएको भन्दै खुसी व्यक्त गर्छिन्। अध्यक्ष पोखरेलका अनुसार मौद्रिक नीतिको मुख्य आकर्षण नै सेयर धितो कर्जाको जोखिमभार घटाइनु र ब्याजदर घटाउने नीति लिनु नै हो। बजारमा सेयर धितो प्रकृतिको मार्जिन कर्जाको क्याप यथावत् भए पनि अन्य नीतिमा सहजीकरण गर्दा लगानीकर्ता उत्साहित भएका छन्। सकारात्मक नीति आएपछि अब विस्तारै बजार बढ्ने अपेक्षा गरेका छौं, उनले अन्नपूर्णसँग भनिन्, मौद्रिक नीतिलगत्तै एक्कासि लगानीकर्ता उत्साहित हुनु स्वाभाविक हो। किनभने तीन वर्षदेखि नबेचेर होल्ड गरेर बसेकाहरूले पनि अब किन्दा राम्रो होला भन्ने आशा जागेको छ। यसैले बेच्नेभन्दा पनि किन्नेको आकर्षण बढेको देखिन्छ। आइतबारकै जस्तो सेयर बजार सर्किट नै लाग्ने अवस्था नभए पनि केही समय राम्रै हुन्छ कि जस्तो लाग्छ। शुक्रबार मौद्रिक नीति आएपछि दुई दिन लगानीकर्तालाई सोच्ने समय मिलेकाले साताको पहिलो दिन आइतबार सेयर बजारमा बढी उछाल आएको उनको भनाइ छ। आम लगानीकर्ताले चाहेको ठ्याक्कै नभए पनि अहिलेको मौद्रिक नीति लगानीकर्ताका लागि हितकारी भएको अध्यक्ष पोखरेलको ठहर छ। यसअघि पनि लगानीकर्तासँग पैसा नभएको होइन, सकारात्मक सन्देश चाहिएको छ भन्दै आएका सेयर विश्लेषक नवराज दाहाल मौद्रिक नीतिले राम्रो सन्देश दिएकैले सेयर बजारमा उत्साह आएको बताउँछन्। उनका अनुसार मौद्रिक नीति जारी भएपछिको दुई दिनमा लगानीकर्तासँग खल्तीमा भएको यति धेरै पैसा एकाएक बाहिरिएको छ। यो सकारात्मक सन्देशले लगानीकर्तासँग भएको खल्तीको पैसा निकालेर सेयर किन्न तयार भए। उनीहरूसँग पैसा थियो तर भोलिका दिनमा कस्तो नीति आउला भनेर अलमल्लमा थिए। अहिले नीति राम्रो आयो भनेपछि लगानीकर्ता सेयर किन्नका लागि तयार भए, उनले अन्नपूर्णसँग भने, तर लगानीकर्ताहरू बढी नै हौसिएर किने। यत्ति धेरै आक्रामक उत्साह पनि जरुरी नभएको उनको तर्क छ। किनभने विस्तारै किन्दैकिन्दै अन्तिममा सर्किट लाग्ने गरी वा सर्किट नै नलागीकन विस्तारै किनबेच गरिरहेको भए हुन्थ्यो। तर यहाँ बजारमा सेयर किन्नै पाइँदैन कि क्या हो भन्ने सोचले एकैचोटी हाम्फालेको जस्तो देखियो। यत्ति धेरै आत्तिनु पर्दैनथियो। पुँजीबजारका लागि आत्तिनु र मात्तिनु दुवै घातक मानिन्छ। लगानीकर्ताको आत्मबल बढ्यो, अबको सेयर कारोबार के होला ? राष्ट्र बैंकलाई सबैले दोष दिँदै आएका थिए तर हामी पनि पुँजीबजारप्रति सकारात्मक छौं है भनेर केन्द्रीय बैंकले संकेत गरेको सरोकारवाला बताउँछन्। जसले गर्दा लगानीकर्ताको आत्मबल बढेको छ। अहिले सकारात्मक सन्देश आउँदै गर्दा भोलिका दिनमा सेयर किनेर राखेकाहरूले नाफा बढी आइसक्यो अब नाफाबुक गरौं भने केही करेक्सन आउन सक्ने सेयर विश्लेषक नवराज दाहालको अनुमान छ। आइतबार अत्यधिक मागले सर्किट लागे पनि अब सधैं नलाग्दा तर पुँजीबजारले सकारात्मक गति लिने उनको भनाइ छ। उनी भन्छन्, यसअघि नेप्से १८०० हुँदा किनेको सेयर अबका दिनमा प्रतिकित्ता १००२०० सम्म नाफा गर्नेतर्फ लागे भने हल्का बिक्रीमा दबाब आउन सक्छ। यस्तो हुनासाथ अहिले आक्रामक भएर किनेकाले कसले छिटो बेच्ने भन्ने होड चल्न सक्छ। यसरी हेर्दा हाम्रो बजार जहिल्यै पनि एकतर्फी हुन्छ। पछिल्लो समय कहिल्यै पनि पुँजी बजार दुईतर्फी भएर गएको देखिँदैन। पहिला दुईतर्फी भए पनि अनलाइन ट्रेडिङ आएपछि बजार एकतर्फ भएको छ। घट्यो भने एकोहोरो घट्ने र बढ्यो भने एकोहोरो बढ्ने गरेको उनले बताए। यसर्थ लगानीकर्ताले पनि विगतका इतिहासलाई हेरेर सेयर किनबेचबारे सिकेर, बुझेर मात्रै गर्न उनी सुझाव दिन्छन्। बजारको माहोल सकारात्मक भएकाले अब राम्रो हुने आशा गर्ने ठाउँ छ। किन्ने र बेच्ने योजना बनाएर कारोबार गर्नेलाई पक्कै बजार राम्रो छ। उनले सुझाव दिए। सर्किट ब्रेक भनेको के हो ? कसरी हुन्छ ? नेपाल स्टक एक्सचेन्ज (नेप्से)ले धितोपत्रहरूको मूल्यमा हुन सक्ने अस्वाभाविक उतारचढावलाई नियन्त्रण गर्न सर्किट ब्रेकको अवधारणा ल्याएको हो। धितोपत्र कारोबार हुँदा मूल्यमा हुन सक्ने घटबढको सीमा तोकेको हुन्छ। यसलाई बजारको भाषामा सर्किट ब्रेकर भनिन्छ। नेपालमा पनि नियामकको स्वीकृतिमा बजार स्थायित्व, सुरक्षित एवं सहज कारोबारका लागि नेपाल स्टक एक्सचेन्जले सर्किटको व्यवस्था गरेको छ। सर्किट ब्रेकर कम्पनी र बजार परिसूचकका लागि फरक सीमा तोकिएको छ। विनियम १७ ले सर्किट ब्रेकरको व्यवस्था गरेको छ। विगतमा ३, ४ र ५ प्रतिशतको बजार सर्किट हाल निरन्तर कारोबार सुरु भएको एक घण्टाभित्र नेप्से परिसूचक ४ प्रतिशतले घटे वा बढेमा २० मिनेट, दुई घण्टाभित्र ५ प्रतिशतले घटे वा बढेमा ४० मिनेट र त्यसपछि कुनै पनि समयमा ६ प्रतिशतले घटे वा बढेमा सो दिनको कारोबार बन्द गर्ने व्यवस्था गरेको छ। कम्पनीतर्फ प्रिओपनिङमा कायम मूल्यमा १० प्रतिशतभन्दा घटी वा बढी हुने गरी सो दिन कारोबार हुनेछैन भन्ने कानुनी व्यवस्था भएता पनि प्रचलनमा अघिल्लो दिन कायम मूल्यको १० प्रतिशत घटी वा बढीसम्म मूल्य कायम हुने प्रचलन छ। नेप्सेले प्रारम्भिक (प्रिओपनिङ) कारोबारका लागि छुट्ट्याएको बिहान १०ः३० देखि १०ः४५ बजेसम्मको १५ मिनेटभित्र लगानीकर्ताकारोबारीले धितोपत्रको आदेश प्रविष्टि मात्र गर्न सक्छन्। कारोबार प्रणालीले इकोनोमिक अर्डर क्वान्टिटी तथा इकोनिमिक अर्डर प्राइसका आधारमा माग र आपूर्तिको सिद्धान्तबमोजिम निर्धारित समयभित्र प्रविष्ट सम्पूर्ण आदेशलाई एकैपटक कार्यान्वयन गर्छ। विनियमावली बमोजिम प्रिओपनिङ सत्रमा अघिल्लो दिनको अन्तिम मूल्यको ५ प्रतिशत घटी वा बढीको मूल्य सीमाभित्र रहेर आदेश प्रविष्टि गर्न सकिन्छ। यही पाँच प्रतिशत मूल्यांन्तरको लालसाले जोखिम लिने लगानीकर्ता प्रिओपनिङमा आदेश राखेर लालायित हुन्छन्। सामान्यतः धेरै कित्ता र ठूलो कारोबार नहुने भए पनि थोरै कित्ताले फराकिलो मूल्यान्तरको अवसरले गर्दा प्रिओपनिङ अधिक जोखिम लिने र मूल्यान्तर (मूल्य सीमा) मा खेल्ने कारोबारीको प्राथमिकतामा पर्छ। यस सत्रमा नियमित बजारमा जस्तो धितोपत्रको माग र आपूर्तिको अवस्था जनाउने मार्केट डेप्थ देखिने छैन भने एउटा कम्पनीको किन्ने वा बेच्ने एक किसिमको एउटा मात्र खरिद वा बिक्री आदेश प्रविष्टि गर्न सकिन्छ। अनलाइन लिएकाहरूले प्रिओपनिङमा क्लिक गरेर तोकिएको मूल्य सीमाभित्र सिधै अनि अरुले ब्रोकरमार्फत खरिद वा बिक्री आदेश प्रविष्टि गर्न सक्छन्। यसरी प्रविष्ट आदेशहरू सामान्यतः नियमित कारोबार सुरुभन्दा अगाडि नै कारोबार सम्पन्न वा रद्द हुन्छन्, तर प्रिओपनिङमा कायम मूल्यको दुई प्रतिशतभित्रका आदेशहरू भने नियमित सत्रमा जान सक्छ। अहिलेको मौद्रिक नीतिअन्तर्गत भएका व्यवस्थाले लगानीकर्तालाई विश्वास जगाएको छ। यसको मुख्य आकर्षण नै सेयर धितो कर्जाको जोखिमभार घटाइनु र ब्याजदर घटाउने नीति लिनु हो। बजारमा सेयर धितो प्रकृतिको मार्जिन कर्जाको क्याप यथावत् भए पनि अन्य नीतिमा सहजीकरण गर्दा लगानीकर्ता उत्साहित भएका छन्। सकारात्मक नीति आएपछि अब विस्तारै बजार बढ्ने अपेक्षा गरेका छौं। मौद्रिक नीतिलगत्तै एक्कासि लगानीकर्ता उत्साहित हुनु स्वाभाविक हो। किनभने तीन वर्षदेखि नबेचेर होल्ड गरेर बसेकाहरूले पनि अब किन्दा राम्रो होला भन्ने आशा जागेको छ। यसैले बेच्नेभन्दा पनि किन्नेको आकर्षण बढेको देखिन्छ। आइतबारकै जस्तो सेयरबजार सर्किट नै लाग्ने अवस्था नभए पनि केही समय राम्रै हुन्छ कि जस्तो लाग्छ। आम लगानीकर्ताले चाहेको ठ्याक्कै नभए पनि अहिलेको मौद्रिक नीति लगानीकर्ताका लागि हितकारी छ। राधा पोखरेल अध्यक्ष, नेपाल पुँजीबजार लगानीकर्ता संघ मौद्रिक नीतिले राम्रो सन्देश दिएकैले सेयर बजारमा उत्साह बढ्यो। यो सकारात्मक सन्देशले लगानीकर्तासँग भएको खल्तीको पैसा निकालेर सेयर किन्न तयार भए। उनीहरूसँग खल्तीमा पैसा थियो तर भोलिका दिनमा कस्तो नीति आउला भनेर अलमल्लमा थिए। अहिले नीति राम्रो आयो भनेपछि लगानीकर्ता सेयर किन्न तयार भएका हुन्। राष्ट्र बैंकलाई सबैले दोष दिँदै आएका थिए तर हामी पनि पुँजीबजारप्रति सकारात्मक छौं है भनेर केन्द्रीय बैंकले संकेत गरेको छ। जसले गर्दा लगानीकर्ताको आत्मबल बढाएको छ। बजारको माहोल सकारात्मक भएकाले अब राम्रो हुने आशा गर्ने ठाउँ छ। किन्ने र बेच्ने योजना बनाएर कारोबार गर्नेलाई पक्कै बजार राम्रो छ। नवराज दाहाल, सेयर विश्लेषक"
साना किसान विकास लघुवित्तको लाभांश घोषणा,काठमाडौं : साना किसान विकास लघुवित्त वित्तीय संस्थाले लाभांश वितरण गर्ने घोषणा गरेको छ। संस्थाले गत आर्थिक वर्षको मुनाफाबाट सेयरधनीलाई २० प्रतिशतका दरले लाभांश दिने घोषणा गरेको हो। लघुवित्तको सञ्चालक समितिका मंसिर २४ गते बसेकोे बैठकले उक्त दरमा लाभांश वितरण गर्ने निर्णय गरेको बताइएको छ। जसअनुसार लघुवित्तको चुक्ता पुँजीको १५ प्रतिशतका दरले बोनस सेयर र ५ प्रतिशतका दरले नगद लाभांश (करसहित) गरी कुल २० प्रतिशत लाभांश वितरण गर्ने घोषणा गरेको हो। अब नेपाल राष्ट्र बैंकबाट स्वीकृत भएपछि अबको वार्षिक साधारणसभाले प्रस्ताव पारित गरेपछि मात्रै लाभांश वितरण गरिने बताइएको छ।

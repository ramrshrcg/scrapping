शीर्षक,विवरण
राष्ट्रपति रनिङ शिल्डको उपाधि बेनीलाई,"बेनी : बेनी नगरपालिकाले नवौ म्याग्दी जिल्ला स्तरीय राष्ट्रपति रनिङ शिल्ड खेलकुद प्रतियोगिताको उपाधि जितेको छ। यसअघि लगातार तीन वर्ष शिल्ड जितेर कब्जा जमाएको नगरपालिकाले चौथो पटक पनि प्रतियोगिता जितेको हो। जिल्ला खेलकुद विकास समितिको आयोजनामा दुई दिनसम्म सञ्चालन भएको प्रतियोगितामा विजयी बेनी नगरपालिकाले १५ स्वर्ण, १२ रजत र ७ कास्य पदक जितेको जिल्ला खेलकुद विकास समितिका अध्यक्ष दिनेश केसीले बताए। ९ स्वर्ण, ९ रजत र ६ कास्य पदक सहित रघुगंगा गाउँपालिका द्वितीय र ४ स्वर्ण, ४ रजत र ३ कास्य पदकसहित अन्नपूर्ण गाउँपालिका तृतीय भएका छन्। मालिका गाउँपालिकाले तीन स्वर्ण, सात रजत र ४ कास्य, मंगला गाउँपालिकाले तीन स्वर्ण र एक रजत, धवलागिरी गाउँपालिकाले २ स्वर्ण, ३ रजत र १२ कास्य पदक जितेका छन्। गण्डकी प्रदेश स्तरीय प्रतियोगितामा सहभागि हुने खेलाडी छनौट गरिएको छ। भलिबल, एथलेटिक्स, कवड्डी, मार्सल आर्टका ३६ विभिन्न विधामा स्थानीय तह स्तरीय प्रतियोगिताबाट छनौट भएर आएका खेलाडीहरूबीच प्रतिस्पर्धा भएको थियो। प्रथम हुने पालिकाले रनिङ शिल्डसहित ट्रफी, मेडल र प्रमाणपत्रसहित नगद २० हजार रुपैयाँ पुरस्कार पाएको छ। उपविजेता र तृतीय हुनेले ट्रफी, मेडल र प्रमाणपत्रसहित नगद १५ हजार रुपैयाँ र १० हजार रुपैयाँ पुरस्कार पाएका छन्। प्रतिनिधिसभा सदस्य खमबहादुर गर्बुजा (खम्बिर)ले पुरस्कार वितरण गरेका थिए। उसुमा रघुगंगा गाउँपालिकाले २ स्वर्ण, ३ रजत र १ कास्य, बेनी नगरपालिकाको २ स्वर्ण, १ रजत र ३ कास्य र अन्नपूर्ण गाउँपालिकाले २ स्वर्ण, २ रजत र २ कास्य पदक जितेको छ। कवड्डीको छात्रामा मालिका गाउँपालिका प्रथम र मंगला गाउँपालिका द्वितीय तथा छात्रातर्फ बेनी नगरपालिका प्रथम र मालिका गाउँपालिका द्वितीय भएका छन्। छात्रा भलिबलमा अन्नपूर्ण गाउँपालिका प्रथम र बेनी नगरपालिका द्वितीय भए। छात्र भलिबलमा बेनी नगरपालिका प्रथम र अन्नपूर्ण गाउँपालिका द्वितीय भएका छन्।"
"पुँजी बढाउँदै आत्ममिलन, अध्यक्षमा तिमल्सिना चयन","काठमाडौं : काठमाडौंको मीनभवनमा रहेको आत्ममिलन बचत तथा ऋण सहकारी संस्थाले विभिन्न कार्यक्रमसहित नयाँ कार्यसमितिको चयन गर्दै १६औं साधारणसभा शनिबार सम्पन्न गरेको छ। उक्त साधारणसभाले उद्धव तिमल्सिनाको अध्यक्षतामा सात सदस्सीय कार्यसमिति निर्विरोध चयन गरेको छ भने कृष्णप्रसाद तिमल्सिनाको संयोजकत्वमा तीन सदस्यीय लेखा (सुपरिवेक्षण) समिति पनि गठन गरेको छ। कार्यसमितिका पदाधिकारीमध्ये उपाध्यक्षमा जगन्नाथ तिमिल्सिना, कोषाध्यक्षमा होमप्रसाद तिमिल्सिना यस्तै सदस्यहरूमा शिवप्रसाद तिमिल्सिना, शारदा शर्मा बस्ताकोटी र हरिप्रसाद शर्मा निर्विरोध चयन भएका हुन्। सचिवमा बद्रिप्रसाद शर्मा तिमिल्सिना छानिएका छन्। लेखा (सुपरिवेक्षण) समितिका अन्य दुई सदस्यमा भने भगवती तिमल्सिना र दुर्गाप्रसाद तिमिल्सिना चयन भए। सचिवबाहेक सबै पदाधिकारी निर्विरोध निर्वाचित भएको नवनिर्वाचित अध्यक्ष उद्धव तिमल्सिनाले जानकारी दिए। साधारणसभा राष्ट्रिय समावेशी आयोगका अध्यक्ष डा रामकृष्ण तिमल्सेनाको प्रमुख आतिथ्यतामा सम्पन्न भएको थियो। बन्द सत्र अघिको औपचारिक कार्यक्रममा बोल्दै प्रमुख अतिथि तिमल्सेनाले सहकारीहरू विभिन्न कारणले गम्भीर अवस्थामा पुगिरहेको यो समयमा व्यवस्थापकीय रूपमा आत्ममिलन सहकारी अब्बल रहेको यसका क्रियाकलापले पुष्टि गरेको बताए। अहिले सहकारीसम्बन्धी धेरै नकारात्मक कुरा आइरहेका छन्। तर, यो आत्ममिलन सहकारीले हरेक कोणलाई मिहिन ढंगले केलाएकाले धरमराउने अवस्था आएको छैन। यसलाई म नजिकबाट नियालिरहेको छु। यो क्रम निरन्तर रहनुपर्छ, उनले भने। आफूसमेत यो सहकारीको सेयर सदस्य रहेको उल्लेख गर्दै उनले सहकारीहरूले आफूलाई समय अनुकूल व्यवस्थित बनाउँदै लैजानु पर्नेसमेत बताए। २०६४ साल पुस २२ गते २९ सदस्यबाट २ लाख ९० हजार रुपैयाँ सेयर रकम संकलन गरी सुरु भएको आत्ममिलन सहकारीमा हालसम्म १ हजार ३० सेयर सदस्य पुगिसकेका छन्। सहकारीको व्यवस्थापन र मितव्ययिता देखेर यसमा सेयर लगानी गर्ने क्रम पछिल्लो समय अझै बढ्दै गएको सहकारीको दाबी छ। साधारणसभामा कोषाध्यक्ष होमप्रसाद तिमिल्सिनाले प्रतिवेदन प्रस्तुत गर्दै गत आर्थिक वर्षमा २ करोड १५ लाख सेयर पुँजी रहेकोमा यस आर्थिक वर्षमा ३ लाख रुपैयाँ थपिएको बताए। यस्तै गत आर्थिक वर्षमा १७ करोड ३ लाख कारोबार भएकोमा यसपाली ३५ लाख रुपैयाँले वृद्धि भएको उनले सुनाए। यो सहकारीको कुल नाफा ३१ लाख रुपैयाँभन्दा बढी छ भने कोषहरू १ करोड २९ लाख रुपैयाँ बराबरको छ। सहकारीले साधारणसभाको अवसरमा शनिबार विभिन्न विधामा सेयर सदस्य र सदस्यका छोराछोरीलाई सम्मान तथा पुरस्कृतसमेत गरेको थियो।"
चार्जिङ स्टेशनको अभावका कारण विद्युतीय गाडीमा लगानी बढाउन समस्या,"काठमाडौं : चार्जिङ स्टेशनको अभावका कारण विद्युतीय सवारीमा लगानी बढाउन समस्या भएको अटो मोबाइल्स एशोसिएशन अफ नेपालका निवर्तमान अध्यक्ष डाध्रुव थापाले बताएका छन्। शुक्रबार नाडा अटोमोबाइल्स एशोसिएशन अफ नेपालको ४७ औं वार्षिक साधारण सभालाई सम्बोधन गर्दै उनले देशभर २ सय ५० ओटा मात्रै चार्जिङ स्टेशनले नपुगेकाले बढाउन सरकारको ध्यानाकर्षण गराएका हुन्। चार्जिङ स्टेशकै अभावले वातावरणमैत्री इलेक्ट्रोनिक भेइकल (ईभी)मा लगानी बढाउन व्यवसायीहरू डराइरहेको उनको भनाइ छ। उनले देशभर चार्जिङ स्टेशन बढाउन अर्थमन्त्री डा प्रकाशशरण महतको ध्यानाकर्षण गराए। अर्थमन्त्री डा महतले चार्जिङ स्टेशनलाई विस्तारै प्रमोट गर्न लामो दूरीकोलाई प्रणालीगत रुपमा बढाउने सोच रहेको बताए। उनले नाडाले पनि सरकारसँग हातेमालो गरेर काम गर्न प्रस्ताव गरे। अर्थमन्त्री महतले करका विषयमा धेरै नबोल्न आग्रह गरे। करका विषयमा बोल्दा यसको पृष्ठभूमि बुझ्न जरुरी रहेको उनको भनाइ थियो। सरकारले दिएको कर छुटको लाभ नागरिकले पनि पाउनुपर्छ। तर, त्योअनुसार नागरिकले सहुलियत पाएका छैनन्। त्यसैले यो विषयमा व्यवसायीहरू बोल्न आवश्यक छैन। नेपाल चेम्बर्स अफ कमर्शका अध्यक्ष राजेन्द्र मल्लले सरकारले भन्सारको दर आँखा चिम्लिएर जे पायो त्यही तरिकाले नलिन आग्रह गरे। मल्लले भने, 'कर भारतभन्दा ४ गुणा बढी छ। यसले सबैतिर महंगी बढ्छ। यससँगै उनले २० वर्ष पुराना गाडी भ्यालीबाट हटाउन अनुरोध गरे। नेपाल उद्योग परिसंघका अध्यक्ष राजेशकुमार अग्रवालले अर्थतन्त्र विस्तारै सुधारतर्फ गएको तर पूर्ण रुपमा चलायमान भइनसकेको बताए। नेपाल उद्योग वाणिज्य महासंघ (एफएनसीसीआई)का अध्यक्ष चन्द्रप्रसाद ढकालले पछिल्लो समय उद्योगी, व्यवसायी र नेपाल विद्युत प्राधिकरणको विवाद अन्त्य नभएकाले न्यायिक आयोग गठन गर्नुपर्नेमा जोड दिए।"
"उत्पादन बढ्यो, मूल्य कुर्दै सुन्तला किसान","धनकुटा : गत वर्षको भन्दा दोब्बर उत्पादन र राम्रो बजार भाउले धनकुटा२ सिप्तिङका जितेन्द्र राईलाई उत्साहित बनाएको छ। गाउँमा सबैभन्दा बढी क्षेत्रफलमा सुन्तला रोपेर फलाउने उनी अरू किसानभन्दा बढी आम्दानी गर्छन्। ४२ रोपनी क्षेत्रफलको सुन्तला बगैंचा छ। ११ सय बिरुवा छन्। जसमध्ये ९ सय बोटले उत्पादन दिइरहेको उनी बताउँछन्। गत वर्षको सिजनमा २० लाख रुपैयाँको सुन्तला बिक्री गरें उनी भन्छन्, यो वर्षको सिजनमा ४० लाख कमाउने लक्ष्य छ। सुन्तला फागुनसम्म बगैंचामा राखेर बिक्री गर्ने उनको भनाइ छ। पोहोर सुन्तलामा रोग लागेर सुन्तला उत्पादन सोचेजस्तो नभए पनि यसपालाको सिजन सोचेजस्तै भएको उनको भनाइ छ। गाउँमा उनीजस्ता ४० भन्दा बढी घरपरिवार किसानले डेढ दशकअघिबाट व्यावसायिक सुन्तला रूपले सुन्तला खेती गर्दै आएका छन्। सुन्तलाले यो गाउँमा परिवर्तन ल्याएको बताउँदै जितेन्द्र भन्छन्, सबैका छोराछोरी बोर्डिङ स्कुलमा पढिरहेका छन्, घरघरमा बिजुली र डिस होम च्यानल जोडिएका छन्। जितेन्द्रका अनुसार सिप्तिङमा सुन्तलाबाट यो सिजनमा करिब करोडभन्दा बढी भित्रिने गर्छ। अधिकांश किसानले स्थानीय खोकु जातका सुन्तला लगाएका छन्। एक पटक रोपेपछि १० वर्षसम्म सुन्तलाबाट निरन्तर आम्दानी लिन सकिन्छ। यति हुँदाहुँदै पनि सुन्तला भण्डारका लागि कोल्डस्टोर नहुँदा पाउनुपर्ने जति फाइदा नपाएको किसानहरू बताउँछन्। रोगकिराको प्रकोप, सिँचाइ, मलखाद र प्राविधिक सेवाको अभाव झेल्दै फलाएको सुन्तला कोल्डस्टोर नभएकोले सिजनभित्रै टिपेर बेचिसक्नुपर्ने बाध्यतामा छन्, उनीहरू। जितेन्द्र भन्छन्, कोल्डस्टोर भए सिजनमा सुन्तला भण्डारण गरेर बेमौसममा निकाल्दा धेरै भाउ पाइन्थ्यो। सहिदभूमि गाउँपालिका ३ डाँडागाउँका यमकुमार राई पनि सुन्तला उत्पादन यो वर्ष विगतको भन्दा राम्रो भएको बताउँछन्। यतिबेला किसानलाई सुन्तला टिप्न भ्याइनभ्याइ छ। सुन्तलाको व्यावसायिक खेती गर्ने किसानले एकै सिजनमा ३ देखि २० लाख रुपैयाँसम्म आम्दानी गर्छन्। यो सिजनमा सुन्तला उत्पादन बढेसँगै उत्साहित बनाएको किसानको भनाइ छ। सुन्तला बिक्री गर्न किसानलाई बजारको समस्या छैन। खरिदका लागि व्यापारीहरू किसानको घरैमा पुग्ने गर्छन्। गुणस्तरको हिसाबले नेपाल र एसियामा नाम कमाउन सफल यहाँको स्वादिलो, रसिलो र गुलियो सुन्तला धनकुटा जिल्लाका स्थानीय बजारका साथै धरान, इटहरी, विराटनगर, काठमाडौंलगायत भारतका विभिन्न सहरहरूसम्म पुग्छ। जिल्लाको धनकुटा नगरपालिकासहित सहिदभूमि गाउँपालिका, चौबिसे गाउँपालिकामा सुन्तलाको व्यावसायिक खेती हुन्छ। यी बाहेक पछिल्लो समय महालक्ष्मी नगरपालिका, पाख्रिवास नगरपालिका र साँगुरीगढी गाउँपालिकामा सुन्तलाको व्यावसायिक खेती बढ्दो छ। तर, सुन्तलाको बिरुवामा देखिएको सिट्रस ग्रिनिङ्ग, फुटफ्लाहीजस्ता समस्याको दीर्घकालीन समाधान नहुँदा कतिपय किसान भने निराश देखिन्छन्। कृषि ज्ञान केन्द्र धनकुटाले गत वर्षको तुलनामा यो वर्ष जिल्लामा सुन्तला उत्पादन १५ प्रतिशतसम्म बढ्ने आंकलन गरेको छ। गत वर्षको तथ्यांकअनुसार धनकुटामा १६ करोड ८९ लाख रुपैयाँबराबरको २ हजार ८ सय १५ मेट्रिकटन सुन्तला उत्पादन भएको कृषि ज्ञान केन्द्र धनकुटाका प्रमुख नगेन्द्रबहादुर रानाको भनाइ छ। जिल्लाको करिब ७ सय हेक्टर क्षेत्रफलमा सुन्तलाको व्यावसायिक रूपमा खेती हुन्छ। सुन्तला एक पटक रोपेपछि १० वर्षसम्म निरन्तर आम्दानी लिन सकिने किसानहरूको भनाइ छ। खोकुमा मासिँदै दक्षिण एसियामै स्वादिलो सुन्तला भनेर नाम कहलिएको र एक खालको पहिचान नै बनाएको स्थानीय खोकु जातको सुन्तला पछिल्लो समय मासिन थालेको छ। सिट्रस सिल्ला एक प्रकारको किराले एउटा सुन्तलाबाट अर्को सुन्तलामा ग्रिनिङ भाइरस जातको रोग सार्दै जाने र उक्त रोगले सुन्तलाको बोटबाट विस्तारै पात, हाँगा झर्ने विस्तारै बोट सुक्दै जान थालेपछि स्थानीय खोकु जातको सुन्तला मासिन थालेको हो। सुन्तला पाकेर पहेँलपुर देखिने यस क्षेत्रका अधिकांश किसानको बगानमा यो सिजन सुन्तला फलेको देखिँदैन। गुलियो र स्वादिलो हुने खोकु जातको सुन्तलाले पछिल्लो केही वर्षयता आकार र स्वादसमेत परिवर्तन गरेको छ। साबिक खोकु गाविस हालको सहिदभूमि गाउँपालिका वडा नं ४ र ५ वडामा उत्पादन हुने खोकु जातको सुन्तला धनकुटामा मात्र नभई देशैभरि लोकप्रिय छ। जलवायु परिवर्तनको कारणले पनि अहिले खोकुको तत्लो भेगबाट सुन्तला मासिँदै माथिल्लो भेगसम्म आइपुगेको छ। विगतका वर्षहरूमा धेरै उत्पादन हुने सुन्तला पछिल्लो समय मासिँदै गइरहेको सहिदभूमि गाउँपालिका ४ खोकुका किसान दीपक राई बताउँछन्। स्थानीय खोकु जातको सुन्तलालाई संरक्षण गर्न गाउँपालिकाले केही कामहरू गरिरहेको सहिदभूमि गाउँपालिका अध्यक्ष मनोज राईको भनाइ छ। यहाँका किसानले पुर्खौंदेखि सुन्तला खेती गर्दै आइरहेका छन्। गाउँमा पचास वर्षभन्दा बढीका सुन्तलाको बोट रहेको स्थानीयको दाबी छ। बर्सेनि सुन्तलाको उत्पादन घट्दै जान थालेपछि यहाँका किसानले विकल्प खोज्न थालेका छन्। यहाँका ८ सय घरधुरीमध्ये ७० प्रतिशतभन्दा बढीले सुन्तलाको व्यावसायिक रूपमा खेती गर्दै आइरहेका छन्।"
"तरलता अधिक, बैंकमा थुप्रियो पैसा","काठमाडौं : अहिले बैंक तथा वित्तीय संस्थासँग कर्जा दिने अधिक क्षमता छ। यस्तो अवस्था आएको लामो समय भयो। तर, लगानी हुन सकेको छैन। यसरी पुँजी थुप्रिँदा बैंकिङ प्रणालीमा पनि अवरोध सिर्जना भएको छ। चालू आर्थिक वर्ष सुरु भएदेखि नै यस्तो स्थितिले निरन्तरता पाएको हो। पछिल्लो समय कर्जा प्रवाह हुन नसक्दा बैंकिङ प्रणालीमा निरन्तर पैसा थुप्रिएको छ। बैंकमा नयाँ कर्जाको माग नै नभएपछि लगानीयोग्य पुँजी पर्याप्त देखिएको हो। यसैकारण केन्द्रीय बैंकले पुस महिना सुरु भएयता निक्षेप संकलन उपकरणबाट १ खर्ब ८० अर्ब रुपैयाँ पैसा तानेको (प्रशोचन गरेको) छ। यो पुसको १९ दिनभित्र ९ पटक बोलकबोलमार्फत रकम तानेको हो। जस्मा केन्द्रीय बैंकले पुस १९ गते मात्रै २१ दिने निक्षेप संकलनमार्फत २० अर्ब रुपैयाँ, पुस १८ गते दुईहप्ते निक्षेप संकलनमार्फत २५ अर्ब रुपैयाँ तान्यो। यता राष्ट्र बैंकले निक्षेप संकलन गरेर अन्तरबैंक ब्याजदरलाई सीमाभित्र राख्न प्रयास गरिरहेको बताएको छ। नेपाल राष्ट्र बैंकका प्रवक्ता डा गुणाकर भट्टका अनुसार ब्याजदर करिडोरको अवधारणाअन्तर्गत अन्तरबैंक ब्याजदरको सीमा ३ प्रतिशतभन्दा तल जान नदिने भनेर तोकेको थियो। तर, लामो समयदेखि एउटा बैंकले अर्को बैंकसँग कर्जा लिने अन्तरबैंक ब्याजदर ३ प्रतिशतभन्दा तल रहँदै आयो। यसैले केन्द्रीय बैंक यसमा बढी सतर्क हुन खोजेको छ। अन्तरबैंक ब्याजदर सीमाभन्दा तल गएकाले निक्षेप संकलनको बोलकबोलमार्फत बैंकिङ प्रणालीबाट पैसा तानेको हो। यसैले पुस १८ र १९ गते अन्तरबैंक ब्याजदर ३ प्रतिशत माथि आएको छ, प्रवक्ता डा भट्टले अन्नपूर्णसँग भने, बैंक तथा वित्तीय संस्थामा तरलता बढी भएर तानिएको हो। बैंकहरूको अनिवार्य नगद मौज्दात (सीआरआर) ४ प्रतिशतबाहेकको अधिक तरलताको रकम करिब एक खर्ब रुपैयाँ छ। यतिबेला तरलता बढिरहनुको कारण गत वर्षको तुलनामा आयात पनि घटेको छ। अन्य क्षेत्रमा पनि कर्जाको माग त्यति नहुँदा यस्तो अवस्था आएको डा भट्टको ठहर छ। अहिले समग्र वाणिज्य बैंक, विकास बैंक र वित्त कम्पनीहरूसँग ४ खर्ब ३३ अर्ब हाराहारी रुपैयाँ कर्जा प्रवाह गर्ने क्षमता छ। यो पुस १८ गतेसम्म बैंकहरूसँग भएको क्षमता हो। यतिबेला (पुस १८ गतेसम्म) बैंकहरूको लगानीयोग्य क्षमता (तरलता) खुकुलो अर्थात् कर्जानिक्षेप अनुपात (सीडी रेसियो) ८० प्रतिशतमा सीमित छ। नीतिगत व्यवस्थाअनुसार बैंकहरूले अधिकतम ९० प्रतिशतसम्मको सीडी रेसियो सीमा कायम गर्न पाउँछन्। यो भनेको बैंकले एक सय रुपैयाँको निक्षेप संकलन गर्दा ९० रुपैयाँ कर्जा प्रवाह गर्न पाउनु हो। तर, यस अनुसार अहिले बैंकहरूसँग पर्याप्त क्षमता अर्थात् १० प्रतिशतको कुशन छ। यसरी अधिक रकम भएकै कारण एक बैंकले अर्को बैंकसँग लिने अन्तरबैंकको ब्याजदर पनि ३ प्रतिशतबाट झरेर न्यून भएको हो। जबकि कुनैबेला तरलता कम हुँदा (गत आवको माघ फागुन, चैत्र, वैशाखतिर) अन्तरबैंक ब्याजदर ७८ प्रतिशतसम्म पुगेको थियो। यता बैंकिङ प्रणालीमा निक्षेप संकलन पनि बढ्दो छ। पछिल्लो समय बैंक तथा वित्तीय संस्थाको कुल निक्षेप ६० खर्ब ६९ अर्ब रुपैयाँ पुगेको छ। यसमध्ये बढी हिस्सा ओगट्ने वाणिज्य बैंकको मात्रै ५३ खर्ब ७२ अर्ब निक्षेप संकलन भएको छ। यसबाहेक विकास र वित्त कम्पनीहरूले ६ खर्ब ९६ अर्ब रुपैयाँ निक्षेप संकलन गरेका छन्। नेपाल राष्ट्र बैंकको तथ्यांकअनुसार वार्षिक करिब ५ खर्ब रुपैयाँ हाराहारीमा निक्षेप वृद्धि भइरहेको छ। तर, जसरी निक्षेप बढेको छ कर्जा प्रवाह गर्ने क्षमता हुँदा पनि थप ऋण बढेको छैन। हालसम्म समग्र बैंक तथा वित्तीय संस्थाबाट ५० खर्ब २९ अर्ब रुपैयाँ लगानीमा छ। यसमध्ये वाणिज्य बैंकको मात्रै ४४ खर्ब ४६ अर्ब रुपैयाँ लगानीमा छ। यसबाहेक ५ अर्ब ८२ अर्ब रुपैयाँ कर्जा विकास र वित्त कम्पनीमार्फत प्रवाह भएको छ। बैंकरहरू भने पुस महिना दोस्रो त्रैमासिक प्रतिवेदन तयार गर्ने महिना भएकाले ऋण दिने पक्षमा छैनन्। किनभने बैंकको प्रतिवेदन बनाउने चटारोमा सकभर प्रवाह भएको कर्जा उठाएर राम्रो प्रतिवेदन बनाउन चाहन्छन्। वर्किङ क्यापिटलको पोलिसीअनुसार पनि त्रैमासको अन्तिम महिना नयाँ कर्जा नदिने भन्ने भएकाले यतिबेला बैंकहरू पुरानो कर्जा रिकभरी गर्न व्यस्त भएकाले लगानीयोग्य पुँजी अधिक हुन गएको नेपाल बैंकर्स संघका अध्यक्ष सुनील केसी बताउँछन्। उनी भन्छन्, समग्र वाणिज्य बैंकसँग कर्जा दिन सक्ने क्षमता अधिक छ। सीडी रेसियो खुकुलो छ। आयात पनि कम हँुदा कर्जा गएको छैन। त्यसमाथि पुसमा रिकभरीमा केन्द्रित भएकाले नयाँ कर्जा नदिएको हो । यस्तै अर्का बैंकर नेपाल बैंकर्स संघका पूर्वअध्यक्षसमेत रहेका नबिल बैंकका प्रमुख कार्यकारी अधिकृत ज्ञानेन्द्र ढुंगाना अहिले लगानी गर्ने वातावरण नभएको बताउँछन्। उनी भन्छन्, पुस महिनामा बैंकहरू कर्जा दिन चाहँदैनन्। अहिले थप कर्जा दिनभन्दा ब्याज र किस्ता उठाउने हो। त्यसमाथि पनि बैंकमा कर्जाका माग छैन । वास्तवमा यतिबेला आम व्यवसायीहरूलाई नयाँ कर्जा लिनेभन्दा पनि भएकै कर्जा तिर्न नै गाह्रो भएको गुनासो गर्छन्। नेपाल उद्योग वाणिज्य महासंघ (एफएनसीसीआई) अध्यक्ष चन्दप्रसाद्र ढकाल उत्पादनदेखि बिक्री सबै २०३० प्रतिशतमा खुम्चिएको बताउँछन्। यसैले पुराना ऋणको ब्याज, किस्ता तिर्न हम्मे भएको उनको गुनासो छ। ढकालका अनुसार व्यवसायीहरूले बैंकबाट पैसा लिएर काम गर्दा भोलिको दिनमा नीति पनि स्थिर होला कि नहोला भन्ने दोधारले कर्जा नलिएको देखिन्छ। ग्लोबल आईएमई बैंकको समेत अध्यक्ष र निजी व्यवसायीहरूको छाता संगठन एफएनसीसीआईको पनि अध्यक्ष भएका ढकाल बजारमा माग र आपूर्ति नै कम भएकाले बैंकबाट कर्जा नगएको तर्क गर्छन्। बैंकमा राम्रै पैसा हुँदा पनि कर्जा गएन तर अब विस्तारै बढ्ला। आम सर्वसाधारणको मनोबल क्रमशः बढ्ला। पछिल्लो पटक राष्ट्र बैंकको नीतिगत व्यवस्था केही हदसम्म राम्रै छ। सरकारको खर्चको भुक्तानी पनि भएको भन्ने आएको छ। पुँजीगत खर्च पनि बढाउने भन्ने छ। यसैले अब राम्रै होला भन्ने आशा छ, अध्यक्ष ढकालले भने । यता निजी व्यवसायीहरूको अर्को छाता संगठन नेपाल उद्योग परिसंघले पनि यही पुस १६ गते अर्थतन्त्रको वास्तविकता आकलन गर्न गरेको एक सर्वेक्षणले समग्र बजार माग खस्किएको निचोड निकालेको थियो। कच्चा पदार्थको मूल्य निरन्तर उकालो लागिरहेको छ। उद्योगको कच्चा पदार्थको आयातमा समेत गिरावट आएको देखिन्छ, परिसंघले बताएको थियो। अधिकांश व्यवसायीहरूले कर्जा लिन नसक्नुको कारण महँगो ब्याज भएको गुनासो आउने गर्छ। तर पछिल्लो समय बैंकहरूले पनि क्रमशः निक्षेपको ब्याजदर एकल अंक अर्थात् ९ प्रतिशत हाराहारीमा झारेका छन्। यसले गर्दा क्रमशः कर्जाको ब्याजदर घट्ने क्रममा छ। केन्द्रीय बैंकले पनि ब्याजदर घटाउने नीतिले नैतिक दबाब दिएकै छ। यसैले अब सर्वसाधारणको आत्मविश्वास बढे व्यवसाय क्रमशः बढ्ने अध्यक्ष ढकालको अनुमान छ । अन्तरबैंक ब्याजदर सीमाभन्दा तल गएकाले निक्षेप संकलनको बोलकबोलमार्फत बैंकिङ प्रणालीबाट पैसा तानेको हो। यद्यपि पुस १८ र १९ गते अन्तरबैंक ब्याजदर ३ प्रतिशत माथि आएको छ। डा गुणाकर भट्ट, प्रवक्ता, नेपाल राष्ट्र बैंक उत्पादनदेखि बिक्री सबै २०३० प्रतिशतमा खुम्चिएको छ। यसैले पुराना ऋणको ब्याज, किस्ता तिर्न हम्मे भएको छ। बजारमा माग र आपूर्ति नै कम छ । चन्द्रप्रसाद ढकाल, अध्यक्ष, नेपाल उद्योग वाणिज्य महासंघ वर्किङ क्यापिटलको पोलिसीअनुसार पनि त्रैमासको अन्तिम महिना नयाँ कर्जा नदिने भन्ने भएकाले यतिबेला बैंकहरू पुरानो कर्जा रिकभरी गर्न व्यस्त भएकाले लगानीयोग्य पुँजी अधिक भएको हो । सुनील केसी, अध्यक्ष, नेपाल बैंकर्स संघ"

शीर्षक,विवरण
एकताको प्रतीक छठ,"सूर्य पूजाको परम्परा प्राचीन कालदेखिको हो जुन विश्वव्यापी छ। नेपाल, भारत, बेबिलोन, युनान, मिश्र तथा जापानलगायत थुप्रै देशमा सूर्य उपासनाको परम्परा पाइन्छ। कात्तिक महिनामा मन्द जाडोसँगै नेपाली जनमानसमा छुट्टै उत्साह, आनन्द र धार्मिक निष्ठाको वातावरण सिर्जना हुन्छ। तिहार सकिएसँगै भाइटीकाको भोलिपल्टदेखि पवित्रता, निष्ठा र आस्थाको छठ पर्व आरम्भ भइसकेको छ। राजधानीसहित देशको अधिकांश भागमा चार दिनसम्म छठ पर्वको रंगमा रमेको हुन्छ। कार्तिक शुक्ल चतुर्थी तिथिबाट छठ पर्वको विधिपूर्वक पूजा कार्य शुभारम्भ हुन्छ। कार्तिक महिनाको शुक्लपक्षको षष्ठी तिथिका दिन छठ पर्व मनाउने गरिन्छ। चार दिनसम्म हुने छठ पर्व विधिपूर्वक पूजा गरी तथा व्रत बसेमा मनोकामना अनुसारको भाकल पूरा हुने विश्वास राखिन्छ। छठ व्रतमा शारीरिक र मानसिक दुवै रूपबाट शुद्ध हुनुपर्छ। छठको व्रतका नियम निकै कडा हुने गर्छन्। परम्पराअनुसार छठका दिन साँझ अस्ताउँदो सूर्यलाई जलाशयमा उभिएर पूजासहित अर्घ दिनुपर्ने प्रचलन छ। त्यसपछि रातभर नदी तथा तलाउ किनारमा बसी भजनकीर्तन गर्दै भोलिपल्ट सप्तमीका दिन बिहान उदाउँदो सूर्यलाई पुनः अर्घ दिएपछि पूजा विसर्जन गरिन्छ। षष्ठीको साँझ र सप्तमीको बिहान अर्घ दिने बेलामा घाटको दृश्य अति मनमोहक र संगीतमय हुन्छ। छठ सूर्य उपासनाको महान् पर्व हो। सूर्य पूजाको परम्परा प्राचीन कालदेखिको हो जुन विश्वव्यापी छ। नेपाल, भारत, बेबिलोन, युनान, मिश्र तथा जापानलगायत थुप्रै देशमा सूर्य उपासनाको परम्परा पाइन्छ। सूर्यको उपासना आरोग्य र आयुष्मानका लागि पनि गरिन्छ। साथै, यस पर्वमा व्रत बसेमा चर्मरोग र कुष्ठरोग निदान हुन्छ भन्ने मान्यतासमेत पाइन्छ। छठ पर्व मनाउँदा पारिवारिक कल्याण, सन्तानसुख तथा मनोकामना पूरा हुने विश्वास गरिन्छ। हिन्दू धार्मिक र पौराणिक आख्यानहरूमा सूर्य उपासनाको उल्लेख छ। छठको पूर्वरूप (सूर्य उपासना) वेदमै पाइन्छ। छठी माताको प्राधान्य हुने गरी मनाइने वर्तमान छठको प्रारम्भ गुप्तकालतिर भएको जस्तो देखिन्छ। भविष्य पुराण र पद्म पुराणमा समेत यसका वर्णन पाइन्छ। भनिन्छ, अत्रि मुनिकी पत्नी अनुसुयाले यो षष्ठीव्रतको थालनी गरेकी थिइन्। महर्षि अत्रिकी पत्नी अनसुयाले आफ्ना पतिको दीर्घायु, गहिरो दाम्पत्य प्रेम र अटल सौभाग्यका लागि षष्ठीव्रत गरेकी थिइन्। अग्नि पुराणका अनुसार चौध वर्षको वनवास र एक वर्षको अज्ञातवास बसेको बेला कुन्ती, द्रौपदीसहित पाण्डवले यो व्रत गरेको महाभारतमा वर्णन गरिएको पाइन्छ। त्रेता युगमा राजा दशरथकी रानी कौशल्याले पनि यो व्रत गरेको बताइन्छ। सूर्य र जलको शक्ति तथा महत्व झल्काउने यस पर्वमा सफा र चोखो हुनुपर्ने तथा शुद्ध खानेकुरा खानुपर्ने मान्यता छ। छठ पर्व आउनुभन्दा केही दिन पहिलेदेखि नै घरमा माछामासु बर्जित हुने गरेको छ। कार्तिक शुक्ल पक्षमा चार दिनसम्म मनाइने छठ पर्वको पहिलो दिनलाई नहाए खाएके दिन पनि भन्ने गरिन्छ। शुक्रबारदेखि विधिवत् रूपमा सुरु भएको छठ पर्वको मुख्य षष्ठीको दिनलाई सजिया घाट भनेर मनाइन्छ। पहिलो दिन नहाए खाएको दिन व्रतालुहरूले खोला, नाला, नदी, पोखरी र तलाउलगायतका जलाशयमा नुहाइधुवाई गरेर लसुन र प्याज नहालेको चोखो शाकाहारी खाना खाने गर्छन्। यस दिन छठ व्रत गर्ने व्रतालुहरूले दतिउनले मुख धुने, हातखुट्टाको नङ काट्ने र नुहाएर मात्र शुद्ध सात्विक भोजन ग्रहण गर्छन्। छठको दोस्रो दिन अर्थात् पञ्चमी तिथिको दिनलाई खरना भनिन्छ। शनिबार परेको खरनाका दिन व्रतालुहरू दिनभरि निर्जला व्रत बसेर साँझपख नुहाएर चोखो भई आफ्नो कुल देवताको पूजाकोठामा माटोको नयाँ चुलो बनाउँछन्। बेलुकीपख दूध, चामल र सख्खरको खीर पकाई प्रसादको रूपमा चन्द्रोदयपछि षष्ठीदेवीलाई चढाएर पूजापाठ गरेपछि व्रतालुहरूले प्रसादका रूपमा लिने चलन छ। छठको तेस्रो दिन अर्थात् षष्ठी तिथिलाई छठको मुख्य दिन मानिन्छ। जसलाई सँझीया घाटे पनि भनिन्छ। छठ पूजामा सूर्य भगवान् र छठी मातालाई पूजापाठ र अर्घ दिन गहुँ वा चामलको पिठोबाट ठेकुवा बनाउने गरिन्छ। सँझीया घाटका दिन व्रतालु महिलाहरूले नदी, पोखरी, तलाउलगायतका जलाशयमा तयार पारिएको छठघाटमा पुगेर साँझ अस्ताउँदो सूर्यलाई अर्घ दिइन्छ। चौथो दिन अर्थात् सप्तमी तिथिका दिन झिसमिसेमै व्रतालुहरू फेरि नुहाइ धुवाइ गरी पूजा सामग्री र प्रसाद लिएर सूर्य नउदाउँदै छठघाटमा पुग्छन्। सिरसोता वरिपरि बसेर छठी माताको गीत गाउँदै उनीहरूले श्रीमान् वा श्रीमती तथा छोराछोरी र परिवारका सदस्यहरूको सुस्वास्थ्य, दीर्घायु र प्रगतिका लागि छठी मातासँग अनुनय गर्छन्। सूर्यलाई अर्घ दिएपछि छठघाटमै व्रतालु महिलाहरूले एकअर्काको नाकको टुप्पादेखि सिउँदोसम्म सिन्दूर लगाइदिन्छन्। त्यसपछि उनीहरू आआफ्नो घर फर्किन्छन्। उदाउँदो सूर्यलाई अर्घ दिएपछि छठपर्व विधिवत् रूपमा समापन हुन्छ। यस दिनलाई परना भन्ने चलन छ। छठ पर्वमा बाँसको ढाकी, डग्री, माटोको कोसिया कुरबार, हात्तीलगायतका सामग्रीसहित पूजा गरिन्छ। ठेकुवा, भुसुवा, केरा, खाजा, उखु, हल्दी, अदुवा एवं विविध प्रकारको मिठाई तथा फलफूल सूर्य देवतालाई अर्पण गरिन्छ। उखु, केरा, मुला, गाँजर, बेसार, नरिवल, सुन्तला जस्ता फल आदि भगवान्लाई भोग लगाइन्छ। त्यस्तै, प्रसादको रूपमा कृषि उत्पादनको महत्व दिन्छ। पुरानो समाजको जातीय अन्तरसम्बन्ध र अर्थतन्त्रको संयोजन पनि यसमा देखिन्छ। यो समस्त जातजातिले मनाउने पर्व पनि हो। समान रूपमा एउटै पोखरी या जलाशयको किनारमा सूर्यको पूजा गर्ने चलन जातीय समन्वय र सद्भावको ज्वलन्त उदाहरण हो। पण्डित र पुरोहितबिना यो महिलाप्रधान व्रत छ। दलितले बनाएको बाँसका सामान, कुमालले बनाएको भाँडो, माटीको हात्ती, दियो, कृषकले उत्पादन गरेका कृषिसामग्री यो पूजामा पवित्र मान्नेर प्रयोग गरिएको छ। भाकल पूरा भएका पहाडी र मुस्लिम धर्मावलम्बी पनि छठ मनाउने गरेको पाइन्छ। आजको जातीय विद्धेष र भेदभाव छुवाछूतले भरिएको समाजमा यस पर्व सबैमा समान सहभागिताले सामाजिक सद्भाव र सामाञ्जस्य र एकताको सन्देश दिन्छ।"
भूकम्पले जे सिकायो,"संघीय, प्रदेश र स्थानीय तहमा भबनहरू बनाउँदा राष्ट्रिय भवन निर्माण संहिता अनिवार्य लागू गर्नुपर्ने देखिन्छ । नेपाल भूकम्पीय जोखिम क्षेत्रमा रहेको देश हो। यो इन्डियन टेक्नोनिक प्लेट र युरासियन प्लेटमा युरासियन प्लेटको जोडाइमा रहेको छ। इन्डियन प्लेट, युरासियन प्लेटमा हरेक वर्ष ३८४८ सेन्टिमिटर धसिँदै गएको पाइन्छ। यसकारण जमिनमुनि आन्तरिक शक्ति जम्मा हँुदै गएर बेलाबेलामा सो निस्कँदा भूकम्प जाने गरेको हो। नेपालमा धेरै भूकम्प गएका छन्। पहिलो नापिएको भूकम्प सन् १२५५, जुन ७ को हो। त्यसपछि ६ रेक्टरभन्दा ठूलो भूकम्पहरूमा सन् १२६०, १४०८, १५०५, १६८१, १७६७, १८१०, १८३३, १८६९, १९१६, १९३४, १९६६, १९८०, १९८८, २०११, २०१५ मा गएको तथ्यांक भेटिन्छन्। सन् २०१५ २५ अप्रिल (२०७२ साल)को भूकम्पले नेपालमा धेरै धनजनको क्षति भएको थियो। सन् २०१५ २५ अप्रिल (२०७२ साल)को ७८ रेक्टरको भूकम्पले गर्दा १ लाख ३८ हजार १ सय ८२ पूर्णरूपमा र १ लाख २२ हजार ६ सय ९४ आंसिक रूपमा घरहरू भत्केका थिए भने आधिकारिक रूपमा ८ हजार ८ सय ५७ मानिस मरेका थिए। इन्डियन टेक्नोनिक प्लेट र युरासियन प्लेटमा युरासियन प्लेटको जोडाइमा रहेको छ। यसकारण जमिनमुनि आन्तरिक शत्तिा जम्मा हुँदै गएर बेलाबेलामा सो निस्कँदा भूकम्प जाने गरेको हो। पश्चिम नेपालमा झन्डै ५ सय वर्षदेखि ठूलो भूकम्प आएको छैन। कुनैं न कुनै बेला ठूलो क्षति हुन सक्ने ठूलो भूकम्प आउन सक्छ। २०८० कार्तिक १७ शुक्रबारको राति ११४७ मा बारेकोट गाउँपालिकाको रामीडाँडामा इपिसेन्टर पारेर जाजरकोटमा ६४ म्यग्निच्युडको भूकम्प गएको थियो। सो भूकम्पबाट जाजरकोट, पश्चिम रुकुम, सल्यान र सुर्खेतका विभिन्न नगरपालिका र गाउँपालिकामा क्षति भएको छ। हालसम्मको विवरणअनुसार उक्त भूकम्पमा परी १ सय ५७ जनाको मृत्यु भइसकेको छ भने ३ सय ७२ जना घाइते भएका छन्। गृह मन्त्रालयका अनुसार झन्डै ३ हजार घर पूर्ण रूपमा र ५ हजार घर आंशिक रूपमा भत्किएका छन्। भूकम्प गएको ठाउँको अबलोकनबाट क्षति भएका भवनहरूको बनावट र प्रयोग हेर्दा निम्नअनुसारको अवस्थामा देखिन्छ : बनेका अधिकांश घरहरू ढुंगा माटोको जोडाइमा बनेका छन्। यी ढुंगा माटोले बनाएका घरहरू धेरै वर्ष पुरानो भएको, सानातिना भूकम्पले कमजोर भइसकेको, निर्माणमा प्रयोग गरिएका सामानहरू कमजोर र मक्किसकेको अबस्थामा रहेको देखिन्छ। घरहरू एक तल्ले, दुई तल्ले, दुई तल्ले र बुइँगलसहितका धेरै छन्। भुइँहरू काठ, बास र माटो प्रयोग गरी बनेका छन्। काठ, दाउरामाथि माटो बिछ्याइँ त्यसमाथि ढुंगाको छाना बनाइएको छ। अधिकांश क्षतिग्रस्त घरहरूको गाह्रोमा भूकम्प प्रतिरोधी घरमा राखिनुपर्ने काठहरू नबिछ्याएको देखिन्छ। धेरैजसो ठाउँमा खोलाको गोलो ढुंगाले माटोको जोडाइमा बनेको र भूकम्पको केन्द्रबिन्दु नजिक खानीको ढुंगामा माटोले जोडेर बनाएको देखिन्छ। ढुंगाको गाह्रोको पूरै चौडाइमा ढाक्ने सिंगो ढुंगा देखिँदैन अर्थात् भूकम्प प्रविधि मापदण्ड अनुसार छैनन्। यस क्षेत्रमा बनेका ढलानका घरहरू प्रायः नयाँ भबन भएकाले कम क्षति भएको, थोरै चर्केको, भित्रका गाह्रोहरू केही चर्केको र बिग्रेको साथै प्रायः ती घरहरू समेत भवन संहिताका प्राबधान प्रयोग नभएको पाइएको छ। प्राविधिक सुझावहरू क) तत्कालीन गर्नुपर्ने कामहरू यथाशीघ्र भूकम्पबाट घर भत्केकाहरूका लागि अस्थायी टहराहरू बनाइदिनु पर्ने हुन्छ। अस्थायी टहरा बनाउँदा सकेसम्म भत्केका घरहरूका ढुंगा, काठ आदि प्रयोग गर्नुपर्छ। अस्थायी टहरा बनाउँदा सकेसम्म काठ वा बाँसको फ्रेम र बार बनाइ जस्ताले छाना छाउने अर्थात् काठ र बाँसको फ्रेम बनाई जस्ताले घेर्ने र छाना छाउनु पर्छ। अस्थायी टहरा बनाउँदा अरू न्युनतम पूर्वाधारहरूको व्यवस्था पनि गरिदिनु पर्छ। ख) दीर्घकालीन रूपमा गर्नुपर्ने कामहरू संघीय, प्रदेश र स्थानीय तहमा भबनहरू बनाउँदा राष्ट्रिय भवन निर्माण संहिता एवं भवन मापदण्ड अनिवार्य लागू गर्नुपर्ने देखिन्छ। घर बनाउने प्राविधिक, डकर्मी तथा सिकर्मीहरूलाई भूकम्प प्रविधिसम्बन्धी तालिम अनिवार्य रूपमा दिएर मात्र निर्माणमा संग्लग्न गराउनुपर्ने हुन्छ। साथै स्थानिय जनतामा पनि भूकम्प प्रतिरोधी घर बनाउने प्रविधिबारे जनचेतना जगाउनुपर्ने हुन्छ। पुराना भवनहरूको, भूकम्पीय क्षमता जाँच, पुनरुत्थानप्रबलीकरण अभियान चलाउनुपर्ने देखिएको छ। खोलाबाट निकालिएका गोला ढुंगाहरूबाट बनाइएका घरहरू जोखिम हुने भएको हुनाले प्राविधिकको सल्लाह अनुसार मात्र सावधानी पुर्याएर बनाउनु पर्नेछ। सम्भव भएसम्म घरको गाह्रो बनाउन स्थानीय उत्खनन गरिएका चेप्टा र नियमित आकारका ढुंगाहरू प्रयोग गर्नुपर्छ। घरको गाह्रो बनाउँदा काठको ब्यान्ड राख्नुपर्ने हुन्छ। ढुंगाको गाह्रो बनाउँदा गाह्रोको पूरै चौडाइ भ्याउने गरी अड्काउन लामो ढुंगाको प्रयोग गर्नुपर्छ। घरको छानाको भार घटाउनु पर्ने (काठमाथि धेरै पातलो ढुंगाको स्लेट वा जस्ता पाता राख्दा उपयुक्त हुने) देखिन्छ। २०७२ सालको भूकम्पपछि बनाइएका टिपिकल घरहरूको डिजाइनको सक्दो प्रयोग गर्ने व्यवस्था मिलाउनु पर्छ। भिरालो पहिरो जानसक्ने ठाउँका बस्तीलाई सुरक्षित ठाउँमा एकीकृत बस्तीको निर्माण गरी पुनस्र्थापना गर्नुपर्ने हुन्छ। निष्कर्ष भूकम्पको पुनर्निर्माण गर्दा सम्भव भएसम्म स्थानीय गुणस्तरीय समानको प्रयोग र राष्ट्रिय भवन निर्माण संहिता तथा भवन मापदण्डहरूको पूर्ण पालना गर्नुपर्ने देखिएको छ। तालिम प्राप्त प्राविधिक तथा डकर्मीहरूको सहयोग, भूकम्प प्रतिरोधी घर निर्माण प्रविधिबारे साधारण जनतामा समेत जागरण आवश्यक छ। २०७२ सालको भूकम्पबाट सिकेका ज्ञान र सीपको अबलम्बन गरी संघ, प्रदेश र स्थानीय तहका सरकारहरूको सहभागितामा पुनर्निर्माण कार्य सम्पन्न गर्दा राम्रो र छिटो हुनेछ। त्यस्तै, सम्भावित भूकम्पको पूर्वतयारी पनि गर्दै जानुपर्ने देखिन्छ।  सुवाल स्ट्रक्चरल इन्जिनियरस एसोसिएसन नेपालका अध्यक्ष हुन्।"
मनोकांक्षा पूरा गर्ने पर्व छठ,"एकता, समानता अनि भेदभाव रहितको पर्व हो छठ। मिथिलाञ्चलको घरघरमा मनाइने यस पर्व धार्मिक विधिमा आधारित हुन्छ। पाँच दिनसम्म घरघरमा मनाइने महापर्व छठ यस क्षेत्रकै सबैभन्दा कठोर अनि ठूलो पर्वका रूपमा परिचित छ। आदित्यदेव अर्थात् भगवान् सूर्यको पूजा गर्ने यस पर्वले एकता अनि सद्भावको सन्देश सम्प्रेषण गरेको हुन्छ। एकसाथ सूर्यलाई अर्घ दिइने यसपर्वले मानवलाई पूर्णतया एकताको सुत्रमा बाँधेको हुन्छ। संसारको एकमात्र यस्तो पर्व हो छठ जसमा सबैले एकसाथ सामूहिक रूपमा अस्ताउँदो अनि उदाउँदो सूर्यलाई पुज्ने गर्छन्। एकसाथ सामूहिक रूपमा पुजिने यसपर्वमा विशेषता प्रकृतिलाई पुज्नू हो। प्रकृति पक्कै पनि कुनै धर्म वा समुदायमा सीमित छैन। यसले जहिले नि एकरूपता अनि समानताको अर्थ झल्किने परिभाषा दिएको हुन्छ। छठपर्व क्रमिक रूपमा विस्तारीकरण भइरहेका छन्। धार्मिक आस्था तथा छठीमाईप्रतिको विश्वासले यो पर्व अहिले हरेक सुमदाय अनि धर्म मान्ने व्यक्तिसमक्ष रूपान्तरित भइरहेका छन्। कुनै समय हिन्दू समुदायले मात्र मनाउँदै आएको पर्व क्रमिक रूपमा गैरहिन्दू समुदायको आकर्षणको केन्द्रबिन्दु बनिसकेका छन्। जसले हामीलाई सद्भाव अनि प्रकृतिप्रेमीको सन्देश दिने गर्छ। हिन्दू धार्मिक पुराणहरूमा छठपर्वको महत्त्वलाई विशेष रूपमा उल्लेखित छ। प्राचीनकालमा देवताहरूलाई संकट पर्दा सूर्यलाई आह्वान गरेको घटना अहिले सूर्यको पूजाका रूपमा परिणत भएको छ। भनिन्छ, सूर्यलाई आह्वान गर्दा तत्कालै भक्तजनको मनोकांक्षा पूर्ण गरेका थिए। सत्ययुगमा सती अनुसूर्यया होस् या भगवान् इन्द्र, चाहे द्वापरयुगमा पाण्डव होस् वा द्रौपदी उनीहरूको पुकारलाई भगवान् सूर्यले सुनी उद्धार गरेकै कारण भक्तजनमा छठपर्वको आस्था बढ्दै छन्। भनिन्छ, छठीमाईसमक्ष अहिले पनि सच्चा मनले भाकल गर्दा भक्तजनको मनोकांक्षा पूर्ण हुन्छ। सोहीअनुरूप यो पर्व कठोर भए पनि धार्मिक आस्था अनि श्रद्धामा आधारित भई छठपर्व विस्तारीकरणतर्फ बढ्दै छ। धार्मिक आस्थालाई निरन्तरता दिँदै हरेक वर्षको कार्तिक शुक्ल षष्ठी तिथि र चैत महिनाको शुक्लपक्षको षष्ठी तिथिका दिन सूर्यलाई आह्वान गरिँदै नियमनिष्ठापूर्वक छठ पर्व मनाइने गरिन्छ। एकैसाथ, एकै ठाउँमा भेदभावरहित अनि समानताको प्रतीकका रूपमा मनाउँदै आएको छठपर्वले मानव जीवनमा महाकल्याण गर्दै आएको छ। पछिल्लो समय यस पर्वप्रति अन्य समुदाय अनि धर्म मान्ने व्यक्तिहरूको पनि झुकाव बढ्दै गएको छ। कुनै समयमा हिन्दू मधेसी समुदायमा सीमित रहेको यसपर्व क्रमिक रूपमा पहाडी अनि मुस्लिमलगायतका समुदायले पनि सूर्यको अर्घ दिँदै आएको पाइन्छ। जसले एउटा धार्मिक सद्भाव बढाएको छ। एकताको प्रतीक हुनुका साथै छठ समानताको प्रतीक पनि हो। यसले भेदभावरहित वातावरण बनाउँछ। अन्य समयमा कायम रहेको सामाजिक द्वन्द्व (छुवाछूत, विवाद)लाई परास्त गर्दै छठ जस्तो कठोर पर्व मनाउने क्रममा समानताको बोध दर्शाउने गर्छ। पर्व मनाउने क्रममा एकसाथ जलाशयमा उभिएर अस्ताउँदो अनि उदाउँदो सूर्यलाई अर्घ दिँदै पूजा गर्ने गरिन्छ। यो संसारको एकमात्र यस्तो पर्व हो जुन एकैसाथ, एकै समयमा अनि सामूहिक रूपमा मनाउने गरिन्छ। मिथिलाञ्चलमा मनाइने हरेक पर्वले हामीलाई कुनै न कुनै शिक्षा अनि पाठ सिकाएकै हुन्छ। सोही क्रममा आदिदेव (सूर्य। दिननाथ) अनि छठीमाईलाई पुजिने छठपर्वले सामाजिक सद्भाव कायम राख्दै एकताको पाठ सिकाएको हुन्छ। न कोही धनी, न कोही गरिब, न कोही मधेसी, न कोही पहाडी अर्थात् कुनै पनि क्षेत्र नछुट्ट्याई एकै स्थानमा एक साथ अर्घसहित हात उठाइने छठपर्वको सन्देश हामी सबैले मनन गर्नुपर्ने जरुरी देखिन्छ। जसरी सूर्यले एकरूपले ताप अनि उज्यालो दिन्छ, हावाले एकनासको चिसोपनको अनुभव दिलाइन्छ। जसमा विभेदको कुनै अंश कायम रहँदैन। हामीले ती प्रकृतिको उपहारलाई कदापी तोडमोड गरी भेदभाव कायम गर्न सक्दैनौं। हो, यही सन्देशलाई अनुशरण गर्नुपर्ने देखिन्छ। छठीमाई (छठीमईया)ले सिकाएको पाठ अनुशरण गर्ने हो भने हाम्रो जीवन पक्कै पनि सफलताको बाटोतर्फ लम्किन्छ। यथाशक्ति, तामझामरहित मनाइने छठपर्वमा प्रसादका रूपमा व्रतालुले आफ्नै घरबारी उब्जिएको हरियो सागसब्जी, केरा, नरिवल, उखु, फलफूल, मीठाईका प्रकार अनि घरमै निर्मित ठेकुवा र भुसवा रहेका हुन्छ। अझ नहुने (आर्थिक रूपले कमजोर)हरूले छठपर्व मनाउन भिक्षासमेत माग्ने गरेका हुन्छन्। भिक्षाबाट आर्जित रकमबाट छठीमईयाका लागि प्रसादको जोहो गरेको पाइन्छ। भनिन्छ, माताले सबैको मनोकामना पूर्ण गरेकी हुन्छिन्। जलाशय नभएको ठाउँमा व्रतालुले इनारको छेउमा खाल्डो खनी पोखरीको आकार दिई सूर्यलाई अर्घ दिएका हुन्छन्। एकता, सद्भाव अनि भेदभाव रहितको पाठ सिकाउने छठजस्तो महापर्वको सन्देश हामी सबैले अवलम्बन गर्नु जरुरी देखिन्छ। हामी सैयौं थँुगा फूलका नेपालीलाई एकताको सुुत्रमा बाँधिने छठ पर्वले सिकाएको सन्देश लागू गरी सामाजिक आस्थालाई कायम राख्ने किसिमको माहोल निर्माण गर्ने हो कि ?"
उपभोगमुखी रेमिट्यान्स,"रेमिट्यान्स (विप्रेषण) छोटो अवधिको स्रोत हो। रेमिट्यान्सले मात्रै देशको उन्नति हुँदैन, आन्तरिक उत्पादन र आय पनि बढ्नुपर्छ। नेपालले प्राप्त गर्ने रेमिट्यान्स गुणस्तरीय छैन। यस्तो रेमिट्यान्स उपभोगमुखी छ। प्राप्त भएको ७० प्रतिशत त वस्तु आयात गर्नै बाहिरिने गर्छ। गुणस्तरीय रेमिट्यान्स भन्नाले थोरै मान्छे बिदेसिँदा पनि सधैं र एकनासले धेरै दरमा पैसा भित्रिनु हो। गुणस्तरीय रेमिट्यान्स भित्र्याउन सरकारले प्राविधिक ज्ञान तथा सीप विकास गरेका जनशक्ति उत्पादन गर्न आवश्यक छ। अहिले वार्षिक १२ खर्ब रुपैयाँको दरमा रेमिट्यान्स भित्रिइरहेको छ। रेमिट्यान्सलाई बढी उपयोगी बनाउन सरकारले वैदेशिक रोजगारमा जाने व्यक्तिलाई दक्ष र सीपयुक्त बनाउनुपर्छ। स्वदेश भित्रिएको रेमिट्यान्सलाई उत्पादनमूलक क्षेत्रमा लगानी गर्न प्रोत्साहन गर्नुपर्छ। अर्कोतिर रेमिट्यान्स पठाउनेसँग पर्याप्त रकम नभएको र सरकारप्रति विश्वास नभएको देखिन्छ। बैंकिङ प्रणालीमा आबद्ध हुन् वित्तीय साक्षरताको कमी र प्रक्रियागत झन्झट रहेको संकेत गर्छ। रेमिट्यान्स लगानीमुखी हुन जरुरी छ। सरकारले रेमिट्यान्स पठाउनेले सीधै विविध परियोजना तथा कम्पनीमा लगानी गर्ने वा उनीहरूका परिवारलाई रोजगारी सिर्जना हुने वातावरण सिर्जना गर्नुपर्छ। उनीहरू फर्किएर नेपाल आएपछि रोजगारीको सुनिश्चितता पनि हुने योजना ल्याउनुपर्छ। (अधिकारी अर्थविद् हुन् ।) यो पनि पढ्नुहोस रेमिट्यान्सको रामरउस २१ प्रतिशतले बढ्यो रेमिट्यान्स एक महिनामै भित्रियो १ खर्ब १६ अर्ब रेमिट्यान्स दुई महिनामा दुई खर्ब २८ अर्ब रेमिट्यान्स भित्रियो रेमिट्यान्स बढ्यो, अनुत्पादक क्षेत्रमै खर्च"
"भारतविरुद्धको फाइनलमा अस्ट्रेलियाले जित्यो टस, पहिला बलिङ गर्ने","काठमाडौं : एकदिवसीय क्रिकेट विश्वकपको फाइनलमा अस्ट्रेलियाले टस जितेर सुरुमा फिल्डिङ गर्ने भएको छ । भारतको अहमदावादस्थित नरेन्द्र मोदी रंगशालामा जारी विश्वकपको फाइनलमा अस्ट्रेलियाका कप्तान प्याट कमिन्सले भारतलाई ब्याटिङको निम्तो दिएका हुन् । उपाधिका लागि आज भारत र अस्ट्रेलिया आमनेसामने हुँदैछन्। दुवै देशले सेमिफाइनल खेलेका खेलाडिलाई नै खेलाएका छन्। भारत तेस्रोपल्ट तथा अस्ट्रेलिया छैठौंपल्ट उपाधि जित्ने होडमा छ। सन् २००३ को विश्वकप फाइनलमा यी दुई टोली भिडेका थिए। सो खेलमा भारतलाई हराएको थियो। अस्ट्रेलियाले पछिल्लो पटक सन् २०१५ मा पनि विश्वकप जितेको थियो। बिहीबार सम्पन्न विश्वकपको दोस्रो सेमिफाइनलमा दक्षिण अफ्रिकालाई ३ विकेटले पराजित गर्दै अस्ट्रेलियाले भारतसँगको भेट पक्का गरेको हो। बुधबारको खेलमा भारतले न्युजिल्यान्डलाई ७० रनले हराएर १२ वर्षपछि फाइनल पुगेको थियो। विश्वकपको १३ औं संस्करणसम्म आइपुग्दा अस्ट्रेलिया सर्वाधिक सफल टोली हो। अस्ट्रेलियाले पाँचपल्ट प्रतियोगिताको उपाधि चुमेको छ। यस्तै भारत दुईपल्ट विजेता रहिसकेको छ। सन् २०११ को विश्वकप जितेयता भारतले शीर्ष २ को यात्रा तय गर्न सकेको थिएन। विश्वकपको अभागी टोली भनिने दक्षिण अफ्रिकाको यात्रा यस संस्करणमा पनि शीर्ष चारमै टुंगियो। अपराजित रहदै फाइनल खेलेको भारत तेस्रो पटक उपाधि जित्ने लक्ष्यका साथ अगाडि बढेको छ। भारतले सन् १९८३ र २०११ मा र अष्ट्रेलियाले १९८७, १९९९, २००३, २००७ र २०१५ मा उपाधि जितेको थियो। बिहीबार सम्पन्न खेलमा सन् २०१५ को विश्वविजेता अस्ट्रेलियालाई दक्षिण अफ्रिकाले दिएको २ सय १३ रनको लक्ष्य भेट्न ४७२ ओभरसम्म संघर्ष गर्नुपर्यो। ७ विकेट गुमाएर लक्ष्य भेट्नुअघि अस्ट्रेलियाका लागि ट्रेभिस हेडले सर्वाधिक ६२ रनको योगदान दिएका थिए। त्यसअघि बुधबार सम्पन्न पहिलो सेमिफाइनलमा भारतले दिएको ३ सय ९८ रनको विशाल लक्ष्य पछ्याउने क्रममा न्युजिल्यान्ड ३ सय २७ रनमा समेटिएको थियो। भारतका लागि विराट कोहलीले १ सय १७ रनको योगदान दिँदा श्रेयस अयरले १ सय ५ रन बनाएका थिए।"
"महिला टि२० आई सिरिजमा नेपाल तेस्रो, जापान ४५ रनले पराजित","काठमाडौं : तेस्रो स्थानका लागि भएको खेलमा जापानलाई पराजित गर्दै नेपाल ४५ रनले विजयी भएको छ। हङकङमा जारी महिला टि२० आई सिरिजमा आइतबार बिहान निर्धारित २० ओभरमा ५ विकेटको क्षतिमा नेपालले जापानलाई ११६ रनको लक्ष्य दिएको थियो। जितका लागि लक्ष्य पछ्याउने क्रममा जापानले निर्धारित २० ओभरमा ६ विकेटको क्षतिमा ७० रन मात्र बनाउन सक्यो। जापानका लागि आकारी निशिमुराले सर्वाधिक २९ रन र हिनासे गोटोले १६ रन, अहिल्या चन्देलले ११ रनको योगदान गरिन्। अन्य खेलाडीले दोहोरो अंकको रन बनाउन सकेनन्। नेपालका लागि रुविना क्षेत्री, संगिता राईले, सीता रानामगरले, सोनी पाख्रिनले र खुसी डंगोलले समान १ १ विकेट लिइन्। यस अगाडि टस जितेर ब्याटिङ गरेको नेपालले ११५ रन बनाएको थियो। नेपालका लागि पूजा महतोले ५१ बलमा सर्वाधिक ४३ रन बनाइन्। त्यसैगरी रोमा थापाले २२ रन, पूर्वकप्तान रुविना क्षेत्रीले २१ रन, कप्तान इन्दु बर्माले १२ रन, सीता रानामगरले ५ रन, काजल श्रेष्ठले ३ रन र अस्मिना कर्मचार्यले २ रनको योगदान गरिन्। शनिबारको खेलमा पनि नेपालसँग जापान ६७ रनले पराजित भएको थियो। ११४ रनको लक्ष्य पछ्याएको जापानले निर्धारित ओभरमा ४६ रन बनाउँदै अल आउट भएको थियो। चार देश सम्मिलित महिला टि२० सिरिजमा नेपाल र जापान उपाधि भिडन्तबाट बाहिरिसकेका हुन् भने तान्जानिया र हङकङले उपाधिका लागि प्रतिस्पर्धा गर्नेछन्। चार देश सम्मिलित महिला टि२० सिरिजअन्तर्गत तान्जानिया र हङकङले उपाधिका लागि प्रतिस्पर्धा गर्ने छन्। नेपाल पहिलो खेलमा बुधबार तान्जानियासित २७ रनले पराजित भएको थियो। यस्तै बिहीबार भएको दोस्रो खेलमा नेपाल हङकङसित ९ विकेटले पराजित भएको थियो। महिला टि२० सिरिजमा घरेलु टोली हङकङसहित नेपाल, तान्जानिया र जापान सहभागी छन्।"
विश्वकप फाइनलमा भारतको खराब सुरुआत,"काठमाडौं : आइसीसी एक दिवसीय विश्वकप क्रिकेटको फाइनलमा भारतले खराब सुरुआत गरेको छ। भारतले ११ ओभरभित्रै महत्वपूर्ण तीन विकेट गुमाएको छ। भारतले ओपनरद्वय कप्तान रोहित शर्मा, शुभम गिल र श्रेयस लैयरको विकेट गुमाएको हो। गिल ७ बलमा ४ रन बनाएर आउट हुँदा कप्तान शर्मा ४७ रनमा पेभेलियन फर्किए। ३१ बलमा उनले ४ चौका र ३ छक्का प्रहार गरेका थिए। त्यस्तै लैयर आउनेवित्तिकै आक्रमक खेल्न खोज्दा आउट भएका थिए। ३ बल खेलेका उनले एक चौकामात्र प्रहार गर्नसके। पाँच पटकको विजेता अष्ट्रेलियाले टस जितेर भारतलाई ब्याटिङको निम्तो दिएको छ। क्रिजमा विराट कोहली र केएल राहुल खेलिरहेका छन्। १३ ओभरको समाप्तिमा भारतले ३ विकेटको क्षतिमा ८९ रन बनाउँदा विराट २७ रन र केएल ५ रन बनाएर खेलिरहेका छन्।"
सविता र किशोर सम्मानित,"काठमाडौं : एसियाली खेलकुदका ऐतिहासिक रजत पदक विजेता सविता राजभण्डारी र कांस्य विजेता किशोर श्रेष्ठ शनिबार सम्मानित भएका छन्। नेपाल तेक्वान्दो संघ बागमती प्रदेशले उनीहरूको सफलताको कदर गर्दै सम्मान गरेको हो। दुवै तेक्वान्दो खेलाडी हुन्। उनीहरूलाई श्रम, रोजगार तथा सामाजिक सुरक्षामन्त्री शरतसिंह भण्डारी, बागमती प्रदेशका सांसद् मीनकृष्ण महर्जन र हरिप्रभा खड्गी, नेपाल तेक्वान्दो संघ बागमती प्रदेशका अध्यक्ष केशव पुरीलगायतले सम्मान गरेका थिए। सविता र उनका श्रीमान् किशोरले सन् १९९८ मा थाइल्यान्डको बैंककमा भएको एसियाली खेलकुदमा रजत र कांस्य पदक जितेका थिए। उनीहरू दुवै सन् १९९९ मा नेपालमा भएको आठौं दक्षिण एसियाली महासंघीय खेलकुद (अहिले दक्षिण एसियाली खेलकुद) का स्वर्ण विजेता पनि हुन्। एसियाली खेलकुदमा नेपाललाई रजत पदक दिलाउने सविता पहिलो खेलाडी हुन्। गत असोजमा चीनको हाङचाओमा भएको १९औं एसियाली खेलकुदमा करातेकी एरिका गुरुङले व्यक्तिगत स्पर्धामा रजत पदक जित्दै सविताको उपलब्धीसँग बराबरी गरेकी थिइन्। यसअघि सन् २०१८ मा इन्डोनेसियामा भएको १८औं एसियाली खेलकुदमा प्याराग्लाइडिङको पुरुष टिम इभेन्टमा पनि नेपालले रजत पदक जितेको थियो। बैंकक एसियाली खेलकुदमा सविता र किशोरसहित चार खेलाडीले पदक जितेका थिए। तेक्वान्दोकै सपना मल्ल तथा करातेका समरबहादुर गोलेले कांस्य पदक जितेका थिए। सविता र किशोर सन् २००२ मा अमेरिका गएएता पहिलोपटक नेपाल आएका हुन्। उनीहरू सियाटलमा बस्दै आएका छन्। उनीहरू बिहीबार अमेरिका फर्कंदै छन्।"
उपाधिका लागि आज भारत र अस्ट्रेलिया भिड्दै,"काठमाडौं : एकदिवसीय क्रिकेट विश्वकप उपाधिका लागि आज भारत र अस्ट्रेलिया भिड्ने भएका छन्। भारतमा जारी विश्वकपको फाइनल आज दिउँसो २:१५ बजेबाट अहमदावादस्थित नरेन्द्र मोदी रंगशालामा हुँदैछ। विश्वकपको दोस्रो सेमिफाइनलमा दक्षिण अफ्रिकालाई ३ विकेटले पराजित गर्दै अस्ट्रेलियाले फाइनलमा भारतसँगको भेट पक्का गरेको हो। बुधबार सम्पन्न खेलमा भारतले न्युजिल्यान्डलाई ७० रनले हराएर १२ वर्षपछि फाइनल पुगेको थियो। विश्वकपको १३ औं संस्करणसम्म आइपुग्दा अस्ट्रेलिया सर्वाधिक सफल टोली हो। अस्ट्रेलियाले पाँचपल्ट प्रतियोगिताको उपाधि चुमेको छ। यस्तै भारत दुईपल्ट विजेता रहिसकेको छ। सन् २०११ को विश्वकप जितेयता भारतले शीर्ष २ को यात्रा तय गर्न सकेको थिएन। विश्वकपको अभागी टोली भनिने दक्षिण अफ्रिकाको यात्रा यस संस्करणमा पनि शीर्ष चारमै टुंगियो। अपराजित रहदै फाइनल खेलेको भारत तेस्रो पटक उपाधि जित्ने लक्ष्यका साथ अगाडि बढेको छ। भारतले सन् १९८३ र २०११ मा र अष्ट्रेलियाले १९८७, १९९९, २००३, २००७ र २०१५ मा उपाधि जितेको थियो । २००३ को फाइनलमा अष्ट्रेलियासँग भारतले हारेको थियो । बिहीबार सम्पन्न खेलमा सन् २०१५ को विश्वविजेता अस्ट्रेलियालाई दक्षिण अफ्रिकाले दिएको २ सय १३ रनको लक्ष्य भेट्न ४७२ ओभरसम्म संघर्ष गर्नुपर्यो। ७ विकेट गुमाएर लक्ष्य भेट्नुअघि अस्ट्रेलियाका लागि ट्रेभिस हेडले सर्वाधिक ६२ रनको योगदान दिएका थिए। बुधबार सम्पन्न पहिलो सेमिफाइनलमा भारतले दिएको ३ सय ९८ रनको विशाल लक्ष्य पछ्याउने क्रममा न्युजिल्यान्ड ३ सय २७ रनमा समेटिएको थियो। भारतका लागि विराट कोहलीले १ सय १७ रनको योगदान दिँदा श्रेयस अयरले १ सय ५ रन बनाएका थिए।"
निर्वाचनमा उम्मेवार बन्नेगरी क्रिकेटर शकिब अल हसन राजनीतिमा प्रवेश,"ढाका : बंगलादेशका क्रिकेट सुपरस्टार शकिब अल हसन औपचारिकरूपमा राजनीतिमा प्रवेश गरेका छन्। आगामी जनवरी ७ मा हुने आम निर्वाचनका लागि उनले सत्तारूढ बंगलादेश अवामी लिगबाट उम्मेदवारी दिने तयारीसमेत गरेका छन्। अवामी लिगका संयुक्त महासचिव बहाउद्दीन नसिमका अनुसार शकिबले चुनावमा तीन निर्वाचन क्षेत्रबाट लड्नका लागि शनिबार पार्टीबाट नामांकन फाराम लिएका हुन्। प्रमुख प्रतिपक्षीहरूले सो निर्वाचन बहिष्कार गर्ने तयारी गरिरहेका छन्। क्रिकेट अलराउन्डर शकिबलाई स्वागत गर्दै संयुक्त महासचिव नसिमले भने, 'उनी सेलिब्रिटी हुनुहुन्छ र देशका युवाहरूमाझ लोकप्रिय हुनुहुन्छ।' शकिबको उम्मेदवारीको पुष्टि प्रधानमन्त्री शेख हसिनाको अध्यक्षतामा रहेको सत्तारूढ पार्टी संसदीय बोर्डले गर्नुपर्नेछ। नसिमका अनुसार शकिबले आफ्नो दक्षिणपश्चिम गृह जिल्ला मगुरा वा राजधानी ढाकामा कुनै एक स्थानबाट निर्वाचन लड्ने आशा व्यक्त गरेका छन्। पछिल्लो १५ वर्षदेखि १७ करोड जनसङ्ख्या भएको बंगलादेशको नेतृत्व गरिरहेकी हसिनामाथि मुलुकमा कठोर शासन गरेको आरोप लगाइएको छ। यदि विपक्षी दलहरूले निर्वाचनलाई बहिष्कार गरेभने उनी चौथो पटक सत्तामा फर्कने करिब निश्चित छ।"
भारतलाई हराउँदै अष्ट्रेलियाले छैटौंपटक जित्यो विश्वकपको उपाधि,"काठमाडौं : आयोजक भारतलाई हराउँदै अष्ट्रेलियाले आइसीसी एक दिवसीय विश्वकपको उपाधि कब्जा गरेको छ। अहमदावादस्थित नरेन्द्र मोदी क्रिकेट रंगशालामा भारतलाई ६ विकेटले हराउँदै अष्ट्रेलिया च्याम्पियन बनेको हो। अष्ट्रेलियाले यसअघि १९८७, १९९९, २००३, २००७ र २०१५ मा उपाधि जितेको थियो। भारतले दिएको २४१ रनको लक्ष्य अष्ट्रेलियाले ३ विकेटको क्षतिमा ४३ ओभरमै पूरा गरेको थियो। अष्ट्रेलियालाई च्याम्पियन बनाउन ट्राभिज हेडले शतकीय पारी खेलेका थिए। उनले १३७ रन बनाएर आउट भएका थिए। १२० बल खेलेका उनले १५ चौका र ४ छक्का प्रहार गरेका थिए। त्यस्तै मार्नुसले अविजित अर्धशतकसहित ५८ रन र म्याक्स वेल २ रनमा अविजित रहे। त्यस्तै डेभिड वार्नर ७, मिचेल मार्स १५ र स्टिभ स्मिथ ४ रन बनाएर पेभेलियन फर्किएका थिए। त्यसअघि भारतले निर्धारित ओभरको खेलमा सबै विकेट गुमाएर २४० रन बनाएको थियो। अष्ट्रेलियाले टस जितेपछि ब्याटिङको निम्तो पाएको भारतका लागगि केएल राहुल र विराट कोहलीले अर्धशतक प्रहार गरे। राहुलले ६६ र विराटले ५४ रन बनाएर आउट भएका थिए। त्यस्तै कप्तान रोहित शर्मा ४७, शुभम गिल ४, श्रेयस लैयर ४, रविन्द्र जडेजा ९, सूर्यकुमार यादव १८, मोहम्मद सामी ६, जसप्रित बुमराह १, कुल्दीप यादव १० र मोहम्मद सिराज ९ रनमा अविजित रहे। समूहचरणको खेलमा अपराजित रहेको भारतले सेमिफाइनलमा न्युजील्यान्डलाई पराजित गर्दै फाइनल यात्रा तय गरेको थियो। अष्ट्रेलियाले भने दक्षिण अफ्रिकालाई हराउँदै फाइनल पुगेको थियो। यसपटक भारतलाई बलियो दाबेदारको रूपमा हेरिए पनि तेस्रोपटक उपाधि जित्न भारत चुकेको छ। भारतले यसअघि १९८३ र २०११ मा विश्वकपको उपाधि जितेको थियो।"
महिला टि२० आई सिरिज : नेपालले जापानलाई दियो ११६ रनको लक्ष्य,"काठमाडौं : नेपालले जापानलाई ११६ रनको लक्ष्य दिएको छ। हङकङमा जारी महिला टि२०आई सिरिजमा आइतबार बिहान नेपालले ५ विकेटको क्षतिमा जापानविरुद्ध ११५ रन बनाएको हो। टस जितेर नेपालले पहिले ब्याटिङ रोजेको थियो। निर्धारित ओभरमा काजल श्रेष्ठ र अस्मिना कर्मचार्य अविजित रहे। नेपालका लागि पूजा महतोले ५१ बलमा सर्वाधिक ४३ रन बनाइन्। त्यसैगरी रोमा थापाले २२ रन, पूर्वकप्तान रुविना क्षेत्रीले २१ रन, कप्तान इन्दु बर्माले १२ रन, सीता रानामगरले ५ रन, काजल श्रेष्ठले ३ रन र अस्मिना कर्मचार्यले २ रनको योगदान गरिन्। शनिबारको खेलमा भने नेपालसँग जापान ६७ रनले पराजित भएको थियो। ११४ रनको लक्ष्य पछ्याएको जापानले निर्धारित ओभरमा ४६ रन बनाउँदै अल आउट भएको थियो। चार देश सम्मिलित महिला टि२० सिरिजमा नेपाल र जापान उपाधि भिडन्तबाट बाहिरिसकेका छन् भने तान्जानिया र हङकङले उपाधिका लागि प्रतिस्पर्धा गर्ने छन्।"
हिमालयन रिको आईपीओ भोलिदेखि,काठमाडौं : हिमालयन रिइन्स्योरेन्स कम्पनीको आईपीओमा मंसिर ४ देखि आवेदन दिन पाइने भएको छ। कात्तिक २१ गतेदेखि आवेदन खुला हुने भनिएको आईपीओ मंसिर ४ गतेसम्मका लागि धकेलिएको थियो। वैदेशिक रोजगारीमा रहेका नेपालीका लागि आवेदन खुला हुने भनिएकामा कम्पनीले तिहार बिदा परेको कारण देखाइ आवेदन अवधि पछि सारेको थियो। हिमालयन रिले आफ्नो जारी पुँजी १० अर्ब रुपैयाँको ३० प्रतिशतले हुन आउने ३ अर्ब रुपैयाँ बराबरको ३ करोड कित्ता आईपीओ निष्कासन गर्दै छ। जसमध्ये १० प्रतिशत अर्थात् ३० लाख कित्ता वैदेशिक रोजगारीमा जानेका लागि सुरक्षित गरिएको छ। पहिलो चरण अब मंसिर ४ गतेदेखि वैदेशिक रोजगारीमा जानेले आईपीओ भर्न पाउनेछन्। हिमालयन रिको आईपीको प्रतिकित्ता १ सय अंकित मूल्यमा १ सय ६ रुपैयाँ प्रिमियम थप गरेर २ सय ६ रुपैयाँ दरमा निष्काशन हुँदैन। कम्पनीको आईपीओमा १० देखि अधिकतम ३ लाख कित्ताका लागि आवेदन दिन सकिन्छ। रेटिङ एजेन्सी इक्रा नेपालले हिमालयन रिको आईपीओलाई इक्राएनपी इस्यूअर रेटिङ ए प्रदान गरेको छ। यो रेटिङअनुसार कम्पनीको दायित्व बहन गर्ने क्षमता पर्याप्त मात्रामा सुरक्षित रहेको जनाउँछ। हिमालयन रिको आईपीओ निष्कासन तथा बिक्री प्रबन्धक एनएमबी क्यापिटल हो।
महको पकेट क्षेत्र बन्दै अर्मला,"गण्डकी : पोखरा महानगरपालिका१६स्थित कृषि सञ्जाल यतिखेर अर्मला क्षेत्रलाई महको पकेट क्षेत्रको रुपमा विकास गर्ने अभियानमा जुटेको छ। बाँझो रहेको जग्गामा वन विस्तार भई मौरीका लागि चरन क्षेत्र बढेसँगै महानगरको ५० प्रतिशत अनुदानबाट यहाँका किसान मौरीपालनतर्फ आकर्षक भएका हुन्। रु तेईस लाख ४६ हजार सात सय ७० बराबरका ६६ घरपरिवारलाई ९३ थान मौरीसहितको घार वितरण गरिएको कृषि सञ्जालका अध्यक्ष जीतबहादुर बस्नेतले जानकारी दिए। उनका अनुसार यस कार्यका लगि महानगरबाट प्राप्त रु ११ लाख ९५ हजार सात सय ३० अनुदान र किसानबाट सङ्कलित रु एघार लाख ५१ हजार ४० लगानी भइसकेको छ। गत जेठ महिनामा वितरण गरिएका घारबाट किसानले पहिलो पटक मह उत्पादन सुरु गरेका छन्। उक्त सञ्जालले मौरी पालनसम्बन्धी विभिन्न तालिमसमेत प्रदान गर्दै आएको उनको भनाइ थियो। मौरीसहितका छ घार खरिद गरिएको बताउने पोखरा१६ स्थित महेन्द्र गुफा चोककी निर्मला बस्नेतले उत्पादित मह बिक्री पनि गरिसकेको बताए । घरमा दुई वर्षअघि खरिद गरेको घार थियो, मह उत्पादन पनि राम्रै भएको उल्लेख गर्दै उनले भने, अनुदानमा पाएको घारका साथै सुरक्षा सामग्री र सूर्यमुखी फूलको बीउले मौरी पालनका लागि थप उत्साही बनाएको छ। यस अघिका घारबाट उत्पादित मह पनि प्रतिकेजी रु एक हजार पाँच सयमा बिक्री हुँदै आएको छ। महानगरले एक घार बीउ मौरी दिएर मात्र हुँदैन, घार विस्तार गरी नयाँ घार खरिदमा पनि अनुदानको व्यवस्था गर्नु अपरिआर्य छ बस्नेतले थपे,एउटा खाली घारलाई चार हजार पाँच सय पर्छ किसानले आफ्नो लगानीलाई कहिले व्यवसायमा परिणत गर्ने? अर्मला डिहीकी रामलक्ष्मी गुरुङले भनिन्, घर छेउको बारीमा चार वटा मौरीका घार छन् मह बिक्रीबाट बार्षिक रु ५० हजारदेखि ६० हजारसम्म आम्दानी हुने गरेको छ, बीस घार पुर्याएर रु चार लाखदेखि पाँच लाख आम्दानी गर्ने सोच छ। उत्पादित मह बिक्री हुदैन की भन्नुपर्दैन विदेशबाट आएको माग पनि पुर्याउन नसकेको बताउँदै सञ्जालको सदस्यसमेत रहेकी गुरुङले भनिन्,मह काट्न, घार फुटाउन र सरसफाइ गर्नका लागि पनि तालिम लिएकी छु सबै काम आफैं गर्दछु। मौरीलाई कृतिम आहार दिनुपर्दैन चरन पर्याप्त भएका कारण प्राङ्गारिक मह उत्पादन गर्दै आएको छ तर जङ्गलका बारुला, अरिङ्गाल, खपटे कीरालगायतले दुःख दिने गरेको उनले बताइन्। सोही क्षेत्रका वडाध्यक्ष अमृत शर्मा तिमिल्सिनाका अनुसार अर्मलालाई कृषिको हव बनाउने लक्ष्यका साथ मौरीसहित तरकारी, पशुपालन, आलुको बीउ उत्पादनलगायत क्षेत्रमा अनुदानको व्यवस्था गरेर किसनालाई प्रोत्साहन गर्दै आइएको छ। आगामी दिनमा किसानलाई व्यावसायिक बनाएर आत्मनिर्भर बनाउने खालका कार्यक्रममा जोड दिइने उनको भनाइ थियो। पोखरा महानगरपालिकाका ३३ वटै वडामा कृषि सञ्जाल गठन गरी सम्भाव्यता र माग अनुसारका विभिन्न कार्यक्रम सञ्चालन गर्दै आइएको महानगर कृषि महाशाखा प्रमुख मनोहर कडरियाले जानकारी दिए। महानगरको एक वडा एक उत्पादन अभियानअन्तर्गत वडा नं १६ लाई मौरीको पकेट क्षेत्रको रुपमा विकास गरिएको छ भन्दै उक्त वडामा हालसम्म दुई सयभन्दा बढी घार अनुदानमा वितरण गरिएको उनले बताए। महानगरले कृषिमा आत्मनिर्भर बनाउने उद्देश्यका साथ गत आर्थिक वर्षमा रु छ करोड कृषि क्षेत्रमा विनियोजन गरेर प्रत्यक्ष किसान समक्ष पुर्याउन सफल भएको प्रमुख कडरियाको जिकिर थियो।  रासस"
हाइटेक प्रविधिले काँक्रो लटरम्म,"सन्धिखर्क : अर्घाखाँचीको सन्धिखर्क नगरपालिका८ किमडाँडामा हाइटेक प्रविधिबाट काँक्रो खेती गर्दा लटरम्म फलेको छ। किमडाँडाका कृषक पुष्करनाथ बञ्जाडेले हाइटेक प्रविधिमा काँक्रो खेती गरेका छन्। कृषक बञ्जाडेले घोचेखोलामा १८ सय बोट लगाएका छन्। सबै बोटमा लटरम्मै काँक्रो फलेको छ। हाइटेक प्रविधिबाट काँक्रो खेती सुरु गरेका बञ्जाडेले काँक्रो खेतीबाट यो याममा ७ लाख रुपैयाँबराबरको काँक्रो उत्पादन गर्ने लक्ष्य लिएका छन्। दैनिक ३४ क्विन्टल फलेका काँक्रोले बजार पनि राम्रो पाएको छ। प्रतिकेजी ८० देखि ९० रुपैयाँसम्म थोक मूल्यमा काँक्रा बिक्री भइरहेको छ। उनले काक्रोसहित दैनिक १० हजारबराबरको अन्य तरकारी पनि बिक्री गरिरहेका छन्। मौसमी रूपमा पाइने काँक्रो सकिन लाग्दा उनले बेमौसमी उत्पादन पनि गरेका छन्। उनले २५ रोपनी बारी र ७ रोपनी खेतमा तरकारी खेती गर्दै आएका छन्। अन्नखेती गर्न छाडेर व्यावसायिक मौसमी तथा बेमौसमी तरकारी खेतीबाट वर्षमा २० लाख रुपैयाँ आम्दानी हुँदै आएको बञ्जाडेले बताए। बञ्जाडेले गरेको देखासिकीबाट सिंगो गाउँवासी नै अहिले तरकारी खेतीमा लागेका छन्। उनले भने, अन्न हुने यस्ता बारीमा तरकारी खेती गर्छुभन्दा बुद्धि बिग्रेकोे मान्छे भनेर ईष्र्या गर्थे। तर तरकारीबाट राम्रो आम्दानी भएपछि गाउँलेहरू पनि तरकारी खेती र गाईपालनलाई मुख्य पेसा बनाएका छन्। बञ्जाडे जिल्लाकै नमुना कृषक हुन्। सामान्य परिवारमा जन्मेका उनले २०३९ सालमा एसएलसी उत्तीर्ण गरेपछि सरकारी निकायमा स्थायी जागिर खाने अवसर पाउँदा पनि त्यतातिर लागेनन्। महिना पुगेपछि पाइने तलबको जागिरभन्दा उत्पादनमूलक अर्को पेसामा लाग्ने सोच बनाएर बञ्जाडेले तरकारी खेतीबाटै वार्षिक लाखौं रुपैयाँ कमाउँदै आएका छन्। उनले भने, गरेपछि जुन काममा पनि सफलता मिल्छ निरन्तर काम गरिरहनुपर्छ। अहिले उनको बारीमा आलु, बन्दागोभी, टमाटर, काँक्रोलगायत तरकारी उत्पादन भइरहेका छन्। सुरुमा सानो लगानीबाट तरकारी खेतीे सुरु गरेका बञ्जाडेलाई पाँच करोड रुपैयाँभन्दा बढीको मालिक बन्न सफलता मिलेको छ। किमडाँडाको पाखोबारीमा अहिले मौसमी तथा बेमौसमी तरकारी बाह्रैमास उत्पादन भइरहेको छ। पाखो बारीमा तरकारीका लागि सिँचाइको पनि साह्रै समस्या छ। बारीमा आकाशेपानी संकलन गर्न ५० हजार लिटरको पोखरी ४० हजार लिटरको ट्यांकी बञ्जाडेले बनाएका छन्। त्यहीँबाट सिँचाइ हुन्छ। बर्सात्को समयमा उनले उत्पादन गरेको तरकारी दुई वर्षअघि भारतको दिल्लीसम्म पुगेको थियो। अत्यन्तै दुःख गरेर उत्पादन गरेको तरकारी दिल्लीसम्म पुग्दा त्यसबेला सबैभन्दा बढी गर्व भयो, पुष्करनाथले भने, पहाडको तरकारी पोसिलो र स्वादिलो मान्दै सीमानाकाका व्यापारी घरमै आए र त्यो तरकारी दिल्ली पुर्याए।"
कुन बैंकले दिन्छ सस्तोमा कर्जा ?,"काठमाडौं : बैंकिङ कारोबार गर्दा निक्षेपको ब्याजदर सक्दो बढी भएकोमा र कर्जाको ब्याजदर सकभर कम भएको बैंकमा ग्राहकको आकर्षण हुन्छ। यतिबेला बैंकहरूले एकातिर मंसिरका लागि निक्षेपको नयाँ ब्याजदर सार्वजनिकसँगै लागू गरेका छन्। यस महिना वाणिज्य बैंकहरूको निक्षेपको औसत ब्याजदर ३ प्रतिशत बिन्दुले बढीले घटेको देखिन्छ। गत कात्तिकमा व्यक्तिगत निक्षेपतर्फ औसत ९९६ प्रतिशत रहेकोमा मंसिरमा ९६३ प्रतिशतमा सीमित छ। सञ्चालित २० वाणिज्य बैंकमध्ये यस महिना बढी निक्षेपको ब्याजदर हुनेमा माछापुच्छ्रे, हिमालयन र नेपाल एसबीआई छन्। यी ३ वटैको जसले ब्याजदर १०६० प्रतिशत छ। तर, ६ बैंकको ब्याजदर स्थिर छ। जसमा सिटिजन्स, सिद्धार्थ, लक्ष्मी सनराइज, कुमारी, प्राइम कमर्सियल र नेपाल बैंक पर्छन्। यसबाहेकका १३ वटाले ब्याजदर घटाएका छन्। ऋणीका लागि पनि ब्याजदर थोरै घट्ने भएको छ। वाणिज्य बैंकहरूको औसत आधार दर (बेस रेट) गत असारको तुलनामा थोरै मात्रामा घटेको छ। सेयर मार्जिन प्रकृतिको धितोकर्जा होस् वा घरजग्गा कर्जा, गाडी, आवासीयलगायतका कर्जाहरू लिने ग्राहकलाई यो खुसीको खबर हो। बैंकहरूले आधार दरका आधारमा ऋणको ब्याजदर तय गर्छन्। चालू आवको पहिलो त्रैमासमा सार्वजनिक आधार दर (बेस रेट)मा आधारित भएर बैंकहरूले कर्जाको ब्याजदर निर्धारण गरेका छन्। आधार दर घट्दै जाँदा ऋणको ब्याजदर पनि घट्दै जान्छ । यदि आधार दर बढ्दै गए ऋणको ब्याजदर पनि बढ्छ। नेपाल राष्ट्र बैंकको निर्देशनअनुसार बैंक तथा वित्तीय संस्थाहरूले हरेक त्रैमासमा आधार दर गणना गरी सार्वजनिक गर्नुपर्छ। सोही आधारमा गणना गर्दा आधार दरमा आएको परिवर्तनअनुसार ऋणको ब्याजदर पनि घटबढ गर्न निर्देशन दिएको छ । यसैले स्थिर ब्याजदरमा कर्जा लिएका बाहेकको कर्जा सम्झौताअनुसार नयाँ होस् वा पुराना दुवै ऋणीको ब्याजदर परिवर्तन हुन्छ। यसैले अब कुन बैंकको कर्जाको ब्याजदर कत्ति पुग्ला भन्ने कौतुहलता ऋण लिन चाहनेलाई हुनु स्वाभाविक हो। आधार दरकै तथ्यांकअनुसार यस महिना कर्जाको ब्याजदरमा थोरैले कमी आउने देखिएको छ। किनभने पछिल्ला महिनामा बैंकहरूको आधार दर थोरै भए पनि घट्दै गएको थियो। सोअनुसार ऋणको ब्याज पनि थोरै भए पनि नियन्त्रण भएको छ। वाणिज्य बैंकहरूले सार्वजनिक गरेको पहिलो त्रैमासिक (असोज मसान्तसम्मको) वित्तीय विवरणअनुसार तीन महिनामै औसत ब्याजदर करिब ००५ प्रतिशत बिन्दुले घटेको छ। यसअघि असार मसान्तसम्म औसत आधार दर १००५ प्रतिशत रहेकोमा असोज मसान्तसम्म आउँदा १० प्रतिशतमा झरेको छ। यद्यपि गत आवको असोजमा औसत आधार दर १०१० प्रतिशत थियो। यसर्थ सञ्चालनमा रहेका २० वाणिज्य बैंकमध्ये सबैभन्दा कम आधार दर स्ट्यान्डर्ड चार्टर्ड र राष्ट्रिय वाणिज्य बैंकको छ। यसको क्रमशः ८४२ र ८७० प्रतिशत छ। एकल अंकमा आधार दर रहनेमा ९ वटा बैंक छन्। उक्त दुईबाहेक क्रमशः नेपाल बैंकको ९१९, सिद्धार्थको ९५३, नबिलको ९५८, एभरेस्टको ९७०, सानिमाको ९७५, एनएमबीको ९८५ र नेपाल इन्भेस्टमेन्ट मेगाको ९९९ प्रतिशत आधार दर कायम रहेको छ। यसबाहेकका ११ बैंकको आधार दर भने दोहोरो अंकमा अर्थात् १० प्रतिशतदेखि ११ प्रतिशतको बीचमा छन्। आधार दरसँगै प्रिमियम र स्प्रेडदरले ब्याज निर्धारण बैंकको जति कम आधार दर हुन्छ त्यसको ब्याजदर प्रायः कम हुने भएकाले ती बैंक ग्राहकको छनोटमा पर्छन्। तर, कर्जाको ब्याजदर बढी र कम कत्ति छ भन्नेबारे आधार दरसँगै स्प्रेड दर (कर्जा निक्षेपको ब्याजदर अन्तर), प्रिमियम दरले निर्धारण गर्छ। बैंकहरूले आधार दरमा जोड्ने प्रिमियम दर पनि ऋणीलाई तोकिने ब्याजदरका लागि महत्वपूर्ण बन्छ। बैंकहरूले आधार दरमा २ देखि ५ सम्म प्रिमियम जोडेर ऋणीका लागि ब्याजदर तोक्ने गरेको देखिन्छ। यद्यपि प्रिमियममा मनोपोली भएको भन्दै केन्द्रीय बैंकले यसलाई कडाइ पनि गरेको छ। कर्जाको प्रकार तथा भुक्तानी अवधिका आधारमा छुट्टाछुट्टै प्रिमियम दर तय गरी मासिक रूपमा कर्जा तथा सापटको ब्याजदर निर्धारण तथा प्रकाशन गर्नुपर्ने व्यवस्था छ। ब्याजदर प्रकाशन गर्दा कर्जा शीर्षकअनुसार आधार दरमा थप गरिने प्रिमियम दर स्पष्ट रूपमा उल्लेख गर्नुपर्ने छ। प्रकाशित प्रिमियम दर वृद्घि गर्दा अर्धवार्षिक रूपमा गर्न सकिनेछ। तर, प्रिमियम दर घटाउनु पर्ने भएमा अर्धवार्षिकभन्दा कम समयावधिमा पनि प्रकाशित प्रिमियम दर घटाउन सकिनेछ। कुनै व्यक्ति वा फर्मलाई प्रदान गरिने कर्जा तथा सापटको ब्याजदर निर्धारण गर्दा आधार दरमा थप गरिने प्रिमियम दर स्पष्ट रूपमा उल्लेख गर्नुपर्नेछ, एकीकृत निर्देशनमा उल्लेख छ। यसर्थ यदि कुनै बैंकको आधार दर १० प्रतिशत छ र त्यसले २ प्रतिशत प्रिमियम तोकेको छ भने ऋणीलाई १२ प्रतिशत ब्याजदर पर्न जान्छ। तर, बैंकले प्रिमियम दर व्यवसायको प्रकृति, धितोको मूल्य र ऋणीसँगको विगत कारोबार जस्तालाई हेरेर निर्धारण गर्दै आएको छ। आधादर्जन बैंकको स्प्रेडदर ४ प्रतिशतमाथि निक्षेपमा दिने र कर्जा तथा सापटमा लिने ब्याजदर बीचको औसत ब्याजदर अन्तर अर्थात् स्प्रेड दरको पनि सीमा तोकिदिएको छ। कर्जा लिनुअघि यसबारे पनि जानकार हुन जरुरी छ। किनभने राष्ट्र बैंकले यसअघि निर्देशन दिँदै सो अन्तर २०८० असार महिनाबाट क वर्गका वाणिज्य बैंकहरूको हकमा ४ प्रतिशत र ख र ग वर्गका संस्थाको हकमा ४६ प्रतिशतभन्दा बढी नहुने व्यवस्था गरेको छ। यसो नगर्नेलाई कारबाही तोकेको छ। तर, असोजसम्ममा आइपुग्दा पनि आधादर्जन वाणिज्य बैंकको स्प्रेडदर ४ प्रतिशतमाथि छन्। सीमाभन्दा माथि स्प्रेडदर हुनेमा प्रभु बैंकको ४९५ प्रतिशत, हिमालयनको ४८६, नेपाल इन्भेस्टमेन्ट मेगााको ४४१, ग्लोबल आईएमईको ४३४, कुमारीको ४३० प्रतिशत छ। यसबाहेकका बैंकको स्प्रेड दर भने ३ प्रतिशतदेखि ४ प्रतिशतको बीचमा छ।"
"रेमिट्यान्स बढ्यो, अनुत्पादक क्षेत्रमै खर्च","काठमाडौं : असोजमा ३ खर्ब ६५ अर्ब ३४ करोड रेमिट्यान्स आयो। जुन, हालसम्मकै उच्च हो। दसैं, तिहार, छठ जस्ता चाडबाडको मुखमा रेमिट्यान्स ह्वात्तै बढेको राष्ट्र बैंकले जनाएको छ। राष्ट्र बैंकका अनुसार चालु आर्थिक वर्षको पहिलो महिना (साउन) मा १ खर्ब १६ अर्ब २ करोड रुपैयाँ रेमिट्यान्स आएको थियो। भदौमा २ खर्ब २८ अर्ब ३७ करोड रुपैयाँ भित्रियो। तर, असोजमा भदौको भन्दा १ खर्ब ३६ अर्ब ९७ करोड बढी रेमिट्यान्स आयो। जुन, अघिल्लो वर्ष असोजमा आएको भन्दा ३० प्रतिशत बढी हो। वैदेशिक रोजगारीमा जानेको संख्या बढेसँगै रेमिट्यान्स पनि बढ्दै गएको अर्थविद्हरू बताउँछन। तर, रेमिट्यान्स बढ्दै गए पनि त्यसको सही सदुपयोग हुन नसकेको अर्थविद्हरू बताउँछन्। रेमिट्यान्सलाई उत्पादनमूलक क्षेत्रमा प्रयोग गर्न सकिए मात्रै देश विकास र अर्थतन्त्र सुदृढ बन्ने उनीहरूको तर्क छ। रेमिट्यान्स बढेसँगै विदेशी मुद्राको सञ्चिति पनि बढ्दै गएको छ। अमेरिकी डलरमा आएको रेमिट्यान्स २५९ प्रतिशतले वृद्धि भई २ अर्ब ७६ करोड पुगेको छ। अघिल्लो वर्ष यस्तो रेमिट्यान्स ७९ प्रतिशतले बढेको थियो। अपेक्षा गरेको भन्दा बढी रेमिट्यान्स आएको नेपाल रेमिटर्स एसोसिएसन (नेपाल मुद्रा विप्रेषक संघ) का महासचिव सञ्जय सिग्देल बताउँछन्। कात्तिकमा पनि सोही हाराहारीमा आउने अनुमान गरिएको उनको भनाइ छ। मुलुकको अर्थतन्त्र नै रेमिट्यान्सले धान्ने अवस्थामा पुगेको विज्ञहरू बताउँछन्। विदेशमा काम गरिरहेका युवाहरूले पठाउने रेमिट्यान्सले उनीहरूका परिवारको दैनिकी धान्ने मात्रै नभई बैंकको तरलताको समस्या पनि अन्त्य गरिदिएको छ। स्वदेशमा रोजगार नहुँदा बिदेसिनेहरूको संख्या दिन प्रतिदिन बढदै गएको छ। वैदेशिक रोजगार विभागका अनुसार चालु आवको भदौसम्म श्रम स्वीकृति (संस्थागत तथा व्यक्तिगतनयाँ) लिनेको संख्या ७४ हजार ४ सय ५५ पुगेको छ। पुनः श्रम स्वीकृति लिनेको संख्या ३२ हजार ४ छ। दसैं, तिहार, छठ जस्ता चाडबाडको मुखमा रेमिट्यान्स ह्वात्तौ बढ्यो। रेमिट्यान्सलाई उत्पादनमूलक क्षेत्रमा प्रयोग गर्न सकिए मात्रै देश विकास र अर्थतन्त्र सुदृढ बन्छ। रेमिट्यान्स भित्रिँदा मुलुकमा विदेशी मुद्रा सञ्चिति पनि बढेको छ। खाडीमुलुकमा जानेको संख्या अघिल्ला वर्षको तुलनामा केही घटेको छ। तर, युरोपेली मुलुकहरूमा अध्ययनका लागि जानेको संख्या बढ्दै गएको विभागको भनाइ छ। शिक्षा मन्त्रालयले जारी गरेको वैदेशिक अध्ययनका लागि दिएको अनुमतिपत्र नो अब्जेक्सन सर्टिफिकेट (एनओसी) लाई आधार मान्दा एक दशकमै १२ कक्षा उतिर्ण गरेका करिब ५ लाख ४३ हजार विद्यार्थी बाहिरिएका छन्। तरलताको मुख्य स्रोत नै रेमिट्यान्स राष्ट्र बैंक आर्थिक अनुसन्धान विभागका कार्यकारी निर्देशक डा प्रकाशकुमार श्रेष्ठ वैदेशिक रोजगारीमा जानेको संख्या बढेसँगै रेमिट्यान्सको रकम पनि सोही हिसावले बढेको बताउँछन्। रेमिट्यान्सको अवस्था निकै राम्रो रहेको उनको भनाइ छ। वैदेशिक रोजगारमा गएकाबाट रेमिट्यान्स भित्रिँदा मुलुकमा विदेशी मुद्रा सञ्चिति पनि बढेको छ। सञ्चिति बढ्दा बैंक तथा वित्तीय संस्थामा लगानी योग्य पुँजी (तरलता) बढेको छ। तरलता बढ्दा बैंकको व्याजदर घट्छ र कर्जाको ब्याजदर घट्छ। तर, कर्जा पाउने उद्योगी, व्यवसायीले ऋण सही ठाउँमा सदुपयोग गर्न जरुरी भएको श्रेष्ठले बताए। यसरी कम ब्याजदरमा पाउने कर्जा उत्पादनमूलक ठाउँमा प्रयोग गर्नुपर्ने श्रेष्ठको भनाइ छ। अहिले हामीसँग तरलताको मुख्य स्रोत विप्रेषण हो, श्रेष्ठ भन्छन्, रेमिट्यान्स बुझ्ने आफन्तले लगानीभन्दा पनि जोहो नै टार्ने गरेका छन्। रेमिट्यान्स बढ्दा कम ब्याजदरमा कर्जा उपलब्ध हुने श्रेष्ठ बताउँछन्। उद्योगी, व्यवसायीले कर्जालाई उत्पादनमूलक क्षेत्रमा लगानी गर्नुपर्यो, उनी भन्छन्, सरकारले पनि बोन्ड बिक्री गरेर उठाएको पैसा उच्च प्रतिफल आउने पूर्वाधारमा प्रयोग गर्नुपर्छ। बैंक तथा वित्तीय परिसंघ नेपाल (सिबिफिन)का उपाध्यक्ष एवं महालक्ष्मी विकास बैंकका अध्यक्ष राजेश उपाध्याय मुलुक रेमिट्यान्सको सहारामा रहेको बताउँछन्। रेमिटयान्सको भर पर्नु भनेको एउटा खुट्टाले टेक्नु हो, उपाध्याय भन्छन्, एउटाले मात्रै टेकेर अर्थतन्त्र चलायमान हुँदैन। अर्थतन्त्रलाई दौडाउन दुवै खुट्टाले टेक्न आवश्यक छ। यसैले रेमिट्यान्सको मात्रै भर नपरी आन्तरिक उत्पादनलाई जोड दिन जरुरी छ। रेमिट्यान्सजीडीपीमा अनुपात बढ्दो वैदेशिक रोजगारबाट भएको आम्दानी विप्रेषण (रेमिट्यान्स) आन्तरिक उत्पादनमा प्रयोग नभएकाले कुल गार्हस्थ्य उत्पादन (जीडीपी) मा जोडिदैन। रेमिट्यान्सले जीडीपीमा प्रत्यक्ष योगदान नदिए पनि जीडीपीमा यसको अंशको आकार भने बढ्दै गएको छ। विगत १० वर्षको रेमिट्यान्सले जीडीपीको अंशको आकार बढ्दो छ। आर्थिक वर्ष ०७०७१ मा ५ खर्ब ४३ अर्ब २९ करोड रुपैयाँ रेमिट्यान्स भित्रिएको थियो। तर, यो रकम वार्षिक औसत १११३ प्रतिशतले वृद्धि भई आर्थिक वर्ष ०७९८० सम्म आइपुग्दा १२ खर्ब २० अर्ब ५५ करोड पुगेको थियो। जुन सोही वर्षको कुल गार्हस्थ्य उत्पादनको २२७० प्रतिशत बराबर हुन आउँछ। विश्वमै कुल गार्हस्थ उत्पादन (जीडीपी)को अनुपातमा सबैभन्दा बढी रेमिट्यान्स भिœयाउने मुलुकमा पर्छ, नेपाल। रेमिट्यान्स भिœयाउने उत्कृष्ट ११औं स्थानमा पुगेको तथ्यांक पनि सार्वजनिक भएको थियो। नेपालमा वार्षिक ४८ खर्ब हाराहारीमा रेमिट्यान्स आइरहेको छ। जसको अनुपातमा करिब २२२५ प्रतिशतको रेमिट्यान्स भित्रिरहेको देखिन्छ। यसअनुसार जीडीपीको अनुपातमा धेरै रेमिट्यान्स भित्र्याउनेमा नेपाल दक्षिण एसियामै पहिलो स्थानमा छ। अंकका आधारमा अन्य मुलुकको बढी देखिए पनि जीडीपीको अनुपातमा नेपाल अघि देखिएको हो। कोभिड अघिकै अवस्था विगतका केही वर्ष रेमिट्यान्स र कुल गार्हस्थ्य उत्पादन (जीडीपी)को अनुपात २५ प्रतिशतसम्म पुगेको थियो। तर, कोभिडपछि केही खस्किएको थियो। पनि, अब पुरानै अवस्थामा फर्किन लागेको रेमिटर्स संघका अध्यक्ष सञ्जय सिग्देल बताउँछन्। उनी भन्छन्, कोभिडलगायतका कारण बाहिरबाट रेमिट्यान्स आउन गाह्रो भएको थियो। अहिले भने बढिरहेको छ। पहिले वार्षिक १० खर्ब आउँथ्यो। यसपटक दसैं लक्षित गरेर विगतभन्दा राम्रै रेमिट्यान्स भित्रियो। अब यो चालु आवमा १४ खर्ब जति भित्रिने अनुमान गरिएको छ। गत वर्षको तुलनामा २५ प्रतिशतको दरले रेमिट्यान्स वृद्धि हुने अनुमान गरिएको छ, उनले भने। रेमिट्यान्सले मुलुकको अर्थतन्त्रलाई धान्न ठूलो मद्दत पुर्याए पनि अब मुलुकभित्रै श्रम हुने विकल्पको खोजी गर्नुपर्नेमा उनको जोड छ। २३५ प्रतिशत रेमिट्यान्स अझै गैर बैंकबाट राष्ट्र बैंकले गरेको एक अध्ययनले २ दशमलव ३५ प्रतिशत रेमिट्यान्स अझै पनि गैर बैंकिङ माध्यमबाट भित्रिरहेको देखाएको छ। राष्ट्र बैंकके सिद्धार्थनगर कार्यालयले लुम्बिनी प्रदेशमा वैदेशिक रोजगारीले आर्थिक तथा सामाजिक क्षेत्रमा पारेको प्रभाव विषयमा अध्ययन गरेको थियो। उक्त अध्ययनले ९७६५ प्रतिशतले बैंकिङ माध्यमबाट स्वदेशमा पठाउने गरेको देखाएको थियो। कतिपयले अनौपचारिक माध्यमबाट नेपाल पठाउने र स्वदेशमा सम्बन्धित परिवारले बैंक खातामार्फत भुक्तानी लिने गरेको कारोबारलाई समेत बैंकिङ माध्यम भनेको हुनसक्ने सम्भावना हँुदा बैंकिङ माध्यमबाट प्राप्त हुने विप्रेषणको प्रतिशत बढी भएको हुन सक्ने देखिन्छ। राष्ट्रिय योजना आयोगका सदस्य तथा अर्थविद् डारमेशचन्द्र पौडेल मुलुक भित्रिने रेमिट्यान्स अझै अपेक्षाअनुसार कम हुनुको कारण हुन्डी जस्ता अनौपचारिक अर्थतन्त्रको आकार ठूलो भएको औंल्याए। रेमिट्यान्सले यसरी बदलियो जीवनशैली विगत दुई सय वर्षअघिदेखि भारतबाट सुरु भएको नेपालको वैदेशिक रोजगारीको यात्रा हाल विश्वका अधिकांश देशमा पुगेको छ। वैदेशिक रोजगारीमा ठूलो हिस्सा ओगटेको लुम्बिनी प्रदेशको आर्थिक तथा सामाजिक क्षेत्रमा पारेको प्रभाव विश्लेषण गरी अध्ययन सम्पन्न गरिएको थियो। उक्त अध्ययनअनुसार न्यून आय भएका श्रमिकहरू जसको वार्षिक बचतसमेत नगन्य थियो। उनीहरू वैदेशिक रोजगारीमा गएपश्चात् आफूलगायत आफ्ना परिवारका दैनिक आवश्यकताहरू परिपूर्ति गर्दै औसतमा वार्षिक करिब ४ लाख २० हजार बचत गर्न सक्षम भएको अध्ययनले देखाएको छ। वैदेशिक रोजगारीमा जानेको संख्या बढेसँगै रेमिट्यान्स पनि सोही अनुपातमा बढेको छ। अरू बेलाभन्दा चाडपर्वको समयमा बढी रेमिट्यान्स आउने प्रवृत्ति छ। अहिले तरलताको मुख्य स्रोत रेमिट्यान्स हो। रेमिट्यान्सको रकम बुझ्ने परिवारले पनि उक्त लगानीमा ध्यान दिएका छैनन्। उनीहरू जोहो टार्नेमै खर्च गरिरहेका छन्। रेमिट्यान्स बढ्दा कम ब्याजदरमा कर्जा उपलब्ध हुन्छ। उद्योगी, व्यवसायीले पनि बैंकबाट लिने कर्जालाई उत्पादनमूलक क्षेत्रमा लगानी गर्नुपर्यो। सरकारले पनि बोन्ड बिक्री गरेर उठाएको पैसा उच्च प्रतिफल आउने पूर्वाधारमा प्रयोग गर्नुपर्छ। डाप्रकाशकुमार श्रेष्ठ, कार्यकारी निर्देशक, नेपाल राष्ट्र बैंक मुलुक रेमिट्यान्समै भर पर्ने अवस्था छ। तर, रेमिट्यान्सको सुविधालाई ठीक ढंगले उपयोग गर्न नसक्नु विडम्बना हो। पहिला बैंकमा लगानीयोग्य पुँजी (तरलता) अभाव थियो। तर रेमिट्यान्स बढेकै कारण तरलता पर्याप्त छ। रेमिट्यान्सबाट प्राप्त विदेशी विनिमयको सुविधालाई औद्योगीकरण लगायतका विभिन्न क्षेत्रमा लगानी गर्नुपर्छ। स्वदेशी उत्पादन, रोजगारी बढाउन र निजी क्षेत्रको प्रवद्र्धन गर्न यस्तो रकम लगानी गर्नुपर्ने आवश्यक्ता छ। यसमा टेकेरै थप नीतिगत पहल पनि गर्नुपर्छ। डा डिल्लीराज खनाल, अर्थविद् विगतका केही वर्ष कुल गार्हस्थ्य उत्पादन (जीडीपी)मा रेमिट्यान्सको अंश २५ प्रतिशतसम्म पुगेको थियो। तर, कोभिडपछि केही खस्कियो। अब सोही हाराहारीमा आइपुग्न लागेको छ। पहिला हामीले वार्षिक १० खर्ब ल्याउँथ्यौं। यसपटक दसैं लक्षित गरेर विगतभन्दा राम्रै रेमिट्यान्स भित्रियो। अब यो चालु आवमा १४ खर्ब जति भित्रिने अनुमान छ। गत वर्षको तुलनामा २५ प्रतिशतको दरले रेमिट्यान्स वृद्धि हुने अनुमान गरिएको छ। रेमिट्यान्सले मुलुकको अर्थतन्त्रलाई धान्न ठूलो मद्दत पुर्याएको छ। सञ्जय सिग्देल, महासचिव, नेपाल रेमिटर्स एसोसिएसन यस्तै, वैदेशिक रोजगारीका कारण वैदेशिक रोजगारीमा संलग्न परिवारहरूले प्रयोग गर्ने दैनिक उपभोग्य वस्तु, शिक्षा, स्वास्थ्य लगायतका सेवाहरूको गुणस्तरमा वृद्धि हुनुका साथै ६८४१ प्रतिशतले आफ्नो तथा परिवारका नाममा घरजग्गा खरिद एवम् निर्माण गरेका छन्। वैदेशिक रोजगारीपश्चात् पारिवारिक सदस्यहरूको खानपान, लत्ताकपडा, बसाईको गुणस्तर वृद्धि हुनुका साथै सामाजिक सम्बन्धसमेत राम्रो भएको अध्ययनले देखाउँछ। केन्द्रीय बैंकको लुम्बिनी प्रदेशका अनुसार अध्ययनमा समेटिएका संलग्न परिवारको वैदेशिक रोजगारीमा जानुपूर्व र गएपछि आम्दानी, खर्च र बचतको तुलना गरेको थियो। जसअनुसार वैदेशिक रोजगारीमा गएपछि औसत आम्दानी करिब २ लाख २१ हजार रुपैयाँ अर्थात् २८१४५ प्रतिशतले वृद्धि भई ८ लाख ४३ हजार पुगेको छ। यस्तै, औसत खर्च करिब १ लाख ९० हजार रुपैयाँ अर्थात् १२४७४ प्रतिशतले वृद्धि भई ४ लाख २७ हजार पुगेको छ। त्यसैगरी, औसत बचत ३१ हजारमा उल्लेख्य वृद्धि भई ४ लाख १६ हजार पुगेको देखिन्छ। वैदेशिक रोजगारीमा जानुपूर्व परिवारको बचत ज्यादै न्यून भएकाले गएपछि औसत बचतको प्रतिशत परिवर्तन बढी देखिएको हो। वैदेशिक रोजगारीमा संलग्न श्रमिकहरूको पारिवारिक खर्च संरचनामा सबैभन्दा बढी दैनिक उपभोगमा ५८७८ प्रतिशत, शिक्षा र स्वास्थ्यमा २२४८ प्रतिशत, ऋण तिर्न १००७ प्रतिशत र मनोरञ्जन तथा अन्यमा ८६७ प्रतिशत खर्च गर्ने गरेको केन्द्रीय बैंकको अध्ययनले देखाएको छ। यस्तै, वैदेशिक रोजगारीमा संलग्न श्रमिक र परिवारका सदस्यहरूले बचत रकमलाई एक वा एकभन्दा बढी क्षेत्रमा लगानी गरेको देखिन्छ। छनोटमा परेका नमुना अध्ययनको आधारमा वैदेशिक रोजगारीमा संलग्न ६८४१ प्रतिशत श्रमिकपरिवारका सदस्यहरूले घरजग्गा खरिद एवम् निर्माणमा बचत रकम लगानी गरेका छन्। त्यसैगरी, बैंक बचतमा ६६०२ प्रतिशत, सुनचाँदी खरिदमा ५२६७ प्रतिशत, व्यापार व्यवसायमा १२२७ प्रतिशत, सामाजिक कार्यमा १२०१ प्रतिशत, व्यक्तिगत लगानीमा ९१४ प्रतिशत र सेयर खरिदमा ४४४ प्रतिशतले बचत रकम लगानी गरेको देखिएको छ। वैदेशिक रोजगारीमा जानुअघि ६३० प्रतिशतको मात्र बैंक खाता रहेकोमा विप्रेषण रकम प्राप्त गर्न थालेपश्चात् बैंकिङ कारोबार तथा डिजिटल भुक्तानी प्रणालीमा समेत अधिकांश परिवारहरूको पहुँच पुगेको देखिएको छ। ३५५१ प्रतिशत खेतीयोग्य जमिन बाँझो लुम्बिनी प्रदेशको रेमिट्यान्ससँग सम्बन्धित प्रतिवेदनले केही हदसम्म समग्र मुलुकको चित्रण गरेको बताउँछन्, राष्ट्र बैंक आर्थिक अनुसन्धान विभागका कार्यकारी निर्देशक डा श्रेष्ठ। उनका अनुसार रेमिट्यान्सले अप्रत्यक्ष रूपमा जीडीपीमा योगदान पुर्याउँदै आएको छ। तत्काललाई मुलुक रेमिट्यान्समै निर्भर रहेको र यो स्थिति केही समयसम्म रहने उनको अनुमान छ। रेमिट्यान्सको प्रयोग आधारभूत आवश्यकताअनुसार गर्नु स्वाभाविक हो। सबैले यसरी भित्रिएको पैसाबाट व्यवसाय नै गर्छन् भन्ने हुँदैन, उनले अन्नपूर्णसँग भने। अध्ययनले वैदेशिक रोजगारीमा जानेलाई आवश्यक तालिम र प्रशिक्षणद्वारा सीप विकास गरेर गन्तव्य मुलुकहरूसँग श्रम सम्झौता गरे रेमिट्यान्स आम्दानीमा वृद्धि हुने सुझाव दिएको छ। वैदेशिक रोजगारीमा जाने संख्या बढेपछि ३५५१ प्रतिशत परिवारको खेतीयोग्य जमिन बाँझो भएकाले रेमिट्यान्सलाई कृषि उत्पादन बढाउन विशेष नीतिगत व्यवस्था गर्नुपर्नेसमेत औंल्याइएको छ। वैदेशिक रोजगारीमा गएर फर्किएका व्यक्तिहरूको ज्ञान, सीप तथा अनुभवलाई केन्द्रमा राखेर तीनै तहका सरकारले ल्याएका विशेष कृषि, पशुपालन, लघुउद्यम कार्यक्रमहरूमा विशेष आकर्षण नदेखिएकाले सरकारका उक्त नीतिहरूलाई थप परिमार्जन गरी लगानी प्रोत्साहन गर्न उचित कदम चाल्नुपर्ने अध्ययनको निष्कर्ष छ। रेमिट्यान्सकै भर पहिला बैंकमा लगानीयोग्य पुँजी (तरलता) अभाव थियो। तर, रेमिट्यान्स बढेपछि बैंकमा तरलता प्रर्याप्त छ। असोज अन्तिमसम्म बैंकहरूको लगानी योग्य क्षमता (तरलता) खुकुलो अर्थात् कर्जानिक्षेप अनुपात (सीडी रेसियो ८१७४ प्रतिशतमा सीमित छ। नीतिगत व्यवस्थाअनुसार बैंकहरूले अधिकतम ९० प्रतिशतसम्मको सीडी रेसियो सीमा कायम गर्नुपर्छ। यो भनेको बैंकले १ सय रुपैयाँको निक्षेप संकलन गर्दा ९० रुपैयाँ कर्जा प्रवाह गर्न पाउनु हो। तर, यसअनुसार अहिले बैंकहरूको प्रणालीमा ८२६ प्रतिशतको कुसन अर्थात् यो बराबर लगानी क्षमता अधिक छ। रेमिट्यान्सबाट आएको विदेशी विनिमयलाई औद्योगीकरण लगायतका विभिन्न क्षेत्रमा लगानी गर्नुपर्छ, अर्थविद् खनाल भन्छन् यसबाट स्वदेशी उत्पादन र रोजगारी बढाउन सकिन्छ। निजी क्षेत्रको प्रवद्र्धन गर्न सकिन्छ। यसका लागि नीतिगत पहलहरू गर्न खाँचो रहेको अर्थविद् खनालको भनाइ छ। रेमिट्यान्स बढ्दै गए पनि ठीक ढंगले उपयोग गर्न नसकिएको बताउँछन् अर्थविद् डा डिल्लीराज खनाल।"
नयाँ एक्स्चेन्जको प्रक्रियामा अर्थ समितिको ग्रीन सिंग्नल,काठमाडौं : अर्थ समितिले नयाँ स्टक एक्स्चेन्जको लाइसेन्स प्रक्रिया अघि बढाउने बाटो खोलिदिएको छ। कात्तिक २४ गते बसेको समितिको बैठकले आफूले त्यसअघि प्रक्रिया रोक्न निर्देशन दिएकामा निर्देशनको प्रयोजन सकिएको निर्णय गरेको हो। समितिका जेठ २९ गते बसेको बैठकले विस्तृत अध्ययन नभएको भन्दै तत्कालका लागि यो प्रक्रिया अघि नबढाउन निर्देशन दिइएको थियो। प्रधानमन्त्री प्रचण्डले पनि नयाँ एक्स्चेन्जको प्रक्रिया तत्काल अघि नबढाउन निर्देशन दिएका थिए। समितिले नयाँ एक्स्चेन्जको कामकारबाहीबारे कागजात मागेर अध्ययन गरेपछि बाटो नरोक्ने निष्कर्षमा पुगेको हो। सर्वोच्च अदालतले समेत नयाँ एक्स्चेन्जलाई लाइसेन्स दिनेबारे अन्तिम फैसला गरिसकेकाले लाइसेन्स रोक्नुपर्ने अवस्था र औचित्य नदेखिएको भन्दै प्रक्रिया अघि बढाउने बाटो समितिले खोलेको हो। समितिको निर्देशनसँगै अब नयाँ स्टक एक्स्चेन्जको प्रक्रिया अघि बढ्नेछ। यस विषयमा समितिका सदस्य एवं राष्ट्रिय स्वतन्त्र पार्टीका सांसद डा स्वर्णिम वाग्लेले भने फरक मत जाहेर गरेका छन्।

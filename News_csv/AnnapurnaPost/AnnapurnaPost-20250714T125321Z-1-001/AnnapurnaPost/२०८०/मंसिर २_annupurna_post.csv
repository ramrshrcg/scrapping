शीर्षक,विवरण
महिला टि२० आई सिरिज : जापानलाई ६७ रनले पराजित गर्दै नेपाल विजयी,"काठमाडौं : समूह चरणको अन्तिम खेलमा जापानलाई पराजित गर्दै नेपाल ६७ रनले विजयी भएको छ। हङकङमा जारी महिला टि२० आई सिरिज अन्तर्गत निर्धारित ओभरमा नेपालले ११४ रनको लक्ष्य दिएको थियो। लक्ष्य पछ्याउने क्रममा जापानले निर्धारित ओभरमा ४६ रन बनाउँदै अल आउट भयो । जापानका लागि सेरिका सुमीले १३ रन र मेगा ओगावाले १७ रन बनाइन्। अन्यले दोहोरो रनको अंक बनाउन सकेनन्। नेपालका लागि अस्मिना कर्माचार्यले ४ विकेट, संगिता राईले ३ विकेट र पूजा महतो २ विकेट लिएकी हुन्। टस जितेर जापानले पहिले फिल्डिङ रोजेको थियो। यस अगाडि नेपालका लागि पूर्वकप्तान रुविना क्षेत्रीले ३२ बलमा सर्वाधिक ३८ रन बनाइन्। त्यसैगरी कप्तान इन्दु बर्माले ३१ बलमा २७ रन, काजल श्रेष्ठले ७ बलमा १५ रन, पूजा महतोले २९ बलमा १३ रन, सीता रानामगरले २० बलमा ९ रन र १ बलमा अस्मिना कर्मचार्यले १ रनको योगदान गरिन्। चार देश सम्मिलित महिला टि२० सिरिजअन्तर्गत नेपाल र जापान दुबै देश दुई खेलमा पराजित भइसकेका छन्। उनीहरु जारी सिरिजको उपाधि भिडन्तबाट बाहिरिसकेका छन् भने तान्जानिया र हङकङले उपाधिका लागि प्रतिस्पर्धा गर्ने छन्। नेपाल पहिलो खेलमा बुधबार तान्जानियासित २७ रनले पराजित भएको थियो। यस्तै बिहीबार भएको दोस्रो खेलमा नेपाल हङकङसित ९ विकेटले पराजित भएको थियो। महिला टि२० सिरिजमा घरेलु टोली हङकङसहित नेपाल, तान्जानिया र जापान सहभागी छन्।"
"नेपालको उत्कृष्ट सुरुवात, जापानले गुमायो ५ विकेट","काठमाडौं : जापानविरुद्ध नेपालले उत्कृष्ट सुरुवात गरेको छ। आज बिहान हङकङमा जारी महिला टि२० आई सिरिजमा नेपालले ४ विकेटको क्षतिमा जापानविरुद्ध ११४ रनको लक्ष्य दिएको छ। निर्धारित लक्ष्य पछ्याउनेक्रममा ८ ओभरको समाप्तिमा जापानले ५ विकेट गुमाएर १६ रन मात्र बनाएको छ। नेपालका लागि पूजा महतो र अस्मिना कर्माचार्यले २२ विकेट र संगिता राईले १ विकेट लिएकी हुन्। यस अगाडि नेपालका लागि पूर्वकप्तान रुविना क्षेत्रीले सर्वाधिक ३८ रन बनाइन्। त्यसैगरी कप्तान इन्दु बर्माले २७ रन, काजल श्रेष्ठले १५ रन, पूजा महतोले १३ रन, सीता रानामगरले ९ रन र अस्मिना कर्मचार्यले १ रनको योगदान गरिन्। चार देश सम्मिलित महिला टि२० सिरिजअन्तर्गत नेपाल र जापान दुबै देश दुई खेलमा पराजित भइसकेका छन्। उनीहरु जारी सिरिजको उपाधि भिडन्तबाट बाहिरिसकेका छन् भने तान्जानिया र हङकङले उपाधिका लागि प्रतिस्पर्धा गर्ने छन्। नेपाल पहिलो खेलमा बुधबार तान्जानियासित २७ रनले पराजित भएको थियो। यस्तै बिहीबार भएको दोस्रो खेलमा नेपाल हङकङसित ९ विकेटले पराजित भएको थियो। महिला टि२० सिरिजमा घरेलु टोली हङकङसहित नेपाल, तान्जानिया र जापान सहभागी छन्। आइसिसी बरियतामा तान्जानिया १९ औँ, नेपाल २१ औँ, हङकङ २२ औँ र जापान ५१ औँ स्थानमा छन्।"
अर्जेन्टिना र ब्राजिल पराजित,ब्युनर्सआयर्स : फिफा विश्वकप २०२६ अन्तर्गत दक्षिण अमेरिकी छनोटमा विश्व फुटबलका महारथी अर्जेन्टिना र ब्राजिल पराजित भएका छन्। शुक्रबार बिहान भएको खेलमा विश्व विजेता अर्जेन्टिना उरुग्वे र ब्राजिल कोलम्बियासँग पराजित भएका हुन्। अर्जेन्टिनाको घरेलु मैदान ला बम्बनेरामा भएको खेलमा पाहुना टोली उरुग्वेले २० को जित निकालेको हो। उरुग्वेलाई प्रभावशाली जित दिलाउन रोनाल्ड आराउजो र डार्विन नुनेजले एक एक गोल गरेका थिए। खेलको ४१औं मिनेटमा आराउजोले गोल गर्दै उरुग्वेलाई अग्रता दिलाएका थिए। माटियास भिनाको पासलाई सदुपयोग गर्दै उनले उत्कृष्ट गोल गरेका थिए। त्यसपछि ८७औं मिनेटमा नुनेजले गोल गर्दै उरुग्वेको जित सुनिश्चित गरेका थिए। यस्तै अर्को खेलमा कोलम्बियाले ब्राजिललाई २१ गोलले पराजित गरेको हो। कोलम्बियाको घरेलु मैदानमा ब्राजिलले खेलको चौथो मिनेटमै ग्याब्रिएल मार्टिनेलीको गोलमा अग्रता लिएको थियो। त्यसपछि खेलको अन्तिम १५ मिनेट सम्हालिन नसक्दा ब्राजिलले पराजय बेहोरेको हो। ब्राजिलको कमजोर रक्षापंक्तिको फाइदा उठाउँदै लुइस डियाजले ७५ र ७९औं मिनेटमा गोल गर्दै कोलम्बियालाई जित दिलाएका थिए। हारका बाबजुद विश्व विजेता अर्जेन्टिना शीर्ष स्थानमै छ। अर्जेन्टिनाले पाँच खेलमा १२ अंक जोडेको छ। पाँच खेलमा १० अंक जोडेको उरुग्वे दोस्रो स्थानमा छ। पाँच खेलमा नौ अंक जोडेको कोलम्बिया तेस्रो र पाँच खेलमा सात अंक बटुलेको ब्राजिल पाँचौं स्थानमा छ।
भोजपुरमा बन्यो भव्य रंगशाला,"भोजपुुर : जिल्लाकै बहुप्रतिष्ठित अन्तर्राष्ट्रिय मापदण्डको भोजपुर रंगशालाले पूर्णता पाएको छ। भोजपुर नगरपालिका७ कोदारस्थित रंगशालाको निर्माण पूरा भएसँगै सिंगो जिल्लावासी र खेलप्रेमी उत्साहित बनेका छन्। भोजपुर रंगशालाको ग्राउन्ड फिलिङ, प्यारापिट, कभर्डहल, रिटेनिङ वाल, कार्यालय भवन, क्यान्टिन भवन, शौचालयलगायत सम्पूर्ण भौतिक पूर्वाधारको काम सकिएपछि रंगशालाले पूर्णता पाएको हो। प्रदेश सरकारको १४ करोड पाँच लाख २६ रुपैयाँको प्राविधिक सहयोगमा बनेको रंगशालाको जिम्मा जिल्ला समन्वय समितिलाई दिइएको छ। जिल्ला समन्वय समिति भोजपुरका सभापति कमल थुलुङले मैदान अभावमा नवोदित खेलाडीको निराशालाई रंगशालाको पूर्णताले हटाएको बताए। रंगशालाले पूर्णता पाएसँगै यसको संरक्षण र सम्बद्र्धन गर्दै जिल्लाभित्र ठूला प्रतियोगिता सञ्चालन गरिनेछ, उनले भने। निर्माणको जिम्मा पाएको रायमाझी मार्सेली जेभीका अनुसार २०७६ कात्तिक ७ बाट सुरु भएको रंगशाला निर्माण २०८० जेठ १८ मा सक्ने सम्झौता थियो। सम्पूर्ण भौतिक पूर्वाधारको काम सकिए पनि मैदान सम्याउने काम शहरी विकास कार्यालय धनकुटामार्फत गरिएको थियो। जिल्ला समन्वय समिति र नगरपालिकाले कामलाई पूर्णता दिन मैदानसँगै बाँकी रहेका शौचालय, ड्रेसिङ रुम, चेन्जिङ रुमकोसमेत मर्मतसम्भार सकिएको भोजपुर जिल्ला फुटबल संघका अध्यक्ष प्रविणकुमार सुवालले जानकारी दिए। प्रदेशको उत्कृष्ट रंगशाला बनेपछि जिल्लावासीलाई उत्साहित बनाएको युवा अगुवा संग्राम राईले बताए। लामो समयदेखि खेल मैदान अभावमा खेलाडी पलायन हुने बाध्यतालाई रंगशालाले आशा जगाएको छ, उनले भने, अन्तर्राष्ट्रिय मापदण्डको व्यवस्थित रंगशाला बनेपछि खेलाडीसँगै खेलप्रेमी दर्शकले झेलिरहनुपर्ने प्यारापिटको समस्या पनि हटेको छ। सानादेखि ठूला सबै खेल तथा खेलाडीहरूका लागि पर्याप्त अभ्यास गर्न र गराउन सहज हुने भएपछि जिल्लाभित्रै प्रतिभावान खेलाडी उत्पादनमा टेवा पुग्ने फुटबल प्रशिक्षक विनम श्रेष्ठले बताए। साँघुरो मैदानमा अभ्यास गर्दा खेलाडीहरूको फिजिकल फिटनेस र ट्रेनिङ राम्रोसँग हुन सकेको थिएन। जसकारण खेलको नतिजा सोचेजस्तो राम्रो हुन सकेको थिएन, उनी भन्छन्, वर्षौंपछि रंगशालाको सपना पूरा भएको छ। अब जिल्लाभित्रै योग्य खेलाडी उत्पादन गर्नेछौं। २६ रोपनी क्षेत्रफलमा फैलिएको रंगशालाको दक्षिणतर्फ ८० मिटरको चौडाइ, उत्तरतर्फ ५५ मिटरको चौडाइ, पूर्वतर्फ एक सय दुई मिटरको लम्बाई र पश्चिमतर्फ एक सय पाँच मिटरको लम्बाइ छ। अन्तर्राष्ट्रिय जगतमा नेपाल चिनाउने अल्ट्रा धाविका मीरा राईदेखि राष्ट्रिय स्तरका ख्यातीप्राप्त ब्याडमिन्टन र उसु खेलाडी जन्माएको भोजपुरले खेलकुदमा गर्विलो इतिहास बोकेको छ । तत्कालिन मुख्यमन्त्री शेरधन राई नेतृत्वको सरकारको ०७५७६ को बजेटबाट रंगशालाको पुर्निर्माण थालिएको थियो। ०६४ सालमा पहिलो जिल्ला विकास समिति बोर्डले ५५ लाख रुपैयाँमा जिल्ला खेलकुद परिषद्मार्फत रंगशालाको जग्गा खरिद गरे पनि बजेट अभावमा काम हुन सकेको थिएन। रंगशालाका लागि ०७० सालमा तत्कालीन पूर्वमुख्यमन्त्री राईले छुट्याएको आफ्नो सांसद कोषको १० लाख बजेटले रंगशाला सम्याउने काम भयो। त्यस्तै ०७३७४ मा भोजपुर नगरपालिकाले रंगशालाका लागि पाँच लाख बजेटबाट रंगशाला सम्याएर केही समयका लागि खेल्न योग्य बनाइएको थियो। वर्षौंदेखि बजेट अभाव झेल्दै आएको रंगशालाको झन्डै १२ वर्षमा ४० लाख बराबर लागतमा केही प्रतिशत मात्र स्तरोन्नती भएको थियो।"
सिन्धु तेक्वान्दोको तयारी तीव्र,"काठमाडौं : तेस्रो सिन्धु राष्ट्रिय तेक्वान्दो प्रतियोगिताको तयारी तीव्र पारिएको छ। आगामी मंसिर १९ र २० गते बाह्रबिसेमा हुने प्रतियोगिताको तयारी तीव्र पारिएको आयोजक सिन्धुपाल्चोक तेक्वान्दो संघका अध्यक्ष प्रेम भण्डारीले जानकारी दिए। प्रतियोगिताको तयारी तीव्र रुपमा भइरहेको छ। प्रतियोगिता स्थल, बसोबासलगायतको काम अन्तिम चरणमा पुगेको छ, अध्यक्ष भण्डारीले भने, खेलाडीसँग दर्ता शुल्क पनि लिँदैनौं र खानेबस्ने सबै सुविधा आयोजकले बेहोर्ने छौं। दुई दिने प्रतियोगितामा सात प्रदेश, तीन विभागीय टोली त्रिभुवन आर्मी, नेपाल पुलिस, एपीएफ र आयोजकको एक गरी ११ टोलीका खेलाडीले प्रतिस्पर्धा गर्ने छन्। जसमा एसियाली खेलकुद, दक्षिण एसियाली खेलकुदलगायत अन्तर्राष्ट्रिय प्रतियोगितामा सहभागी खेलाडीहरूले पनि प्रतिस्पर्धा गर्ने छन्। प्रतियोगिता स्थल, बसोबासलगायतको काम अन्तिम चरणमा पुगेको छ। खेलाडीसँग दर्ता शुल्क पनि लिँदैनौं र खानेबस्ने सबै सुविधा आयोजकले बेहोर्ने छौं। प्रेम भण्डारी, अध्यक्ष, सिन्धुपाल्चोक तेक्वान्दो संघ प्रतियोगितामा ग्योरोगीतर्फ १२ सिनियर र चार जुनियर गरी १६ तौल समूहमा प्रतिस्पर्धा हुनेछ। यस्तै पुम्सेमा महिला तथा पुरुष एकल, पेयर र टिम पुम्सेमा प्रतिस्पर्धा हुनेछ। बाह्रबिसे नगरपालिकाको सहआयोजनामा हुन लागेको प्रतियोगिताको टिम च्याम्पियनले ७० हजार नगद पुरस्कार पाउने छन्। यस्तै दोस्रो हुनेले ५० हजार र तेस्रो हुने टोलीले ३० हजार रुपैयाँ पुरस्कार पाउने छन्। प्रतियोगिताका उत्कृष्ट महिला र पुरुष खेलाडीलाई जनही १० हजार रुपैयाँ प्रदान गरिने जनाइएको छ। आयोजक टोलीका स्वर्ण विजेता खेलाडीलाई जनही पाँच हजार रुपैयाँ प्रदान गरिने अध्यक्ष भण्डारीले जानकारी दिए। २०५४ सालमा बाह्रबिसे डोजाङमार्फत सिन्धुपाल्चोकमा तेक्वान्दो भित्र्याएका भण्डारीले २०६९ सालमा पहिलो र २०७१ सालमा दोस्रो सिन्धु राष्ट्रिय तेक्वान्दो प्रतियोगिता आयोजना गरेका थिए। बाह्रबिसे नगरपालिकाका नगर प्रमुख बालकृष्ण बस्नेतले लामो समयदेखि खेलकुद क्षेत्रमा क्रियाशील रहँदै आएका भण्डारीको अभियानलाई अगाडि बढाउन र नयाँ खेलाडी उत्पादनमा सहयोग पुर्याउन प्रतियोगितामा सहआयोजकका रुपमा जोडिएको बताए।"
महिला टी२० सिरिज : जापानविरुद्ध नेपालले दियो ११४ रनको लक्ष्य,"काठमाडौं : नेपालले समूह चरणको अन्तिम खेलमा जापानलाई ११४ रनको लक्ष्य दिएको छ। हङकङमा जारी महिला टि२० आई सिरिजमा नेपालले ४ विकेटको क्षतिमा जापानविरुद्ध ११३ रन बनाएको हो। टस जितेर जापानले पहिले फिल्डिङ रोजेको थियो। निर्धारित ओभरमा काजल श्रेष्ठ र अस्मिना कर्मचार्य अविजित रहे। नेपालका लागि पूर्वकप्तान रुविना क्षेत्रीले सर्वाधिक ३८ रन बनाइन्। त्यसैगरी कप्तान इन्दु बर्माले २७ रन, काजल श्रेष्ठले १५ रन, पूजा महतोले १३ रन, सीता रानामगरले ९ रन र अस्मिना कर्मचार्यले १ रनको योगदान गरिन्। चार देश सम्मिलित महिला टि२० सिरिजअन्तर्गत नेपाल र जापान दुबै देश दुई खेलमा पराजित भइसकेका छन्। उनीहरु जारी सिरिजको उपाधि भिडन्तबाट बाहिरिसकेका छन् भने तान्जानिया र हङकङले उपाधिका लागि प्रतिस्पर्धा गर्ने छन्। नेपाल पहिलो खेलमा बुधबार तान्जानियासित २७ रनले पराजित भएको थियो। यस्तै बिहीबार भएको दोस्रो खेलमा नेपाल हङकङसित ९ विकेटले पराजित भएको थियो। महिला टि२० सिरिजमा घरेलु टोली हङकङसहित नेपाल, तान्जानिया र जापान सहभागी छन्। आइसिसी बरियतामा तान्जानिया १९ औँ, नेपाल २१ औँ, हङकङ २२ औँ र जापान ५१ औँ स्थानमा छन्।"
धान थन्क्याउने चटारोमा पोखरेली किसान,"पोखरा : नेपाली ठूला पर्व दसैंं, तिहार सकिएसँगै पोखराका किसानहरू धान थन्क्याउने चटारोमा छन्। पोखराको विरुबाफाँट, लेखनाथ, हेमजा, चाउँथेफाँटलगायतका फाँटमा किसानहरू धान काट्ने, चुट्ने, बत्ताउनमा ब्यस्त छन्। कोही धानको कुनियो लगाउन व्यस्त छन्। असारमा रोपेको धान कात्तिकदेखि मंसिरसम्म पाकिसक्छ। धान पाकेसँगै किसानहरू धान थन्क्याउने चटारोमा हुन्छन्। कास्कीको हेम्जा र लेखनाथका किसान आलु खेती छिटो गर्न अरु धानभन्दा छिटो पाक्ने हाइब्रिड धान लगाउँछन्। पोखराको विरुबाफाँट, फेवा फाँटमा जेठोबुढो धान रोपिन्छ। कास्की जिल्लामा १७ हजार २ सय ५२ हेक्टरमा धान रोपाइँ हुन्छ। जिल्लामा वार्षिक धान उत्पादन ५९ हजार ५ सय ३१ मेट्रिकटन हुने पनि ज्ञान केन्द्रको तथ्यांक छ। कास्कीमा उत्पादन भएको धानबाट ३५ हजार ७ सय १८ मेट्रिकटन चामल बस्ने बताइएको छ। कास्कीमा आवश्यक ५५ हजार मेट्रिक टन चामलमा २० हजार मेट्रिक टन थप चामल आवश्यक पर्ने कृषि ज्ञान केन्द्र कास्कीका प्रमुख अधिकारीले जानकारी दिए। खपौदी क्षेत्रमा धान काट्दै थप आवश्यक चामल उत्पादन गर्न गाउँ तथा सहरमा बाँझो रहेका खेतबारीको सदुपयोग गर्नुको साथै उत्पादकत्व बढाउनतिर पनि लाग्नु पर्ने बताइएको छ। कुल धान उत्पादनको ५ प्रतिशत योगदान चैतै धानको रहेको पोखरा महानगरपालिकाका कृषि महाशाखा प्रमुख मनहर कडरिया बताउँछन्। पोखरा बजार भित्रका सिँचाइ सुविधा भएका कृषि भूमि जोगाउन नसक्दा कंक्रिट जंगलमा परिणत भएको छ। सरकारले निकै नै ढिला गरी कृषि भूमि छुट्याउन पालिकालार्ई अधिकार दिए पनि जग्गाधनीले आफ्नो जमिनलार्ई कृषि भूमिमा वर्गीकरण नगर्न दबाब दिँदा कृषि भूमि पनि गैर कृषि भूमिमा परेको ज्ञान केन्द्रले जनाएको छ। सरकारले बेलैमा भूमि वर्गीकरण गर्ने तर्फ ध्यान नदिँदा देशभर नै यो समस्या रहेको छ।"
चार महिनामा २० प्रतिशत बजेट खर्च,"काठमाडौं : चालु आर्थिक वर्ष २०८०८१ को पहिलो चौमासिक अवधिमा सरकारले वार्षिक लक्ष्यको २० प्रतिशत बजेट खर्च गरेको छ। महालेखा नियन्त्रक कार्यालयको तथ्याङ्कअनुसार कात्तिक मसान्तसम्ममा सरकारको बजेट खर्च रु तीन खर्ब ५५ अर्ब ६३ करोड ४० लाख बराबर छ। सरकारले चालु आर्थिक वर्षका लागि रु १७ खर्ब ५१ अर्ब ३१ करोड २१ लाख बराबरको वार्षिक बजेट विनियोजन गरेको थियो। कात्तिक मसान्तसम्मको खर्चको अवस्था हेर्दा चालुतर्फ २३ दशमलव ७५, पुँजीगततर्फ नौ दशमलव ९३ र वित्तीय व्यवस्थातर्फ १७ दशमलव ७२ प्रतिशत छ। चालु आर्थिक वर्षका लागि सरकारले चालु शीर्षकमा रु ११ खर्ब ४१ अर्ब ७८ करोड ४१ लाख बराबर विनियोजन गरेको थियो। जसमध्ये हालसम्म रु दुई खर्ब ७१ अर्ब १७ करोड ४७ लाख बराबर खर्च भएको छ। पूँजीगत शीर्षकमा रु तीन खर्ब दुई अर्ब सात करोड ४४ लाख बराबरको बजेट विनियोजन भएकामा कात्तिक मसान्तसम्ममा रु २९ अर्ब ९८ करोड ९४ लाख बराबर मात्रै खर्च भएको छ। त्यस्तै, वित्तीय व्यवस्था शीर्षकमा रु तीन खर्ब सात अर्ब ४५ करोड ३६ लाख बराबरको बजेट विनियोजन भएकोमा हालसम्म रु ५४ अर्ब ४६ करोड ९९ लाख बराबर खर्च भएको छ। सामान्यतया वित्तीय व्यवस्था शीर्षकमा छुट्याइएको रकम सार्वजनिक ऋणको साँवा ब्याज भुक्तानीमा खर्च हुने गरेको छ। चालु आर्थिक वर्षमा पूँजीगत शीर्षकमा भन्दा वित्तीय व्यवस्था शीर्षकमा बढी बजेट विनियोजन भएको थियो। सुरुवाती चार महिनाको खर्चको अवस्था हेर्दा पूँजीगतभन्दा वित्तीय व्यवस्था शीर्षकमा झन्डै दोब्बर बराबर खर्च भएको देखिएको छ। अर्थात् नेपालले पूँजी निर्माणमा गर्ने खर्चभन्दा सार्वजनिक ऋणको साँवाब्याज भुक्तानीमा गरिरहेको खर्चको अंश बढी छ। पहिलो चौमासिक अवधिमा सरकारको राजस्व सङ्कलन वार्षिक लक्ष्यको २० दशमलव ०८ प्रतशित बराबर छ। चालु आर्थिक वर्षका लागि कूल १४ खर्ब २२ अर्ब ५४ करोड १७ लाख बराबर राजस्व उठाउने लक्ष्य राखेको सरकारले कात्तिक मसान्तसम्ममा रु दुई खर्ब ७६ अर्ब ६४ करोड बराबर राजस्व उठाएको छ। जसमा कर राजस्व रु दुई खर्ब ५४ अर्ब ३० करोड २२ लाख र गैरकर राजस्व रु २२ अर्ब ३३ करोड ७८ लाख बराबर छ। त्यस्तै, चालु आर्थिक वर्षका लागि रु ४९ अर्ब ९४ करोड ३० लाख वैदेशिक अनुदान लिने लक्ष्य राखेको सरकारले कात्तिक मसान्तसम्ममा रु दुई अर्ब ७५ करोड ८० लाख अर्थात् वार्षिक लक्ष्यको पाँच दशमलव ५२ प्रतिशत अनुदान लिएको महालेखा नियन्त्रक कार्यालयको तथ्याङ्कबाट देखिन्छ। रासस"
मूल्य घट्ने सूचना चुहिएपछि पेट्रोलियम पदार्थको हाहाकार,"जनकपुरधाम : शुक्रबार विहान नेपाल आयल निगमको धनुषास्थित महेन्द्रनगर डिपोमा २० वटा गाडी (टयांकर) तेलको माग आयो। कर्मचारी नियमितरूपमा काम गरिरहेका बेला केही बेरमै ती मागहरू विस्तारै रद्द हुन थाल्यो। दिउँसो २ बज्दा २० ट्यांकर माग रहेको तेल झरेर ८ टयांकरमा आइपुग्यो। यसरी तेलको माग ह्वात्तै घट्नुको मुख्य कारण तेलको मूल्य घट्ने सूचना चुहिनु हो। तेलको मूल्य घटने सूचना पर्खिएर बसेको पेट्रोलियम व्यवसायीहरू रातिसम्म मूल्य घटेर आउने बाटो कुरेर बसे। तर संयोगबस तेलको मूल्य घटेर आएन। मूल्य नघटेपछि शनिबार विहानैदेखि विदाको दिनमा पनि बिल काट्ने काम भने रोकिएको छैन। शुक्रबार २० ट्यांकर तेलको माग रहेको नेपाल आयल निगम लिमिटेड महेन्द्रनगर धनुषा डिपोमा रद्द भएर ८ ट्यांकरमात्र खपत भएको थियो। तर शनिबार ११ बजेसम्म मात्र ३० टयांकर तेलको माग आएको महेन्द्रनगर डिपोका एक उच्चस्थ पदका कर्मचारीले नाम नबताउने शर्तमा बताए। उनले भने, हाकिमको मिलोमत्तोमा विदाको दिनमा पनि कार्यालय खोलेर तेलको बिलिङ गर्ने गरेको छ। जुन दिन भाउ बढ्छ त्यो दिनभन्दा एकै दिन अगावै ३० देखि ३५ केएल गाडी एकैदिन निस्किन्छ, तर जुन दिन मूल्य घटछ त्यो दिन बिक्री वितरण नै हुँदैन,' निगमका एक अधिकारीले भने, 'यसमा हाम्रो हाकिम सापको पनि मिलोमत्तो हुन्छ। नत्र शुक्रबार २० टयांकर तेल माग गरेको व्यवसायीले रद्द गरेर फेरि शनिबार ३० टयांककर माग गर्नु सूचना चुहिनुको प्रमाण हो।' पेट्रोलको मूल्य बढ्ने सूचना पाएपछि व्यवसायीहरूले एक ट्यांकरको ठाउँमा चारवटासम्म खरिद गर्ने गरेको उनको भनाइ छ। कतिपयले त तेल हुँदाहुँदै पनि पेट्रोल पम्प बन्द गर्ने गरेको स्थानीहरूको गुनासो छ। आयल निगम लिमिटेड महेन्द्रनगर धनुषा डिपोका प्रमुख दिलिप चौधरीले बजारको मागअनुसार आपूर्तिका लागि शनिबार पनि कार्यालय खोलेर तेलको माग पूरा गरिरहेको बताए। अन्नपूर्णकर्मीले शुक्रबार तेलको माग रद्द गरेर किन शनिबार तेल दिन लागिएको छ? भन्ने प्रश्नमा चौधरीले पछि कुरा गरौंला भन्दै फोन काटेका थिए। धनुषाका प्रमुख जिल्ला अधिकारी चक्रपाणि पाण्डेले तेलको विषयमा आफूहरूलाई धेरै थाहा नहुने बताए। तेलसम्बन्धी विवरण नेपाल आयल निगमको प्रवक्तासँग बुझ्ने विषय भएको उनले बताए। उनले भने, तेलको हाहाकार भएको विषयमा आधिकारिक सूचना छैन। तर बजारमा तेल नभएको मैले पनि सुने। नेपाल आयल निगम लिमिटेड महेन्द्रनगर डिपोमा पेट्रोलियम पदार्थको मूल्य वृद्धि हुँदा तेलको माग घट्ने र बढ्दा तेलको माग बढ्ने तथ्यांकले देखाउँछ।"
हेटौंडाढल्केबरइनरुवा प्रसारण लाइन शीघ्र निर्माण सम्पन्न गर्न ऊर्जामन्त्रीको निर्देशन,"काठमाडौं : मुलुकभित्रको विद्युत् प्रसारण प्रणाली सुदृढीकरण र नेपालभारतबीचको विद्युत् व्यापारका लागि निर्माणाधीन हेटौंडाढल्केबरइनरुवा चार सय केभी डबल सर्किट प्रसारण लाइन आयोजना निर्माणमा अवरोधै अवरोध कायम रहेको छ। झन्डै नौ वर्षअघि देखि निर्माण सुरु भएको सो आयोजनामा भइरहेको अवरोधका कारण अझैसम्म सम्पन्न हुन सकिरहेको छैन। प्राधिकरणका कार्यकारी निर्देशक कुलमान घिसिङका अनुसार प्रसारण लाइनको तारमुनिको जग्गाको मुआब्जा वितरणका लागि मात्रै पाँच अर्ब बराबरको बजेट आवश्यक रहेको छ। यस्तै, निर्माण व्यवसायीलाई थप पाँच अर्ब बराबरको बजेट आवश्यक देखिएको छ। यस आधारमा सो आयोजनाका लागि कूल १० अर्ब बराबरको थप बजेट आवश्यक देखिएको उनले जानकारी दिए। प्रसारण लाइनको दायाँ बायाँ ४६ मिटर रहने भएकाले पनि मुआब्जा बापतका लागि ठूलो बजेट जरुरी रहेको छ। अवरोधै अवरोधका कारण आयोजनालाई गति दिन समस्या पैदा भएको छ। आगामी चार महिनाभित्र सो प्रसारण लाइन आयोजना निर्माण सम्पन्न गर्नैपर्ने बाध्यतामा प्राधिकरण रहेको छ। 'जताततै समस्या छ, समाधानका लागि गरिएको प्रयाससमेत सार्थक हुन सकेको छैन', कार्यकारी निर्देशक घिसिङले भने, 'सप्तरी र सिरहामा नापी र मालपोत कार्यालयले समेत आवश्यक सहजीकरण नगरिदिएका कारण झनै समस्या पैदा भएको छ।' मकवानपुरको हेटौंडा उपमहानगरपालिका११ थानाभर्याङ सबस्टेसनबाट सुरु भई सुनसरीको भोक्राहा नरसिंह गाउँपालिका४ मा जोडिने प्रसारण लाइन १० वटा जिल्ला पार भएर जान्छ। प्रसारण लाइनको मार्ग परिवर्तनको माग गर्दै निर्माणमा स्थानीयको अवरोध, वन क्षेत्रको जग्गा प्रयोग तथा रूख कटानको स्वीकृतिको प्रक्रियागत उल्झन, ठेकेदारको कमजोर कार्यसम्पादनलगायत कारणले निर्माण ढिला भएको हो। स्थानीय अवरोध खुलाइ निर्माणका लागि प्राधिकरणले गरिरहेको प्रयास पनि सफल हुन सकिरहेको छैन। रणनीतिक महत्त्वको प्रसारण लाइनको निर्माण सम्पन्न हुन नसक्दा कूल चार सय ५६ मेगावाटको माथिल्लो तामाकोशी जलविद्युत् आयोजनाको विद्युत् धनुषास्थित ढल्केबर सबस्टेसनबाट लाइन क्षमता अभावमा पश्चिमतर्फ पठाउन सकिएको छैन। अहिले ढल्केबरबाट पश्चिमतर्फ एक सय ३२ केभी प्रसारण लाइन मात्रै छ। पहाडी, शिवालिक चुरे र तराई क्षेत्रमा पर्ने दुई सय ८८ किलोमिटर प्रसारण लाइनका लागि सात सय ९२ वटा टावर निर्माण गर्नुपर्छ। यसमध्ये सात सय ५७ टावरको जग हालिएको छ भने सात सय ५० खडा गरिएको छ। रूख कटानको स्वीकृतिमा भएको ढिलाइ र स्थानीयको अवरोधका कारण बाँकी टावरहरूको निर्माण हुन सकेको छैन। सबै टावर खडा गरिसकेपछि ठेकेदार कम्पनीले तार तान्न सुरु गर्नेछ। हेटौंडा उपमहानगरपालिका१५, १६ र १७ स्थिति हटिया क्षेत्रका बासिन्दाको अवरोधका कारण निजी जग्गामा पर्ने १४ वटा टावरको निर्माण सुरु हुन सकेको छैन। ऊर्जा जलस्रोत तथा सिँचाइमन्त्री शक्तिबहादुर बस्नेतले सो प्रसारण लाइन निर्माणमा भइरहेको प्रगतिका बारेमा चासो व्यक्त गरेका छन्। उनले प्राधिकरणका कार्यकारी निर्देशक घिसिङलाई आवश्यक समन्वय गरेर तत्काल निर्माण सम्पन्न गर्न निर्देशन दिए। उनले स्थानीय सुरक्षाकर्मीको सहयोग लिन र प्रशासनसँग मिलेर काम गर्न निर्देशन दिए। स्थानीयहरूले प्रसारण लाइनको मार्ग परिवर्तनको माग गर्दै सामुदायिक वनमा पर्ने टावरसमेत निर्माण गर्न दिएका छैनन् भने निर्माण गरिएका दुईवटा टावर सार्न माग गरिरहेका छन्। उनीहरूले प्रसारण लाइन मानव बस्तीबाट नलगी जङ्गलबाट लैजानुपर्ने माग गरेका छन्। आयोजनाले भने सबै प्रक्रिया पूरा गरी डिजाइन गरिएकाले अहिले आएर रुट परिवर्तन गर्न नसकिने प्रस्ट पार्दै आएको छ। 'माथिल्लो तामाकोशीको बिजुली ढल्केबरबाट पश्चिमतर्फ ल्याउन नसक्दा यता नपुग्ने उता खेर फाल्नुपर्ने बाध्यात्मक अवस्था छ। यस्तो अवस्थाको अन्त्य गर्न यो लाइन जतिसक्दो छिटो निर्माण गर्नुपर्ने छ', कार्यकारी निर्देशक घिसिङले भने। स्थानीयले सर्लाहीको लालबन्दी नगरपालिकाको जियाजोर र सिरहाको लहान पडरिया क्षेत्रमा पनि प्रसारण लाइन निर्माणमा अवरोध गरेका छन्। हेटौंडाढल्केबरइनरुवा चार सय केभी प्रसारण लाइन विद्यमान एक सय ३२ केभी प्रसारण लाइन र पूर्वपश्चिम राजमार्गको नजिक र प्रायः समानान्तर छ। प्रसारण लाइनको मार्गाधिकार क्षेत्र प्रसारण लाइनको केन्द्र विन्दुबाट दायाँबायाँ २३२३ मिटर हुने छ। सो प्रसारण लाइन निर्माणपछि मुलुकभित्रको प्रसारण प्रणाली सुदृढीकरण र नेपालभारतबीचको विद्युत् व्यापार सहज हुने अपेक्षा गरिएको छ।"

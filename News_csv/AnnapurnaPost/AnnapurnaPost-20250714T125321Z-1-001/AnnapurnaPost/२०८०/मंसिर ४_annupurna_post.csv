शीर्षक,विवरण
"घट्दो भरोसा, बढ्दो निराशा","देशलाई कठिन आर्थिक मोडबाट उठाउन सर्वदलीय संयन्त्र र दस्तावेज तयार गरी अघि बढ्न ढिलाइ गरिनु हुँदैन। नेपालको अर्थतन्त्रका विषयमा सकारात्मकभन्दा नकारात्मक टिप्पणी गर्ने लहर बढ्दो छ। उपलब्ध बृहत् आर्थिक तथ्यांक र सूचकांकमा ठूलो विचलन नदेखिए पनि सर्वसाधारणको दैनिकी र मनोविज्ञानमा भने तीव्र गतिमा अपचलन हुन थालेको अनुमान गर्न सकिन्छ। चालू आर्थिक वर्षको पहिलो तीन महिनाको तथ्यांकलाई आधार मान्ने हो भने पनि राजस्व संकलनबाट सरकारको साधारण खर्चसम्म धान्न नसक्ने अवस्थामा मुलुक पुगेको छ। कर्जाको मागमा उल्लेख्य वृद्धि छैन। विकास खर्च गर्ने क्षमतामा ह्रास आएको छ। विनियोजित रकमसमेत प्रतिफलमूलक क्षेत्रमा उपयोग हुन सकेको छैन। आयात वृद्धिदरमा व्यापक संकुचन आई औद्योगिक र उत्पादन क्षेत्रमा नकारात्मक असर पुगेको छ। अन्य सबै अवस्था सहज हुँदासमेत कुल गार्हस्थ्य उत्पादनमा वृद्धि हुन सकेको छैन। सामान्य स्तरको रोजगारी सिर्जना गर्ने वा प्राप्त गर्ने अवस्था छैन। शिक्षा र स्वास्थ्यको गुणस्तरमा व्यापक ह्रास हुँदै गएको छ। लामो समयदेखि घरजग्गा कारोबारमा देखिएको मन्दी, सेयरबजारमा लामो समयदेखि आइरहेको गिरावट, मौद्रिक नीति र वित्त नीति तर्जुमा गर्दा देखिएका जटिलता, राजनैतिक क्षेत्रप्रति जनतामा चुलिएको वितृष्णालगायतका कारण नागरिकहरूमा देशको विद्यमान आर्थिक अवस्थाप्रतिको भरोसा टुट्दै गएको देखिन्छ। देशमा देखिएको चरम निराशा र अवसरको खोजीमा दैनिक हजारौंको संख्यामा बिदेसिएका नागरिकहरूले आफ्नो व्यक्तिगत ऋण तिर्न वा परिवारका रेखदेखका लागि पठाएको विप्रेषण आप्रवाह एवम्् वैदेशिक मुद्रा सञ्चितिमा देखिएको वृद्धिलगायतका सकारात्मक परिसूचकबाट जनताको दैनिकी र मनोदशामा उल्लेख्य उत्साह थप्न सक्ने देखिँदैन। अर्थतन्त्रमा मुद्रास्फितिको चाप घट्न नसकी बचतकर्ताहरूको बचत गर्ने क्षमता र बचतको यथोचित प्रतिफल प्राप्त गर्न कठिन हुन अवस्था देखिएको छ। अर्काेतिर, बैंक तथा वित्तीय संस्थाले प्राप्त गर्ने निक्षेपको बढदो लागत एवम् सञ्चालन खर्चको कारण कर्जाको ब्याज घट्न नसकी लगानीकर्ता निरुत्साहित रहने, पुँजीको लागत बढ्दा उत्पादकको लागत बढ्ने र अन्तमा फेरि सर्वसाधारणको दैनिक जीवनयापनकै सामानमा मूल्यवृद्धि भई चक्रीय दुष्प्रभावमा परिरहने अवस्था छ। २०४७ सालको राजनैतिक परिवर्तनपछि बनेको वित्तीय प्रणालीको संरचनामा साना पुँजीगत क्षमताका वित्तीय संस्थाहरूको स्थापना, तिनको सुशासन र व्यवस्थापनमा विभिन्न कालखण्डमा देखिएका समस्या र त्यसले वित्तीय प्रणलीमा पारेको नकारात्मक असर आमजनमानसमा गढिरहेकै थियो। यस्तै शृंखलाको बीचमा वित्तीय प्रणालीमा १५ प्रतिशतभन्दा बढी हिस्सा ओगट्ने ठूला बचत तथा ऋण सहकारी संस्थाहरू प्रभावकारी नियमन तथा समुचित व्यवस्थापनको अभावमा समस्याग्रस्त भई सर्वसाधारणको बचत तथा निक्षेपसमेत फिर्ता हुन नसक्दा त्यसले जनताको मनोविज्ञानमा मात्र हैन समग्र प्रणालीमा नै निकै ठूलो धक्का सिर्जना गरेको देखिन्छ। बैंकिङ क्षेत्रको कर्जा प्रवाहमा गरिएको कडाइलाई सजिलो विकल्पको रूपमा सहकारी क्षेत्रबाट थप कर्जा लिने वा सहकारीबाट लगानी गरिएका परियोजनालाई पुनः बैंकिङ क्षेत्रबाट कर्जा लिने परिपाटी मौलाउँदै जाँदा सहकारीका सञ्चालक एवम् ठूला लगानीकर्ताहरू बेपत्ता हुने क्रमसँगै बैंक तथा वित्तीय संस्थाको वासलातमा समेत प्रतिकूल प्रभाव पर्न थालेको छ। अर्काेतिर समग्र बैंकिङ क्षेत्रको कर्जाको गुणस्तरमा व्यापक ह्रास आइ निष्क्रिय कर्जामा उल्लेख्य वृद्धि भई यस क्षेत्रको लगानीमा प्रतिफलको दर निक्षेपको औसत ब्याजदरभन्दा कम हुने र कतिपय संस्थाहरूको शून्य हुने अवस्थासमेत देखिएको छ। जसले गर्दा बैंक तथा वित्तीय संस्थामा सेयरपुँजी लगानी गर्ने पुँजीपति वर्ग एवम् प्राथमिक तथा दोस्रो बजारबाट महँगो मूल्यमा सेयर खरिद गर्ने लगानीकर्ताहरूमा समेत गम्भीर निराशाको अवस्था देखिएको छ। विगतदेखि नै केन्द्रीय बैंकको मौद्रिक नीतिलाई आधार मानेर सेयरबजारमा हुने गरेको उतारचढावसमेत पछिल्लो समयमा स्थिर वा गिरावटकै क्रममा देखिएको छ। तरलताको उपलब्धता, बैंकले पालना गर्नुपर्ने नियमकीय व्यवस्था, ब्याजदरलगायतका पक्षहरूलाई अनुमान गरी अघि बढ्न सक्ने लगानीकर्ताको सचेतना विकास हुन नसक्दा अल्पकालीन मुनाफाको अपेक्षामा कर्जा लिई लगानी गर्ने ठूलो समूह मानसिक विचलन र अर्थतन्त्रप्रतिको भरोसा टुटेको अवस्थामा देखिएको छ। पछिल्लो समयमा विभिन्न आन्दोलनका नाममा बढ्दै गएको सामाजिक विसंगति, दण्डहीनता र अराजकताको कारण सोझो रूपमा गरिखान चाहनेहरूको मनमा विभिन्न भय र आतंक सिर्जना भइरहेको छ। बैंंक तथा वित्तीय संस्थाहरूबाट लिएको कर्जा नतिर्ने, सरकारको नीति नियम कानुनलाई खुलेयाम धज्जी उडाउने र आपराधिक गतिविधि सञ्चालन हुँदासमेत सरकारको तर्फबाट कुनै प्रकारको नियन्त्रणात्मक कदम नचालिनुले जनतमा थप निराशा पैदा गरेको छ। मुलुकमै विद्यमान आन्तरिक कारण र असर पहिचान गरी अर्थतन्त्रको गतिशीलताका लागि सुधारात्मक कदमको ढिलाइसँगै नागरिकहरूमा निराशा बढ्दै गएको तथ्य मुलुकबाट बाहिरिन चाहने र दिनहँु अन्तर्राष्ट्रिय विमानस्थलमा हुने गरेको भीडले पुष्टि गर्दछ। तीन महिनाको अवधिमा मात्र श्रमस्वीकृति र पुनः स्वीकृति लिएर काममा जानेको संख्या १ लाख ६० हजार नाघिसकेको छ। मुलुकमा कुनै पेसा तथा व्यवसायमा स्थापित पक्षहरूसमेत विदेश पलायन हुने लहरले देशको अर्थतन्त्रको भरोसा टुटुेको थप पुष्टि गरेको छ। विगतमा राम्रै आर्थिक अवस्थामा रहेका र सानातिना समस्याको समाधान गर्न सक्षम समूह पनि विकल्पको रूपमा विदेशमा नै अवसर खोज्न व्यस्त देखिन्छन् भने भोलिका अनुमान गर्न नसक्ने अवस्थामा रहेका मध्यमवर्गीय परिवारहरू पनि अनौपचारिक र गैरकानुनी तवरबाटै भए पनि मुलुक छाड्ने मनोदशामा रहेको देखिन्छ। अतः मुलुकमा सुस्ताउँदै गएको आर्थिक गतिविधिलाई समयमा नै गतिशील तुल्याउन पहल नगर्ने हो मुलुक र नेपाली नागरिकको अस्तित्व जोगाउन कठिन हुने देखिन्छ। यस्तो आर्थिक दुष्चक्रको अवस्थामा समेत राजनैतिक लाभका लागि देशका नेता, कार्यकर्ता एवम् पुँजीपति वर्गहरू संगठित हुने र मुलुकको वास्तविक अवस्था माथि संवेदनशील नहुने हो यस देशका बासिन्दाले ठूलै कष्ट व्यहोर्नुे पर्ने हुन्छ। पछिल्लो समयमा मौलाउँदै गएको दण्डहीनताको अवस्था, हरेक समस्यामा जवाफदेहिताको अभाव, सार्वजनिक सरोकारको विषयमा हुने गरेको व्यापक लापरबाही, कमजोर सुशासन र गैरजिम्मेवारीपनको पराकाष्टा, मृतप्रायः बजार अनुगमन प्रणाली, कर्मचारीतन्त्रमा देखिएको विचलन, देशको भविष्य र राजनीति क्षेत्रको विद्यमान संरचना एवम् उपलब्धिविहीन अवस्था आदिका कारण मुलुक दिनप्रतिदिन विभिन्न समस्याको सिकार हँुदै संकटोन्मुख दिशातर्फ बढिरहेको एवम् जनतामा चरम निराशा बढ्दै गएको प्रष्ट देखिन्छ।अन्तमा, मुलुकमा समस्या नभएका हैनन् अनगिन्ती समस्याहरू मौलाएका छन्। जुन गतिमा समस्या उम्रेका छन् त्यही गतिमा समाधानको प्रयास पनि हुुनु जरुरी छ। (यस लेखमा व्यक्त गरिएको विचार लेखकको नितान्त निजी हो। यसमा लेखक आबद्ध संस्था एवम् जिम्मेवारीको कुनै सम्बन्ध रहने छैन।)"
अर्थतन्त्र चलायमान बनाउन सहुलियतपूर्ण प्याकेज,"मुलुकको अर्थतन्त्रको बाह्य क्षेत्र मजबुत भइरहेको छ। धेरै वर्षपछि रेमिट्यान्स वृद्धिदर ३० प्रतिशतभन्दा पनि माथि छ। विदेशी सञ्चितिको स्थिति पनि अत्यन्तै राम्रो छ। करिब साढे १२ महिनाको वस्तु आयात गर्न सक्ने क्षमतामा विदेशी सञ्चिति छ। तर, हाम्रो आन्तरिक क्षेत्रको स्थिति राम्रो छैन। कर्जा विस्तार ४ प्रतिशतभन्दा बढी छैन। बजारमा आन्तरिक कर्जा विस्तार नहुँदा उत्पादन र रोजगारी सिर्जना हुन सकेका छैनन्। नयाँनयाँ उद्योगहरू सिर्जना हुन सकेका छैनन्। भएका उद्योगहरू पनि अत्यन्तै न्यून क्षमतामा मात्रै चलेका छन्। अर्थतन्त्रमा एक किसिमको मन्दीको महसुस हुन्छ। यसैकारण माग कम छ। माग घट्दा सीधै उत्पादनलाई असर गरेको छ। अर्कोतिर, दसैं र तिहार आसपासमा राजस्व करिब ३०४० प्रतिशत बढी उठ्नुपर्ने हो। राजस्व उठ्न नसक्दा माग अत्यन्तै संकुचन भएर गएको छ। अर्कोतर्फ, अनौपचारिक क्षेत्र बढ्दै गएको छ। खुला सीमाना भएकाले भारतबाट भन्सार नतिरी ल्याएका वस्तुहरू बजारमा पाइन थालेपछि सरकारले राजस्व गुमाइरहेको छ। अनौपचारिक क्षेत्र ठूलो हुँदै गएकाले यसलाई रोक्न एवं कम गर्न जतिसक्दो छिटो नीतिगत सुधार गर्नुपर्ने आवश्यक्ता छ। व्यापारव्यवसाय चलाउन, उद्योग सञ्चालन गर्न र समग्र अर्थतन्त्र चलायमान बनाउन प्याकेजको आवश्यक्ता छ। जहाँ बढी लगानी छ र बढी रोजगारी सिर्जना भएको छ, ती क्षेत्रलाई सहुलियतपूर्ण प्याकेज लिनुपर्छ। अहिलेको स्थितिलाई सुधार गर्न र आन्तरिक माग बढाउन सरकारले अर्थतन्त्रलाई सम्बोधन गर्नैैपर्छ। नीतिगत सम्बोधन भएन भने स्थिति झन् विकराल हुने देखिन्छ। नेपाल राष्ट्र बैंक र सरकारको समन्वय राम्रो हुनुपर्ने हो। तर, त्यति राम्रो भएको छैन कि जस्तो लाग्छ। राष्ट्र बैंकबाट सुधारको अपेक्षा गर्नुभन्दा पनि सरकार आफैंले पहल गर्नुपर्छ। बैंकमा पैसा प्रसस्त थुप्रिएको छ। बैंकले पनि लगानी गर्न सकेनन् भने नाफा घट्दै जान्छ। अहिले ब्याजदर पनि केही घटेको छ। कर्जा लिने उपयुक्त समय हो। यसर्थ, सरकारले तुरुन्तै नीतिगत निर्णय गरिदिए बैंकको पैसा पनि प्रवाह हुने र बजार पनि चलायमान हुने अवस्था छ। (पूर्वगभर्नर डानेपाल राष्ट्रपतिका अर्थविज्ञ हुन्) यो पनि पढ्नुहोस प्रधानमन्त्रीज्यू, अर्थतन्त्र चलायमान बनाउने यी हुन् १०० सवाल"
टुट्यो आसाको अन्तिम अभिलाषा,"२०२५ सालको सन्दर्भ हो। २२ दिनमै उनले एउटा सामाजिक उपन्यास लेखे। अवाक नामक त्यो उपन्यास उनको पहिलो कृति थियो। हर्षविभोर हुँदै उनले त्यो उपलब्धि नर्सहरूको समूहमा सुनाएछन्। त्यो यति रोचक भएछ कि अझ टिनएजरहरूलाई बहुतै काम लाग्ने भएछ, श्रीप्रसाद उपाध्याय घिमिरे कसरी एसपी आसा बने भन्ने सन्दर्भ उनैले तीन वर्षअघि सुनाएका थिए, त्यसपछि उनीहरूले उपन्यास पढे अनि भने अहो ! तपाईं त आशावादी भनेको त आशा नै हुनुहुँदो रहेछ। त्यतिबेला सबै डाक्टरले आफ्नो नाम छोटकरीमा राख्थे। उनले पनि त्यसै गरे। मैले आसा उपनाममा पातलो स राखें किनकि मोटो श चाहिँ सबैले राख्न सक्ने आशा भयो। जागिर खाएपछि पदोन्नतिको आशा। पातलो आसा चाहिँ व्यक्तिले मात्रै राख्ने आसा, आसामा पातलो स राख्नुको तात्पर्य उनले यसरी खुलाएका थिए। विष्णुप्रसाद र प्रेमकुमारी घिमिरेका आठ सन्तानमध्ये जेठो छोराको रूपमा काठमाडौं सीतापाइलामा २००१ सालमा जन्मिएका थिए उनी। क्यान्सरको उपचार गराइरहेका उनको आयुप्रति चिकित्सकले आशा मार्दै गएका थिए। र, यो धरती र विज्ञानको उपचार क्षमताले उनलाई काम गर्न सकेन। गत बुधबार उनी स्वर्गे भए। छोरी उमाका अनुसार आसा तीन वर्षदेखि प्रोस्टेट क्यान्सरबाट पीडित थिए। उपचारका क्रममा ललितपुरस्थित बीएन्डबी अस्पतालमा बुधबार उनको निधन भयो। आसाका श्रीमती र तीन छोरी छन्। साहित्य र इतिहासलाई मिसाएर कलम चलाउने स्रष्टा हुन्, एसपी आसा अर्थात् श्रीप्रसाद घिमिरे। ऐतिहासिक उपन्यासकारको बिम्ब बने उनी। नेपाली साहित्यको फाँटमा अलग र विशिष्ट पहिचान बनाउन सफल सर्जक बने उनी। जीवनमा एउटा अनवरत उद्देश्य लिएर हिँड्ने स्रष्टा हुन् उनी जसलाई उमेरले कहिल्यै छेकेन। बरु सोच र शैली युवा झैं लाग्छ भन्ने उदाहरण हुन् उनी। वृद्ध बनाउने उमेरले मात्र होइन रहेछ, विचारले पनि रहेछ, उनको बुझाइ यस्तै रह्यो। त्यही भएर सायद उनले धेरै क्षेत्रमा छरिने र सेवा गर्ने मौका पाए। विश्व हिन्दु महासंघ राष्ट्रिय समितिको उपसभापति उनले देशसेवाका क्रममा प्रजातन्त्र पुनस्र्थापनामा सक्रिय ढंगले काम गरेका थिए। चार दशक पुरानो मित्रता रहेका प्रेमप्रकाश फलारी आसाका तीन दर्जनभन्दा बढी कृति प्रकाशन गरेको र अझै एक दर्जन पाण्डुलिपि प्रकाशनका लागि बाँकी रहेको बताउँछन्। आसाजीको रुचिको लेखन भनेको इतिहास नै हो, उनी लेख्छन्, म लेखकलाई भगवान् मान्ने मान्छे। मेरो मोह भनेको प्राचीन ग्रन्थहरू पढ्नु हो। आसाजीको निजी पुस्तकालयमा जति ऐतिहासिक तथा प्राचीन ग्रन्थहरू अन्त पाइन्न होला। म साँझबिहान तिनै पुस्तकमा रमाइरहेको हुन्थें। नेपाली साहित्यमा व्यावसायिक स्रष्टा कमै पाइन्छन्। साहित्यकार डा शैलेन्दुप्रकाश नेपालले आसालाई त्यो श्रेणीमा राखेको पाइन्छ। लेख्छन्, सरकारी सेवा र लेखापरीक्षणमा क्रियाशील आसाको व्यावसायिक लेखनमा तत्परता थियो। क्यान्सर लागेपछि जोकोहीले पनि हिम्मत हार्छ अनि निराश र हताश हुन्छ तर आसाले रोगविरुद्ध जगाएको आशा उदाहरणीय थियो। बुवाको रोग र जीवनशैलीबारे छोरी विद्याले लेखेकी छन्, बुवाले क्यान्सरलाई पनि सामान्य रोग बनाइदिनु भयो। त्रिभुवन विश्वविद्यालयका प्राध्यापक डा दानराज रेग्मी भने सर्जक आसा नेपाली भाषाका सच्चा सेवक रहेको बताउँछन्। उनी लेख्छन्, नेपालको सरकारी कामकाज भाषा, नेपालीको सम्पर्क भाषा र आदिकवि भानुभक्त आचार्यले रामायण लेखेको भाषा नेपाली भाषालाई उहाँले आफ्नो विचार, अनुभूति र दृष्टिकोणलाई पाठकसमक्ष सम्प्रेषण गर्ने माध्यमका रूपमा प्रयोग गर्नुभएको थियो। प्राध्यापक डा इन्दिरा शर्माले उपन्यासकार आसाको व्यक्तित्वबाट आफू निकै प्रभावित भएको बताएकी छन्। डा अम्बिका रेग्मी आसालाई हिन्दु संस्कृतिका अनुसन्धाताका रूपमा बुझ्छिन्। भन्छिन्, आसा संस्कृत, नेपाली र अंग्रेजी तीनवटै भाषामा प्रवीण देखिनुहुन्थ्यो। यही सबलताको उपयोग गरेर उहाँ संस्कृत र अंग्रेजी भाषामा लेखिएका खुराकलाई नेपाली समाजको परिवेशमा उतार्न खप्पिस हुनुहुन्थ्यो। आसाको बाल्यकाल पनि रोचक देखिन्छ। भाषा पढ्दा बुवाकै खप्की खेपेका उनले कसरी आफूलाई यति प्रखर साहित्यकार बनाए ? प्रश्न उब्जनु स्वाभाविकै हो। त्यतिबेला कस्तो थियो भने हामी बाहुनका छोरा। बाले भाषा पढेको देख्नुभयो भने तँ भाषा पढ्ने हो ? भनेर गाली गर्नुहुन्थ्यो, आसाले निधनअघि सुनाएका थिए, यो घटना त नेपाली भाषाको मात्र हो, अंग्रेजी भाषाको त कुरै नगरौं। ब्राह्मण परिवारका उनले ११ वर्षसम्म जजमानी पनि गरेको पाइन्छ। त्यसकारण उनले नेपाली भाषाभन्दा सनातन धर्म ग्रन्थहरू बढी पढ्नु परेको रहेछ। भाषाप्रतिको उनको मोह कति रहेछ भन्ने घटना त अचम्मकै रहेछ। २०११ सालमै खाली खुट्टा भीमढुंगा भन्ने ठाउँसम्म संस्कृत पढ्न पुग्थें, आसाले भनेका थिए। उनको विवाहको सन्दर्भ पनि रोचक छ। पछिल्ला दशक हराउँदै गएको छ, कुम्ले विवाह संस्कृति। उनले भने कुम्ले विवाह गरेका थिए। उनकै मुखले सुनाएको यो सन्दर्भ, कुम्लो बोकेर बास बस्दै बेहुली लिन जाने भएकाले कुम्ले विवाह भनिन्थ्यो। साहित्यकार आसाले काव्य र नाटकका साथै सामाजिक र जासुसी उपन्यास पनि लेखे। उनका प्रकाशित उपन्यासहरूमा एक आँखे, दुई मुकुण्डो, अभाग, सिस्टर शोभा, अन्तिम अभिलाषा, डाक्टर डी, महासामन्त, रक्तसम्मान, एक बाबाको जीवनी, द्रव्य शाह, चीत्कार, सेरोफेरो छन्। यसैगरी, पृथ्वीनारायण शाह धारावाहिक प्रकाशन गरेका उनले हामीले कसरी प्रजातन्त्र ल्यायौँ, लोकतन्त्रअघिको महाभारत, नेपालको पहिलो कोतपर्वजस्ता महŒवपूर्ण कृति नेपाली साहित्यलाई उपहार दिएर गएका छन्। त्यसो त जसले गर्छ, उसलाई पनि गर्नेहरूको खाँचो हुँदैन। आसाका बारेमा नेपाली विषयमा स्नातकोत्तर तहमा अध्ययनरत विद्यार्थीले शोध गरेको पाइन्छ। साथै आसाकै साहित्यिक जीवनलाई आधार बनाएर विभिन्न स्रष्टाले पुस्तकसमेत लेखेको देखिन्छ। प्रायः निधनपछि मात्र गुनगान गाउने चलन नेपाली समाजको देखिन्छ। तर आसाको हकमा निधनअघि नै केही भयो। २०७९ सालमै आसाका नाममा आसा प्रज्ञान केन्द्र स्थापना भएको पाइन्छ। बसोबास रहेको नगरपालिका नागार्जुनको सहयोगमा गतवर्ष नै केन्द्रबाट स्रष्टा एसपी आसाको सम्मानमा स्मृतिग्रन्थ प्रकाशित भइसकेको छ। केन्द्र कति सक्रिय छ भन्ने अर्को उदाहरण पनि छ जसले आसाले तयार पारेका पाण्डुलिपिहरूलाई प्रत्येक वर्ष एकएक कृति प्रकाशन गर्ने घोषणा गरिसकेको छ। त्यसैले सर्जक आसा यस धरतीमा नरहे पनि उनको नामको संस्थाले उनलाई सदा जीवित बनाइराख्नेमा ढुक्क हुन सकिन्छ।"
फिफा विश्वकप छनोट : नेपालले यमनलाई जित्नैपर्ने दबाब,काठमाडौं : फिफा विश्वकप र एएफसी एसिया कपको छनोट चरणको दोस्रो खेलमा नेपालले मंगलबार यमनसँग प्रतिस्पर्धा गर्दैछ। नेपाल र यमनबीचको खेल काठमाडौंको त्रिपुरेश्वरस्थित दशरथ रंगशालामा मंगलबार साँझ ७ बजे सुरु हुने अखिल नेपाल फुटबल संघ एन्फाले जनाएको छ। फिफा वरियतामा यमन १ सय ५६औं स्थानमा छ भने नेपाल १ सय ७३औं स्थानमा रहेको छ। नेपाली राष्ट्रिय फुटबल टिमले अर्को चरण पुग्नका लागि खेल जित्नैपर्ने भएकाले शतप्रतिशत दिएर खेल्ने जनाएको छ। सोमबार काठमाडौंमा आयोजित प्रिम्याच कम्फ्रेन्समा प्रमुख प्रशिक्षक भिन्सेन्जो अल्बर्टो एनेसले अंक जोड्नका लागि नेपाललाई उक्त खेल निकै महत्वपूर्ण रहेको बताए। यमन नेपालभन्दा बढी टिम रहेपनि सम्पूर्ण ध्यान खेलमा केन्द्रित गर्दै उत्कृष्ठ खेल प्रर्दशन गर्ने उनले बताए। त्यस्तै कप्तान किरण लिम्बुले खेलका लागि राम्रो तयारी भएको र जित हासिल गर्नेगरी मैदान उत्रने बताए। घरेलुमा खेल खेल्न पाउँदा निकै उत्साहित रहेको र केही दबाब हुनु स्वभाविक रहेको उनले बताए। छनोट चरणको पहिलो खेलमा नेपाल घरेलु टोली युएईसँग ४० ले पराजित भएको थियो। यमनसँगको खेलका लागि एन्फाले साधारण पाराफिटतर्फ ४ सय र भिआइपी पाराफिटतर्फ १ हजार टिकट दर कायम गरेको छ। प्रतियोगिताको अनुमानित बजेट ७३ लाख ६८ हजार ४ सय रहेको एन्फाले जनाएको छ।
प्रथम किराँत गोल्डकपको खेल तालिका सार्वजनिक,"फिदिम : पाँचथरमा हालसम्मको सर्वाधिक पुरस्कार राशी भएको प्रथम वाइवाइ अन्तर्राष्ट्रिय आमन्त्रित किराँत गोल्डकप फुटबल प्रतियोगिता २०८० को खेल तालिका सार्वजनिक भएको छ। आयोजक पाँचथर फुटबल क्लबले आइतबार खेल तालिका सार्वजनिक गरेको हो। मंसिर १६ गतेबाट सञ्चालन हुने फुटबल प्रतियोगितामा नेपाल र भारतका गरी जम्मा आठ टिमले सहभागिता जनाउने निश्चित भएको हो। खेल तालिका अनुसार १६ गते दिनका १२ बजेदेखि सञ्चालन हुने उद्घाटन खेलमा आयोजक पाँचथर फुटबल क्लब र तेह्रथुमको मितेरी फुटबल क्बलबीच भीडन्त हुनेछ। मंसिर १७ गते सञ्चालन हुने खेलमा इलामको रेडहर्ष फुटबल क्लबसँग झापाको बिर्तामोड युनाइटेड क्लब भिड्नेछ। मंसिर १८ गते हुने खेलमा डीएफसी मोरङसँग दार्जिलिङको युनाइटेड फुटबल क्लब भिड्नेछ। मंसिर १९ गते हुने खेलमा ताप्लेजुङको कर्ण सिंह सोनाम स्मृति क्लबसँग काठमाडौंको हिमालयन शेर्पा क्लब भिड्नेछ। सेमिफाइनलका खेलहरू मंसिर २० र २१ गते दिनको १:३० बजे सञ्चालन हुने खेल तालिकामा उल्लेख छ। प्रतियोगिताको फाइनल खेल मंसिर २३ गते दिनको १२ बजेबाट फिदिम माविको मैदानमा सञ्चालन हुनेछ। प्रतियोगिताको प्रथम पुरस्कार चार लाख चार हजार चार सय ४४ रुपैयाँ र दोस्रो पुरस्कार दुई लाख दुई हजार दुई सय २२ रुपैयाँ रहेको आयोजक संस्थाका अध्यक्ष अनुराग केप्छाकी मगरले जानकारी दिए। प्रत्येक खेलको म्यान अफ दी म्याचलाई पाँच हजार, प्रतियोगिताको उत्कृष्ट खेलाडीलाई १० हजार र म्यान अफ दी सिरिजलाई २५ हजार नगद पुरस्कार प्रदान गर्ने आयोजकको तयारी छ।"
अर्थतन्त्र चलायमान बनाउन सहुलियतपूर्ण प्याकेज,"मुलुकको अर्थतन्त्रको बाह्य क्षेत्र मजबुत भइरहेको छ। धेरै वर्षपछि रेमिट्यान्स वृद्धिदर ३० प्रतिशतभन्दा पनि माथि छ। विदेशी सञ्चितिको स्थिति पनि अत्यन्तै राम्रो छ। करिब साढे १२ महिनाको वस्तु आयात गर्न सक्ने क्षमतामा विदेशी सञ्चिति छ। तर, हाम्रो आन्तरिक क्षेत्रको स्थिति राम्रो छैन। कर्जा विस्तार ४ प्रतिशतभन्दा बढी छैन। बजारमा आन्तरिक कर्जा विस्तार नहुँदा उत्पादन र रोजगारी सिर्जना हुन सकेका छैनन्। नयाँनयाँ उद्योगहरू सिर्जना हुन सकेका छैनन्। भएका उद्योगहरू पनि अत्यन्तै न्यून क्षमतामा मात्रै चलेका छन्। अर्थतन्त्रमा एक किसिमको मन्दीको महसुस हुन्छ। यसैकारण माग कम छ। माग घट्दा सीधै उत्पादनलाई असर गरेको छ। अर्कोतिर, दसैं र तिहार आसपासमा राजस्व करिब ३०४० प्रतिशत बढी उठ्नुपर्ने हो। राजस्व उठ्न नसक्दा माग अत्यन्तै संकुचन भएर गएको छ। अर्कोतर्फ, अनौपचारिक क्षेत्र बढ्दै गएको छ। खुला सीमाना भएकाले भारतबाट भन्सार नतिरी ल्याएका वस्तुहरू बजारमा पाइन थालेपछि सरकारले राजस्व गुमाइरहेको छ। अनौपचारिक क्षेत्र ठूलो हुँदै गएकाले यसलाई रोक्न एवं कम गर्न जतिसक्दो छिटो नीतिगत सुधार गर्नुपर्ने आवश्यक्ता छ। व्यापारव्यवसाय चलाउन, उद्योग सञ्चालन गर्न र समग्र अर्थतन्त्र चलायमान बनाउन प्याकेजको आवश्यक्ता छ। जहाँ बढी लगानी छ र बढी रोजगारी सिर्जना भएको छ, ती क्षेत्रलाई सहुलियतपूर्ण प्याकेज लिनुपर्छ। अहिलेको स्थितिलाई सुधार गर्न र आन्तरिक माग बढाउन सरकारले अर्थतन्त्रलाई सम्बोधन गर्नैैपर्छ। नीतिगत सम्बोधन भएन भने स्थिति झन् विकराल हुने देखिन्छ। नेपाल राष्ट्र बैंक र सरकारको समन्वय राम्रो हुनुपर्ने हो। तर, त्यति राम्रो भएको छैन कि जस्तो लाग्छ। राष्ट्र बैंकबाट सुधारको अपेक्षा गर्नुभन्दा पनि सरकार आफैंले पहल गर्नुपर्छ। बैंकमा पैसा प्रसस्त थुप्रिएको छ। बैंकले पनि लगानी गर्न सकेनन् भने नाफा घट्दै जान्छ। अहिले ब्याजदर पनि केही घटेको छ। कर्जा लिने उपयुक्त समय हो। यसर्थ, सरकारले तुरुन्तै नीतिगत निर्णय गरिदिए बैंकको पैसा पनि प्रवाह हुने र बजार पनि चलायमान हुने अवस्था छ। (पूर्वगभर्नर डानेपाल राष्ट्रपतिका अर्थविज्ञ हुन्) यो पनि पढ्नुहोस प्रधानमन्त्रीज्यू, अर्थतन्त्र चलायमान बनाउने यी हुन् १०० सवाल"
सेयर बजारमा झिनो सुधार,"काठमाडौं : ११ दिनपछि खुलेको सेयर बजारमा झिनो सुधार आएको छ। सोमबार नेप्से परिसूचक १३९ अंकले बढेर १८५३४८ अंकमा कायम भएको हो। नेप्से ००७ प्रतिशतले बढ्दा सेन्सिटिभ इन्डेक्समा भने ०५ अंकको गिरावट आएर ३५६५४ अंकमा कायम भएको छ। नेप्से बढेको दिन कारोबार रकम १ अर्ब नाघेको छ। तिहारअघिसम्म अर्ब रुपैयाँको पनि कारोबार नहुने गरेकामा चाडपर्व लगत्तै सेयर कारोबारमा सामान्य उत्साह छाएको हो। सोमबार कारोबारमा आएका १ सय १९ कम्पनीको सेयर मूल्य बढ्दा १ सय १३ वटाको भने घटेका छन्। ६ कम्पनीको सेयर मूल्य भने यथावत रहे। कारोबार सुरु भएदेखि नै उकालो लागेको बजार १५ मिनेटपछि निरन्तर घट्न थालेको थियो। आधाजस्तो अवधि राताम्य बनेर नेप्से अन्तिममा हरियो बनेको हो। दिनभर ४४ हजार ७ सय २७ कारोबारमार्फत् २ सय ८४ स्क्रिप्टका ३३ लाख १९ हजार ५ सय ५८ इकाइ सेयर १ अर्ब ९ करोड ९३ लाख १८ हजार २९ रुपैयाँमा किनबेच भएका छन्। जसमध्ये सबैभन्दा बढी हिमालयन डिस्टिलरीको ७ करोड ३६ लाखको सेयर किनबेच भएको छ। सोल्टी होटल्सको पनि करिब ७ करोडको सेयर कारोबार हुँदा कारोबार रकमका आधारमा सोनापुर मिनिरल्स एन्ड आयल, हाथवे इन्भेस्टमेन्ट र शिवम् सिमेन्ट शीर्ष ५ मा रहे। मूल्य बढ्नेमा ग्लोबल आईएमई लघुवित्त र कर्णाली विकास बैंक अगाडि रहे। दुई कम्पनीका सेयरधनीले करिब १० प्रतिशत कमाए। समाज लघुवित्त, साहस उर्जा र हाथवे पनि बढी मूल्य बढ्ने कम्पनीको सूचीमा शीर्ष ५ मा अटाए। यता फर्वार्ड माइक्रोफाइनान्स, सयपत्री हाइड्रो र माथिल्लो मैलुङ खोला जलविद्युत्को सेयर मूल्य १० प्रतिशतले घटेको छ। हिमालयन डिस्टिलरी र पिपुल्स हाइड्रोका सेयरधनी पनि बढी गुमाउनेको सूचीमा परे। समूहगत उपसूचकतर्फ भने मिश्रित प्रदर्शन रह्यो। कारोबारमा आएका १३ मध्ये ९ समूहको उपसूचकमा सुधार आयो। जसमध्ये कारोबार समूहको उपसूचक सर्वाधिक १४२ प्रतिशत र विकास बैंक समूहको १२६ प्रतिशतले बढेका छन्। १९१ प्रतिशतले घटेको उत्पादनमुलक समूहको उपसूचकसहित ४ वटामा भने गिरावट आए। नेप्से बढेको दिन बजार पुँजीकरण २८ खर्ब ५५ अर्ब १६ करोड रुपैयाँ कायम भएको छ। लगानीकर्ताको कुल सम्पत्ति यसदिन २ अर्ब रुपैयाँले बढेको हो।"
"प्रधानमन्त्रीज्यू, अर्थतन्त्र चलायमान बनाउने यी हुन् १०० सवाल","काठमाडौं : इन्डिकेटर ले मुलुकको अर्थतन्त्र मजबुद रहेको देखाउँछ, तर जताततै आर्थिक मन्दी छ। मुलुकको अर्थतन्त्र चलायमान बनाउन भन्दै प्रधानमन्त्री पुष्पकमल दाहाल प्रचण्डले सोमबार बृहत् बैठक बोलाएका छन्। उनले तनहुँको आँबुखैरेनीमा आयोजित कार्यक्रमबाट बृहत् बैठकको उद्घोष गरेका थिए। निजी क्षेत्रका प्रतिनिधि तथा विज्ञहरू बैठकमा सहभागी हुनेछन्। प्रधानमन्त्री दाहालले आफूले देशको नेतृत्व सम्हाल्दै गर्दा अर्थतन्त्र चुनौतीपूर्ण रहे पनि अहिले क्रमशः सुधार हुँदै आएको बताएका छन्। तर, दबाबमुक्त नभएको तर्क उनको छ। सोमबार बस्ने वैठकमा अर्थतन्त्रमा गति ल्याउन गम्भीर छलफल हुने र सोही बैठकले ठोस प्याकेज घोषणा गर्ने र अर्थतन्त्रमा सुधार ल्याउने बताइएको छ। सोमबारको बैठकबारे अर्थमन्त्री र अर्थसचिवले नै तयारी गरेको मन्त्रालय स्रोतले बतायो। त्यसैले अन्नपूर्ण पोस्ट्ले हालको अर्थतन्त्रका समस्या र सरकारले सम्बोधन गर्नुपर्ने १०० सवाल अघि सारेको छ। आर्थिकविज्ञ, सरकारका नीति तथा कार्यक्रम र दस्तावेजका आधारमा तयार पारिएका सवाल यस्ता छन्। नयाँ लगानी गर्न कसैले चाहेको देखिँदैन प्रा डा पुष्पराज कँडेल, पूर्वउपाध्यक्ष, राष्ट्रिय योजना आयोग चालु आर्थिक वर्षको चार महिना व्यतित भइसक्दा सरकारी खर्च त्यसमा पनि पुँजीगत खर्च जुन दरले हुनुपर्ने हो, भएको छैन। विकास कार्य शून्य झैं छ। राजस्व संकलन लक्ष्यअनुसार भएको छैन। विदेशी सहयोग आएको छैन। सरकारलाई कसैले पत्याएको छैन। अर्कातर्फ आम सर्वसाधारणदेखि व्यवसायीसम्म मनोबल निकै गिरेको छ। अर्थतन्त्र मनोविज्ञानसँग जोडिएको हुन्छ। तर, जुन अर्थतन्त्रमा मनोबल हुँदैन, त्यहाँ उत्साह छैन भन्ने बुझिन्छ। लगानी बढाउन वा नयाँ लगानी गर्न त कसैले चाहेको देखिँदैन। बैंकको ब्याजदर केही घट्ने क्रममा हुँदा लगानी आकर्षित हुनुपर्ने हो तर सकारात्मक ऊर्जा नहुँदा आर्थिक गतिविधि निकै सुस्ताएको छ। सरकार पोलिसी ट्रयापमा फस्यो प्राडा शिवराज अधिकारी, अर्थविद् सरकार आफ्नो नीतिमा आफैं फसेको देखिन्छ। आन्तरिक ऋण उठाउने तर खर्च गर्न नसक्ने भएकाले पोलिसी ट्रयापमा सरकार फसेको देखिन्छ। व्यवसाय वा निजी क्षेत्रमा उत्साह देखिँदैन। जसकारण अर्थतन्त्र चलायमान भएको र रोजगारी तथा उत्पादन वृद्धिमा योगदान भएको पाइएन। सरकारले लक्ष्यअनुसार राजस्व उठाउन सकिरहेको छैन। चालु खर्च गर्न पनि ऋण लिनुपर्ने अवस्था आएको छ। यतिसम्म कि ऋण तिर्न पनि ऋण लिनुपर्ने अवस्था छ। अर्कातर्फ बजेट भाषण र विनियोजन पछि कार्यान्वयनमा उदासिन देखिन्छ। कार्यान्वयनको भाका सार्ने र पुँजीगत खर्च गर्न नसक्ने समस्या यस वर्ष पनि निरन्तर छ। समग्रमा अर्थतन्त्रको बाह्य क्षेत्र ठीकै देखिए पनि यो सरकारको नियन्त्रणमा नरहेको विषय हो। सरकारले सम्बोधन गर्नुपर्ने अर्थतन्त्रका १०० सवाल १ बाह्य क्षेत्रमा आएको सुधारले देशको अर्थतन्त्र सबल हुँदै गएको छ। तर, सर्वसाधारणको क्रयशक्ति खस्कँदा सूक्ष्म अर्थतन्त्रमा नैराश्यता छाएको छ। २ सरकारको कुल राजस्व गत वर्षको यही समयको तुलनामा २ दशमलव ७ प्रतिशतले बढेको छ। ३ आर्थिक वृद्धि सोचेजस्तो छैन। गत आर्थिक वर्ष देशको अर्थतन्त्र मात्र २१६ प्रतिशतले विस्तार भएको छ। ४ आर्थिक वर्ष २०८०८१ को पहिलो चौमास समाप्तिसम्म आर्थिक सुधारका केही ठोस आधार सिर्जना भएको दाबी सरकारले गरे पनि सूचकमा उत्साह छाएको छैन। ५ सरकारको राजस्वको संरचनामा परिवर्तन आएको छ। नयाँ प्रणालीमा आउन सरकारले भन्सार दर घटाएको कारण राजस्व संकलनमा कमी आएको छ। ६ अर्थतन्त्र चलायमान रहेको सरकारको दाबी भए पनि सोहीअनुसार राजस्व क्याप्चर गर्न कठिनाइ भोगेको छ। ७ सरकारको आम्दानीको स्रोत राजस्व र वैदेशिक तथा आन्तरिक ऋण हो। यसले एकातिर पुँजीगत खर्च बढाउनैपर्ने अवस्था भने अर्कातिर सामाजिक सुरक्षा, तलबभत्ता, वैदेशिक ऋणको साँवा ब्याजको भुक्तानी गर्नुपर्ने दायित्व दिनानुदिन बढिरहेको छ। सरकारको ऋण आर्थिक वर्ष २०७९८० मा कुल गार्हस्थ्य उत्पादनको ४२ प्रतिशत पुगेको छ। ऋणको साँवा ब्याज भुक्तानीको दायित्व पनि बर्सेनि बढिरहेको हो। ८ समग्र अर्थतन्त्र राम्रो भएको छैन। सूचांकहरू सकारात्मक छन्। त्यसका आधारमा अर्थतन्त्र सुधार हुने सम्भावना प्रशस्त छ। ९लगानीको वातावरण बन्दै गएको दाबी सरकारको छ, तर प्रत्यक्ष वैदेशिक लगानी बढ्न सकेको छैन। १० लगानी गर्नलाई वान डोर विन्डो सञ्चालनमा छ र ठूला लगानीलाई सहयोग गर्न लगानी बोर्ड नै सञ्चालनमा छ। लगानीका लागि थप वातावरण र कन्फिडेन्स सिर्जना गर्न आगामी फेब्रुअरीमा लगानी सम्मेलन आयोजनाका लागि सरकार जुटेको छ। ११ भारतले आगामी १० वर्षमा १० हजार मेगावाट बिजुली किन्ने प्रतिबद्धता गरेकाले ऊर्जा क्षेत्रलाई प्राथमिकता दिनुपर्छ। १२ सरकारले लगानी मैत्री वातावरणका लागि आवश्यक ऐन, कानुन निर्माण तथा परिमार्जन एवं संस्थागत व्यवस्था गरेको छ। १३ नेपाल अतिकम विकसित मुलुकको सूचीबाट विकासशील मुलुकमा स्तरोन्नति हुने क्रममा छ। १४ वैदेशिक लगानी स्वीकृति तथा विदेशी कम्पनीको लाभांश फिर्ता लैजाने प्रक्रिया सरलीकरण गर्न सरकारले प्रतिबद्धता देखाएको छ। १५ घरजग्गाको कारोबार बढिरहेको छ भने पर्यटन र रेमिट्यान्समा सुधार देखिएको छ। तर, सर्वसाधारणमा खर्च गर्ने आँट घटेको छ। १६ बैंकको ब्याजदर घटिरहेको छ तर बैंकबाट कर्जा लिने क्रम बढेको छैन। १७ खर्च गर्नेले पनि नगर्ने र लगानी गर्नेले पनि प्रतिफल नदेख्ने क्रम बढेको छ। १८ लगानी बढाउन विदेशी दाता र मित्रराष्ट्रहरूले चासो देखाइरहेका पनि छन्। १९ अन्तर्राष्ट्रिय व्यापार भने सुखद् छैन। असोज मसान्तसम्म देशले साढे ३ खर्ब रुपैयाँभन्दा बढी व्यापार घाटा बेहोरिसकेको छ। व्यापारिक साझेदारी रहेको १ सय ३७ मुलुकसँग नेपालले व्यापार घाटा बेहोरिरहेको छ। २५ वटा देशमा मात्र नेपालले आयातभन्दा बढी निर्यात गर्छ। २० अर्थतन्त्रको बलियो सहारा रेमिट्यान्स बनिरहेको छ। चालु आर्थिक वर्षको पहिलो ३ महिनामा ३ खर्ब ६५ अर्ब (मासिक १ खर्ब २२ अर्ब) रुपैयाँ रेमिट्यान्स प्राप्त गरेको छ। २१ रेमिट्यान्सले गर्दा विदेशी विनिमय सञ्चिति अहिलेसम्मकै धेरै १६ खर्ब ४३ अर्ब रुपैयाँ (१२४ महिनाको वस्तु आयात धान्न पर्याप्त) पुगेको छ। २२ शिक्षामार्फत देशबाट बाहिरिने रकम निरन्तर बढिरहेको छ। ३ महिनामा ३३ अर्ब रुपैयाँ वैदेशिक अध्ययनका लागि बिदेसिने नेपालीहरूले लगेका छन्। २३ विदेश घुम्न जाने नेपालीले विदेशमा अर्बौं रुपैयाँ खर्चने गरेका छन्। ३ महिनामा विदेश घुमफिरलगायत प्रयोजनका लागि ५१ अर्ब रुपैयाँ बाहिरिइसकेको छ। तर, नेपाल घुम्न आउने विदेशीले १७ अर्ब रुपैयाँमात्र खर्च गरेका छन्। अर्थात् नेपालीहरू विदेश घुम्न जाँदा गर्ने खर्च नियन्त्रण नगरे पर्यटन देशको दीगो आम्दानी बन्न सक्ने देखिँदैन। २४ सरकारले आवश्यकताअनुसार खर्च गर्न पनि आम्दानी गर्न सकेको छैन। कात्तिक ३० सम्म २ खर्ब ९५ अर्ब ६५ करोड रुपैयाँ आम्दानी गरेको सरकारले ३ खर्ब ५५ अर्ब रुपैयाँ खर्च गरेको छ। २५ अर्थतन्त्र सुस्ताउँदा तथा बजारमा माग नबढ्दा स्वदेशी उद्योग आधा क्षमतामा मात्र सञ्चालन भइरहेका छन्। २६ महँगीको दर सरकारको लक्ष्यभन्दा बढी छ र बढ्दो क्रममा छ। २७ कोभिड महामारी सिर्जित अप्रत्यक्ष प्रभावहरू अर्थतन्त्रमा अझै यथावत छन् र लामो समयपछिसम्म पर्ने र पर्न सक्ने देखिन्छ। २८ दुई वर्षको आर्थिक पुनरुत्थानपश्चात् आर्थिक वर्ष २०७९८० मा नेपाली अर्थतन्त्र शिथिल भएको थियो। विश्व अर्थतन्त्रको प्रतिकूल अवस्थाले बाह्य क्षेत्रमा दबाब पयो र तरलतामा कमी आयो। फलस्वरुप ब्याजदर बढ्यो। २९ ठूलो संख्यामा नेपालबाट वैदेशिक रोजगारी र अध्ययनका लागि युवा बाहिर जाने क्रम बढ्यो। यसो हुँदा आन्तरिक माग र खपत घट्न पुग्यो। आर्थिक शिथिलता ल्याउनुको मूल कारण यसैलाई मानिन्छ। ३० तथ्यांकमा बाह्य क्षेत्र सबल देखिए पनि यसको धरातल कमजोर छ। निर्यात न्यून छ भने आयात उच्च हुने गरेको छ। वस्तु तथा सेवा व्यापार दुवैमा घाटा रहेको छ। रेमिट्यान्स र विदेशी ऋणले शोधनान्तर स्थिति (ब्यालेन्स अफ पेमेन्ट) बचतमा देखिने गरेको छ। ३१ भारतीय मुद्रासँग विनिमिय दर स्थिर रहनाले शोधनान्तर स्थितिको प्रभाव तरलता र ब्याजदरमा पार्ने गरेको छ। अहिले ब्याजदरमा गिरावट आउनुको कारण पनि विदेशी मुद्रा सञ्चिति उच्च हुनु हो। ३२ नेपालको आधा राजस्व भन्सारमा आधारित रहेको छ। अर्थात् आयात बढ्दा राजस्व बढ्ने र घट्दा घट्ने गर्छ। २०७८७९ मा बाह्य क्षेत्रमा दबाब परेपछि आयात घटाउने उपायहरू अवलम्बन गर्दा सरकारको राजस्व ९३ प्रतिशतले घटेको थियो। आयातमा लगाइएको प्रतिबन्ध र बन्देजहरू हटाए पनि आयात राजस्व संकलनमा खासै सुधार हुन सकेको छैन। ३३ अर्थतन्त्र आफैंमा कमजोर हुनुको कारण संरचनात्मक समस्या मानिन्छ। उत्पादन, उत्पादकत्व र प्रतिस्पर्धी क्षमता खासै बढ्न सकेको छैन। ३४ आन्तरिक रोजगारी सिर्जना नहुँदा बाह्य रोजगारीमा निर्भर रहनु परेको छ। ३५ नेपालहिरू कडा मेहनत, परिश्रम, नवीन कामहरू गरेर मूल्य र सम्पत्ति सिर्जना गर्नेभन्दा सहजै कमाउने ध्यानमा बढी लागेको पाइनछ। ३६ अल्पविकास, गरिबी, बेरोजगारी, परनिर्भरता, असमानता आदि हाम्रा अर्थतन्त्रको दुःसाध्य समस्या बनेका छन्। ३७ देश अझैसम्म अतिकम विकसित मुलुकको श्रेणीमा दर्ज छ। ३८ नेपालको वार्षिक प्रतिव्यक्ति कुल गार्हस्थ्य उत्पादन (जीडीपी) विश्वको औसतभन्दा १०औं गुणा कम छ। ५० लाख बेरोजगार युवा वैदेशिक रोजगारीमा जान बाध्य छन्। ३९ ६० प्रतिशत श्रमयोग्य जनसंख्या कृषिमा आश्रित छन्। ४० निर्यातभन्दा आयात १३ गुणा बढी छ। ४१ वार्षिक पुँजीगत खर्चभन्दा ऋणको साँवाब्याज तिर्ने खर्च बढी छ। ४२ बैंकमा जम्मा भएको निक्षेप देशको कुल गार्हस्थ्य उत्पादनभन्दा बढी छ। ४३ ६० वर्षअघिका समकक्षी र छिमेकी देश विकासको गति समाएर ठूलो फड्को मारे पनि नेपाल कछुवाको गतिमा घिस्रिरहेको छ। अर्थतन्त्रको मूलनीति र गतिमा गुणात्मक परिवर्तन भएको छैन। ४४ कृषि, उद्योग र सेवा क्षेत्रमा कुल श्रमशक्तिको संलग्नता र जीडीपीमा योगदानको अनुपातले नेपालको अर्थतन्त्रमा संरचनागत समस्या रहेको संकेत गर्छ। श्रमशक्तिको अत्याधिक कृषिमा आश्रित छन् तर कुल गार्हस्थ्य उत्पादनमा कृषिको योगदान न्यून छ। ४५ १७ प्रतिशत नेपाली अझै निरपेक्ष गरिबीको रेखामुनि छन्। ४६ वित्तीय संघीयताको कार्यान्वयन सँगसँगै स्थानीय तहमा आर्थिक विकासका गतिविधि बढेका छन् तर अझै पर्याप्त छैनन्। ४७ सामाजिक असमानता बढ्दो छ। ४८ भ्रष्टाचार नेपाली अर्थतन्त्रको अर्को प्रमुख समस्या बनेको छ। ४९ भारतसँगको खुला सिमानाले गर्दा सीमामा नेपाली वस्तु भारतीयसँग प्रतिस्पर्धा गर्न नसक्ने अवस्था छ। ५० आयातीत कृषिजन्य वस्तुसँग प्रतिस्पर्धा गर्न नसकेर नेपालको कृषिक्षेत्र पनि धराशायी बनिरहेको छ। ५१ कुल गार्हस्थ्य उत्पादनमा औद्योगिक क्षेत्रको अंश घट्दै गएको छ। ५२ लगानीकर्तालाई आश्वस्त पार्न नसक्दा स्वदेशी र वैदेशिक लगानी न्यून हुने गरेको छ। ५३ वैदेशिक शिक्षाका नाममा पुँजी र रोजगारीको नाममा पुँजी र जनशक्ति पलायन भइरहेका छन्। चालु आर्थिक वर्षको पहिलो ३ महिनामा १ लाख ६० हजार नेपाली वैदेशिक रोजगारीका नाममा बाहिरिएका छन्। ५४ सम्पत्ति शुद्धीकरण र आतंककारी क्रियाकलापमा वित्तीय लगानी अपेक्षाकृत नियन्त्रण गर्न नसक्दा मुलुक खैरोसूचीमा पर्ने सम्भावना छ। ५५ वस्तु उत्पादन गर्ने प्रमुख क्षेत्र कृषि, वन तथा वन पैदावार, खानी तथा उत्खनन र उद्योगधन्दा (उत्पादनमूलक उद्योग) बाट अर्थतन्त्रमा हुने कुल योगदानमा नेपाल छिमेकी मुलुकहरूभन्दा पछि परेको छ। ५६ कुल गार्हस्थ्य उत्पादनमा उत्पादनमूलक उद्योगको हिस्सा भारत, बंगलादेश र श्रीलंकामा २० प्रतिशतभन्दा माथि छ भने नेपालमा जम्मा ५ प्रतिशतमा सीमित छ। ५७ दैनिक उपभोग्य कृषिजन्य वस्तुहरू चामल, दाल, आलु, प्याज आदिको आन्तरिक माग पूर्ति गर्न नसकेर ठूलो परिमाणमा आयात हुने गरेको छ। ५८ नेपालभित्रकै बजारमा पनि परम्परागत सामान ढाका, पश्मिना, चिया, भाँडाकुँडादेखि गुन्द्रुकसम्ममा छिमेकी मुलुकका उत्पादकसँग प्रतिस्पर्धा गर्नुपरेको छ र नेपाल असफल बन्दै गइरहेको छ। ५९ नेपालमा उत्पादित वस्तुलाई विदेशमा बिक्रीयोग्य र प्रतिस्पर्धी छैन। ६० उत्पादनको लागत घट्नुको सट्टा निरन्तर बढिरहेको छ र नेपाली उद्योगधन्दाले प्रतिस्पर्धा शक्ति गुमाइरहेका छन्। ६१ आयातित मेसिनको प्रयोगबाट ग्रामीण श्रम विस्थापित भएको छ। सरकारी जागिरलाई लक्ष्य गरेर प्रारम्भिक शिक्षा आर्जन गरेर सर्टिफिकेट लिए पनि योग्यता र प्रतिस्पर्धामा पछि परे। धेरै कमाउनुपर्ने बाध्यताका कारण युवाहरू बिदेसिन बाध्य भए। ६२ सरकारको लक्ष्य जसरी पनि राजस्व बढाउने भन्ने छ तर कुन स्रोतबाट भन्नेमा हेक्का रहेको देखिँदैन। हरेक सरकार र अर्थमन्त्री पहिलाको भन्दा बढी राजस्व उठाएकामा गर्व गर्छन्। ६३ केही आर्थिक सूचकमा सुधार आएको जस्तो देखिएको भए पनि सरकारी वित्त व्यवस्थापनमा गम्भीर समस्या देखिनसक्ने डर अझै छ। ६४ चालु आर्थिक वर्षको पहिलो त्रैमाससम्मको वित्तीय विवरणअनुसार बैंकहरूको खुद आम्दानीमा गिरावट आएको छ। यसको दीर्घकालीन प्रभाव स्वरुप लगानीमा प्रतिफल घट्नेछ। ६५ बैंकहरूले प्रवाह गरेको कुल कर्जाको ४ प्रतिशत खराब कर्जाका रूपमा पहिचान भएका छन्। ६६ अर्थतन्त्रको बलियो आधार मानिएको रेम्यिान्स वैध माध्यमबाट नआउनुलाई जोखिमपूर्ण मानिन्छ। ६७ कुनै समय सरकारसँग खर्च गर्न पनि खातामा पैसा नहुने परिस्थिति सिर्जना हुनै लागेको थियो। चालु आर्थिक वर्षमा पनि आम्दानी र खर्चबीच अन्तर बढ्दै गए उस्तै विषय परिस्थिति आउन सक्छ। ६८ अन्तःशुल्क र आयाततर्फको मूल्य अभिवृद्धि कर संकलनमा कमी आएको कारण कुल राजस्व संकलनमा १९ प्रतिशतले कमी आएको छ। ६९ कुल वस्तु निर्यात र आयात दुवै घटेको छ। ७० आयातमा कमी आउँदा व्यापार घाटामा केही सुधार भएको छ। कुल व्यापारमा निर्यातको अंश घटेको छ। ७१ व्यक्तिगत तथा व्यावसायिक स्थायी लेखा नम्बर लिने करदाताको संख्या वृद्धि भएको छ। कम्पनी दर्ता संख्यामा पनि वृद्धि भएको छ। ७२ बिमाको दायरामा आएको जनसंख्या केही घटेको छ भने कुल बिमा शुल्क संकलन वृद्धि भएको छ। ७३ रेमिट्यान्स बढेको भए पनि वैदेशिक रोजगारमा जाने थप कामदारको संख्या घटेको छ। ७४ पर्यटन आगमनमा उल्लेख्य वृद्धि भए पनि पर्यटन क्षेत्र अझै चलायमान हुन सकेको छैन। ७४ चालु आवको ३ महिना सकिँदासम्म मरमसलाको मूल्य गत वर्षको यही अवधिको भन्दा ३७६३ प्रतिशत, चिनी तथा चिनीजन्य वस्तुको १८२२ प्रतिशत, फलपूलको १४०२ प्रतिशत, खाद्य तथा खाद्यजन्य पदार्थको १२२३ प्रतिशत र दुग्ध पदार्थ तथा अण्डाको ११९२ प्रतिशतले बढेको छ। ७५ नेपाली मुद्रा झनै अबमूल्यन भएको छ। असार मसान्तको तुलनामा २०८० असोज मसान्तमा अमेरिकी डलरसँग नेपाली रुपैयाँ १३४ प्रतिशतले अवमूल्यन भएको छ। ७६ नेपाली मुद्रा उच्च अवमूल्यन हुँदा आयातित वस्तु थप महँगो हुन थालेको छ। ७७ सरकारलाई स्रोत व्यवस्थापनमा कठिनाई थपिएकाले आर्थिक गतिविधिमा अपेक्षाकृत विस्तार हुन सकेको छैन। ७८ रुसयुक्रेन युद्धको कारण पेट्रोलियम पदार्थको मूल्यमा भएको वृद्धिले नेपालको समग्र मूल्यस्तर उच्च बनेको छ। बढ्दो मुद्रास्फीतिलाई बाञ्छित सीमाभित्र राख्न अवलम्बन गरिएको कसिलो मौद्रिक नीतिका कारण ब्याजदर बढेको थियो। ७९ तीनै तहका सरकारको पुँजीगत खर्चमा आशातित रूपमा वृद्धि हुन नसक्दा पुँजी निर्माण, रोजगारी सिर्जना, उत्पादन र उत्पादकत्व अभिवृद्धि भएको छैन। ८० थोक तथा खुद्रा व्यापार, निर्माण र घरजग्गाको कारोबारमा आएको शिथिलतासँगै सम्पूर्ण आर्थिक गतिविधिमा कमी आएको छ। यसो हुँदा उद्योग तथा सेवा क्षेत्रको विस्तार कम दरले भएको छ। ८१नेपालको अर्थतन्त्रको संरचनामा परिवर्तन हुँदै गएको छ। कुल गार्हस्थ्य उत्पादनमा उद्योग क्षेत्रको योगदान घट्दो छ। ८२ कुल उपभोग र कुल गार्हस्थ्य उत्पादनको अनुपात प्रायः ९० प्रतिशतभन्दा माथि रहँदै आएको छ। पछिल्लो दशकमा कुल गार्हस्थ्य उत्पादनमा उपभोगको अंश वार्षिक औसत ९१२ प्रतिशत छ। ८३ गत आर्थिक वर्षमा कुल गार्हस्थ्य उत्पादनमा सरकारी क्षेत्रको उपभोगको अनुपात उल्लेख्य रूपमा घटेर पछिल्लो दशककै न्यून भएको छ। ८४ ब्याजदरमा भएको वृद्धिका कारण कर्जा प्रवाहमा आएको कमी र उच्च मूल्य वृद्धिले आर्थिक गतिविधिमा सुस्तता आई कुल लगानीमा समेत कमी आएको छ। गत आवमा लगानी २ वर्षपछि घटेको थियो। ८५ सार्वजनिक तथा निजी क्षेत्रको निर्माण कार्यमा शिथिलता आएको छ। निर्माण सामग्रीको आयात तथा आन्तरिक उत्पादनमा समेत कमी आएको छ। ८६ नयाँ जलविद्युत् आयोजनाले विद्युत् उत्पादन गर्न सुरु गरेको र केही विद्युत् आयोजना सम्पन्न हुने क्रममा रहेकाले विद्युत् क्षेत्रतर्फ भने सकारात्मक लहर छ। ८७ जीडीपीमा बढी योगदान सेवा क्षेत्रको हुन थालेको छ। ८८ अर्थतन्त्रमा देखिएको सुस्तता र अनिश्चितताको बावजुद पनि आन्तरिक र वाह्य पर्यटकको संख्यामा वृद्धि भएको छ। ८९ उच्च ब्याज दरका कारण कर्जा प्रवाहमा आएको सुस्तताले विगत वर्षमा बढेको घरजग्गाको कारोबारमा कमी आएको छ। ९० संघ, प्रदेश र स्थानीय तहको सार्वजनिक प्रशासन तथा रक्षा र सामाजिक सुरक्षामा खर्च बढ्दै गएको छ। ९१ स्वास्थ्य पूर्वाधारमा लगानी बढेको छ। स्वास्थ्य सेवाको पहुँच विस्तार, आममानिसको स्वास्थ्यप्रतिको चेतनामा अभिवृद्धि तथा निजी स्वास्थ्य संस्थाहरूको विस्तार एवम् आयमा पनि वृद्धि भइरहेको छ। ९२ स्वदेशी उत्पादनतर्फ तुलनात्मक लाभका वस्तुको उत्पादन रोकिएको छ। कच्चा पदार्थ आयात गरेर वस्तु उत्पादन गर्दा उल्लेख्य भ्यालु एड हुने गरेको छैन। ९३ रेमिट्यान्सले उपभोग बढाएको छ। जनताले रेमिट्यान्सलाई महँगा, विलासिताका तथा अत्यावश्यक वस्तु खरिद गर्न प्रयोग गरिरहेका छन्। ९४ बैंकहरूले व्यवसाय सञ्चालन गर्न वा सेयर वा घरजग्गामा लगानी गर्न चाहने व्यवसायी समुदायलाई सहज ऋण उपलब्ध गराउँदै आएका छन्। व्यवसायी समुदायलगायत बैंकिङ संस्था पनि अन्य क्षेत्रमा लगानी गर्न आनाकानी गर्दै आएका छन्। ९५ कमजोर वित्तीय सुशासनले गर्दा अस्थिरता, भष्ट्राचार, ढिलासुस्ती आदि निम्त्याएको छ। फलस्वरूप सरकारी पुँजी निर्माणमा बाधा पुगेको छ। ९६ नेपालको अर्थतन्त्र बाहिरी धक्काले बढी प्रभावित हुने गरेको छ। परनिर्भरता उच्च रहेकाले विदेशमा हुने गतिविधिले नेपालको आर्थिक वृद्धिदर र महँगीमा चाप पार्ने गरेको छ। ९७ वित्तीय र मौद्रिक नीतिबीच उचित समन्वयको अभाव छ। अर्थमन्त्री र नेपाल राष्ट्र बैंकका गभर्नरबीच आवश्यक तालमेल र सहकार्यको अभावको मर्का अर्थतन्त्रले भोग्दै आएको छ। ९८ घर तथा घडेरीका मूल्य अकासिने क्रमले निरन्तर पाएको छ। उत्पादन वृद्धि, उद्यमशीलता विस्तार, आय आर्जन, रोजगारी सिर्जना, आत्मनिर्भर अर्थतन्त्र निर्माणमा पर्खाल खडा भएको छ। नीति निर्माणदेखि लिएर आम जनमानसमा आत्मसम्मानको भावना हटेको छ जो आर्थिक सामाजिक रूपान्तरणको जग राख्न बाधक बनेको छ। ९९ न्यून उत्पादन तथा उत्पादकत्वका कारण आर्थिक मूल्य सिर्जनामा लगानी परिचालनको योगदान कमै छ। सरकार राजस्व सहज रुपमा प्राप्त हुने क्षेत्रमा केन्द्रित रहने, बैंकिङ क्षेत्र तरलता सहजताबाट रमाउने, निजी क्षेत्र व्यापारमा रमाउने गरी काम गर्दा वास्तविक क्षेत्र ओझेलमा परेको छ। १०० कर व्यवस्थापन तथा कर संकलन प्रक्रिया करदातामैत्री नभएको तथा कराधार बढाउने विषय सधैं विश्लेषणमा आधारित नभई तत्कालीन आवश्यकताका आधारमा हुँदै आउनु अर्थतन्त्रका लागि घातक सिद्ध भएको छ।"

शीर्षक,विवरण
सरकार कहाँ छ ?,"नेपालीका मनमा केही प्रश्न छन्। ती हुन्, नेपालमा के हुँदैछ ? नेपाल कता जाँदैछ ? पढाइ, कमाइ, दबाइका समस्या कसरी समाधान गर्ने ? यी प्रश्नको उत्तर दिने दायित्व र जिम्मेवारी सरकारको हो। वर्तमान सरकारको यतातिर रत्तिभर चिन्ता, चासो र सरोकार देखिँदैन। सरकार निर्माण भएयता सरकारका गतिविधि सुरुआतमा केही गर्छ लागे पनि निर्णायक चरणमा पुग्दा हात्ती आयो हात्ती आयो फुस्सा भनेजस्तै यो सरकारका काम र निर्णय हँुदै आएका छन्। नक्कली भुटानी शरणार्थी प्रकरण होस् वा ललिता निवास प्रकरण वा सय किलो सुन प्रकरण, ती सबै प्रकरणमा सरकारको भूमिका निष्पक्ष हुन सकेन। यी सबै प्रकरणसँग जोडिएका प्रकरणका सहयोगी थुनामा छन्। मुख्य योजनाकारहरू भने सरकारकै संरक्षणमा छन्। सरकारकै सहयोगमा बाहिर बसेर काण्डसँग जोडिएका महत्त्वपूर्ण प्रमाणहरू नष्ट गरिँदै छन्। समग्रमा सरकारले एक जना पनि मुख्य दोषीलाई कानुनको दायरामा ल्यान सकेको छैन। सरकारको सम्पूर्ण दृष्टि जनताको ध्यान कसरी डाइभर्ट गर्ने, सत्ता कसरी बचाउने र वाहीवाही कसरी पाउने खेलमा मात्र केन्द्रित छ। महाभारतमा मामा शकुनीले पासा खेलमा पाण्डवलाई छलकपटबाट जुवामा हराएझैं वर्तमान सरकार नेपाली जनतासँग छलकपट गरिरहेछ। नेपालको न्याय हारिरहेछ। सरकार जित्नका निम्ति जनता र देशसँग छलछाम जालझेल गर्दै आइरहेको छ। सत्तामा टिकिरहन एकपछि अर्को गल्ती गर्दै आइरहेको छ। सत्ता साझेदार दल नेपाली कांग्रेसका नेताहरू, नेपालका बुद्धिजीवी, पत्रकार अहिले प्रचण्ड सरकारले गरेका कुकृत्य कामको मूकदर्शक बनेका छन्। अहिले सिंगो देश माओेवादी पार्टी र कमरेड प्रचण्डका निजी स्वार्थका निम्ति अनिर्णयको बन्दी बनेको छ। देशमा केन्द्र, प्रदेश र स्थानीय गरी तीनवटा सरकार छन् तर जनतालाई सरकार छ भन्ने अनुभूति तीनै तहका जनतामा छैन। सरकारबाट संरक्षित जमात बाहेक सबै जनतामा निराशा र असन्तुष्टि छ। आलोचना सुन्न नचाहने, कमजोरी सच्याउन नचाहने र समस्या देख्न नचाहने वर्तमान सरकारको प्रवृत्तिका कारण देश भड्खालोतिर जाँदैछ। दैनिक उपभोग्य वस्तुको मूल्य छोइनसक्ने गरी वृद्धि भएको छ। विकास निमार्णका कामहरू ठप्प प्रायः छन्। निर्माण सम्पन्न भएका योजनाको रकम सरकारले भुक्तानी दिन सकेको छैन। ती योजनामा काम गर्ने कामदारहरूले ज्याला पाएको अवस्था छैन। सरकार भने जनताका समस्या समाधान गर्नुको साटो उल्टै कर बढाएर, महँगी थपेर, जनताको पीडामा नुनचुक छर्किरहेछ। चालू खर्च दिनको दुई गुनाले वृद्धि हँुदै आएको छ भने पुँजीगत खर्चको अवस्था सातै प्रदेशमा कछुवाको गतिमा खर्च भइरहेको छ। प्रदेश र स्थानीय तहले धेरै बजेट कार्यक्रर्ता केन्द्रित विनियोजन गरेका छन्। कार्यकर्ता पालनपोषणका निम्ति दिएको बजेटले कसरी दिगो विकास हुन्छ यो गम्भीर प्रश्न छ ? प्रदेश र स्थानीय तहले सत्ताको मातमा अहिले आर्थिक ज्यादती नै गरेको देखिन्छ। केन्द्रीय सरकार प्रदेश र स्थानीय सरकारले विकास गर्ने हो भन्दै जिम्मेवारीबाट पन्छिँदै गैरजिम्मेवार अभिव्यक्ति दिँदै हिँडेको छ। पछिल्लो एक वर्षयता देशमा खर्च भएको बजेटको आँकडा हेर्दा लक्ष्यअनुसार पाँच प्रतिशत पनि रोजगारी सिर्जना भएको देखिँदैन बरु बेरोजगारी दर बढेको छ। बेरोजगारीका कारण बिदेसिनेको संख्या दिनप्रतिदिन बढ्दै गएको छ। आम नागरिकका दैनिक समस्या जस्ताका त्यस्तै छन्। सिंहदरबार आँगनमा आयो भन्ने भाष्य व्यवहारमा लागू हुन सकेको छैन। आँगनमा आएको सिंहदरबारले आर्थिक आयआर्जनका अवसरहरू आमनागरिकले अनुभूति हुने गरी गाउँलेको आँगनमा ल्याउन सकेको छैन। सत्तासँग नजिक नभएका नागरिक दोस्रो दर्जाका नागरिक भएर बाँच्नु परको छ। गाउँमा अन्याय भएको अवस्थामा गाउँलेको पक्षमा बोल्ने कुनै निकाय छैनन्। सत्ता मनपरीको जाँतोमा सर्वसाधारण नागरिक पिल्सिन बाध्य छन्। गाउँसम्म जाने सडकको हालत वर्षाका कारण क्षत्विक्षत छ। केन्द्र, प्रदेश र स्थानीय सरकारका जनप्रतिनिधि बजेट छैन भन्दै बहानाबाजी गर्दैछन्। देश लथालिंगको स्थितिमा छ। अझै कर्णाली प्रदेशको स्थिति झन् दयनीय छ। गाउँमा बस्नेहरूको आवाज सुन्दिने कुनै ठाउँ निकाय र अड्डा छैनन्। कर्णाली प्रदेशका ७८ स्थानीय तहमध्ये अधिकांश स्थानीय तहमा गठबन्धनको हालिमुहाली छ। गठबन्धनवाट निर्वाचित स्थानीय जनप्रतिनिधिले अन्य दलमा आस्थावान् नागरिकमाथि गरेका व्यवहार अमानवीय प्रकारका छन्। अन्य दलमा आबद्ध नागरिकका हुनुपर्ने काम पनि नगर्ने र बिनाकारण अल्झाउने छन्। विशेषगरी माथिल्लो कर्णालीका पाँच जिल्लाका नागरिक सत्ता गठबन्धनको अन्यायको सिकार भएका छन्। कुनै बखत अन्याय, अत्याचारविरुद्ध भन्दै मान्छेका टाउका काटेका माओवादी आज सत्तामा पुग्दा नागरिक माथि गर्दै आएका विभेद आफैंमा निकृष्ट र घृणित छन्। माथिल्लो कर्णालीका नागरिकले सामान्य सिफारिस लिन विगतको सशस्त्र द्वन्द्वको झल्को दिने गरी माओवादीबाट निर्वाचित जनप्रतिनिधिबाट हँुदै आएको छ। हुम्लाको आर्पुनाथ, सर्केघाट, चंखेली र अदानचुली गरी चार गाउँपालिकामा जहाँ सञ्चारको नाममा कहीँ कतै फोनबाहेकको सञ्चार छैन। इन्टरनेट छैन। विगतमा भएका टावरहरू जीर्ण हँुदै काम नलाग्ने गरी बिग्रिसकेका छन्। कस्तो अचम्म छ भने स्थानीय सरकारहरूवाट जीर्ण टावर निर्माण गर्न कुनै पहल भएको पाइँदैन। यहाँका नागरिकले भोग्दै आएका दुःख व्यक्त गर्ने कुनै माध्यम छैन। यी त प्रतिनिधि घटनामात्र हुन्। वास्तवमा अहिले कर्णालीमात्र होइन, सिंगो देशका नागरिक अथाह समस्या र पीडाका भारी बोकेर बाँच्न बाध्य छन्। विडम्बना नै भन्नुपर्छ लोकतन्त्रमा पनि यहाँका नागरिकले पीडा राख्ने ठाउँ पाएका छैनन्। न काठमाडौंको सिंहदरबारका संरचनाले गरिब जनताका आवाज सुन्छन्। न आँगनमा आयो भनिएको सिंहदरबारले जनताको गुनासा सुन्छ। पहिरोले घरखेत बगाउँदा, बेरोजगारले रोजगारी माग्दा, कामदारले काम माग्दा, बिरामीले उपचार माग्दा र अन्यायमा परेकाहरूले न्याय माग्दा कहीँ सरकार भेटिँदैन। अनि कुन अर्थमा भन्ने गरिब, निमुखा र निरीह जनताले सरकार छ ? त्यसकारण अहिले नेपाली जनताको प्रश्न छ, सरकार कहाँ छ ? के गर्दै छ ? कसको पक्षमा काम गर्दैछ ?"
संविधानको हुर्मत नलिऔं,"गठबन्धनको सरकारमा कहाँ पुगेपछि कुन पार्टीले कुन पार्टीलाई छोड्छ भन्ने कुराको चाहिँ अत्तो पनि छैन, पत्तो पनि छैन। संविधान जारी भएपछि केही सबल र केही दुर्बल पक्ष देखिएका छन्। संसद्, प्रदेशसभा आदिमा महिलाको ३३ प्रतिशत सहभागिता भएको छ। वडावडासम्म ६ हजारभन्दा बढी दलित महिलालाई नेतृत्व पंक्तिमा ल्याएका छौं। लोकसेवा आयोगबाट परीक्षा लिइने, सार्वजनिक निकायहरू आदिमा आरक्षणका सिट (समानुपातिक, समावेशी) सुरक्षित गर्न सक्यौं। यस्तै, प्रेस फ्रिडमको सशक्त प्रयोग भएको छ। हामीले पाइरहेकाले यो सामान्य लाग्न सक्छ। मौलिक हक अधिकारका कुरा छन्। विश्वव्यापी घोषणाका कुरा छन्, ती कुरा उपभोग गर्न पाइरहेका छौं। सरकार को आयो को आएन अर्को पाटो होला। सरकार जतिसुकै निरंकुश हुन खोजे पनि प्रेस स्वतन्त्रताका कारण ठण्डा बनाइदिएको छ। चाउरिएर बस्न परेको छ। यदि प्रेस स्वतन्त्रता नहुँदो हो त अवस्था अर्कै हुन्थ्यो। अदालतले पनि अगाडि सरेरै बेलाबखत निर्णय गर्दिएको छ। कमी, कमजोरी संसद्मा पनि छ, कोर्टमा पनि छ। सबै ठाउँमा छ। चेक एन्ड ब्यालेन्स भएका उदाहरण पनि दिन सकिन्छ। यी सबल पक्ष हुन्। दुर्बल पक्ष पनि छन्। नेपाल संघीयतामा गइसकेपछि संविधानले नै शक्तिको बाँडफाँट गरिदिएको छ। तर पनि नेतृत्व तहमा पुगेपछि कोही तयार छैनन्, खासगरी मुख्य दलका नेताहरू। न कांग्रेस, न एमाले, न माओवादी अनि मधेसी दल पनि। रास्वपा, राप्रपा आदि परीक्षण हुन बाँकी छन्। प्रदेश नै चाहिँदैन भन्ने पार्टीहरूको त कुरा गरी साध्य पनि भएन। भोलि कसरी लिन्छन् थाहा भएन अहिलेसम्म त प्रदेश चाहिन्न नै भनिरहेका छन्। मुख्य दलहरू जसले यो संविधान मान्छौं, संघीयता मान्छौं, समावेशी, समानुपातिक मान्छौं भनेर आएका थिए, तिनले भने संविधानबमोजिमका कर्म गर्नुपथ्र्यो तर गरेनन्। पछिल्ला ५६ वर्ष त गर्दै गरेनन्। केही गरिहाले भने पनि केन्द्रीकृत मानसिकताबाटै गरे। संविधानले जसरी सबैलाई अधिकार दिएको छ, अर्थात् संघ, प्रदेश र स्थानीयलाई पनि दिएको छ भन्ने नै बिर्सिएका छन्। साझा अधिकारको आडमा चाहिने, नचाहिने ऐनहरू पास गरेका छन्। अरूका अधिकारहरू खुम्च्याएका छन् प्रदेशको पनि स्थानीय तहको पनि। यसो गर्दा असर के भयो भने विकासका अधिकांश काम कुरा प्रदेश र स्थानीयमा गर्ने गरेर अघि बढायौं तर यसका लागि चाहिने ऐनहरू दिएनौं, अधिकार पनि दिएनौं। परिणाम के हुँदैछ भने विरोधाभास बढ्दैछ। संविधान यहीनेर असफल हुन सक्छ। यो विषयलाई सुधार नगरी हुँदैन। यो यथार्थलाई जति छिटो दल र नेताहरूले बुझ्छन्, त्यति छिटो राम्रो हुन्छ भन्ने लाग्छ। संसद् स्थिर नभएको कारण एउटा मात्र छैन। बहुमत नै ल्याउँदा नेपाली कांग्रेसले दुई दुई चोटी अवसर पायो। तर पनि संसद् स्थिर भयो त ? के हुँदो रहेछ भने यदि दूरदृष्टिका नेताहरू नहुने हो भने केही हुँदैन। संविधानका कारण सरकार वा संसद् स्थिर वा अस्थिर हुँदैन। यसै पटक भन्नोस् न ठूलो दल कांग्रेस छ तर ३२ सिट भएको दल नेपाल कम्युनिस्ट पार्टी माओवादी केन्द्रले सरकार चलाइरहेको छ। यसरी मति बिगारेपछि, राजनीति बिगारेपछि के हुन्छ ? खासमा यतिबेला सरकारमा कि पहिलो भएको पार्टी हुनुपर्ने थियो कि दोस्रो। तर दुवै छैनन्। जेको सम्भावना थियो, त्यो छैन। नसोचेको काम राजनीतिमा भएको छ। त्यो एउटा कथामा जस्तै खानुपर्नेले होइन, नपर्नेले रोटी खाइरहेजस्तो भएको छ अहिलेको सरकारमा। निर्वाचनपछि जुन अवस्था ल्याएका छौं, त्यसमा एउटै पार्टीको सरकार चाहिँ बन्दैन। प्राविधिक रूपमा त बन्न सक्ला तर व्यावहारिक रूपमा बन्न कठिन छ। त्यही स्थितिमा एकभन्दा बढी पार्टी मिलेर सरकार बनाउनुपर्ने अवस्थामा छौं। कम्बिनेसनले पनि त्यही देखाएको छ। कहाँ पुगेपछि कुन पार्टीले कुन पार्टीलाई छोड्छ भन्ने कुराको चाहिँ अत्तो पनि छैन, पत्तो पनि छैन। यस्तो किसिमको अवस्था भएपछि संसद्मा जुनसुकै कुरा भए पनि न्यूनतम कार्यक्रमलाई मान्छौं भन्नु त पयो नि। सरकार यति समयसम्म चलाउँछौं, जनताका आवश्यकतामा अडिग हुन्छौं, तलमाथि गर्दैनौं आदि त भन्नु र गर्नु पयो नि। त्यसैले आउने दिनहरूमा पनि संसद्मा यस्तै रहिरहन्छ। अधिकांश देशहरूमा बहुमत ल्याएको पार्टीकै नेता प्रधानमन्त्री बन्छ र हुनुपर्ने पनि यही हो। अन्यथा दोस्रो ठूलो पार्टीले देश चलाउँछ। नेपालमा यो ट्र्याकबाट राजनीति बाहिर गइसकेको छ। त्यसमा अरू पार्टीले सेयरिङ गर्छन्। खासमा क्रिम गभर्मेन्ट बनाउनुपर्ने हो तर यहाँ त्यो भइरहेकै छैन। बाँडीचुँडी खाउँ भन्नेमा भयो जुन जनतालाई स्वीकार्य छैन। सैद्धान्तिक दृष्टिकोण त बनाउनै पर्छ। हुन त, प्रदेश सरकारहरूको खारेजीका कुराहरू उठिरहेका छन्। तर, प्रदेशको खारेजको सम्भावना म चाहिँ देख्दिनँ। संघीयता खारेजको पनि सम्भावना छैन। म रुल आउट नै गर्दिन्छु। यदि प्रदेश वा संघीयता खारेज हुन्छ भने यो संविधान पनि टिक्दैन। प्रदेश सरकारहरूले काम गर्न सकेन भन्ने आरोप न हो। प्रदेश सरकारहरूले पुँजीगत खर्च गर्न सकेन भन्ने आरोप न हो। त्यो कुरा त संघीय सरकारलाई पनि त उत्तिकै लागू हुन्छ नि। संघले सबै कुराको डाडु, पन्यु लिएर बस्दा त चलाउन सक्दैन भने प्रदेशबाट कसरी आस गर्ने ? प्रदेशलाई मात्र आरोप लगाएर कसरी हुन्छ ? संघले बनाएर दिनुपर्ने कानुनहरू नै बनाएर दिएको छैन। यसरी कसरी प्रदेशलाई गालीगलौज गर्न मिल्छ प्रदेश सरकारहरूलाई ? अनि स्थानीय तहहरूलाई पनि। छुन पनि पाइँदैन प्रदेशलाई अहिले। यसमा हामी सरोकारवाला सबैले ध्यान दिनुपर्छ। अधिकारी संविधानविद् हुन् ।"
"भोलिदेखि साफ यू१९ च्याम्पियनसिप, नेपाल र पाकिस्तान भीड्दै","काठमाडौं : साफ यू१९ च्याम्पियनसिप बिहीबारबाट काठमाडौंको दशरथ रंगशालामा सुरू हुँदैछ । प्रतियोगितामा नेपाल, पाकिस्तान, श्रीलंका, भारत, बंगलादेश र माल्दिभ्स सहभागी छन् । नेपाल रहेको समूह एमा पाकिस्तान र माल्दिभ्स छन् । समूह बीमा भारत, बंगलादेश र भुटान रहेका छन् । नेपालले बिहीबार पाकिस्तानसँग खेल्दै प्रतियोगिताको सुरुआत गर्नेछ । दोस्रो खेलमा सोमबार माल्दिभ्ससँग खेल्नेछ । प्रतियोगिता अघि बुधबार एन्फा कम्प्लेक्स सातदोवाटोमा आयोजित प्रिम्याच कन्फ्रेन्समा सवै टोलीका प्रशिक्षक तथा कप्तानहरुले च्याम्पियनसिपको तयारी राम्रो भएको भन्दै उत्कृष्ट नतिजा आउने विश्वास व्यक्त गरेका छन् । प्रिम्याच कन्फ्रेन्समा यू१९ राष्ट्रिय फुटबल टोलीको मुख्य प्रशिक्षक सुनिल श्रेष्ठले साफको तयारी निकै राम्रो बताए । खेलाडीहरुले निकै मेहनत गरेको भन्दै नजिता पनि राम्रो आउने उनको भनाइ छ । त्यस्तै यू १९ नेपाली फुटबल टिमका कप्तान जियारथ सेखले सवै तयारी राम्रो भएको बताए। त्यस्तै अन्य सहभागी देशका प्रशिक्षक तथा खेलाडीहरुले पनि ट्रफी घर लैजाने गरि तयारी गरिएको बताएका थिए । बिहीबार सुरु हुने प्रतियोगिता असोज १३ गतेसम्म सञ्चालन हुनेछ । प्रतियोगिताका सबै खेल काठमाडौंको त्रिपुरेश्वरस्थित दशरथ रंगशालामा हुने एन्फाले जनाएको छ ।"
लिस्नु कप : पाल्पा ११ लाई हराउँदै कपिलवस्तु ११ फाइनलमा,"भैरहवा : पाल्पा११ लाई हराउँदै कपिलवस्तु११ रुपन्देहीको कोटिहवामा जारी २१ औं लिस्नु कपको फाइनलमा प्रवेश गरेको छ। बुधबार कोटिहवास्थित पशुपति माविको मैदानमा सम्पन्न अन्तिम सेमिफाइनल खेलमा कपिलवस्तु११ ले पाल्पा११ लाई १० गोल अन्तरले पराजित गर्दै फाइनलमा प्रवेश गरेको आयोजक लिस्नु युवा क्लबका अध्यक्ष तीर्थ मल्लले जानकारी दिए। कपिलवस्तु११ का लागि टिम क्याप्टेन सन्जु सेन ठकुरीले खेलको ७५ औं मिनेटमा किक प्रहारले एक गोल गरे। यही गोल टिमलाई सेमिफाइनल खेल विजयी बनाउनुका साथै लिस्नु कपको उपाधि नजिक पुर्याउन सफल भयो। खेलमा दुवै टिमले थुप्रै अवसर खेर फाल्दा कपिलवस्तु११ लाई अग्रतासँगै उपाधी नजिक पुग्न ७५ मिनेटसम्म पर्खनुपर्यो। जितसँगै फाइनलमा प्रवेश गरेको कपिलवस्तु११ अब उपाधिका लागि शुक्रबार फर्साटिकर एफसिसँग प्रतिस्पर्धा गर्ने अध्यक्ष मल्लले बताए। प्रतियोगितामा विजेताले तीन लाख, उपविजेताले एक लाख ५० हजार र सेमिफाइनलमा पुग्ने दुई टिमले २५२५ हजार रुपैयाँ समेत पुरस्कार प्राप्त गर्ने आयोजकले जनाएको छ।"
नेपालको आर्थिक वृद्धिदर यस वर्ष १९ र आगामी वर्ष ४३ प्रतिशत रहने एडिबीको अनुमान,"काठमाडौं : एसियाली विकास बैंक (एडिबी) ले नेपालको आर्थिक वृद्धिदर सन् २०२३ मा एक दशमलव नौ र सन् २०२४ मा चार दशमलव तीन प्रतिशत रहने प्रक्षेपण सार्वजनिक गरेको छ। एडिबीले एसियन डेभलपमेन्ट आउटलुक, सेप्टेम्बर २०२३ प्रतिवेदन सार्वजनिक गर्दै यो वर्षको तुलनामा आगामी वर्ष आर्थिक वृद्धिदरमा केही वृद्धि हुने अनुमान सार्वजनिक गरेको हो। त्यस्तै, नेपालमा सन् २०२३ मा मुद्रास्फीति सात दशमलव सात प्रतिशत रहने अनुमान एडिबीको छ। सन् २०२४ मा भने त्यो घटेर छ दशमलव दुई प्रतिशत कायम हुने प्रक्षेपण गरिएको छ। नेपालले वस्तु आयात गर्ने सबैभन्दा ठूलो मुलुक भारतमा सन् २०२४ मा मूल्यवृद्धि घट्ने अनुमान गरिएका कारण नेपालमा पनि त्यसको सकारात्मक प्रभाव देखिने अनुमान एडिबीको छ। अर्थतन्त्र सुधारोन्मुख देखिए पनि चुनौती भने कायमै रहेको जनाइएको छ। आर्थिक वृद्धिदर बढिरहेको र मूल्यवृद्धि सन्तुलनमा रहेको देखिए पनि नेपालमा जोखिम भने अझै बाँकी रहेको एडिबीका प्रमुख अर्थशास्त्री जान हनसेनले उल्लेख गरे। मूल्य र बाह्य क्षेत्रमा केही स्थायित्व देखिए पनि वित्तीय चुनौती कायमै छन्। सन् २०२४ मा नेपालले आफ्नो कूल गार्हस्थ्य उत्पादनको दुई दशमलव चार प्रतिशत बराबर वित्त घाटा व्यहोर्ने अनुमान गरिएको छ। यदि नेपालले लक्ष्यअनुसार राजस्व उठाउन सकेन भने यो अझ बढ्नसक्नेछ, उनले भने। स्थिर मूल्यवृद्धि र पर्याप्त वैदेशिक मुद्रा सञ्चितिका कारण अहिले मुख्यगरी बाह्य क्षेत्र सन्तुलन र समग्र अर्थतन्त्रमा पनि सुधारका सङ्केत देखिन थालेको छ। नेपाल राष्ट्र बैंकले चालु आवको मौद्रिक नीतिमार्फत सात प्रतिशतको नीतिगत दरलाई घटाएर साढे छ प्रतिशत बनाएको थियो। यसले ब्याजदर घटाउन सहयोग गर्ने र आर्थिक गतिविधिलाई चलायमान बनाउने देखिएको एडिबीले जनाएको छ। घरजग्गा, थोक तथा खुद्रा व्यापार र सेवा क्षेत्रमा विस्तार हुनसके अर्थतन्त्र थप सुदृढ हुँदै जाने ठानिएको छ। यस वर्ष समयमा पानी पर्न नसकेका कारण पूर्वी तराईका जिल्लामा धान रोपाइँ ढिलो भएको थियो। यसले कृषि उत्पादन घट्न सक्नेतर्फ एडिबीले सङ्केत गरेको छ। त्यस्तै, पशु चौपायामा देखिएको लम्पी स्किन रोगका कारण पनि अर्थतन्त्रमा केही नकारात्मक प्रभाव देखिने पनि प्रतिवेदनमा उल्लेख छ। अहिले नेपालको अर्थतन्त्रमा बाह्य क्षेत्र जोखिम घट्दै गएको एडिबीको भनाइ छ। आयातमा केही कडाइ गर्ने गरी राष्ट्र बैंकले मौद्रिक नीतिमा केही व्यवस्था गरेपछि विदेशी मुद्रा सञ्चिति बढेर बाह्य क्षेत्र सन्तुलनमा आएको थियो। स्थिर विप्रेषण आप्रवाह र चर्को आयातका बीच सरकारको चालु खाता घाटा सन् २०२४ मा जिडिपीको एक दशमलव आठ प्रतिशत बराबर पुग्ने अनुमान एडिबीको छ। एशिया प्रशान्त क्षेत्रको आर्थिक वृद्धिदर सन् २०२३ मा चार दशमलव सात प्रतिशत र सन् २०२४ मा चार दशमलव आठ प्रतिशत रहने अनुमान एडिबीको छ। त्यस्तै यो क्षेत्रको मुद्रास्फीति सन् २०२२ मा चार दशमलव चार प्रतिशत रहेकोमा सन् २०२३ मा तीन दशमलव छ प्रतिशत र सन् २०२४ मा तीन दशमलव पाँच प्रतिशत अनुमान गरिएको छ। आन्तरिक माग बढ्दै गएको, पर्यटन क्षेत्र लयमा फर्किन थालेकोलगायतका कारण एसिया र प्रशान्त क्षेत्रमा अर्थतन्त्रको अवस्था सुधारोन्मुख रहेको एडिबीले जनाएको छ। यद्यपि उच्च ब्याजदर र खाद्य सुरक्षाको चुनौती भने कायमै रहेको प्रतिवेदनमा उल्लेख छ।  रासस"
फर्कियो लगानी बोर्डको टिम,"संखुवासभा : अरुण३ प्रवेश मार्ग जग्गाधनीले बन्द गरेपछि समस्या समाधानका लागि आएको लगानी बोर्डको टिम त्यसै फर्किएको छ। आन्दोलनलाई रोक्न आएको लगानी बोर्डका प्रमुख कार्यकारी अधिकृत सुशील भट्टसहितको टोली मंगलबार काठमाडौं फर्किएको छ। जिल्ला प्रशासन कार्यालय संखुवासभामा सोमबार बसेको सर्वदलीय बैठकबाट कुनै निष्कर्ष आउन सकेन। तत्काल जग्गाधनीलाई मुआब्जा दिनुपर्ने माग राजनैतिक दलहरूले राखेपछि बैठक बिनानिष्कर्ष टुंगिएको नेकपा (एमाले) का जितबहादुर घिमिरेले बताए। छुट जग्गाको विषयमा ठोस निर्णय नभएसम्म जग्गाधनीलाई आन्दोलन रोक भन्न नसकिने नेपाली कांगे्रसका कार्यवाहक सभापति अनन्त गौलीको भनाइ छ। मुआब्जा दिने प्रक्रियामा रहेकाले कार्यकारी अधिकृत भट्टले सर्वदलीय बैठकमा जग्गाधनीको आन्दोलन रोक्नका लागि भूमिका निर्वाह गरिदिन अनुरोध गरे पनि त्यसबारे सहमति जुट्न सकेन। बन्द, हड्तालका कारण काम रोकिए निर्माण कम्पनीलाई नेपाल सरकारले दैनिक ८ करोड रुपैयाँ क्षतिपूर्ति दिनुपर्ने भन्दै भट्टले आन्दोलन रोक्न अनुरोध गरेका थिए। सरकारले जग्गाधनीको मागलाई बेवास्ता गर्दा जग्गाधनीलाई दिनुपर्ने मुआब्जाभन्दा आयोजना दिनुपर्ने क्षतिपूर्ति धेरै भएको छ। बैठकले प्रधानमन्त्री तथा मन्त्रिपरिषद्को कार्यालयमा उक्त निकासा मागसम्बन्धी फायल अध्ययनको क्रममा रहेकामा शीघ्र बजेट निकासाको लागि कारबाही अगाडि बढाइदिन प्रधानमन्त्री तथा मन्त्रिपरिषद्को कार्यालयमा अनुरोध गर्ने निर्णय गरेको छ। त्यसैगरी पीडित जग्गाधनीलाई चाँडो मुआब्जा प्राप्त गर्न र आयोजना सञ्चालनको कार्यमा सबै पक्षले सक्रिय सहयोग पुर्याउने निर्णय बैठकले गरेको छ। तर सडक खुलाउने विषयमा भने ठोस निर्णय हुन सकेन।"

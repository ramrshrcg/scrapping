शीर्षक,विवरण
कसरी तोड्ने भ्रष्टाचारको जालो ?,"भ्रष्टाचार अन्त्य हुनुपर्नेमा सर्वसहमति छ। तर, सर्वसहमति जनाउनेमध्येकै बहुसंख्यक भ्रष्टाचारी छन्। अझ भन्नुपर्दा अधिकारसम्पन्न बहुसंख्यक व्यक्तिहरू कुनै न कुनै भ्रष्टाचारमा संलग्न छन्। भ्रष्टाचारका सम्बन्धमा यहींनेर विरोधाभास छ। विडम्बना, भ्रष्टाचारीलाई सामाजिक बहिष्कारको प्रचलन छैन। जसरी भए पनि पैसा कमाएको व्यक्तिलाई समाजले स्वीकार गरिरहेको छ। समाजले स्वीकार्ने भएकोले भ्रष्टाचारीमा टाकटुक मिलाएर काम गर्नुपर्छ भन्ने सोंचले जरा गाडेको छ। हाम्रो संविधानअनुसार भ्रष्टाचारविरुद्ध सबैभन्दा बढी सक्रिय हुनुपर्ने निकाय अख्तियार दुरुपयोग अनुसन्धान आयोग हो। अख्तियारभित्रको भ्रष्टाचार कसले हेर्ने ? भ्रष्टाचार मुद्दाको पुनरावेदन किन नगरेको ? अख्तियार जवाफदेही हुन नपर्ने ? यही हो, भ्रष्टाचारको विन्दु। यति करोड र अर्ब घोटाला भयो भन्दै मुद्दा दायर गर्ने अनि विशेष अदालतमा हारेपछि पुनरावेदन नगर्ने ? अख्तियारलाई मन (रहर) लागेमा पुनरावेदन गर्ने, नत्र नगर्ने ? अख्तियारले पुनरावेदन नगरेको अभिलेखमात्रै पल्टाउने हो भने त्यहींबाट भ्रष्टाचारको जालो थाहा हुन्छ। पुनरावेदन नगर्न प्रमुख आयुक्त, आयुक्तलाई नेपालका को भन्दा को कम ठान्नेहरूले दबाब दिन्छन्। त्यो दबाब स्वीकार गर्छ, आयोगले। दबाब स्वीकारेर पुनरावेदन नगर्ने आयोगले गर्ने अनुसन्धान कति निष्पक्ष र सशक्त हुन्छ ? नीतिगत भ्रष्टाचार : कतैबाट अनुसन्धान हुँदैन भने मन्त्रिपरिषद्बाट नीतिगत भ्रष्टाचार हुने गर्छ। यसमा नीतिगत र कानुनी सुधार हुनुपर्छ। राजनीतिक भ्रष्टाचार : सदाचार न सत्तापक्षमा छ, न त प्रतिपक्षमा। आफूलाई फाइदा हुँदा भ्रष्टाचारको संरक्षण गर्ने, फाइदा नहुँदा विरोध गर्ने प्रवृत्ति राजनीतिक दलमा छ। विपक्षीमा रहँदा भ्रष्टाचारविरुद्ध चर्को स्वर गर्ने सत्तामा पुगे पछि किन मौन बस्छन् ? यसतर्फ समाज र जनता सचेत हुनुपर्छ। न्यायालयमा भ्रष्टाचार : न्यायपालिकामा दुई धार छ। एउटा धार, कानुनबमोजिम हेर्ने हो भन्दै जस्तो ल्यायो त्यहीं सदर गर्छ। अर्को धारले ठान्छ, यहाँ पनि छिद्र छ भने आफ्नो दुनो किन नसोझ्याउने ? छिद्रलाई नै देखाएर अरू हाईहाई हुन्छन् भने आफू किन हाईहाई नहुने ? यस्तो सोंच छ। कानुनी मूल्य मान्यतामा कम्प्रोमाइज गर्दै आफ्नो व्यक्तिगत मूल्य मान्यताको विकास गर्छ। किनकि, न्यायालयभित्रको विकृति, विसंगति र भ्रष्टाचारको खासै अनुसन्धान हुँदैन। के छ, उपाय ? इमान्दार र बलियो सरकार : सरकार बलियो र इमान्दार हुनुपर्छ। प्रधानमन्त्री बलियो र इमान्दार भएमा तीन महिनामा नै भ्रष्टाचार नियन्त्रण हुन सुरु हुन्छ। मुलुकले पनि काँचुली फेर्न सुरु गर्छ। प्रभावकारी अनुसन्धान : अख्तियारका प्रमुख आयुक्त, आयुक्तहरू इमानदार र बलियो भएमा एक महिनामै राज्यले काँचुली फेर्न सुरु गर्छ। त्यसका लागि संवैधानिक अंगमा सक्षमलाई नियुक्त गर्नुपर्छ। भ्रष्टाचारका मुद्दामा अनुसन्धान कमजोर हुनु हुँदैन। अनुसन्धान तथ्यपूर्ण र सशक्त हुनुपर्छ। शीघ्र सुनुवाइ : हरेक व्यक्ति दोषी प्रमाणित नभएसम्म निर्दोष ठहरिन्छ। मुद्दामा विभिन्न प्रक्रिया र प्राविधिक कारणहरू हुन्छन्। संसारले मानेको प्रक्रियाहरू अवलम्बन गर्नुपर्ने हुन्छ। फाइल घुमाइदिएबापत घुस लिने प्रवृत्ति अन्त्य गर्नुपर्छ। न्यायिक कामकारबाहीमा ढिलाइ हुनु हुँदैन। न्यायिक सुशासन : न्यायालय स्वतन्त्र, निष्पक्ष र सक्षम हुनु पर्छ। प्रधानन्यायाधीश, न्यायाधीश इमान्दार भएमा ६ महिनामा राज्यले काँचुली फेर्छ। न्यायपालिकाबाट न्याय हुन्छ भन्ने आभास दिलाउनु पर्छ। न्याय (जस्टिस) मर्नु हुँदैन। (वरिष्ठ अधिवक्ता पन्त पूर्वमहान्यायाधिवक्ता हुन् )"
"३६ अंकले घट्यो सेयर बजार, कारोबार रकम २ अर्बमा झर्यो",काठमाडौं : सेयर कारोबारको तेस्रो दिन आज नेप्से परिसूचक दोहोरो अंकले ओरालो लागेको छ। नेप्से परिसूचक ३६१९ अंकले घटेर २१६४३१ विन्दुमा अडिएको छ। सेन्सेटिभ इण्डेक्स ७६२ प्रतिशतले घटेको छ। यसदिन २६७ कम्पनीको ७७ लाख १६ हजार २७७ कित्ता सेयर २ अर्ब ९१ करोड ७ लाख ३२ हजार ४१८ रुपैयाँमा खरिदबिक्री भयो। सोमबार नेप्से परिसूचक २६६६ अंकले ओरालो लागेको थियो। सो दिन ४ अर्ब ७३ करोड मूल्य बराबरको खरिद बिक्री भएको थियो। दोहोरो अंकले घटेको सेयर बजारमा एउटा मात्रै कम्पनीको सेयर मूल्य सकारात्मक सर्किट लेभलमा कारोबार भयो। किसान लघुवित्त वित्तीय संस्थाको सेयर १० प्रतिशतले बढेको हो। कारोबारमा आएका १३ उपसमूहमध्ये १२ घट्यो भने १ को मात्रै बढ्यो। होटल्स एन्ड टुरिजम उपसमूहको सूचक १२२ प्रतिशतले बढेको हो। यसदिन ३२ कम्पनीको सूचक बढ्दा १७६ को घट्यो। ९ कम्पनीको मूल्य भने स्थिर रह्यो।
ओटिसी बजारमा ८४ कम्पनीका दुई करोडभन्दा बढी कित्ता शेयर किनबेच,"काठमाडौं : गत आर्थिक वर्ष २०७९८० मा ओभर द काउन्टर (ओटिसी) बजारमा विभिन्न ८४ कम्पनीको दुई करोड १२ लाख ६४ कित्ता शेयर कारोबार भएको छ। नेपाल स्टक एक्सचेन्ज (नेप्से) ले जारी गरेको गत आर्थिक वर्षमा ओटिसी बजारमा भएको कारोबारको विवरणअनुसार हालसम्म ओटिसी बजारमा कारोबारका लागि हालसम्म दर्ता भएका कम्पनीको संख्या दुई सय छ वटा छ। दर्ता भएका कम्पनीमध्ये गत आर्थिक वर्ष ८४ वटा कम्पनीको शेयर दुई अर्ब ८५ करोड ८४ लाख १९ हजार आठ सय ८६ बराबरको कारोबार भएको हो। ओटिसी बजारमा भएको कारोबारबाट गत वर्ष पाँच करोड २९ लाख ५५ हजार नौ सय ८० बराबरको पुँजीगत लाभकर प्राप्त भएको पनि नेप्सेले जनाएको छ। ओटिसी बजारमा काठमाडौं फरेस्ट्री कलेजको सबैभन्दा धेरै प्रतिकित्ता एक हजार एक सय २५ मा दुई हजार दुई सय २२ कित्ता शेयर खरिद बिक्री भएको छ। ओटिसी बजारमा शेयर कारोबार भएका अधिकांश कम्पनीको शेयर मूल्य प्रतिकित्ता एक सयका दरले किनबेच भएको देखिन्छ। नेपाल स्टक एक्सचेञ्जले ओटिसी बजारको अवधारणा विकास गरी २०६४ सालदेखि सञ्चालनमा ल्याएको थियो। नेपाल स्टक एक्सचेञ्जमा सूचीकरण नभएका, सूचीकरण खारेज भएका तथा सूचीकरणका लागि आवश्यक सर्त पूरा हुन नसकेका पब्लिक कम्पनीको शेयर कारोबार तथा नामसारी नेप्सेले ओटिसी बजारमार्फत् गर्दै आएको छ।"
प्री ओपन सेसन : नेप्से परिसूचक २४८ अंकले बढ्यो,काठमाडौं : प्री ओपन सेसनमा नेप्से परिसूचक साढे २ अंकले बढेक छ। नेप्से २४८ अंकले बढेर २२२०९९ विन्दुमा पुगेको हो। यो सेसनमा सेन्सेटिभ इण्डेक्स भने २२१ अंकले बढेको छ। आज प्री ओपन सेसनमा २३ कम्पनीको सेयर कारोबार भयो। ती कम्पनीको १ हजार ३८८ कित्ता सेयर ४ लाख ५८ हजार ३८८ रुपैयाँमा खरिदबिक्री भयो। कारोबारमा आएकामध्ये १५ कम्पनीको मूल्य बढ्यो भने ५ को मूल्य घट्यो। बाँकी ३ मूल्य भने यो सेसनमा स्थिर रह्यो।
नेपालको वित्तीय संघीयता कमजोर : विश्व बैंक,"बुटवल : संघीय राज्य व्यवस्थाको आधा दशक पुगे पनि नेपालमा वित्तीय संघीयता कार्यान्वयन कमजोर देखिएको विश्व बैंकले जनाएको छ। नेपाल वित्तीय संघीयता अध्ययन प्रतिवेदन सार्वजनिक गर्दै विश्व बैंकले वित्तीय संघीयता सम्बन्धी संस्थाहरू सबल बन्दै गए पनि नीतिहरू पालनामा चुनौती देखिएको जनाएको छ। विश्व बैंकले सन् २०१९ पछि वित्तीय संघीयता कार्यान्वयनको अवस्था विषयमा पहिलो पटक अध्ययन गरी प्रतिवेदन सार्वजनिक गरेको हो। सोमबार लुम्बिनी बौद्ध विश्वविद्यालयसँगको सहकार्यमा लुम्बिनीमा आयोजिक कार्यक्रममा प्रतिवेदन सार्वजनिक गर्दै विश्व बैंकले प्रदेश तथा स्थानीय सरकारको सार्वजनिक वित्तीय व्यवस्थापन सम्बन्धी नीतिहरू पालनामा चुनौतीहरू रहेको जनाएको छ। प्रतिवेदन सार्वजनिक गर्दै बैंकका अर्थशास्त्री नयन जोशीले प्राविधिक र जनशक्ति क्षमताको अभावमा चुनौती सिर्जना भएको बताए। स्थानीय सरकारले लेखांकन गर्ने र वित्तीय प्रतिवेदन सार्वजनिक गर्ने कार्यमा ज्यादै न्यून प्रगति हासिल गरेका छन, प्रतिवेदनमा भनिएको छ। राजश्व विस्तारको तुलनामा खर्च उच्च रहेकाले २०२००२१ मा प्रदेश र स्थानीय सरकारहरूको सञ्चित वित्तीय बचत घटेको प्रतिवेदनमा उल्लेख छ। प्रदेश र स्थानीय सरकारको बजेट कार्यान्वयनमा सुधार भए पनि खर्च अत्यधिक कम हुने गरेको बैंकले जनाएको छ। अर्थ विविध शीर्षकमा ठूलो रकम एकमुष्ठ विनियोजन गरिनु र वार्षिक बजेट, मध्यकालीन खर्च संरचना र आवधिक विकास योजनाबीच पर्याप्त तालमेल नहुँदा खर्च कम हुने गरेको बैंकले जनाएको छ। बजेट कार्यसम्पादनको अनुगमन तथा निगरानीमा नागरिक सहभागिता हुने निश्चित गर्ने संयन्त्रको अभाव प्रदेश र स्थानीय सरकारमा देखिएको अर्थशास्त्री जोशीले बताए। विश्व बैंकले प्रदेशमा वित्तीय व्यवस्थापन इकाई निर्माण गर्न, खर्चको चौमासिक रूपमा लेखापरीक्षण गर्न र एकीकृत डाटावेश निर्माण गर्न सुझाव दिएको छ। प्रदेशलाई अर्थ विविध बजेट उपशीर्षक अन्तर्गत रहने रकमको सीमा तोकी विनियोजन ऐन ल्याउन सुझाव दिएको छ। बैंकले ११५ वटा स्थानीय तह र सात प्रदेशलाई आधार लिएर अध्ययन प्रतिवेदन तयार गरेको हो। अध्ययनका क्रममा ४० प्रतिशत स्थानीय सरकारले बजेट वेबसाइटमा सार्वजनिक नगरेको र ८० प्रतिशतले विनियोजन विधेयक सार्वजनिक नगरेको भेटिएको प्रतिवेदनमा उल्लेख छ। संघीय ऐन, प्रदेशमा नीति योजना तथा स्थानीय सरकारका वित्तीय संघीयता कार्यान्वयनका पक्षहरूमा भने सबल बन्दै गइरहेको प्रतिवेदनमा जनाइएको छ। कार्यक्रममा बोल्दै लुम्बिनी प्रदेशका गृहमन्त्री सन्तोष कुमार पाण्डेयले संघीयता आए पनि केन्द्रीकृत मानसिकता कायम रहेकाले पूर्ण रुपमा कार्यान्वयन हुन नसकेको बताए। ग्रामीण विकासका लागि प्रदेशको संरचना तयार भएको हो, तर हाम्रो राज्यशक्तिमा केन्द्रीकृत मानसिकता हटेन, उनले भने,यस्तो मानसिकता कायम रहेकाले विश्व बैंकले समेत लक्ष्य अनुरुपको उपलब्ध हासिल गर्न सकेको छैन। संविधान प्रदत्त अधिकारहरू प्रदेश र स्थानीय तहलाई प्राप्त हुनासाथ संघीयता पूर्ण रुपमा कार्यान्वयनमा रहने र जनताले सरकारको अनुभूति गर्न सक्ने उनले बताए। त्यस्तै लुम्बिनी बौद्ध विश्वविद्यालयका निमित्त उपकुलपति तथा रजिस्ट्रार डा तिलकराम आचार्यले राजनीतिक संघीयताले मात्रै विकास र जनताका अपेक्षाहरू पूरा हुन नसक्ने उनले बताए। उनले वित्तीय संघीयतालाई सबलीकरणका लागि तीन तहका सरकारबीच बजेट कार्यान्वयनका अन्योलता हटाउनुपर्ने बताए। राजश्व संकलनमा दोहोरोपन, प्राकृतिक स्रोत उपयोगका जटिलताहरूको समाधानले वित्तीय संघीयता कार्यान्वयनमा टेवा पुग्ने उनले बताए। वर्ल्ड बैंक साझेदार संस्था जिआई जेडका लुम्बिनी प्रदेश प्रमुख निरन्जन जोशीले वित्तीय संघीयताको कार्यान्वयन निकै कमजोर रहेको औल्याए। संस्थाले स्थानीय तहमा कार्य गर्दा नागरिकलाई सरलतभन्दा जटितलतातर्फ लगिएको देखिएको उनले बताए। कर तिर्नका लागि पनि कष्ठ बेहोर्नु परेकाले यस्ता पक्षहरूमा सुधार हुन आवश्यक रहेको बताए। रुपन्देहीको सियारी गाउँपालिकाका अध्यक्ष थानेश्वर घिमिरले जनतासँग प्रत्यक्ष जोडिने स्थानीय सरकारलाई स्रोत साधनमा बलियो बनाउनुपर्नेमा त्यसो हुन नसकेको बताए। संघले बजेट कटौती गर्ने, राजश्व संकलनका स्रोत नहुँदा स्थानीय सरकार वित्तीय रुपमा बलियो हुन नसकेको टिप्पणी गरे। कार्यक्रममा लुम्बिनी बौद्ध विश्वविद्यालयका डिन उकेशराज भुजु, उद्योग वाणिज्य संघ लुम्बिनी प्रदेशका अध्यक्ष कृष्ण प्रसाद शर्मा, सहकारी अभियान्ता ज्ञानु पौडेल, आर्थिक विश्लेषक मनिकर कार्की, त्रिभुवन विश्वविद्यालयका उपप्राध्यापक डा सन्तोष ज्ञवालीले विश्व बैंकको प्रतिवेदन पनि टिप्पणी र सुझाव दिएका थिए। कार्यक्रमको सहजीकरण बौद्ध विश्वविद्यालयका उपप्राध्यापक दयानिधि गौतमले गरेका थिए। विश्व बैंकले वित्तीय संघीयता कार्यान्वयन अवस्था विषयको अध्ययन प्रतिवेदन सातै प्रदेशमा सार्वजनिक गर्ने जनाएको छ। कार्यक्रममा प्रदेश सरकार, स्थानीय सरकार, निजी क्षेत्र, शिक्षा क्षेत्र, व्यवसायीहरूको सहभागिता रहेको थियो।"
गिरिबन्धु टी स्टेट हडप्ने दाउ,"राज्यबाट हदबन्दी छुटको नाममा नीतिगत भ्रष्टाचार गरेको झापाको विर्तामोड६ स्थित गिरिबन्धु टी स्टेटभित्र फेरि पारिवारिक लफडा सुरु भएको छ। कम्पनीका शेयरधनी छत्रबहादुर गिरीले आफूखुसी जमिन बेचेर करोडौं रकम कुम्लाएपछि कम्पनीका अन्य शेयरधनीहरूले आफ्नो हिस्साबारे फेरी अधिकार खोज्न थालेका छन्। छत्रबहादुरको एकल हालीमुहालीले सीमा नाघेको भन्दै अन्य सेयरधनीहरू अहिले न्यायका लागि अदालतसमेत धाइरहेका छन्। २०२० सालमा स्थापित गिरीबन्धु टीस्टेटमा छत्रबहादुरको २५ प्रतिशत साझेदार रहेको छ। त्यतिबेलादेखि नै अन्य साझेदारको कम्पनीमा ७५ प्रतिशत हिस्सा छ। छत्रबहादुरले अन्य साझेदारले पाउने हिस्सा नदिई एकलौटी रूपमा जमिन बेचिरहेको आरोप उनीहरूले लगाएका छन्। पृथ्वीनगरमा चिया बगान स्थानान्तरण गर्ने भन्दै राज्यबाट हदबन्दी छुट पाएपछि छत्रबहादुरले बगानभित्रको जमिन बिक्री गर्न थालिसकेका थिए। छत्रबहादुरले अन्य शेयर सदस्यहरूलाई पत्तो नदिई व्यवसायीसँग करोडौं रकम उठाएको कम्पनीका साझेदारहरू कृष्णकुमार गिरी र प्रेमकुमार गिरीले साउन १ गते जारी गरेको विज्ञप्तिमा उल्लेख छ। कम्पनीको २०४० सालमा भएको विशेष साधारणसभाले भगवान् गिरी, प्रेमकुमार गिरी र कृष्णकुमार गिरीलाई कम्पनीको हिस्साका रूपमा राजमार्गको उत्तरपट्टी १०२ बिगाहा जमिन दिने निर्णय गरेको थियो। त्यसबेला चलअचल सम्पत्तिको मूल्यांकन गरेर २३ लाख ५१ हजार रुपैयाँ छत्रबहादुरले भगवान्, प्रेमकुमार र कृष्णकुमारलाई दिने सहमति भएको थियो। सो सहमतिअनुसार छत्रबहादुरले १० लाख रुपैयाँ मात्र दिएको उनीहरूको भनाई छ। बाँकी रकम १३ लाख ५१ हजार रुपैयाँ र कम्पनीको हिस्सा १०२ बिगाहा जमिन आफूले पाउनुपर्ने मागसहित असन्तुष्ट गिरी परिवारले छत्रबहादुरलाई प्रतिवादी बनाउँदै २०७८ सालमा किर्ते जालसाँझ र दूषित कित्ता नक्सा एकीकृत निर्णय, दर्ता बदर, दर्ता कायम, चलन मुद्दा दर्ता गराएको थियो। सो मुद्दा अहिले पनि अदालतमा विचाराधीन छ। त्यस्तै २०७९ साल असोजमा कम्पनी रजिस्ट्रारको कार्यालयमा आवश्यक छानबिन गरी कम्पनीको हिसाब किताब गरी शेयर समेत अद्यावधिक गरी पाउँ भन्दै पीडित पक्षले निवेदन दिएको थियो। छत्रबहादुरले २०७८ चैतमा पीडितको माग दाबी अनुसारको जमिन छट्ट्याउन बाँकी रहेको प्रतिउत्तर अदालतमा फर्काएका थिए। सो प्रतिउत्तरमा उनले विशेष साधारण सभाले गिरीबन्धु टीस्टेट प्रालीको नाममा दर्ता कायम रहेको राजमार्ग उत्तरपूर्वतर्फबाट १०२ बिगाहा जमिन फिर्ता गर्न तयार नै रहेको स्वीकारेका छन्। सो जमिनमा भएको चिया बगान बादीसमेतका हिस्सेदारहरूले भोग गरिरहेको कुरा छत्रबहादुरले स्वीकार गरी रितपूर्वक आएमा जमिन राजीनामा पास गरिदिने अदालतलाई जानकारी गराएका थिए। पीडितहरूको निवेदन उपरकारबाही गर्दै कम्पनी रजिस्टारको कार्यालयले २०७९ फागुनमा ६ बुँदै आदेश गरेको थियो। त्यो निर्देशनलाई पनि छत्रबहादुरले पालना नगरेको पीडितहरूको आरोप छ। यो पनि पढ्नुहोस गिरिबन्धु टीस्टेट, सार्ने नाममा सिध्याउने सेटिङ गिरिबन्धु फुटाएर पहिल्यै जग्गा बिक्री हदबन्दी छुटको दुरुपयोग : अघिअघि गिरिबन्धु, पछिपछि १०० कम्पनी"
"सुनको मूल्य बढ्यो,चाँदी घट्यो",काठमाडौं : नेपाली बजारमा सुनको मूल्य २ सयले बढेको छ। अघिल्लो कारोबार दिन सोमबार ३ सय रुपैयाँले घटेको सुन आज २ सय रुपैयाँले बढेर प्रतितोला १ लाख १२ हजार २ सय रुपैयाँ कायम भएको छ। नेपाल सुन चाँदी व्यवसायी महासंघका अनुसार आज सुन प्रतितोला १ लाख १२ हजार २ सय रुपैयाँमा कारोबार भइरहेको छ। तेजाबी सुन १ लाख ११ हजार ६५० रुपैयाँ पुगेको छ। सुनको मूल्य बढेपनि चाँदी भने घटेको छ। आज चाँदी प्रतितोला १४५५ रुपैयाँमा कारोबार भइरहेको महासंघले जनाएको छ। सोमबार चाँदी १४६० रुपैयाँमा कारोबार भएको थियो।
पशुुपतिको जग्गा कौडीको भाउमा,"पशुपति क्षेत्र विकास कोषको १८ हजार ३ सय ८५ रोपनीभन्दा बढी जग्गा विभिन्न निकायलाई कौडीको भाउमा भाडामा दिएको पाइएको छ। पशुपति क्षेत्र विकासले तयार पारेको प्रतिवेदनलाई ल्याएर उक्त जग्गाका बारेमा अध्ययन गर्न थालिएको जानकारी आयोगका सदस्य जगत देउजाले दिए। कति भाडामा छ, कति अतिक्रमण भएको छ, सबै कुरा अध्ययन गर्दैछौं, उनले भने। भाडामा दिएको बाहेकको जग्गा पनि कोषले व्यवस्थापन तथा संरक्षण गर्न सकेको छैन। वर्षौंदेखि त्रिभुवन अन्तर्राष्ट्रिय विमानस्थलले ११ सय ६१ रोपनी जमिन भाडामा प्रयोग गर्दै आएको छ। विमानस्थलले ९९ वर्षका लागि लागि भाडामा लिएको छ। २०७४ सालदेखि कोषलाई वार्षिक करिब एक करोड रुपैयाँ उपलब्ध गराउने सम्झौता गरेको छ। त्यसअघि विमानस्थलले प्रतिरोपनी एक मुरी तीन पाथी धानमात्र उपलब्ध गराएको थियो। तीलगंगा आँखा अस्पतालले कोषसित करिब ५ रोपनी जग्गा ४९ वर्षका लागि लिजमा लिएको छ। उसले प्रतिरोपनी वार्षिक ४० हजार रुपैयाँ भाडा तिर्छ। २०७२ भदौ ५ मा लिखित लिज सम्झौता भए पनि त्यसअघिसमेत अस्पतालले जग्गा प्रयोग गर्दै आएको थियो। गौशालास्थित धर्मशालाका नाममा करिब १ रोपनी जग्गाको भाडा १९९९ सालदेखि हालसम्म पाउन सकेको छैन। साँढे गौचरण राखी जुनेलो घाँस लगाउन हालसम्म उक्त जग्गा हरिनारायण कुमारलाई दिएको पाइएको छ। त्यसपछि २०२१ सालको नापीअनुसार पशुपतिनाथको नाममा लिएको देखिन्छ। प्रतिवेदनअनुसार त्यसपछि पशुपति भण्डार तहविलले अमालकोट कचहरीलाई २०३६ सालदेखि २०३८ सम्म तीन वर्षको ६ सय रुपैयाँ असुल गर्न रसिद पठाएको पाइन्छ। त्यसपछि अमालकोट र गौशालाबीच २०६० जेठ १२ मा वार्षिक ५१ हजार रुपैयाँ भाडा तिर्ने गरी सम्झौता गरिएको पाइन्छ। पहिले लिजमा लिँदा १ रोपनी लिए पनि पछि बाँकी ८ रोपनी लिएको देखिन्छ। यसअघि २०६३ मंसिर ६ मा संसद्को सार्वजनिक लेखा समितिले गठन गरेको उपसमितिले धर्मशाला कोष ६ महिनाभित्र सञ्चालन गर्न निर्देशन दिएको थियो। प्रत्येक वर्ष जग्गा भूमाफियाको अतिक्रमणको चपेटामा पर्दै गएको छ। गोठाटारस्थित गुठीको नाममा ५ सय ३४ रोपनी जग्गा छ। तर, एक सय रोपनीभन्दा बढी जग्गा अतिक्रमण भएको थापाले बताए। गुठी संस्थानअन्तर्गतको पशुपति क्षेत्रभित्रका करिब १ सय ९५ गुठीका जग्गाको पनि खास उपयोग हुन सकेको छैन। जग्गा अतिक्रमण पशुपति क्षेत्र विकास कोषका नाममा कागेश्वरी मनोहरा नगरपालिका ८ मा रहेको ५ सय ३४ रोपनी जग्गाको अभै संरक्षण हुन सकेको छैन। जग्गा संरक्षण नहुँदा सुकुम्बासीका नाममा वरिपरिबाट मिच्ने क्रम तीव्र बन्दै गएको छ। बालुवा खानीका कारण पटकपटक विवादमा आएको यो जग्गा कोषले संरक्षण नगर्दा वरिपरिबाट मिच्ने क्रम रोकिएको छैन। बस्तीका बीचमा धेरै जग्गा खाली भएपछि सुकुम्बासीका नाममा मिच्ने क्रम बढेको हो। हरेक वर्ष उक्त स्थानमा सुकुम्बासीका नाममा टहरा थपिँदो छ। कोरोनाबाट बच्न सरकारले निषेधाज्ञा जारी गरेका बेला सुकुम्बासीका नाममा जग्गा हडप्न खोजेपछि कोषले हटाएको थियो। कोषको जग्गा भने पटकपटक मिचिने गरेको छ। कोषको जग्गाको बीचमा खहरे बग्ने गरेको छ। वर्षामा खहरे बढेर आउँदा वरिपरिको बस्तीमा समस्या हुन्छ।"
एयरबसलाई सीधै बैना,"विमान भाडा लिने र खरिद गर्ने सन्दर्भमा नेपालमा ठूला ठूला भ्रष्टाचार भएका छन् । धमिजा, चेज एयर, साउथ चाइना वेस्टलगायतका काण्डपछि अर्को काण्ड भयो, एयर बस । २०६६ सालमा निगमले एउटा न्यारो बडी र अर्को वाइड बडी एयरबस विमान खरिद गर्ने बतायो । सो समयमा निगममा जहाज अति आवश्यक पनि थियो । जहाजै नभइकन निगम चलाउने कि जहाज किनेर निगमलाई नाफामा लैजाने भन्ने थियो । सो समयमा सञ्चालक समितिका कार्यकारी अध्यक्ष थिए, सुगतरत्न कंसाकार । कंसाकारसहितको सञ्चालक समितिको बैठकले जहाज थपेर निगमलाई अगाडि बढाउने निर्णय गर्यो र टेन्डर भयो । टेन्डरमा अमेरिकी बोइङ र युरोपको एयरबस प्रतिस्पर्धामा ल्याइए । ३० लाख डलर सस्तो भएको भन्दै कंसाकारले सोझै एयरबससँग साना जहाज किन्ने निर्णय लिए । उनले सञ्चालक समितिलाई जानकारी पनि नगराई ३० करोड रुपैयाँ बैनास्वरूप एयरबसलाई पठाए । तर निगमसँग जहाज किन्ने पैसा भने थिएन । जहाज किन्ने पैसाको व्यवस्था नहुँदै सञ्चालक समितिको रोहवरमा जहाज खरिदका लागि कम्पनीलाई बैना पठाइयो । निगमले बैना पठाइसकेपछि विमान किन्ने आर्थिक स्रोत खोज्यो । तर, कसैले निगमलाई पत्याएनन् । त्यसपछि अब निगमको बैनास्वरूप गएको रकम के हुन्छ भन्ने प्रश्न जन्मियो । सो समयमा त्यसबारे संसद्को लेखा समितिमा खरिद प्रक्रियाको निर्णयविरुद्ध नै उजुरी पर्यो । तत्कालीन लेखा समितिले कमिसनको लोभमा अनियमित तरिकाबाट निर्णय गरेर एयरबसलाई बैना पठाएको भन्दै कारबाही सिफारिस गर्यो । यो प्रकरणमा अख्तियार आयोगले कंसाकारसहित तत्कालीन नायब महाप्रबन्धकद्वय राजकुमार केसी र गणेश ठाकुरविरुद्ध विशेष अदालतमा भ्रष्टाचारको मुद्दा दायर गर्यो । २०६७ फागुनमा कंसाकारसँग विशेष अदालतले ६ करोड धरौटी माग गर्यो । तर, उनले धरौटी बुझाउन सकेनन् र जेल चलान भए । २०६८ को वैशाखमा कसांकारले विशेष अदालतबाट सफाइ पाए । एयरबसले बैनाबापत पठाएको रकम फिर्ता दिएपछि कंसाकारविरुद्धको मुद्दा प्रभावग्राही भएन र उनी छुटे । १० अर्ब खर्चिएर एक न्यारोबडी र एक वाइडबडी किन्ने कसांकारको योजना त्यतिबेला तुहियो । तर, विवाद मुछिएका कंसाकारलाई २०७२ जेठ १४ गते सुशील कोइरालाको प्रधानमन्त्रीत्वकालमा तत्कालीन पर्यटनमन्त्री कृपाशुर शेर्पाको जोडबलमा पुनः महाप्रबन्धक बनाइयो । त्यतिबेलासम्म निगमले दुई वटा न्यारोबडी विमान भित्र्याइसकेको थियो । त्यसपछि निगमले दुई वटा वाइडबडी विमान ल्याउने प्रक्रिया थाल्यो र विमान ल्यायो । तर, यसमा ४ अर्ब भ्रष्टाचार भएको ठहर संसदीय उपसमितिले गरेको छ । संसदीय उपसमितिले मुख्य दोषी ठहर गरेका निगमका महाप्रबन्धक कसांकार योसहित दुई पटक निगमभित्रकै अनियमितता काण्डमा मुछिएका छन् ।"
वन्तको कमाउ धन्दा,सशस्त्र प्रहरीका पूर्वआईजीपी कोषराज वन्तले संगठनका लागि आवश्यक पर्ने सामान खरिद गरी ढुवानी गरेको नक्कली बिल बनाई करोडौं रुपैयाँ भ्रष्टाचार गरेको भन्दै अख्तियारले मुद्दा दायर गरेको थियो। २०७२ सालमा मंसिरमा उनीविरुद्ध अख्तियारले १० करोड धरौटी माग गर्दै मुद्दा दर्ता गरेको थियो। उनले सशस्त्र प्रहरी संगठनको निर्माणसम्बन्धी सामान किनेर ढुवानी गरेको भन्दै फर्जी बिल बनाएका थिए। धरौटीबापत १० करोड रुपैयाँ बराबरको बैंक जमानत दाखिला गरेकाले उनलाई तारेखमा छाडेर अनुसन्धान गरिएको थियो। ढुवानी गर्दै नगरिएका सामानहरूको नक्कली बिल बनाइ करिब सात करोड रुपैयाँ बराबरको आर्थिक अनियमितता गरेको भन्दै अख्तियारले उनीमाथि अनुसन्धान गरिरहेको थियो। त्यसमा वन्तको प्रत्यक्ष संलग्नता रहेको भन्दै अख्तियारले पदमा रहँदा छानबिनमा प्रभाव पर्न सक्ने भन्दै निलम्बनका लागि सरकारलाई सिफारिस गरेको थियो। त्यसलगत्तै मन्त्रिपरिषद्ले तीन महिनाका लागि वन्तलाई निलम्बन गरेको थियो। केही समयको बयानपछि अनुसन्धानमा खटिएका अधिकृतहरूले थप अनुसन्धान आवश्यक रहेको भन्दै हिरासतमै बस्नुपर्ने वा १० करोड धरौटी रकम बुझाउनु पर्ने बताएका थिए। हिरासतमा नबस्ने भन्दै वन्तले धरौटी रकम बुझाएका थिए। अहिलेसम्मको अनसुन्धानका क्रममा ७ करोड बराबरको रकम हिनामिना भएको देखिएको र थप अनुसन्धान गर्दै जाँदा उक्त रकम बढ्नसक्ने सम्भावनाका कारण अख्तियारले १० करोड धरौटी माग गरेको थियो।
साउथवेस्ट भाडामा गडबडी,"२०५५ सालमा नेपाली कांग्रेस र नेकपा एमालेको संयुक्त सरकार बन्यो । त्यो बेला एमाले नेता भीम रावल पर्यटन तथा नागरिक उड्डयन राज्य मन्त्री थिए । उनले बीकेमान सिंहलाई नेपाल वायुसेवा निगमको कार्यकारी अध्यक्ष बनाए । त्यसपछि बिनाटेन्डर चाइना साउथवेस्ट एअरलाइन्ससँग सम्झौता गरियो । नेपाल वायुसेवा निगमले चाइना साउथ वेस्ट विमान कम्पनीसँग तीन महिनाका लागि जहाज भाडामा लिँदा अनियमितता भयो भनी प्रश्न उठ्यो । जाँचबुझ गर्न पूर्वसचिव भोजराज पोखरेलको नेतृत्वमा आयोग बन्यो । त्यसलगत्तै संसद्को सार्वजनिक लेखा समितिले चाइना साउथ वेस्ट जहाज भाडामा लिँदा अनियमितता भएको भनेर प्रतिवेदन दियो । यो प्रकरणमा वायुुसेवा निगमले २२ करोड रुपैयाँको नोक्सानी व्यहोरेको देखियो । त्यसबेला एमालेले लेखा समितिको निर्णयबाट एमाले पार्टी आश्चर्यचकित भएको प्रतिक्रिया दिएको थियो । लेखा समिति सभापति थिए, सुवास नेम्बाङ । भीम रावल पर्यटन राज्यमन्त्री थिए । प्रधानमन्त्री थिए, तत्कालीन कांग्रेसका सभापति गिरिजाप्रसाद कोइराला । कोइरालाको नेतृत्व त्यो बेला कांग्रेस एमालेको संयुक्त सरकार बनेको थियो । चुनावी सरकारमा रहेका रावलले एक वर्षका निम्ति साउथ वेस्टसँग जहाज भाडामा लिँदा आर्थिक अनियमितता, बदनियतपूर्ण निर्णय र निगमको हितविपरीत सम्झौता गरेका छन् र उनीमाथि हदैसम्मको कारबाहीका निम्ति समिति सिफारिस गर्दछ लेखा समितिको निर्णयमा भनिएको थियो । त्यसबेला प्रतिउडान घण्टा ३०० अमेरिकी डलर कमिसनबापत लिएको एउटा पत्रसमेत सार्वजनिक भएको थियो । नेपाली राजनीतिमा यो काण्ड निकै चर्चित रह्यो ।"
चेज एयरसँगको चर्तिकला,"यो काण्ड पनि वायुसेवा निगमसँगै सम्बन्धित छ। २०५५ सालमा गिरिजाप्रसाद कोइराला नेतृत्वको सरकारमा नेकपा (माले) का यामलाल कँडेल पर्यटनमन्त्री थिए। कँडेलले आफ्नो पार्टीका महासचिव वामदेव गौतम निकट हङकङ रानामगरलाई नेपाल वायुसेवा निगमको कार्यकारी अध्यक्ष बनाए। त्यो बेला एमाले फुटाएर वामदेवले माले बनाएका थिए। कांग्रेससँग मालेले संयुक्त सरकार बनाएको थियो। २०५५ सालमा गिरिजाप्रसाद कोइराला नै प्रधानमन्त्री थिए। राना अध्यक्ष भएपछि निगमले हचुवाका भरमा विमान भाडामा लिन ५ करोड ३४ लाख रुपैयाँ विदेश पठायो। बोइङ ७५७ भाडामा ल्याउने प्रक्रिया अघि बढायो र सम्झौता पनि गर्यो। जहाज र कार्यालयसमेत नभएको चेज एयर नामको फर्जी कम्पनीबाट बोइङ ७५७ भाडामा ल्याउने सम्झौता भएको थियो। जसले गर्दा निगमले करिब १० करोड नोक्सानी ब्यहोर्नु परेको लेखा समितिले ठहर गरेको गरेको थियो। भाडामा लिने सम्झौता गरेपछि काउन्टर बैंक ग्यारेन्टी लिएर भुक्तानी गर्नुपर्नेमा सो नगरी रकम दिएको आरोप लागेको थियो। चेज एयरबाट विमान किन्न भएका सम्झौताहरू टेबलमा बसेर गरिएनन्, फ्याक्सबाट आदानप्रदान भए। तर, अन्तिममा थाहा भयो, सो कम्पनीसँग भाडामा दिने विमान नै थिएन। सिसिल विन्टर्स नामको कम्पनी फर्जी भएको पत्ता लाग्यो। यसमा पनि निगमले करोडौं रकम गुमायो। नाम मात्रको सो कम्पनीका सिसिल विन्टर्ससँग सम्झौता गरिएको त्यो प्रकरणबाट निगम घाटा व्यहोरेको थियो।"
रेडक्रसमा अर्बौंको अनियमितता,"परोपकारी संस्थाका रूपमा रहेको नेपाल रेडक्रस सोसाइटीमा अबौंको अनियमिता छ। यो अनियमितताको छानबिन प्रक्रियाहरू अल्झिरहेका छन्। रेडक्रसभित्रका अनियमितताबारे छानबिन गर्न १९ वटा अध्ययन समिति बने। १६ वटा प्रतिवेदन तयार छन्। ती सबै समितिका प्रतिवेदनले रेडक्रसमा भ्रष्टाचार र अनियमितता भएको देखाएका छन्। जेनेभास्थित रेडक्रसको अन्तर्राष्ट्रिय समिति (आईसीआरसी) ले पनि यो संस्थामा भ्रष्टाचार भएको उल्लेख गरेको छ। त्यसैकारण मानवता, निष्पक्षता र तटस्थताको आधारभूत सिद्धान्त बोकेको रेडक्रस समस्याग्रस्त छ। रेडक्रस सामाजिक संस्था भएका कारण रेडक्रसका भ्रष्टाचार, अनियमितता अख्तियार दुरुपयोग अनुसन्धान आयोगको क्षेत्राधिकारभित्र पर्दैन। प्रहरी केन्द्रीय अनुसन्धान ब्युरो (सीआईबी), सम्पत्ति शुद्धीकरण अनुसन्धान विभाग र प्रमुख जिल्ला अधिकारीको कार्यालयमा रेडक्रसका मुद्दा चलिरहेका छन्। यति हुँदा पनि यी निकायले छानबिन र दोषीलाई कारबाही गर्नेमा जाँगर चलाएका छैनन्। २०७५ सालमा महिला, बालबालिका तथा ज्येष्ठ नागरिक मन्त्रालयले समाज कल्याण परिषद्मार्फत रेडक्रसका गतिविधि छानबिन गर्न गठन गरेको कार्यदलले १० वर्षमा १६ अर्बको अनियमितता भएको ठहर गरेको थियो। लामो समयदेखि रेडक्रसमा नातावाद, कृपावादले पराकाष्ठा नाघेको छ। केन्द्रीय कार्यालय करिब ४० जिल्लाका सभापति र मन्त्रीका छोराछोरी, ज्वाइँ, श्रीमतीले भरिएको छ। ७७ वटै जिल्ला शाखामा पनि सभापति, मन्त्री र पदाधिकारीको परिवारका सदस्य नै धेरै छन्। रेडक्रसमा सिन्डिकेट चल्दै आएको छ। प्रत्येक जिल्लामा २० देखि ४० वर्षसम्म एकै जना सभापति, महामन्त्रीको नेतृत्व छ। सुरुआती समयमा सञ्जीव थापा जो १३ वर्ष १ महिना २७ दिन अध्यक्ष भए। उनी २०६४ वैशाख १५ देखि २०७६ असोज २ सम्म अध्यक्ष थिए। उनको प्रभाव अहिले पनि रेडक्रसमा छ। नेतृत्वमा नभए पनि उनैले रेडक्रस चलाइरहेका छन्। उनी निकट उमेशप्रसाद ढकाल कार्यकारी निर्देशक छन्। स्वार्थ समूहको नेतृत्व पनि उनैले गरिरहेका छन्। ठूला भ्रष्टाचार अनियमिततामा उनकै संलग्नतादेखि छानबिन गर्न बनेको समितिका प्रतिवेदनहरू उल्लेख गरिएका छन्। लामो समयदेखि कार्यकारी निर्देशक ढकाल पनि एउटै छन्। तत्कालीन बोर्डले उनलाई हटाउने निर्णय गरेको भए पनि स्वार्थ समूहको बलमा उनी हाल पनि कार्यरत छन्। उनले नै विमानविपरीत निर्वाचन गराएका छन्। पछिल्लो रेडक्रसका दुई वटा समिति छन्। विवादको घेरामा छ तर सरकार रेडक्रसजस्तो सामाजिक संस्थालाई दुहुनो गाई बनाउनेप्रति नै नतमस्तक छ। कारबाहीलाई सरकारले ध्यान नै दिएको छैन्। यसले अन्तर्राष्ट्रिय रूपमा नेपालको बदनाम गरेको छ। यो पनि पढ्नुहोस सरकार र स्वार्थ समूहको चंगुलमा रेडक्रस नेपाल रेडक्रस सोसाइटी धराशायी रेडक्रसको बेथितिमा आईएफआरसीको साथ रेडक्रसको भ्रष्टाचारमा अन्देखा किन ? रेडक्रसको भ्रष्टाचारमा अन्देखा किन ? भ्रष्टाचारको दलदलमा रेडक्रस रेडक्रसमा भ्रष्टाचारका फाइल थन्क्याएर निर्वाचनको तयारी अदालतले रोक्यो रेडक्रसको निर्वाचन रेडक्रस विवाद : तत्काल निर्वाचनको माग गर्दै प्रदर्शन"
"सुडान काण्ड, करोडौंको भ्रष्टाचार","प्रहरीका लागि आवश्यक एपीसीलगायतका विभिन्न बन्दोबस्तीका सामानहरूको खरिदमा अनियमितता गरेको आरोपमा तत्कालीन गृहमन्त्री कृष्णप्रसाद सिटौला, नेपाल प्रहरीका ३ आईजीपीसहित ३५ जना सहभागी भएको आरोप लागेको थियो। नेपाल प्रहरी संगठनको चर्चित काण्ड हो सुडान घोटाला काण्ड। संयुक्त राष्ट्रसंघको मिसनअन्तर्गत सुडानको डार्फरमा खटिएका प्रहरीका लागि आवश्यक एपीसीलगायतका विभिन्न बन्दोबस्तीका सामानहरूको खरिदमा अनियमितता गरेको आरोपमा तत्कालीन गृहमन्त्री कृष्णप्रसाद सिटौला, नेपाल प्रहरीका ३ आईजीपीसहित ३५ जना सहभागी भएको आरोप लागेको थियो। सामान खरिदमा अनिवार्य कानुनी प्रक्रिया नपुर्याएको, गुणस्तरहीन, म्याद नाघेको र अस्वाभाविक रूपमा बढी मूल्य तिरी खरिद गरेको बिल बनाएको खुलेको थियो। ती सामानहरू राष्ट्रसंघको मापदण्डविपरीत रहेको पाइएपछि उक्त घोटाला सार्वजनिक भएको थियो। अख्तियार दुरुपयोग अनुसन्धान आयोगले २०६८ जेठ २४ मा सुडानमा बख्तरबन्द गाडी तथा बन्दोबस्ती सामान खरिद गर्दा २९ करोड रुपैयाँ घोटाला भएको भन्दै मुद्दा दायर गरेको थियो। यस घटनामा सामान पुर्याउने ठेकेदार, कम्पनी एस्योर्ड रिस्क कम्पनी, त्यसका मालिक नोर्देशक माइकल राडार, उनका सहयोगी शम्भु भारती र ३४ जना प्रहरी अधिकारीले मिलेमतो भएको अख्तियारको ठहर थियो। यस प्रकरणमा नेपाल प्रहरीका पूर्वआईजीपीहरू ओमविक्रम राणा, हेमबहादुर गुरुङ, रमेशचन्द्र ठकुरी, ६ जना एआईजीसहित ३४ जनाविरुद्ध अख्तियारले मुद्दा दर्ता गरेको थियो। सुडान घोटालामा करोडौं भ्रष्टाचार गरेको ठहर गर्दै विशेष अदालतका न्यायाधीश गौरीबहादुर कार्की, न्यायाधीश ओमप्रकाश मिश्र र न्यायाधीश केदारप्रसाद चालिसेको विशेष अदालतको इजलासले तीन पूर्वआईजीपी र दुई ठेकेदारलाई २०६८ फागुन १ मा कैद सजाय र जरिबाना तोकेको थियो। अन्य सबै प्रहरी अधिकृतले सफाइ पाएका थिए। जसमा पूर्वप्रहरी महानिरीक्षक ओमविक्रम राणा, हेमबहादुर गुरुङ, र रमेशचन्द्र ठकुरीले सरकारलाई नोक्सानी पुर्याई ठेकेदार पोसेको भन्दै अदालतले २२ वर्ष जेल र करोडौं जरिवाना तोकेको थियो। फैसलामा ठेकेदार माइकल राडारलाई २ वर्ष कैद र २८ करोड ४० लाख बिगो र त्यति नै जरिबाना भराउने निर्णय भएको थियो। फैसला विशेष अदालतले गर्यो। उनीहरू सबै आफैं अदालतमा उपस्थित भएर जेल चलान भए पनि पूर्वआईजीपी चन्द भने फरार भएका थिए। विशेष अदालतको फैसलामा चित्त नबुझेको भन्दै यस विषयमा अख्तियार सर्वोच्च गएको थियो। २०७३ असोज १० मा सर्वोच्च अदालतका न्यायाधीशद्वय गोविन्दकुमार उपाध्याय र शारदाप्रसाद घिमिरेको संयुक्त इजलासले विशेष अदालतको फैसलाविरुद्ध अख्तियार दुरुपयोग अनुसन्धान आयोगले दायर गरेको पुनरावेदनमाथि सुनुवाइ अघि बढाउन झझी गरिएको थियो। यस मुद्दामा तत्कालीन प्रधानन्यायाधीश सुशीला कार्की र न्यायाधीश विश्वम्भरप्रसाद श्रेष्ठको इजलाशले पूर्वआईजीपी ओमविक्रम राणालाई दुई वर्ष कैद र ५० हजार रुपैयाँ जरिवाना, हेमबहादुर गुरुङलाई १ वर्ष कैद र ४० हजार रुपैयाँ जरिवाना र रमेशचन्द्र ठकुरीलाई १ वर्ष कैद र ४० हजार रुपैयाँ जरिवानाको सजाय सुनाएको थियो। करोडौं भ्रष्टाचार भएको भनिएको यो मुद्दामा ५० हजार रुपैयाँ जरिवानामा उन्मुक्ति दिइएको थियो। यो पनि पढ्नुहोस नेपाल प्रहरीको शिर झुकाउने भ्रष्टाचार काण्ड"

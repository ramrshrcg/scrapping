शीर्षक,विवरण
अस्थिर नीतिको प्रभावले मारमा लगानीकर्ता,"२०७८ भदौमा सेयरबजारमा २२ अर्बको कारोबार हुन्थ्यो। त्यसबेला झन्डै ३४ लाख डिम्याटधारी लगानीकर्ता थिए। नेप्से इन्डेक्स तीन हजार माथि थियो। ब्याजदर ८ प्रतिशतको हाराहारी थियो। त्यो आर्थिक वर्ष नेपाल सरकारले कर, कमिसन र अन्य दस्तुर गरी सेयरबजारबाट झन्डै १४ अर्बसम्म आर्जन गरेको थियो। लगानीकर्ताको मुहारमा छुट्टै किसिमको चमक थियो। आजको मितिसम्म आई पुग्दा कारोबार रकम ३ अर्ब ८० करोडमा खुम्चिन पुग्यो। लगानीकर्ता बढेर ६१ लाख २९ हजार १ सय २४ लाख (डिम्याटधारी ) पुगिसकेका छन्। हुँदाहुँदा ब्याजदरले नेटो काट्यो। आज हामीले त्यो ८ प्रतिशतमा लिएको सेयर धितो कर्जाको ब्याज १६ प्रतिशतसम्म तिर्नु परिरहेको छ। गत आर्थिक वर्षमा नेपाल सरकारले कर, कमिसन र अन्य दस्तुर गरी झन्डै तीन अर्ब जतिमात्र आर्जन गर्यो। लगानीकर्तामा चरम निराशा छायो त्यसको परिणामस्वरूप आजसम्म आफ्नै घरको पाँच तल्लाबाट फालहाल्ने, विष सेवन गर्ने, नारायणीको पुलबाट फाल हाल्ने तथा आफ्नै घरको भर्याङ इत्यादि ठाउँमा पासो लाग्ने गरी हामीले हाम्रा १९ जना लगानीकर्ता गुमाउनु पर्यो। विभिन्न परिस्थितिले बजारलाई प्रत्यक्ष तथा अप्रत्यक्ष प्रभाव पारिरहेको हुन्छ। बजारलाई प्रत्यक्ष प्रभाव पार्ने कुराहरूले बजारलाई घटाउन सहयोग पुर्याउँछ। देशको राजनीतिक अवस्था, अन्तर्राष्ट्रिय आर्थिक मन्दी, प्राकृतिक प्रकोप, तरलता र सरोकारको पुँजीबजारप्रतिको दृष्टिकोण, समयसमयमा हुने नीति नियमको परिवर्तन बजार मैत्री नहुनु, समयसमय फैलने विभिन्न अफवाहहरू रहेका हुन्छन्। सरकार र नियामक निकायहरूले बेलाबेलामा गलत निर्णय र गलत अभिव्यक्तिका कारण लगानीकर्तामा अन्योलता सिर्जना भई सेयरबजार बारम्बार कोमामा पुगेको कुरा सर्वविदितै छ। आमलगानीकर्ताको भावनामा गम्भीर असर पर्दै पुँजीबजारप्रति निरुत्साहित बनाएको पाइन्छ। पछिल्लो समय लगानीकर्तामा निराशा छाउने काम राष्ट्र बैंकले गर्दै आएको छ नेपाल राष्ट्र बैंक एकाएक आम लगानीकर्ता माथि विभिन्न बहाना बनाएर तरबार लिएर खनिन थाल्यो। बजारमाथि नियमन गर्ने बहानामा नियन्त्रण गर्दै गयो। लगानीकर्ता समस्यामा पर्दा बलेको आगोमा घिउ थप्ने काम पक्कै पनि गर्नु हुँदैन। सरकारको अग्रसरतामा बजारको समस्या र त्यसको सम्बोधनको प्रयास गर्नुपर्छ। मूकदर्शक नबनी संकट परेको बेला उद्धार गर्नुपर्छ। विदेशमा सेयरबजारमा आउने समस्याहरूको कारणहरूको खोजी गरी निराकरणको प्रयास त्यहाँका सरकारले गर्ने गरेका छन् त्यसैगरी यहाँको सरकारले पनि अर्थतन्त्रको ऐना मानिने पुँजीबजारप्रति सकारात्मक बन्न सक्नुपर्छ। जस्तै भर्खर चीनले विगत नौ महिनादेखि बजार घटिरहेको देखेर सेयर कारोबारमा लागू हुँदै आएको ०१ प्रतिशत करलाई आधा घटाउने निर्णय गर्यो। उक्त निर्णय अघिल्लो सोमबारदेखि नै लागू गरेको छ। चीनले विगतमा पनि धेरै पटक सेयर कारोबारमा लाग्दै आएको करमा हेरफेर गरेको थियो। सन् २००७ को मे महिनामा सेयरबजार उच्च गतिमा बढेपछि सन्तुलित बनाउन कर बढाएर ०३ प्रतिशत पुर्याएकोमा बाजारले गति लिन छोडेको देखेर एक वर्षपछि नै कर घटाएर ०१ प्रतिशतमा झारिदिएपछि त्यहाँको सेयरबजारले गति लिन थालेको दृष्टान्त हामीसामु छर्लंग छ। हामीले पनि विद्यमान १० प्रतिशत, ७५ प्रतिशत र ५ प्रतिशतको कर रकमलाई आधा घटाएर (हालसालै चिनले आधा कर घटाए जस्तै) पनि लगानीकर्तालाई राहत दिन सकिन्छ। झट्ट हेर्दा करको दर घटेजस्तो देखिए पनि दायरा धेरै फराकिलो हुने थियो र राज्यले करको माध्यमबाट झन् धेरै आर्थिक प्रगति गर्ने थियो। सरकार र नियामक निकायहरूले बेलाबेलामा गलत निर्णय र गलत अभिव्यक्तिका कारण लगानीकर्तामा अन्योलता सिर्जना भई सेयरबजार बारम्बार कोमामा पुगेको छ। लगानीकर्तामा चरम निराशा छाउँदा १९ लगानीकर्ता गुमाउनु पर्यो। लगानीकर्ताको हकहित संरक्षण गर्ने, संस्थागत सुशासन कायम गराउने, पुँजीबजारको जोखिमलाई न्यूनीकरण गर्ने, पुँजीबजारको विकास गर्ने कार्यमा दत्तचित्त भएर लाग्ने र लगानीकर्ताका सम्पत्ति संरक्षण गर्न खटिएका नियामक निकाय र सरोकारवालाहरूले ध्यान दिन जरुरी छ। यो समयमा नेपाल राष्ट्र बैंकले गर्नुपर्ने तीनवटा मात्र काम गरिदिने हो भने पनि अहिलेको बजारले केही गति भने अवश्य लिने थियो र बजारले स्थायित्वको बाटो समात्ने थियो। त्यो के भने पहिलो, भारित औसत १०० प्रतिशत कायम गरिदिने। दोस्रो, १५ र २० करोड रुपैयाँको सीमा पूर्ण रूपले हटाई दिनुपर्छ। तेस्रो, बजारमा ब्याजदरले ठूलो आतंक मच्चाई रहेको छ त्यो पनि नेपाल राष्ट्र बैंकले कडिकडाउका साथ घटाउन कम्मर कस्नुपर्छ। यदि बजारले आफ्नो लय समात्दै उचाइको यात्रा तय गर्ने हो भने कारोबार रकम पनि बढने, राज्यले कर इत्यादि माध्यमबाट ठूलो मात्रामा राजस्व संकलन पनि गर्ने र बजार स्थायित्व हुँदै जाने थियो। अहिले राष्ट्र बैंकको नीति स्थिर छैन त्यस्का कारण लगानीकर्ताले पूर्णरूपमा बजारप्रति भरोशा छैन। यस्का साथै राज्यले बजार विस्तार बजारमा पहुँच बजारमा प्रतिस्पर्धा बजारमा सुधार बजार सुशासन बजार प्रवद्र्धन बजार फराकिलो बनाउन जोड दिनुपर्छ। पेचिलो बन्दै गइरहेको सेयरबजारमा लगानीकर्ताहरूले बुझ्नुपर्ने कुरा पैसा सोचमा छ, विचारमा छ, भावनामा छ, जोखिममा छ, स्रोत र साधनको उच्चतम् सदुपयोगमा छ त्यो सबैको सम्मिश्रण नै सेयरबजार हो। लगानीकर्ताहरूको लागि सेयर जोखिम लगानीको क्षेत्र हो ! बजार सधैं बढ्छ र सधैं घट्छ भन्ने पनि हुँदैन भन्ने भ्रमबाट मुक्त हुन पर्छ। यही जोखिमबाट बच्दै उच्च मुनाफा कमाउन सकिन्छ। यस्का लागि ध्यान दिन पर्ने कुराहरू लगानीको समय र आशा गरेको प्रतिफल कस्तो छ, लगानीको उद्देश्य कस्तो छ ? जोखिम लिन सक्ने क्षमता कत्तिको छ ? तपाईंसँग भएको ज्ञान र धैर्यले बजारमा टिक्न सकिन्छ, सकिँदैन ! लगानी योग्य रकम र लगानीको लागत कति छ ? तपाईंले सेयरबजारमा दिन सक्ने समय कति हो ? बजारले समयसमयमा दिने दबाब र तपाईंमा थेग्ने तागत कत्तिको रहेको छ ? यो सबै मूल्यांकन गर्दै दीर्घकालीन लगानीको लागि सेयर किन्ने गर्नु पर्दछ र आफूसँग नगदका साथै तरलताको ब्याकअप राख्नु पर्दछ र सकेसम्म ऋण लिएर लगानी नगर्ने गर्दा सेयरबजारमा तनावरहित मुनाफा कमाउन सकिन्छ। यसका साथै लगानीकर्ताहरूले सकेसम्म भाव अभाव प्रभावबाट मुक्त भएर लगानी गर्ने वातावरणको बानी विकास गर्न सक्नुपर्दछ। (पोखरेल, नेपाल पुँजीबजार लगानीकर्ता संघकी अध्यक्ष हुन्।)"
कृषिमा अत्यावश्यक लागत तथ्यांक,"सरकारले समर्थन मूल्य तोक्ने प्रयोजनका लागि धान, गहुँ र उखुको लागत तथ्यांक उत्पादन गर्दै आएको छ। यसबाहेक उच्च मूल्यका कृषि उपजको पनि तथ्यांक आवश्यक देखिन्छ। कृषि प्रधान देशमा राष्ट्रिय अर्थतन्त्रको विकास तथा सुदृढीकरण गर्न कृषि क्षेत्रकै सर्वाधिक महत्त्व रहन्छ। तसर्थ कृषि क्रियाकलापसम्बन्धी तथ्यांकमा विशेष ध्यान पुर्याउनु अति जरुरी छ। नेपालको सन्दर्भमा कृषि क्षेत्रले राष्ट्रिय आयको करिब एक चौथाई हिस्सा ओगटेको छ। यहाँ कृषिको समयानुकूल विकास तथा आधुनिकीकरण नगरी आर्थिक समृद्धि हासिल गर्न कठिन हुन्छ। जसकारण कृषि नीति तथा योजना पनि तदनुरूप वस्तुपरक हुन आवश्यक छ। जसका लागि विभिन्न प्रकारका तथ्यांकको आवश्यकता पर्दछ। खासगरी संरचनात्मक र चालु प्रकृतिका गरी दुई किसिमका तथ्यांक प्रयोगमा आउँछन्। संरचनात्मक तथ्यांक लामो अवधिमा मात्र परिवर्तन हुन्छन्। चालु प्रकृतिका तथ्यांक सालबसाली परिवर्तनशील हुन्छन्। साबिक केन्द्रीय तथ्यांक विभागले २०१८ सालदेखि प्रत्येक १० वर्षमा कृषिगणना सञ्चालन गरी संरचनात्मक तथ्यांक उपलब्ध गराउँदै आइरहेको छ। सातौं कृषि गणना २०७८ हालसालै सम्पन्न भएको छ। जसअनुसार करिब ६२ प्रतिशत घरपरिवार कृषिमा संलग्न छन्। १० वर्ष वा सोभन्दा माथिको आर्थिक रूपले सक्रिय जनसंख्या कृषि, वन तथा मत्स्य क्रियाकलापको क्षेत्रमा ५७३ प्रतिशत संलग्न रहेको देखिन्छ। यसकारण पनि नेपालमा आर्थिक उन्नतिका लागि कृषि महत्त्वपूर्ण क्षेत्र हो भन्न सकिन्छ। रोजगारी सिर्जना, कृषि पर्यटन प्रवर्धन, बिदेसिएका युवालाई फिर्ता गर्न वा बिदेसिने सोच बनाएका जनशक्तिलाई स्वदेशमै रोक्न सबैभन्दा बढी सम्भावना यसले बोकेको छ। कृषि गणनाबाट कृषि क्षेत्रको संरचनासम्बन्धी तथ्यांक (जमिनको उपभोग, जमिनको उपयोग, बाली लगाउने प्रवृत्तिमा परिवर्तन, कृषि औजारको प्रयोगमा परिवर्तनलगायत विवरण) प्राप्त हुन्छ। तर, बालीअनुसार उत्पादन, उत्पादन लागतलगायत तथ्यांक उक्त गणनामा समेटिँदैन। प्रत्येक वर्ष कुल गार्हस्थ्य उत्पादनका अनुमान गर्दा बालीअनुसार उत्पादन लागतका तथ्यांकसमेत आवश्यकता पर्छ। तसर्थ राष्ट्रिय लेखाको अनुमानलाई बढी यथार्थपरक बनाउन पनि लागत तथ्यांक चाहिन्छ। सरकारले कृषिउपज (धान, गहुँ, उखु बाली)को समर्थन मूल्य पनि यसै तथ्यांकका आधारमा तोक्दै आएको छ। हालसालै मोटाधान प्रतिकिलो ३१९८ रुपैयाँ, मध्यम धान ३३६२ रुपैयाँ तोकिएको छ। उखुको समर्थन मूल्य ६ रुपैयाँ ३५ पैसा प्रतिकिलोमा उद्योगले ५ रुपैयाँ ७० पैसा र सरकारले प्रतिकिलो अनुदान ७० पैसा दिएको छ। त्यसैगरी गहुँको समर्थन मूल्य प्रतिकिलो ३६५० रुपैयाँ तोकिएको छ। यसको प्रयोगबाट उत्पादन बढेर आयात प्रतिस्थापनमै सघाउ पुर्याउँछ । किसानले समर्थन मूल्यमा विरोध जनाउँदै आएको पाइन्छ। सरकारले खर्चअनुसार उत्पादनको उचित मूल्य नदिएको गुनासो प्रत्येक वर्ष सुनिन्छ। यसको स्थायी समाधान आवश्यक छ। सबै क्षेत्रका लागि सोलोडोलो एउटै मूल्य तोकिएकोले वैज्ञानिक नभएको भन्ने किसानको गुनासो सुनिन्छ। अर्कोतर्फ सामान्य हिसाबले पनि प्रदेश र भौगोलिक क्षेत्रअनुसार लागत फरकफरक हुन्छ। तसर्थ समर्थन मूल्य पनि सोहीअनुरूप हुनुपर्ने हो। उत्पादनका साधन (बिउ, मल, सिँचाइ, मानवश्रम, मेसिनरीको प्रयोग, प्राविधिक)को उपलब्धतालगायत वस्तु तथा सेवा खर्चले लागतलाई प्रभाव पारिरहेको हुन्छ। क्षेत्रगत प्रभाव पनि प्रत्यक्ष वा अप्रत्यक्ष रूपमा हुन्छ। मधेस, कोशी, लुम्बिनी, सुदूरपश्चिमका तराई समथल क्षेत्रबाहेक बाँकी पहाड र हिमाली क्षेत्रमा उत्पादनका साधनकै मूल्यमा उतारचढाव हुन्छ। कहीँ मेसिनरीको बढी प्रयोग हुन्छ। कहीँ परम्परागत साधन हलो, कुटो कोदाली, बढी मानव श्रम प्रयोग गरिन्छ। यी सबै कुराले समय र लागतलाई प्रभाव पारिरहेका हुन्छन्। आफ्नै उत्पादनका साधन आफैंले प्रयोग गरेको पनि लागत तथ्यांक उत्पादन गर्दा स्थानीय बजारलाई आधार मानी लागत मूल्यमा गणना गर्नुपर्छ। कसैले समावेश गर्दा र कसैले नगर्दा लागत तथ्यांक फरक पर्न जान्छ। आफ्नो खेतबारीमा आफूले गरेको कामको मूल्य पनि समावेश गरे आफू स्वरोजगार भइन्छ। आफ्नो ज्यालाको मूल्य पनि प्राप्त हुन्छ। सबै प्रकारका खर्च समावेश गर्दा उत्पादनको लागत तथ्यांकको औसत मूल्य पनि प्रतिनिधिमूलक हुन गई किसानले पनि स्वीकार गर्ने अवस्था बन्छ। उत्पादन लागतका तथ्यांक प्रयोग किसान र सरकारका लागि महत्त्वपूर्ण छँदैछ, अरू प्रयोगकर्ताका लागि पनि त्यत्तिकै महत्त्वको छ। यसबाट लागतअनुसार बजार मूल्य तोकिए उत्पादकले उत्पादन बढाउन प्रयत्न गर्छन्। उत्पादनका क्रममा विभिन्न शीर्षकमा भएका खर्चको अनुपात थाहा हुने हुँदा अनावश्यक खर्चबारेमा थाहा हुन्छ। त्यसलाई कटौती गरी उत्पादन लागत घटाउने अवसर प्राप्त हुन्छ। यस्ता तथ्यांकले उत्पादनको लागत दिने भएकाले बजार मूल्यका आधारमा लगानीकर्ताले नाफाको सुनिश्चितता हेरी लगानी बढाउने गर्छन्। यसबाट उत्पादन बढ्न जान्छ। आपूर्तिको शृंखला नियमित हुन्छ। बजार मूल्यलाई स्थिर र नियन्त्रणमा राख्न सहयोग पुर्याउँछ। तब उपभोक्ताले सस्तोमा उत्पादनको उपभोग गर्न पाउँछन्। उत्पादन वृद्धि हुँदा सबैको पहुँचमा वस्तु उपलब्धताले खाद्य सुरक्षाको प्रत्याभूति हुन्छ। ठूलो मात्रामा भइरहेको कृषि वस्तुको आयात प्रतिस्थापनमा पनि सघाउ पुर्याउँछ। तीनै तहका सरकारले किसानलाई कृषिमा टिकाइराख्न विभिन्न सहुलियतमध्ये कृषिबाली बिमाको प्रिमियममा बालीअनुसार अधिकतम ७५ प्रतिशतसम्म अनुदान दिने गरेका छन्। बिमा कम्पनीले प्रिमियम निर्धारण गर्दा लागत तथ्यांकलाई आधारका रूपमा लिने गरेको पाइन्छ। सम्पत्ति शुद्धीकरण मुद्दामा कसैको आय वा सम्पत्तिको स्रोत गणना गर्न लागत तथ्यांकका आधारमा हिसाब गणना गर्ने गरेको देखिन्छ। अतः निरन्तर, समयमै, विश्वासिलो र सत्य नजिकको तथ्यांक उत्पादन गर्न वैज्ञानिक विधिको प्रयोग गरी बलियो स्थायी संरचनाद्वारा आवश्यक तथ्यांक उत्पादन गर्नुपर्ने देखिन्छ। कृषि तथा पशुपन्छी विकास मन्त्रालयअन्र्तगत बजार विकास तथा तथ्यांक विश्लेषण शाखाबाट आंशिक कृषि उत्पादनको निश्चित प्रयोजनका लागि (धान, गहुँ र उखुको समर्थन मूल्य तोक्ने क्रममा) यो तथ्यांक प्रयोग भएको पाइन्छ। यस्ता तथ्यांक एकपटक उत्पादन गरेर हँुदैन। यसलाई सालबसाली बाली भिœयाउनुपूर्व नियमित उत्पादन गरिरहनुपर्छ। व्यावसायिक कृषि कर्म गरी स्वरोजगार बन्न चाहनेलाई यस्ता तथ्यांकको झनै सालबसाली आवश्यकता हुन्छ। मन्त्रालयअन्तर्गत बजार विकास तथा तथ्यांक विश्लेषण शाखाबाट समर्थन मूल्य तोक्ने प्रयोजनका लागि तीन बाली धान, गहुँ र उखुको लागत तथ्यांक उत्पादन गरिँदै आएको छ। यसबाहेक बजारमा पाइने उच्च मूल्यका कृषि उपज (हाई भ्यालु क्रप) लगायत अन्य बाली जस्तैः अदुवा, अलैंची, मुसुरो, तोरी, गोलभेँडा, ड्रागन फ्रुट, किवीलगायतका स्थायी तथा अस्थायी बालीको साथै दूधको उत्पादन लागत तथ्यांक आवश्यक देखिन्छ। यसैकारण केही स्थानीय र प्रदेश सरकारले केही कृषि उत्पादनको समर्थन मूल्य तोकेको पनि पाइन्छ। यसले के देखायो भने लागत तथ्यांक सबै सरकारलाई आवश्यक छ। यसका लागि एकै किसिमको सर्वमान्य विधि प्रयोग गरी क्षेत्रगत र भौगोलिक रूपमा उत्पादित तथ्यांक तुलनायोग्य बनाउन राष्ट्रिय तथ्यांक कार्यालय र यस मातहत कार्यालय, कृषि मन्त्रालयको मौजुदा संरचनालाई प्रयोग गरी उत्पादनमा सकारात्मक प्रभाव पार्नुपर्छ। प्रयोगमैत्री आवश्यक तथ्यांक उत्पादन तथा आपूर्ति गर्न ढिला गर्नु हुँदैन। (शर्मा, राष्ट्रिय तथ्यांक कार्यालयका निर्देशक हुन्।)"
असफल प्रणाली कि पात्र ?,"पात्रहरूको व्यवहार, बुझाइ र प्रवृत्तिामा परिवर्तन नभएसम्म कुनै पनि प्रणालीले खासै भिन्न परिणाम दिन सक्दैन । तसर्थ प्रणाली होइन पात्र असफल हुन् । २१ औं शताब्दीमा सबै शासन प्रणालीको ध्येय भनेको स्वतन्त्रता, समानता र लोकतन्त्र हुन गएको छ। तर, नेपाली नागरिकले यी कुरामा राखेको अपेक्षाभन्दा बढी उपेक्षा पाउँदै आएका छन्। नागरिकबेगरको देश र देशबेगरको राजनीतिको परिकल्पना गर्न सकिँदैन। राजनीतिले नै देशको नेतृत्व गर्छ। तसर्थ जहाँ जहिले पनि राजनीतिको केन्द्रमा नागरिक नै हुनुपर्ने हो। तर, हामीकहाँ नागरिक नभई शीर्ष नेताहरूको स्वार्थ रहेको सजिलै अनुभूति हुन्छ। शासन प्रणालीलाई लोकतान्त्रिक भन्न व्यक्तिको व्यक्तिगत स्वतन्त्रता, मानवअधिकार, आवधिक निर्वाचन र लोकतान्त्रिक अभ्यासलाई सूचकका रूपमा लिने गरिन्छ। निर्वाचनबाट बहुमत प्राप्त दलका सांसदले सत्तापक्ष र अल्पमतमा हुने दलका सांसदले प्रतिपक्षका रूपमा भूमिका निर्वाह गर्नुपर्ने हुन्छ। लोकतान्त्रिक संसदीय प्रणालीमा प्रतिपक्षको भूमिकालाई पनि महत्त्वपूर्ण मानिन्छ। तर, दलहरू प्रतिपक्षको भूमिका स्विकार्नै चाहँदैनन्। जनमत प्राप्त नभए पनि सत्तामै जान खोज्छन्। जसका लागि हुने लेनदेनले राजनीति फोहोरी खेल बन्न पुगेको छ। यतिसम्म कि व्यवस्थाको विरोध र पक्षमा रहेका तथा दर्शन, विचार र कार्यक्रम केही पनि मेल नखानेहरू सँगै सत्तामा आसीन हुनु सामान्य भइसकेको छ। नेतृत्वको स्वार्थ मिलेपछि जो पनि जससँग पनि मिलेर सरकार बनाउन र भत्काउन तयार हुन्छन्। जसकारण कुनै सरकारले आफ्नो अवधि पूरा गर्न सकेको रेकर्ड छैन। कुनै सरकार सफल हुनु त कुरा परको कुरा हो। दलहरूको गठन, दर्ता र सञ्चालन संसदीय प्रणालीको विशेषता हो। तिनीहरूबीच सहकार्यको आधार राजनीतिक दर्शन, विचार र कार्यक्रम हो। तर, यहाँ त केवल नेतृत्वको स्वार्थ रहँदै आएको छ। राष्िट्रय सहमतिको नाममा संसद्लाई प्रतिपक्षविहीनजस्तै बनाइन्छ। संसद्मा हुने कार्यहरूमा सक्रियता जनाउन सांसदहरूको व्यक्तिगत अधिकारहरूको रक्षा आवश्यक हुन्छ। त्यसो भएमात्र जनता र राष्ट्रको पक्षमा आवाज उठाउन, नीति नियम बनाउन र स्वतन्त्र रूपमा आफ्ना काम सम्पन्न गर्न सहज हुन्छ। तर उनीहरूलाई नेतृत्वले लगाम लगाएर राखेको अवस्था छ। शीर्ष नेतृत्वको स्वार्थ मिल्नासाथ सत्तापक्ष र प्रतिपक्षमा खासै फरक देखिँदैन। सरकारमा बस्दा नीतिगत मतभेद पनि देखिँदैन। सत्ता साझेदार दलका सांसदले अपेक्षित कार्यक्रम र बजेट आएन भनेर संसद् वा पार्टीमा आवाज उठाएको सुनिँदैन। संसद्मा सांसदको भूमिका भनेको आफ्नो नेताको इसारामा ताली बजाउने र विरोध जनाउनेमा सीमित छ। गम्भीर प्रकृतिको कुरा उठाए पनि शीर्ष नेताको इच्छाविपरीतका छन् भने बहस हुँदैन। संसद् प्रभावकारी हुन सांसदहरूले उठाएको आवाजको कदर हुनुपर्ने हो। तर, शीर्ष नेताकै इसारामा चल्ने गरेका कारण प्रभावकारी हुन सकेको छैन। पहिलो पटक २०१५ फागुन ७ देखि २०१६ वैशाख २१ सम्म संसद्को पहिलो साधारण निर्वाचन सम्पन्न भयो। पहिलो पटक निर्वाचित सांसदहरू भएको संसद् गठन भयो। कांग्रेसको नेतृत्वमा पहिलो जननिर्वाचित सरकार बन्यो। तर उक्त सरकार १६ महिनामै अपदस्थ भयो। त्यसपश्चात् बनेका कुनै पनि सरकारले आफ्नो अवधि पूरा गर्न सकेनन्। यसबीच पटकपटक संसद् विघटन गर्ने काम पनि नभएको होइन। संसदीय शासन प्रणालीको स्थायित्व र जनविश्वासका लागि स्वतन्त्र, निष्पक्ष र धाँधलीरहित निर्वाचन प्रणाली एउटा आधारभूत स्तम्भ हो। तर निर्वाचनले मात्र लोकतन्त्रलाई बलियो बनाउन सक्दैन। लोकतन्त्रलाई बलियो बनाउन राजनीतिक पात्रमा पात्रता हुन अपरिहार्य हुन्छ। हामीले अवलम्बन गरेको मिश्रित निर्वाचन प्रणालीले कुनै एक दललाई सजिलै बहुमत प्राप्त गर्न दिँदैन। पाउने भनेकै त्रिशंकु संसद् हो। त्रिशंकु संसद्मा सबैले प्रधानमन्त्री नै खोज्छन्। यस्तोमा सत्ताको फोहोरी खेल चल्ने नै भयो। अहिले संघीयताको मुख्य कडीका रूपमा रहेको प्रदेश संरचनाप्रति नै प्रश्न उठ्न थालेको छ। राजनीतिक स्थयित्वका साथै शिक्षा, स्वास्थ्य, रोजगारको प्रत्याभूति हुन नसक्दा शासन प्रणालीमाथि प्रश्न उठ्नु स्वाभाविक नै हो। तर दलहरूको ध्यान मिसन ८४ मा छ। २०८४ अगाडि देश र जनतालाई के दिन सकिन्छ ? संसदीय शासन प्रणालीले किन परिणाम दिन सकेन ? नेपालका राजनीतिक दल र तिनका नेताहरू कहाँ चुके ? यस्ता विषयमा कुनै दल र नेताले विमर्श गरेको देखिँदैन। कुनै पनि प्रणाली आफैंमा सर्वगुणसम्पन्न हुन सक्दैन। प्रणालीले स्वतः काम गर्ने पनि होइन। प्रणाली सञ्चालन गर्न पात्र नै चाहिन्छ। तर, पात्रमा पात्रता भएन भने प्रणाली जति उत्कृष्ट भए पनि परिणाम दिन सक्दैन। प्रणालीले प्रक्रिया र निश्चित नियम दिने हो। हाम्रो राजनीतिको समस्याका मुख्य कारक पात्रहरू नै हुन्, प्रणाली होइन। कुनै पनि प्रणालीको सफलताअसफलता पात्रको पात्रता र प्रवृत्तिमा भर पर्छ। प्रणाली सञ्चालन गर्ने पात्रहरूको व्यवहार, बुझाइ र प्रवृत्तिमा परिवर्तन नभएसम्म कुनै पनि प्रणालीले खासै भिन्न परिणाम दिन सक्दैन। तसर्थ प्रणाली होइन पात्र असफल हुन्। वर्तमानको आवश्यकता प्रणाली नभई पात्र परिवर्तन हो। संसदीय शासन प्रणालीले जनचाहनाअनुसारको परिणाम दिन प्रणाली सञ्चालन गर्न पात्रता र असल प्रवृत्ति दुवै भएको पात्र चाहिएको छ। प्रणाली चलाउने पात्र सही भए आफ्ना आवश्यकताअनुसार प्रणालीमा फेरबदल गर्न सकिन्छ। संसदीय प्रणाली अपनाएका देशहरूले पनि आफ्ना आवश्यकताअनुसार फरकफरक तरिकाले प्रयोग गरेको पाइन्छ। प्रणाली जति उत्कृष्ट भए पनि प्रणाली चलाउने पात्र उत्कृष्ट भएन भने प्रणाली सफल हुन सक्दैन।"
चर्चव्वाइजलाई हराउँदै आर्मी आहा रारा गोल्डकपको फाइनलमा,काठमाडौं : त्रिभुवन आर्मी क्लब आहा रारा पोखरा गोल्डकपको फाइनलमा प्रवेश गरेको छ। बिहीबार पोखरा रंगशालामा भएको दोस्रो सेमिफाइनल खेलमा चर्चव्वाइज युनाइटेडलाई २१ गोलले पराजित गर्दै आर्मी प्रतियोगिताको फाइनलमा पुगेको हो। खेलको ६१औं मिनेटमा दिनेश हेन्जनले गोल गरेपछि आर्मीले अग्रता कायम गरेको थियो। खेलको ८५औँ मिनेटमा चर्चब्वाइजका समीर तामाङले गोल गरेपछि खेल बराबरीमा आयो र निर्धारित समयको खेल ११ बराबरीमा सकियो। त्यसपछि अतिरिक्त समयमा खेलको ९९औँ मिनेटमा आर्मीका राशबहादुर मगरले गोल गर्दै आर्मीको जीतलाई सुनिश्चित बनाए। आर्मीले उपाधिका लागि शनिबार थ्रीस्टारको सामना गर्नेछ। प्रतियोगिताका विजेताले १२ लाख एक हजार र उपविजेताले छ लाख एक हजार पुरस्कार प्राप्त गर्ने आयोजक सहारा क्लब पोखराले जनाएको छ।
कोमामा गोरखकाली रबर उद्योग,"गोरखा : गत वर्ष प्रधानमन्त्री पुष्पकलम दाहाल प्रचण्ड गोरखामा चुनाव प्रचारप्रसारमा हिँड्दा गोरखकाली रबर उद्योग पुनःसञ्चालन गर्ने भाषण गरेर भोट मागे। मतदाताले पनि पत्याए र भोट खन्याए। तर एक वर्ष बित्दा पनि उद्योग चलाउने कुनै सुरसार नेदेखे पनि मतदाता निराश छन्। कुनै बेला नेपालको ४० प्रतिशत टायरको माग धानेको गोरखकाली रबर उद्योग अहिले कोमामा छ। गोरखा नगरपालिका १३ मझुवाको ७३० रोपनी क्षेत्रफलमा फैलिएको रबर उद्योगको अहिले धुकधुकीमात्र बाँकी छ। २०७१ सालको चैत २३ गतेबाट उत्पादन बन्द भएको यस उद्योग २०७२ को भूकम्पपछि पूर्णरूपमा बन्द भएको हो। २०४२ सालमा १ करोड १४ लाख रुपैयाँमा खरिद गरिएको ६ सय ८२ रोपनी जग्गा बेवारिसे बनेको छ। उद्योग खयरको जंगलले ढपक्कै छोपेको छ। करोडौंका मेसिनमात्र होइन, करोडौंका भवन पनि थोत्रिएका छन्। टायर उत्पादनको काम नहुँदा मेसिन र कच्चापदार्थ कवाडीमा परिणत भएको छ। हामीलाई उद्योगभित्रको मेसिन रेखदेख गर्ने अनुमति छैन, सुरक्षा गार्ड गंगाप्रसाद गौतम भन्छन्, उद्योगको कम्पाउन्ड वरिपरिको सुरक्षा गर्ने जिम्मेवारी मात्रै पाएका छौं। राज्यको अर्बौंको सम्पत्ति धुलोमाटो भएको टुलुटुलु हेरेर बस्नुपर्दा मन भक्कानिने उनी बताउँछन्। गुड्दागुड्दैका चारवटा गाडी र केही मोटरसाइकल उद्योगभित्र थोत्रिएका छन्। उद्योगभित्रको झाँडी जंगली जनावरको बासस्थान बनेको छ। एक्लै उद्योग परिसर चाहार्न सुरक्षा गार्ड पनि डराउने अवस्था छ। कार्यालय, उत्पादन कक्ष, प्रशोधन कक्ष, स्टोरलगायत सबै कोठाचोटा ह्वाङ्गै छन्। उद्योगमा व्यावसायिक उत्पादन २०५० को भदौबाट भएको स्थापना कालदेखि त्यहाँ काम गरेका मजदुर ईश्वर परियार बताउँछन्। सो उद्योग नेपाल सरकारको ३८ प्रतिशत, साल्ट ट्रेडिङ कर्पोरेसनको ३८ प्रतिशत, पब्लिक सेयर २० प्रतिशत र बाँकी राष्ट्रिय वाणिज्य बैंक, नेपाल बैंक, नेपाल आयल निगम, हिमाल सिमेन्ट र एनआईडीसीको करिब ५० करोड लगानीमा ४० को दशकमा स्थापना भएको थियो। रसियन प्रविधिको यो रबर उद्योग चिनियाँ निर्माण कम्पनी चाइना नेसनल कन्स्ट्रक्सन कम्पनी(सीएनसीसी)ले निर्माण गरेको थियो। २४ घण्टामा ६२४ थान टायर उत्पादन गर्नसक्ने क्षमता भएको रबर वार्षिक ट्रक टायर ८० हजार र अन्य प्रकारका ४० हजार टायर उत्पादन क्षमता रहेको यो उद्योगले सुरुसुरुमा वार्षिक लक्षित ८८ हजार थान टायर उत्पादन गरेर रेकर्ड कायम गरेको थियो। त्यतिबेला उद्योगमा ४५४ जना कर्मचारी, मजदुर कार्यरत थिए। उद्योगको नारायणगढ, पोखरा, विराटनगर, काँकडभिट्टा, इटहरी, वीरगञ्ज, बुटवल, भैरहवा, नेपालगञ्जलगायत प्रमुख सहरमा ३० ठाउँमा बिक्री डिपोहरू थिए। नेपालमा टायरको ४० प्रतिशत बजार हाम्रै उत्पादनले ओगटेको थियो, तत्कालीन जिएम विनोदकुमार तिवारी भन्छन्, २०५४ सालतिर उद्योग नाफामा गएर सीएनसीसीलाई ५० करोड लोन पनि तिरेको हो। स्थापनाको १४ वर्षसम्म नाफामा रहेको उद्योग २०६२०६३ पछि राजनीतिक हस्ताक्षेपका कारण १० वर्ष नपुग्दै बन्द भयो। एमाले सरकारका बेला लक्ष्मीदास मानन्धरलाई सञ्चालक समितिको अध्यक्ष बनाएपछि उद्योगको टायरमा ब्रेक लागेको थियो। फेरि रबर उद्योगका विषयमा अनभिज्ञ पाँचौं तहका दिनेशकुमार बर्तौलालाई एक्कासि १० औंँ तहका जिएम रहने ठाउँमा महाप्रवन्धक बनाएर राजनीतिक विजारोपण भएको थियो। त्यसपछि माओवादीले राजनीतिक अखडा बनायो। व्यवस्थापन लथालिंग हुन थालेपछि मजदुर कर्मचारी उद्योग बन्द गरेर राजनीतिक आन्दोलनमा जान्थे। माओवादीका तत्कालीन जिल्ला सेक्रेटरी चूडामणि खड्काले रबर उद्योगको क्वाटरलाई आफ्नो क्वाटर बनाए। उद्योग राजनीति गर्ने थलो नै हुन थाल्यो। यो पनि पढ्नुहोस गोरखकाली रबरका कर्मचारीलाई सुविधासहित अवकाश जंगलमा परिणत भयो गोरखकाली रबर उद्योग गोरखकाली रबर उद्योग चलाउन चिनियाँ चासो"
"३० अंकले घटेर सेयर बजार बन्द,कारोबार रकम ४ अर्बमा झर्यो","काठमाडौं : साताको अन्तिम कारोबार दिन बिहीबार नेप्से परिसूचक दोहोरो अंकले घटेर बन्द भएको छ। नेप्से परिसूचक ३०९२ अंकले घटेर २०६७०१ विन्दुमा कायम भएको छ। सेन्सेटिभ इण्डेक्स १२४ प्रतिशतले घटेर ३७३९३ विन्दुमा झरेको छ। साताको पहिलो कारोबार दिन आइतबारदेखि निरन्तर बढेको सूचक बुधबार आएर २१६७ अंकले घटेर बन्द भएको थियो। नेप्से घटेसँगै कारोबार रकम पनि बुधबारको तुलनामा घटेको छ। आज ४ अर्ब १८ करोड मूल्य बराबरको सेयर कारोबार भएको हो। बुधबार ५ अर्ब २९ करोड मूल्य बराबरको सेयर कारोबार भएको थियो। यसदिन ३०९ कम्पनीको १ करोड १५ लाख १४ हजार ५७१ कित्ता सेयर ४ अर्ब १८ करोड ६ लाख ३२ हजार १३९ रुपैयाँमा कारोबार भयो। दोहोरो अंकले घटेको सेयर बजारमा कुनै पनि कम्पनीको सेयर सकारात्मक सर्किट लेभलमा कारोबार भएन। समाज लघुवित्त वित्तीय संस्थाको सेयर सर्वाधिक ६१० प्रतिशतले बढ्यो। यसदिन सामलिङ पावरका लगानीकर्ताले गुमाए। सो कम्पनीको सेयर मूल्य ९४२ प्रतिशतले घट्यो। यसैगरी मिड सोलु हाइड्रोपावरको सेयर मूल्य ६८८ प्रतिशतले घट्यो। कारोबार रकमका आधारमा हिमालयन रिइन्स्योरेन्स शीर्षस्थानमा रह्यो। सो कम्पनीको ५४ करोड बढि मूल्यको सेयर कारोबार भयो। नगदी ग्रुपको र नेपाल रिइन्स्योरेन्सको १४ करोड, एनआरएन इन्फ्रास्टक्चरको र अरुण कावेलीको ८ करोड मूल्य बराबरको सेयर कारोबार भयो। १२ वटा उपसमूहको सूचक नकारात्मक देखिदा एउटा उपसमूहको मात्रै सूचक बढ्यो। हाइड्रोपावर उपसमूहको सूचक सर्वाधिक २३५ प्रतिशतले घटयो।"
रातोढुंगा सबस्टेसन तयार,"बेनी : म्याग्दीको तीन स्थानीय तहमा विद्युत् आपूर्ति गर्न प्रसारण लाइन र सवस्टेसन निर्माण भएकोे छ। पर्वतको जलजला गाउँपालिका४ मोहनचोकदेखि म्याग्दीको मालिका गाउँपालिका६ रातोढुंगा जोड्ने २२ किलोमिटर दूरीको प्रसारण लाइन र रातोढुंगामा ३३११ केभी क्षमताको सवस्टेसन निर्माण भएको हो। प्रसारण लाइन र सवस्टेसनको परीक्षण सफल भएको निर्माण कम्पनी ए टु जेड इन्जिनियरिङका प्रतिनिधि पद्यसागर लुइँटेलले जानकारी दिए। नेपाल विद्युत् प्राधिकरणको प्राविधिक टोलीले गरेको परीक्षण माघ १६ गते सकियो, उनले भने, सवस्टेसन वरपरका जग्गाधनीको विवादका कारण सवस्टेसन चार्ज र सञ्चालन गर्न समस्या भएको छ। वितरण लाइनमा जोड्ने वातावरण भएमा एकै दिनमा सञ्चालन गर्न सकिने लुइँटेलले बताए। गत पुस महिनाको २९ गतेदेखि परीक्षण सुरु गरिएको थियो। रातोढुंगामा रहेको सवस्टेसन नजिकैका जग्गाधनीले ३३११ केभी क्षमताको प्रसारण लाइनको ५ टावर सार्न माग गर्दै तातोपानी र दरवाङतर्फ जाने ११ केभी क्षमताको वितरण लाइनमा जोड्न दिएका छैनन्। प्रमुख जिल्ला अधिकारी लक्ष्मण ढकालले स्थानीय जनप्रतिनिधि, आयोजना, निर्माण व्यवसायी र प्रभावित जग्गाधनीसँग छलफल गरेर सबस्टेसन चार्ज र प्रसारण लाइन सञ्चालन गर्न पहल भइरहेको बताए। प्राधिकरणमार्फत ए टु जेड इन्जिनियरिङले सन् २०१६ मा ठेक्का लिएको सवस्टेसन र प्रसारण लाइन सन् २०१८ को डिसेम्बरमा सक्ने लक्ष्य थियो। सुरुवाती चरणमा जग्गा अधिग्रहणमा भएको ढिलाइका कारण प्रभावित बनेको थियो। गण्डकी प्रदेशका भौतिक पूर्वाधार विकास तथा यातायात व्यवस्था मन्त्री रेशमबहादुर जुग्जाली, प्रदेशसभा सदस्य हरि भण्डारीलगायतले ऊर्जा मन्त्रालय र नेपाल विद्युत प्राधिकरणसँग समन्वय गरेर ठेकेदारलाई काममा फर्काउन पहल गरेका थिए। पछिल्लो विवाद समाधानका लागि विद्युत् प्राधिकरण, आयोजना, प्रशासन र गाउँपालिकासँग सहजीकरण गरेको गण्डकी प्रदेशका भौतिक पूर्वाधार विकास तथा यातायात व्यवस्था मन्त्री रेशमबहादुर जुग्जालीले बताए।"
खाद्यको शाखा गुल्मीमा,"गुल्मी : जनतालाई खाद्य सुरक्षाको प्रत्याभूति दिलाउने उद्देश्यले गुल्मीमा खाद्य व्यवस्था तथा व्यापार कम्पनीको शाखा सुरु गरिएको छ। रेसुंगा नगरपालिकाका नगरप्रमुख खिलध्वज पन्थीले बुधबार जिल्लाको सदरमुकाम तम्घासमा उक्त कम्पनीको शाखा उद्घाटन गरेका हुन्। कम्पनीको जिल्लामा शाखा विस्तारले नागरिकले सहज र सुपथ मूल्यमा खाद्य सामग्री खरिद पाउन सहज भएको नगरप्रमुख पन्थीले बताए। जिल्लाका सबै स्थानीय तहमा बिक्री केन्द्रको आवश्यकता रहेकाले यसको विस्तार गर्नुपर्नेमा इस्मा गाउँपालिका अध्यक्ष भगतसिंह खड्काले जोड दिए। संघीयताको मर्मअनुसार प्रत्येक स्थानीय तहमा बिक्री केन्द्र सञ्चालन गरी नागरिकको आवश्कता अनुरूप सहज र सुलभ मूल्यमा सेवा प्रवाह गर्नुपर्ने अध्यक्ष खड्काले बताए। नजिकको बिक्री केन्द्रबाट एक जनाले एक क्विन्टलसम्म खाद्यान्य खरिद गर्न पाउने व्यवस्था रहेको छ। सरकारले खाद्यान्न निःशुल्क ढुवानी गर्ने भएकाले उपभोक्ताले उपभोग्य वस्तुमा ५ देखि ७ प्रतिशतसम्म सहुलियत पाउनेछन्। स्थानीय तहमा बिक्री केन्द्र सञ्चालनमा कम्पनीले सदरमुकाम तम्घासको हाटबजारमा बिक्री केन्द्र सञ्चालनमा ल्याएको छ। त्यस्तै जिल्लाको मालिका गाउँपालिका ४ को अर्खाबाङ, रुरुक्षेत्र गाउँपालिका ४ को बलेटक्सार र मदाने गाउँपालिका २ को बाँझकटेरीमा खाद्य बिक्री केन्द्र स्थापना भएर सञ्चालनमा आएका छन्। खाद्य डिपोबाट चामलमात्रै बिक्री भइरहेको छ। दाल, नुन, तेल, चिनीलगायतका सबै खाद्य सामग्री सुपथ मूल्यमा बिक्री गरिने कम्पनीको गुल्मी शाखा प्रमुख पुष्पा पाण्डेयले जानकारी दिइन्। गाउँको रैथाने बाली खरिद गरेर बिक्री तथा प्रवद्र्धन गर्ने कार्यालयको योजना रहेको उनले सुनाइन्।"
रुग्ण उद्योग कसले चलाउने ? सरकार कि सेनाले ?,"नेपाली सेनाले बन्द रहेको हेटौंडा कपडा उद्योग सञ्चालनको जिम्मा दिन सरकारसँग माग गरेको छ। प्रधानमन्त्री पुष्पकमल दाहाल प्रचण्डसहित सरकारका वरिष्ठ मन्त्रीहरूसँग बुधबार भएको छलफलमा सेनाले कल्याणकारी कोषमार्फत हेटौंडा उद्योग सञ्चालन गर्ने प्रस्ताव गरेको हो। सेनाले आर्थिक वर्ष ०८१८२ भित्रै हेटौंडा कपडा उद्योग सञ्चालन गर्ने जनाएको छ। हेटौंडा कपडा उद्योग सञ्चालनबारे सेनाले कार्यदल बनाएर अध्ययन गरेको थियो। उसले उद्योगको अवस्था र सञ्चालनको मोडेलबारे प्रधानमन्त्री दाहाललाई ब्रिफिङ गर्यो। जबकि, मुलुकमा के कस्ता उद्योग स्थापना गर्ने ? उद्योग सञ्चालन कसरी गर्ने ? रोजगारी सिर्जना कसरी गर्ने ? भन्ने दायित्व र जिम्मेवारी नागरिक सरकारको हो। तर, सरकार भने बन्द रहेको हेटौंडा कपडा उद्योग सञ्चालनको जिम्मा सेनालाई दिने तयारी गरिरहेको स्रोतले बतायो। विज्ञहरू भने सेनालाई महत्वकांक्षी बनाउन नहुनेमा जोड दिन्छन्। राष्ट्रिय सेनाको मुख्य काम र कर्तव्य हो मुलुकको बाह्य सुरक्षा, आन्तरिक सुरक्षा, विपद् व्यवस्थापन, प्रकृति संरक्षण तथा विशिष्ट व्यक्तिको सुरक्षा गर्ने। तर, केही वर्षयता सेनालाई व्यापारी एवं व्यवसायी बनाउन थालिएको भन्दै आलोचना गर्न थालिएको छ। सडक निर्माणको ठेक्का, व्यावसायिक भवन बनाएर भाडामा लगाएको, पेट्रोलपम्प सञ्चालन गरेको, ब्यान्ड बाजा र बग्गी भाडामा दिने गरेको भन्दै आलोचना गर्ने गरिन्छ। त्यसैकारण बन्द उद्योग सञ्चालनको काम सेनाको नभई नागरिक सरकारको भएको विज्ञहरू बताउँछन्। तर, सेनाले हेटौंडा कपडा उद्योग सञ्चालन आफूलाई दिन र त्यसका लागि सैनिक कल्याणकारी कोषको रकम पर्याप्त रहेको जानकारी सरकारलाई गराएको छ। र, उसले उद्योगको स्वामित्वमा १६६ रोपनी जग्गा उपलब्ध रहेको, उद्योगका लागि आवश्यक न्यूनतम पूर्वाधार विद्यमान रहेको, उद्योग सञ्चालनका लागि अधिकांश कच्चा पदार्थ देशभित्र नै उपलब्ध रहेको तथा नेपाली सेनालगायत सरकारी कर्मचारीका लागि लत्ताकपडाको माग उद्योगले नै परिपूर्ति गर्न सक्ने बिजनेस प्लान पनि सरकार समक्ष पेस गरेको छ। सेनाले पूर्वाधार निर्माण, मेसिन र उपकरण खरिद गरी एक वर्षभित्र उद्योग सञ्चालन गर्ने जनाएको छ। उद्योग सञ्चालनका लागि १ अर्ब ९३ करोड लागत राल्ने र वार्षिक सञ्चालन खर्च ७८ करोड लाग्ने सेनाको अनुमान छ। ९ वर्षभित्र उद्योगलाई नाफामा लैजाने सेनाको अध्ययनले देखाएको छ। उद्योग सञ्चालनका लागि भने सेनाले केही सर्त राखेको छ। कानुनी र नीतिगत सुधार हुनुपर्ने, हालसम्मको दायित्व सरकारले फरफाक गरी सेनालाई स्वामित्व हस्तान्तरण गर्नुपर्ने, उत्पादित कपडा सरकारी निकायमा खपत गर्ने गरी नीतिगत सुधार गर्नुपर्ने सेनाको माग छ। हेटौंडा उद्योग पुनः सञ्चालन गर्न दिनेमा प्रधानमन्त्री दाहाल निकै सकारात्मक रहेको र आगामी मन्त्रिपरिषद् बैठकबाट त्यसबारे निर्णय गराउने बचन दिएको स्रोतले बतायो। तर, सेनाले गरेको अध्ययनले हेटौंडा कपडा उद्योग बन्द हुनुमा आन्तरिक वा बाह्य सुरक्षाको कारण देखाइएको छैन। बजार व्यवस्थापन हुन नसक्नु, प्रविधिको समयसापेक्ष आधुनिकीकरण हुन नसक्नु, लोडसेडिङ हुनु, आवश्यक्ताभन्दा धेरै जनशक्ति हुँदा आर्थिक भार पर्नु र व्यवस्थापकीय क्षमतामा कमी भएका कारण उद्योग बन्द हुन पुगेको सेनाको अध्ययनले देखाएको छ। यसअघि सरकारले गरेका अध्ययनले पनि यिनै समस्या देखाएका थिए। राजनीतिक हस्तक्षेप, कार्यकर्ता भर्ती केन्द्र र लापरबाहीका कारण सरकारी उद्योग थला परेको विगतका अध्ययनले पनि देखाइसकेको छ। सेनाले चलाउला त उद्योग ? कुनै बेला ब्रान्ड थियो हेटौंडा। कपडाको नामका कारण चर्चामा थियो। तर, राजनीतिक हस्तक्षेप, कार्यकर्ता भर्ती र लापरबाहीका कारण हेटौंडा उद्योग बन्द भयो। बजारमा हेटौंडा कपडा एकादेशको कथा भयो। डेढ दशकयताका सरकारले आफ्नो कार्यकालमा नछुटाएको एउटा काम हो, बन्द कपडा उद्योग सञ्चालनको घोषणा। तर, यो घोषणा प्रत्येक सरकारको सस्तो लोकप्रियताको नारामै सीमित भयो। यसपटकको सरकारले भने सेनलाई कपडा उद्योग सञ्चालन गर्ने दिने तयारी गरेको छ। ०६५ सालयता बन्द कपडा उद्योग सञ्चालनको तयारी अघि बढाएको यो पाँचांैंपटक हो। यस अवधिमा पटकपटक गरी कपडा उद्योग सञ्चालनका लागि सम्भाव्यता अध्ययन तथा मर्तको नाममा १५ करोड रुपैयाँ बढी खर्च भइसकेको छ। प्राविधिकहरू पुरानै मेसिनबाट उद्योग पुनः सञ्चालनको सम्भावना नरहेको बताउँछन्। खारेज भइसकेको हेटौंडा कपडा उद्योग पुनः सञ्चालनमा ल्याउन आर्थिक वर्ष २०६५६६ को बजेटबाट घोषणा अभियान सुरु भएको हो। तत्कालीन अर्थमन्त्री डा बाबुराम भट्टराईले कपडा उद्योग पुनः सञ्चालन गर्ने बजेटमार्फत घोषणा गरेका थिए। उक्त घोषणाबाट उत्साहित भएका स्थानीय र कपडा उद्योगको बिगतमा उत्पादन प्रयोग गरेकाहरू उद्योगको पुनर्जीवन बजेट भाषणमै सीमित भएपछि निराश भए। अर्थ मन्त्रालयका सहसचिवको नेतृत्वमा गठित चार सदस्यीय छानबिन समितिको प्रतिवेदनको आधारमा अर्थ मन्त्रालयले आठ करोड २९ लाख बजेट निकासासमेत गरेको थियो। फेरि २०७३ सालमा तत्कालीन उद्योगमन्त्री नवीन्द्रराज जोशीले पनि उद्योग सञ्चालनको सम्भाव्यता अध्ययन गर्न समिति बनाए। २०७५ सालमा तत्कालीन उद्योगमन्त्री मात्रिकाप्रसाद यादवले पुनः कपडा उद्योग सञ्चालनमा चासो देखाउँदै नेपाली सेनासहितको संलग्नतामा उद्योग सञ्चालनका लागि अध्ययन गर्न एक कार्यदल बनाए। उक्त समितिको अध्ययन प्रतिवेदन पनि सुझावमै सीमित भयो। नेपाली सेनासँगै चीनको एक टोलीले पनि उद्योग सञ्चालनमा चासो देखाएको थियो। तर, चीनले पुनः सञ्चालनको सम्भावना न्यून देखेपछि पछि हट्यो। आर्थिक वर्ष ०७९८० को लागि तत्कालीन अर्थमन्त्री जनार्दन शर्माले प्रस्तुत गरेको बजेट भाषणमा पनि कपडा उद्योग सञ्चालनको घोषणा गरे। सरकारी कर्मचारीले हेटौंडा कपडा उद्योगबाट उत्पादन भएको पोसाक लगाउनुपर्ने नीतिसहित उपयुक्त मोडलमा पुनः कपडा उद्योग सञ्चालन ल्याउने घोषणा गरिएको थियो। ०७९ जेठमा उद्योग मन्त्रालयले कपडा उद्योग सञ्चालनबारे अध्ययन गर्न मन्त्रालयका सहसचिव बाबुराम गौतमको संयोजकत्वमा कार्यदल बनाएको थियो। उक्त समितिको प्रतिवेदन पनि सार्वजनिक भएन। दुई पटक खारेजी हेटौंडा औद्योगिक क्षेत्रस्थित हेटौंडा कपडा उद्योग बन्द भएको २३ वर्षमा दुई पटक उद्योग खारेजीको निर्णय भइसकेको छ। ०६६ कात्तिक १८ मा मन्त्रिपरिषद्को निर्णयमार्फत कपडा उद्योगको खारेजी प्रक्रिया दोस्रोपटक अघि बढाएको थियो। ०६७ चैत ३० को मन्त्रिपरिषद् निर्णयबाट सरकारले उद्योगको भवन र भौतिक पूर्वाधार, सवारी साधन र जग्गाको मूल्यांकन कार्य अघि बढाएको थियो। मन्त्रिपरिषद्को ०६९ माघ १२ को निर्णयानुसार हेटौंडा औद्योगिक क्षेत्र व्यवस्थापन कार्यालयले उद्योग परिसर बाहिर रहेको २० बिघा ६ कठ्ठा जमिनमा २० वटा नयाँ उद्योग स्थापनाका लागि जग्गा वितरण गरेको थियो। कर्मचारी समस्या र राजनीतिक खिचातानीका कारण ०५० सालपछि उद्योग राम्ररी सञ्चालन हुन सकेन। २०५३ पछि घाटामा जान थालेको उद्योग अन्ततः २०५७ साल माघ १८ गते बन्द गर्ने सरकारले निर्णय गर्यो। त्यसको दुई वर्षपछि २०५९ सालमा सरकारले उद्योग खारेजीको प्रक्रियामा लगेको हो। उद्योगले वार्षिक २ सय ५० मेट्रिक टनका दरले सुती कपडा, बुट्टेदार र सेता कपडा र कोरा कपडा ११० लाख मिटर उत्पादन गथ्र्यो। ०३५ सालबाट उत्पादन चीन सरकारको १९ करोड रुपैयाँ सहयोग र नेपाल सरकारको एक करोड रुपैयाँ लगानीमा कपडा उद्योगले २०३५ सालमा परीक्षण उत्पादन सुरु गरेको थियो। २०३५ माघ ५ गते औपचारिक उद्घाटन भएको उद्योगले दुई दशकसम्म देशमा एकछत्र कपडाको बजार लिएको थियो। सुती धागो, कोरा, रंगीन, बुट्टेदार र सेतो कपडा आमउपभोक्ताको रोजाइमा पथ्र्यो। करिब १२ सय जनाले उद्योगबाट प्रत्यक्ष रोजगारी पाएका थिए। उद्योगको ४ सय ९२ रोपनी जमिन छ। तीमध्ये २ सय ३६ रोपनी हेटौंडा औद्योगिक क्षेत्र व्यवस्थापन कार्यालयको स्वामित्वमा छ। दुई दशक नाफामा चलेको कपडा उद्योग राजनीति र कर्मचारी भर्ती केन्द्र बन्दै गएपछि चरम घाटा बेहोर्दै बन्द भएको हो। चार वर्र्षदेखि सशस्त्र प्रहरी १४ नम्बर गुल्म बन्द कपडा उद्योगको भवनमा बस्दै आएको छ। बागमती प्रदेश सरकारको पहलमा सशस्त्र प्रहरीको गुल्म राखिएको हो। अब फेरि पुरानै मेसिनहरू प्रयोग गरेर उद्योग सञ्चालनको सम्भावना नरहेको उद्योग संघ मकवानपुरका निवर्तमान अध्यक्ष स्वागतराज प्याकुरेलले बताए। कपडा उद्योगको लागि तत्कालीन समयमा चिनियाँ सरकारले प्रयोग गरेका मेसिनहरू पुनः मर्मत गरेर पठाएको पूर्वकर्मचारीहरू बताउँछन्। पुरानै मेसिनहरूबाट उद्योग सञ्चालन सम्भव छैन, उद्योगका पूर्वइन्जिनियर आनन्दराम पौडेलले भने, यही मेसिनहरूको बजारमा पार्टस् नै पाइँदैन। उद्योगमा भएका चार सय ६० वटा तान मान्छेले चलाउने प्रविधिको रहेको उनले बताए। खण्डहर बन्यो बुटवल धागो कारखाना, सामान चोरी दैनिक ७ सय मजदुर ओहोरदोहोर गरिरहने बुटवल धागो कारखाना अहिले सुनसान छ। केही समय प्रहरीको गण बस्यो। पछि, कारखानाको भवनमा कोरोना अस्पताल चल्यो। कोरोना अस्पताल हटेपछि उद्योग पूर्णतः खाली छ। पुराना मेसिनमा जडान भएका तारहरू चोरी भएका छन्। कोरोना अस्पताल भएका समयमा झन्डै डेढ करोडको तारहरू चोरी भएपछि प्रहरीमा उजुरी दिइएको धागो कारखानाका प्रमुख डोलराज शर्माले बताए। तर, त्यसको अनुसन्धान हुन सकिरहेको छैन। नेपालको एक मात्रै धागो उद्योग नोक्सानमा पुगेपछि ०६६ सालमा पूर्णरूपमा बन्द भएको थियो। स्वदेशी कपास, स्वदेशी धागो र स्वदेशी सुतीको कपडा उत्पादन गरेर आत्मनिर्भर हुने योजनासहित ०४८ सालमा बुटवल धागो कारखाना सञ्चालनमा आएको थियो। तर, कमजोर व्यवस्थापनले कारखाना स्थापनाकालदेखि नै नाफामा जान सकेन। १४ वर्षअघि उद्योग बन्द भयो। बन्द उद्योगमा अहिले थोत्रा मेसिनहरू सडिरहेका छन्। १४ वर्षयता सरकारको बजेट भाषणमा मात्रै सुनिने धागो कारखाना गुमनाम जस्तै छ। बुटवल धागो कारखानाका एक लगानीकर्ता तथा बुटवल उद्योग वाणिज्य संघका पूर्वअध्यक्ष नवराज श्रेष्ठ भन्छन्, नेपालगञ्जमा कपास खेती, बुटवलमा धागो र त्यही धागोले हेटौंडा कपडा कारखानाबाट कपडा उत्पादन गर्ने योजना सरकारको थियो। तर, धागो उत्पादन गर्ने कारखाना नोक्सानमा गएपछि ०६६ भदौबाट बन्द भयो। अस्तित्व जोगाउन संघर्षरत जुटमिल प्रधानमन्त्री प्रचण्डले रुग्ण उद्योगहरू चलाउने योजना बनाएपछि खण्डहरमा परिणत विराटनगर जुट मिल लिमिटेड सञ्चालन हुने अपेक्षा गरिएको छ। हाल दयनीय अवस्थामा रहेको जुट मिल सरकारको लगानी र सहजीकरण भए चल्न सक्ने पूर्वसञ्चालक समितिकाका सदस्यहरू बताउँछन। पूर्वसञ्चालक समिति सदस्य राजेन्द्र कार्की सरकारले तत्कालका लागि चाहिने रकम लगानी गरेमा मिल सञ्चालन हुनसक्ने अवस्थामै रहेको बताउँछन्। सरकारले लगानी गरिदिए मिल चल्ने अवस्थामै छ, तत्कालका लागि ३० करोडभन्दा बढी लगानी गर्नुपर्ने आकलन हाम्रो छ, उनले भने। जुटमिलका पूर्वअध्यक्ष वसन्त वन भने सरकारले जुटमिल चलाउन बजेट नदिए पनि सहजीकरण गरिदिनुपर्ने औंल्याउँछन्। मेसिनहरू सामान्य मर्मत गरेर व्यावसायिक हिसाबले चलाउँदा उद्योगले गति लिने उनको अनुमान छ। पर्याप्त मात्रामा कच्चापदार्थ आपूर्ति, पाटपुर्जाको उपलब्धता र केही प्राविधिक जनशक्ति थप भए दैनिक २० देखि २५ टन उत्पादन सजिलै गर्न सक्ने उनको भनाइ छ। यता, जुटमिलका पूर्वप्रशासन प्रमुख तारानाथ तिम्सिनाले जुटमिल चलाउनु भनेको सरकारका लागि फलामको चिउरा चपाउनुसरह रहेको बताए। उनले भने, जुट मिलभित्र पसिसक्नु छैन। मलाई मिल चल्छ जस्तो पनि लाग्दैन। जुटमिल चलाउने नाममा पाँच अर्ब रुपैयाँभन्दा बढीको सम्पत्ति हडप्ने षड्यन्त्र मात्रै भइरहेको हो कि ! मिल्सको सेयरमा सरकारको दुईतिहाइ बढी हिस्सा छ। व्यवस्थापनमा सरकार उदासीन हुँदा संरचनाहरू जीर्ण भएर काम नलाग्ने अवस्थामा पुगिसकेका छन्। यसैले पनि उद्योग पुनः सञ्चालन गर्न असम्भवजस्तै रहेको तिम्सिनाको भनाइ छ। राजनीतिक खिचातानीमा परेर धर्मराएको विराटनगर जुट मिल अस्तित्व रक्षाका लागि वर्षौंदेखि संघर्षरत छ। इतिहास संगालेर चम्किनुपर्ने उद्योग स्थापनाको ८७ वर्ष पूरा गर्दै गर्दा डरलाग्दो खण्डहरमा परिणत भएको छ। ३० असार १९९३ मा स्थापना भएको उक्त जुट मिल्स पटकपटक राजनीतिक हस्तक्षेपको मारमा परेको हो। एक सय चार वर्षे राणा शासनको अन्त्य गर्ने अभियानको थालनी भएको थलोको रूपमा परिचित यो जुट मिल कुनै बेला नेपालकै पहिलो उत्पादनमुखी कारखाना थियो। कोमामा गोरखकाली रबर उद्योग गत वर्ष प्रधानमन्त्री प्रचण्ड गोरखामा चुनाव प्रचारप्रसारमा हिँड्दा गोरखकाली रबर उद्योग पुनःसञ्चालन गर्ने भाषण गरेर भोट मागे। मतदाताले पनि पत्याए र भोट खन्याए। तर एक वर्ष बित्दा पनि उद्योग चलाउने कुनै सुरसार नेदेखे पनि मतदाता निराश छन्। कुनै बेला नेपालको ४० प्रतिशत टायरको माग धानेको गोरखकाली रबर उद्योग अहिले कोमामा छ। गोरखा नगरपालिका १३ मझुवाको ७३० रोपनी क्षेत्रफलमा फैलिएको रबर उद्योगको अहिले धुकधुकीमात्र बाँकी छ। २०७१ सालको चैत २३ गतेबाट उत्पादन बन्द भएको यस उद्योग २०७२ को भूकम्पपछि पूर्णरूपमा बन्द भएको हो। २०४२ सालमा १ करोड १४ लाख रुपैयाँमा खरिद गरिएको ६ सय ८२ रोपनी जग्गा बेवारिसे बनेको छ। उद्योग खयरको जंगलले ढपक्कै छोपेको छ। करोडौंका मेसिनमात्र होइन, करोडौंका भवन पनि थोत्रिएका छन्। टायर उत्पादनको काम नहुँदा मेसिन र कच्चापदार्थ कवाडीमा परिणत भएको छ। हामीलाई उद्योगभित्रको मेसिन रेखदेख गर्ने अनुमति छैन, सुरक्षा गार्ड गंगाप्रसाद गौतम भन्छन्, उद्योगको कम्पाउन्ड वरिपरिको सुरक्षा गर्ने जिम्मेवारी मात्रै पाएका छौं। राज्यको अर्बौंको सम्पत्ति धुलोमाटो भएको टुलुटुलु हेरेर बस्नुपर्दा मन भक्कानिने उनी बताउँछन्। गुड्दागुड्दैका चारवटा गाडी र केही मोटरसाइकल उद्योगभित्र थोत्रिएका छन्। उद्योगभित्रको झाँडी जंगली जनावरको बासस्थान बनेको छ। एक्लै उद्योग परिसर चाहार्न सुरक्षा गार्ड पनि डराउने अवस्था छ। कार्यालय, उत्पादन कक्ष, प्रशोधन कक्ष, स्टोरलगायत सबै कोठाचोटा ह्वाङ्गै छन्। उद्योगमा व्यावसायिक उत्पादन २०५० को भदौबाट भएको स्थापना कालदेखि त्यहाँ काम गरेका मजदुर ईश्वर परियार बताउँछन्। सो उद्योग नेपाल सरकारको ३८ प्रतिशत, साल्ट ट्रेडिङ कर्पोरेसनको ३८ प्रतिशत, पब्लिक सेयर २० प्रतिशत र बाँकी राष्ट्रिय वाणिज्य बैंक, नेपाल बैंक, नेपाल आयल निगम, हिमाल सिमेन्ट र एनआईडीसीको करिब ५० करोड लगानीमा ४० को दशकमा स्थापना भएको थियो। रसियन प्रविधिको यो रबर उद्योग चिनियाँ निर्माण कम्पनी चाइना नेसनल कन्स्ट्रक्सन कम्पनी(सीएनसीसी)ले निर्माण गरेको थियो। २४ घण्टामा ६२४ थान टायर उत्पादन गर्नसक्ने क्षमता भएको रबर वार्षिक ट्रक टायर ८० हजार र अन्य प्रकारका ४० हजार टायर उत्पादन क्षमता रहेको यो उद्योगले सुरुसुरुमा वार्षिक लक्षित ८८ हजार थान टायर उत्पादन गरेर रेकर्ड कायम गरेको थियो। त्यतिबेला उद्योगमा ४५४ जना कर्मचारी, मजदुर कार्यरत थिए। उद्योगको नारायणगढ, पोखरा, विराटनगर, काँकडभिट्टा, इटहरी, वीरगञ्ज, बुटवल, भैरहवा, नेपालगञ्जलगायत प्रमुख सहरमा ३० ठाउँमा बिक्री डिपोहरू थिए। नेपालमा टायरको ४० प्रतिशत बजार हाम्रै उत्पादनले ओगटेको थियो, तत्कालीन जिएम विनोदकुमार तिवारी भन्छन्, २०५४ सालतिर उद्योग नाफामा गएर सीएनसीसीलाई ५० करोड लोन पनि तिरेको हो। स्थापनाको १४ वर्षसम्म नाफामा रहेको उद्योग २०६२०६३ पछि राजनीतिक हस्ताक्षेपका कारण १० वर्ष नपुग्दै बन्द भयो। एमाले सरकारका बेला लक्ष्मीदास मानन्धरलाई सञ्चालक समितिको अध्यक्ष बनाएपछि उद्योगको टायरमा ब्रेक लागेको थियो। फेरि रबर उद्योगका विषयमा अनभिज्ञ पाँचौं तहका दिनेशकुमार बर्तौलालाई एक्कासि १० औं तहका जिएम रहने ठाउँमा महाप्रवन्धक बनाएर राजनीतिक विजारोपण भएको थियो। त्यसपछि माओवादीले राजनीतिक अखडा बनायो। व्यवस्थापन लथालिंग हुन थालेपछि मजदुर कर्मचारी उद्योग बन्द गरेर राजनीतिक आन्दोलनमा जान्थे। माओवादीका तत्कालीन जिल्ला सेक्रेटरी चूडामणि खड्काले रबर उद्योगको क्वाटरलाई आफ्नो क्वाटर बनाए। उद्योग राजनीति गर्ने थलो नै हुन थाल्यो। निजीकरण भएका उद्योग १ भृकुटी कागज कारखाना २ हरिसिद्धि इँटा टायल कारखाना ३ बाँसबारी छाला जुत्ता कारखाना ४ नेपाल ल्युब आयल ५ नेपाल ढलौट लिमिटेड ६ श्री रघुपति जुट मिल ७ चलचित्र विकास कम्पनी ८ बालाजु कपडा उद्योग ९ काचो छाला संकलन तथा बिक्री केन्द्र १० नेपाल बिटुमिन तथा व्यारेल उद्योग ११ नेपाल चिया विकास निगम १२ भक्तपुर इँटा टायल कारखाना लिमिटेड १३ लुम्बिनी चिनी कारखाना १४ विराटनगर जुट मिल १५ नेपाल रोजिन एन्ड टार्पेन्टाइन लिमिटेड (२०७७ मा रुग्ण उद्योग पहिचान, वर्गीकरण र पुनरुत्थान, पुनर्निर्माण तथा व्यवस्थापाका लागि सरकारलाई सुझाव दिन बनेको समितिको प्रतिवेदनका आधारमा) कस्तालाई भनिन्छ रुग्ण उद्योग ? (क) ऋणको सावाँ तिर्न नसकेको (ख) पुँजीको अनुपातमा ऋणको मात्रा अस्वाभाविक रूपमा बढी भएको (ग) नेपाल धितोपत्र बोर्डमा सूचीकृत भएका उद्योगहरूको हकमा अंकित मूल्यभन्दा बजार मूल्य कम भएको (घ) पछिल्लो तीन वर्ष पारबिन्दु (ब्रेक इभन प्वाइन्ट) भन्दा तल्लो अवस्थामा उत्पादन भएको (ङ) प्राकृतिक प्रकोप वा अन्य काबु बाहिरको अवस्थाले उद्योग सञ्चालन हुन नसक्ने (च) अन्तर्राष्ट्रिय औद्योगिक वा वाणिज्यसम्बन्धी नीतिगत व्यवस्थामा परिवर्तन भई उद्योगको उत्पादनले अन्तर्राष्ट्रियस्तरमा प्रतिस्पर्धा गर्न नसकेको ।  कृष्ण सारु मगर हेटौंडा,लक्ष्मण पोखरेलबुटवल,शिव उप्रेतीगोरखा, माधव काफ्ले विराटनगर"
"हचुवामा जग्गा वर्गीकरण, पाखोपखेरामा करको बोझ","गोरखा : पालुङटार नगरपालिका८ का शिव ओलियाले एक ग्राहकलाई पाँच रोपनी जग्गा ११ लाखमा बिक्री गरे। राजीनामा पास गर्न मालपोत जाँदा प्रतिरोपनी ६ लाखका दरले ६६ लाख मूल्य कायम गरी दुई लाख रुपैयाँ राजस्व तिर्नुपर्ने देखियो। सडकले नछोएको पाखोबारीलाई पनि दुई लाख राजस्व तिर्नुपर्ने भएपछि कारोबारै नगरी फर्किए। ९ नम्बर वडाका सीताराम अधिकारी पनि केही दिनअघि १४ रोपनी सट्टीपट्टीका लागि आफ्नै परिवारसँग मालपोत गए। त्यहाँका कर्मचारीले प्रतिरोपनी ६ लाखका दरले कारोबार भएको देखाएर राजस्व तिर्नुपर्ने बताएपछि उनीहरू पनि त्यत्तिकै फर्किए। हाम्रो जग्गा मुख्य सडकले पनि छुँदैन। सहायक सडकले पनि छुँदैन। सहायक बाटोबाट ८० मिटर वरपर पनि पर्दैन। तर, आवास क्षेत्र भनेर बढी राजस्व तिर्नुपयो, अधिकारीले भने, प्रतिरोपनी ८० हजारमा किनबेच हुन मुस्किल हुने जग्गालाई प्रतिरोपनी ६ लाखका दरले कारोबार भएको भनेर तीन लाख राजस्व तिर्नुपर्दा हामीजस्ता सर्वसाधारणको ढाड सेकिने भयो। नगरपालिकाले यो के गरेको हो ? अधिकारी र ओलियाजस्ता पालुङटारका धेरै व्यक्ति जग्गाको वर्गीकरणपछि जग्गाको किनबेच, अंशबन्डा तथा सट्टापट्टा गर्न नसक्ने भएका छन्। हाम्रो वडाभित्र एकदुइटा गाउँले पाराका भट्टी बजार मात्र छन्। तर, सबै जग्गा आवास क्षेत्रभित्र राखेर वर्गीकरण गर्नाले सर्वसाधारण अंशबन्डासमेत गर्न नसक्ने भए, ९ नम्बरका वडाध्यक्ष भेजराज पाण्डे भन्छन्, जग्गाको वर्गीकरण गर्न आउने टोलीले हचुवाका भरमा सबै जग्गालाई आवास क्षेत्रमा राखिदिएछन्। अहिले सर्वसाधारण कारोबार गर्न नसक्ने भएर मेरो टाउको खाइरहेका छन्। आफूले यस विषयमा नगरसभामा पनि कुरा उठाएको तर आफ्नो आवाज कसैले नसुनेको गुनासो उनले गरे। हाम्रो वडा नम्बर ९ मा सबै पाखापखेरा रोपनीको ४० हजार, ५० हजारमा बिक्री हुन पनि मुस्किल छ। तर, ६ लाखमा किनबेच भएको भनेर रसिद काट्नुपर्दा जग्गाको मूल्यभन्दा राजस्व बढी तिर्नुपर्ने अवस्था भयो, उनले भने, यो जग्गा वर्गीकरण नगरपालिकाले पुनर्विचार गर्नै पर्छ। नत्र नगरपालिकाले आन्दोलनको सामना गर्नुपर्छ। वडा नम्बर ६, ७ र ८ मा पनि समस्या उस्तै हो। कृषि ज्ञानकेन्द्रले लिची कृषि पकेट क्षेत्र घोषणा गरी अनुदान दिएर कार्यक्रम लागू गरिरहेको ठाउँलाई पनि आवास क्षेत्रमा वर्गीकरण भएको छ। हाम्रो वडाको कुरा त भन्न पनि लाज लाग्छ। कृषि ज्ञान केन्द्रले कृषि पकेट क्षेत्र भनेर किसानहरूलाई अनुदान दिएर कार्यक्रम लागू गरिरहेको छ। तर, नगरपालिकाले आवास क्षेत्र भनेर वर्गीकरण गरिदियो, वडाध्यक्ष होपबहादुर नेपालीले भने, अब एकातिर प्रतिरोपनी एक लाखमा पनि किनबेच हुन मुस्किल पर्ने जग्गालाई प्रतिरोपनी ६ लाखमा कारोबार भएको भनेर राजस्व तिर्नुपर्दा सर्वसाधारणको ढाड सेकिने भयो। अर्कातिर किसानले लिची पकेट क्षेत्र भनेर विभिन्न कृषि सामग्री तथा नगद अनुदान पाउने गरेका थिए। त्यो पनि समाप्त हुने भयो। जता पनि समस्यै समस्या भयो। जग्गा वर्गीकरणको पुनरावलोकन गर्नुपर्ने माग उनको पनि छ। वडातहबाट सर्वदलीय रायसुझाव संकलन गरेर मात्र जग्गा बर्गीकरण गरिएको मेयर विवश चिन्तनको तर्क छ। त्यसअघि कार्यपालिका सदस्यहरू रहेको वर्गीकरण समितिले धेरै चरणमा बैठक गरेको उनले सुनाए। आवास क्षेत्र बनायो भने जग्गाको मूल्यांकन बढी हुन्छ भन्ने लोभले पहिले आवास क्षेत्र बनाउन जोड गरे। अहिले फसाद पयो भन्दै छन्, मेयर चिन्तनले भने, हामीले आफूखुसीले वर्गीकरण गरेकै होइनौं। वर्गीकरणका लागि सिफारिस गर्न सबै वडाअध्यक्षहरूलाई जिम्मा दिएका हौं। आफूले पनि यस विषयमा धेरैपटक कार्यपालिका बैठक बसालेको उनको भनाइ छ। जताततैबाट आवास क्षेत्रमा बर्गीकरण गरिदिन माग भई आयो। सबैबाट सुझाव आइसकेपछि पनि हामीले तीन महिना अझै पुनर्विचार गर्न समय दियौं, उनले भने, मुख्यमन्त्रीलाई समेत भेटेर गाउँका मान्छेले कुरा नबुझेर सबै जग्गालाई आवास क्षेत्रको सिफारिस भई आयो, समस्या हुने भयो भनेर अवगत गरायौं। कतिपय ठाउँमा हामी आफैं पनि गएर कृषि क्षेत्रलाई आवास क्षेत्र नबनाउन आग्रह गर्यौं, तर त्यतिबेला आवास क्षेत्र बनाउन होडबाजी नै चल्यो। अहिले राजस्व तिर्न नसकेपछि मात्र चेत आयो। पुनरावलोकनका लागि सम्बन्धित ठाउँमा पहल गर्ने उनले बताए। पुनरावलोकनका लागि पहल त गरौंला। तर, सजिलोचाहिँ छैन, मेयर चिन्तनले भने।"
सर्वोत्तम सिमेन्टको आईपीओ बाँडफाँट,"काठमाडौं : सर्वोत्तम सिमेन्टले वैदेशिक रोजगारीमा रहेका नेपालीका लागि बिक्री गरेको आईपीओ बाँडेको छ। बिक्री प्रबन्धक ग्लोबल आईएमई क्यापिटलले बुधबार आईपीओ बाँडफाँट गरेको हो। सर्वोत्तमले सर्वसाधारणमा बिक्री गरिने कुल कित्ता आईपीओमध्ये पहिलो चरणमा वैदेशिक रोजगारीमा रहेका नेपालीसँगै उद्योग प्रभावित स्थानीय तथा खानी उत्खनन् प्रभावित क्षेत्रका स्थानीयका लागि आईपीओ बिक्री गरेको थियो। तर यसमध्ये स्थानीयमा भने बिक्री अवधि अझै माघ २५ गतेसम्म बाँकी छ। वैदेशिक रोजगारीमा रहेका नेपालीमा जारी गरिएको आईपीओ खरिदमा ३३ हजार ८ सय २४ जनाले २१ लाख ३९ हजार २ सय २० कित्ता सेयर परेको प्रबन्धकले बताएको छ। प्रबन्धकका अनुसार जम्मा आवेदकहरूमध्ये १४ जनाको आवेदन रीतपूर्वक नभएकाले रद्द गरिएको छ। मागभन्दा बढी आवेदन प्राप्त भएकाले गोलाप्रथाको माध्यमबाट ५ हजार ३ सय ४० जनामा ५० कित्ताका दरले आईपीओ बाँडफाँट गरिएको बिक्री प्रबन्धकले जानकारी दिएको छ। बुक बिल्डिङ विधिमार्फत बिक्री गरेको आईपीओ बाँडफाँटमा न्यूनतम ५० कित्ताको नीति लागू भएको हो, प्रबन्धकले जनाएको छ। यस कम्पनीले नेपालमा पहिलो पटक बुक बिल्डिङ विधिबाट आईपीओ जारी गरेको हो। पहिलो चरणमा योग्य संस्थागत लगानीकर्ताका लागि प्रतिकित्ता ४ सय १ रुपैयाँमा आईपीओ बिक्री गरेको कम्पनीले दोस्रो चरणको आईपीओको मूल्य भने प्रतिकित्ता ३ सय ६० रुपैयाँ ९० पैसामा आईपीओ बिक्री गरेको हो। संस्थागत लगानीकर्तामा बिक्री भएको मूल्यभन्दा १० प्रतिशत कम मूल्यमा दोस्रो चरणको आईपीओ बिक्री गरेको हो। सर्वोत्तम सिमेन्टीले २०७१ फागुन १ गतेदेखि सिमेन्ट तथा क्लिंकर उत्पादन गरिरहेको छ। यसले डेनमार्कको भीआरएम प्रविधि प्रयोग गरेको बताएको छ। सो उद्योगका अनुसार नवलपरासी, सुनवल नगरपालिका वडा नं ११, जोडेनीमा कम्पनीले सञ्चालन गरिरहेको उद्योगको उत्पादन क्षमता प्रतिदिन तीन हजार टन क्लिंकर र तीन हजार टन सिमेन्ट छ।"

शीर्षक,विवरण
रोगअनुसार उपचार होमियोप्याथी,"होमियोप्याथीको एक अन्य नाउँ सदृश विधान चिकित्सा पनि हो। होमियोप्याथी प्राकृतिक सिद्धान्तमा आधारित वैज्ञानिक चिकित्सा पद्धति हो। होमियोको अर्थ हुन्छ, समान। कुनै पनि रोगको उपचार गर्दा रोगीमा कुन प्रकारका लक्षण देखिन्छ, त्यस्तै प्रकारको समान लक्षण उत्पन्न गराउन सक्ने औषधिको सूक्ष्म मात्रा प्रयोग गरी रोगीलाई निको पार्ने विधि नै होमियोप्याथी हो। समानताको सिद्धान्तअनुसार कुनै पदार्थ स्थुल रूपमा सेवन गर्नाले स्वस्थ्य व्यक्तिमा जुन प्रकारको रोगका लक्षण उत्पन्न हुन्छन्, त्यसै प्रकारको लक्षण भएको रोगी व्यक्तिलाई सोही पदार्थबाट बनेको औषधिको सूक्ष्म मात्राको सेवनले पूर्णरूपले स्वस्थ्य तुल्याउँछ। यसैकारण होला, होमियोप्याथीको एक अन्य नाउँ सदृश विधान चिकित्सा पनि हो। हुन त एलोप्याथीका जन्मदाता हिपोक्र्याटले पनि आफ्नो आलेखमा सिमिलिया सिमिलिवस क्युरेटर सिद्धान्तको उल्लेख गरेको पाइन्छ (उनले भनेका छन् देएर इज टु सिस्टम अफ ट्रिटमेन्ट, वन इज द डिससिमिलर एन्ड अदर इज सिमिलर। तर समान गुणले नै समान गुणलाई नष्ट गर्छ भन्ने कुरालाई व्यावहारिक रूपमा प्रस्तुत गर्ने डा हेनिमेन हुन्। यसको आविष्कार सन् १७९० मा जर्मनीका एलोप्याथिक चिकित्सक डा स्यामुयल हेनीमेनले गरे। यो चिकित्सा विधि अस्तित्वमा आएको लगभग २३० वर्ष बढी नै भएको छ। विश्व स्वास्थ्य संगठनको भनाइअनुसार होमियोप्याथी चिकित्सा विश्वमा प्रयोग हुने एलोप्याथीपछिको दोस्रो चिकित्सा पद्धति हो। विश्वका सयभन्दा बढी मुलुकमा ६० करोड मानिस होमियोप्याथिक औषधिको प्रयोग गरिरहेका छन्। सर्भेअनुसार विश्वको हरेक चौथो व्यक्ति होमियोप्याथी चिकित्सामा विश्वास गर्छन्। यस चिकित्साबाट पूर्ण स्वास्थलाभ गरिरहेका छन्। होमियोप्याथी विश्वमा हानिरहित, निको भइसकेको रोग पुनः बल्झिने सम्भावना नहुने, रोगलाई जरैबाट निर्मूल पार्ने, दूरगामी लाभदायक उपचार, तुरुन्त प्रभावकारी एवं कम खर्चमा सर्वसुलभ औषधिको उपलब्धताको कारण चिकित्साको क्षेत्रमा लोकप्रिय छ। बिरामी भएपछि उपचार अनेक प्रकारले गराउन सकिन्छ। संसारमा रोगोपचारका प्रचलित चिकित्सा बिधिहरू एलोप्याथी, होमियोप्याथी, आयुर्वेदिक, युनानी, प्राकृतिक चिकित्सा इत्यादि छन्। कुनै पनि चिकित्सा बिधिबाट उपचार गराउन सकिन्छ। अमुक पद्धति सबैभन्दा राम्रो छ वा अमूक पद्धति सबैभन्दा खराब छ, यो भन्नु बिल्कुल गलत हो। यो व्यक्ति विशेषमा भर पर्ने कुरा हो। उसलाई कुन चिकित्सा विधिबाट आराम मिल्छ ? अन्य चिकित्सा विधिमा रोगको उपचार मात्र गरिन्छ, रोगीको उपचार होमियोप्याथीमा गरिन्छ। रोगीको परीक्षण तथा प्याथोलोजिकल टेस्टको आधारमा रोगको वर्गीकरण गरी अमूक रोगको उपचार गरिन्छ। तपाईं यदि कुनै होमियोप्याथिक चिकित्सककहाँ जानुभयो भने उसले तपाईंसँग लगभग एक घन्टासम्म सोधपुछ गर्न सक्छ। प्रश्न यस्ता हुन सक्छन् कहाँ दुख्छ ? कुन बेला दुख्छ ? बिहान, दिउँसो, साँझ या राति ? दुखेको बेला के गर्दा दुखाइमा कमी भएको अनुभव हुन्छ ? घरभित्र या बाहिर आराम गर्दा या हिँड्डुल गर्दा ? टाउको दुखाइसँगै अरू पनि केही समस्या छ कि वाकवाक लाग्नु, बान्ता आउनु, रिँगटा लाग्नु, आँखाको दृष्टि कमजोर हुनु। कब्जियत छ कि ? महिलाको हकमा भए महिनावारी समयमा हुन्छ कि हुन्न ? भोक, प्यास, निन्द्रा, दिशा, पिसाब कस्तो छ ? आदि। होमियोप्याथीमा रोगीको शारीरिक एवं मानसिक लक्षण समूहको विश्लेषण गर्न होमियोप्याथिक सफ्टवेयर (कम्पुटर वा मोबाइल सेट) को सहयोग लिइन्छ। विश्लेषणपश्चात् जुन औषधिसँगको लक्षण समूह रोगीको लक्षण समूहसँग बढी मिल्छ, उही एकल औषधिको सूक्ष्म मात्राको सेवन गर्नाले रोगी पुनः आफ्नो स्वस्थ्य अवस्थामा फर्किन सहयोग पुग्छ। यही कारण हो कि एउटै रोगबाट पीडित पाँचजना भिन्नभिन्न बिरामीलाई उनीहरूको प्रकृतिअनुसार बेग्लाबेग्लै औषधि दिइन्छ। यसैगरी भिन्न रोगबाट पीडित धेरैजसो रोगीलाई लक्षण समानताको आधारमा एउटै औषधिको प्रयोगले पनि रोग निको पार्न सकिन्छ। रोगको नाउँ जे पनि हुनसक्छ। रोगको होइन, होमियोप्याथीले रोगीको उपचार गर्छ। होमियोप्याथी चिकित्सा पद्धतिमा रोगको निदान गर्ने प्रक्रिया अन्य चिकित्सा प्रणालीभन्दा अलिक भिन्न छ। यसमा बिरामीलाई समष्टिगत रूपमा ध्यानमा राखेर कुनै पनि रोगको निदान गरिन्छ। जसमा रोगीको शारीरिक परीक्षण, आवश्यकताअनुसारको ल्याबटेस्ट गराइन्छ। चिकित्सककहाँ रोगी जुन समस्या लिएर आएको हुन्छ, त्यसलाई केस टेकिङअन्तर्गत टिपोट गरिन्छ। मानसिक एवं शारीरिक लक्षणको अलावा रोगीको रिस, द्वेष, स्वभाव, पेसा, सामाजिक अवस्था, पारिवारिक इतिहास, व्यक्तिगत हिस्ट्री, मेडिकल हिष्ट्री आदि कुरा होमियोप्याथिक चिकित्सकले जान्नुपर्ने हुन्छ। यो व्यक्तिपूरक चिकित्सा भएकाले समष्टिगत रूपमा एउटा व्यक्ति विशेषको सिंगो जीवनको अध्ययन गर्नुपर्ने हुन्छ। यस क्रममा एकदेखि डेढ घन्टा समय लाग्न सक्छ। प्रत्येक चिकित्सा विज्ञानको आफ्नै कार्यक्षेत्र र सीमा हुन्छ। कुनै पनि चिकित्सा पद्धति आफैंमा परिपूर्ण छैन। भनाइ नै छ, कतै उपचार हुन नसकेको रोग पनि होमियोप्याथिकबाट ठीक हुन्छ। केही हदसम्म यो ठीक भए पनि होमियोप्याथिक चिकित्साको पनि आफ्नो केही सीमा छ। दुर्घटनाग्रस्त केसेज, दाँतसम्बन्धी समस्या (दाँत उखेल्नु, दाँत सफा गर्नु, फिलिङ, नक्कली दाँत लगाउनु, ब्रिजिङ) यसबाट उपचार हुँदैन। यस्तै गम्भीर किसिमका सर्जिकल रोग, हर्निया, हाइड्रोसिल, थर्डग्रेडको पाइल्स, सर्पदंश, कुकुरले टोकेको, विषपान गरेको, आगोले डढेको, सिभियर इनफेक्सन केस, निमोनिया, क्षयरोग, हार्टअटेक, सिपिओडी आदि रोगबाहेक अन्य सबै रोगको उपचार गर्न होमियोप्याथी पूर्णरूपले सक्षम छ। बिरामी उपचारपछि निको हुन्छ, उसका आफन्तले कुन रोग लागेको हो, रोगको नाउँ थाहा पाउँछन्। निमोनिया भएको थियो, ठीक भयो। आज धेरैजसो व्यक्तिलाई केही रोगको नाउँसमेत थाहा छ। रोगकै कुरा गर्ने हो भने होमियोप्याथीबाट उपचार हुने रोगहरू निम्न छन्। यी रोगको उपचारमा होमियोप्याथी चिकित्सा अत्यन्तै प्रभावकारी छ। १ मनोविकार (साइकोलोजी), मनोविकृति (साइकेट्रिक), एकाग्रताको कमी (लस अफ कन्फिडेन्स), लस अफ मेमोरी, खिन्नता (डिप्रेसन), डर, घबराहट (फोबिया), तनाव (टेन्सन), हिस्टोरिया, अनिन्द्रा, घरिघरी हात धोइरहने। २ बालरोग (पेडियेट्रिक), दाँत आउने बेला हुने समस्याहरू, सुकेनाश (रिकेटस डिजिज) ओछ्यानमा पिसाब गर्नु (बेडवेटिङ), जुकाको समस्या। ३ महिलासम्बन्धी रोग (महिनाबारीको गडबडी, सेतो पानी बग्ने समस्या, ओभरियन सिस्ट, युटेरिन फाइब्राइड, स्तनमा गाँठो (फाइब्रोएडेनोमा), बाँझोपन (इनफर्टिलाइटी)। ४ छालासम्बन्धी रोग (डर्मोटोलोजी) डन्डिफोर, आर्टिकेरिया, रिङवर्म, एग्जिमा, अनुहारको चाया, सोरायसिस, लयुकोडर्मा, छालाको एलर्जी, मुसा आदि। ५ नाक, कान र घाँटी (इएनटी), टन्सिलाइटिस, कोल्डफ्लु, एलर्जिक राइनिटिस, क्रोनिक साइनुसाइटिस (पुरानो पिनास), नाकबाट कुनै गन्ध थाहा नपाउनु, इपिटेक्सिस (नाकबाट रगत आउनु), स्वर भासिनु तथा आवाजमा परिवर्तन हुनु। ६ छातीको रोग, खोकी, इस्नोफिलिया, ब्रोकियल अस्थमा। ७ हड्डी तथा जोर्नीको रोग (अर्थोपेडिक), गठिया बात (गाउट), जोर्नी सुनिनु (अर्थराइटिस), स्पोनोन्डोलाइटिस, कम्मरको दुखाइ (ब्याकपेन), सन्धिबात (ओस्टियो अर्थराइटिस), साइटिका पेन, असामान्य रुपले हड्डी बढ्नु (बोन ट्युमर)। ८ किड्नी तथा मुत्ररोग (नेफ्रोलोजी), रेनाल स्टोन, मुत्रमार्गको इन्फेक्सन (यूटीआई), प्रोस्टाइटिस (प्रोस्टेस्ट ग्रन्थी बढेको)। ९ यौनरोग (सेक्सुअल प्रोब्लम) शिघ्रपतन, नपुंसकता, स्वप्नदोष।"
गुणस्तरीय सडक कि एयरपोर्ट ?,"राष्ट्रको विकासको आधार भनेकै बाटो हो। बाटोबिना कहीँकतैको पनि विकासको सम्भावना हुँदैन। एयरपोर्टहरूको निर्माण बिस्तार तथा सुधारका कामहरू भइरहेछन्। करिब एक वर्षअघि भैरहवाको अन्तर्राष्ट्रिय एयरपोर्टको निर्माण सम्पन्न भयो। करिब ६ महिनाअघि पोखरामा अन्तर्राष्ट्रिय एयरपोर्टको उद्घाटन भयो। नेपालगन्ज एयरपोर्टमा नयाँ टर्मिनल भवनको निर्माण कार्य सुचारु गर्दै अन्तर्राष्ट्रिय उडान भर्ने रणनीतिमा छ। भइरहेका विमानस्थलहरूको आधुनिकीकरण र सुरक्षाको विषयलाई विकास गर्नु स्वाभाविक हो यात्रुहरूको चाप तथा सम्भावना हेरेर बिस्तार गर्नु पनि स्वाभाविक हो गरिनु पनि पर्छ तर यसरी हवाई यातायातको बिस्तार विकास गर्दै जाँदा सडक यातायातको स्तर उन्नति तथा आधुनिकीकरण गर्न भने कदापि भुल्नु हुँदैन। दुर्गम पहाडी क्षेत्र तथा हिमाली क्षेत्र जहाँ सडक यातायात निर्माणमा कठिनमा मात्र होइन, जोखिम पनि त्यत्तिकै हुन्छ। त्यस्तो ठाउँमा हवाई यातायातलाई प्राथमिकता दिइनुपर्छ। तर, सर्वसाधारणको प्रयोग तथा ढुवानीको प्रयोजन सडक यातायातलाई निरन्तर रूपमा निर्माण तथा विस्तार गर्नै पर्छ भने दूरदराजमा रहेका ऐतिहासिक, पर्यटकीय तथा सांस्कृतिक धरोहर रहेका गन्तव्यसम्म पुग्न सडक यातायातको नितान्त आवश्यकता देखिन्छ। मुख्य कुरो तत्काल प्राथमिकता सडकलाई दिने कि हवाई यातायातलाई दिने ? स्थान हेरेर आधार तय गर्नै पर्छ। नेपालमा ५३ एयरपोर्ट रहे पनि सञ्चालनमा ३३ मात्र छन्। आर्थिक रूपमा सम्भाव्य तथा जनसुविधालाई ध्यान नदिएर ठूलो लगानीमा बनाइने एयरपोर्ट राष्ट्रकै लागि ठूलो नोक्सानी हो। एयरपोर्ट निर्माण तथा सुधार केन्द्रीय राजधानीको दूरी हेरेरभन्दा पनि पर्यटकीय सम्भावना बोकेको स्थान तथा जनताका लागि सडक यातायात कठिन तथा धेरै जोखिम हुने स्थान हेरेर गर्नुपर्छ। पोखरामा ठूलो लगानीमा अन्तर्राष्ट्रिय एयरपोर्ट निर्माण सम्पन्न भएको छ। यो अहिलेलाई आर्थिक रूपमा सम्भाव्य त छैन तर पर्यटकीय सम्भावनालाई हेरेर क्षेत्रीय रूपमा हवाई यातायातको विकास गर्न सकिन्छ। प्रयास गर्ने हो भने भविष्यमा पर्यटकीय क्षेत्रको हब बन्न सक्छ। विश्वका कतिपय देशमा सार्वजनिक एयरपोर्टको अलावा निजी एयरपोर्टहरू पनि बन्ने गरेका छन्। तथ्यांकअनुसार अमेरिकामा करिब २० हजार एयरपोर्टहरू छन्। तीमध्ये ५ हजारमात्र सार्वजनिक एयरपोर्ट छन्। नेपालभन्दा करिब पाँच गुणा ठूलो तथा अमेरिकाकै एउटा ठूलो राज्य टेक्ससमा २४ वटा एयरपोर्ट छन्। त्यस्तै विश्वकै दोस्रो ठूलो देश क्यानडामा २६ वटा मात्र सार्वजनिक एयरपोर्ट छन्। जसमध्ये चार अन्तर्राष्ट्रिय एयरपोर्ट छन्। एउटा समृद्ध, सम्पन्न देश बेलायत नेपालभन्दा करिब डेढ गुना ठूलो छ। जहाँ ४० एयरपोर्ट छन् भने विश्वकै तेस्रो ठूलो देश तथा नेपालभन्दा ६५ गुना ठूलो देश चीनमा करिब २०० एयरपोर्ट छन्। विश्वका पर्यटनहरूको एउटा आकर्षक गन्तव्य इटालीमा ७७ एयरपोर्ट छन्। विकसित देशहरूमा एयरपोर्टहरू पनि छन् तर त्यहाँ आन्तरिक आवागमनमा सडक यातायात निकै महत्त्वपूर्ण मानिन्छ। देशका प्रमुख सहरहरू जोडने द्रुत गतिका राजमार्गहरू छन् भने ससाना सहरहरू तथा ग्रामीण बस्तीहरूमा पनि राजमार्गसम्मको पहुँचको तथा आन्तरिक आवतजावतको लागि सुन्दर पक्की सडक बनाइएको हुन्छ। विशेष परिस्थिति तथा विशेष व्यापारिक प्रयोजनबाहेक मानिस चारपाँच सय किलोमिटरसम्म यात्रा सडकबाटै रुचाउँछन्। त्यसमा पनि निजी गाडीमै। समयको पाबन्दीलाई हेरेर लामो यात्रा भने हवाई मार्गबाटै गर्छन्। विकसित देशहरूमा एयरपोर्टहरू पनि छन् तर त्यहाँ आन्तरिक आवागमनमा सडक यातायात निकै महत्तवपूर्ण मानिन्छ। देशका प्रमुख सहरहरू जोडने द्रुत गतिका राजमार्गहरू छन्। सडक यातायातको विकासबिना देशको विकासको कल्पना गर्न पनि सकिँदैन र राष्ट्रको विकासको आधार भनेकै बाटो हो। बाटोबिना कहीँकतैको पनि विकासको सम्भावना हुँदैन। जिल्लामा एयरपोर्ट बनाए पनि एयरपोर्टबाट स्थानीय बजार तथा ग्रामीण बस्तीमा सडक बनाउनै पर्छ। प्राकृतिक सुन्दरताले भरिएको नेपालमा त झन् पर्यटक हवाई यातायातभन्दा सडक यातायातमा रुचि राख्छन्। द्रुत गतिको सडक यातायातको अभाव भइरहेका सडक पनि जीर्ण तथा सुस्तगतिको मर्मतसम्भारका कारण पर्यटकले सडक यातायातको प्रयोग गरेर नेपालको वास्तविक प्राकृतिक सुन्दरताको अनुभूति गर्न पाइरहेका छैनन्। देशमा द्रुतगतिका सडकहरू निर्माण गरे काठमाडौंपोखरा (२०० किमी) करिब दुई घण्टा, काठमाडौं चितवन (१५० किमी) करिब डेड घण्टा, काठमाडौंवीरगन्ज (१३७ किमी) करिब डेड घण्टा, काठमाडौंनिजगढ (निर्माणाधीन द्रुतमार्गबाट ७३ किमी) एक घण्टाभन्दा कम समयमा, काठमाडौंलुम्बिनी (२९० किमी) करिब ३ घण्टा, काठमाडौंजनकपुर (२२५ किमी) करिब साढे दुई घण्टाभन्दा कममै पुग्न सकिन्छ। यसैगरी, पोखराजोमसोम (१५० किमी) डेढ घण्टा पुग्न सकिन्छ भने द्रुतमार्ग बनाए नेपालगन्जदेखि रारासमेत दुई घण्टा पुग्न सकिन्छ। द्रुतमार्गबाट नेपालको पूर्वमेचीदेखि महाकाली एकै दिनमा पुग्न सकिन्छ। नेपालको प्राकृतिक भूबनोटको कारण सडक निर्माण सहज भने छैन। तर, नेपालजस्तै देश स्विट्र्जरल्यान्ड, नेदरल्यान्ड चीनको तिब्बत तथा अन्य धेरै पहाडी मुलुकमा सडक यातायातको यसरी विकास गरिएको छ कि पर्यटक त्यहाँ पुगेपछि त्यहाँको प्राकृतिक सुन्दरता हेर्न सडक यातायात (बस वा ट्रेन) नै रोज्ने गर्छन्। अनुसन्धान प्रतिवेदनका अनुसार विश्वमा सबैभन्दा राम्रा सडकमध्ये गुणस्तरको आधारमा सिंगापुर, स्विट्र्जरल्यान्ड, नेदरल्यान्ड, हङकङ, पोर्चुगल पर्छन् भने सडक सञ्जालको आधारमा अमेरिका, साउदी अरेबिया, स्पेन, स्विडेन र दक्षिण अफ्रिका छन्। यसर्थ नेपालमा अहिले नयाँ नयाँ विमानस्थलको निर्माणभन्दा प्राथमिकताको आधारमा सडक यातायातलाई नै बिस्तार तथा गुणस्तरीय बनाउनु पर्छ। सञ्चालनमा रहेका र सम्भावना भएका एयरपोर्टहरूलाई स्तरोन्नति तथा व्यवस्थित गर्नुपर्छ। काठमाडौं एयरपोर्टको एयर ट्राफिक क्षमताभन्दा बढी भइसकेकाले यहाँबाट उड्ने बिमानहरू कहिल्यै समयमा उड्न सक्दैनन्। यहाँ अबतरण गर्ने बिमान केही क्षण आकासमै घुम्नुपर्ने अवस्था हरेक दिन देखिन्छ। यो समस्या समाधानका लागि यथाशीघ्र निजगढ वा काठमाडौंनजिक अन्य सम्भाव्य स्थानमा विमानस्थलको निर्माण सम्पन्न गरी अन्तर्राष्ट्रिय उडानहरूलाई स्थानान्तरण गर्नुपर्छ। हवाई यातायात सेवाको प्राथमिकता काठमाडौंसँग मात्र होइन, क्षेत्रीय स्तरमा एकापसमा जोडिनुपर्छ। आन्तरिक रूपमा पनि कनेक्टिङ फ्लाइटको अवधारणाको विकास गर्नुपर्छ। अब आउने दशक (२०८०२०९०) लाई सडक निर्माण दशक मनाऔं र देशभरमा सडक सञ्जालको बिस्तार गरौं। विकास आफैं गाउँगाउँमा पुग्ने छ।"
बजेटमा पनि केन्द्रकै सिको,"प्रदेशका बजेटले पुँजी निर्माणमा अपेक्षाकृत योगदान गर्न सकेनन्। केन्द्रको चालचलन प्रदेश र स्थानीय तहले सिक्दा बेथिति बढेको छ। संघीय सरकारपछि प्रदेशहरूले पनि आगामी आर्थिक वर्षको बजेट प्रस्तुत गरे। तर, संघीय सरकारकै लयमा। प्रदेशहरू आफैंले नवीन उपाय ल्याउलान्, प्रभावकारी प्रणाली विकास गर्लान् भन्ने अपेक्षा थियो। सबै प्रदेशको आफ्नै क्षमता, प्रकृति, कार्यशैली, विशेषता हुन्छन् र सोहीअनुसार बजेट तर्जुमा होला भन्ने पनि थियो। तर, वास्तविकतामा त्यसो भएनदेखिएन। सीमित स्रोत हुनाले प्रदेशले जोड दिने पुँजीगत खर्च कम भएको छ। चालू खर्च मै जोड दिइन थालियो। प्रदेशका बजेट प्रभावहीन हुन थाल्नुको मुख्य कारण यसको आकार नै हो। ठूलो बजेट घाटा राखेर ऋण लिने योजना अघि सारिन्छ। तर, ऋण कसरी र कहाँबाट लिने भन्ने टुंगो नहुनाले प्रदेशको बजेटले खासै नतिजा दिन सकेको छैन। उनीहरू डेफिसिट फाइनान्सिङको अभ्यास गर्ने प्रयासमा छन्। खर्च हुन नसकेको पैसा अर्को वर्षको स्रोतका रूपमा जोडिँदै गएको छ। बचतलाई अर्को वर्ष विनियोजन गर्न पाउने भएकाले पूरै खर्च गर्ने प्रयास हुँदैन। किनभने सबै स्रोत खर्च भयो भने अर्को वर्षका लागि हम्मेहम्मे हुनेछ। प्रदेशहरूले आफूले खर्च गर्न नसकेको फाइदा आफैंले लिइरहेका छन्। खर्च गर्ने हो भने जनताले फाइदा लिने थिए, तर त्यसो हुन सकेन। बजेटमा हिस्सा हेर्ने हो भने केन्द्रको भन्दा प्रदेशले पुँजीगत खर्चतर्फ बढी विनियोजन गरेको देखिन्छ। तर, प्रदेशका बजेट निकै सानो आकारका छन्। कतिपय प्रदेशको बजेट देशका केही जिल्लामा विनियोजन भएको भन्दा सानो छन्। एउटा संघीय मन्त्रालयको भन्दा सानो छ। यतिसानो बजेटले के नतिजा दिन्छ ? खर्च गर्ने प्रक्रिया त्यही हो। प्रणाली खर्चिलो छ। यसकारण प्रदेशका बजेटले पुँजी निर्माणमा अपेक्षाकृत योगदान गर्न सकेनन्। केन्द्रको चालचलन प्रदेशले सिके झैं स्थानीय तहले पनि उस्तै बेथिति सिकेका छन्। स्थानीय सरकारले पनि संघ र स्थानीय तहले झै बजेट बनाउने योजना बनाइरहेका छन्। प्रदेशको बजेटमार्फत सांसदहरूले विकास गर्नुपर्छ भन्ने सिकाइयो। जसरी तसरी सांसदलाई बजेट दिने काम भयो। विकासको मोडालिटी परिवर्तन गर्न थाल्यौं। सरकारी संयन्त्रलाई विश्वास गर्न छाड्यौं, संयन्त्रलाई प्रभावकारी बनाउन छाड्यौं। यसबाट स्थानीय तहले सिक्ने उही हो। वडाध्यक्ष छुट्टै सानो सरकारको प्रमुख भए पनि उनीहरूको स्थानीय तहको मन्त्री झैं भूमिका खेल्ने प्रयासमा छन्। स्थानीय तहबाट थप गम्भीर गल्ती पनि भइरहेको छ। पहिलो, समयमा बजेट आउँदैन। दोस्रो, समयमा आउने बजेट पनि नीति तथा कार्यक्रम झैं भइरहेको छ। केही समय अघि योजना सुनाएर पछि विनियोजन गर्ने अभ्यास भइरहेको छ। विस्तृत विश्लेषण गरेर, प्राथमिकता निक्र्योल गरेर बजेट ल्याइँदैन। होलसेल वा प्याकेजमा सबै कार्यक्रम पास गराइन्छ। राम्रो अभ्यास छँदैछैन। वडालाई मन्त्रालय जस्तो वा वडाध्यक्षलाई मन्त्री सांसदजस्तो व्यवहार भइरहेको छ। वडाध्यक्ष खासमा प्रत्यक्ष निर्वाचित कार्यकारी प्रमुख हुन्। तर, मन्त्रालयजस्तो बनाएर भाग लगाउने काम भइरहेको छ। पेस्की लिने र खर्च गर्ने प्रणाली हामीले चाहेका पनि होइनौं। यो सिकाउने काम संघीय सरकारले गरेको हो। स्थानीय तहले उपल्ला तहबाट राम्रो कामको सिको गरेको भए राम्रै हुन्थ्यो। तर, जे रोग केन्द्रमा थियो, प्रदेश र स्थानीय तह (पालिकामा) त्यही रोग लाग्न थालेको छ जुन हाम्रो लागि दुःखको कुरा हो। (प्राडा अधिकारी त्रिवि अर्थशास्त्र केन्द्रीय विभाग प्रमुख हुन्।)"
सप्तरी प्रिमियर लिग : उद्घाटन खेलमा रुपनी राइडर्स विजयी,"राजविराज : फिर्दोश अन्सारीको अलराउण्ड प्रदर्शनले आइतबारबाट राजविराजमा सुरु भएको सप्तरी प्रिमियर लिग खेलमा रुपनी राइडर्सको विजयी यात्रा आरम्भ भएको छ। सर्वाधिक ३ विकेट लिने क्रममा ४ ओभरमा १९ रन मात्र खर्चिएका अन्सारीले सर्वाधिक ६१ रन समेत बनाए। प्लेयर अफ द म्याच घोषित अन्सारीले ४९ बलमा ६ चौका र २ छक्का प्रहार गरे। जम्मा ३१ रनमा ३ विकेट गुमाएको अवस्थामा अन्सारी र रोहन बिकले चौंथो विकेटका लागि ६५ रनको साझेदारी गर्दै खेल उकासेका थिए। अन्सारीको अलराउण्ड प्रदर्शनका कारण सप्तरी क्रिकेट संघले आयोजनामा सुरु भएको प्रतियोगिताको उद्घाटन खेलमा रुपनी राइडर्सले राजविराज द किंग्सलाई १५ रनले पराजित गरेको हो। रुपनी राइडर्सले दिएको १५१ रनको लक्ष्य पछ्याएको राजविराज द किंग्सले पुरै २० ओभर ब्याटिंग गरे पनि ८ विकेट क्षतीमा १३५ रन मात्र बटुल्न सक्यो। राजविराज द किंग्सको लागि बिक्रम सोबले सर्वाधिक ३४ रन बनाए। तृतराज दासले ३३ तथा अविषेक कार्कीले २९ रन बनाए पनि जित्न पर्याप्त भएन। त्यसअघि टस हारेर ब्याटिंग गरेको रुपनीले २० ओभरमा ६ विकेट गुमाई १५० रन बनायो। फिर्दोश अन्सारीले सर्वाधिक ६१, रोहन बिकले ३३ र विकास दासले २० रन बनाए। राजविराजको बलिंगमा बिक्रम सोबले २ विकेट तथा दिपेश सरदार, तृत राज दास र सोहेल खानले ११ विकेट लिए। प्रतियोगिताअन्तर्गत सोमबार दुई खेल हुनेछन्। पहिलो खेल रुपनी राइडर्स र बलान बिहुल सुपर किंग्स तथा दिउँसोको खेल छिन्नमस्ता लायन्स र बजाज खडक वारियर्स बीच प्रतिस्पर्धा हुनेछ।"
जिम्बाब्वेसँग आठ विकेटले हार्यो नेपाल,"हरारे : क्राग एर्भिन र सिन विलियम्सको अविजित शतकप्रेरित जिम्बाब्वेले आईसीसी क्रिकेट विश्वकप छनोटको पहिलो खेलमा नेपाललाई आठ विकेटले पराजित गरेको छ। कुशल भुर्तेलको ९९ रनप्रेरित नेपालले क्रिकेट विश्वकपको ग्लोबल छनोटमा घरेलु टिम जिम्बाब्वेलाई दुई सय ९१ को लक्ष्य दिएको थियो। हरारे स्पोर्ट्स क्लबमा टस हारेर ब्याटिङ थालेको नेपालले निर्धारित ५० ओभरमा आठ विकेट गुमाएर दुई सय ९० रनको योगपफल तयार गरेको थियो। जवाफी ब्याटिङमा उत्रिएको जिम्बाब्वेले ४४१ ओभरमा दुई विकेट मात्र गुमाएर लक्ष्य पूरा गर्यो। जिम्बाब्वेका लागि कप्तान एर्भिनले एक सय २८ बलमा १५ चौका र एक छक्कासहित एक सय २१ रनको अविजित शतकीय इनिङ खेले। यस्तै विलियम्सले ७० बलमा १३ चौका र एक छक्कासहित एक सय दुई रनको अर्को अविजित शतक बनाए। त्यसअघि जोलर्ड गम्बी २५ तथा वेस्ले माधभेरे ३२ रन जोडेर आउट भएका थिए। बलिङतर्फ नेपालका लागि सोमपाल कामी र गुल्शन झाले एकएक विकेछ लिए। पहिलो इनिङमा नेपालका लागि आपनर कुशल भुर्तेलले ९५ बलमा १३ चौका र दुई छक्कासहित ९९ रन बनाएर आउट भए। वेलिङ्टन मसाकाजादाको बलमा बोल्ड हुँदा कुशल एकदिवसीय अन्तर्राष्ट्रियमा करिअरको दोस्रो शतक बनाउन एक रनले चुकेका थिए। कुशलसँग कीर्तिमानी इनिङ खेलेका आसिफ एक सय बलमा सात चौकासहित ६६ रन बनाएर मसाकाजादाको बलमा रायन बर्लको हातबाट क्याच भए। नेपालको इनिङको शानदार सुरुआत गरेका कुशल र आसिफले एकदिवसीय अन्तर्राष्ट्रियमा सर्वाधिक ठूलो साझेदारीको कीर्तिमान बनाएका थिए। यसअघि ज्ञानेन्द्र मल्ल र आसिफले आईसीसी विश्वकप क्रिकेट लिग २ को त्रिदेशीय एकदिवसीय शृंखलाअन्तर्गत नामिबियाविरुद्ध गत फागुनमा एक सय ३९ रनको कीर्तिमान बनाएका थिए। त्यो कीर्तिमान तोड्दै आसिफ र कुशलले एक सय ७१ रनको नयाँ रेकर्ड बनाए। चौथो नम्बरमा क्रिजमा उत्रिएका रोहित २९ बलमा चार चौकासहित ३१ रन बनाएर पभिलियन फर्के। कुशल मल्ल ४२ बलमा दुई चौका र तीन छक्कासहित ४१ रन जोडेर पभिलियन फर्किँदा आरिफ शेख १०, गुल्शन झा १३ तथा भीम सार्की शून्यमा आउट भए। दीपेन्द्रसिंह ऐरी ६ रन जोडेर पभिलियन आउट हुँदा करण केसी दुई तथा सोमपाल कामी एक रनमा अविजित रहे। बलिङतर्फ जिम्बाब्वेका लागि रिचार्ड एन्गाराभाले ९ ओभरमा ४३ रन खर्चेर एक मेडनसहित सर्वाधिक चार विकेट लिए। यस्तै, वेलिङ्टन मसाकाजादाले १० ओभरमा ४२ रन खर्चेर दुई विकेट लिए। टेन्डाई चताराले सात ओभरमा ५९ रन खर्चेर एक मेडनसहित एक विकेट लिए। ब्लेस्सिङ मुजाराबानीले पनि एक विकेट लिए। ६ महिना अघि आईसीसी विश्वकप क्रिकेट लिग टुमा अविश्वसनीय प्रदर्शन गर्दै नेपालले सोझै विश्वकप छनोटमा स्थान बनाएको थियो। आईसीसी विश्वकप क्रिकेट लिग टुका पछिल्ला १२ मध्ये ११ खेलमा जित निकाल्दै नेपालले जिम्बावे यात्रा पक्का गरेको थियो। पाँच वर्ष अघि सन् २०१८ को विश्वकप छनोटमा पनि नेपालले जिम्बावेसँग खेल्दै प्रतियोगिताको सुरुवात गरेको थियो। नेपाल र जिम्बावेबीच भएको त्यो नै एक मात्र एकदिवसीय खेल हो। त्यतिबेला नेपालले एकदिवसीय मान्यता नपाएकाले त्यो खेलले लिस्ट एको मान्यता पाएको थियो। उक्त खेलमा नेपाल एक सय १६ रनले पराजित भएको थियो। उक्त खेलमा नेपालका शरद भेषवाकर र आरिफ शेखले अर्धशतकीय इनिङ्स खेलेका थिए। नेपाली टोली दक्षिण अफ्रिकामा डेढ साता तयारी गरेर जिम्बावे पुगेको हो। दक्षिण अफ्रिकामा नेपालले स्कटल्यान्ड र नेदरल्यान्ड्ससँग मैत्रीपूर्ण अभ्यास खेल खेलेको थियो। नेपाल दुवै अभ्यास खेलमा पराजित भएको थियो। यस्तै जिम्बावेमा पहिलो अभ्यास खेलमा संयुक्त अरब इमिरेट्स (यूएई) लाई नतिजा सुम्पिएको नेपालले दोस्रो खेलमा ओमानलाई पराजित गरेको थियो।नेपालले असार ५ मा अमेरिका, असार ७ मा वेस्टइन्डिज र असार ९ मा नेदरल्यान्ड्ससँग खेल्नेछ। यस्तै समूह बीमा श्रीलंका, स्कटल्यान्ड, आयरल्यान्ड, ओमान र यूएई छन्। हरेक समूहका शीर्ष तीन टोलीले सुपर सिक्समा स्थान बनाउने छन्। सुपर सिक्सबाट शीर्ष दुई टोलीले आगामी अक्टोबर ५ देखि भारतमा हुने विश्वकपमा स्थान बनाउने छन्। सातौंदेखि १०औं स्थानका टोलीले प्लेअफ खेल्ने छन्।"
सोमपालले दिलाए पहिलो विकेट,हरारे : आईसीसी क्रिकेट विश्वकपको ग्लोबल छनोटअन्तर्गत नेपालविरुद्ध दुई सय ९१ रनको लक्ष्य पछ्याइरहेको जिम्बाब्वेले आठौं ओभरमा पहिलो विकेट गुमाएको छ। हरारे स्पोर्ट्स क्लबमा टस हारेर ब्याटिङ थालेको नेपालले निर्धारित ५० ओभरमा आठ विकेट गुमाएर दुई सय ९० रनको योगपफल तयार गरेको थियो। जवाफी ब्याटिङमा उत्रिएको जिम्बाब्वेका लागि ओपनिङमा आएका जोलर्ड गम्बी २९ बलमा पाँच चौकासहित २५ रन बनाएर सोमपाल कामीको बलमा एलबीडब्लूको शिकार भए। गम्बीसँग पहिलो विकेटका लागि ४५ रनको साझेदारी गरेका कप्नान क्राग एर्विन १६ रन बनाएर खेलिरहेका छन्।
विश्वकप छनोट : नेपालले जिम्बाब्वेलाई दियो २९१ रनको लक्ष्य,"हरारे : कुशल भुर्तेलको ९९ रनप्रेरित नेपालले क्रिकेट विश्वकपको ग्लोबल छनोटमा घरेलु टिम जिम्बाब्वेलाई दुई सय ९१ को लक्ष्य दिएको छ। हरारे स्पोर्ट्स क्लबमा टस हारेर ब्याटिङ थालेको नेपालले निर्धारित ५० ओभरमा आठ विकेट गुमाएर दुई सय ९० रनको योगपफल तयार गर्यो। नेपालका लागि आपनर कुशल भुर्तेलले ९५ बलमा १३ चौका र दुई छक्कासहित ९९ रन बनाएर आउत भए। वेलिङ्टन मसाकाजादाको बलमा बोल्ड हुँदा कुशल एकदिवसीय अन्तर्राष्ट्रियमा करिअरको दोस्रो शतक बनाउन एक रनले चुके। कुशलसँग कीर्तिमानी इनिङ खेलेका आसिफ एक सय बलमा सात चौकासहित ६६ रन बनाएर मसाकाजादाको बलमा रायन बर्लको हातबाट क्याच भए। नेपालको इनिङको शानदार सुरुआत गरेका कुशल र आसिफले एकदिवसीय अन्तर्राष्ट्रियमा सर्वाधिक ठूलो साझेदारीको कीर्तिमान बनाएका थिए। यसअघि ज्ञानेन्द्र मल्ल र आसिफले आईसीसी विश्वकप क्रिकेट लिग २ को त्रिदेशीय एकदिवसीय शृंखलाअन्तर्गत नामिबियाविरुद्ध गत फागुनमा एक सय ३९ रनको कीर्तिमान बनाएका थिए। त्यो कीर्तिमान तोड्दै आसिफ र कुशलले एक सय ७१ रनको नयाँ रेकर्ड बनाए। चौथो नम्बरमा क्रिजमा उत्रिएका रोहित २९ बलमा चार चौकासहित ३१ रन बनाएर पभिलियन फर्के। कुशल मल्ल ४२ बलमा दुई चौका र तीन छक्कासहित ४१ रन जोडेर पभिलियन फर्किँदा आरिफ शेख १०, गुल्शन झा १३ तथा भीम सार्की शून्यमा आउट भए। दीपेन्द्रसिंह ऐरी ६ रन जोडेर पभिलियन आउट हुँदा करण केसी दुई तथा सोमपाल कामी एक रनमा अविजित रहे। बलिङतर्फ जिम्बाब्वेका लागि रिचार्ड एन्गाराभाले ९ ओभरमा ४३ रन खर्चेर एक मेडनसहित सर्वाधिक चार विकेट लिए। यस्तै, वेलिङ्टन मसाकाजादाले १० ओभरमा ४२ रन खर्चेर दुई विकेट लिए। टेन्डाई चताराले सात ओभरमा ५९ रन खर्चेर एक मेडनसहित एक विकेट लिए। ब्लेस्सिङ मुजाराबानीले पनि एक विकेट लिए। ६ महिना अघि आईसीसी विश्वकप क्रिकेट लिग टुमा अविश्वसनीय प्रदर्शन गर्दै नेपालले सोझै विश्वकप छनोटमा स्थान बनाएको थियो। आईसीसी विश्वकप क्रिकेट लिग टुका पछिल्ला १२ मध्ये ११ खेलमा जित निकाल्दै नेपालले जिम्बावे यात्रा पक्का गरेको थियो। पाँच वर्ष अघि सन् २०१८ को विश्वकप छनोटमा पनि नेपालले जिम्बावेसँग खेल्दै प्रतियोगिताको सुरुवात गरेको थियो। नेपाल र जिम्बावेबीच भएको त्यो नै एक मात्र एकदिवसीय खेल हो। त्यतिबेला नेपालले एकदिवसीय मान्यता नपाएकाले त्यो खेलले लिस्ट एको मान्यता पाएको थियो। उक्त खेलमा नेपाल एक सय १६ रनले पराजित भएको थियो। उक्त खेलमा नेपालका शरद भेषवाकर र आरिफ शेखले अर्धशतकीय इनिङ्स खेलेका थिए। नेपाली टोली दक्षिण अफ्रिकामा डेढ साता तयारी गरेर जिम्बावे पुगेको हो। दक्षिण अफ्रिकामा नेपालले स्कटल्यान्ड र नेदरल्यान्ड्ससँग मैत्रीपूर्ण अभ्यास खेल खेलेको थियो। नेपाल दुवै अभ्यास खेलमा पराजित भएको थियो। यस्तै जिम्बावेमा पहिलो अभ्यास खेलमा संयुक्त अरब इमिरेट्स (यूएई) लाई नतिजा सुम्पिएको नेपालले दोस्रो खेलमा ओमानलाई पराजित गरेको थियो। छनोट चरणबाट अगाडि बढ्न नेपालले घरेलु टोली जिम्बावेसँगै अर्को टेस्ट राष्ट्र वेस्टइन्डिज, नेदरल्यान्ड्स र अमेरिकालाई पराजित गर्नु पर्दछ। नेपालले असार ५ मा अमेरिका, असार ७ मा वेस्टइन्डिज र असार ९ मा नेदरल्यान्ड्ससँग खेल्नेछ। यस्तै समूह बीमा श्रीलंका, स्कटल्यान्ड, आयरल्यान्ड, ओमान र यूएई छन्। हरेक समूहका शीर्ष तीन टोलीले सुपर सिक्समा स्थान बनाउने छन्। सुपर सिक्सबाट शीर्ष दुई टोलीले आगामी अक्टोबर ५ देखि भारतमा हुने विश्वकपमा स्थान बनाउने छन्। सातौंदेखि १०औं स्थानका टोलीले प्लेअफ खेल्ने छन्।"
जिम्बाब्वेले गुमायो दोस्रो विकेट,हरारे: आईसीसी क्रिकेट विश्वकपको ग्लोबल छनोटअन्तर्गत नेपालविरुद्ध दुई सय ९१ रनको लक्ष्य पछ्याइरहेको जिम्बाब्वेले २४औं ओभरमा दोस्रो विकेट गुमाएको छ। हरारे स्पोर्ट्स क्लबमा टस हारेर ब्याटिङ थालेको नेपालले निर्धारित ५० ओभरमा आठ विकेट गुमाएर दुई सय ९० रनको योगपफल तयार गरेको थियो। जवाफी ब्याटिङमा उत्रिएको जिम्बाब्वेका लागि ओपनिङमा आएका जोलर्ड गम्बी २९ बलमा पाँच चौकासहित २५ रन बनाएर सोमपाल कामीको बलमा एलबीडब्लूको शिकार भएका थिए। आठौं ओभरमा पहिलो विकेट गुमाएको जिम्बाब्वेले २४औं ओभरमा वेस्ली माधभेरे ३२ रन बनाएर पभिलियन फर्के। गुल्शन झाले फालेको २४औं ओभरको दोस्रो बलमा माधभेरे दीपेन्द्रसिंह ऐरीको हातबाट क्याच भए। गम्बीसँग पहिलो विकेटका लागि ४५ रनको साझेदारी गरेका कप्नान क्राग एर्विन ७३ बलमा ६१ रन बनाएर खेलिरहेका छन्। नेपालका लागि सोमपाल कामी र गुल्शन झाले एक एक विकेट लिएका छन्। जिम्बाब्वेले २४ ओभर सकिँदा दुई विकेट गुमाएर एक सय २८ रन बनाएको छ। जिम्बाब्वेलाई जितका लागि २६ ओभरमा एक सय ६३ रन आवश्यक छ।
एकदिवसीयमा आसिफ र कुशलको कीर्तिमानी साझेदारी,हरारे : नेपाली राष्ट्रिय क्रिकेट टिमका ओपनरद्वय कुशल भुर्तेल र आसिफ शेखले एकदिवसीय अन्तर्राष्ट्रियमा कीर्तिमानी साझेदारी गरेका छन्। क्रिकेट विश्वकपको ग्लोबल छनोटअन्तर्गत हरारेमा घरेलु टिमविरुद्ध टस हारेर ब्याटिङमा उत्रिएको नेपालका लागि कुशल र आसिफले यसअघिको एक सय ३९ रनको कीर्तिमान तोडेका हुन्। राष्ट्रिय टिमका पूर्वकप्तान ज्ञानेन्द्र मल्ल र आसिफ शेखले एकदिवसीय अन्तर्राष्ट्रियमा कीर्तिमानी राखेका थिए। आईसीसी विश्वकप क्रिकेट लिग २ को त्रिदेशीय एकदिवसीय शृंखलाअन्तर्गत नामिबियाविरुद्धको खेलमा आसिफ र ज्ञानेन्द्रले दोस्रो विकेटका लागि पनि सर्वाधिक साझेदारीको कीर्तिमान बनाएका थिए। आसिफ र कुशलले एक सय ४२ रन बनाइसकेका छन्।
जिम्बाब्वेविरुद्ध आसिफको अर्धशतक,हरारे : आईसीसी क्रिकेट विश्वकपको ग्लोबल छनोटमा जिम्बाब्वेविरुद्ध नेपालका दुवै ओपनरले अर्धशतक पूरा गरेका छन्। हरारे स्पोर्ट्स क्लबमा टस हारेर ब्याटिङ थालेको नेपालका लागि यसअघि कुशल भुर्तेलले अर्धशतक बनाएका थिए। कुशलसँग कीर्तिमानी साझेदारी गरेका आसिफले पनि ८२ बलमा ५० रन पूरा गरे। कुशल र आसिफले एकदिवसीय अन्तर्राष्ट्रियमा कीर्तिमानी साझेदारी गरिसकेका छन्। कुशल र आसिफले यसअघिको एक सय ३९ रनको कीर्तिमान तोडेका हुन्। राष्ट्रिय टिमका पूर्वकप्तान ज्ञानेन्द्र मल्ल र आसिफ शेखले एकदिवसीय अन्तर्राष्ट्रियमा कीर्तिमानी राखेका थिए। आईसीसी विश्वकप क्रिकेट लिग २ को त्रिदेशीय एकदिवसीय शृंखलाअन्तर्गत नामिबियाविरुद्धको खेलमा आसिफ र ज्ञानेन्द्रले दोस्रो विकेटका लागि पनि सर्वाधिक साझेदारीको कीर्तिमान बनाएका थिए।
क्रिकेट विश्वकप छनोट: नेपालको एक सय रन पूरा,हरारे: कुशल भुर्तेलको अर्धशतकप्रेरित नेपालले विश्वकप क्रिकेटको ग्लोबल छनोटअन्तर्गत जिम्बाब्वेविरुद्धको खेलमा कुनै विकेट नगुमाई एक सय रन पूरा गरेको छ। जिम्बाव्बे स्पोर्ट्स क्लबमा टस हारेर ब्याटिङ थालेको नेपालका लागि कुशलले ६३ बलमा आठ चौकासहित ५० रन पूरा गरेका थिए। नेपालले २२५ आभेरमा एक सय रन पूरा गरेको हो। नेपाली ओपनरले घरेलु टिमविरुद्ध भ्रमणकारी टिमलाई उत्कृष्ट सुरुआत दिलाएका छन्। अहिले क्रिजमा कुशल ६४ तथा आसिफ शेख ३३ रन बनाएर खेलिरहेका छन्। नेपाली ओपनिङ जोडीले एक सय चार रनको साझेदारी गरिसकेको छ।
फेवातालमा चिनियाँ ड्रागन रेस,"पोखरा : पर्यटकीय सहर पोखरामा असार ८ र ९ गते नेपालचीन मैत्री ड्रागन बोट रेस फेस्टिभल हुने भएको छ। यस फेस्टिभलका लागि आठ वटा चिनियाँ डुंगा पोखरा ल्याएर प्रतिस्पर्धाका लागि प्रशिक्षण भइरहेको छ। ड्रागन बोट रेस फेस्टिभलमा चीनबाट सहभागी टोली सोझै पोखरा अन्तर्राष्ट्रिय विमानस्थलमा आउने भएको छ। चीन सरकारको ऋण सहयोगमा बनेको पोखरा अन्तर्राष्ट्रिय विमानस्थल सञ्चालनमा आएको ६ महिनापछि पहिलो पटक विदेशबाट अन्तर्राष्ट्रिय उडानका रूपमा चीनबाटै पोखरा विमानस्थलमा जहाज अवतरण हुन लागेको हो। पोखरा अन्तर्राष्ट्रिय विमानस्थलमा चिनियाँ पाहुना लिएर छेन्दुक सहरबाट असार ६ गते विमान आउन लागेको हो। सिचुवान एयरलाइन्सको एयरबस ३१९ विमान पोखरा अन्तर्राष्ट्रिय विमानस्थलमा अन्तर्राष्ट्रिय उडानका रूपमा पहिलोपटक पोखरा अन्तर्राष्ट्रिय विमानस्थलमा अवतरण गर्न लागेको हो। चीनबाट पहिलोपटक चार्टड विमान पोखरा विमानस्थलमा अवतरण भएपछि चीनका विभिन्न सहरबाट नियमित उडान पनि सुरु हुने विश्वास पर्यटन व्यवसायीको छ। यससँगै भारत र अन्य मुलुकबाट पनि पोखरा अन्तर्राष्ट्रिय विमानस्थलमा नियमित अन्तर्राष्ट्रिय उडान र अवतरण हुने विश्वास पोखराका पर्यटन व्यवसायीको छ। यही विश्वासमा पोखरामा पर्यटकीय पूर्वाधारमा लगानी बढेको पोखरा पर्यटन परिषद्का अध्यक्ष पोमनारायण श्रेष्ठले बताए। नेपाल पर्यटन बोर्ड, नेपालस्थित चिनियाँ दूतावास र पोखरा महानगरपालिकाको आयोजनामा फेस्टिभल हुन लागेको हो। पोखरा पर्यटन परिषद् र चाइना ओभरसिज एसोसिएसन महोत्सवको सहआयोजक हुन्। नेपाल पर्यटन बोर्डका प्रमुख कार्यकारी डा धनञ्जय रेग्मीले महोत्सवले चिनियाँ पर्यटकको अगमन बढ्ने विश्वास व्यक्त गरे। कोभिडपछि चिनियाँ पर्यटक आगमन सुरु भइरहेको अवस्थामा हुन गइरहेको चिनियाँ महोत्सवले ठूलो संख्यामा चिनियाँ पर्यटक आउने गरी पर्यटन प्रवद्र्धन हुने छ, उनले भने। गत जनवरी १ देखि सञ्चालनमा आएको पोखरा अन्तर्राष्ट्रिय विमानस्थलमा पहिलोपटक अन्तर्राष्ट्रिय उडानसमेत महोत्सवमै आउने पर्यटकलाई चीनबाट ल्याएर हुने भएकाले अन्तर्राष्ट्रिय उडानका लागि पनि ढोका खोल्ने डा रेग्मीले बताए। नेपालका लागि चिनियाँ दूतावासका डेपुटी चिफ अफ मिसन वाङ सिनले पोखरामा हुने यो फेस्टिभलले नेपाल र चीनबीचको सम्बन्धमा नयाँ अध्याय थपिने बताए। फेस्टिभलमा नेपाल र चीनका गरी एक सय २० जना प्रतियोगीको सहभागिता रहने जनाइएको छ। दुई सय र पाँच सय मिटरमा गरी दुई भागमा आठ वटा डुंगाबाट रेस हुनेछ। चार वटा डुंगा नेपाली र चार वटा डुंगामा चीनका प्रतिस्पर्धी रहने छन्। प्रतियोगिताका विजेताले ३० लाख रुपैयाँ पुरस्कार पाउने आयोजकले जनाएको छ। महोत्सवमा नेपाल र चीन दुवै देशका साँस्कृतिक कार्यक्रमका साथै दुवै देशका विभिन्न खानाका परिकार प्रदर्शनीमा राखिने छ। कार्यक्रममा सहभागी हुन चीनको लिङजी सहरबाट नगर प्रमुखसहित ६० जनाको टोली पनि पोखरा आउने भएको छ। कोभिड संक्रमणपछि चीनले गत मार्च १५ देखि लागु हुने गरी चिनियाँ संस्कृति तथा पर्यटन मन्त्रालयले आफ्नो नागरिकलाई नेपाल घुम्न अनुमति दिएको थियो। यससँगै कोभिडपछि मार्च महिनादेखि चिनियाँ पर्यटक आउने क्रम सुरु भएको छ। यसअघि चिनियाँलगायत विभिन्न देशका पर्यटकको आगमन ठप्प भएपछि पोखरामा रहेका चिनियाँ लगानीका धेरै होटल तथा रेस्टुरेन्ट व्यवसायी विस्थापित भएका थिए।"
जिम्बाब्वेविरुद्ध ९९ रनमा आउट भए कुशल,हरारे: आईसीसी क्रिकेट विश्वकपको ग्लोबल छनोटअन्तर्गत जिम्बाब्वेविरुद्ध विस्फोटक ब्याटिङ गरिरहेका नेपाली ओपनर कुशल भुर्तेल ९९ रन बनाएर आउट भएका छन् हरारे स्पोर्ट्स क्लबमा टस हारेर ब्याटिङ थालेको नेपालका लागि ओपनिङमा उत्रिएका कुशलले ९५ बलमा १३ चौका र दुई छक्कासहित ९९ रन बनाएर वेलिङ्टन मसाकाजादाको बलमा बोल्ड हुँदा एकदिवसीय अन्तर्राष्ट्रियमा करिअरको दोस्रो शतक बनाउन एक रनले चुके। कुशलसँगै क्रिजमा रहेका आसिफ शेख ९६ बलमा ६५ रन बनाएर खेलिरहेका छन्। नेपालको इनिङको शानदार सुरुआत गरेका कुशल र आसिफले एकदिवसीय अन्तर्राष्ट्रियमा सर्वाधिक ठूलो साझेदारीको कीर्तिमान बनाइसकेका छन्। यसअघि ज्ञानेन्द्र मल्ल र आसिफले बनाएको एक सय ३९ रनको साझेदारीको कीर्तिमान तोडेर एक सय ७१ रनको नयाँ रेकर्ड बनाएका छन्।
अभिषेक र अभिलाषा च्याम्पियन,"काठमाडौं : अभिषेक बाँस्तोला र अभिलाषा विष्टले प्रथम राइजिङ स्टार खुला टेनिस प्रतियोगिताको उपाधि जितेका छन्। अभिषेक पुरुष र अभिलाषा महिलामा च्याम्पियन बनेका हुन्। राइजिङ स्टार टेनिस एकेडेमीद्वारा आयोजित प्रतियोगिताको पुरुष फाइनलमा संघर्षपूर्ण जित हात पार्ने क्रममा अभिषेकले प्रदीप खड्कालाई १६, ६१, ७६ को सेटमा पराजित गरे। प्रणव खनाल र आर्यन गिरी तेस्रो भए। सातदोबाटोस्थित टेनिस कम्प्लेक्समा भएको महिलाको उपाधि भिडन्तमा अभिलाषाले सुनिरा थापालाई ६३, ६२ को सोझो सेटमा हराइन्। प्रकृति श्रेष्ठ र आइशा डोल्कर गुरुङ तेस्रो बने। पुरुषमहिला एकलका विजेताले एक लाख, उपविजेताले ५० हजार र तेस्रोले १२ हजार पाँच सय नगद पुरस्कार प्राप्त गरे। नेपाल टेनिस संघको प्राविधिक सहयोगमा भएको प्रतियोगिताको भेट्रान ३५ वर्षमाथि पुरुष एकलमा सन्तोष खत्री पहिलो भए। उनले फाइनलमा पूर्व राष्ट्रिय च्याम्पियन जितेन्द्र परियारलाई ७५, ६४ ले पाखा लगाए। सन्तोषले ६० हजार र जितेन्द्रले ३० हजार नगद पुरस्कार पाए। तेस्रो भएका कमलबहादुर अधिकारी र दावा सोनाम शेर्पाले जनही १० हजार नगद पुरस्कार हात पारे। विजेतालाई पूर्वउपप्रधानमन्त्री कमल थापा, नेपाल टेनिस संघकी अध्यक्ष ज्योति राणा, महासचिव मनोहरदास मूल, आयोजक एकेडेमीका अध्यक्ष रविन प्रधानलगायतले पुरस्कृत गरे। प्रतियोगितामा खुला, भेट्रान र जुनियर गरी २४ स्पर्धामा प्रतिस्पर्धा भएको थियो। जेठ २७ गतेदेखि सुरु प्रतियोगितामा दुई सय ६२ खेलाडीले प्रतिस्पर्धा गरेका थिए।"
विश्वकप छनोट: नेपालले टस हारेर ब्याटिङ गर्ने,"हरारे: आईसीसी क्रिकेट विश्वकपको ग्लोबल छनोटअन्तर्गत जिम्बाब्वेविरुद्धको पहिलो खेलमा नेपालले घरेलु टिमविरुद्ध टस हारेर ब्याटिङको निम्तो पाएको छ। हरारे स्पोट्स क्लबमा नेपाल टेस्ट मान्यता प्राप्त राष्ट्रविरुद्ध मैदान उत्रिन लागेको हो। ६ महिना अघि आईसीसी विश्वकप क्रिकेट लिग टुमा अविश्वसनीय प्रदर्शन गर्दै नेपालले सोझै विश्वकप छनोटमा स्थान बनाएको थियो। आईसीसी विश्वकप क्रिकेट लिग टुका पछिल्ला १२ मध्ये ११ खेलमा जित निकाल्दै नेपालले जिम्बावे यात्रा पक्का गरेको थियो। पाँच वर्ष अघि सन् २०१८ को विश्वकप छनोटमा पनि नेपालले जिम्बावेसँग खेल्दै प्रतियोगिताको सुरुवात गरेको थियो। नेपाल र जिम्बावेबीच भएको त्यो नै एक मात्र एकदिवसीय खेल हो। त्यतिबेला नेपालले एकदिवसीय मान्यता नपाएकाले त्यो खेलले लिस्ट एको मान्यता पाएको थियो। उक्त खेलमा नेपाल एक सय १६ रनले पराजित भएको थियो। उक्त खेलमा नेपालका शरद भेषवाकर र आरिफ शेखले अर्धशतकीय पालि खेलेका थिए। टेस्ट टोलीविरुद्ध आइतबार मैदान उत्रिँदा नेपाल जितका साथ सुखद् सुरुवात गर्ने अभियानमा छ। नेपाली टोली दक्षिण अफ्रिकामा डेढ साता तयारी गरेर जिम्बावे पुगेको हो। दक्षिण अफ्रिकामा नेपालले स्कटल्यान्ड र नेदरल्यान्ड्ससँग मैत्रीपूर्ण अभ्यास खेल खेलेको थियो। नेपाल दुवै अभ्यास खेलमा पराजित भएको थियो। यस्तै जिम्बावेमा पहिलो अभ्यास खेलमा संयुक्त अरब इमिरेट्स (यूएई) लाई नतिजा सुम्पिएको नेपालले दोस्रो खेलमा ओमानलाई पराजित गरेको थियो। छनोट चरणबाट अगाडि बढ्न नेपालले घरेलु टोली जिम्बावेसँगै अर्को टेस्ट राष्ट्र वेस्टइन्डिज, नेदरल्यान्ड्स र अमेरिकालाई पराजित गर्नु पर्दछ। नेपालले असार ५ मा अमेरिका, असार ७ मा वेस्टइन्डिज र असार ९ मा नेदरल्यान्ड्ससँग खेल्नेछ। यस्तै समूह बीमा श्रीलंका, स्कटल्यान्ड, आयरल्यान्ड, ओमान र यूएई छन्। हरेक समूहका शीर्ष तीन टोलीले सुपर सिक्समा स्थान बनाउने छन्। सुपर सिक्सबाट शीर्ष दुई टोलीले आगामी अक्टोबर ५ देखि भारतमा हुने विश्वकपमा स्थान बनाउने छन्। सातौंदेखि १०औं स्थानका टोलीले प्लेअफ खेल्ने छन्। नेपालको प्लेइङ ११ कुशल भुर्तेल, आशिफ शेख, भीम सार्की, रोहित पौडेल, कुशल मल्ल, आरिफ शेख, दीपेन्द्रसिंह ऐरी, गुल्शन झा, सोमपाल कामी, करण केसी, सन्दीप लामिछाने।"
"नेपालको तेस्रो विकेट खस्यो, ३१ रन बनाएर रोहित आउट","हरारे : आईसीसी क्रिकेट विश्वकपको ग्लोबल छनोटअन्तर्गत जिम्बाब्वेविरुद्ध ब्याटिङ गरिरहेको नेपालको तेस्रो विकेट झरेको छ। हरारे स्पोर्ट्स क्लबमा टस हारेर ब्याटिङ थालेको नेपालका लागि चौथो नम्बरमा क्रिजमा उत्रिएका रोहित २९ बलमा चार चौकासहित ३१ रन बनाएर पभिलियन फर्के। त्यसअघि, ओपनर कुशल भुर्तेल ९५ बलमा १३ चौका र दुई छक्कासहित ९९ रन बनाएर वेलिङ्टन मसाकाजादाको बलमा बोल्ड हुँदा एकदिवसीय अन्तर्राष्ट्रियमा करिअरको दोस्रो शतक बनाउन एक रनले चुके। कुशलसँग कीर्तिमानी इनिङ खेलेका आसिफ एक सय बलमा सात चौकासहित ६६ रन बनाएर मसाकाजादाको बलमा रायन बर्लको हातबाट क्याच भए। नेपालको इनिङको शानदार सुरुआत गरेका कुशल र आसिफले एकदिवसीय अन्तर्राष्ट्रियमा सर्वाधिक ठूलो साझेदारीको कीर्तिमान बनाएका थिए। यसअघि ज्ञानेन्द्र मल्ल र आसिफले बनाएको एक सय ३९ रनको साझेदारीको कीर्तिमान तोडेर एक सय ७१ रनको नयाँ रेकर्ड बनाए। अहिले ४३२ ओभरको खेल सकिँदा नेपालले तीन विकेट गुमाएर दुई सय ४७ रन बनाएको छ। नेपालका लागि क्रिजमा कुशल मल्ल ३५ रन तथा आरिफ शेख एक रन बनाएर खेलिरहेका छन्।"
नेपालको २०० रन पूरा,हरारे: आईसीसी क्रिकेट विश्वकपको ग्लोबल छनोटअन्तर्गत जिम्बाब्वेविरुद्ध ब्याटिङ गरिरहेको नेपालले दुई सय रन पूरा गरेको छ। नेपालले ३८२ ओभरमा दुई विकेट गुमाएर दुई सय रन पूरा गरेको हो। हरारे स्पोर्ट्स क्लबमा टस हारेर ब्याटिङ थालेको नेपालका लागि ओपनिङमा उत्रिएका कुशल भुर्तेलले ९९ रनको इनिङ खेले। कुशल ९५ बलमा १३ चौका र दुई छक्कासहित ९९ रन बनाएर वेलिङ्टन मसाकाजादाको बलमा बोल्ड हुँदा एकदिवसीय अन्तर्राष्ट्रियमा करिअरको दोस्रो शतक बनाउन एक रनले चुके। कुशलसँग कीर्तिमानी इनिङ खेलेका आसिफ एक सय बलमा सात चौकासहित ६६ रन बनाएर मसाकाजादाको बलमा रायन बर्लको हातबाट क्याच भए। नेपालको इनिङको शानदार सुरुआत गरेका कुशल र आसिफले एकदिवसीय अन्तर्राष्ट्रियमा सर्वाधिक ठूलो साझेदारीको कीर्तिमान बनाएका थिए। यसअघि ज्ञानेन्द्र मल्ल र आसिफले बनाएको एक सय ३९ रनको साझेदारीको कीर्तिमान तोडेर एक सय ७१ रनको नयाँ रेकर्ड बनाए। अहिले ३९ ओभरको खेल सकिँदा नेपालले दुई विकेट गुमाएर दुई सय पाँच रन बनाएको छ। नेपालका लागि क्रिजमा कुशल मल्ल २० रन तथा कप्तान रोहित पौडेल १२ रन बनाएर खेलिरहेका छन्।
"जिम्बाब्वेविरुद्ध नेपालका दुवै ओपनर आउट, ६६ रन बनाएर फर्के आसिफ",हरारे : आईसीसी क्रिकेट विश्वकपको ग्लोबल छनोटअन्तर्गत जिम्बाब्वेविरुद्ध ब्याटिङ गरिरहेको नेपालले दुवै ओपनर गुमाएको छ। जिम्बाब्वेविरुद्ध विस्फोटक ब्याटिङ गरेका ओपनर कुशल भुर्तेल ९९ रन बनाएर आउट भएका थिए। हरारे स्पोर्ट्स क्लबमा टस हारेर ब्याटिङ थालेको नेपालका लागि ओपनिङमा उत्रिएका कुशलले ९५ बलमा १३ चौका र दुई छक्कासहित ९९ रन बनाएर वेलिङ्टन मसाकाजादाको बलमा बोल्ड हुँदा एकदिवसीय अन्तर्राष्ट्रियमा करिअरको दोस्रो शतक बनाउन एक रनले चुके। कुशलसँग कीर्तिमानी इनिङ खेलेका आसिफ एक सय बलमा सात चौकासहित ६६ रन बनाएर मसाकाजादाको बलमा रायन बर्लको हातबाट क्याच भए। नेपालको इनिङको शानदार सुरुआत गरेका कुशल र आसिफले एकदिवसीय अन्तर्राष्ट्रियमा सर्वाधिक ठूलो साझेदारीको कीर्तिमान बनाएका थिए। यसअघि ज्ञानेन्द्र मल्ल र आसिफले बनाएको एक सय ३९ रनको साझेदारीको कीर्तिमान तोडेर एक सय ७१ रनको नयाँ रेकर्ड बनाए। अहिले ३५ ओभरको खेल सकिँदा नेपालले दुई विकेट गुमाएर एक सय ८४ रन बनाएको छ। नेपालका लागि क्रिजमा कुशल मल्ल १२ रन बनाएर खेलिरहँदा कप्तान रोहित पौडेल उनलाई साथ दिइरहेका छन्।
घरेलु टोलीसँग नेपालको परीक्षा,"नेपालले आईसीसी एकदिवसीय विश्वकप छनोटअन्तर्गत आज घरेलु टोली जिम्बावेको सामना गर्दैछ। काठमाडौं : नेपालले आईसीसी एकदिवसीय विश्वकप छनोटअन्तर्गत आइतबार घरेलु टोली जिम्बावेको सामना गर्दैछ। हरारे स्पोट्स क्लबमा नेपाल टेस्ट मान्यता प्राप्त राष्ट्रविरुद्ध मैदान उत्रिन लागेको हो। ६ महिना अघि आईसीसी विश्वकप क्रिकेट लिग टुमा अविश्वसनीय प्रदर्शन गर्दै नेपालले सोझै विश्वकप छनोटमा स्थान बनाएको थियो। आईसीसी विश्वकप क्रिकेट लिग टुका पछिल्ला १२ मध्ये ११ खेलमा जित निकाल्दै नेपालले जिम्बावे यात्रा पक्का गरेको थियो। पाँच वर्ष अघि सन् २०१८ को विश्वकप छनोटमा पनि नेपालले जिम्बावेसँग खेल्दै प्रतियोगिताको सुरुवात गरेको थियो। नेपाल र जिम्बावेबीच भएको त्यो नै एक मात्र एकदिवसीय खेल हो। त्यतिबेला नेपालले एकदिवसीय मान्यता नपाएकाले त्यो खेलले लिस्ट एको मान्यता पाएको थियो। उक्त खेलमा नेपाल एक सय १६ रनले पराजित भएको थियो। उक्त खेलमा नेपालका शरद भेषवाकर र आरिफ शेखले अर्धशतकीय पालि खेलेका थिए। टेस्ट टोलीविरुद्ध आइतबार मैदान उत्रिँदा नेपाल जितका साथ सुखद् सुरुवात गर्ने अभियानमा छ। नेपाली टोली दक्षिण अफ्रिकामा डेढ साता तयारी गरेर जिम्बावे पुगेको हो। दक्षिण अफ्रिकामा नेपालले स्कटल्यान्ड र नेदरल्यान्ड्ससँग मैत्रीपूर्ण अभ्यास खेल खेलेको थियो। नेपाल दुवै अभ्यास खेलमा पराजित भएको थियो। यस्तै जिम्बावेमा पहिलो अभ्यास खेलमा संयुक्त अरब इमिरेट्स (यूएई) लाई नतिजा सुम्पिएको नेपालले दोस्रो खेलमा ओमानलाई पराजित गरेको थियो। छनोट चरणबाट अगाडि बढ्न नेपालले घरेलु टोली जिम्बावेसँगै अर्को टेस्ट राष्ट्र वेस्टइन्डिज, नेदरल्यान्ड्स र अमेरिकालाई पराजित गर्नु पर्दछ। नेपालले असार ५ मा अमेरिका, असार ७ मा वेस्टइन्डिज र असार ९ मा नेदरल्यान्ड्ससँग खेल्नेछ। यस्तै समूह बीमा श्रीलंका, स्कटल्यान्ड, आयरल्यान्ड, ओमान र यूएई छन्। हरेक समूहका शीर्ष तीन टोलीले सुपर सिक्समा स्थान बनाउने छन्। सुपर सिक्सबाट शीर्ष दुई टोलीले आगामी अक्टोबर ५ देखि भारतमा हुने विश्वकपमा स्थान बनाउने छन्। सातौंदेखि १०औं स्थानका टोलीले प्लेअफ खेल्ने छन्। समूह चरणबाटै बाहिरियो नेपाल नेपाल एसीसी महिला टीट्वेन्टी इमर्जिङ टिम्स एसिया कपको समूह चरणबाटै बाहिरिएको छ। शनिबार तय भएको नेपाल र हङकङबीचको खेल वर्षाका कारण रद्द भएपछि नेपाल समूह चरणबाटै घर फर्किएको हो। शनिबार नेपाल र हङकङबीचको खेल टससमेत नभइ रद्द भएको थियो। खेल रद्द भएपछि दुवै टोलीले एकएक अंक बाँडेका थिए। नेपाल तीन खेलमा एक हार र दुई खेलमा एकएक अंक बाँड्दै दुई अंकका साथ तेस्रो स्थानमा रह्यो। तीन खेलमा दुई अंक नै जोडेको हङकङ पुछारमा रह्यो। यस समूहमा भारत र पाकिस्तानले सेमिफाइनलमा स्थान बनाए। प्रतियोगिताको पहिलो खेलमा नेपाल पाकिस्तानसँग पराजित भएको थियो। बिहीबार भारतसँगको दोस्रो खेल वर्षाका कारण रद्द भएको थियो। थाइल्यान्डले भिसा समस्याका कारण अन्तिम समयमा नाम फिर्ता लिएपछि नेपालले प्रतियोगितामा सहभागिताको अवसर पाएको हो। पहिलो पटक एसीसी महिला टीट्वेन्टी इमर्जिङ टिम्स एसिया कपमा सहभागिताको अवसर पाएको नेपाल वर्षाका कारण निरास हुन पुग्यो।"
जिम्बाब्वेविरुद्ध कुशलको अर्धशतक,"जिम्बाव्बे स्पोर्ट्स क्लबमा टस हारेर ब्याटिङ थालेको नेपालका लागि कुशलले ६३ बलमा आठ चौकासहित ५० रन पूरा गरेका हुन्। हरारे : विश्वकप क्रिकेट लिगको ग्लोबल छनोटअन्तर्गत जिम्बाब्वेविरुद्धको खेलमा नेपाली ओपनर कुशल भुर्तेलले अर्धशतक बनाएका छन्। जिम्बाव्बे स्पोर्ट्स क्लबमा टस हारेर ब्याटिङ थालेको नेपालका लागि कुशलले ६३ बलमा आठ चौकासहित ५० रन पूरा गरेका हुन्। नेपालले २२ ओभर सकिँदा कुनै पनि विकेट नगुमाई ९६ रन पूरा गरेको छ। नेपाली ओपनरले घरेलु टिमविरुद्ध भ्रमणकारी टिमलाई उत्कृष्ट सुरुआत दिलाएका छन्। अहिले क्रिजमा कुशल ५८ तथा आसिफ शेख ३१ रन बनाएर खेलिरहेका छन्। नेपालको प्लेइङ ११: कुशल भुर्तेल, आशिफ शेख, भीम सार्की, रोहित पौडेल, कुशल मल्ल, आरिफ शेख, दीपेन्द्रसिंह ऐरी, गुल्शन झा, सोमपाल कामी, करण केसी, सन्दीप लामिछाने।"
"नेप्से परिसूचक ५२ अंकले बढ्यो, ४ अर्ब माथिको सेयर कारोबार","काठमाडौं : नेप्से परिसूचक दोहोरो अंकले बढेको छ। आज नेप्से परिसूचक ५२२६ अंकले बढेर २०९४३३ विन्दुमा पुगेको हो। सेन्सेटिभ इण्डेक्स ७१८ अंकले बढेर ३९०५६ विन्दुमा पुगेर बन्द भएको छ। आज २८० कम्पनीको १ करोड २० लाख ९५ हजार ९६६ कित्ता सेयर ४ अर्ब ८६ करोड ९१ लाख ८४ हजार १६ रुपैयाँमा खरिदबिक्री भयो। आज ८ कम्पनीको मूल्य कारात्मक सर्किट लेभलमा कारोबार भयो। नेपाल इन्स्योरेन्स,प्रभु लाइफ,ग्रीन भेन्चर्स,सुपर मादी हाइड्रोपावर,आत्मनिर्भर लघुवित्त वित्तीयलगायत ८ कम्पनीको मूल्य १० प्रतिशतले बढेको हो। कारोबार रकमका आधारमा शिवम् सिमेन्ट शीर्षस्थानमा रह्यो। सो कम्पनीको ३६ करोड ६४ लाख मूल्य बराबरको सेयर कारोबार भयो। यस्तै आईजीई प्रुडेन्सियल इन्स्योरेन्सको १६ को सेयर कारोबार भयो। कारोबारमा आएका १३ उपसमूहमध्ये १२ को मूल्य बढ्यो भने एकको मात्रै घट्यो। लाइफ इन्स्योरेन्स उपसमूहको सूचक सर्वाधिक ६३८ प्रतिशतले बढ्यो। यस्तै होटल्स एन्ड टुरिजमको ६१५ र अदर्श उपसमूहको ६ प्रतिशतले सूचक बढेको हो। यसदिन बैंकिङ उपसमूहको सूचक भने ०२९ प्रतिशतले ओरालो लाग्यो।"
उचित मूल्य नपाएको भन्दै कालीमाटी बजारमा टमाटर फालेर विरोध (फोटोफिचर),"भारतीय तरकारीका कारण स्वदेशी उत्पादनले उचित मूल्य पाउन नसकेको, उत्पादित तरकारी बिक्री नभएको भन्दै उनीहरुले टमाटर फालेका हुन् । काठमाडौं : कालिमाटी तरकारी बजारमा टमाटर फ्याकेर विरोध गरिएको छ। नेपाली तरकारीको मूल्य नपाएको भन्दै किसानहरुले आइतबार बिहान कालीमाटी बजारमा टमाटर फ्यालेर विरोध प्रदर्शन गरेका हुन्। भारतीय तरकारीका कारण स्वदेशी उत्पादनले उचित मूल्य पाउन नसकेको, उत्पादित तरकारी बिक्री नभएको भन्दै उनीहरुले टमाटर फालेका छन् । समयमा मल बीउ नपाइने र उत्पादित तरकारी बिक्री नहुने जस्ता समस्याबारे सरकार मूकदर्शक भएको उनीहरुले आरोप लगाएका छन्। किसानले भारतीय टमाटरको भाउ ४० देखि ५० रुपैयाँ प्रतिकिलो हुँदा स्वदेशी गोलभेडा ५ रुपैयाँमा पनि बिक्रि हुन नसकेको उनीहरुको भनाई छ । उत्पादित तरकारीको लागत मूल्यसमेत नउठेको किसानको गुनासो छ। टमाटर सडकमा फालेपछि हटाउन जेसीबी प्रयोग गर्नुपरेको छ। तस्बिर : अभिषेक महर्जन"
यूएसएआईडीको कृषि उच्च शिक्षा कार्यक्रम,"चितवन : कृषिमा आधुनिकीकरण र उद्यमशीलतामा चलायमान बनाउन चितवनको कृषि तथा वन विश्वविद्यालयमा कृषि उच्च शिक्षाको कार्यक्रम सुरुवात गरिएको छ। अमेरिकी दातृ निकायले विश्वविद्यालयसँगको साझेदारीमा युूएसएआईडी कृषि उच्च शिक्षा कार्यक्रम सुरु गरेको हो। शैक्षिक, अनुसन्धान र विस्तारको क्षमतालाई सुदृढ गरेर नेपालको कृषि रूपान्तरणमा कृषिका विद्यार्थीलाई उद्यमशील बनाउन कार्यक्रम सुरुवात गरिएको नेपालका लागी यूएसएआइडीका प्रोजेक्ट डाइरेक्टर प्राध्यापक डा नरकाजी गुरुङले बताए। कृषि विश्वविद्यालयको पाठ्यक्रमलाई सुधार गरेर अन्तर्राष्ट्रियस्तरको उच्चशिक्षा एवं प्रतिस्पर्धी विद्यार्थी उत्पादन गर्ने उद्देश्यले कार्यक्रम सुरु गरिएको डा गुरुङको भनाइ छ। विद्यार्थीलाई रोजगार बनाउने हो। कृषि पढेपछि काम माग्ने होइन काम दिने क्षमताको बनाउने हो, डा गुरुङले भने, सीप सिकाएर उद्यमशीलता बनाउने पाठ्यक्रम हुनेछ। अब जागिर खोज्ने होइन जागिर दिने अवस्थामा विद्यार्थी पुर्याउने हो। उनले किसानको आवश्यकता अनुसारको जनशक्ति उत्पादन गर्न टेवा पुग्ने दाबी गरे। कृषिका विद्यार्थी विदेश पलाएन हुने अवस्था छ। उनीहरूलाई स्वदेशमा उच्च शिक्षा अध्ययन, अनुसन्धान र उद्यमशीलता विकासमा प्रोत्साहन गर्न साझेदारी गरिएको छ। कृषि र वन विज्ञान शिक्षामा सैद्धान्तिकभन्दा पनि अनुसन्धानबाट आएका व्यावहारिक ज्ञानको पठनपाठनमा केन्द्रित गरिने बताइएको छ। महिलाका लागि पनि कार्यक्रम लक्षित गरिएको छ। कृषि तथा वन विज्ञान विश्वविद्यालयका उपकुलपछि डा पुण्यप्रसाद रेग्मीले भने कार्यक्रमले विद्यार्थीको उद्यमशीलतामा प्रभाव पर्ने दाबी गरेका छन्। पुरानै शैलीको पाठ्यक्रमले कृषिको आधुनिकीकरणमा सोचे अनुसारको प्रभाव परेन। अब केही फरक पक्कै हुनेछ, उनले भने, अन्य देशको अनुभव र हाम्रा कृषिको अनुसन्धान र शिक्षण विधिलाई सुदृढीकरण गरी कृषि तथा वन विश्व विद्यालयको क्षमता अभिवृद्धि र दक्ष जनशक्ति उत्पादनका लागि पाँच वर्षीय योजना अघि बढेको हो। यूएसएआईडीले अमेरिकाको टस्किगी विश्वविद्यालयलाई नेपाली साझेदार सत्गुरु इन्कर्पोरिटेडसँग सहकार्य गरिएको छ। यूएसएआईडीका एजेन्सी काउन्सेलर क्लिन्टन ह्वाइटले कृषि उच्च शिक्षाको सुरुवातले उत्साहित भएको बताए। यो साझेदारीले सबलता, अनुभव र विज्ञताको एक अद्वितीय संग्रह ल्याउनेछ, क्लिन्टनले भने, कृषि अनुसन्धान तथा विस्तारको सुदृढीकरणमा योगदान पुर्याउनेछ।"
डिजिटल कारोबारमा बढ्दो ठगी,"अनधिकृत व्यक्तिले ग्राहकको मोबाइल बैंकिङइन्टरनेट बैंकिङकनेक्ट आईपिएसवालेट जस्ता विद्युतीय भुक्तानीका साधनको पासवर्ड रिसेट गरी ग्राहकको खातामा आफ्नो पहुँच पुर्याई ग्राहकको खाताबाट विभिन्न बैंक तथा वित्तीय संस्था एवम् वालेटमा रकमान्तर गर्ने प्रवृत्ति बढेको राष्ट्र बैंकले जनाएको छ। काठमाडौं : बैंक तथा वित्तीय संस्थाको कर्मचारी भन्दै अपरिचित व्यक्तिले ग्राहकको विवरण फोनबाट मागेर खाता ह्याक गरी रकम चोर्ने घटना बढ्न थालेको छ। यसर्थ विद्युतीय भुक्तानी उपकरण प्रयोगमा आम सर्वसाधारण बढी सचेत हुनुपर्ने भएको छ। नेपाल राष्ट्र बैंकले यस्तो घटनाको गुनासो आएका र पछिल्लो समय डिजिटल बैंकिङमा यस्ता कारोबारमा ठगी गर्नेहरू देखिएको जनाएको छ। अनधिकृत व्यक्तिले ग्राहकको मोबाइल बैंकिङइन्टरनेट बैंकिङकनेक्ट आईपिएसवालेट जस्ता विद्युतीय भुक्तानीका साधनको पासवर्ड रिसेट गरी ग्राहकको खातामा आफ्नो पहुँच पुर्याई ग्राहकको खाताबाट विभिन्न बैंक तथा वित्तीय संस्था एवम् वालेटमा रकमान्तर गर्ने प्रवृत्ति बढेको राष्ट्र बैंकले जनाएको छ। विगत केही समयदेखि अनधिकृत व्यक्तिले बैंक तथा वित्तीय संस्था, भुक्तानी सेवा प्रदायकको कर्मचारी भन्दै सर्वसाधारणको गोप्य विवरण मागेर खाताको रकम चोर्ने काम भएकोले यसमा चनाखो हुन नेपाल राष्ट्र बैंकले अनुरोध गरेको हो। राष्ट्र बैंकसमक्ष यस्तो गुनासो आएपछि बिहीबार सूचना जारी गर्दै आफ्ना विवरण सुरक्षित राख्न सजग गरिएको भुक्तानी प्रणाली विभागका कार्यकारी निर्देशक गुरुप्रसाद पौडेलले बताए। ठगीमा संलग्न व्यक्तिले कर्मचारी भन्दै ग्राहक पहिचान (केवाइसी) सम्बन्धी विवरण अध्यावधिक गर्न सम्बन्धित ग्राहकबाट वन टाइम पासवर्ड (ओटिपी) अर्थात निश्चित अंकको नम्बर वा नम्बर उल्लेख भएको म्यासेज जस्ता विवरण माग्ने गरेको बुझिएकोले यसमा सजग हुनुपर्ने र कार्यकारी निर्देशक पौडेलको भनाइ छ। डिजिटल बैंकिङमा यस्ता खालका घटना हुनसक्ने उनले बताए। पौडेलकाअनुसार १२ वटा घटना भएकाले यसलाई आधार मानेर फेरी यस्ता ठगी प्रवृत्ति बढ्न नपाओस् भनेर सर्वसाधारणलाई सचेत गर्न खोजेको हो। अपरिचित व्यक्तिले सर्वसाधारणलाई बैंकको कर्मचारी भनेर परिचय दिँदै तपाईंको केवाइसी अपडेट गर्नुपर्यो जन्म मिति भन्नुस् त भनेर सोधेको। त्यसपछि तपाईको मोवाईलमा एउटा नम्बर आएको छ त्यो भन्नुस त भनेर तत्कालै ह्याक गरेर खातावालाको नामबाट अपरिचित व्यक्तिले पैसा ट्रान्सफर गरिदिएको गुनासो आयो, केन्द्रीय बैंकमा यस्तो गुनासो आएको बताउँदै उनले अन्नपूर्णसँग भने, यसर्थ कुनै खालका संवेदनशील सूचनाहरू बैंक तथा वित्तिय संस्थाले फोनबाट माग्दैनन्। त्यसैले कसैले पनि फोनबाट जन्म मिति, केवाइसीका विवरण, ओटिपी नम्बरहरू मागे ती फ्रड हुन्। यस्ता सुचनाहरू नदिन राष्ट्र बैंकले पटक पटक सजग गराइरहेको छ। यस्ता ठगीबाट जोगिनका लागि अपरिचित व्यक्तिले माग गरेको कुनै पनि सूचनाहरू उपलब्ध नगर्नुनगराउनु हुन सम्बन्धित सबैमा जानकारी गरिएको हो। कसैले यस प्रकारका घटना घटाएमा वा घटाउनका लागि उत्प्रेरित गरेमा सो को जानकारी तत्कालै सम्बन्धित सेवा प्रदायक संस्था तथा यस बैंकको वित्तीय ग्राहक संरक्षण पोर्टलमा दर्ता गराउन सकिन्छ। भुक्तानीसम्बन्धी कार्य गर्न अनुमतिपत्र प्राप्त संस्थाहरूले यस्ता अवाञ्छित गतिविधिलाई सूक्ष्म रूपमा निगरानी गर्न समेत राष्ट्र बैंकले ध्यानाकर्षण गरेको छ।"
सुनचाँदी बजार : के छ आजको मूल्य ?,काठमाडौं : छापावाला सुन आज प्रतितोला १ लाख १२ हजार रुपैयाँमा कारोबार भइरहेको छ। नेपाल सुनचाँदी व्यवसायी महासंघका अनुसार कारोबार साताको पहिलो कारोबार दिन आइतबार प्रतितोला सुनको मूल्य १ लाख १२ हजार रुपैयाँ तोकिएको छ। तेजाबी १ लाख ११ हजार ४५० रुपैयाँमा तोकेको छ। चाँदी प्रतितोला १४ सय ४५ रुपैयाँमा कारोबार भइरहेको महासंघले जनाएको छ।
गर्मीले धानका ब्याड चिराचिरा,परासी : खडेरीका कारण नवलपरासीका किसानले लगाएको धानका बिउ सुक्न थालेका छन्। अत्यधिक गर्मीसँगै परेको खडेरीले किसानले राखेको धानको ब्याड चिराचिरा पर्न थालेका हुन्। यसले किसानलाई चिन्तित बनाएको छ। पानी नपरे पनि जिल्लाका अधिकांश किसानले धानको बिउ राखिसकेका कृषि ज्ञान केन्द्र परासीका प्रमुख सन्तोष चौधरीले बताए। पानी नपरेर चिन्तित बनेका किसानले पम्पसेटबाट सिँचाइ गरेर धानको बिउ राखेका हुन्। पानी नपरेकाले केही किसानले ब्याडमा पम्पसेटबाटै पानी लगाएका छन्। तर गर्मीसँगै परेको खडेरीले चापाकालसमेत सुक्न थालेपछि ब्याडमा पानी राख्न समस्या भएको चौधरीले सुनाए। अधिकांश किसानले पम्पसेटबाटै सिँचाइ गर्दै आएका छन्। अहिले ५० प्रतिशतभन्दा बढी चापाकलमा पानी सुकिसक्यो। सिँचाइ गर्न नपाउँदा ब्याड चिराचिरा पर्न थालेका छन्। चौधरीले भने। पाँच दिनदेखि परासी क्षेत्रको तापक्रम ४२ देखि ४३ डिग्रीसम्म पुगेको छ। जिल्लाको कुल ४१ हजार हेक्टर खेतीयोग्य जमिनमध्ये २१ हजार हेक्टरभन्दा बढी क्षेत्रफलमा धानखेती हुँदै आएको छ। विगतका वर्षहरूमा सामान्य पानी परेपछि जेठको अन्तिम साताबाट धान रोपाइँ सुरु हुने गरेको थियो। तर अहिले पानी पर्ने छाँट नदेखिएकाले यस वर्ष उक्त समयमा रोपाइँ सुरु हुन नसक्ने र धान उत्पादनमा समेत कमी आउन सक्ने कृषि ज्ञान केन्द्रले जनाएको छ।

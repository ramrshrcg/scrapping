शीर्षक,विवरण
खाडीमा भेटौंला!,"मेरो भविष्य नेपालमा सुरक्षित छ ? भनेर सोध्ने सन्तानको उत्तार कता गएर खोज्ने ? खाडी, युरोप, वैदेशिक रोजगार भन्ने मानसिकताबाट हामीले सन्तानलाई कसरी जोगाउने ? प्रसंग एक : खाडीमा भेटौंला, युरोप यात्रा सफल रहोस्, वैदेशिक यात्रा सफल रहोस्। यी वाक्यहरू उमेर पुगिसकेका परिपक्व मानिसले भनेका होइनन्। स्कुले पढाइ भर्खरै सकेर कलेज यात्रा आरम्भ गर्न लागेका नाबालिग भाइबहिनीको लेखाइ हो। उनीहरूले स्कुलको अन्तिम दिन आआफ्ना सर्टमा कोरिएका भावना हुन्। जुन तस्बिर सामाजिक सञ्जालमा अहिले भाइरल छ। मुटु नै कटक्क काटिने यो तस्बिरमा मानिसले सरकार र देशको सिस्टमलाई गाली गरिरहेछन् त कहिले ब्यंग्यसमेत गरेका छन्। प्रसंग दुई : वर्षदिन अगाडि आफन्त पर्ने भाइले आत्महत्या गरे। पढाइमा अब्बल अनि बानी व्यवहारमा उत्तिकै असल उनले त्यस्तो बाटो किन रोजे ? सुरुमा सबै छक्क पर्यौं। बुझ्दै जाँदा ऊ केही महिनादेखि विदेश जाने चक्करमा रहेछन्। भनेजस्तो ठाउँमा जान नसकेपछि तनावमा परेछन्। घरमा पनि विदेश जान पर्दैन। पढाइ सकेर यतै सानोतिनो जागिर खानु भनिएको रहेछ। तर, विदेश नगई नछोड्ने मनस्थिति परिवारको सल्लाह बेकार लाग्न थालिसकेको रहेछ। तनावग्रस्त र झर्काेफर्काे गर्ने स्वभाव बढ्दै जाँदा विदेशको चक्करले एउटा जीवन सखाप भयो। प्रसंग तीन : पूर्वतिर राम्रो व्यापार व्यवसाय गरिरहेका साथीले एकदिन फोन गरे र काठमाडौं आएको कुरा बताए। कहिले आयौं ? कहिले फर्किन्छौं ? अकमकाउँदै भने, विदेश जान आएको। सबै मिलाउँदैछु। हेरौं कति दिन लाग्छ ? छक्क पर्दै भनेँ, त्यस्तो राम्रो बिजनेस गरेर बसेको मान्छे किन जानुपर्यो विदेश ? दिक्क मान्दै उनी बोले, यहाँ गरेर खाने वातावरण छ र ? यहाँ त कमिसनखोर, फटाहा, जाली, भ्रष्टाचारीले मात्रै राज गर्छन्। हामीजस्ता गरिखानेका लागि यो देश होइन। न हाम्रो यहाँ कुनै इज्जत छ न कोही सहारा छ। लगातार बोलिरहे उनी कत्रोकत्रो उद्योगधन्दा चलाएर बस्नेहरूले वर्षाैं कर नतिर्दा केही हुँदैन। खुलेआम आफ्नो व्यवसाय गरिरहेका हुन्छन्। हामीजस्तो ८१० लाखको कारोबार गर्नेहरूले केही दिन कर तिर्न ढिला गरे पसलमै चाबी लगाउने धम्की आउँछ। रातदिन नभनी, भोकतिर्खा नभनी काम गरेर कमाएको पैसा टोले गुण्डा आएर थर्काएर लैजान्छ। शिक्षा यति महँगो छ कि बालबच्चा पढाउन स्कुलमा भर्ना गर्न सक्ने क्षमता छैन। जति छाला घोटे पनि यहाँ केही होला जस्तो लागेन। ऊ एकोहोरो बोल्दै थियो, सुनिरहें। मसँग उसलाई सम्झाउने र भन्ने कुनै जवाफ थिएन। केही महिनासम्म देशमै केही गर्नुपर्छ, अवसरहरू कति छन् कति ? भन्ने साथीको यो रूप देखेर वास्तवमै शून्य भएकी थिएँ। प्रसंग चार : मिडियामा काम गर्ने मित्रले फोनमा भनिरहन्छन् लौन बाहिर जानुपर्यो। तपाईंको त जनसम्पर्क धेरै छ, भनसुन गराइदिनुस्। भन्छु काम गरिरहेको मिडियामा राम्रो तलब छ सुविधा पनि राम्रै छजस्तो लाग्छ। किन जानुपर्यो विदेश ? जानुपर्दैन चुपचाप बस्नु, काम गर्नु नि ! उनी सधैं भन्छन्, यहाँ बसेर केही हुँदैन। तर, एकदिन उनले भनेको वाक्यले मलाई चुप गराइदियो। उनले निकै आक्रोशित हुँदै भने, ल ठीक छ, मेरो तलब राम्रै छ तर काठमाडौंको महँगी, कोठा भाडा, छोराछोरीको फि, यति गर्दा मेरो बचत कति होला ? शून्य हुन्छ। म शून्य बचतमा बाँचिरहेछु। यस्तो अवस्थामा परिवारमा कसैलाई ठूलै रोग लाग्यो भने कसरी उपचार गराउने ? उनको तर्कले सोचनीय बनायो। उनी भनिरहे, सरकारी अस्पतालमा राम्रो उपचार नै पाइँदैन। प्राइभेट अस्पताल कति महँगा छन् तपाईंलाई थाहै छ। सरकारले उपचारमा सहयोग गर्छ त्यतिबेला मलाई ? हुनेले त घरजग्गा पनि बेच्लान् तर नहुनेले यत्तिकै त मर्नु पर्छ। विदेश छिर्न पाइयो भने कम से कम स्वास्थ्य र शिक्षाको त ग्यारेन्टी छ। स्वास्थ्य र शिक्षा पहिलो प्राथमिकतामा पर्छन्। तर, यी दुई नै हाम्रो देशमा छोइनसक्नुका महँगा छन्। हो, विदेशमा धेरै काम गर्नुपर्ला, घोटिनु पर्ला तर निदाउन त पाइन्छ नि ! भोलि के गरेर टारौंला भन्ने त हुँदैन नि ! यसमा भने कुनै जवाफ दिन सकिनँ। दस पास गर्दै गरेका कलिला बालबालिका हुन् या उमेर पुगेर परिपक्क भइसकेका, सबैलाई विदेश मोह छ। आखिर किन ? प्रसंग एक र दुईका जवाफ प्रसंग तीन र चारले दिइसकेका छन्। मानिस सामाजिक प्राणी हो। ऊ आफ्नो समुदाय र परिवार छोडेर मनमा खुसी लिँदै समुद्र पार गरेर पक्कै जान चाहँदैन। उसलाई पनि आफ्नासँगै बस्न र रमाउन पक्कै मन पर्छ। तर, जब तिनै आफ्नाको भविष्यले पिरोल्न थाल्छ अनि ऊ नचाहँदानचाहँदै सात समुद्र र सात डाँडा काट्न बाध्य बन्छ। जसमा हामीले किन ? भनेर प्रश्न गर्न सक्ने कुनै बाटा हुँदैैनन्। केही वर्ष अगाडिसम्म बाबुआमाहरू छोराछोरी विदेश पठाउँदा गर्व गर्थे। भन्थे, मेरो छोरो मेरो छोरी फलानो ठाउँमा छन्। तर, अहिले अधिकांश बाबुआमालाई सन्तान विदेश पठाउन मन छैन। देशमै बसेर केही गरून् भन्ने छ। तर, यो देशमा के गर्लान् उनीहरूले ? खोइ अवसर ? म पनि छोरालाई विदेश जानु हुँदैन यहीँ बसेर केही गर्नुपर्छ भन्छु। तर, उसले हजुरले भनेको केही चाहिँ के हो ? भन्द्र प्रतिप्रश्न गर्छ। भन्छ, मैले पढेको विषयका लागि उपयुक्त अवसर छ त ? मेरो भविष्य यहाँ सुरक्षित छ ? भनेर सोध्यो भने मैले के जवाफ दिने ? म र म जस्ता कैयौं अभिभावकको प्रश्न हो यो। यसको उत्तर हामीले कता गएर खोज्ने? खाडी, युरोप, वैदेशिक रोजगार भन्ने मानसिकताबाट हामीले सन्तानलाई कसरी जोगाउने ?"
पर्यटनमा सम्भावनै सम्भावना,"सरकारले योजना र नीति, पर्यटन क्षेत्रमा काम गर्ने संघसंस्थाले त्यसमा सहकार्य र नागरिकले साथ दिनुपर्छ। 'अतिथि देवो भवः अर्थात् पाहुना देवताका रूप हुन्। नेपालीको संस्कार नै हो पाहुनाको न्यानो सत्कार र सेवा गर्ने। यही संस्कारले नेपाललाई विश्वमा फरक स्वरूपमा चिनाएको छ। अझै गौतम बुद्ध जन्मिएको देश, सीता र भृकुटीको जन्मस्थल भएकाले नेपाललाई हेर्ने दृष्टिकोण भिन्न छ नै। विश्वको सर्वोच्च शिखर सगरमाथालगायत हिमशृंखलाले भरिएको र फरक जातजाति र भाषाभाषीको मिश्रण एकै मुलुकमा हेर्न पाइन्छ। त्यसैले विश्वका पर्यटक पाहुना बनेर नेपाल आइरहेका छन्आउन रुचाउँछन्। यो नेपाल र नेपालीका लागि गर्व गर्ने विषय हो। नेपालको मुख्य सम्पत्ति नै पर्यटन हो। नेपाललाई चाँडो विकास गर्नुपर्छ भने पर्यटन क्षेत्रको विकास गर्नुपर्छ। जसका लागि ठूलाठूला नीतिनियम परिवर्तन गर्नेदेखि अर्बौंका योजना बनाइराख्नु पर्दैन। भएका कुराको सदुपयोग र त्यसको व्यवस्थापनलाई मात्रै ध्यान दिए पनि पर्यटन क्षेत्रको विकास गर्न सकिन्छ। बर्सेनि लाखौं पर्यटक नेपाल भिœयाउन सकिन्छ। त्यसका लागि नागरिक, सरकार र पर्यटन क्षेत्रमा सक्रिय संघसंस्था र व्यक्तिको एउटै लय भएमात्र पुग्छ। सरकारले योजना र नीति, पर्यटन क्षेत्रमा काम गर्ने संघसंस्थाले त्यसमा सहकार्य र नागरिकले साथ दिए नेपालले अर्थतन्त्र उकास्न राजस्व उठ्ने ठाउँमा मात्रै कडा गरेर सरकार बस्नु पर्दैन। पर्यटकबाट आउने रकमकै सदुपयोग गर्न भ्याइनभ्याइ हुन्छ। कोभिड महामारीपछि अहिले नेपालको पर्यटन क्षेत्र पुनः लयमा फर्कंदै छ। पर्यटकको रोजाइ नेपाल परिरहेको छ। अब यो सुनौलो अवसरको सदुपयोग गर्ने मुख्य समय आएको छ। तर, त्यसका लागि केही सुधार भने आवश्यक छ। त्यस विषयमा केही बुँदागत चर्चा गरौं। पर्यटक प्रहरी : नेपाल हिमाल, पहाड र तराई तीनै क्षेत्रको भूगोल र हावापानी भएको देश हो। पहाडी र अझ हिमाली क्षेत्रका पर्यटकीय ठाउँमा यातायातको सुविधा छैन। ट्रेकिङ गाइडको भरमा पर्यटकले ती क्षेत्र पुग्नुपर्छ। सरकारले अझै पनि पर्यटकको सुरक्षाका लागि सबै स्थानमा पर्यटक प्रहरीको व्यवस्था गरेको छैन। यो मुख्य आवश्यकता हो। सबैभन्दा बढी पर्यटक आवतजावत गर्ने पूर्वपश्चिम राजमार्गको कुनै पनि ठाउँमा पर्यटक प्रहरी नहुँदा पर्यटकलाई केही समस्या परे समयमा उद्धार हुन सक्दैन। चोकचोकमा राखिएका प्रहरी बिटले उनीहरूको भाषा नबुझ्ने हुँदा समस्या परिरहेको देखिन्छ। हिमाली र पहाडी क्षेत्रमा त यो विषय झनै जटिल छ। कम्तीमा प्रत्येक प्रहरी चौकीविटमा एक पर्यटक प्रहरीको व्यवस्था भए पर्यटकले सुरक्षित महसुस गर्छन्। एकीकृत पर्यटन शुल्क : अहिले एक पर्यटकले नेपालका फरकफरक स्थानको अवलोकन गर्दा करिब ७३ देखि ७५ डलरसम्म राजस्व बुझाउनुपर्छ। विकसित मुलुकमा राज्यले एक स्थानमा लिएको शुल्कले नै पर्यटकले मुलुकभरका पर्यटकीय क्षेत्रको अवलोकन गर्न सक्छन्। नेपालमा पनि एकमुष्ट शुल्क एक स्थानमा लिए मुलुकको अर्थतन्त्रमा फाइदा पुग्छ। जस्तै अहिलेको अवस्थामा कुनै पर्यटक काठमाडौंको दरबार क्षेत्र अवलोकन गर्दा त्यहाँ केही डलर राजस्व बुझाउँछ। त्यो पर्यटक भक्तपुर र ललितपुर जाँदा पनि बुझाउनुपर्छ। त्यसैले त्यो पर्यटक एक ठाउँ गए पनि अन्यत्र नजान सक्छ। तर, एक स्थानमा राजस्व एकैपटक लिए सबै स्थानमा घुम्ने राजस्व तिरेको छु भन्ने सोचले पनि पर्यटक सबै स्थानमा पुग्न सक्छन्। त्यहाँ चिया, खाजामात्र खाइदिँदा पनि स्थानीयको जीवनस्तर उकास्न मद्दत पुग्छ। त्यसैले एकै स्थानमा अहिलेको अवस्थामा एकमुस्ट १५० डलर राजस्वको व्यवस्था गरे त्यसले अप्रत्यक्ष रूपमा अर्थतन्त्रमा सकारात्मक प्रभाव पार्छ। होटल तथा रेस्टुरेन्टको वर्गीकरण : मुलुकका पर्यटकीय क्षेत्रमा हजारौं होटल र रेस्टुरेन्ट खुलेका छन्। तर, व्यवस्थित छैनन्। पर्यटकको मनैदेखिको रोजाइमा पर्ने कमै छन्। कुनै पनि मुलुकको पर्यटक नेपाल आउँदा उसले खोज्ने भनेकै नेपालीपन हो। नेपाली खाना हो। अनि खानासँगै दिइने सत्कार र त्यहाँ रहँदाको व्यवस्थापन हो। अझै पनि पर्यटक भनेका दुहुना गाई जस्तो ठान्ने चलन छ। त्यो विल्कुलै गलत कार्य हो। पुनः आउने या नआउने ? साथीलाई कस्तो सन्देश दिने ? त्यो हामीले गर्ने सत्कार र सेवामा भर पर्ने कुरा हो। अहिले हाम्रो मुलुकमा होटल रेस्टुरेन्टको गुणस्तर मापन छैन। कुन होटल कस्तो भन्ने छुट्ट्याउन सहजै सकिँदैन। पर्यटकलाई खाना खुवाउन लैजानुपर्दा संघीय राजधानी काठमााडौंमै यहाँ लैजाऔं, यो ठीक छ भने ठाउँ छैन। नेपाली परिकार मिठो कहाँ पाउँछ ? थाहा छैन। देशैभर यस्ता ठाउँका लागि सरकार गम्भीर बन्नुपर्छ। कम्तीमा पनि होटल, रेस्टुरेन्टको वर्गीकरण गरेर तथ्यांक राखेमा यसले पर्यटन क्षेत्रको विकासमा फड्को मार्न सहयोग पुर्याउँछ। ७० प्रतिशत पर्यटकले नेपालमा दैनिक सरदर ४० डलरभन्दा कम खर्च गर्छन्। यो अत्यन्तै न्यून हो। गुणस्तरीय होटेल, रेस्टुरेन्ट स्थापना गर्दै सेवा दिन सकेमा एक पर्यटकले सयदेखि १५० सम्म खर्च गर्ने वातावरण बन्छ। निवृत्तिभरण भिसा : विदेशी नागरिक जो नेपाललाई धेरै माया गर्ने पनि छन्। उनीहरू आफ्नो सेवानिवृत्त समय नेपालमा बिताउन पनि चाहन्छन्। ५०६० वर्षको उमेरमै सेवानिवृत्त हुने मुलुक धेरै छन्। यसरी सेवानिवृत्तको समय नेपालमा बिताउन निवृत्तिभरण भिसाको व्यवस्थापन गर्न सके उनीहरूको ज्ञान र सीपलाई यहाँ प्रयोग गर्न सकिन्छ। नेपालको अर्थतन्त्रमा सकारात्मक प्रभाव पर्छ। विदेशका बौद्धिक, सीप र ज्ञान भएका सेवानिवृत्त व्यक्ति यहाँ भिœयाएर त्यसको लाभ लिन सक्नुपर्छ। यस्तो भिसा विभिन्न मुलुकले दिइरहेका छन् र फाइदा लिइरहेका छन्। पर्यटन क्षेत्रको प्रचार : ३० वर्षअघिको जस्तो प्रचार गरेर अब पर्यटक आउँदैनन्। कुनै पनि मुलुकका नागरिकलाई त्यहाँको स्थानीय सञ्चारमाध्यममा प्रचार गर्न सके त्यसको प्रभाव चाँडो पर्ने रहेछ। नेपाल आउने पर्यटकले उतैको स्थानीय पत्रिकामा मात्रै अनुभव लेख्यो भने पनि त्यसको प्रभाव पर्छ। सरकारले त्यहाँका नागरिकले कस्ता सञ्चारमाध्यम बढी हेर्छन्पढ्छन् ? ती कुरा ख्याल गरेर प्रचार गर्नुपर्छ। दुई सरकारबीच नेपाल भ्रमणमा नागरिक पठाउने विषयमा सम्झौता आदनप्रदान गरे यसको प्रभाव अझै बढी पर्छ। पर्यटन क्षेत्रका विषयमा जानकार भण्डारी गाइंग नेपालका प्रबन्ध निर्देशक हुन्।"
अन्तर्राष्ट्रिय करातेमा १६ स्वर्ण पदकसहित नेपाल प्रथम,"प्रतियोगितामा पुरुष २५, २७, ३०, ३५, ४०, ४५, ५०, ५५, ६०, ६८ र ७५ केजीमुनि तौलसमूह तथा महिलाका लागि २५, ३०, ३५, ४०, ४५, ५०, ५५, ६१ र ६८ केजीमुनि तौल समूहमा र कातातर्फ महिला र पुरुष आठ र नौ वर्ष तथा १० देखि १३ वर्ष उमेर समूहमा प्रतिस्पर्धा भएको थियो। काठमाडौं : एमजिके अन्तर्राष्ट्रिय कराते च्याम्पियनसीपमा नेपालले १६ स्वर्ण पदक जित्दै प्रथम भएको छ। जापान गोजुरियो कराते डो मिसन सङ्घले रुपन्देहीको शङ्करपुरमा आयोजना गरेको दोस्रो संस्करणको एमजिके अन्तर्राष्ट्रिय कराते च्याम्पियनसीपमा नेपालले २४ रजत र ३४ कास्य पदक प्राप्त गरेको छ। प्रतियोगितामा सात स्वर्ण, एक रजत र तीन कास्य पदकसहित भुटान दोस्रो भएको छ भने भारतले पाँच स्वर्ण, चार रजत र सात कास्य पदकमा चित्त बुझाएको छ। राष्ट्रका लागि खेलकुद, स्वास्थ्यका लागि खेलकुद भन्ने नाराका साथ आयोजना गरिएको प्रतियोगिताको पहिलो दिन कुमुतेतर्फ गरी सात स्वर्णको छिनोफानो हुँदा नेपालले छ स्वर्ण पदक जितेको थियो। प्रतियोगिताको दोस्रो दिन नेपालले थप १० स्वर्ण पदक जितेको हो। प्रतियोगिताका विजेता खेलाडीलाई तिलोत्तमा नगरपालिकाका उपप्रमुख जगेश्वरदेवी चौधरीले पदक प्रदान गरेका थिए। उनले पछिल्लो समयमा नेपाली खेलाडी सबै खेलमा अब्बल हुँदै गएको बताए। प्रतियोगितामा नेपाली खेलाडीले सानदार प्रस्तुति गर्दै देशको नाम राख्न सफल भएको कराते डो मिसन सङ्घका प्रमुख प्रशिक्षक काजी रानाले बताए। प्रतियोगितामा पुरुष २५, २७, ३०, ३५, ४०, ४५, ५०, ५५, ६०, ६८ र ७५ केजीमुनि तौलसमूह तथा महिलाका लागि २५, ३०, ३५, ४०, ४५, ५०, ५५, ६१ र ६८ केजीमुनि तौल समूहमा र कातातर्फ महिला र पुरुष आठ र नौ वर्ष तथा १० देखि १३ वर्ष उमेर समूहमा प्रतिस्पर्धा भएको थियो। दुई दिनसम्म सञ्चालन भएको प्रतियोगितामा नेपाल, भारत र भुटानका गरी करिब दुई सय खेलाडी सहभागी भएका आयोजक संस्था जापान गोजुरियो मिसन डो सङ्घले जनाएको छ। रासस"
पुतलीबजार मेयरकपको उपाधि महिलातर्फ १३ र पुरुषतर्फ ७ वडालाई,"स्याङ्जा : पुतलीबजार नगरपालिकाद्वारा सञ्चालित मेयर कप भलिबल प्रतियोगिताको उपाधी पुरुषतर्फ वडा न७ र महिलातर्फ वडा १३ ले हात पारेको छ। वडास्तरीय प्रतियोगितामा १३ वटा वडाबाट प्रतियोगितामा सहभागी थिए। स्वास्थ्यका लागि खेलकुद, राष्ट्रका लागि खेलकुद भन्ने मूल नारासहित बुधबारदेखि पुतली बजारनगरपालिका १ मालेबगर मैदानमा सञ्चालित वडास्तरीय मेयरकप प्रतियोगितामा पुरुषतर्फ वडा १२ दोस्रो र वडा ६ तेस्रो भएका छन्। यसैगरी,महिला दोस्रोमा १० र तेस्रोमा वडा नं १२ भए। भलिबल प्रतियोगितामा पुरुषतर्फ १३ र महिलातर्फ ४ समूह सहभागी थिए। प्रतियोगितामा प्रथम,द्वितीय, तृतीय हुने समूहले क्रमश : ५० हजार,३० हजार,१० हजार नगदसहित ट्रफी र मेडलबाट पुरस्कृत भएका छन्। यसैगरी प्रतियोगितामा महिलातर्फ बेस्ट सर्भर निशा मास्की, बेस्ट ब्लकर पूर्णना शाही, बेस्ट स्पाइकर सन्देशा गुरुङ,बेस्ट डिफेन्डर सौमाया गुरुङ्, बेस्ट सेटर अञ्जली विक, बेस्ट प्लेयर बुनु आले, बेस्ट कोच रामु शाह भए। पुरुषतर्फका बेस्ट सर्भर सन्दीप ठकुरी, बेस्ट ब्लकर लेसन गुरुङ, बेस्ट स्पाइकर दर्शन गुरुङ,बेस्ट डिफेन्डर प्रदीप गुरुङ, बेस्ट सेटर विवश खड्का, बेस्ट प्लेयर सन्जुबिक्रम शाह, बेस्ट कोच रामकाजी राना भए। विजयी प्रतियोगिलाई पुरस्कार प्रदान गर्दे नगरप्रमुख तुलसीराम रेग्मीले खेलाडीको मनोवल उच्च बनाउनेगरी खेलकूदका क्रियाकलापलाई अघि बढाउने बताए।"
सहिद स्मारक ए डिभिजन लिग : आर्मी र हिमालयन शेर्पाको बराबरी,"काठमाडौं : सहिद स्मारक ए डिभिजन लिगअन्तर्गत शनिबार वर्षाका कारण स्थगित भएको हिमालयन शेर्पा र त्रिभुवन आर्मी क्लबबीचको खेल ११ गोलको बराबरीमा सकिएको छ। त्रिपुरेश्वरस्थित दशरथ रंगशालामा हिजो रोकिएको ७१औं मिनेटबाट सुरु भएको थियो। पहिलो मिनेटमै नवयुग श्रेष्ठले गरेको गोलसँगै आर्मीले अग्रता लिएको थियो। तर, ५५औं मिनेटमा हिमालयन शेर्पाका विश्वास श्रेष्ठले बराबरी गोल फर्काएका थिए। त्यसपछि कुनै गोल हुन नसक्दा दुवै टिमले अंक बाँडे। बराबरीसँगै १३ खेलबाट २० अंक जोडेको आर्मी अंक तालिकाको चौथो स्थानमा छ। समान खेलबाट १४ अंक जोडेको शेर्पा १२औं स्थानमा उक्लिएको छ। शनिबार प्रभावित भएर आजै टुङ्गिएको अर्को खेलमा संकटा क्लब र जावलाखेल युथ क्लबले पनि ११ गोलको बराबरी खेलेका थिए। अहिले एन्फा कम्प्लेक्समा चर्च ब्वाइज युनाइटेड र मनाङ मर्स्याङ्दी क्लब प्रतिस्पर्धा गरिरहेका छन्।"
फुल्हमलाई हराउँदै सिटी प्रिमियर लिगको शीर्ष स्थानमा उक्लियो,"लन्डन : फुल्हमलाई २१ गोलको नतिजामा पराजित गर्दै म्यानचेस्टर सिटी इङ्लिस प्रिमियर लिगको अंक तालिकाको शीर्ष स्थानमा उक्लिएको छ। आइतबार फुल्हमको मैदान क्रेभन कटेजमा भएको खेलको तेस्रो मिनेटमा एर्लिङ हालान्डले गोल गर्दै भ्रमणकारी सिटीलाई अग्रता दिलाएका थिए। पेनाल्टीमा गोल खाएको फुल्हमले १५औं मिनेटमा बराबरी गरेको थियो। कार्लोस भिनिसियसले गरेको गोलसँगै ११ गोलको बराबरी गरेको फुल्हमले ३६औं मिनेटमा पुनः गोल खायो। जुलियन अल्भारेजले रियाड माहरेजको पासलाई गोलमा परिणत गरेसँगै २१ को अग्रता बनाएको सिटीले सोही अग्रताको बचाउ गर्दै तीन अंक हासिल गर्यो। जितसँगै ३२ खेलबाट ७६ अंक जोडेको सिटी प्रिमियर लिगको शीर्ष स्थानमा उक्लएको छ। दोस्रो स्थानको आर्सनलको ३३ खेलबाट ७५ अंक छ। पराजित फुल्हम ३३ खेलबाट ४५ अंक जोडेर अंक तालिकाको १२औं स्थानमा छ। आइतबार नै भएको खेलमा बर्नमाउथले लिड्स युनाइटेडलाई ४१ गोलको नतिजामा पराजित गरेको छ। यस्तै, म्यानचेस्टर युनाइटेडले एस्टन भिल्लालाई १० को नतिजामा पराजित गर्दा न्युक्यासल युनाइटेडले साउथह्याम्टनलाई ३१ ले हराएको छ।"
संकटा र जावलाखेलको बराबरी,"काठमाडौं: सहिद स्मारक ए डिभिजन लिगअन्तर्गत वर्षाका कारण शनिबार स्थगित भएको संकटा क्लब र जावलाखेल युथ क्लबबीचको खेल आज एन्फा कम्प्लेक्समा सम्पन्न भएको छ। शनिबार च्यासल रंगशालामा दोस्रो हाफसम्म चलेको खेल भारी वर्षाका कारण ५५ मिनेटमा रोकिएको थियो। सोही समयबाट बाँकी खेल आज एन्फा कम्प्लेक्समा आयोजना भएको थियो। शनिबार च्यासल रंगशालामा फोडे फोफानले ३३औं मिनेटमा गरेको गोलसँगै जावलाखेल १० ले अगाडि थियो। तर, आइतबार एन्फा कम्प्लेक्समा निशान खड्काले ७२औं मिनेटमा गोल गर्दै संकटालाई हारबाट जोगाए। बराबरीसँगै १३ खेलबाट २४ अंक जोडेको जावलाखेलले शीर्ष स्थानमा अंक दूरी लम्ब्याउने मौका गुमाएको छ। थ्री स्टारको १३ खेलबाट २२ अंक छ। समान खेलबाट १६ अंक जोडेको संकटा नवौं स्थानमा उक्लिएको छ।"
न्युजिल्यान्डको पाकिस्तान भ्रमण : ओडीआई शृंखलामा घरेलु टिम २० ले अगाडि,"पाँच विकेट गुमाएर न्युजिल्यान्डले तीन सय ३६ रनको योगफल तयार गरेको थियो। जवाफी ब्याटिङमा उत्रिएको पाकिस्तानले तीन विकेट गुमाएर ४८२ ओभरमा लक्ष्य पूरा गर्यो। लाहोर : फकहर जमानको अविजित शतकीय इनिङप्रेरित पाकिस्तानले न्युजिल्यान्डविरुद्ध जारी एकदिवसीय अन्तर्राष्ट्रिय शृंखलाको दोस्रो खेलमा सात विकेटको जित निकालेको छ। पाकिस्तान भ्रमणमा रहेको न्युजिल्यान्डले रावलपिन्डीमा टस हारेर ब्याटिङको निम्तो पाएको थियो। पाँच विकेट गुमाएर न्युजिल्यान्डले तीन सय ३६ रनको योगफल तयार गरेको थियो। जवाफी ब्याटिङमा उत्रिएको पाकिस्तानले तीन विकेट गुमाएर ४८२ ओभरमा लक्ष्य पूरा गर्यो। पाकिस्तानका लागि जमानले एक सय ४४ बलमा १७ चौका र ६ छक्कासहित एक सय ८० रनको शानदार इनिङ खेले। यस्तै, कप्तान बाबर आजमले ६६ बलमा पाँच चौका र एक छक्कासहित ६५ रनको अर्धशतकीय इनिङ खेलेर आउट भए। मोहम्मद रिजवान ४१ बलमा ६ चौकासहित ५४ रनको अर्धशतकीय इनिङ खेलेर अविजित रहे। न्युजिल्यान्डका लागि म्याट हरी, हेनरी सिप्ले र इश सोधीले एकएक विकेट लिए। पहिलो इनिङमा न्युजिल्यान्डका लागि एक सय १९ बलको सामना गरेका डार्यल मिचेलले एक सय २९ रनको शतकीय इनिङ खेलेका थिए। यस्तै, कप्तान टम लथाम ८५ बलमा आठ चौका र एक छक्कासहित ९८ रन जोडेर आउट भए। चाड वोयेसले ५१ रनको अर्धशतकीय इनिङ खेल्दा अन्य ब्याटरको प्रदर्शन उल्लेख्य रहेन। पाकिस्तानका लागि ह्यारिस रौफले चार तथा नशिम साहले एक विकेट लिए। जितसँगै घरेलु टिमले एकदिवसीय शृंखलामा २० को अग्रता बनाएको छ। तेस्रो, चौथो र पाँचौं एकदिवसीय कराँचीमा हुनेछ। यसअघि सम्पन्न ट्वान्टी २० अन्तर्राष्ट्रिय शृंखला २२ को बराबरीमा टङ्गिएको थियो। अन्तिम खेल असिनापानीका कारण रद्द भएपछि शृंखला बराबरीमा सीमित बनेको थियो।"
चर्च ब्वाइजसँग ३० ले हार्यो मनाङ,काठमाडौं : सहिद स्मारक ए डिभिजन लिगमा आइतबार चर्च ब्वाइज युनाइटेडले मनाङ मर्स्याङ्दी क्लबलाई ३० गोलको नतिजामा पराजित गरेको छ। शनिबार साँझ हुने तय भएको खेल वर्षाका कारण आइतबारलाई सारिएको थियो। आइतबार दिउँसो सातदोबाटोस्थित एन्फा कम्प्लेक्समा भएको खेलको ४१औं मिनेटमा गोल गर्दै युनाइटेडलाई अग्रता दिलाएका थिए। मौसम सुब्बाले ५५औं मिनेटमा गोल गर्दै युनाइटेडको अग्रता दोब्बर पारेका थिए। निर्धारित ९० मिनेटसम्म २० ले पछाडि परेको मनाङले इन्जुरी समयमा थप एक गोल गर्यो। जितसँगै १३ खेलबाट २१ अंक जोडेको युनाइटेड चौथो स्थानमा उक्लिएको छ। समान खेलबाट १५ अंक जोडेको मनाङ १०औं स्थानमा झरेको छ। शनिबार प्रभावित भएर आजै टुङ्गिएको अर्को खेलमा संकटा क्लब र जावलाखेल युथ क्लबले पनि ११ गोलको बराबरी खेलेका थिए। प्रभावित अर्को खेलमा त्रिभुवन आर्मी क्लब र हिमालयन शेर्पा क्लबले पनि बराबरी ११ गोलको बराबरी खेलेका थिए।
रामेछापका स्थानीय तहको बेरुजु बढ्दो क्रममा,रामेछाप : रामेछापका स्थानीय तहमा बेरुजु बढ्दै गएको छ। जिल्लामा रहेका आठवटा स्थानीय तहमा आर्थिक वर्ष २०७८७९ मा ३७ करोड ७९ लाख रुपैयाँ रकम बेरुजु देखिएको छ। महालेखा परीक्षकको ६० औँ प्रतिवेदन अनुसार जिल्लाको खाँडादेवी गाउँपालिकाको बेरुजु सबैभन्दा बढी देखिएको छ। आर्थिक वर्ष २०७८०७९ मा खाँडादेवी गाउँपालिका बेरुजु ९ करोड २९ लाख १३ हजार रहेको प्रतिवेदनमा उल्लेख छ। आर्थिक वर्ष २०७७०७८ मा ५ करोड ६७ लाख ४ हजार रुपैयाँ बेरुजु आएको खाँडादेवीमा यस वर्ष बेरुजु बढेर ९ करोड २९ लाख नाघेको हो। आर्थिक वर्ष २०७७०७८ मा ४ करोड ५६ लाख रुपैयाँ बेरुजु रहेको गोकुलगंगा गाउँपालिकाको बेरुजु रकम आर्थिक वर्ष २०७८०७९ मा ५ करोड ६९ लाख ३१ हजार रुपैयाँ पुगेको छ। आर्थिक वर्ष २०७७०७८ मा ४ करोड १७ लाख ४० हजार रुपैयाँ बेरुजु रहेको लिखु तामाकोशी गाउँपालिकाको बेरुजु आर्थिक वर्ष २०७८०७९ मा ४ करोड ९३ लाख ८ हजार देखिएको छ। सुनापति गाउँपालिकाको बेरुजु ४ करोड ७९ लाख ४५ हजार रुपैयाँ देखिएको छ। अघिल्लो आर्थिक वर्षमा सुनापतिको बेरुजु रकम ६७ लाख ८५ हजार थियो। दोरम्बा शैलुङ गाउँपालिकाको बेरुजु ४ करोड ६६ लाख ७८ हजार रुपैयाँ छ। आर्थिक वर्ष २०७७०७८ मा यो पालिकाको बेरुजु रकम १ करोड ७४ लाख ३२ हजार थियो। आर्थिक वर्ष २०७७०७८ मा ३ करोड ४३ लाख ६० हजार रुपैयाँ बेरुजु रहेको मन्थली नगरपालिकाको पनि यस वर्ष बेरुजु बढेर ५ करोड २० लाख ५८ हजार रुपैयाँ पुगेको छ। आर्थिक वर्ष २०७८०७९ मा उमाकुण्ड गाउँपालिकाको बेरुजु रकम २ करोड ४७ लाख ९१ हजार रुपैयाँ छ। आर्थिक वर्ष २०७८०७९ मा रामेछाप नगरपालिकाको ७२ लाख ८३ हजार रुपैयाँ बेरुजु देखिएको छ। अघिल्लो आर्थिक वर्षमा रामेछाप नगरपालिकाको बेरुजु रकम १ करोड ५१ लाख ६० हजार रुपैयाँ थियो।
"सेयर बजारमा दोहोरो अंकको करेक्सन,१३ वटै उपसमूहको सूचक नकारात्मक","काठमाडौं : साताको पहिलो कारोबार दिन अर्थात् आइतबार नेप्से परिसूचक दोहोरो अंकले घटेको छ। नेप्से परिसूचक १९११ अंकले घटेर १८७०११ विन्दुमा अडिएको छ। सेन्सेटिभ इण्डेक्स २९५ अंकले घटेर ३५८१४ विन्दुमा पुगेको छ। आज २७१ कम्पनीको ३२ लाख ६ हजार ४५० कित्ता सेयर ९५ करोड ४३ लाख २२ हजार ३७७ रुपैयाँमा खरिदबिक्री भयो। कारोबार रकमका आधारमा शिवम् सिमेन्ट शीर्षस्थानमा रह्यो। सो कम्पनीको ४ करोड २५ लाख रुपैयाँ बराबरको सेयर कारोबार भयो। यस्तै, नेपाल इन्भेस्टमेन्ट मेघा बैंकको ३ करोड ५७ लाख र तारागाउँ रेजेन्सीको ३ करोड ३१ लाख रुपैयाँको सेयर कारोबार भयो। कारोबारमा आएका १३ वटै उपसमूहको सूचक नकारात्मक देखिएका छन्। डेभलपमेन्ट बैंक,हाइड्रोपावर,म्युचुअल फन्ड,अदर्श र ट्रेडिङ उपसमूहको सूचक १ प्रतिशत बढिले घटेको हो।"
अमेरिकी डलर सटहीको सीमा बढाइयो,"काठमाडौं : नेपाल राष्ट्र बैंकले अमेरिकी डलर सटहीका लागि तोकिएको सीमा बढाएको छ। बैंक तथा वित्तीय संस्थाका लागि जारी गरिएको एकीकृत परिपत्र, २०७९ मा संशोधन गर्दै राष्ट्र बैंकले यस्तो सीमा बढाएको हो। यसअघि नेपाल राष्ट्र बैंकबाट इजाजत पाएका मनी एक्सचेन्जले नेपाली नागरिकसँग गर्ने सटही कारोबार गर्दा अमेरिकी डलर पाँच सय वा सो बराबरको परिवर्त्य मुद्रा बराबर मात्रै सटही गर्न सक्ने व्यवस्था थियो। यसलाई संशोधन गरेर अमेरिकी डलर पाँच हजारसम्म सटही गर्नसक्ने व्यवस्था गरिएको छ। 'नेपाली नागरिकसँग अमेरिकी डलर पाँच हजार वा सो बराबरको अन्य परिवर्त्य विदेशी मुद्रा (भन्सार घोषणाको प्रमाणित कागजात भए त्यस्तो कागजातमा उल्लिखित सम्पूर्ण रकम)को खरिद कारोबार गर्न सकिनेछ', संशोधन गरिएको परिपत्रमा भनिएको छ, 'तर विदेशी इष्टमित्र र ग्राहकबाट उपहार, टिप्सबाट प्राप्त हुने रकम भने अधिकतम अमेरिकी डलर पाँच सयसम्म मात्र सटही गर्न सकिनेछ।' राष्ट्र बैंकले एकीकृत परिपत्रमा संशोधनमार्फत् विदेश पढ्न जाने विद्यार्थीका लागि दिइने सटही सुविधासम्बन्धी व्यवस्था थप गरेको छ। 'शिक्षा, विज्ञान तथा प्रविधि मन्त्रालयले स्वीकृत गरेको वैदेशिक अध्ययन स्वीकृतिसम्बन्धी निर्देशिका, २०७९ बमोजिम उक्त मन्त्रालयले व्यवस्था गरेको पोर्टल प्रयोगमा आएपश्चात् बैंक तथा वित्तीय संस्थाले सोही पोर्टमा उलपब्ध वैदेशिक अध्ययनको स्वीकृति (नो अब्जेक्सन सर्टिफिकेट)सम्बन्धी विवरण यकिन गरी सटही सुविधा उपलब्ध गराउनुपर्नेछ', एकीकृत परिपत्रमा भनिएको छ। यसअघि यस्तो व्यवस्था थिएन। त्यस्तै नेपाली नागरिकलाई विभिन्न प्रयोजनका लागि भारतीय मुद्रा बाहेकको परिवर्त्य विदेशी मुद्राको सटही सुविधासम्बन्धी व्यवस्थामा पनि संशोधन गरिएको छ। यसअघि यस्तो सटही सुविधा अधिकतम अमेरिकी डलर एक हजार वा सो बराबरको अन्य परिवर्त्य विदेशी मुद्रासम्म प्रदान गर्न सकिनेछ भन्ने व्यवस्था रहेको थियो। तर संशोधित व्यवस्थाअनुसार भिसा आवदेनको हकमा सम्बन्धित दूतावासलगायत भिसा आवेदन शुल्क संकलन गर्न अधिकारप्राप्त निकायले परिवर्त्य विदेशी मुद्रामा नै भिसा शुल्क लिने व्यवस्था गरेमा तोकिएको भिसा शुल्कसम्मको सटही सुविधा प्रदान गर्दा अधिकतम अमेरिकी डलर एक हजारको सीमाले बाधा पुर्याएको मानिने छैन भन्ने व्यवस्था राखिएको छ। त्यस्तै, नेपालमा काम गरिरहेका विदेशीले सटही गरेर लैजान पाउने विदेशी मुद्रासम्बन्धी व्यवस्थामा पनि संशोधन गरिएको छ। नेपालमा वायुसेवा दिइरहेका कम्पनीमा कार्यरत विदेशी नागरिकका लागि नयाँ व्यवस्था थप गरिएको छ। 'श्रम स्वीकृति र सम्झौताको अवधि बहाल रहेको अवस्थामा रोजगारदातासँग गरेको करारमा उल्लिखित पारिश्रमिकमा प्रचलित कानुन बमोजिम कर कट्टी पश्चात् हुन आउने रकमको बढीमा ७० प्रतिशतसम्मको रकम भुक्तानीका लागि कागजातका आधारमा पारिश्रमिक कर तिरेको प्रमाण लिई परिवर्त्य विदेशी मुद्रामा सम्बन्धित मुलुकमा पठाउन सकिनेछ', राष्ट्र बैंकले परिपत्रमार्फत् भनेको छ।"
सुनको मूल्य प्रतितोला १ लाख ९ हजार २००,काठमाडौं : सुनको मूल्य प्रतितोला १ लाख ९ हजार २०० कायम भएको छ। नेपाल सुन चाँदी महासंघका अनुसार आज प्रतितोला सुन १ लाख ९ हजार २०० मा कारोबार भइरहेको छ। तेजाबी सुन १ लाख ८ हजार ७०० रुपैयाँ कायम भएको छ । महासंघका अनुसार चाँदी प्रतितोला १४१५ रुपैयाँ तोकिएको छ।

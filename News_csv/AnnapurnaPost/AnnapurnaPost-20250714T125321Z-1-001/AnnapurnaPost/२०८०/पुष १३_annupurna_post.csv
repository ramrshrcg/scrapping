शीर्षक,विवरण
"मिडिया, अर्थतन्त्र र मिडियाको अर्थतन्त्र","मिडिया र अर्थतन्त्र २०८० वैशाख २ गते मिडिया अलाइन्स, मिडिया सोसाइटीलगायतका मिडिया सञ्चालकहरूले २०८०८१ को बजेटमा समावेश गरिनुपर्ने विभिन्न सुझाव तथा मागहरूसहित प्रधानमन्त्रीसँग भेटघाट गरे। प्रधानमन्त्रीले निकै राम्रो सत्कार गरे। तर, दु:खको कुरा, बजेटमा एउटा पनि सम्बोधन भएन। मिडिया सञ्चालकहरू प्रधानमन्त्री कार्यालयको चिया बिस्कुटको आतिथ्य र चिनीकुराकानीमै चित्त बुझाउन बाध्य भए। यसमा प्रधानमन्त्रीले जोड नगरेको हो कि, अर्थमन्त्रीले नमानेका हुन् भन्ने मिडिया सञ्चालकले पत्तो लगाउन सकेनन्। गत वर्ष अर्थतन्त्रमा करिब १२१५ गोष्ठीकार्यक्रम त मूलधारका मिडिया मात्रले गरेका रहेछन्। प्राय: मिडियाले अर्थतन्त्रलाई विभिन्न डिजाइनमा पेस गरेका नै छन्। न राष्ट्रद्वारा अर्थतन्त्रसम्बन्धी विशेष प्रशिक्षण, न खासै स्रोतसाधन, आर्थिक पत्रकारहरूले जे गरिरहेका छन्, सराह्रनीय छ। केही वर्षयता प्रेस विज्ञप्ति, अर्थ मन्त्रालय, राष्ट्र बैंक, राष्ट्रिय योजना आयोगभन्दा बाहेक पनि आर्थिक समाचार उच्च तहमा पुगेको देखिन्छ। देशका आर्थिक मुद्दाहरूको राम्रो उठान भएको देख्न सकिन्छ। तर मूलधार मिडिया पहिला जति प्रभावकारी नभएको हो वा राजनीतिक नेतृत्वको समाचार प्रतिरक्षा शक्ति बढेको हो ती समाचारहरू जुन वजनप्रभावले कारक बन्न सक्नु पथ्र्यो, त्यो भएको देखिन्न। हुन त अचेल समाचार कमोडाइजेसन भएका छन्। ती कुन मिडियाभन्दा पनि कुन सामाजिक सञ्जालमा पढिएको भन्ने दिमागमा बस्न थालेको छ। यो न्युज क्रेडिबिलिटीको धमिलोमा न्युज कमोडाइजेसनले मूलधार समाचारहरूलाई शक्तिह्रास गराएको हुन सक्छ। मिडियाको अर्थतन्त्र अहिले धेरै सञ्चारगृहमा मिडियाकर्मीहरूको पारिश्रमिक ३ देखि ६ महिना बक्यौता भएर बसेको छ। घरडेरा, दालभात, गाडीभाडा, बत्तीपानी, स्कुल फिमेडिकल आदिका दैनिक समस्या सञ्चालकव्यवस्थापक र अर्थतन्त्रका सरोकारवालाहरूले नबुझेका त कहाँ होलान् ? सबै निरीहपन, अन्योलग्रस्त बसिरहँदा तिनले कुन प्रेरणामा काम गरिरहेका छन् होला ? एक व्यवस्थापक भन्छन्, आजकल आफ्नै सञ्चारकर्मीको नमस्कार स्विकार गर्न नि नैतिक आत्मदबाब महसुस हुन्छ। ५६ महिना तलब नपाएको मान्छेको नमस्कार कति शुभकामना र सहानुभूति थपेर फर्काउनु ? काम लगाउनेले र काम गर्नेले कुन धरातलमा गरिरहेका होलान् ? संकट व्यवस्थापन झन् पेचिलो बन्दैछ। एक मिडिया व्यवस्थापक विगत एक वर्षदेखि आफ्नो काम पैसा माग्न आउने कर्मचारी र भेन्डरहरूलाई सम्झाउनुबाहेक अरू नभएको र आफुले दिमाग नै लगाउन नपाएको गुनासो गर्छन्। अरूको दु:ख सुनेर आफैं करुणामा हुन्छु, अब असहायक हुनु बाहेक अर्को विकल्प छैन आफूलाई आफैं बिरामी मनोवैज्ञानिक लाग्न थालेको छ, आजकल, उनी भन्छन्। हुन पनि चरम अभावमा मान्छे व्यावहारिक हिसाबले पनि उत्कृष्टतम् उत्पादक हुन सक्दैन, तर उसको अर्धउत्पादक समयको पनि संस्थाले पूरा पारिश्रमिक दिनैपर्ने हुन्छ। जसले गर्दा उधारो पारिश्रमिकमा पनि कर्मचारीहरूलाई सित्तै श्रम गरेको जस्तो आत्मधारणा विकास हुन थाल्छ । त्यसले उत्पादकत्वलाई दीर्घकालीन रूपमा शिथिल बनाउँछ। यो गोल चक्कर नेपाली मिडियामा सुनामी बनेर आउँदै गरेको देखिन्छ। नेपालको मूलधार मिडियाको भविष्य कस्तो छ त ? यसको जवाफ भविष्यवाणी भइसकेको अवस्था छैन। आँट, ज्ञान वा पकड, केहीको कमी छ, ठूलो प्रश्न अनुत्तरितै छ। उनै प्रधानमन्त्रीसँगको कार्यक्रममा एक मिडिया सञ्चालकले भनेका थिए प्रधानमन्त्रीज्यू, हामीमध्ये कसले पहिला बन्द गर्ने भन्ने छ, जसले चाँडै गयो, उसले छिटो मुक्ति पायो। मिडिया क्षेत्रमा चाँदीको घेरा पहिल्याइदिने कसले ? सम्भावित सुधारात्मक कदमहरू अरू संस्थाजस्तै मिडियाको पनि नगद प्रवाहको स्रोत भनेको रेभिन्यु, थप इक्विटी, थप ऋण, सम्पत्तिको बिक्री, नयाँ साझेदार लगानीकर्ता, वा रेभिन्युको नयाँ स्रोत हुन सक्छ। अब यिनको सिलसिलेवार छलफल गरौं। १ रेभिन्यु : मिडिया सञ्चालकहरूका अनुसार नेपाली मिडियामा विज्ञापन १० वर्षमा ६० देखि ७० प्रतिशतले खुम्चिएको छ। नेपालमा सब्स्कृप्सन मोडेल आलोकाँचो छ, जसले गर्दा सब्स्कृप्सन रेभिन्यु मिडियाले खासै हात पार्दैन। च्यानलसाझेदारहरूलाई नै बढी जान्छ। ग्राहक प्राय: सबै सामग्री सित्तैमा पढ्छन्हेर्छन्। विभिन्न गोष्ठीप्रतियोगितामेलामहोत्सव आदि गरे पनि, प्रायोजकै नभएपछि स्वत: घाटा हुन्छ। मिडियामा सेल्समा काम गर्नेहरू विज्ञापनदाताकै आर्थिक चापको गुनासो सुनेर फर्किन्छन्। २ थप इक्विटी : मिडिया सञ्चालकहरूले आफ्ना अरू व्यवसायबाट ल्याएर भए पनि मिडिया नचलाएका होइनन्। जग्गा, अन्तको नाफा, सम्पत्ति बिक्री आदि गरी संस्थालाई सिञ्चित गरेकै थिए। विज्ञापन मात्रको भर पर्न प्राय:ले एक दशक अगाडि नै छोडिसकेको हुनुपर्छ। तर जब सबै बन्दव्यापार खस्कियो, मिडिया सञ्चालकहरूसँग पनि उपाय सकिँदै गयो। ३ थप ऋण : धितो, व्यक्तिगत जमानत, थप धितो, ठाडो रोक्का, ब्याजको पुँजीकरण, कर्जा सूचना केन्द्रको रिपोर्ट, ऋणमूल्य अनुपात, आदि धेरै बाधाहरू बीच, बक्यौता बैंक ब्याज थुप्रो भएको अवस्थामा यो विकल्प सहज देखिँदैन। ४ सम्पत्तिको बिक्री : सम्पत्ति कि त रोक्का छ, कि त बाँकी छैन, कि त मोल छैन। मोल मिलाए पनि यो आर्थिक संकटमा बिक्री छैन। अहिले बिक्री गरे पनि बैंक धितो रोक्का फुकुवा गर्न पनि अपुग जस्तै हुन्छ। ५ नयाँ साझेदार, लगानीकर्ता : ओरालो लागेको बेला साझेदार कम भेटिन्छन् तर नभेटिने होइनन्। अहिले पीई साझेदारी, आईपीओ, इन्भेस्टकमम्यानेज आदि उपकरणहरू पनि उपलब्ध छन्। यो विकल्प खुला छ तर मिडिया गृहहरूसँग यस्ता विकल्पहरूको ज्ञान र प्राविधिक अत्तोपत्तो कम छ। त्यसैले होसियारीसाथ गरे केही हुन सक्ने सम्भावना यहाँ छ। ६ रेभिन्युको नयाँ स्रोत : परम्परगत विज्ञापन अब अस्त हुने देखिन्छ। त्यसैले नयाँ रेभिन्युका स्रोतहरू खोज्नु जरुरी छ। सब्स्कृप्सन, क्राउड फन्डेड समाचार, पे पर क्लिक, मिडिया न्युजलेटर, पे विजार्द भ्युवरसिप, उद्योग विशेष रिपोर्ट, आदि नयाँ स्रोतहरूको सम्भाव्यता, व्यापारिक आकर्षण, र त्यसलाई चाहिने प्रविधितथा विज्ञता विश्लेषण गर्नुपर्ने हुन्छ। नयाँ स्रोतका रेभिन्यु खोज्नुपर्छ। पत्रिकामा गोरखापत्रबाहेक प्राय: ८ पेजमा झर्नु, टीभीमा रिपिट कार्यक्रम औधी हुँदै जानु, रेडियोमा धेरैजसो गीतमात्र बजिराख्नु, कन्टेन्टमा फोकस र प्राथमिकता खासै नहुनु सबै खस्कँदो मिडिया बजारका सूचक हुन्। मिडियाको ऊर्जा ह्रास भएको देखिन्छ। त्यो आकर्षण अब खासै बाँकी छैन पनि। झन् अर्को डरलाग्दो पाटो भनेको मिडियाकर्मीहरू गैरमिडिया संस्थाहरूमा सरिरहेका मात्र छैनन्, मिडियामा नयाँ जनशक्ति आइरहेका छैनन्। एक दशकभित्रै मिडियामा जनशक्तिको महासंकट हुने देख्छु म। २००७ सालदेखि आजसम्म छापा, श्रव्य र दृश्यमार्फत प्रजातन्त्र र लोकतन्त्रका आन्दोलन, क्रान्ति र मूल्य मान्यताका संस्थापनमा निर्भय डटिपरेका मिडिया आज अस्तित्वको चौराहामा छन्। उनीहरूलाई थाक्रो हालिदिने कसले ? साहसी, निडर, तटस्थ मिडिया नै उपेक्षित हुँदै जाने हो भने अबका सत्याग्रहहरूलाई शक्ति कसले देला ? अबको रणनीति ? अब मिडिया एक संस्थाको हिसाबले सञ्चालकहरूका लागि एउटा बाघ बनेको छ, कि त्यसले जताबाट ल्याएर भए पनि खुवाइराख्नु पर्यो, कि त यसले आफैंलाई खान्छ। धेरै यो बाघ आफैं थाकेर विलय होस् भन्नेमा छन्। अब न खुवाउन सकिन्छ, न ओर्लेर भाग्ने ऊर्जा नै बाँकी छ। घटाउनुपर्ने खर्चहरू घटाइसकिएको छ। कतै विधान, कानुन, युनियन आदिका चुनौती पनि छन्। घटनाउनुपर्ने खर्च त्यतिकै घट्दैन, खर्च घटाउन पनि एक झमाट खर्च नै चाहिन्छ, जुन जोहो गर्न सबैलाई गाह्रो छ। हुन त मिडिया संसार जेजस्तो ध्वस्त होस्, भैराखोस्, मिडिया सञ्चालकहरूमा व्यापक ध्रुवीकरण छ। एउटाको पापधर्म अर्काले राम्ररी देखेको छ, त्यसैले तृष्णावितृष्णा पनि बढी छ। स्वार्थ, विशेष डिलको साझेदारी वा असाझेदारी, विगतको बाँकी हिसाबकिताब, धोका र बदला, राजनीतिक तथा पार्टी वा नेता विशेष दोस्तीदुस्मनी, कुनै एजेन्डाको पक्ष र विपक्षमा उभिँदाको अमिलोपन यो ध्रुवीकरण र गुटका उत्प्रेरक हुन्। समग्रमा मिडिया क्षेत्रको दिगो र निरन्तर विकासक्रम नहुनु र आजको यो संकटमा यो जोडले बजारिनुमा मिडिया सञ्चालकहरूको अदूरदर्शिता र एकताको अभाव उत्तिकै उत्तरदायी छ। सामाजिक सञ्जालको ग्रहणमा परेर, राज्यको हेलाँ खेपेर, अर्थतन्त्रको चोट सहेर, मानहानिको तारेख खेपेर, आन्दोलनहरूको चक्करमा लागेर पनि नपलाएको एकताको अंकुर कहिले पलाउने हो खोइ ? तर मूलधार मिडियाको एकता र उन्नतिको विकल्प छैन। जनताका बारे धेरै लेख्ने मिडिया एक हुने बेला भएको छ। कुरा सर्भाइभलको छ। त्यसैले, एकता र सहकार्यको विकल्प छैन। मिडिया सञ्चालकहरूले गुट, संस्कार र स्वार्थबाट माथि उठेर साझा अवधारणा बनाई अगाडि बढ्नुपर्ने देखिन्छ। यसमा यो १० बुँदे एउटा खाका वा म्यान्डेट हुन सक्छ १ मूलधार मिडियाहरूको सम्मेलन गर्ने। हठ त्यागेर भूतकालको भूत भगाउने। वर्तमानको यथार्थपरक धरातलमा ओर्लेर मिडिया र स्वयम्को रिफर्म को ढाँचा बनाउने। आफू पनि सुध्रिन र मिडिया क्षेत्रलाई पनि सुधार्न प्रतिबद्ध हुने। ग्लोबल बेस्ट प्राक्टिस को बहस गरी नेपालका लागि आवश्यक कानुन र कार्यान्वयन गर्ने नीतिहरू सरकारलाई प्रस्ट रूपमा सिफारिस गर्ने। २ मिडिया सञ्चालकहरू एक ढिक्का हुने (सके सधैंलाई, नत्र कमसेकम केही समयलाई)। प्रतिस्पर्धी र गैरप्रतिस्पर्धी कित्ताहरू छुट्ट्याउने। गैरप्रतिस्पर्धी क्षेत्रहरूमा व्यापक सहकार्य गर्ने र स्रोत साधनहरूको संयुक्त प्रयोग गर्ने (जस्तै प्रिन्टिङ, डिस्ट्रिब्युसन, ट्रान्समिसन, एन्टेना जोन आदि)। ३ मूलधारका मिडियाले बुँदागत, व्यावहारिक र स्मार्ट माग बनाएर राजनीतिक दलहरू र हरेक क्षेत्रका नेतृत्व पंक्तिलाई आफ्नो पक्षमा ल्याई सरकारसँग बलियो लबिइङ गर्ने। मूलधार मिडियाबिनाको नागरिक शक्ति र लोकतन्त्रको हारको बारे सम्झाउने। ४ बत्तीमुनि अँध्यारो भनेझैं अहिले मिडियाको आफ्नै प्रचार छैन। आफ्नो महत्त्वको बारे छलफल, प्रचार सबै सरोकारवालाहरूसँग गर्ने। नेपाल उद्योग परिसंघ, उद्योग वाणिज्य महासंघजस्ता बलिया संगठन बनाउने। मिडियालाई पनि विशेष क्षेत्रमा सूचीकृत गरी चौथो अंगको जिम्मेवारी पूरा गर्न चाहिने सुविधा (सुलभ कर्जा, कर अनुदान, सरकारी विज्ञापन, पुँजी सब्सिडी आदि) माग गर्ने। ५ सरकारसँग तत्काल राहतका लागि ब्रिजग्याप लोन, नवप्रविधि पुँजी सब्सिडी र लिक्विडेसन प्याकेज कडा रूपमा माग गर्ने। ६ व्यापारीहरूलाई पनि नीतिगत निर्णयमार्फत नै अनुचित भार नपर्ने गरी रेभिन्युको केही प्रतिशत नाफा भए एउटा स्लाब र नभए अर्को स्लाब गरी मिडिया इकोसिस्टममा खर्च गर्न लगाउने। राम्रो मिडियाबिना देश रहँदैन, देशबिना व्यापार रहने भएन नै। ७ नेपाल विज्ञापन बोर्डले लामो समयदेखि गरिरहेको कोखाई कोखाईलाई हाम गर्ने। ड्रिम सेलिङ लाई एडसेलिङ मा रूपान्तरण गर्ने। ८ आफ्नो खुट्टामा आफैं बन्चरो हानेका र नहानेका सबै थरी विज्ञापन एजेन्सी, क्रियटिभ एजेन्सी र च्यानलसाझेदारहरूलाई सेवास्तरसम्झौता गरी अपेक्षा स्पष्ट र पारस्परिक इनामदायी प्रस्तावहरू स्थापना गर्ने। ९ आफ्ना मिडियाकर्मी, कामदार, कर्मचारीहरूसँग औपचारिक तथा अनौपचारिक संवाद कायम राखिरहने, आफ्ना योजना र भिजनहरू स्पष्ट पारिरहने। १० एक विशेष कार्यक्रमकै रूपमा मिडिया क्षेत्रलाई नै पुनर्जागरणनवीकरण गर्ने हिसाबले मिडिया गृहहरूलाई भिजन, योजनाहरू, लक्ष्य, व्यापारमोडल, प्रोसेस, भ्यालु चेन आदि पुनर्मूल्यांकन र पुनर्निर्माण गर्न सिकाउने। हरेक मिडियाले पालना गर्नुपर्ने सरकारले निर्धारण गरेको भन्दा पृथक् र लगानीमा प्रतिफल दिने खालका न्यूनतम गुणस्तर मापकहरू बनाउने र त्यसलाई एक स्कोरकार्ड बनाई नियमित जाँच गर्ने। त्यसकै आधारमा वर्गीकरण पनि आवश्यक छ। कुन मिडिया, कुन गैरमिडिया, कुन मूलधार मिडिया, कुन सहायक मिडिया, स्पष्टता र भिन्नता अब अपरिहर्य छ। अहिलेको अनुष्ठानात्मक र पारम्परिक वर्गीकरणलाई चुनौती दिनु जरुरी छ। अन्त्यमा : सञ्चार क्षेत्र अर्थतन्त्रलाई झन्झन् प्राथमिकतामा राख्दै लोकतान्त्रिक मूल्यमान्यता, सुशासन र सबल राष्ट्रिय अर्थतन्त्र र नागरिकहरूको समृद्धिका लागि अनवरत खट्दै आएको छ। भूकम्प र कोभिड१९ को ठूलो प्रभावपछि विज्ञापन बजारमा आएको कमी र सञ्चार सेवा प्रदायकको कमोडिटाइजेसनका कारण आफ्नै अर्थतन्त्र बिरामी हुँदै गएको चरम पीडामा छ। सामाजिक सञ्जालको आक्रमण र बढ्दो सामाजिक सञ्जालमा आधारित पत्रकारिताले मूलधारको मिडियाको दिगोपनलाई जगैदेखि हल्लाएको अवस्थामा सरकार मौन र मूकदर्शन मात्र छ। राष्ट्रमा बलियो मूलधारको मिडियाबिना, मानिसहरू तथ्यपरक समाचारहरूबाट वञ्चित हुनेछन् र धारणाहरू मिसनमा आधारित वा प्रचारप्रेरित सामग्रीद्वारा सञ्चालित हुनेछन्, जसले राष्ट्रमा विभिन्न नकारात्मक परिवर्तनहरू तुरुन्तै सल्काउने छन्, केही हामीले भोग्नदेख्न थालिसकेका छौं : १ समाजलाई सही समाचारबाट वञ्चित गर्ने र सनसनीपूर्ण र लोकप्रिय समाचारहरूको भीड हुनेछ। २ आलोचनामा आधारित मानसिकता व्यापक हुनेछ र विश्वास र आशाको खडेरी लाग्नेछ जसले अराष्ट्रिय तŒवहरूलाई प्रोत्सहित गर्नेछ। ३ नागरिक अधिकार र राष्ट्रको लोकतान्त्रिक मूल्यमान्यता असुरक्षित बन्दै जानेछ र जो कसैले पनि शक्ति, सत्ता हेरफेर गर्ने माहोल आफ्नो स्वार्थमा पार्न सक्ने खतरा बढ्नेछ। ४ संविधान र संविधानले प्रतिस्थापित गरेका मूल्य मान्यताको प्रचारको कमी हुनेछ जसले नागरिकमा लोकतन्त्रबारे अशिक्षा र त्यसले ल्याउने वितृष्णा बढाउनेछ। ५ राष्ट्र, सरकार र प्रशासनको उपस्थिति र कामकारबाहीको अपादर्शिता र अस्पष्टता बढ्दै जानेछ। यी सबै तर्क र यथार्थहरूलाई पृष्ठभूमिमा राख्दै, बाध्यकारी पूर्ण र आंशिक बन्दबाट मूलधारको राष्ट्रिय मिडियालाई बचाउन तत्काल कदमहरू चालिहाल्न पर्ने देखिन्छ। मिडियाले समाचार पस्किने मात्र होइन, मनोरञ्जन गराउने मात्र होइन, विभिन्न विचार अगाडि सार्ने मात्र होइन, सम्पादकीय तेस्र्याउने मात्र होइन, अर्थतन्त्रको मुख्य पाटो बजारलाई उपभोक्तासँग जोडेको पनि हुन्छ। र, हेक्का राख्नुपर्ने कुरा मिडियाले नागरिकहरूको कुनै पनि घटना वा तथ्यसँगको दृष्टिकोणलाई आकार दिएको हुन्छ। नागरिक दृष्टिकोणले राष्ट्रको नैतिक प्रणालीलाई परिभाषित गरेको हुन्छ। राजनीतिज्ञ र नागरिक समाजले यो बुझ्न अत्यन्त जरुरी छ। मिडिया लोकतन्त्रको एक सशक्त र अभिन्न स्तम्भ हो। धेरै अन्य उद्योगहरूभन्दा फरक, यसलाई कुनै पूरक उत्पादनद्वारा प्रतिस्थापन गर्न सकिँदैन। यसको सक्रिय तथा गुणस्तरीय उपस्थिति राष्ट्रको समग्र विकासका लागि महत्त्वपूर्ण छ। मिडिया देशभर शुभ समाचार र ध्यानाकर्षणहरूको संवाहक हो। तर आफैं अस्वस्थ मिडियाबाट कतिकस्तो आसको ऊर्जा अपेक्षा गर्नु ? भनिन्छ संकट पर्दा मिडियामा जानू, तर मिडिया नै संकटमा पर्यो भने संकटमा पर्दा धेरैको जाने ठाउँ नहुन सक्छ।"
कोरोनापछि अल्मलिएको पर्यटन,"हिजोको त्यो कोरोना महामारीकाल सम्झँदा कस्तो नरमाइलो लाग्छ। जो कोहीलाई उबेलाको त्यो कहालिलाग्दो अवस्था सम्झन मन लाग्दैन। यसका विविध कारण छन्। यो सन्दर्भ भने पर्यटनको हो। हुन पनि सन् २०१९ को डिसेम्बर अन्तिमदेखि चीनको दक्षिणपूर्वी प्रान्त हुपेईको बुहानबाट फैलन सुरु भयो नोबेल कोरोना भाइरस। पछि कोभिड१९ नाम दिइएको उक्त महामारीले सन् २०२०, २१ र २२ मा नेपाली पर्यटनमात्रै नभएर विश्व पर्यटनमै ठूलो धक्का लाग्यो। हुन त आज सम्झँदा त्यस्तो समय पनि आएको थियो र ? भन्ने लाग्छ। तर त्यसको प्रत्यक्ष भुक्तभोगी र साक्षी हामी नै छौं। अकस्मात फैलिएको कोरोना महामारी विश्वव्यापी रूपमा डरलाग्दो अवस्थामा पुग्छ भन्ने कसैले सोचेका थिएनन् सायद ! तापनि नसोचेको स्केलमा महामारी फैलियो। लगभग ७० लाख मानिसको अकालमै मृत्यु भयो भने करोडौं कोरोनाबाट पीडित भए। हुन पनि त्यो वेला कोभिडले विश्वलाई कहाँ पुयाउला ? भन्ने आकलन विश्वका कुनै पनि सरकार प्रमुख, राष्ट्र प्रमुखका साथै विश्व स्वास्थ्य संगगठन (डब्लूएचओ)का प्रमुख अनि विश्वका भाइरल रोगविज्ञ र वैज्ञानिकहरूले गरेका थिएनन्। त्यसो भएपछि उग्र राष्ट्रवादको कुरो गर्ने विभिन्न देशका शासकहरूको के कुरो गराई भयो ? जस्तो कि त्यो बेलाका अमेरिकी राष्ट्रपति डोनाल्ड ट्रम्पलाई उदाहरण हुन्। ट्रम्पले कोभिड१९ लाई नभनेर चाइनिज भाइरस भनेका थिए। उनले त उक्त चाइनिज भाइरस ! सन् २०२२ को मार्च लाग्दा नलाग्दै हराएर जाने र अमेरिकीहरूले बिना कुनै वाधाव्यवधान र रोकावट इस्टर पर्व आरामले बनाउन पाउने बताएका थिए। ट्रम्पले भनेभैँ नोभेल कोरोना भाइरस (कोभिड१९) तत्काल हटेर जानुको सट्टा झनै फैलँदै गएर विश्वव्यापी महामारीको रूप लियो। त्यति मात्रै नपुगेर स्वयम् ट्रम्पलाई पनि कोरोना भाइरसले छाडेन। त्यसबेला विश्वका एकसे एक भाइरल रोगविज्ञ र वैज्ञानिकहरूबीच (कोभिड१९) को महामारी कति लामो समयसम्म तन्किन्छ वा सधैं रहिरन्छ ? भन्ने सम्बन्धमा मतैक्य रहेको थिएन। किनभने केही भाइरल रोगविज्ञ र वैज्ञानिकले सन् २०२००२१ मै नोभेल कोरोना भाइरस (कोभिड१९) हराएर जाने बताउँथे भने, कुनै कुनै भाइरल रोग विज्ञ र वैज्ञानिकले चाहिँ सन् २०२३०२४ सम्ममा नोभेल कोरोना भाइरस (कोभिड१९) को असर रहने बताउँथे। त्यस्तै थोरै भाइरल रोग विज्ञ र वैज्ञानिकहरूले चाहिँ नोभेल कोरोना भाइरस अर्थात् (कोभिड१९) विश्वबाट निमिट्यान्न भएर नजाने, त्यसैले यो भाइससँग लड्ने क्षमता बढाउँदै र नयाँ तरिकाले बाँच्न सिक्नुपर्ने भनाइ राख्ने गर्थे। सन् २०१९ को डिसेम्बरमा चीनको बुहानबाट सुरु भएको कोभिड१९ ले जसरी विश्वव्यापी रूपमा महामारी बनेर फैलन सुरु भयो, त्यसले विश्व पर्यटन क्षेत्रमा मुर्दा शान्ति छायो। जसकारण विश्व पर्यटनमा सोच्दै नसोचे स्तरमा डाउनफल भयो। तर, सन् २०२३ देखि विश्व पर्यटन क्षेत्रमा अपराइज सुरु भएको संकेत मिलेको छ। किनभने सन् २०२२ मा नौ सय मिलियन अर्थात् ९० करोड पर्यटक विश्व भ्रमण गर्न निक्लेका थिए। सन् २०२१ मा ६६७७३ मिलियन विभिन्न देशका पर्यटकले विश्व भ्रमण गरेका थिए। त्यस्तै गरेर सन् २०२० मा ४ सय १५ मिलियन पर्यटकले विश्व भ्रमण गरेका थिए। जबकि सन् २०१९ मा एक दशमलव पाँच विलियन पर्यटक भ्रमण गर्न निक्लेका थिए। नेपालको पर्यटन इतिहासमा सन् २०१९ मा हालसम्मकै धेरै पर्यटक नेपाल भ्रमण गर्न आएका थिए। स्मरणीय छ, सन् २०१९ मा (झन्डै १२ लाख) ११ लाख ९७ हजार १९१ विदेशी पर्यटकले नेपाल भ्रमण गरेका थिए। त्यस्तै, सन् २०२० मा २ लाख ३० हजार ८५ जना विदेशी पर्यटक नेपाल भ्रमणमा आएका थिए भने सन् २०२१ मा त केवल १ लाख ३१ हजार विदेशी पर्यटक मात्रै नेपाल भ्रमण गर्न आएका थिए। तर, सन् २०२२ मा ६ लाख १४ हजार १ सय ४८ विदेशी पर्यटकले नेपाल भ्रमण गरेका थिए। भन्नै पर्दा सो संख्यालाई नेपाली पर्यटन व्यवसायीले अपेक्षा नै गरेका थिएनन्। जे भए तापनि हामीले सन् २०२३ मा नेपाल भ्रमणमा आउने विदेशी पर्यटकको संख्या १० लाखको हाराहारीमा पुर्याउने लक्ष्य लिएका छौं। तर हालसम्मको अवस्था हेर्दा १० लाख अलिक नपुग्ने देखिन्छ। पछिल्लोपटक (११ महिनामा) नेपाल भ्रमण गर्न आएका विदेशी पर्यटकको संख्या हेर्दा ईस्वी संवत्को २०२३ मा ९ लाख ५० हजार चाहिँ कट्ने देखिन्छ। हुन पनि सन् २०२३ को ११ महिनामा नेपालमा ९ लाख १८ हजार ३ सय ८ विदेशी पर्यटकले भ्रमण गरिसकेका छन्। त्यस्तै विगतका तथ्यतथ्यांक हेर्दा सेप्टेम्बर, अक्टोबर र नोभेम्बर महिनामा अरूबेलाभन्दा केही बढी नै संख्यामा विदेशी पर्यटक नेपाल भ्रमणमा आएका छन्। त्यसो भए तापनि सन् २०२३ को बाँकी एक महिनामा चाहिँ बढीमा ६०६२ देखि ६५६६ हजारसम्म विदेशी पर्यटकले नेपाल भ्रमण गर्लान् कि ? भनी अनुमान गर्न सकिन्छ। विगतदेखिकै नेपाल भ्रमण गर्ने विदेशी पर्यटकको संख्याको तथ्यांक हेर्दा डिसेम्बर महिनामा (अन्य चालू महिनामा भन्दा) ३३३५ प्रतिशतदेखि ३७३९ प्रतिशतसम्म कम संख्यामा आउने गरेका छन्। त्यसैले यस वर्ष (सन् २०२३ मा) नेपाल भ्रमण गर्न आउने विदेशी पर्यटकको संख्या अपेक्षाअनुसार १० लाख पुग्ने वा १० लाख नाघ्ने सम्भावना धेरै कम मात्रै छ। यसअघि जे भए पनि अब सरकार पर्यटन क्षेत्रमा स्पष्ट भएर अघि बढ्नुपर्ने हो तर मौनजस्तै छ। आखिर कतिञ्जेल ?"
नयाँ राजनीतिक विचार कहिले ?,"विगतका राजनीतिक विचार आउटडेटेड भएका हुन् भने नयाँ विचारहरूको खोजी गरी अगाडि बढ्नुपर्छ। पञ्चायती व्यवस्थाको अवधिभर तत्कालीन समयका राजनीतिक पार्टीहरू नेपाली कांग्रेस र कम्युनिस्ट घटकहरूले पञ्चायती व्यवस्थाविरुद्ध संघर्ष गर्दै आए। नेपालको सबैभन्दा पुरानो पार्टी नेपाली कांग्रेसले राष्ट्रियता, प्रजातन्त्र र समाजवादको नाराका साथ बहुदलीय व्यवस्थाको पुनर्स्थापनाको माग गरी आन्दोलनमा उत्रियो। कम्युनिस्ट घटकहरू पनि विभिन्न समूहमा विभाजित भए। उनीहरू पनि साम्यवादी शासन व्यवस्थाको माग गर्दै आन्दोलनमा थिए। तर, २०४६ मा बहुदलीय व्यवस्थाको पुनर्स्थापनापछि राजनीतिक पार्टीहरूको वैचारिक लाइन र कार्यदिशा नै बदलिएको छ। २०४६ सालसम्म राजनीतिक विचारबाट निर्देशित छौं भन्दै आएका राजनीतिक पार्टीहरू अहिलेको अवस्थासम्म आइपुग्दा पूर्णरूपमा विचारविहीन बन्न पुगेका छन्। बहुदलीय व्यवस्थाको पुनर्स्थापनाबाट चित्त नबुझाएको तत्कालीन कम्युनिस्ट पार्टी मशाल अर्थात् माओवादी पार्टी बहुदलीय व्यवस्थाविरुद्ध नै सशस्त्र विद्रोहमा उत्रियो। माओवादी विद्रोहकै कारण सरकारी तथ्यांकअनुसार करिब १७ हजार मानिसले ज्यान गुमाए। भर्खरै विश्वव्यापीकरणको लहरसँगै विकासको थालनी गर्न लागेको र विकासका पूर्वाधारहरू निर्माणमा लागिरहेको नेपालले तत्कालीन समयमा माओवादी विद्रोहकै कारण भएका सीमित विकासका संरचनासमेत गुमायो। नेपालका गाउँगाउँबाट मानिस विदेश पलायन तथा राजधानी र जिल्ला सदरमुकामको पलायनले कृषि क्षेत्रसमेत ध्वस्त बन्यो। जुन क्षेत्र अहिलेसम्म पनि विगतको अवस्थामा फर्कन अर्थात् पुनर्स्थापित हुन सकेको छैन। जसका कारण नेपालले बर्सेनि पचासौं अर्बको अन्न, कृषिजन्य वस्तुहरू, मासु, फलफूलजस्ता चिजहरू आयात गर्नु परिरहेको छ। अहिले त्यही माओवादी पार्टी २०८० सम्म आउँदा नआउँदै विचारविहीन मात्र होइन, दिशाविहीन पनि बन्न पुगेको छ। अब माओवादीको राजनीतिक विचार के हो ? भन्ने प्रश्न उठ्न थालेको छ। केही दिन अगाडि माओवादी पार्टीका तत्कालीन नेता डा बाबुराम भट्टराईले एउटा अन्तर्वार्तामार्फत भनेका छन्, लेखेर राख्नुहोला अब कम्युनिस्ट प्रणाली भन्ने नै रहँदैन। उनको यो भनाईले नेपालीलाई आश्चर्यचकित मात्र बनाएन, अत्यन्त दुःखी पनि बनाइदियो। आखिर नेपालमा दस वर्षसम्म गरिएको सशस्त्र बिद्रोह के नेताहरूको नितान्त सनकमा मच्चाइएको आतंक मात्र थियो त ? होइन भने डा भट्टराईको कम्युनिस्ट विचारप्रतिको वितृष्णा अहिले कसरी आयो ? के दसवर्षे बिद्रोह सनक, प्रतिशोध र चरम महत्त्वकांक्षाको मात्र उपज थियो त ? यदि साँच्चै सनक र महŒवकांक्षाका साथ रोमान्टिसिज्मका लागि उत्पात मच्चाइएको थियो ? यसको जिम्मेवारी भट्टराईलगायत पुष्पकमल दाहालले लिने कि नलिने ? यदि त्यसो हो भने भट्टराई र दाहाल हिजो उनीहरूले लिएको विचार ठीक थियो भन्ने कि अहिलेको ? २०६४ को परिवर्तनपछि नेकपा माओवादीका अध्यक्ष दाहाल हिजोको राजनीतिक रूपमा वर्ग शत्रु भनिएको राजनीतिक पार्टी कांग्रेसलगायतसँग अनवरत सत्ता साझेदारी गरिरहेछन्। हिजो सबैभन्दा ठूलो वर्ग शत्रु ठानिएका गिरिजाप्रसाद कोइराला, पुष्पकमल दाहालका लागि महान् युगपुरुष जस्तै भएका छन्। यसैगरी अहिलेको सत्ता गठबन्धनको ठूलो पार्टी नेपाली कांग्रेसका अध्यक्ष शेरबहादुर देउवा पनि उनका सत्ता सहयात्री मित्र भएका छन्। यस्तो प्रकारको नेताहरूको व्यवहारलाई नेपाली जनताले कसरी बुझ्ने ? हिजो वर्गशत्रुको रूपमा घोषणा गर्दै कांग्रेस र एमालेका सामान्य मतदातालाई पनि वर्गशत्रु सफायाको नाउँमा समाप्त पारियो। त्यति ठूलो धनजनको नोक्सानी गर्ने माओवादी पार्टीको अहिलेको राजनीतिक विचार के हो ? नेपालको आधुनिक राजनीतिक इतिहास २००७ देखि अहिलेसम्म आइपुग्दा नेपालमा सधैं संविधान र राजनीतिक व्यवस्थाको लागि आन्दोलन भएका छन्। जनताले पीडा र दुःख मात्र पाएका छन्। नेपाली जनताको जनजीविकालाई उन्नत बनाउने उद्योगहरूको स्थापना गर्ने, रोजगारीका अवसरहरू सिर्जना गर्ने र आर्थिक विकासका योजनाहरू लागू गर्ने विषय राजनीतिक पार्टीहरूको लागि गौण भए। सधैं राजनीतिक आन्दोलन मात्र राजनीतिक पार्टीहरूका एजेन्डा बनेका छन्। अहिले नेपालको अवस्था हेर्ने हो भने २३ खर्बभन्दा बढी ऋण नेपालीहरूको टाउकोमा परिसकेको छ। यति धेरै ऋणको भारी बोके पनि नेपालमा रोजगारीका अवसरहरू सिर्जना हुन सकेनन्। तर, नेताहरूको जीवनस्तर युरोपियन स्तरमा पुगेको छ। अहिले पनि रोजगारीको अवसर नभएका कारण लाखौं मानिस बिदेसिएका छन्। नेपाल भ्रष्टाचारको अखडा जस्तै बनेको छ। हरेक महिना नयाँनयाँ प्रकारका भ्रष्टाचारका काण्डहरू भइरहेका छन्। ठूला राजनीतिक पार्टीका नेताहरू संलग्न नभएको कुनै भ्रष्टाचारको काण्ड छैन। तर, ती नेताहरूलाई सधैं उन्मुक्ति मिलिरहेको छ। पछिल्लो संविधान २०७२ जारी गरिएपछि व्यवस्था गरिएको संघात्मक राज्य व्यवस्थाले विभिन्न प्रकारका करहरूको बोझले नेपालीलाई थिचेको छ। विभिन्न करको कारण नेपालका उद्योग, व्यापार र साना घरेलु उद्योगहरू समेत सञ्चालनमा अवरोध आइरहेको छ। तर, नेताहरू अहिले पनि आरोप र प्रत्यारोप गरी एक अर्कोविरुद्ध आक्रमण गरिरहेका छन्। राजनीतिक प्रदर्शन र नाराले मात्र नेपालीको पेट भरिँदैन भन्ने कुरा नेताले बुझ्न जरुरी छ। दोस्रो आमनिर्वाचन भएको एक वर्ष पूरा भएको छ। तर एक वर्षको अवधिमा नेपालीलाई आश्वस्त पार्ने र नेपाली युवालाई बिदेसिनबाट रोक्ने कुनै नयाँ कदम सरकारले चाल्न सकेन। बिदेसिने युवाको लाइन अझै लामो बनिरहेको छ। तर, यही अवधिमा सत्तारूढ गठबन्धनको तर्फबाट प्रधानमन्त्री भएका दाहालले आफू अत्यन्त सफल भएको बताई रहेछन्। अझै सफल बनाउन मन्त्रिपरिषद्को पुनर्गठनको घोषणा गरेको छन्। यथार्थमा, भ्रष्टाचारको जगमा उभिएको दाहाल सरकारले नेपालमा भ्रष्टाचार नियन्त्रण गर्ला भनेर कल्पना गर्नु कागतीको बोटमा स्याउ फलाउनु जस्तै हो। उनी आफैं ठूलाठूला भ्रष्टाचारको आरोपबाट मुक्त छैनन् भने उनले भ्रष्टाचारमुक्त शासन सञ्चालन गर्लान्, सुशासन स्थापना गर्लान् भनेर ठान्नु आफैंमा आश्चर्य हुनेछ। माथि उल्लेख गरिएको अवस्थाले के जाहेर गरेको छ भने के नेपालमा अब विगतमा भन्दै आएको पुँजीवादी व्यवस्था र समाजवादी (साम्यवादी) व्यवस्थाको विकल्प खोज्ने बेला आएको हो ? के त्यसो हो भने अबको राजनीतिक विचार भनेको विकासवाद हो या समन्वयवाद हो ? यदि विगतका राजनीतिक विचार आउटडेटेड भएका हुन् भने स्पष्टरूपमा नयाँ विचारहरूको खोजी गरी अगाडि बढ्नुपर्छ। पारदर्शी शासन व्यवस्था सञ्चालन गर्दै भ्रष्टाचार गर्ने जो कोहीलाई पनि कानुनको कठघरामा ल्याउने पद्धतिको विकास गर्नुपर्छ। अन्यथा सधैं पुँजीवाद, समाजबाद र साम्यवादरूपी ढोङको राजनीति धेरै दिन टिक्न सक्दैन।"
"गौशाला२६ नाबालिग नभएको ठहर, सन्दीपलाई पुस २५ गते सजाय तोकिने",काठमाडौं : काठमाडौं जिल्ला अदालतले क्रिकेटर सन्दीप लामिछानेलाई बलात्कार अभियोगमा दोषी ठहर गरेको छ। लामिछानेलाई सजाय निर्धारणका लागि भने पुस २५ गते पेसी तोकिएको छ। न्यायाधीश शिशिरराज ढकालको एकल इजालसले क्रिकेटर लामिछानेलाई दोषी ठहर गरेको हो। काठमाडौंदेखि नगरकोट गई फेरि काठमाडौं फर्किएर काठमाडौं होटल इनमा एकै कोठामा बसेको र करणी भएको देखिएको अदालतको आदेशमा उल्लेख छ। अदालतले पीडित भनिएकी गौशला२६ लाई भने नाबालिग नरहेको ठहर गरेको छ। विभिन्न कार्यालयमा देखिएको तथ्यांकबाट पीडित नाबालिग नरहेको अदालतले ठहर गरेको हो। पीडित गौशाला२६ ले क्रिकेटर लामिछानेविरुद्ध गत भदौ २१ गते गौशाला प्रहरी कार्यालयमा उजुरी दिएकी थिइन्। प्रहरीले लामिछानेलाई २० असोजमा त्रिभुवन अन्तर्राष्ट्रिय विमानस्थलबाट पक्राउ गरी मुद्दा अगाडि बढाएको थियो। मुद्दाको थुनछेक बहसका क्रममा जिल्ला अदालत काठमाडौंले लामिछानेलाई पुर्पक्षका लागि कारागार पठाउने निर्णय गरेको थियो। बाहिरबाट मुद्दा लड्न पाउने माग गर्दै लामिछाने जिल्ला अदालतको सो फैसलाविरुद्ध उच्च अदालत पाटनमा रिट दायर गरेका थिए। पछि उच्च अदालत पाटनले २० लाख धरौटीमा छाड्न आदेश दिएको थियो। धरौटीमा रिहा भएपछि लामिछाने फेरि सर्वोच्च अदालत गएका थिए। धरौटी रकम धेरै लिएको र विदेश जान रोकेकाले त्यसको विरुद्धमा सर्वोच्च पुगेका थिए। पछि सर्वोच्च अदालतले लामिछानेलाई क्रिकेट खेल्न विदेश जान अनुमति दिएको थियो। त्यसपछि उनलाई अन्तर्राष्ट्रिय रुपमा क्रिकेट खेल्नका लागि विदेश जान सहज भएको थियो। सर्वोच्च अदालतले गत १५ फागुनमा मुद्दाको चाँडो फैसला गर्न आदेशसमेत दिएको थियो।
आहा रारा पोखरा गोल्डकप माघ ९ देखि,"कास्की : मोफसलकै सर्वोत्कृष्ट राष्ट्रिय तथा अन्तरराष्ट्रिय अन्तर क्लब आमन्त्रित फुटबल प्रतियोगिता आहा रारा पोखरा गोल्डकपको २३औँ संस्करण आगामी माघ ९ देखि २० सम्म सञ्चालन हुने भएको छ। सहारा क्लब पोखराले आयोजना गर्दै आएको प्रतियोगिताका लागि यस वर्ष अखिल नेपाल फुटबल सङ्घबाट समय तालिका प्राप्त भएपछि प्रतियोगिताको तयारी सुरु गरिएको क्लबका महासचिव रामजीप्रसाद अधिकारीले जानकारी दिए। प्रतियोगिता पोखरा रङ्गशालास्थित फुटबल मैदानमा सञ्चालन हुनेछ। खेलकुदको विकासमा सहकार्य गरौँ, पोखरालाई खेलकुद पर्यटन सहरका रूपमा स्थापित गरौँ भन्ने उद्देश्यका साथ बर्सेनि हुँदै आएको प्रतियोगितामा यसपटक विदेशी टोलीहरू, ए डिभिजनका क्लबहरू, मोफसलका टोलीहरू र आयोजकको टोलीले उपाधिका लागि प्रतिस्पर्धा गर्ने क्लबले जनाएको छ। गत संस्करणको विजेता सङ्कटा क्लब काठमाडौँ तथा उपविजेता भुटनिज युथ स्पोर्टस् क्लब, मिनिसोटा, अमेरिका रहेका थिए। आत्मा साक्षी राखी मन, वचन र कर्मले सामाजिक सेवा गरौँ भन्ने नाराका साथ विसं २०५५ मा स्थापित सहारा क्लबले आयोजन गर्ने प्रतियोगिता पोखराकै पर्यायवाचीका रूपमा लिने गरिन्छ। आहा रारा गोल्डकप देशकै पुरानो मध्येको एक प्रतियोगिता हो। प्रतियोगितालाई पहिलो संस्करणदेखि मुख्य प्रायोजकमा हिमश्री फुड्स प्रालिको उत्पादन आहा तथा रारा चाउचाउले गर्दै आएको छ। यसैगरी उत्कृष्ट पाँच विधाको पुरस्कार सूर्यबहादुर केसीको स्मृतिमा प्रायोजन गरिएको छ। राष्ट्रिय सर्वोत्कृष्ट वर्ष खेलाडी पुरस्कार सहारा क्लबका मानार्थ सदस्य खेमबहादुर गुरुङद्वारा प्रायोजन गरिएको छ। म्यान अफ दी म्याच, ट्रफी, नगद र मेडल, सहारा युकेले सहयोग गर्ने महासचिव अधिकारीले बताए। प्रतियोगितामा बचत हुने रकम क्लबबाट सञ्चालित सूर्यबहादुर केसी स्मृति सहारा फुटबल एकेडेमीमा खर्च गरिनेछ। क्लबले विपन्न तथा कठिन परिस्थितिका बालकलाई आवासीय रूपमा निःशुल्क स्वास्थ्य, शिक्षादीक्षालगायत फुटबल प्रशिक्षण गर्दै आएको छ। क्लबले सहारा फुटबल एकेडेमी सञ्चालन गरी बालकहरूलाई फुटबल खेल सिकाउँदै आएको छ। हाल चौथो ब्याचको एकेडेमीमा आठ जिल्लाका १४ जना बालक आश्रित छन्। रासस"
प्रोक्लब च्याम्पियनसिप टी२० क्रिकेटको उपाधिका लागि पर्सा११ र पुलिस भिड्ने,"वीरगन्ज : वीरगन्जमा जारी प्रोक्लब च्याम्पियनसिप टी२० क्रिकेट प्रतियोगिताको उपाधिका लागि पर्सा११ र नेपाल पुलिस क्लबबीच भिडन्त हुने भएको छ। शुक्रबार भएका सेमिफाइनल खेलमा जीत हात पार्दै दुवै टिमले उपाधि भिडन्तका लागि फाइनलमा भेट पक्का गरेका हुन्। सेमिफाइनलमा पर्सा११ ले त्रिभुवन आर्मी क्लबलाई ३१ रनले र नेपाल पुलिसले भारतको वाण्डर्स क्लब नोयडालाई ४ रनले हराएर फाइनलमा स्थान सुरक्षित गरेका हुन्। नारायणी रंगशालाको क्रिकेट मैदानमा शुक्रबार भएको पहिलो सेमिफाइनल भएको खेलमा पर्सा११ ले दिएको १०० रनको लक्ष्य पछ्याएको आर्मी १६२ ओभरमा अलआउट हुँदै ६८ रनमै समेटिएपछि पर्सा११ ले खेल जितेको हो। आर्मीका लागि कुशल मल्लले २१ बलमा १९ रन, बसिर अहमदले १५ बलमा १० र विनोद भण्डारीले १२ बलमा ९ रनमात्रै जोडे। बलिङतर्फ पर्सा११ का कप्तान सन्दीप लामिछानेले ३२ ओभरमा १३ रन दिएर तीन विकेट लिए। अनिल साहले चार ओभरमा २६ रन दिएर दुई विकेट , पवन साहले चार ओभरमा १५ रन दिएर दुई विकेट तथा समसाद अहमदले दुई ओभरमा आठ रन दिएर दुई विकेट लिए। यसअघि पहिले ब्याटिङ गरेको पर्सा ११ ले १९४ ओभरमा सबै १० विकेट गुमाएर ९९ रन बनाएको थियो।पर्सा ११ का लागि समसाद मन्सुरीले २२ बलमा १७ रन,अनिल साहले नौ बलमा १५ रन र रूपेश सिंहले नौ बलमा १५ रन जोडे। बलिङतर्फ आर्मीका सोमपाल कामीले ३४ ओभरमा २० रन खर्चिएर चार विकेट लिए भने कुशल मल्लले चार ओभरमा २१ दिएर तीन विकेट लिए। साहब आलमले चार ओभरमा १० रन दिएर दुई विकेट हात पारे। शुक्रबार नै भएको दोस्रो तथा अन्तिम सेमिफाइनल खेलमा भारतको वण्डर्स क्लब नोयडालाई चार रनको झिनो अन्तरले हराउँदै पुलिसले फाइनलमा स्थान पक्का गरेको हो। १ सय १३ रनको लक्ष्यका जवाफी ब्याटिङमा उत्रिएको नोयडा पुरा २० ओभर खेल्दै ९ विकेटको क्षतिमा १ सय ८ रनमै समेटिएपछि चार रनले खेल जित्दै पुलिस फाइनलमा पुगेको हो। नोयडाका लागि बंश बेदीले ४० बलमा ४३ रन बनाए भने अल्पित गुप्ताले १५ बलमा २० रन बनाए।सिद्धार्थ गोस्वामीले २० बलमा १३ रन र उजैर मल्लिकले १९ बलमा १२ रन बनाए। बलिङतर्फ पुलिसका सागर ढकालले चार ओभरमा १७ रन दिएर तीन विकेट लिए। रसीद खानले चार ओभरमा २४ रन दिएर दुई विकेट,ललित राजवंशीले चार ओभरमा २० रन खर्चिएर एक विकेट र शेर मल्लले चार ओभरमा २१ रन दिएर एक विकेट लिए। यसअघि टस हारेर पहिले ब्याटिङको निम्तो पाएको पुलिसले निर्धारित २० ओभरमा ७ विकेट गुमाएर एक सय १२ रन बनाएको थियो। पुलिसका लागि अर्जुन साउदले ३५ बलमा ४२ रन बनाए। सुनिल धमलाले ४५ बलमा ३४ रन र दिलिप नाथले १३ बलमा १० रनको योगदान गरे। बलिङतर्फ नोयडाका अल्पित गुप्ताले दुई , सन्जीव चतुर्बेदी, रितिक भट्ट र दियान्स रावतले समान एकएक विकेट लिए। च्याम्पियनसिपको उपाधिका लागि नेपाल पुलिस र पर्सा इलेभेन बीच शनिबार फाइनल खेल हुनेछ। पर्सा क्रिकेट संघको आयोजनामा पुष १२ देखि सुरु प्रतियोगितामा नेपालका तीन विभागीय टिमका साथै पर्सा११ तथा भारतको युपी११ र वण्डर्स क्लब नोयडा गरी कुल ६ टिमले भाग लिएका थिए।"
प्रथम मंसिर पूर्णिमा आमन्त्रित फुटबल: आयोजक तुंखा एफसी र थाप्रोङ एफसी फाइनलमा,"धनकुटा : प्रथम मंसिर पूर्णिमा आमन्त्रित फुटबल कप प्रतियोगिताअन्तर्गत शुक्रबार सम्पन्न खेलमा आयोजक तुंखा फुटबल क्लब र थाप्रोङ फुटबल क्लब फाइनलमा प्रवेश गरेका छन्। साँगुरीगढी गाउँपालिका५ तुंखामा जारी सम्पन्न पहिलो सेमिफाइनल खेलमा मिलन चोक फुटबल क्लबलाई पेनाल्टी सुटआउटमा ६५ गोलअन्तरले पराजित गर्दै थाप्रोङ फुटबल क्लब फाइनल प्रवेश गरेको हो। थाप्रोङको जितमा आशिष चेम्जोङ, विश्व चेम्जोङ, धिमन चेम्जोङ, विरेन चेम्जोङ, नगेन्द्र विक र अनन्तदीप राईले गोल गरेका थिए। वुद्ध चेम्जोङको प्रहार गोलकिपर मिलन चोकका सुपर राईले रोकेका थिए। त्यस्तै आजै सम्पन्न दोस्रो सेमिफाइनल खेलमा पाटीगाउँ फुटबल क्लबलाई २१ गोलअन्तरले पराजित गर्दै आयोजक तुंखा फुटबल क्लब फाइनलमा प्रवेश गरेको छ। तुंखाको जितमा रुपेश याखा र विपिन लिम्बूले एकएक गोल गरेका थिए। पाटीगाउँका लागि सुवास मगरले एक मात्र सान्त्वना गोल गरे। फाइनल खेल शनिबार हुनेछ। उपाधिका लागि आयोजक तुंखा फुटबल क्लब र थाप्रोङ फुटबल क्लब बीच खेल हुनेछ। तुंखा फुटबल क्लबको आयोजनामा सञ्चालन भइरहेको प्रतियोगिताको विजेताले नगद ५५ हजार रुपैयाँसहित ट्रफी र मेडल प्राप्त गर्नेछन्। उपविजेता टिमले ३२ हजार ५ सय रुपैयाँसहित ट्रफी र मेडल प्राप्त गर्ने आयोजक तुंखा फुटबल क्लबका सचिव उदिप देवानले बताए। त्यस्तै विधागत रुपमा उत्कृष्ट हुने खेलाडीहरूलाई पनि नगदसहित पुरस्कारको व्यवस्था रहेको उनको भनाई छ। १२ टिमको सहभागिता रहेको प्रतियोगिता आगामी पुस १४ गतेसम्म सञ्चालन हुनेछ।प्रतियोगिता सम्पन्न गर्नका लागि देश तथा विदेशमा रहेका तुंखावासीहरूले आर्थिक सहयोग गरेका छन्।"
गहुँको समर्थन मूल्य प्रतिक्विन्टल ३६५० रुपैयाँ,काठमाडौं : सरकारले आर्थिक वर्ष २०८००८१ का लागि गहुँको समर्थन मूल्य प्रतिक्विन्टल ३ हजार ६ सय ५० रुपैयाँ निर्धारण गर्ने निर्णय गरेको छ। बिहीबार दिउँसो बसेको मन्त्रिपरिषद् बैठकका निर्णय सार्वजनिक गर्दै सूचना तथा सञ्चार प्रविधिमन्त्री रेखा शर्माले गहुँको समर्थन मूल्य प्रतिक्विन्टल ३ हजार ६ सय ५० रुपैयाँ निर्धारण गर्ने निर्णय भएको जानकारी गराएकी हुन् । उद्योग वाणिज्य तथा आपूर्ति मन्त्रालयको प्रस्तावमा उक्त मूल्य निर्धारण गरिएको मन्त्री शर्माले जानकारी दिइन् । गत वर्ष फागुनमा सरकारले गहुँको समर्थन मूल्य प्रतिक्विन्टल ३ हजार ३ सय ५१ रुपैयाँ तोकेको थियो। जुन प्रतिकिलो ३३५१ रुपैयाँ पथ्र्यो । यस वर्ष भने प्रतिकिलो ३६५ रुपैयाँ पर्नेछ।
तत्काल निर्णय कार्यान्वयन नगर्न सर्वोच्चको अन्तरिम आदेश,"कालीकोट : राष्ट्रिय गौरवको आयोजना फुकोट कर्णाली अर्धजलाशय जलविद्युत् आयोजना भारतीय कम्पनीलाई दिने निर्णय तत्काल कार्यान्वयन नगर्न सर्वोच्च अदालतले अल्पकालीन अन्तरिम आदेश दिएको छ। कालीकोटको रास्कोट नगरपालिका र सान्नीत्रिवेणी गाउँपालिकाको सेवा क्षेत्रमा पर्ने फुकोट कर्णाली अर्धजलाशय जलविद्युत् आयोजना भारतीय कम्पनीलाई दिने निर्णय बदरको माग गर्दै सर्वोच्चमा गत आइतबार रिट दायर भएको थियो। कालीकोटको रास्कोट नगरपालिका ८ फुकोट निवासी सामाजिक अभियन्ता यशुदाकुमारी बराल र रास्कोटकै स्थानीय अजयबहादुर शाहीले संयुक्त रूपमा उक्त रिट दायर गराएका थिए। उक्त रिटमाथि प्रारम्भिक सुनुवाइ गर्दै अदालतले पुस २२ गतेसम्मका लागि अल्पकालीन अन्तरिम आदेश दिएको हो। विपक्षीलाई पनि सुनुवाइमा सहभागी गराएर अन्तरिम आदेश दिने वा नदिनेबारे छलफल गर्न अल्पकालीन आदेश प्राप्त भएको रिट निवेदक बरालले अन्नपूर्णलाई बताइन्। न्यायाधीश तिलप्रसाद श्रेष्ठको एकल इजलासले उक्त आदेश दिएको हो। कर्णालीको जलविद्युत् क्षेत्रको राष्ट्रिय गौरवको उक्त आयोजनालाई नेपाली लगानीमै निर्माण गर्नका लागि सकिने अवस्था हुँदाहुँदै पनि भारतीय कम्पनीलाई सुम्पिएको भन्दै फुकोट कर्णाली आयोजना सेवा क्षेत्रका सामाजिक अगुवाले सर्वोच्चमा रिट दर्ता गराएका हुन्। रिट निवेदकले नेपाल सरकार, प्रधानमन्त्री तथा मन्त्रिपरिषद्को कार्यालय, नेपाल सरकार ऊर्जा जलस्रोत तथा सिँचाइ मन्त्रालय, नेपाल सरकार अर्थ मन्त्रालय, नेपाल सरकार वन तथा वातावरण मन्त्रालय, विद्युत् विकास विभाग, नेपाल विद्युत् प्राधिकरण, विद्युत् उत्पादन कम्पनी लिमिटेड, फुकोट कर्णाली हाइड्रोपावर प्रोजेक्टको कार्यालयलगायतका निकायका विरुद्धमा सर्वोच्चमा रिट दायर गरिएको हो। उक्त रिटमा फुकोट कर्णाली आयोजना भारतीय कम्पनीलाई दिने निर्णय बदरको माग गर्दै राष्ट्रिय हित अनुकूल तथा अन्तरपुस्ता समन्वयको मान्यतालाई आत्मसात् गर्दै देशमा उपलब्ध प्राकृतिक संरक्षण संवद्र्धन र वातावरण अनुकूल दिगो रूपमा उपभोग गर्ने, स्थानीय समुदायलाई प्राथमिकता र अधिकार दिँदै प्राप्त प्रतिफलको न्यायोचित वितरण गर्न सम्बन्धित निकायको नाममा आदेशको माग गरिएको थियो। सर्वोच्चमा रिट दायर गर्ने अभियन्ता बरालले सरकारले फुकोट कर्णाली आयोजना जनसहभागितामा आधारित स्वदेशी लगानीलाई प्राथमिकता दिँदै जलस्रोतको बहुउपयोगी विकास गर्न ध्यान दिनुपर्नेमा वर्षौंदेखि भारतीय कम्पनी जीएमआरले लथालिंग बनाएको अपर कर्णालीजस्तै फुकोटलाई पनि अलपत्र पार्न भारतीय कम्पनीलाई सुम्पिएको आरोप लगाइन्। उनले ९२ अर्ब रुपैयाँ लाग्ने आयोजना नेपाली कै लगानीमा बन्नुपर्ने बताइन् ।"

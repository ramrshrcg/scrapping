शीर्षक,विवरण
चुनौतीपूर्ण अवसरमा नयाँ विश्वविद्यालय,"नेपालमा थुप्रै इतिहास छन्। मल्लकालीन इतिहास छन्, शाहकालीन इतिहास छन्। तर, मुलुकको इतिहास छैन। मेचीमहाकाली जोड्ने इतिहास छैन। नेपालीनेपाली जोड्ने इतिहास छैन। नेपाल प्रज्ञा प्रतिष्ठानको २०२६ सालमा गठित नयाँ प्राज्ञ परिषद्को पहिलो बैठकमा सदस्य सूर्यविक्रम ज्ञवालीले नवनियुक्त कुलपति केदारमान व्यथितलाई भनेका वाक्य हुन् यी। समिति बनाएर अवधारणासमेत सार्वजनिक भइसकेको अवस्थामा पशुपति क्षेत्र विकास कोषले श्रीपशुपति हिन्दू विश्वविद्यालय स्थापनार्थ विद्धत्जनको राय संकलनार्थ गतसाता आयोजना गरेको गोष्ठीमा पंक्तिकार भने साहित्यका उनै विद्धान् ज्ञवालीका प्रस्तुत विषय सम्झिरहेको थियो। ५४ वर्ष बितेछ तर आजसम्म त्यो काम हुन सकेको छैन। सम्भावनाको संसारले तान्छ मलाई। गोष्ठीमा प्रस्तुत विश्वविद्यालय तयारी समितिको विचारपत्रका दुई शब्दले तान्यो। मनमात्र तानेन, मुटु नै चिमोटियो। चिन्नेजान्नेका लागि म सञ्चारकर्मीमात्र होइन, साहित्यकार पनि हुँ। भन्नुहोला, भावना मिसियो यसमा। राष्ट्रभक्ति हुने कुन नागरिकलाई मुलुकको इतिहास लेखिने विषयले नछोला र ? विचारपत्रमा लेखिएका दुई शब्द हुन्, नेपाल अध्ययन। विश्वविद्यालयको दोस्रो कार्य भनी उल्लेख भए पनि श्रीपशुपति जोडेर बनाइने विश्वविद्यालयको सार्थकता यसमै भेट्टाएँ। यो किन पनि भने हालसालै सम्पन्न गरेको मेरो एमफिलको थेसिसले दिएको निष्कर्षले देखाएको एउटा बाटो यसमै समाहित छ। स्वदेशी तर विश्वसम्पदा अनि नेपाली संस्कृति र सभ्यताको जग श्रीपशुपतिनाथमा विदेशी विद्धान् क्याडेनियन प्राध्यापक ह्यारोल्ड ए इन्निसको सिद्धान्त द बायोस अफ कम्युनिकेसनको टाइम बायोस्ड कम्युनिकेसन मिसाएँ। दर्शनाचार्य उपाधि दिने मेरो यो अनुसन्धानले पृथक दृष्टिकोण दिएको छ। नेपाल राष्ट्रको उत्पत्ति र श्रीपशुपतिनाथको उद्भवको समय करिब एउटै हुनु, त्यसबेलादेखि हालसम्मका सबैजसो शासक पशुपतिनाथसँग जोडिनु र उसबेलैदेखि पशुपतिनाथले नेपाललाई विश्वभर चिनाउँदै आउनु आदि सबै सबै घटना र सन्दर्भ (जो मेरो अनुसन्धानमा पनि मूलस्थान ओगेटेका छन्)ले नेपालका लागि पशुपतिनाथ जोडिएको विश्वविद्यालय सार्थक हुन आउँछ। किनकि यो यसअघि स्थापित र सञ्चालित १६ विश्वविद्यालयभन्दा पृथक हुन्छ नै, हुनुपर्छ पनि। पश्चिमा लेखक स्टेफनआर कोभेले भनेका थिए, तिमीले जे जानेका छौ, त्यो अरूलाई बाँड, अन्यथा त्यो बिर्सिन सक्छ वा मासिन सक्छ। तिमीले जानेका कुरा अरूलाई बाँड्नु भनेको बारीमा बिउ छरेजस्तै हो। बिउ माटोमा परे उम्रन्छ ढुंगामा परे चराले खान्छ र अर्को ठाउँमा गएर विष्टा गर्छ र त्यो बिउ उम्रन्छ। बिउ मासिँदैन। कोभेको यो भनाइले आफूले प्राप्त गरेको ज्ञान प्रयोग गर्नुपर्छ भन्ने बोध भएकैले सन्दर्भ उप्काएको हुँ। हुनतः पशुपतिनाथ महासागरको स्वरूपमा भएकाले मेरो शैक्षिक अनुसन्धान एक गाग्री पानीमात्र हो। तर यत्ति हो, कुनै तीर्थ पुगेर ल्याएको पानी एकैथोपा किन नहोस्, अन्यत्रको पानीमा मिसाउँदा त्यसको महŒव बेग्लै हुन्छ। दर्शनाचार्यमा अनुसन्धानले दिएको निष्कर्ष हो, पशुपतिनाथ याज अ कम्युनिकेटर अफ सिभिलाइजेसन एक्रोस द एराज। जसले विश्वमा नेपाल चिनाउन सांस्कृतिक बिम्बको रूपमा कामसमेत गरेको छ, गरिरहेकै छ। यति हुँदासम्म हामी नेपालीले नेपाल अध्ययन गरेका छैनौं। अब त नगरी हुन्न। भन्नेले १७ विश्वविद्यालय भनेर खिसिट्युरी गर्लान्। काग कराउँदै गरुन्, सरोकारवालाले परिणामबाट गतिलो सन्देश दिनैपर्छ। संस्कृति, सम्पदा र इतिहासबाट नेपालको उचाई सगरमाथा बनाउने हो। यो सन्दर्भ जोड्नुपर्ने कारण स्पष्ट छ कि पाशुपत क्षेत्र आफैंमा खुला संग्रहालय हो। जसलाई प्राचीन नेपालको प्रतिबिम्ब मान्न सकिन्छ, मानिँदै आएको पाइन्छ। विश्व सम्पदा सूचीमा सन् १९७९ मै सूचीकृत भइसकेको सम्पदा हो। धेरै लक्ष्य र उद्देश्य यसअघिका विश्वविद्यालयका होलान् तर श्रीपशुपतिको काम र परिणाम तीभन्दा पृथक र विशेष हुनुपर्छ जसले साँच्चै नागरिकलाई नेपाली नागरिक, राष्ट्रभक्त नागरिक, सुसंस्कृत नागरिक, कर्मशील नागरिकसँगै भव्य र दिव्य नागरिक पनि बनाउने छ। यो दलीय भागबन्डामा नियुक्त हुने विश्वविद्यालय हुनेछैन, विषयविज्ञ र तनमनले काम गर्ने कर्मचारीले चल्नेछ। संस्कृतिमन्त्रीको सक्रियतामा सुरु भए पनि सरकारको अनुदानको अपेक्षा गर्नेछैन, आफ्नै जगमा उभिनेछ। मन्त्री शब्द जोड्दै गर्दा मन चसक्क भएको छ, कतै यो विश्वविद्यालयको विषय तत्कालीन राष्ट्रपति विद्यादेवी भण्डारीले नेपाल बालसाहित्य प्रतिष्ठानको गठन प्रक्रिया अघि बढाएजस्तो त हुँदैन ? राष्ट्रपतिले आधाउधि पुयाएको यो काम त सरकार परिवर्तनसँगै अड्किएको छ भने मन्त्रीले थालेको विश्वविद्यालयले के कति मान्यता पाउला आगामी दिनमा ? त्यसैले सम्पदा, सभ्यता र संस्कृति जोडिएको यो विश्वविद्यालयलाई राजनीतिबाहिर राखेकै वेश। जसले अनेकौं अनुसन्धानमार्फत मेचीमहाकाली जोड्ने इतिहास लेखोस्, नेपालीनेपाली जोड्ने इतिहास कोरोस् अनि मुलुकको इतिहास रचोस् ! किनकि अनुसन्धानलाई पन्छाएर आजसम्म नेपालले विश्वलाई विकास र समृद्धि देखाउन सकेको छैन। नेपाल विश्वमा किन र कसरी अनि के कारणले पृथक अस्तित्व भएको मुलुक हो भनेर प्रमाणित गर्न सकेको छैन। भएका संस्कृति, मूर्तअमूर्त सम्पदा, सभ्यता र अनुपम प्रकृति देखाउन र विज्ञानसम्मत छन् भनेर अनुसन्धानले पुष्टि गर्न नसकेरै सुन बिछ्याएर नुन खोजिरहेको छ नेपाल। यसकारण श्रीपशुपति हिन्दू विश्वविद्यालय आवश्यकमात्र होइन, अत्यावश्यक पनि छ।"
कानुनी उपचारका खाल्डाहरू,"कानुन बनाउने अनि कानुन पारित गर्ने तथा कानुन प्रमाणीकरणका लागि राष्ट्रपतिसमक्ष पेस गर्ने निकाय पनि संघीय संसद् नै हो। तथापि समाजको सुव्यवस्थाका लागि देशमा कस्तो कानुन चाहिन्छ ? जनतालाई कुन कानुनले न्याय दिन सकेको छैन ? भन्ने जस्ता प्रारम्भिक चरणको अध्ययन गर्ने काम संघीय संसद्ले गर्दैन। कानुनको आवश्यकता पहिचान गर्ने निकाय नेपाल कानुन आयोग, नेपाल सरकारको कानुन मन्त्रालय मातहत छ। जनताका लागि कानुन बनाउँछौं भनी जनप्रतिनिधिको सभामा पुगेका सांसदहरूको कार्यक्षेत्र भनेको कार्यपालिकाले अध्ययन सम्पन्न गरेर पठाएको विधेयकमा केही त्रुटि छन्छैनन् हेर्ने मात्र छ। मेरा लागि संसद्मा प्रतिनिधित्व गरिदिनुहोला भनी प्रजातन्त्रिक पद्धति अपनाएको देशको नागरिकले मत दिएर पठाएको संसद्का सभासदहरूले जनताकै लागि काम गरून् र जनताका आवाज बोलुन् भन्ने अपेक्षा बैध हो। त्यसैले कानुन बनाउने कुराको सम्पूर्ण जिम्मेवारी जनप्रतिनिधिको सभाले लिनैपर्छ। समाज सुव्यवस्थाका लागि कस्तो कानुन बनाउन आवश्यक छ, भइरहेका कानुनहरूमा केके संशोधन गर्नुपर्छ लगायत कामको नेतृत्व व्यवस्थापिकाले लिनुपर्छ। त्यसैले कानुन आयोग स्वायत्त संयन्त्र व्यवस्थापिका मातहत राखिनुपर्छ। संविधानको धारा ११० मा विधेयक प्रस्तुत गर्ने विधिको प्रावधान छ। उक्त धाराको उपधारा (२) मा अर्थ विधेयक, नेपाली सेना, नेपाल प्रहरी वा सशस्त्र प्रहरी बल, नेपाललगायत सुरक्षा निकायसँग सम्बन्धित विधेयक सरकारी विधेयकको रूपमा मात्र प्रस्तुत गरिनेछ भन्ने व्यवस्था छ। यस अर्थमा अर्थ विधेयक र सुरक्षासँग सम्बन्धित विधेयकमात्र नेपाल सरकारको एकाधिकारको कुरा हो। त्यसभन्दा बाहेकका विधेयक सरकारी हुनैपर्छ भन्ने कुनै बाध्यात्मक व्यवस्था छैन। अन्य विधेयक सरकारी हुनै हुन्न भन्ने बाध्यात्मक व्यवस्था पनि त छैन नि भनेर अहिलेकै व्यवस्था ठीक छ भन्नेहरूले तर्क गर्न पनि सक्छन्। व्यवस्थाभन्दा पनि यहाँ तरिका नमिलेको मात्र हो। संघीय संसद्मा सरकारी र गैरसरकारी दुवै खाले विधेयक पेस हुनसक्छ भन्ने संवैधानिक व्यवस्थालाई नै समन्वयात्मक तवरले व्याख्या गरी नयाँ तरिकाले काम गर्नुपर्ने अहिलेको आवश्यकता हो। हुनतः संसदीय अभ्यासमा कमन लेगल सिस्टमलाई पालना गरेको नेपालमा संसद्मा विधेयक पेस हुने धेरैजसो तरिका युनाइटेड किंगडमकै जस्तो देखिन्छ। त्यहाँ पनि विधायिकाको सम्बन्धित अधिवेशनमा कार्यपालिकाले सम्बन्धित विधेयकहरू पेस गर्ने भनी तोकिएको हुन्छ। सो अधिवेशनमा ती तोकिएका विधेयकका अतिरिक्त कार्यपालिकाले अत्यन्त जरुरी विधेयकहरूका साथै सांसदहरूले प्राइभेट मेम्बर्स बिलसमेत पेस गर्न सकिने व्यवस्था छ। युनाइटेड किंगडममा विधेयक पारित गर्ने अधिकार तथा कार्यविधि हाउस अफ कमन्स र हाउस अफ लड्र्समा जस्तो छ। नेपालमा पनि प्रतिनिधिसभा र राष्ट्रियसभालाई त्यस्तै कार्यविधि र अधिकार दिइएको छ। तर, युनाइटेड किंगडममा जस्तो प्रभावकारिता नेपालमा किन भएन भनेरचाहिँ पटकपटक खुला बहस गर्नु जरुरी देखिन्छ। किंगडम राजतन्त्रात्मक मुलुक हो। त्यहाँको व्यवस्था यो माटो सुहाउँदो नभएको पनि हुनसक्छ। त्यहाँको कार्यपालिका जत्तिको पारदर्शी, जनताप्रति उत्तरदायी र विधिसम्मत कार्यपालिका नेपालमा नभएको पनि हुनसक्छ। त्यहाँको जस्तो व्यवस्थाको प्रभावकारिता यहाँ के कारणले हुन नसकेको होला, कानुन बनाउने निकायले प्रभावकारी कानुन बनाउन किन नसकेका होलान् भन्ने समस्याको सम्बोधनमा फरक प्रयास गर्नुपर्ने भएको छ। कानुन साध्य हैन। कानुन त न्यायको साधन मात्र हो। हाम्रा देशमा धेरै कानुन अवैज्ञानिक तथा असामाजिक छन्। त्यस्ता अव्यवस्था हाम्रो कानुनमा कति छन् कति छन् ः त्योमध्येको नमिठो अभ्यास साविकमा बैंकिङ कसुर तथा सजाय ऐन, २०६४ को दफा ३(ग) मा आफूले काटेको चेकलाई खाम्ने रकम आफ्नो खातामा नभएको जानीजानी चेक काटी भुक्तानी लिन वा दिन हुँदैन भन्ने कानुनी व्यवस्था थियो जुन हाल परिवर्तन भएको छ। त्यसैगरी विनिमेय अधिकारपत्र ऐन, २०३४ को दफा १०७ (क) मा बैंकमा आफ्नो निक्षेप छैन वा निक्षेप भए पनि पर्याप्त छैन भन्ने जानीजानी कुनै व्यक्तिले चेक काटी कसैलाई हस्तान्तरण गरेमा चेक अनादर हुने भन्ने कानुनी व्यवस्था थियो जुन अद्यापि यथावत् छ। एकजना व्यक्तिले खातामा रकम नभएको जान्दाजान्दै चेक दिएको सम्बन्धमा नेपाल सरकारविरुद्ध गीता स्थापित भएको बैंकिङ कसुर मुद्दामा सर्वोच्च अदालतले बैंकिङ कसुर ऐन र विनिमय अधिकारपत्र ऐनको तुलनात्मक अध्ययन गरेर २०७३ भदौ ५ मा सविस्तार व्याख्या गयो। तर, सर्वाेच्चबाट फैसला भएपश्चात् कार्यपालिकाको अग्रसरतामा व्यवस्थापिकाले उक्त फैसलाको सिद्धान्तलाई निष्प्रयोजन गराउने गरी असोज १८ मै बैंकिङ कसुर तथा सजाय ऐन, २०६४ को दफा ३(ग) मा संशोधन गयो। सर्वोच्च अदालतले व्याख्या गर्दा बैंकिङ कसुर तथा सजाय ऐन, २०६४ को दफा ३(ग)मा काटिएको चेकलाई चेक काटी भुक्तानी लिने वा दिने कार्य भएको हुनैपर्छ। कसैले बैंकमा चेक लिएर जाँदैमा भुक्तानी पाउने होइन। यसरी आफ्नो खातामा पर्याप्त रकम नभएको कुराको जानकारी हुँदाहुँदै खाताको रकमले नखाम्ने गरी चेक काटिदिएको अवस्था हुँदा र उक्त कार्य विनिमय अधिकारपत्र ऐन, २०३४ को दफा १०७(क) अन्तर्गत नै पर्ने देखिन आयो भनी सर्वोच्च अदालतले व्याख्या गरेको छ। सर्वाेच्च अदालतले ७३ भदौ ५ मै बृहत् व्याख्या गरेपश्चात् संसद्ले असोज १८ मै व्याख्याविपरीत बंैकिङ कसुर तथा सजाय ऐन, २०६४ को दफा ३ को खण्ड (ग) मा आफूले काटेको चेकलाई खाम्ने रकम आफ्नो खातामा नभएको जानीजानी चेक काटी दिन हुँदैन भनी लेखी भुक्तानी लिने र दिने भनी गरिएको व्यवस्थालाई हटाइ कानुनी व्यवस्था नै संशोधन गयो। जब फौजदारी दायित्व र देवानी दायित्वको कानुनी व्यवस्था बाझिन्छ, तब देवानी दायित्व सम्बन्धित कानुनले प्राथमिकता पाउनुपर्ने कानुनको सर्वमान्य सिद्धान्त हो। साथै खातामा रकम नभएको अवस्थामा चेक काट्ने हाम्रो समाजको विनिमयको माध्यम हो। खातामा पैसा नभए पनि पछि रकम जम्मा हुने बेलामा सटही हुने गरी चेकको आदानप्रदान हुने व्यवहार व्यापारको क्षेत्रमा परम्परागत रूपमा हामीले स्वीकारी आएको एउटा अभ्यास हो। तर, एकाएक रातारात अदालतको व्याख्याविपरीत कानुन नै संशोधन गरेर समाजको आकांक्षाविपरीत कानुन बनेको कार्यले कानुन बनाउने कुरामा हामी कहाँ छौं र कहाँ पुग्नुपर्ने हो भन्ने कुरामा ठूलो खाडल रहेको पुष्टि गरेको छ। त्यसैले कानुन बनाउने कुरामा व्यवस्थापिका तथा यसका सदस्य जनप्रतिनिधिलाई थप जिम्मेवार बनाउनुको विकल्प छैन। यसका लागि जनप्रतिनिधिलाई जनताले नियमित प्रश्न गर्न, आफ्ना पिरमर्का राख्न र समाजको आवश्यकताअनुसार कानुन बनाउने सुझाव संकलनका लागि मञ्च तयार गर्नु अपरिहार्य देखिन्छ।"
ढल्केवरमा तेस्रो मिथिला कप ब्याडमिन्टन प्रतियोगिता,"ढल्केवर(धनुषा) : धनुषाको मिथिला नगरपालिकामा तेस्रो मिथिला कप ब्याडमिन्टन प्रतियोगिता सम्पन्न भएको छ। शनिबार ढल्केवरस्थित कबर्ड हलमा स्वास्थ्यका लागि खेलकुद, राष्ट्रका लागि खेलकुद भन्ने मूल नाराकासाथ मिथिला ब्याडमिन्टन क्लबको आयोजनामा नगरस्तरीय उक्त प्रतियोगिता सम्पन्न भएको हो। जुनियर, सिनियर र भेट्रान गरेर तीन समूहमा प्रतियोगिता गराइएको थियो। प्रतियोगितामा तीनवटै समूह गरेर नगरभित्रका दुई दर्जन बढी टिम सहभागी भएको मिथिला ब्याडमिन्टन क्लबका अध्यक्ष सन्तोषकुमार महतोले जानकारी दिए। उक्त प्रतियोगितामा भेट्रान समूहतर्फ नरेन्द्र कार्कीविनोद कुमार सिंह टिमले प्रथम स्थान हासिल गरेका छन्। सर्वनाथ महतोविश्वेश्वर साह टिम द्वितीय र अरुणकुमार महतोशिवशंकर महतो टिमले तृतीय स्थान हासिल गरेका हुन्। सिनियर समूहतर्फ सुमित थोकरबासुदेव बम्जन टिम प्रथम, सन्तोषकुमार महतोदेवीबहादुर तोलाङ्गी टिम द्वितीय र तेजनारायण साहअर्जुन मेहतर टिम तृतीय स्थान हासिल गरेको क्लबका सचिव सन्तोष कुमार महतो डिएमसीले जनाए। उनका अनुसार जुनियर टिमतर्फ तेजेन्द्र लिम्बुहरिकृष्ण भण्डारी टिम प्रथम, विपुल कुमार महतोकेवल राउत टिम द्वितीय र तीर्थप्रसाद सिंहबब्लुकुमार झा टिमले तृतीय स्थान प्राप्त गरेका छन्। प्रतियोगितामा प्रथम, द्वितीय र तृतीय स्थान ल्याउने टिमलाई शिल्ड, मेडल र प्रमाणपत्रसहित पुरस्कृत गरिएको थियो। उनीहरूलाई मधेस प्रदेशसभाका प्रदेशसभा सदस्य हरिनारायण महतो, मधेस प्रदेशका नीति तथा योजना आयोगका पूर्वसदस्य प्रमिला सिंहलगायतले शिल्ड, मेडल र प्रमाणपत्र वितरण गरेका थिए।"
कर्णालीमा विश्वकै लामो र्याफ्टिङ प्रतियोगिता,"दैलेख : वरपर मनै लोभ्याउने प्राकृतिक दश्य। दुवैतर्फ अग्लाअग्ला डाँडा, तलतिर नीलो रंगमा बग्दै गरेको कर्णाली नदीको कञ्चन पानी। कर्णाली नदीको सौन्दर्य आँखैमा बस्छ। कर्णाली नदी, पर्यावरणीय मात्र नभई धार्मिक रुपमा पनि महत्वपूर्ण छ। मुलुकको लामो नदी कर्णाली पर्यटकका लागि एक सुन्दर गन्तव्य हो। कर्णाली नदीको नामबाट कर्णाली प्रदेशको नामाकरणसमेत गरिएको छ। साहसिक पर्यटनका लागि संसारकै पाँचौं नम्बर पर्ने कर्णाली नदीमा र्याफ्टिङ प्रतियोगिता आयोजना हुने भएको छ। नेपाल एशोसिएसन अफ र्याफ्टिङ एजेन्सिज, नेपाल नदी संरक्षण संस्था र कर्णाली बेसिन संरक्षण प्रतिष्ठानको संयुक्त आयोजनामा प्रतियोगिता हुन लागेको हो। आगामी मार्च ८ देखि १३ तारिखसम्म विश्वकै लामो दुई सय ४८ किलोमिटर राफ्ट दौड प्रतियोगिता, द ग्रेट कर्णाली क्वेस्ट प्रतियोगिता आयोजना गर्न लागिएको हो। राफ्ट दौड दैलेखको आठबीस नगरपालिकास्थित राकमकर्णालीबाट सुरु भएर कैलालीको दौलतपुर घाटमा टुंगिनेछ। द ग्रेट कर्णाली क्वेस्टका अध्यक्ष मेघ आलेका अनुसार राकमकर्णालीबाट कैलालीको दौलतपुर घाटसम्म दुई सय ४८ किलोमिटर राफ्ट दौड हुनेछ। कर्णाली संसारकै दुर्लभ नदी हो। हामी यसको संरक्षणमा जुटेका छौं। अहिले कर्णालीको ब्रान्ड, आर्थिक पर्यटन र कर्णालीको दिगो पर्यटनलाई समेत जोड्न प्रतियोगिता आयोजना गरिएको हो, आलेले भने। राकमकर्णालीमा शिवको स्तुति गरेर प्रतियोगिता सुरु हुनेछ। विश्वको लामो र्याफ्टिङ प्रतियोगितामा १६ राष्ट्रको सहभागिता रहने आलेले बताए। राफ्ट दौडमा एक टिममा ६ जना रहनेछन्। रिभर गाइड महेन्द्र सारुका अनुसार राफ्ट दौडमा साहसिक जलयात्रा गर्ने यात्रीले विभिन्न साँस्कृति, जंगल र जंगली जनावरको पनि अवलोकन गर्न पाउने छन्। कर्णाली नदीमा पटकपटक र्याप्टिङ गर्दै आएका सारुले विदेशीले मन पराउने नदी कर्णाली भएको बताउँछन्। दैलेखको आठबीस नगरपालिकाका प्रमुख तर्कबहादुर बडुवालले यो प्रतियोगिताले राकमकर्णालीमात्रै नभई सिंगो देशको प्रचार हुने बताए। नदीलाई विश्वमा चिनाउन यो नदीमा जलयात्रा गर्ने पर्यटक बढ्ने र स्थानीयले गाउँघरमै रोजगारी पाउने आधार तयार हुने बडुवालले विश्वास व्यक्त गरे। स्वच्छ, सुन्दर र प्रकृतिको उपहार मानिएको कर्णाली नदी धार्मिक आस्थालाई लिएर बग्छ। यो नदी माथिल्लो कर्णालीमा भोटे संस्कृति, मध्यभागमा खस संस्कृति, तल्लो भागमा राउटे, राजी, थारु संस्कृतिसँग घुलमिल हुन्छ। कैलाश पर्वतको दक्षिणतिरमा मयुरको मुखबाट बग्ने यो नदीलाई (माप्चा खम्बाब) भनिन्छ। धार्मिक आस्था रहेको यो नदी कैलाश मानसरोवर हुँदै गंगामा मिसिन्छ। तिब्बतको माप्चादेखि सुरु भएर भारतको गंगामा गएर मिसिने कर्णाली नदीको लम्बाइ नेपालमा पाँच सय सात किलोमिटर छ। हुम्ला, मुगु, बाजुरा, कालिकोट, अछाम, दैलेख, डोटी, सुर्खेत, कैलाली र बर्दिया भएर बग्ने यो नदीको तटमा थुप्रै सुन्दर बस्तीहरू छन्।"
प्रदेशस्तरीय फुटबल टुर्नामेन्टको आयोजना हुने,"महोत्तरी : महोत्तरीको गौशालामा प्रदेशस्तरीय फुटबल टुर्नामेन्टको आयोजना हुने भएको छ। गौशाला नगरपालिका४ मा रहेको विर्ता स्पोर्टस क्लबको आयोजनामा पुस १४ गतेदेखि टुर्नामेन्ट हुने भएको हो। स्व सहिद रामलखन चौधरीको स्मृतिमा १२ औं संस्करणको खेलको आयोजना गर्ने भएको क्लबका अध्यक्ष अशोक महतोले जानकारी दिए। मधेस प्रदेशका १६ टिम सहभागी रहने यस प्रतियोगितामा पहिलो हुने टिमलाई ७० हजार रुपैयाँ, मेडल र प्रमाणपत्र र दोस्रो हुने टिमलाई नगद ३५ हजार रुपैयाँ, मेडल र प्रमाणपत्र प्रदान गरिने अध्यक्ष महतोले बताए।"
बजेट कार्यान्वयन : अपेक्षाकृत उपलब्धि हासिल हुन सकेन,"काठमाडौं : चालु आर्थिक वर्ष २०८०८१ का लागि सरकारले ल्याएको वार्षिक बजेट कार्यान्वयनको अवस्था हेर्दा अपेक्षाकृत उपलब्धि हासिल हुन नसकेको देखिएको छ । महालेखा नियन्त्रक कार्यालयको दैनिक बजेटरी तुलनात्मक विश्लेषणअनुसार गत मङ्सिर मसान्तसम्ममा सरकारले गरेको आम्दानीभन्दा खर्च बढी देखिएको छ । यो अवधिसम्ममा वार्षिक लक्ष्यको २६ दशमलव ०७ प्रतिशत आम्दानी भएको छ भने २५ दशमलव ८७ प्रतिशत खर्च भएको छ । चालु आवका लागि सरकारले कूल रू १७ खर्ब ५१ अर्ब ३१ करोड २१ लाख बराबरको बजेट ल्याएको थियो । मङ्सिर मसान्तसम्म आइपुग्दा सरकारको बजेट खर्च रू चार खर्ब ५२ अर्ब ९९ करोड ५७ लाख अर्थात् वार्षिक लक्ष्यको २५ दशमलव ८७ प्रतिशत रहेको छ । महालेखा नियन्त्रक कार्यालयका अनुसार पहिलो पाँच महिना अवधिमा चालु खर्च ३१ दशमलव ५३, पुँजीगत खर्च ११ दशमलव ९४ र वित्तीय व्यवस्थातर्फको खर्च १८ दशमलव ५२ प्रतिशत छ । चालु आर्थिक वर्षका लागि चालु शीर्षकमा रू ११ खर्ब ४१ अर्ब ७८ करोड ४१ लाख बराबरको बजेट ल्याइएकामा मङ्सिर मसान्तसम्ममा रू तीन खर्ब ५९ अर्ब ९९ करोड ५७ लाख बराबर खर्च भएको छ । पुँजीगत शीर्षकमा रू तीन खर्ब दुई अर्ब सात करोड ४४ लाख बराबरको वार्षिक बजेट रहेकामा हालसम्म रू ३६ अर्ब छ करोड तीन लाख बराबर मात्रै खर्च भएको छ । त्यस्तै, वित्तीय व्यवस्था शीर्षकमा रू तीन खर्ब सात अर्ब ४५ लाख ३६ हजार बराबर वार्षिक विनियोजन रहेकामा हालसम्म रू ५६ अर्ब ९३ करोड ९७ लाख बराबर खर्च भएको छ । चालु आवको पहिलो पाँच महिना अवधिमा सरकारको राजस्व सङ्कलन पनि लक्ष्यअनुसार हुन सकेको देखिँदैन । चालु आवका लागि कूल रू १४ खर्ब ७२ अर्ब ४८ करोड ४७ लाख बराबर राजस्व उठाउने सरकारी लक्ष्य रहेकामा हालसम्म वार्षिक लक्ष्यको २६ दशमलव ०७ प्रतिशत अर्थात् रू तीन खर्ब ८३ अर्ब ९२ करोड ४२ लाख बराबर मात्रै राजस्व सङ्कलन भएको छ । यो अवधिसम्मको सरकारको आयव्ययको विश्लेषण गर्दा आम्दानीको तुलनामा रू ६९ अर्ब सात करोड १५ लाख बढी खर्च भएको छ । अर्थात् पाँच महिना अवधिमा रू ६९ अर्बभन्दा बढीको बजेट घाटा सरकारले व्यहोरेको छ । सरकारले चालु आवमा कर राजस्वतर्फ रू १३ खर्ब पाँच अर्ब ४७ करोड ९६ लाख र गैरकर राजस्वतर्फ रू एक खर्ब १७ अर्ब छ करोड २१ लाख बराबर सङ्कलन गर्ने उद्देश्य राखेको छ । त्यस्तै रू ४९ अर्ब ९४ करोड ३० लाख बराबर वैदेशिक अनुदान उठाउने सरकारी लक्ष्य छ । चालु आर्थिक वर्षको सुरुआती पाँच महिना अवधिमा कर राजस्व सङ्कलन वार्षिक लक्ष्यको २५ दशमलव ८३ प्रतिशत अर्थात् रू तीन खर्ब ३७ अर्ब १८ करोड ६७ लाख छ भने गैर कर राजस्व सङ्कलन वार्षिक लक्ष्यको २२ दशमलव ४२ प्रतिशत अर्थात् रू २६ अर्ब २४ करोड २५ लाख बराबर छ । चालु आवको मङ्सिर मसान्तसम्ममा सरकारले रू दुई अर्ब ७५ करोड ८० लाख बराबर वैदेशिक अनुदान लिएको छ ।  रासस"
पर्यटकको रोजाइमा च्छोरोल्पा हिमताल,"दोलखा : दोलखाको गौरीशंकर गाउँपालिका ९ गौरीशंकरमा रहेको नेपालको सबैभन्दा ठूलो च्छोरोल्पा हिमताल पर्यटकको रोजाइको केन्द्र बनेको छ। च्छोरोल्पा हिमतालको दृश्यावलोकनका लागि प्रत्येक वर्ष आन्तरिक र बाह्य पर्यटकको आगमन बढ्दो छ। गौरीशंकर गाउँपालिकाको रोल्वालिङ उपत्यकामा रहेको च्छोरोल्पा पदयात्राका लागि अति नै रमणीय एवम् रोमाञ्चक स्थलको रूपमा रहेकाले पर्यटक आउने क्रम बढेको हो। काठमाडौंबाट छोटो दूरीमा पर्ने र पदमार्ग सजिला भएकाले पनि पर्यटकहरू बढी च्छोरोल्पा मन पराउन थालेको गौरीशंकर गाउँपालिका ९ का वडाध्यक्ष ङिमागेली शेर्पाले बताए। चरीकोटबाट छ्योत्छ्योतसम्म गाडीमा र त्यहाँबाट हिँडेर सिमीगाउँ हुँदै च्छोरोल्पा पुगेर चार दिनमै फर्किन सकिन्छ। वर्षात्को समयमा आवत्जावत करिब बन्द हुने च्छोरोल्पा हिमतालमा असोज महिनादेखि पदयात्रुुको संख्यामा वृद्धि हुन्छ। यो वर्षको असोज कात्तिक महिनामा मात्रै १ हजार ७ सय ७९ पुरुष र २ सय १६ महिलाले च्छोरोल्पा हिमतालको भ्रमण गरेको गौरीशंकर संरक्षण क्षेत्रका सूचना अधिकारी तुलसी दाहालले बताए। समुद्री सतहबाट ४ हजार ५ सय ८० मिटरको उचाइमा रहेको १ सय ३५ मिटर गहिरो र अनुमानित १० करोड घनमिटर पानी रहेको च्छोरोल्पा हिमतालसम्म पुुग्ने पदमार्ग २०७२ सालको भूकम्पपछि स्विस सरकारले पक्की र आकर्षक बाटो बनाइदिएको छ। अन्य गन्तव्यभन्दा यस क्षेत्रमा रहेका होटलको मेनु सस्तो रहेकाले पनि पर्यटकको संख्यामा वृद्धि आउन सक्ने हिमताल भ्रमण गर्ने यात्रुहरू बताउँछन्। स्थानीयका अनुसार कोरोना महामारीअघि बाह्य पर्यटकले खचाखच हुने च्छोरोल्पा अहिले महामारी सकिए पनि फाटफुटबाहेक खासै बाह्य पर्यटक आएका छैनन्। तर आन्तरिक पर्यटकको भने भीड लाग्ने गरेकोे छ। आन्तरिक पर्यटकको भीडले होटल व्यवसायीलाई धान्न हम्मेहम्मे परेको होटल व्यवसायी थुल्डु शेर्पाले बताए। हिमतालको भ्रमण गर्नेको संख्या दिनप्रतिदिन बढ्दै गइरहेको छ। सिमीगाउँबाट सुर्मुचे, डोङाङ, वेदिङ, नागाउँहुँदै च्छोरोल्पा तालसम्म पुग्न सकिन्छ। साहसिक पदयात्राका लागि अति नै रमणीय एवम् रोमाञ्चकस्थलका रूपमा प्रख्यात मानिने रोल्वालिङ उपत्यकाको च्छोरोल्पा पुग्दा संसार जितेको महसुस हुने र भ्रमणको क्रममा च्छोरोल्पा भ्रमण नगरे भ्रमण पूरा नहुने त्यहाँ पुुगेर आउने आन्तरिक पर्यटकको भनाइ छ। बेदिङसम्म राष्ट्रिय प्रसारणको विद्युत् लाइनको व्यवस्था भएको र अप्टिकल फाइबर भएका कारण इन्टरनेटको पनि सुविधा हुँदा पर्यटकहरू रमाउँदै यात्रा गर्छन्। च्छोरोल्पा जाने बाटो हुँदै सगरमाथाको आधार शिविरसम्म पुुग्ने पर्यटकहरू हुँदा पनि यात्रामा अझ रमाइलो हुने च्छोराल्पा पुुगेर आउने पर्यटकहरू सुनाउँछन्। काठमाडौंबाट छोटो दूरीमा पर्ने रमणीय स्थान र पदमार्ग सजिला भएकाले पर्यटक बढी च्छोरोल्पा मन पराउँछन्।"
चार महिनामा साढे ४२ अर्ब थप धितोपत्र सूचीकृत,"काठमाडौं : आर्थिक वर्ष २०८०८१ को चार महिनामा नेपाल स्टक एक्सचेञ्ज (नेप्से)मा कुल ४२ अर्ब ४८ करोड रुपैयाँ बराबरको थप धितोपत्र सूचीकृत भएका छन्। जसअन्तर्गत ३६ अर्ब १० करोड बराबरको साधारण सेयर, ३ अर्ब ८४ करोड बराबरको हकप्रद सेयर र २ अर्ब ५४ करोड रुपैयाँ बराबरको बोनस सेयर गरेर थप धितोपत्र सूचीकृत भएका हुन्। उक्त अवधिमा नेपाल धितोपत्र बोर्डले ८ अर्ब ५१ करोड रुपैयाँ बराबरको साधारण सेयर, ३ अर्ब २० करोड बराबरको डिबेन्चर, २ अर्ब ५० करोड रुपैयाँ बराबरको म्युचुअल फन्ड र १ अर्ब १० करोड बराबरको हकप्रद सेयर गरी कुल १५ अर्ब ३१ करोड रुपैयाँ बराबरको धितोपत्र सार्वजनिक निष्कासनका लागि अनुमति दिएको थियो। २०८० कात्तिक मसान्तमा नेपाल स्टक एक्सचेन्जमा सूचीकृत कम्पनीको संख्या २ सय ६४ पुगेको छ। २०७९ कात्तिकमा सूचीकृत कम्पनीको संख्या २ सय ४५ रहेको थियो। सूचीकृत कम्पनीमध्ये १ सय ३४ बैंक तथा वित्तीय संस्था र बिमा कम्पनी छन् भने ८७ जलविद्युत् कम्पनी, २१ उत्पादन तथा प्रशोधन उद्योग, ७ होटल, ७ लगानी कम्पनी, ४ व्यापारिक संस्था र ४ अन्य समूहका छन्। यस्तै, सूचीकृत कम्पनीमध्ये बैंक तथा वित्तीय संस्था र बिमा कम्पनीको धितोपत्र बजार पुँंजीकरणको हिस्सा ६३२ प्रतिशत रहेको छ। त्यसैगरी, जलविद्युत् कम्पनीको हिस्सा १२६ प्रतिशत, लगानी कम्पनीको हिस्सा ७१ प्रतिशत, उत्पादन तथा प्रशोधन उद्योगको हिस्सा ५२ प्रतिशत, होटलको हिस्सा ३२ प्रतिशत, व्यापारिक संस्थाको हिस्सा ०५ प्रतिशत तथा अन्य समूहका कम्पनीको हिस्सा ८२ प्रतिशत छ। नेपाल स्टक एक्सचेन्जमा २०८० कात्तिक मसान्तमा सूचीकृत ७ अर्ब ८८ करोड सेयर संख्याको चुक्ता मूल्य ७ खर्ब ८१ अर्ब ३८ करोड रुपैयाँ छ। गत साता नेप्से परिसूचक साढे ७ प्रतिशतभन्दा बढी बढेर बन्द भएको थियो। नेप्से, १४१८३ अंक बढेर १९९४६० बिन्दुमा पुगेको थियो। मौद्रिक नीतिको पहिलो त्रैमासिक समीक्षाले सकारात्मक सन्देश दिएका कारण यो साता कारोबारमा उछाल आउँदा बजार उकालो लाग्यो। यसर्थ सो साता सेन्सेटिभ इन्डेक्स ६८४ प्रतिशत बढेको छ भने फ्लोट इन्डेक्स ७४७ प्रतिशत र सेन्सेटिभ फ्लोट इन्डेक्स ७२० प्रतिशत बढ्यो। सो साताभर दैनिक औसतमा ३ अर्ब ३४ करोडको सेयर खरिद बिक्री भयो। यस्तै, दैनिक औसत सेयर संख्या ९८८६ प्रतिशत र कारोबार संख्या ७४२० प्रतिशतले बढ्यो। जस्ले गर्दा नेप्सेको कुल बजार पुँजीकरण साढे ७ प्रतिशतले बढेर २ खर्ब १४ अर्ब बढेर ३० खर्ब ७६ अर्ब रुपैयाँ पुग्यो।"
मार्जिन प्रकृतिको कर्जा बढ्दो,"काठमाडौं : बैंक तथा वित्तीय संस्थाबाट सेयर धितो राखेर मार्जिन प्रकृति कर्जाको आकार बढ्न थालेको छ। अझ ब्याजदर घट्ने क्रममा रहेको र नेपाल राष्ट्र बैंकले सेयर धितोको जोखिम भार घटाएपछि यस्तो प्रकृतिको कर्जा लिन प्रोत्साहन मिलेको छ। उक्त प्रोत्साहनले पछिल्लो समय सेयर बजारले राम्रो गति पनि लिएको देखिन्छ। यद्यपि राष्ट्र बैंकले सार्वजनिक गरेको आर्थिक बर्ष २०८०८१ कात्तिकसम्मको तथ्यांकअनुसार मार्जिन प्रकृतिको कर्जा ८१ अर्ब १६ करोड ८ लाख रुपैयाँ प्रवाह भएको छ। यो गत वर्षको सोही अवधिको तुलनामा ६८४ प्रतिशत बढी हो। गत आवको सोही अवधिमा ७५ अर्ब ९६ करोड ५ लाख रुपैयाँ प्रवाह भएको थियो। नेपाल स्टक एक्सचेञ्ज (नेप्से) मा सूचीकृत संस्थाहरूको सेयर किन्ने प्रयोजनका लागि सेयर धितो राखी प्रवाह भएको कर्जा मार्जिन प्रकृतिको कर्जा हो। अहिले यस्तो कर्जा गत असारको भन्दा ४ अर्ब ८५ लाख २५ लाख रुपैयाँभन्दा बढी प्रवाह भएको छ। करोडमाथिको मार्जिन कर्जा अधिक सामान्यतया बैंक तथा वित्तीय संस्थाबाट पछिल्लो व्यवस्थाअनुसार व्यक्तिगतका लागि १५ करोड र संस्थागतका लागि २० करोड रुपैयाँ बराबरको मार्जिन कर्जा लिन पाइन्छ। तथ्यांकअनुसार लगानीकर्ताले १ करोड रुपैयाँभन्दा बढी कर्जा लिने अधिक देखिन्छ। कुल मार्जिन कर्जामा ५९३३ प्रतिशत कर्जा करोड रुपैयाँभन्दा माथिका छन्। चालू आवको ४ महिनामा अर्थात् कात्तिकसम्ममा १ करोड रुपैयाँभन्दा माथिको ऋण ४८ अर्ब १५ करोड २५ लाख रुपैयाँ बराबरको प्रवाह भएको छ। यसपछि ५० लाखदेखि १ करोड रुपैयाँभन्दा माथिको ऋण ११ अर्ब ८३ करोड ३६ लाख रुपैयाँबराबरको प्रवाह भएको छ। यो कुल मार्जिन कर्जाको १४५८ प्रतिशत हो। यस्तै २५ लाखदेखि ५० लाख रुपैयाँसम्मको ऋण १३ अर्ब ८० करोड १५ लाख रुपैयाँबराबरको प्रवाह भएको छ। यो कुल मार्जिनको १७०१ प्रतिशत हो। यसपछि कुल मार्जिन कर्जाको सबैभन्दा कम २५ लाख रुपैयाँभन्दा कम ऋण रहेको छ। जसमा कुल मार्जिन कर्जाको ९०८ प्रतिशत अर्थात् ७ अर्ब ३७ करोड ३२ लाख रुपैयाँबराबर प्रवाह भएको छ। मार्जिन कर्जा प्रवाहको प्रवृत्ति, कुन वर्ष कति ? पछिल्ला केही वर्षको प्रवृत्ति हेर्दा दुई आर्थिक वर्ष यता बैंक तथा वित्तीय संस्थाको मार्जिक प्रकृतिको कर्जा प्रवाह घटेको थियो। केन्द्रीय बैंकले कडाइ गर्नुअघि आर्थिक वर्ष २०७६७७ मा ५० अर्ब ४० करोड ९६ लाख रुपैयाँ बराबरको मार्जिन प्रकृति कर्जा प्रवाह भएकोमा आव २०७७७८ मा ११०८४ प्रतिशतले बढेको थियो। उक्त प्रतिशतले कर्जा वृद्धि हुँदा वार्षिक १ खर्ब ६ अर्ब २८ करोड १५ लाख रुपैयाँ बराबरको प्रवाह भएको थियो। तर, राष्ट्र बैंकको ४१२ करोडको सीमाले कसेसँगै आव २०७८७९ मा २४२५ प्रतिशतले घटेर ८० अर्ब ५० करोड ७७ लाख रुपैयाँ मात्रै प्रवाह भएको थियो। नेपाल राष्ट्र बैंकले आर्थिक वर्ष २०७८७९ को मौद्रिक नीतिमार्फत ४१२ करोड रुपैयाँको सीमा लगाएर सेयर बजारलाई नियन्त्रण गरेपछि सेयर बजार प्रभावित भएको थियो। जसमा मार्जिन प्रकृतिको कर्जामा एउटा इजाजतपत्रप्राप्त संस्थाबाट अधिकतम ४ करोड रुपैयाँ र सबै इजाजतपत्र संस्थाबाट अधिकतम १२ करोडको सीमा लागू गर्यो। यसको प्रभावले पुँजीबजार माथी उठ्नै सकेन। २०७८ भदौ २ गते अहिलेसम्मकै उच्च बिन्दु ३१९८ मा पुगेको नेप्से करिब १४ सय अंकले घटेर १८१८ अंकमा झर्यो। यसबीच लगानीकर्ताले धेरै सम्पत्ति गुमाए। राष्ट्र बैंकको सीमाप्रति लगानीकर्ताबाट टिकाटिप्पणी भयो। यसपछि ४ संस्था हटाएर जुनसुकैबाट १२ करोड रुपैयाँसम्म कर्जा लिन पाउने व्यवस्था गर्यो। अझ पछिल्लो समय केन्द्रीय बैंकले व्यक्तिगतका लागि १५ करोड र संस्थागतका लागि २० करोड रुपैयाँ बनायो। तर लगानीकर्ता यस्तो क्याप हटोस् भन्ने चाहन्छन्। पछिल्लो नीतिगत व्यवस्थाले अझै उत्साह बढ्ने पछिल्लो समय राष्ट्र बैंकले पहिलो त्रैमासिक समीक्षामार्फत मौद्रिक नीतिमा संशोधन गर्दै ५० लाखभन्दा बढीको सेयर धितो कर्जाको जोखिम भार घटाइ १२५ प्रतिशत कायम गर्ने घोषणा गर्यो। जबकि यसअघि जोखिम भार १५० प्रतिशत थियो। यो व्यवस्थाले बैंक तथा वित्तीय संस्थालाई थप ४० अर्बदेखि ५० अर्ब रुपैयाँसम्म कर्जा दिने क्षमता सिर्जना हुने देखिन्छ। केन्द्रीय बैंकले विशेष उक्त नीति लिँदा सेयर कारोबारमा ऊर्जा थपिएको लगानीकर्ता बताउँछन्। राष्ट्र बैंकको पछिल्ला व्यवस्थाले सेयर बजारमा उत्साह जगाएको नेपाल स्टक एक्सचेञ्ज (नेप्सेको) गत साताभरको कारोबारले देखाउँछ। जबकि कोभिडमा एक्कासि उकालो लागेको सेयरबजार यसपछि क्रमशः अपेक्षाअनुसार नभएपछि लगानीकर्ता केही निरुत्साहित हँुदै आएका थिए। जसले गर्दा लगानीकर्ताले नियामकीय निकाय नेपाल राष्ट्र बैंकको नीतिलाई दोष दिँदै आएका थिए। तर, सोही राष्ट्र बैंकले केही लचिलो नीति लिँदा सेयर बजारमा सकारात्मक सन्देश गएको छ। यसको नतिजा एक साता अघिको आइतबारको अत्याधिक सेयर खरीद मागले पनि देखाएको थियो। नेपाल पुँजीबजार लगानीकर्ता संघको अध्यक्ष राधा पोखरेल बजारमा सेयर धितो प्रकृतिको मार्जिन कर्जाको क्याप यथावत् भए पनि अन्य नीतिमा सहजीकरण गर्दा लगानीकर्ता उत्साहित भइरहेको बताउँछिन्। घट्दो ब्याजदरले सेयर धितो कर्जामा प्रोत्साहन महिनै पिच्छे निक्षेपको ब्याजदर घट्दा कर्जाको ब्याजदर पनि घट्ने भएपछि ऋणीलाई सहज हुने भएको छ। यसले अहिले पर्याप्त लगानीयोग्य पुँजी भइरहेको तर कर्जाको माग अपेक्षाअनुसार हुन नसकेको बैंकरहरूले बताउँदै आएका छन्। नेपाल बैंकर्स संघका कार्यकारी निर्देशक अनिल शर्मा वाणिज्य बैंकहरूसँग पर्याप्त कर्जा प्रवाह गर्ने क्षमता भएको बताउँछन्। उनी भन्छन्, ब्याजदर घट्ने क्रममा रहेको छ। यसबीच पछिल्लो ३ महिनामा घटेको ब्याजदर पुस मसान्तको तेस्रो त्रैमासिक वित्तीय विवरणको आधार दरमा देखिन्छ। यसपछि ऋणको घटेको ब्याजदरअनुसार कर्जा प्रवाह हुन्छ। यसैले अब कर्जाको ब्याजदर घट्ने छ भन्ने आशाले पनि सेयर बजारमा उत्साह छाएको अनुमान गर्न सकिन्छ। किनभने सेयर धितो राखेर मार्जिन प्रकृतिको कर्जामा घटेको ब्याजदरले प्रोत्साहन मिल्नेछ। अहिले वाणिज्य बैंकहरूले पुस महिनाका लागि निक्षेपको नयाँ ब्याजदर सार्वजनिक गरिसकेका छन्। राष्ट्र बैंकले मौद्रिक नीतिको पहिलो त्रैमासिक समीक्षामार्फत बैंकदर घटाएकाले बैंकलाई ब्याजदर घटाउन दबाब पनि पर्यो। यसैले अहिले बैंंकहरूले ब्याजदर घटेको सूचना सार्वजनिक गरेका छन्। वाणिज्य बैंकहरूले सूचना प्रकाशन गरेअनुसार बैंकहरूको पुसको ब्याजदर मंसिर महिनाको भन्दा कम छ। सबै वाणिज्य बैंकको औसत ब्याजदर ०६२ प्रतिशत बिन्दुले घटेको देखिन्छ। बैंकहरूको पुस महिनामा औसत ब्याजदर ८९९ प्रतिशत पुगेको छ। जबकी मंसिर महिनामा ९९१ प्रतिशत थियो। यो महिनाका लागि २० मध्ये १८ वाणिज्य बैंकले ब्याजदर घटाएका छन्। यसमध्ये सबैभन्दा बढी हिमालयन बैंकले ब्याजदर घटाएको छ। मंसिर महिनामा व्यक्तिगत मुद्दती निक्षेपमा १०६० प्रतिशत रहेकोमा २ प्रतिशत बिन्दु घटेर ८६० प्रतिशतमा सीमित छ। यसैगरी, एभरेस्ट बैंक, ग्लोबल आईएमई बैंक, लक्ष्मी सनराइज बैंक, माछापुच्छ्रे बैंक र नेपाल एसबीआई बैंकले १ प्रतिशत बिन्दु ब्याजदर घटाएका छन्। यसबाहेकका अधिकतम ब्याजदर ९ प्रतिशत रहेको प्रभु बैंक र सानिमा बैंकले भने मंसिर महिनाकै ब्याजलाई नै कायम राखेका छन्। के हो मार्जिन प्रकृतिको कर्जा ? नेपाल स्टक एक्सचेञ्ज (नेप्से) मा सूचीकृत संस्थाहरूको सेयर किन्ने प्रयोजनका लागि लगानकिर्ताले आफूसँग भएको सेयरलाई बैंक तथा वित्तीय संस्थामा धितो राखी लिने कर्जालाई मार्जिन प्रकृतिको कर्जा भनिन्छ। पछिल्लो समय राष्ट्र बैंकले मार्जिन प्रकृतिको कर्जा ग्राहकले सुरक्षणबापत राखिने सेयरको मूल्यांकन गर्दा नेपाल स्टक एक्सचेन्जबाट प्रकाशित पछिल्लो १८० कार्य दिनको अन्तिम मूल्यको औसत मूल्य वा सेयरको प्रचलित बजार मूल्यमध्ये जुन कम हुन्छ, सो रकमको बढीमा ७० प्रतिशत रकमसम्म मात्र सेयर धितो कर्जा प्रवाह गर्न पाउने व्यवस्था गरेको छ। यसअघि १२० कार्य दिनको मूल्यांकन गर्न पाइन्थ्यो। अर्थतन्त्रले अधिकांश क्षेत्र अस्तव्यस्त रहँदा सेयर कारोबार भने प्रत्येक दिन अर्बौं रुपैयाँको हुने गरेको छ। सेयर धितो राखेर के प्रयोजनका लागि कर्जा लिन मिल्छ ? सेयरमा लगानी गर्नेका लागि सेयर मार्जिक प्रकृति कर्जा लिन सकिन्छ भने यसबाहेक पनि लगानीकर्ताले आफूसँग भएको सेयर धितो राखेर अन्य शीर्षकमा समेत कर्जा लिन पाउने व्यवस्था छ। उद्यमी व्यवसायीले उद्योग व्यवसायका लागि अन्य धितोसँगै सेयरसमेत धितो राख्न चाहेमा सेयर धितो राखी कर्जा लिन पाइन्छ। बैंक तथा वित्तीय संस्थाले व्यावसायिक प्रयोजनका लागि प्रवाह भएको कर्जाको लागि अन्य सम्पत्ति धितो राखे सरह अतिरिक्त धितोका रूपमा सेयरसमेत धितोका रूपमा राख्न सक्छन्। अन्य संस्थाको सेयर किन्ने प्रयोजनदेखि बाहेकका व्यावसायिक प्रयोजनका लागि सेयर धितो राखी प्रवाह भएको कर्जामा मार्जिन प्रकृतिको कर्जामा जस्तो एकल ग्राहक कर्जा सीमा १५२० करोड लागू हुँदैन।"
डुम्रेछिर्कन सडक कालोपत्रको चरणमा,तनहुँ : पृथ्वीराजमार्गको पोखरामुग्लिन सडकअन्तर्गत डुम्रेछिर्कन छ किलोमिटर खण्ड कालोपत्रको चरणमा पुगेको छ। बन्दीपुर१ नाहलापुलबाट व्यास१२ छिर्कनसम्म कालोपत्रको तयारी गरिएको हो। यसअघि कात्तिकमा उक्त सडकमा एकतर्फी कालोपत्र गरिएको थियो। पोखरामुग्लिन सडक आयोजना (पूर्वी खण्ड)का इञ्जिनियर विष्णुप्रसाद पाण्डेका अनुसार कालोपत्र गर्न अर्कोतर्फ धमाधम गिट्टी राखिँदैछ। त्यसमाथि राखिएको बेस सुकेपछि प्राइम कोट प्रयोग गरी कालोपत्र गरिनेछ। उक्त राजमार्गको पूर्वी खण्डमा करिब १२ किलोमिटर एकतर्फी कालोपत्र भइसकेको छ। एक साताभित्र थप तीन किलोमिटर कालोपत्र गरिने इञ्जिनियर पाण्डेले जानकारी दिए। आँबुखैरेनी खण्डमा करिब दुई किलोमिटर बाटो दुवैतर्फ कालोपत्र भइसकेको छ। पोखरामुग्लिन सडक योजना पूर्वी खण्डको रु छ अर्ब २१ करोड ३१ लाख १३ हजारमा ठेक्का लागेको हो। चाइना कम्युनिकेसन कन्स्ट्रक्सन कम्पनीले आगामी वैशाखसम्ममा निर्माण सम्पन्न गर्ने प्रतिबद्धता व्यक्त गरेको इञ्जिनियर पाण्डेले बताए।
प्री ओपन सेसनमा नेप्से परिसूचक ८५४ अंकले घट्यो,काठमाडौं : साताको पहिलो सेयर कारोबार दिन आइतबार प्री ओपन सेसनमा नेप्से परिसूचक ८५४ अंकले घटेर १९८६०५ विन्दुमा कायम भएको छ। यो सेसनमा ६२ स्क्रिप्टको १७ हजार ५०६ कित्ता सेयर ६४ लाख ९७ हजार ७३४ रुपैयाँमा खरिदबिक्री भए। कारोबारमा आएका कम्पनीमध्ये ९ को मूल्य बढ्यो भने ४१ वटाको घट्यो। यो समयमा १० कम्पनीको मूल्य भने स्थिर रह्यो।
"नेप्से परिसूचक दुई हजार विन्दुमाथि, ५ अर्ब १५ करोडको सेयर कारोबार","काठमाडौं : साताको पहिलो सेयर कारोबार दिन आइतबार नेप्से परिसूचक दोहोरो अंकले बढेको छ। दिनभर उतारचढावका बीच नेप्से परिसूचक २७७५ अंकले बढेर २०२२३५विन्दुमा पुगेर बन्द भएको हो। सेन्सेटिभ इण्डेक्स १२४ प्रतिशतले बढ्यो। प्री ओपन सेसनमा नेप्से परिसूचक साढे ८ अंकले घटेको थियो। नेप्से परिसूचक दोहोरो अंकले बढ्दा एक दर्जन बढी कम्पनीको मूल्य सकारात्मक सर्किट लेभलमा कारोबार भयो। बोटलर्स नेपाल,रिडी पावर कम्पनी,शिभ श्री हाइड्रोपावर,बलेफी हाइड्रोपावर र दोर्दी खोला जल विदयुत कम्पनीलगायत दर्जन बढी कम्पनीको सेयर १० प्रतिशतले बढ्यो। दर्जन बढी कम्पनीको सेयर सकारात्मक सर्किट लेभलमा कारोबार हुँदा हिमालयन लघुवित्त वित्तीय संस्थाका लगानीकर्ताले भने गुमाए। सो कम्पनीको मूल्य ६७७ प्रतिशतले घट्यो। कारोबार रकमका आधारमा हिमालयन दोलखा हाइड्रोपावर अग्रस्थानमा रह्यो। सो कम्पनीले २५ करोड मूल्य बढीको सेयर कारोबार गर्यो। यसैगरी सोनापुर मिनरल्सको १६ करोड ६५ लाख,रिलायबल नेपाल लाइफको १६ करोड १५ लाख,शिवम् सिमिन्टको १४ करोड ५ लाख र अरुण कावेलीको १२ करोड ९५लाख बराबरको सेयर कारोबार भयो। यसदिन २९५ स्क्रिप्टको १ करोड ७१ लाख ६६ हजार ४६५ कित्ता सेयर ५ अर्ब १५ करोड ७८ लाख ४६ हजार ९७९ रुपैयाँमा खरिदबिक्री भए। कारोबार आएका १३ उपसमूहमध्ये १० को मूल्य बढ्यो भने ३ वटाको मात्रै मूल्य घटयो। बैंकिङ,म्युचुल फण्ड र ट्रेडिङ उपसमूहका लगानीकर्ताबाहेक अन्यले कमाए। यसदिन १८५ कम्पनीको मूल्य बढ्दा ५२ वटाको मूल घट्यो भने ४ को मूल्य स्थिर रह्यो।"
शिक्षाको लगानी कसैले खोस्न सक्दैन : अर्थमन्त्री महत,"काठमाडौं : अर्थमन्त्री डा प्रकाशशरण महतले पढाइमा गरेको लगानी कसैले खोस्न नसक्ने बताएका छन्। नुवाकोटको शिवपुरी गाउँपालिका७ स्थित कुम्भेश्वर माध्यमिक विद्यालयको ५०औं वार्षिकोत्सवका अवसरमा आयोजित कार्यक्रममा अर्थमन्त्री महतले अरु क्षेत्रमा गरेको लगानी नोक्सान हुन सक्ने भए पनि शिक्षामा गरेको लगानी कसैले केही गर्न नसक्ने बताएका हुन्। शिक्षाको मन्दिरको प्रांगथणमा उभिएर प्रविधिको विकाससँगै हामीले आफूलाई अगाडि सार्नुपर्यो, शिक्षक साथीहरुलाई मद्दत गर्न अनुरोध गर्न चाहन्छु उनले भने, राजधानी काठमाडौं नजिक भएर नुवाकोट पछि पर्यो, हुने खाने पनि काठमाडौंतिरै बसाइ सरे। शिक्षामा कसैले वास्ता गरेन। जसले गर्दा नुवाकोट धेरै पछाडि पर्यो। २०४६ सालपछि नुवाकोटमा विकासको सुरुवात भएको बताउँदै उनले काठमाडौंसँग सडक सञ्जाल जोडिएपछि नुवाकोटमै सहर बन्ने बताए। सडक सञ्जालको विस्तार भएपछि उत्पादनमा वृद्धि हुने भएकाले यसलाई प्राथमिकता दिएको उनको भनाइ थियो।"
भौतिक पूर्वाधार मन्त्री ज्वालाले भने : हुलाकी राजमार्ग निर्माणमा भारतीय सीमा सुरक्षा बलले अवरोध पुर्यायो,"काठमाडौं : भौतिक पूर्वाधार तथा यातायात व्यवस्थामन्त्री प्रकाश ज्वालाले पश्चिम क्षेत्रस्थित हुलाकी राजमार्ग कालोपत्र गर्ने सिलसिलामा भारतीय सीमा सुरक्षा बल (एसएसबी) ले अवरोध पुर्याइरहेको बताएका छन्। राष्ट्रियसभा, प्रत्यायोजित व्यवस्थापन तथा सरकारी आवश्वासन समितिको आजको बैठकमा उनले कञ्चनपुर, बेलौरी पचुई क्षेत्रमा बाधा पुर्याइएको जानकारी दिएका हुन्। मन्त्री ज्वालाका अनुसार त्यस क्षेत्रमा सीमा विवादको पनि केही समस्या छ। त्यसका निमित्त विभिन्न पहल र पत्राचार भइरहेका छन्। निर्माणमा अहिले पनि अवरोध कायमै छ। उनले भने, बेलौरीको पचुईस्थित नेपाल भारत सीमास्तम्भ रहेको स्थान नेपाली भूभागमा सडक कालोपत्र गर्न समेत भारतीय सुरक्षा बलको अवरोध कायम रहेको पाइएको छ। हुलाकी राजमार्गले नेपालको तराई क्षेत्रस्थित पूर्वपश्चिमका २१ जिल्लालाई छुने गरी निर्माण भइरहेको छ। समितिले केही दिनअघि त्यस क्षेत्रको स्थलगत अवलोकन गरी त्यहाँको समस्या समाधानका लागि नेपाल सरकारबाट भइरहेको प्रयासबारे जानकारी लिन भौतिक पूर्वाधारमन्त्रीलाई बैठकमा आमन्त्रण गरेको हो। मन्त्री ज्वालाले भने, यस विषयमा सहजीकरणका लागि पहल गर्न परराष्ट्र मन्त्रालयलाई अनुरोध गरिरहेका छौँ। समस्या समाधान भएसँगै बाँकी खण्डको निर्माण सहज हुन्छ। यस सम्बन्धमा समितिका तर्फबाट पनि सरकार र सरोकारवाला निकायमा ध्यानाकर्षण, पहल र प्रयत्नका लागि अनुरोध गर्नेछु । बैठकमा हुलाकी राजमार्ग निर्देशनालयका निर्देशक अजयकुमार मुलले कञ्चनपुरको ६० किमी क्षेत्रलाई २०२० किमी क्षेत्रमा विभाजन गरी कालोपत्र काम भइरहेको जानकारी दिए। उनका अनुसार सो क्षेत्रमा तीन ठेक्कामध्ये एउटाको ९६ प्रतिशत काम पूरा भएका छ, दोस्रो खण्डको २० किमीमा ठेक्का व्यवस्थापन भएकोमा बेलौरी पचुईखपती खोला क्षेत्रको एक हजार चार सय मिटर खण्डमा सीमा विवादले काम हुनसकेको छैन। निर्माणका क्रममा पूर्वतयारीस्वरूप पानीको निकास गर्दा र पर्खाल लगाउँदा कुनै अवरोध थिएन। कालोपत्रेका लागि ग्राभेल गर्न सुरुआत गर्ने क्रममा भारतीय सुरक्षा बलका तर्फबाट राजमार्ग दशगजा क्षेत्रमा पर्ने जिकिर गर्दै सो सम्बन्धमा यकिन नगरी काम अघि नबढाउन अनुरोध गरिएको छ। सडक आयोजनाले त्यस विषयमा नापी कार्यालय र विभागलाई समेत जानकारी गराएको थियो। सो क्षेत्रमा भारतीय सीमातर्फका बीचमा नेपालीकै जग्गा रहेको र खेतीपाती पनि भइरहेकाले काम अघि बढाइएको समितिलाई आयोजना प्रमुख मूलले जानकारी दिए। आयोजनाले निर्माणका क्रममा भएको अवरोध चाँडो खुलाउने कार्यलाई चुनौतीका रूपमा लिएको छ। आयोजनाका अनुसार सो विवादका सम्बन्धमा सम्बन्धित मन्त्रालयमार्फत कूटनीतिक रूपमा पहल हुनुपर्छ। सीमास्तम्भ नं ३८ को स्थान यकिन गरेर समस्याग्रस्त क्षेत्रको छिनोफानो गरी निर्माणअघि बढाउन निर्देशनालयले सम्बन्धित सबैको सहयोगको अपेक्षा गरेको छ। सडक अन्यत्र सार्दा नयाँ रेखाङ्कन मात्र नभइ मुआब्जासमेतको उल्झन बढ्ने भएकाले सरकारको ठोस् निर्देशन आएपछि आयोजना कार्यालयले काम अघि बढाउने विषय पनि प्रमुख मूलले संसदीय समितिलाई सुनाए। त्यस खण्डमा राजमार्गको भौतिक प्रगति ८० प्रतिशत भइसकेको जनाइएको छ। त्यस्तै राजमार्गको शुक्लाफाँट राष्ट्रिय निकुञ्ज क्षेत्र अर्थात् तेस्रो खण्डको २० किमी क्षेत्रमा निर्माणको सुरुआती अवस्थादेखि वातावरणीय अध्ययन पूरा गरेर काम अघि बढाइएको छ। त्यसमध्ये १५ किमी क्षेत्र निकुञ्ज क्षेत्रमा पर्छ जहाँ निर्माण अघि बढाउन विभिन्न प्रावधान छन्। त्यहाँ निर्माण सामग्री सङ्कलन, दिनमा मात्रै काम गर्नुपर्ने बाध्यता छ। त्यस क्षेत्रमा निर्माण उपकरण लैजान पनि अप्ठेरो छ। हरेक पटक सुरक्षा निकायलाई निर्माणसम्बन्धी तथ्यतथ्याङ्क दिनुपर्ने अवस्था छ। सुरुमा राजमार्गका लागि रु चार दशमलव पाँच अर्बको बजेट सुनिश्चितता भएकामा अहिले करिब रु १० अर्ब आवश्यकता छ। रासस"
धमाधम संकलन हुँदै एफपीओ र मर्जर गेनको कर,"काठमाडौं : अर्थमन्त्री डा प्रकाशशरण महतले लिएको नीतिले एफपीओको प्रिमियम र मर्जरको बार्गेन पर्चेज गेनबाट कर धमाधम संकलन भएको छ। शुक्रबारदेखि यता दुई दिनमा १२ अर्ब ८१ करोड रुपैयाँ राज्य कोषमा कर दाखिला भएकोे छ। आन्तरिक राजस्व विभागका महानिर्देशक दीर्घराज मैनालीका अनुसार शुक्रबार र शनिबार ४ बजेसम्म एफपीओको प्रिमियम र मर्जरको बार्गेन पर्चेज गेनबाट उक्त रकम राज्यकोषमा दाखिला भएको हो। कर दाखिला गर्ने समय शनिबार राति १२ बजेसम्म रहेको छ। सो अवधिसम्म दाखिला गर्नेले जरिवाना छुट पाउने व्यवस्था रहेको छ। महालेखा परीक्षकको कार्यालयले २०७७ सालमा सार्वजनिक गरेको ५७औं वार्षिक प्रतिवेदनदेखि लगातार एफपीओको प्रिमियम, मर्जर तथा प्राप्तिको बार्गेन पर्चेज गेन र लिलामीको सेयर बिक्रीमा कर छली भएको भन्दै असुल गर्न सरकारलाई निर्देशन दिँदै आएको थियो। तर, अर्थ मन्त्रालय र आन्तरिक राजस्व विभागले महालेखा परीक्षकको प्रतिवेदनले उठाएका विषय बेवास्ता गर्दै आएका थिए। महालेखाको ६०औं प्रतिवेदनमा सरकारले कर उठाउनुपर्ने विषय उठाइएको छ। महालेखाले लगातार ४ वटा प्रतिवेदनमा कर उठाउनुपर्ने विषय उठाएपछि अर्थमन्त्री डा प्रकाशशरण महतले एफपीओको प्रिमियम, मर्जर तथा प्राप्तिको बार्गेन पर्चेज गेन र लिलामीको सेयर बिक्रीमा मंसिर मसान्तसम्म कर तिरे जरिवाना शुल्क र ब्याज मिनाहा हुने व्यवस्था गरेका थिए। सरकारले समयमै निर्णय नदिएकाले अर्बौ रकम शुल्क र जरिवानाको दायित्वमा परेका संगठित संस्थालाई छुट दिने घोषणा डा महतले आर्थिक ऐनमार्फत गरेका थिए। तर, उक्त शुल्क र जरिवानामा छुट दिने निर्णय गर्दा संविधानविपरीत सरकारले कर लगाउने खोजेको भन्दै अर्थमन्त्रीले गरेको निणर्यविरुद्ध १६ वाणिज्य बैंक सर्वोच्च अदालत पुगेका थिए। पूर्वअर्थमन्त्रीहरूले कुनै निर्णय नगर्दा राज्यले गुमाएको अर्बौं राजस्व अर्थमन्त्री डा महतको निर्णयले राज्य कोषमा आउन लागेको छ। अर्थमन्त्री महतले छुट दिने निर्णय नगरेर विगतका अर्थमन्त्री जस्तै मौन बसेको भए संवैधानिक निकायले प्रश्न उठाउने र सरकारले नटेर्ने प्रवृत्ति बढ्दै जाने थियो। तर, अर्थमन्त्री महतले संवैधानिक आयोगले उठाएको विषयलाई महत्वका साथ समाधान गर्दै राज्य कोषमा अर्बौं रकम जम्मा गरेका छन्। अर्थमन्त्री महतले नै विभिन्न सार्वजनिक कार्यक्रममा संवैधानिक निकायले प्रश्न उठाएपछि सरकारले कर लिने नीति लिएको बताउँदै आएका थिए। यस्तै, मन्त्री महतले बजेट संशोधन गरेर ब्याक हुने संभावना नरहेको र बैंकरहरूलाई अदालत जान सार्वजनिक रूपमै सुझाव दिँदै आएका थिए। मंसिर मसान्तसम्म यस्तो रकम दाखिला गरे ब्याज र जरिवाना नलाग्ने सुविधा दिइएको छ। यसकारण कम्पनीहरूले मंसिर मसान्तसम्म यस्तो रकम बुझाइ सक्नुपर्ने छ। मंसिर मसान्तभित्र कर तिर्दा मर्जर तथा प्राप्तिबाट भएको लाभ र सेयर प्रिमियमबाट भएको लाभको आधारमा मात्रै कर तिरे पुग्छ। ब्याज र जरिवाना तिर्नुपर्दैन। बिहीबार सर्वोच्च अदालतले नेपाल इन्भेस्टमेन्ट मेगा बैंकसहित १६ वाणिज्य बैंक तथा बिमा कम्पनीले भूतप्रभावी कानुन बनाइ कर लगाउन खोजेको दाबी गर्दै प्रधानमन्त्री तथा मन्त्रिपरिषद्को कार्यालय, अर्थ मन्त्रालय, आन्तरिक राजस्व विभागलाई विपक्षी बनाइ सर्वोच्च अदालतमा रिट खारेज गरेको छ। बिहीबार प्रधानन्यायाधीश विश्वम्भरप्रसाद श्रेष्ठ, न्यायाधीशहरू आनन्दमोहन भट्टराई, सपना प्रधान मल्ल, सुष्मालता माथेमा र कुमार रेग्मीको संवैधानिक इजलासले उक्त रिट खारेज गरेको हो। उक्त रिट सर्वोच्चले खारेज गरेसँगै आर्थिक ऐनमार्फत छुट दिने अर्थमन्त्री डा महतको निणर्य कानुनबमोजिम ठहर भएको छ।"

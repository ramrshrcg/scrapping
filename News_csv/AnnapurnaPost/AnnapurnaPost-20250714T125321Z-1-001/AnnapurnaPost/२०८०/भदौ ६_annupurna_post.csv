शीर्षक,विवरण
जनगणनामा भाषा सूचीकरण,"२०७८ सालको जनगणनामा एक हजारदेखि १० हजारसम्म वत्ता हुने भाषाको संख्या ३४ छ। भाषाको लोपोन्मुखता मापन गर्न प्रयोग गरिने एउटा मूल आधार भनेको कुनै भाषाका वक्ताहरूको संख्या हो। २०६८ को जनगणनामा कुल १ सय २३ भाषा सूचीकृत थिए भने २०७८ मा १ सय २८ भाषा सूचीकृत गरिएका छन् । करिब २ करोड ७० लाख जनसंख्या सार्वजनिक गरिएको तथ्यांकमा नेपालमा कुल १ सय २८ भाषा बोलिने र बाँकी भाषालाई अन्य र उत्तरदाताले नबताएको भाषाका कोटीमा समाविष्ट गरिएका छन्। जनगणनाको सूचीकरणमा भाषासम्बन्धी विवरणलाई विषयविज्ञ एवं सरोकारवालाबाट गरिएको समीक्षा उल्लेख छ। २०६८ मा थोरै वक्ता भएका विदेशी मूलका भाषाहरू पनि सूचीकरणमा परेकामा यसपटक ती भाषालाई अन्य भाषा समूहमा सूचीकृत छ। जनगणनामा भाषाको विवरण लिन तीन प्रश्न समावेश गरिए। २०६८ मा समावेश दुई प्रश्न मातृभाषा र दोस्रो भाषाको सूचना संकलन गरिएकामा २०७८ को जनगणनामा वक्ताका पुर्खाको भाषाको जानकारी लिने गरी तीनवटा प्रश्न समावेश गरिए। आगामी १० वर्षका लागि नेपालमा बोलिने भाषाका वक्ताहरूको संख्या यही तथ्यांकमा निर्भर रहनुपर्ने हुन्छ। त्यसैले भाषा योजना र नीतिमा यस तथ्यांकलाई के कसरी प्रयोग गर्न सकिन्छ ? हेर्नुपर्छ। मूल भाषाहरू : यस जनगणनामा नेपाली भाषाका ४४८६ प्रतिशत कुल वक्ता छन्। वक्ता संख्याका दृष्टिकोणले नेपाली भाषाका सबैभन्दा बढी वक्ता छन्। एक करोडभन्दा बढी वक्ता भएको भाषा नेपाली भाषामात्र हो। वक्ताका दृष्टिले मैथिली (११ प्रतिशत), भोजपुरी (६ प्रतिशत), थारू (५ प्रतिशत), तामाङ (४८ प्रतिशत) र बज्जिका (३८ प्रतिशत) क्रमशः दोस्रोदेखि पाँचौं स्थानमा छन्। उल्लेखित पाँच भाषाले नेपालको जनसंख्याको तीन चौथाइ (७६८ प्रतिशत)भन्दा बढी वक्ता ओगटेको छ। २०६८ सालको जनगणनामा पनि यिनै भाषा प्रथम पाँच स्थानमा थिए। नेपालमा बोलिने एक लाखभन्दा बढी र एक करोडभन्दा कम वक्ता हुने भाषा २० छन् भने वक्तासंख्या १० हजारदेखि एक लाखसम्म हुने भाषाको संख्या ३६ छन्। कम वक्ता भएका भाषा : यस जनगणनामा एक हजारदेखि १० हजारसम्म वक्ता हुने भाषाको संख्या ३४ छ। भाषाको लोपोन्मुखता मापन गर्न प्रयोग गरिने एउटा मूल आधार भनेको कुनै भाषाका वक्ताहरूको संख्या हो। यसकारण कम वक्ता भएका भाषाको लोपोन्मुखता स्वाभाविक रूपमा बढी हुन्छ। यस जनगणनामा उल्लेख गरिएअनुसार २३ भाषाको संख्या एक हजारभन्दा कम छ। यस समूहमा पर्ने भाषाहरूमा राउटे, लिङ्खिम, लोवा, कागते, वालिङ, नारफू, ल्होमी, तिचुरोङ पोइके, फाङ्दुवाली, बेल्हारे, सुरेल, साम, वनकरिया र कुसुन्डा छन्। कहिलेकाहीँ लोप भइसकेको भनेर उल्लेख गरिने अलग भाषा परिवारको कुसुन्डा भाषाका वक्ता २३ जना सूचीकृत छ। भारतका विभिन्न राज्यमा बोलिने सिन्धी, कुर्मालीजस्ता भाषा ती स्थानमा उल्लेख्य संख्यामा वक्ता भएकाले सोही आधारमा मात्र यस समूहमा परे पनि ती भाषा लोपोन्मुख भन्न मिल्दैन। नयाँ सूचीकृत भाषा : २०६८ को जनगणनामा कुल १ सय २३ भाषा सूचीकृत थिए भने २०७८ मा १ सय २८ भाषा सूचीकृत गरिएका छन्। अघिल्लो जनगणनामा परेका मूलतः विदेशमा बोलिने भाषाहरूलाई यस पटकको जनगणनामा सूचीकृत गरिएको छैन। भारतमा मूल रूपमा बोलिने र २०६८ को जनगणनामा सूचीकृत केही भाषाहरू यस पटकको भाषा सूचीकरणमा परेका छैनन्। न्यून जनसंख्या भएका केही भाषा अन्य समूहमा राखिएको जनगणनाको तथ्यांकको प्रतिवेदनमा उल्लेख छ। अर्कातिर नेपालमा बोलिने केही नयाँ भाषा सूचीकृत भए। नयाँ सूचीकृत भाषामा भारोपेली भाषा समूहका राना थारू, मारबाडी, केवरत, डोने (यसअघि दनुवार भनिएको), साद्री, भोटबर्मेली भाषा परिवारका भोटे, नुब्री चुम (एउटै भाषाका रूपमा), मुगाली, कार्मारोङ, बाह्रगाउँले, तिचुरोङ पोइके, नारफू छन्। यसरी भारोपेली परिवारका चार र भोटबर्मेली भाषा समूहका ७ भाषा नयाँ सूचीकृत भाषाको समूहमा परेका छन्। दोस्रो तथा पुर्खाको भाषा : जनगणनामा भाषासम्बन्धी दोस्रो प्रश्न वक्ताको दोस्रो भाषाको बारेमा थियो। उत्तरमा ४८ प्रतिशतले आफू दोस्रो भाषाको प्रयोग नगर्ने बताए। यसले नेपालका ४८ प्रतिशत जनसंख्या एकभाषी छन् भन्ने पुष्टि भयो। कुल जनसंख्याको ४६ प्रतिशत जनसंख्या दोस्रो भाषाका रूपमा नेपाली भाषा बोल्ने पाइयो। नेपाली मातृभाषाका वक्ता र दोस्रो भाषाका रूपमा नेपाली भाषालाई लिँदा नेपाली भाषा बोल्ने करिब ९० प्रतिशत भएको देखिन्छ। मैथिली भाषा दोस्रो भाषाका रूपमा प्रयोग गर्नेको संख्या र हिन्दी भाषा दोस्रो भाषाका रूपमा प्रयोग गर्ने एक प्रतिशतभन्दा कम छ। अन्य र नबताइएको समूहलाई समेत गणना गर्दा नेपालमा कुल १ सय १९ भाषा दोस्रो भाषाका रूपमा सूचीकृत छन्। प्रदेशमा भाषा : नेपालका प्रदेशहरूमा बोलिने वक्ताको संख्याका आधारमा मूल तीन भाषा तालिका १ मा प्रस्तुत गरिएको छ। मधेस प्रदेशमा मैथिली भाषाबाहेक नेपालका ७ प्रदेशमध्ये ६ प्रदेशमा नेपाली भाषा प्रथम स्थानमा छ। वक्ताका आधारमा कर्णाली प्रदेशमा नेपाली भाषाका ८८८ प्रतिशत वा सबैभन्दा धेरै वक्ताले नेपाली भाषा बोल्छन्। पूर्वी पहाडी क्षेत्रमा बोलिने लिम्बू भाषा कोसी प्रदेशमा तेस्रो स्थानमा छ। मधेस प्रदेशमा बोलिने भोजपुरी र बज्जिका भाषाहरू मधेस प्रदेशमा क्रमशः दोस्रो र तेस्रो स्थानमा छन्। निष्कर्ष : नेपालका जनगणनामा कुनै वक्ताले कुन भाषा बोल्छन् भन्ने कुरा आफैंले भनेका आधारमा सूचीकृत गरिन्छ। जुन अन्तर्राष्ट्रिय प्रचलन हो। वक्ताले बताएको भाषासम्बन्धी सूचनालाई गणकले सामान्यतः परिमार्जन गर्ने काम सिद्धान्ततः गरिँदैन। वक्ता आफू बोल्ने भाषाका बारेमा कति सचेत छ ? गणकले वक्ताले भनेअनुरूप सूचना टिपोट गर्छ कि गर्दैन ? वक्ताले जानीजानी सही सूचना प्रदान गर्छ वा गर्दैन ? यस्ता विषय भाषाको सूचीकरणमा समेत सँगसँगै आउँछन्। जनगणना सुरु हुनुभन्दा केही महिनाअगाडि विभिन्न भाषिक समुदायले तत्समुदायले कुन कुन भाषालाई मातृभाषाका रूपमा बताउने, कुन भाषालाई दोस्रो भाषा र कुन भाषालाई पुर्खाको भाषा बताउने विषयमा सामाजिक सञ्जालमा गरिएका प्रचारले पनि भाषा सूचीकरणमा केही प्रभाव पारेको तथ्यांकले देखाउँछ। जनगणना र भाषिक सर्वेक्षण अलग विषय हुन्। जर्ज अब्राहम ग्रियर्सनले गरेको भारतको भाषिक सर्वेक्षणमा जस्तो विधि अपनाएर गरिएको सर्वेक्षण यो होइन। जनगणनाबाट प्राप्त सूचनाले सूचीकृत भएका कुनै भाषा अर्काे भाषाको भाषिका हो वा स्वतन्त्र भाषा हो, यो भाषा भौगोलिक र पारिवारिक किसिमले निकटका भाषाहरूसँग भाषिक विशेषता मिल्दाजुल्दा छन् वा छैनन्, यी भाषाका विशेषता के कस्ता छन् जस्ता प्रश्नको उत्तर दिँदैन। जनगणनाबाट प्राप्त सूचनामा देशभरि बोलिने भाषाका अतिरिक्त प्रदेश अनि गाउँपालिका तथा नगरपालिका तहमा भाषाको वितरणको सूचना प्राप्त भएकाले संघ, प्रदेश साथै स्थानीय तहमा भाषा प्रयोगका बारेमा नीति निर्माण गर्न सघाउ पुर्याउँछ। नेपालमा २०७२ मा नयाँ संविधान जारी भएपश्चात् नयाँ भाषानीति निर्माण र त्यसको कार्यान्वयनको चर्चा चलिरहेछ। जनगणनाबाट भाषासम्बन्धी प्राप्त तथ्यांकले संघ, प्रदेश, स्थानीय तह एवं केही विशेष क्षेत्रहरूमा सरकारी कामकाजमा नेपाली भाषाका अतिरिक्त अन्य भाषाको प्रयोग गर्ने निर्णय गर्नसमेत जनगणनाको तथ्यांक महत्त्वपूर्ण आधार हुने विषय प्रस्ट छ। भाषाहरूको स्तरगत तथा संरचनागत योजना तथा अल्पसंख्यक भाषाहरूको अभिलेखीकरण साथै भाषा र अन्तर्सम्बन्धित विषयहरूको थप अध्ययन अनुसन्धानका लागि नीतिनिर्माण गर्न जनगणनामा समाविष्ट भाषिक तथ्यांक आगामी दशकका लागि महत्त्वपूर्ण हुने हुनाले तथ्यांकको थप विश्लेषणको आवश्यकता अपरिहार्य छ। (ढकाल, त्रिभुवन विश्वविद्यालयमा भाषाविज्ञानका प्राध्यापक हुन्।)"
ललिता निवास जग्गा प्रकरण : अनुसन्धानलाई विश्वासिलो बनाएका छौं,"ललिता निवास जग्गा हिनामिना प्रकरणको अनुसन्धान गर्ने जिम्मा नेपाल प्रहरीको केन्द्रीय अनुसन्धान ब्युरो (सीआईबी)ले पाएको थियो। मेरै नेतृत्वमा यो प्रकरणको अनुसन्धान पूरा भयो। ५७ औं दिनमा रायसहितको प्रतिवेदन जिल्ला सरकारी वकिल कार्यालयमा बुझाएका छौं। अनुसन्धानलाई हामीले निष्पक्ष, प्रमाणित र विश्वासिलो बनाएका छौं। सके जति प्रमाण पेस गरेका छौं। यो मुद्दा अत्यन्तै संवेदनशील, जटिल र भ्रष्टाचारको सबैभन्दा ठूलो विषय हो। यो प्रकरणमा धेरै व्यक्ति संलग्न छन्। ०४९ सालदेखिका चार कालखण्डमा १ सय ४३ रोपनी सरकारी जग्गा व्यक्तिको नाममा सारिएको छ। ललिता निवासको सरकारी जग्गा हत्याउन योजनाबद्ध एवं बठ्याइँपूर्ण ढंगले काम भएका छन्। बिचौलियाले नक्कली मोही खडा गरेका छन्। बकस लिएर गएका छन्। कर्मचारीहरू प्रलोभनमा परेका छन्। योजनाकारहरू बनेर भुमाफिया संलग्न छन्। यसमा लगानीकर्ता पनि भेटिएका छन्। यसमा १८ अर्ब रुपैयाँभन्दा बढीको चलखेल देखिएको छ। आर्थिक कारोबारको हिसाबले पनि ठूलो मुद्दा हो। यो जग्गा सरकारी हो भन्ने थाहा पाएरै सुरुवाती कारोबार भएको देखिन्छ। जग्गा नामसारी गर्ने कर्मचारीलाई सरकारी जग्गा भन्ने थाहा भएकै देखिन्छ। पछिल्लो समयमा जग्गा किन्नेहरूले भने सरकारी जग्गा हो भन्ने थाहा नपाएको बयान दिएका छन्। पुरानो मुद्दा भएकाले यसमा प्रमाण जुटाउन धेरै गाह्रो भयो। प्रतिवादीसँगको बयान, साक्षी बकपत्रमा बोलिएका विषयलाई प्रहरीले प्रमाण जुटाउनु आफैंमा चुनौतीपूर्ण कार्य थियो। देखिजान्ने र बुझिजान्ने व्यक्तिको अभाव देखियो। कठिन अवस्थाका बाबजुद पनि सीआईबीले गहन अनुसन्धान गरेको छ। कतिपयले यसमा स्वेच्छिक रूपले सहयोग गरेका छन्। सरकारको भावनात्मक सहयोग रह्यो। विगतभन्दा यसपटक अनुसन्धान विश्वासिलो बनाउने प्रयत्न गरेका छौं। साक्षीका रूपमा भनिएका विषयलाई पनि प्रमाणित बनाउने कोसिस गरेका छौं। (एआईजी बज्राचार्य, नेपाल प्रहरीको केन्द्रीय अनुसन्धान ब्युरो (सीआईबी) प्रमुख हुन्)"
महिलाका दुस्मन महिला नै !,"बगान चलचित्रमा बोलिएको एक पंक्ति मनमा मैला भएकै कारणले महिला। निकै खड्क्यो यो वाक्य। अर्को थियो, महिलाको दुस्मन महिला नै हुन्छन् भनेको हो रैछ क्या ! यो वाक्य त धेरै अघिदेखि सुन्दै, विश्वास गर्दै अनि केही वर्षदेखि गलत भनेर बुझ्दै आएको थिएँ। धेरै वर्षदेखि अभ्यास गरिरहेको कुरा हो, महिलालाई महिलाको दुस्मन मान्ने र सतहमा हेर्दा त्यस्तै देखिन्छ पनि। फ्रेन्च समाजशास्त्री पेरी बोर्देउले आफ्नो काममा डोक्साको कुरा गरेको पाइन्छ। भन्छन्, कुनै कुरालाई यति धेरै दोहोर्याइरहेका हुन्छौं कि हामीलाई त्यो स्वाभाविक लाग्न थाल्छ। त्यसलाई याद गर्नै छोड्छौं र बिनाहिच्किचाहट मानिरहन्छौं। सायद हामीलाई महिलाको दुस्मन महिला नै हो भन्ने कुरा सामान्य लाग्न थालिसक्यो कि सहजै स्वीकार्न थाल्छौं। एउटी महिलाको दुस्मन मानिएका महिलाहरू प्रायः उनकै सासू, नन्द, आमाजु, देउरानी, जेठानी र सौता हुने गरेको देखिन्छ तर यो दुस्मनीभन्दा पनि बढी प्रतिस्पर्धाको नाता हो। नजिक भएका पुरुष र परिवारको माया बाँडिने डरले र वरिपरिका व्यक्तिहरूले गर्ने तुलनाले यो प्रतिस्पर्धा हुने, बढ्ने र विस्तारै दुस्मनीसम्मको रूपमा लिन्छन्। सामान्यतः यो वाक्यांश भन्ने कारण एउटी महिलाले गर्न लागेका काममा अरू महिलाले सहजै समर्थन र सहयोग गर्न नसकेको र नचाहेको र उल्टै थप प्रतिबन्ध लगाउने प्रयास गर्न खोजेको देखिएकाले हो। दुस्मनीका सतही कारणहरू : हामीमाथि पहिलो प्रतिबन्ध लगाउने महिला आमा। सानैदेखि घरका महिलाले प्रतिबन्ध लगाएको, जुठो (चोखो, छुई र गर्न हुनेनहुने) भनी सिकाएको देखेका छौं। जुन कुरा घरका पुरुषहरूले सिकाएनन्। महिलामाथि प्रतिबन्ध घरकै अन्य महिलाले मात्र लगाए, त्यसैले उनीहरू आपसी दुस्मन हुन गए। सासूले बुहारीलाई नियन्त्रण गर्न खोज्ने र दुःख दिने कुरा सुन्दै र देख्दै आयौं। बुहारीका कुरामा मानवशास्त्री लिन बेनेटले १९९० को दशकमा अध्ययन गरी लेखेको पुस्तक छ, डेन्जरस वाइफ्स एन्ड स्याकरेड सिस्टर्स। जसमा छ, श्रीमतीहरू र बुहारीहरू बाहिरबाट आएकाले सधैं उनीहरूलाई शंकाको दृष्टिले हेरिन्छ। उनीहरू सधैं आउटसाइडर हुन्छन् जोसँग डराउनु पर्ने हुन्छ र यो परिदृश्य अझै खासै फेरिएको छैन। नन्दआमाजू अनि भाउजूबुहारी अनि देउरानीजेठानीबीचको सम्बन्ध फरक भए पनि उनीहरूलाई महिलाको दुस्मन बनाउने कारण खासै फरक छैन। आफूले परिवारबाट पाइरहेको माया बाँड्नुपर्ने डर र अर्कोले बढी मायाप्राथमिकता पाउँदाको ईष्र्या नै हो। जसले सम्बन्धहरूमा द्वन्द्व बढेको देखिन्छ। दुस्मनीको सुरुआत र निरन्तरता : आमाले हामीमाथि प्रतिबन्ध लगाइन् किनभने घरव्यवहार सम्हाल्नेसँगै पुरुषले बनाएका समाजका नियम र संस्कार सिकाउने अभिभारा महिलालाई दिइयो। समाजले नै सासूबुहारी, नन्दभाउजू, आमाजूबुहारीको सम्बन्धमा मापदण्ड तय गरिदियो। उनीहरूमा यी कुराले गहिरो जरा गाडेको हुन्छ। यो बोर्देउले भनेझैं उनीहरूको ह्याबिटस बन्छ। फलस्वरूप यसमा उनीहरूले कुनै गलत कुरा छ भनेर देख्ने अवस्था रहँदैन। विवाहका सूचक जस्तै सिन्दूर, पोते, चुरा पुरुषहरूले लगाउनु नपर्ने भएकाले पनि वैवाहिक अवस्था लुकाउन सहज हुन्छ। श्रीमती र आफू जन्मिएको परिवारबीच दूरी र फरकलाई कम गर्दै लैजाने जिम्मा उसको हो। तर सन्तानमा खोट निकाल्नुभन्दा बाहिरबाट आएकी र परिवार बाहिरकी बुहारीलाई दोष दिन सहज हुन्छ। यस्ता अभ्यासहरू महिलाले नै गरेको देखिन्छ तर समाजका यी अभ्यासहरूलाई संस्कार र उनीहरूको भूमिकाको रूपमा स्थापित भने पुरुषहरूले गरेका हुन्। जुन तराजुमा राखेर असल बुहारीको मापन गरिन्छ त्यो तराजुको मापदण्ड पितृसत्तात्मक सोचले नै तय गरेको छ। जुन शास्त्रहरूलाई आधार मानेर यी नियम र संस्कार बने, महिलालाई ती शास्त्र पढ्ने धेरै वर्षसम्म अधिकार थिएन। त्यसैले जुन प्रतिबन्ध लगाएका कारण यत्रो वर्षदेखि महिलालाई दुस्मन देख्दै आएका थियौं, त्यो प्रतिबन्धको सुरुआत महिलाबाट भएको जस्तो देखिँदैन। बरु समाजको डर, भर र करले चाहेर वा नचाहेर महिलाहरू यसलाई निरन्तरता दिन बाध्य छन्। समाजले महिलाका दुस्मन मान्दै आएका महिला व्यक्तिमात्र नभएर नातासम्बन्ध र ती नाता सम्बन्धबारे बनाइएका भाष्यहरू हुन्। यी भाष्यहरू अहिले सामाजिक सञ्जालमा विभिन्न छोटा र लामा भिडियोमार्फत बारम्बार पुनःउत्पादन भइरहेछन्। जसले यो दुस्मनीबारे सम्झाइरहन्छ। उल्लेखित महिलाहरू सायद एकअर्कासँग यी सम्बन्धमा नभएका भए खासै प्रतिस्पर्धा र दुस्मनीको दायरामा आउँदैनथे। समाजमा केहि अपवाद छन्। जो स्वभावले नै रिस गर्ने र अरूको कुभलो चिताउने खालका छन्। तर यी अवगुण पुरुषहरूमा पनि भेटिन्छन्। यदि बगान चलचित्रकै कुरा गर्ने हो भने पनि त्यहाँ आकांक्षाबारे पुरुषपात्रहरूले तीन अलग सन्दर्भमा कुरा काटेको देखाइएको छ। महिलापात्रले एकपल्ट तर त्यो एक क्षणको क्लिपले महिलाको दुस्मन महिला भन्ने कुरालाई संवादद्वारा अझ फोकस गरेको पाइन्छ। पुरुष पात्रहरूको मनको मैलो पटकपटक देखाइरहँदा पनि मैला भनिएका महिलाको मनमा मात्र हुन्छ भन्ने खालको सन्देश त्यो दृश्यले दिएको देखिन्छ। जुन नेपाली समाजमा भइरहने एउटा सामान्य अभ्यास हो। तर गहिरो जरा गाडेर बसेको पितृसत्तात्मक सोचको झल्को हो। रह्यो महिला शब्दको कुरा, महिलाको अर्थ नै लगाउनु छ भने मनमा मैलो भएको भएर महिला भन्नुभन्दा समाजमा दोस्रो दर्जामा राखिएको भएर माहिला शब्दबाट अपभ्रंश गरी महिला राखिएको हो भन्न सुहाउला। आखिर मैलाभन्दा माहिला शब्दसँग यो महिला शब्दले धेरै मेल खाएको जस्तो देखिँदैन र ?"
"नेपालको दोस्रो जीत, कुवेत ३४ रनले पराजित","काठमाडौं : चार देश सम्मिलित महिला टी२० आई सिरिजमा नेपालले कुवेतलाई पराजित गरेको छ। मलेसियामा बुधबार भएको खेलमा नेपालले कुवेतलाई ३४ रनले पराजित गरेको हो। यस जीतसँगै नेपालले लगातार दोस्रो जीत दर्ता गराएको छ। हिजो भएको पहिलो खेलमा नेपालले हङकङलाई पराजित गरेको थियो। नेपालले दिएको ९० रनको लक्ष्य पछ्याएको कुवेत निर्धारित २० ओभरमा ८ विकेट गुमाउँदै ५५ रनमा समेटियो। कुवेतका लागि जिफा जिलानीले १९ बलमा एक चौकासहित सर्वाधिक ११ रन बनाइन्। त्यस्तै खादिजा खलिलले २२ बलमा १० रन बनाइन्। त्यसबाहेक अन्य खेलाडीले दोहोरो अंकमा रन बनाउन सकेनन्। नेपालका लागि इन्दु बर्माले तीन तथा खुसी डंगोलले दुई विकेट लिइन्। ईश्वरी विष्ट, कविता कुँवर र सीता रानामगरले समान एकएक विकेट लिए। त्यसअघि मलेसियाको बायोमास ओभलमा टस हारेर पहिला ब्याटिङको निम्तो पाएको नेपालले निर्धारित २० ओभरमा आठ विकेट गुमाउँदै ८९ रन बनाएको थियो। नेपालका लागि इन्दु बर्माले सर्वाधिक २३ रन बनाइन्। विन्दु रावलले २० रन बनाउँदा काजल श्रेष्ठले अविजित १९ रन बनाइन्। नेपालका अन्य खेलाडीले दोहोरो अंकमा रन बनाउन सकेनन्। कुवेतका लागि मरिन्मा हैदरले चार विकेट र मरयाम ओमरले दुई विकेट लिइन्। उक्त सिरिजमा नेपाल दुई खेलमा चार अंक जोड्दै शीर्ष स्थानमा छ। अब नेपालले आफ्नो तेस्रो खेल शुक्रबार मलेसियासँग खेल्नेछ।"
कविर र अभय रजतमै सीमित,"ब्याडमिन्टन एसियाको आयोजनामा भएको च्याम्पियनसिपअन्तर्गत यू१७ फाइनलमा कविर र अभयको जोडी बंगलादेशका रजोन मिया र एसएसएम सिफत उल्लाहसँग २१११, २१११ को सोझो सेटमा पराजित भएका हुन्। काठमाडौं : नेपालका कविर केसी र अभय महरा दक्षिण एसिया क्षेत्रीय जुनियर ब्याडमिन्टन च्याम्पियनसिपको पुरुष युगलमा रजतमै सीमित भएका छन्। ब्याडमिन्टन एसियाको आयोजनामा भएको च्याम्पियनसिपअन्तर्गत यू१७ फाइनलमा कविर र अभयको जोडी बंगलादेशका रजोन मिया र एसएसएम सिफत उल्लाहसँग २१११, २१११ को सोझो सेटमा पराजित भएका हुन्। यू१७ को पुरुष एकलमा पनि बंगलादेशका एसएसएम सिफत उल्लाहले स्वर्ण पदक हात पारे। पुरुष युगलमा स्वर्ण जितेका उल्लाहले एकलमा श्रीलंकाका थिदासा बेरागोडालाई २११६, १२२१, २११७ ले पराजित गर्दै दोस्रो स्वर्ण हात पारे। महिला एकलमा श्रीलंकाकी रनिथमा लियोङ्गेले आफ्नै देशकी रनुमी मनागेलाई २१६, २१८ ले पराजित गर्दै स्वर्ण जितिन्। महिला युगलमा पनि रनिथमाले रनुमी मनागेसँग मिलेर स्वर्ण पक्का गरिन्। उनीहरूले मालदिभ्सका ऐसत जोया हुसैन र मोहमद सरिफ सैबाको जोडीलाई २१६, २१६ ले पराजित गरे। मिक्स युगलमा श्रीलंकाका थिदासा बेरागोडा र रनिथमा लियोङ्गेको जोडीले आफ्नै देशका हिरूका अलुथ पतबेदाङ्गे र रनुमी मनागेको जोडीलाई २११४, २११६ ले पराजित गर्दै स्वर्ण हात पारे। हल्चोकस्थित सशस्त्र प्रहरी बलको कभर्डहलमा भएको च्याम्पियनसिपको यू१५ छात्रा एकलमा श्रीलंकाकी नेथमी रत्नायकले श्रीलंकाकै सिथुली रनसिंघलाई २११३, २११० ले पराजित गर्दै उपाधि जितिन्। नेथमीले मिक्स डबल्समा सेनुथ सेथमिता पेरेरासँग मिलेर आफ्नै देशका केनिथ अरुगोडा र सिथुली सनसिंघेलाई २२२०, २११२ ले पराजित गर्दै पहिलो स्थान हात पारे। छात्रमा बंगलादेशका वाली उल्लाहले आफ्नै देशका मोस्तकिम होसेनलाई २११५, २११५ ले पराजित गर्दै स्वर्ण हात पारे। मिक्स डबल्समा स्वर्ण जितेका सेनुथ सेथमिता पेरेराले पुरुष युगलमा केनिथ अरुगोडासँग मिलेर बंगलादेशका मोस्तकीम होसेन र वाली उल्लाहलाई २११५, १९२१, २३२१ ले पराजित गर्दै स्वर्ण पक्का गरे। महिला युगलमा श्रीलंकाका सिथुली रनसिंघे र नेथिम रत्नायकेले स्वर्ण जिते। उनीहरूले नेपालका दिलाशा राना र रिहाना शेरचनलाई २११२ ,२१४ ले पराजित गरे।"
मुलुकभर ९२ प्रतिशत धान रोपाइँ,"काठमाडौं : यस वर्ष भदौ लाग्दासम्म धान रोपाइँ लगभग अन्तिम चरणमा पुग्न लागेको छ। भदौको सुरुवातमा देशभर ९२ प्रतिशत धान रोपाइँ भएको छ। मुलुकभर धान रोपाइँ पूरा नभइसके पनि स्थिति उत्साहजनक देखिन्छ। गत वर्षको सोही अवधि ९५ प्रतिशत धान रोपाइँ भइसकेको थियो। यसपटक मनसुन ढिलाइ हुँदा पनि धान रोपाइँ केही कम हुन गएको हो। अधिकांश जिल्लामा गोरुमा लम्पी स्किन रोगका कारण जोत्न समस्या भएकाले पनि रोपाइँ प्रभावित बनेको देखिन्छ। मन्त्रालयको तथ्यांकअनुसार प्रदेशअनुसार हालसम्म सबैभन्दा बढी अर्थात् अन्तिम चरणमा कर्णाली र सुदूरपश्चिममा रोपाइँ भएको छ। यी दुवै प्रदेशमा करिब ९९९९ प्रतिशत रोपाइँ भइसकेको छ। अझ गत वर्ष सोही अवधिमा कर्णालीको ९९ प्रतिशत र सुदूरपश्चिमको शतप्रतिशत रोपाइँ सकिएको थियो। अहिलेसम्म सबैभन्दा कम रोपाइँ मधेस प्रदेशमा भएको छ। गत वर्ष ९३ प्रतिशत रोपाइँ भइसकेको हालसम्म ८२ प्रतिशत मात्रै भएको छ। कृषि विभागका अनुसार देशभर खेती भइरहेको जमिन २५ लाख २५ हजार हेक्टर छ। कृषि विभागवाट प्रदेशसँगको समन्वयमा तयार गरिएको विभिन्न प्रदेशको तथ्यांकअनुसार वर्षे धान १४ लाख ८८ हजार हेक्टरमा लगाउन योग्य छ। यसैलाई आधारमान्दा कुल जमिनमध्ये १३ लाख ७५ हजार १ सय ३४ हेक्टर क्षेत्रफलमा भने धान रोपाइँ भइसकेको छ। विशेषगरी मधेस प्रदेश, बागमती प्रदेश र गण्डकी प्रदेशमा मनसुन सुरु हुन ढिलो भएका कारण रोपाइँमा कमी देखिएको कृषि तथा पशशुपन्छी विकास मन्त्रालयका सहप्रवक्ता डा तपेन्द्रप्रसाद बोहरा बताउँछन्। विस्तारै मनसुन सक्रिय भइरहेको तथा रासायनिक मलको उपलब्धता सुनिश्चित हुँदा धान रोपाइँ हुने प्रतिशत क्रमशः बढ्दै गएको छ, उनले भने। यससँगै सरकारले यसपटक धानको समर्थन मूल्य पनि राम्रो तोकिदिएको छ। कृषि तथा पशुपन्छी विकास मन्त्रालयको प्रस्तावमा असार २६ गते बसेको मन्त्रिपरिषद् बैठकले धानको समर्थन मूल्य तोकिसकेको हो। मन्त्रालयका अनुसार मोटा धानको प्रतिक्विन्टल ३ हजार १ सय ९८ रुपैयाँ र मध्यम धानको प्रतिक्विन्टल ३ हजार ३ सय ६२ रुपैयाँ मूल्य निर्धारण भएको छ। नेपालमा धान उत्पादन वृद्धिले भारतको आयात कम हुनेछ। भारतले पटकपटक धान चामलमा रोक लगाइरहँदा पछिल्लो पटक आयात केही खुम्चिएको छ। आर्थिक वर्ष २०७९८० मा भारतबाट चामल आयात ३४ अर्ब रुपैयाँबराबरको भएको छ। जबकि अघिल्ला आर्थिक वर्ष २०७७७८ मा ५० अर्ब ४७ करोड ८२ लाख रुपैयाँबराबरको आयात भएको थियो। मुलुकभर समग्र कृषि बालीको क्षेत्रफलमा धान बालीको क्षेत्रफल सबैभन्दा धेरै ३०२ प्रतिशत छ। तर धान बालीको उत्पादनको प्रवृत्ति भने विगत १० वर्षको तथ्यांक विश्लेषण गर्दा समग्रमा धान बालीको उत्पादकत्वमा सामान्य वृद्धि भएको देखिन्छ। आर्थिक वर्ष २०७७७८ मा १४ लाख ७३ हजार हेक्टर क्षेत्रफलमा लगाएको धानबालीबाट ५६ लाख २२ हजार टन उत्पादन भएको थियो। सो वर्ष धान बालीको उत्पादकत्व ३८ प्रतिशतमा सीमित रह्यो। आव २०७८७९ मा १४ लाख ७७ हेक्टरमा धान रोपाइँ हुँदा ५१ लाख ३० हजार टनमात्रै उत्पादन भएको थियो। सो आवमा उत्पादकत्व ३५ प्रतिशतमा सीमित रह्यो।"
"कालीमाटी बजारमा छैन प्याज, कालोबजारी गर्ने १७ जनालाई कारबाही","काठमाडौं : भारतले प्याजमा भन्सार शुल्क बढाएपछि नेपाली बजारमा यसको अभाव देखिन थालेको छ। काठमाडौंको मुख्य बजारमध्ये एक कालीमाटी फलफूल तथा तरकारी बजारमा व्यापारीले दुई दिनदेखि प्याज ल्याएका छैनन्। कालीमाटी बजारमा दैनिक एक सय मेट्रिकटनसम्म प्याज आउने गरेकामा सोमबार र मंगलबार कत्ति पनि प्याज नआएको सूचना अधिकारी विनय श्रेष्ठले जानकारी दिए। 'दैनिक औसत ९० देखि सय मेट्रिनटनसम्म प्याज आउनेगरेकामा दुई दिनदेखि ठप्प छ। गत आइतबार ४७ मेट्रिकटन आएको र भएको मौज्दातसकिए पछि अहिले कालीमाटी तरकारी बजारमा प्याज छैन,' उनले भने। यहाँ आउने सबैजसो प्याज भारतबाट आयात हुने गरेकामा भारत सरकारले गत शनिबारदेखि ४० प्रतिशत भन्सार शुल्क बढाएपछि अहिले आउन छोडेको सूचना अधिकारी श्रेष्ठको भनाइ छ। बेच्नका लागि नै नभएपछि कालीमाटी फलफूल तथा तरकारी बजार विकास समितिले दैनिक मूल्यसूची तालिकाबाटै प्याजलाई हटाएको छ। 'भएको मौज्दात सकियो। व्यापारीले ल्याउने कुरा हो। उतै (भारत) बाट पठाएका छैनन् भन्ने सुनेको छ,' उनले भने, 'बेच्नलाई प्याज नै नभएपछि मूल्यसूचीमा नराखिएको हो।' भारतबाट व्यापारीले प्याज नल्याएपछि एकातिर बजारमा यसको अभाव देखिएको छ भने अर्कोतिर कालोबजारी र मूल्यवृद्धिसमेत देखिएको छ। पछिल्लो दुई दिनमा मात्र वाणिज्य आपूर्ति तथा उपभोक्ता संरक्षण विभागले १७ तरकारी व्यापारीलाई कारबाही गरेको छ भने थप केही व्यापारी माथि अनुसन्धान चलिरहेको छ। कालोबजारी र मूल्यवृद्धि भएको गुनासो उपभोक्ताबाट आएपछि विभागले प्याजलक्षित बजार अनुगमन थालेको हो। विभागका महानिर्देशक गजेन्द्रकुमार ठाकुरले पछिल्लो तीन दिनदेखि प्याजको बजारमूल्य केन्द्रित अनुगमन भइरहेको बताए। 'हामीले उपत्यकामा सबैतिर पुगेर अनुगमन गरिरहेका छौं। आज पनि कीर्तिपुर, चोभार, बनेपालगायत क्षेत्रमा अनुगमन भइरहेको छ,' उनले भने। व्यापारीले प्रतिकिलो रू ४८ मा किनेको प्याज रू ६८७० सम्ममा बेच्ने गरेको अनुगमनबाट देखिएको उनले बताए। भारतले प्याज निर्यातमा कडाइ गर्दै भन्सार कर बढाउनु अगावै नेपाल भित्रिसकेको र मौज्दात रहेको प्याजमासमेत चर्को मूल्यवृद्धि र कालोबजारी भइरहेको विभागले जनाएको छ। कालीमाटी फलफूल तथा तरकारी बजारमा गत आइतबार प्रतिकिलो रू ६० का दरले बिक्री भइरहेको प्याज सोमबार प्रतिकिलो रू २० सम्म बढेर रू ८० पुगेको थियो तर विभागले अनुगमन गरेपछि कालीमाटी तरकारी बजारमा प्याजको मूल्य प्रतिकिलो रू १० सम्मले घटे पनि सोमबारयता भने त्यहाँ प्याज कारोबार भएको छैन। भारतको वित्त मन्त्रालयले शनिबार प्याजको निर्यातमा ४० प्रतिशतसम्म भन्सार कर बढाउने निर्णय गरेको थियो। त्यहाँको आन्तरिक बजारमा प्याजको मूल्य बढेपछि भन्सार कर बढाइएको उक्त मन्त्रालयले जनाएको थियो। आगामी डिसेम्बर ३१ सम्म यस्तो कर लाग्ने छ। यसअघि भारतले बास्मतीबाहेक अन्य चामल निर्यातमा बन्देज लगाएकाले नेपाली बजारमा चामलमा पनि कालोबजारी बढेको थियो।"
तयार भयो विद्युतको कोरिडोर,"भरतपुर २२०१३२ किलोभोल्ट (केभी) सबस्टेसन र हेटौंडाभरतपुरबर्दघाट २२० केभी डबल सर्किट प्रसारण लाइनको मंगलबार प्रधानमन्त्री पुष्पकमल दाहालले उद्घाटन गरेका छन्। चितवन : भरतपुरबर्दघाटहेटौंडालाई जोड्ने विद्युतको मर्स्याङ्दी कोरिडोर २२० केभी प्रसारण लाइन तयार भएको छ। चितवनको न्यु भरतपुर सबस्टेसनबाट सुरु भएर हेटौंडा र पूर्वी नवलपरासी हुँदै पश्चिम नवलपरासीको बर्दघाटसम्म पुग्ने २२० केभी डबल सर्किट प्रसारण लाइन तयार भएको हो। नेपाल सरकार तथा प्राधिकरणको लगानी र विश्व बैंकको सहुलियतपूर्ण ऋणमा हेटौंडाभरतपुरबर्दघाट २२० केभी प्रसारण लाइन निर्माण गरिएको हो। प्रसारण लाइनको क्षमता सुदृढीकरण, नेपालको एकीकृत विद्युत् प्रणाली विश्वसनीय बनाउन पश्चिम क्षेत्रमा निर्माण हुने जलविद्युत् आयोजनाको विद्युत् प्रवाहका लागि हेटौंडाभरतपुरबर्दघाट प्रसारण लाइन निर्माण गरिएको छ। भरतपुर २२०१३२ किलोभोल्ट (केभी) सबस्टेसन र हेटौंडाभरतपुरबर्दघाट २२० केभी डबल सर्किट प्रसारण लाइनको मंगलबार प्रधानमन्त्री पुष्पकमल दाहालले उद्घाटन गरेका छन्। प्रधानमन्त्री दाहालले आफूहरूको जोड बढीभन्दा बढी स्वदेशमा विद्युत् खपत गरी जनताको जीवनस्तर उकास्नेतर्फ नै सरकारको जोड रहेको स्पष्ट पारे। अहिले उत्पादनमा तीव्रता आएको प्रधानमन्त्री दाहालको भनाइ छ। उत्पादनमा धेरै वर्षको मन्दता थियो। अहिले उत्पादन वृद्धि भएको छ, दाहालले भने, उत्पादित जलविद्युत् देशभित्र मात्रै खपत हुन धेरै कठिन छ। बढी भएको बिजुली अन्तर्राष्ट्रिय व्यापारमा जोड्न लागेका छौं। त्यसैका लागि यो प्रसारण लाइन उपयोगी हुनेछ। हेटौंडाभरतपुरबर्दघाट २२० केभी प्रसारण लाइनको लम्बाइ करिब १ सय ४७ किलोमिटर छ। हेटौंडाभरतपुर ७३ किलोमिटर र अर्को खण्ड नयाँ भरतपुर सबस्टेसनबाट सुरु भई बर्दघाट सबस्टेसनमा अन्त्य हुने ७४ किमिको छ। हेटौंडा सबस्टेसनबाट नयाँ भरतपुर सबस्टेसनसम्मको २२० केभी डबल सर्किट प्रसारण लाइनको एउटा सर्किटलाई १३२ केभीमा चार्ज गरिएको छ। यसको लागत १ अर्ब ५२ करोड रुपैयाँ छ। ७ अर्ब ९४ करोड रुपैयाँ लागतमा निर्माण सम्पन्न भएको यो प्रसारण लाइनबाट एक हजार मेगावाटसम्म विद्युत् प्रवाह गर्न सक्ने क्षमता छ। प्राधिकरण प्रमुख कार्यकारी निर्देशक कुलमान घिसिङले प्रसारण लाइनले गुणस्तरीय विद्युत् प्रवाह हुने बताए ।"
पारदर्शी बनाइँदै विज्ञापन बजार,"काठमाडौं : विज्ञापन नियमन गर्ने नियमावलीको पहिलो संशोधन राजपत्रमा प्रकाशित भएको छ। मन्त्रिपरिषद्बाट साउन १७ गतेको बैठकले पारित गरेपछि नियमावली साउन ३२ मा राजपत्रमा प्रकाशित भएको हो। विज्ञापन बोर्ड नेपालले पाँच महिनाअघि नियमावलीमा संशोधनसहितको प्रस्ताव सूचना तथा सञ्चार मन्त्रालयमा पेस गरेको थियो। मन्त्रालयबाट अर्थ र कानुन हुँदै मन्त्रिपरिषद्को विधेयक समितिमा उक्त प्रस्ताव पेस गरिएको थियो। यो नियमावली संशोधनले मुख्यता विज्ञापन बजारलाई पारदर्शी बनाउने विश्वास बोर्डको छ। संशोधित नियमावलीअनुसार सञ्चार माध्यमले आफ्नो दररेट विज्ञापन बोर्डमा बुझाउनु पर्नेछ। सञ्चार माध्यमले बुझाएको दररेटलाई बोर्डले सार्वजनिक गर्नेछ। यो पछि सञ्चारमाध्यमले तोकिएको दररेटमा कारोबार गर्नुपर्ने व्यवस्था गरिएको छ। विज्ञापन एजेन्सीले विज्ञापनको रकम भुक्तानी माग गर्दा सञ्चार माध्यमको बिलको प्रतिलिपि राखेर र आफ्नो सेवा तथा शुल्क खुल्ने गरी भुक्तानी माग गर्नुपर्ने व्यवस्था गरिएको छ। यसको मतलब अब विज्ञापन एजेन्सीले १५ प्रतिशतभन्दा बढी सेवा, शुल्क लिन पाउने छैनन्। यस्तै, सञ्चारमाध्यमको स्तरीकरण गर्नुपर्ने व्यवस्था पनि संशोधन गरेको छ। पहिला नेपाल काउन्सिलमा वर्गीकरण हुने गरेको थियो भने अब विज्ञापन बोर्डले सञ्चार माध्यमको स्तरीकरण गर्ने भएको छ। प्रसारण (श्रव्यदृश्य) हुने विज्ञापनको हकमा पनि सेन्सर भएर मात्र प्रसारण गर्न पाउने व्यवस्था संशोधित नियमावलीले गरेको छ। यो व्यवस्थाले सामाजिक सञ्जाल टिकटक, फेसबुकलगायतलाई पनि बोर्डको दायरामा ल्याएको अध्यक्ष हुमागाईंले जानकारी दिए। यस्तै रेडियो, टेलिभिजनमा प्रसारण हुने विज्ञापन पनि बोर्डमा सेन्सर हुनु पर्नेछ। सम्बन्धित निकायबाट नै सीधै भुक्तानीको व्यवस्था गरिने भएको छ। यो नियमावली लागूपछि विज्ञापन बजार अनुशासित, नियमित हुने र विज्ञापन क्षेत्रमा ७० प्रतिशतसम्म चुहावट नियन्त्रण हुने हुमागाईंले बताए। अहिले सञ्चार माध्यमसँग ९० प्रतिशतसम्म छुट लिने गरेको बताइन्छ। अहिले सरदर छापामा ६५ प्रतिशत, टेलिभिजनमा ४२ प्रतिशतसम्म छुटको व्यवस्था छ भने रेडियोमा विज्ञापनको यकिन दर नै नभएको बताइन्छ।"
दुई अर्ब ३७ करोड विद्युत् बक्यौता उठाउन बाँकी,"हेटौंडा : नेपाल विद्युत् प्राधिकरण हेटौंडा वितरण केन्द्रले रू दुई अर्ब ३७ करोड ८२ लाख ९८ हजार तीन सय ६० विद्युत् महसुल उठाउन बाँकी रहेको जनाएको छ। विद्युत् बक्यौता नतिर्ने हेटौंडास्थित शिवम् सिमेन्ट उद्योगसहित नौ सय ४२ जनालाई कालोसूचीमा राखिएको केन्द्रका इञ्जिनियर सन्तोष चौहनले जानकारी दिए। उनका अनुसार सिमेन्ट उद्योगले आठ वर्षदेखि बक्यौता तिरेको छैन। इञ्जिनियर चौहनले उद्योगले हालसम्मको दुई अर्ब २४ करोड विद्युत् महसुल बक्यौता तिर्न बाँकी रहेको जानकारी दिए। 'उद्योगलाई विद्युत् आपूर्ति सहज गराउनका लागि लोडसेडिङको समयमा केन्द्रले डेडिकेटेड प्रसारण लाइन उपलब्ध गराएको थियो। त्यसबेलादेखिको महसुल तिर्न अटेर गरिरहेको छ,' उनले भने। उद्योगसहित विद्युत् बक्यौता नतिर्ने नौ सय ४२ लाई कालोसूचीमा राखे पनि महसुल उठाउन नसकिएको इञ्जिनियर चौहनले बताए। महसुल नतिर्ने ग्राहकका तीन पुस्तासम्म मिटर जडान गर्न नपाइने गरी कालोसूचीमा राखिएको उनको भनाइ थियो। 'कालोसूचीमा रहेका पाँच जनाले बक्यौता तिरेपछि कालोसूचीबाट हटाइएको छ। पाँच जनाबाट एक लाख २२ हजार पाँच सय ९२ संकलन गरिएको छ,' उनले भने। उनका अनुसार सिमेन्ट उद्योगले महसुल नतिरे पनि विद्युत् वितरण भने भइरहेको छ। प्राधिकरण हेटौंडाले हाल विद्युत् चोरी नियन्त्रण गर्न सफल भएको उनले जनाए। विगतमा धेरै चुहावट भए पनि अहिले सचेतनाका कारण चोरी सङ्ख्या घटेको चौहानको भनाइ थियो। विद्युत् चोरी गर्ने २१ जनाबाट प्राधिकरणले एक लाख ६६ हजार ९१ जरिवाना लिएको उनले जानकारी दिए।"
"सेयर बजारमा दोहोरो अंकले वृद्धि, १ अर्ब ५१ करोडको कारोबार",काठमाडौं : सेयर कारोबारको चौथो दिन नेप्से परिसूचक दोहोरो अंकले बढेको छ। नेप्से परिसूचक २९४७ अंकले २०४५४५ विन्दुमा पुगेको छ। सेन्सेटिभ इण्डेक्स ४३० विन्दुले बढेको छ। आज २७३ कम्पनीको ४२ लाख ३७ हजार ६९ कित्ता सेयर १ अर्ब ५१ करोड ४ लाख ८८ हजार ९८४ रुपैयाँमा खरिदबिक्री भयो। आज कुथेली बुखारी स्माइल हाइडोपावरको सेयर मूल्य ९९९ प्रतिशतले बढ्यो। कारोबार रकमका आधारमा घोराही सिमेन्ट शीर्षस्थानमा रह्यो। सो कम्पनीको ७ करोड ५७ लाख मूल्य बराबरको सेयर खरिदबिक्री भयो। कारोबारमा आएका १३ वटै उपसमूहको सूचक बढेको छ।

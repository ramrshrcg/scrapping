शीर्षक,विवरण
यसरी हटाऔं बारुदी सुरुङको जोखिम,"शान्ति सम्झौता भएको १७ वर्ष भयो। तर, द्वन्द्वले छाडेका धेरै समस्या अहिलेसम्म यथावत छन्। द्वन्द्वको अवशेषको रूपमा बारुदी सुरुङ र विस्फोटक वस्तुको जोखिम अझै छ। पछिल्ला समयमा विस्फोटनका घटना भइरहेका छन्। हुनतः नेपाल २०६८ सालमा नै माइनमुक्त घोषणा भएको हो। तर, त्यसपछि पनि वारुदी सुरुङ र विस्फोटक पदार्थबाट २१ जनाको मृत्यु भइसकेको छ। १ सय ४ जना घाइते भएका छन्। यसको जोखिम बढी महिला तथा बालबालिकामा छ। अझै लुकाएर, गाडेर राखेको अवस्था धेरै बारुदी सुरुङ र विस्फोटक पदार्थ हुन सक्छन्। त्यसको खोजबिन गरेर बारुदी सुरुङ र विस्फोटक पदार्थ राज्यले निमिट्यान्न पार्नुपर्छ। शान्ति तथा पुनर्निर्माण मन्त्रालय खारेजपछि बारुदी सुरुङ र विस्फोटक वस्तुका विषयमा हेर्ने निकाय छैन। यसले अझै समस्या थपेको छ। यस्ता छन् समस्या : मृत्यु हुनेहरूको परिवार, घाइते तथा अपांग भएका व्यक्तिको स्वास्थ्य शिक्षा रोजगारी, पुनस्र्थापना र परिपूरण हुन सकेन। बारुदी सुरुङ र विस्फोटक पदार्थबाट मृत्यु, घाइते तथा आपंगता भएका व्यक्तिकोलाई पनि द्वन्द्वपीडित सरह मन्यता दिने विधेयक (टीआरसी) विधेयक अलपत्र भयो। बारुदी सुरुङ र विस्फोटक पदार्थको जोखिम शिक्षा सञ्चालन हुन सकेन। कुनै पनि मन्त्रालयअन्तर्गत यस्तो कार्यक्रमका लागि योजना, आर्थिक स्रोत व्यवस्थापन भएन। राजनीति दल, सांसद र सरोकारवालाले बारुदी सुरुङ प्रतिबन्ध सन्धि (ओटावा सन्धि) र क्लस्ट म्युनिसन सन्धिको पक्ष राष्ट्र बन्न दबाब दिएनन्। बारुदी सुरुङ र विस्फोटक पदार्थको जोखिम न्यूनीकरण गर्न राज्यको प्रमुख दायित्व हो। नेपालमा दिगो शान्तिका लागि नेपाल पनि बारुदी सुरुङ प्रतिबन्ध सन्धि र क्लस्टर म्युनिसन को पक्ष राष्ट्र हुन आवश्यक छ। (चित्रकार बारुदी सुरुङ विज्ञ वा अध्येता हुन्।)"
प्रचण्डको कमजोर एक वर्ष,"सरकारका हरेक सूचकांकको नकारात्मक ब्यारोमिटर उत्कर्षमा पुगेको छ। सुशासन, समृद्धि र न्यायको नारा दिएर पुष्पकमल दाहाल प्रचण्ड तेस्रो पटक प्रधानमन्त्री बनेको एक वर्ष पूरा भएको छ। उनले विगतका गल्ती, कमजोरीबाट पाठ सिक्दै जनताको हित र सामाजिक रूपान्तरणमा केन्द्रित हुने उद्घोष गरे पनि सम्पूर्ण ध्यान भने आत्मकेन्द्रित देखिन्छ। त्यतिमात्रै होइन, प्रचण्डमा राजनीतिक इमानदारीसमेत देखिएन। उनी सुरुमा एमाले, रास्वपा, राप्रपा, जसपा, जनमत र नागरिक उन्मुक्ति पार्टीको समर्थनमा प्रधानमन्त्री बने पनि राष्ट्रपति निर्वाचनसम्म नपुग्दै कांग्रेससँगको सहकार्यमा फर्किए। प्रचण्ड नेतृत्वको सरकारले वर्ष दिन पूरा गरेको यो पहिलो पटक हो। यो एक वर्ष विगतभन्दा फरक देखिएन। यथास्थितिमै रमाएको प्रस्ट देखिन्छ। सुशासनको मुद्दा जोडदार रूपमा उठाए पनि सुशासन त झन्झन् संकटमा पर्न गएको महसुस हुन्छ। राज्य संयन्त्रका हरेक तहमा भ्रष्टाचार मौलाएको छ। राजनीतिक तहबाट हुने भ्रष्टाचारको ब्यारोमिटर उत्कर्षमा पुग्दा अन्य क्षेत्रसमेत भ्रष्ट क्रियाकलापमा चुर्लुम्म छन्। सुशासनको आधारभूत चरित्र कानुनी शासनको परिकल्पना हो। कानुनी शासनभित्र स्वतन्त्र न्यायपालिका, मानवअधिकार, प्रशासनिक उत्तरदायित्व, प्रेस स्वतन्त्रता, सामाजिक न्याय, नैतिक दृष्टिकोण, नागरिकप्रतिको उत्तरदायित्व आदि पर्दछन्। तर यी सबै विषयमा सरकार कमजोर देखिएको छ। नागरिकले भ्रष्टाचारविरुद्ध सरकारी अभियानको खुलेर प्रशंसा गरेकै थिए। भ्रष्टाचारका फाइल एकपछि अर्को गर्दै खोल्ने क्रम बढिरहेको पनि थियो। तर, पछिल्लो चरण ललिता निवास प्रकरणमा मुख्य नाइकेहरूलाई छाडेर अन्यलाई कारबाहीको प्रक्रियामा लगियो। यहाँ सानालाई ऐन ठूलालाई चैन भन्ने उखान चरितार्थ भयो। सुन तस्करी प्रकरणमा उच्च तहकै नेतामाथि कारबाहीको अपेक्षा नागरिकले गरका थिए। तर, त्यसमा पनि तुषारापात भएको छ। राजनीतिक तहबाट हुने भ्रष्टाचारको ब्यारोमिटर उत्कर्षमा पुग्दा अन्य क्षेत्रसमेत भ्रष्ट क्रियाकलापमा चुर्लुम्म छन्। आफ्नै पार्टीका नेताको कनेक्सन देखिँदा पनि कारबाही नहुनु सुशासन माथिको संकट हो। नागरिकले सरकार रहेको अनुभूति गर्न पाएका छैनन्। सरकारमा रहनु ठूलो होइन, काम गर्नु महत्त्वपूर्ण हो। हरेक नयाँ सरकारसँग जनताको ठूलो आशा हुन्छ। यो एक वर्ष व्यक्ति फरक काम उही को अवस्था देखिएको छ। सरकारका हरेक सूचकांकको नकारात्मक ब्यारोमिटर उत्कर्षमा पुगेको छ। राजनीतिक मात्र नभई आर्थिक ग्राफसमेत ऋणात्मक छ। सार्वजनिक ऋण बढ्दो छ। चालू आवको पाँच महिनामा सरकारले १ खर्ब ३१ अर्ब २८ करोड सार्वजनिक ऋण उठाएको छ। आन्तरिक र भन्सार राजस्वबाट मुस्किलले चालू खर्च धानिरहेको अवस्थामा खर्च धान्नकै लागि सार्वजनिक ऋण लिनु परेको देखिन्छ। मंसिरसम्म सरकारको खर्च र राजस्वसहितको आम्दानीबीच ६९ अर्ब रुपैयाँ बराबरको खाडल छ। १७ खर्ब ५१ अर्ब ३१ करोडको बजेट कार्यान्वयन गरिरहेको सरकारले ४ खर्ब ५२ अर्ब रुपैयाँ ऋण (आन्तरिक र बाह्य) उठाएर जोहो गर्नुपर्ने स्थिति देखा पर्यो। गत असारसम्म २२ खर्ब ९९ अर्ब ३५ करोड रुपैयाँ रहेको सार्वजनिक ऋण मंसिरसम्म आइपुग्दा २३ खर्ब ७१ अर्ब पुगेको छ। जसमा आन्तरिक ऋण ११ खर्ब ९७ अर्ब ५७ करोड र बाह्य ऋण ११ खर्ब ७३ अर्ब ६८ करोड पुगेको छ। प्रतिव्यक्ति ऋणको हिस्सा ८१ हजार ३ सय ६ रुपैयाँ पुगेको छ। ऋणमाथि ऋण थपिँदा देश झन् परनिर्भर बनेको पुष्टि हुन्छ। सरकारले जनतामा आशा जगाउने उल्लेखनीय काम गर्न सकेन। ११ पटक मन्त्रिमण्डल विस्तार गर्नमै समय गयो। प्रचण्डले मन्त्रीहरूको कामप्रति असन्तुष्टि जनाउँदै रिपोर्ट कार्ड मागेका छन्। सरकार पुँजीगत खर्च गर्न असफल देखिएको छ। चालू आवको पाँच महिनामा १५ प्रतिशत पनि खर्च गर्न सकेको छैन। अर्थतन्त्र सुदृढ भएको भनिए पनि आर्थिक मन्दीले चौतर्फी संकट सिर्जना गरेको छ। व्यापारव्यवसाय जटिल अवस्थामा छन्। सूचना केन्द्रको गत आवको साढे ६ महिनाको तथ्यांक हेर्ने हो भने उद्योगी तथा व्यवसायी ऋण तिर्न नसकेर कालोसूचीमा पर्नेको संख्या तीन गुणाले बढेको छ। सहकारी क्षेत्रमा विकृति मौलाउँदै गएको छ। सरकारले त्यसविरुद्ध कडा कदम चाल्न सकेको छैन। सरकारले जनतामा आशा जगाउने उल्लेखनीय काम गर्न सकेन। ११ पटक मन्त्रिमण्डल विस्तार गर्नमै समय गयो। प्रचण्डले मन्त्रीहरूको कामप्रति असन्तुष्टि जनाउँदै रिपोर्ट कार्ड मागेका छन्। गौरवका आयोजनाको प्रगति निराशाजनक छ। युवा पलायन उत्कर्षमा छ। आयातमुखी र रेमिट्यान्समुखी अर्थतन्त्रमा जोड दिएको देखिन्छ। कुनै पनि मुलुक वस्तु तथा सेवा निर्यात गरेर सम्पन्न हुन्छन् भने यो सरकारले युवा निर्यातमा जोड दिएको छ। सरकार सेवाप्रवाहमा समेत कमजोर देखिएको छ। जनतालाई सर्वसुलभ ढंगले डेलिभरी गर्न सकेन। किसानलाई समयमै मल दिन नसक्नु, चाडपर्वका बेला चिनीको व्यवस्था गर्न नसक्नु, कालोबजारी, बिचौलिया रोक्न नसक्नु अत्यन्त कमजोर पक्ष हो। प्रचण्डले राष्ट्रको नाममा सम्बोधन गर्दै सरकारको कामको परिणाम आफ्नो हुटहुटी अनुरूप हुन नसकेको स्वीकार गरेका छन्। पुँजीगत खर्चमा ठूलो समस्या रहेको र देशको विकास प्रक्रिया नै प्रभावित भएको भन्दै उनले यस्तो परिपाटी बदल्ने बताएका छन्। बजेटका सिद्धान्त र प्राथमिकता फागुनमै प्रस्तुत गर्ने र त्यसमा आएका सुझावका आधारमा सरकारका नीति तथा कार्यक्रम र बजेट निर्माण गर्ने प्रणाली विकास गर्ने उनले भनेका छन्। तर, जतिसुकै यो गर्छु त्यो गर्छु भने पनि कार्यान्वयन पक्ष एकदमै फितलो देखिन्छ। सरकारले नक्कली शरणार्थी काण्डमा हात हाल्नु, ललिता निवासको जग्गा प्रकरणमा मुद्दा चलाउनु, सुन प्रकरणमा खोजबिन थाल्नु सकारात्मक पहलका रूपमा लिन सकिन्छ। आन्तरिक अर्थतन्त्र कमजोर भए पनि बाह्य अर्थतन्त्रमा सुधार गर्नु महत्त्वपूर्ण मानिन्छ। बाह्य अर्थतन्त्र सुधार नभएको भए देश असफल राष्ट्रतर्फ जाने प्रशस्त सम्भावना हुन्थ्यो।  खरेल, अर्थ राजनीतिक विश्लेषक हुन्।"
उकुसमुकुस छन् नागरिक,"दलहरू र सरकारको नेतृत्व नसच्चिए सजाय जनताले दिनेछन् । सामान्य जीवनयापन चलाइरहेका हरेक नेपालीलाई सोधौं त तपाईं र तपाईंको परिवार खुसी रहन के चाहनुहुन्छ ? उत्तर आउँछ बिहानबेलुकाको छाक टरोस्। छोराछोरीलाई शिक्षा दिन सकौं। र, रोग लागे उपचार पाइयोस्। अधिकांश नागरिकको चाहना यति हो। कसैले अलि महत्वाकांक्षी हिसाबले सोच्लान्। तर, धेरैको अपेक्षा यतिमै अडिएको छ। हामीले एकपटक आआफ्नो ठाउँबाट सोचौं त हाम्रो दिनरातको मिहेनत केका लागि ? जति घुमाइफिराई भने पनि मूल उद्देश्य हो शिक्षा, स्वास्थ्य र दैनिकी राम्ररी चलोस्। यति भएपछि मात्रै सबैले कमाउने र जमाउने (बचत गर्ने) विषयमा सोच्ने हो। तर, अधिकांश नेपाली दैनिकी कसरी चलाउने भन्ने चिन्ताले नै पिरोलिएका छन्। यही समस्या हल गर्नु सरकारको पहिलो दायित्व हो। सरकार को त ? नेपाली शब्दकोशले भनेको छ देश वा राज्यको शासनमण्डल, राज्यसंस्था, शासनसत्ता वा शासन व्यवस्था। यस्तै, प्रभु, स्वामी वा राजा भनेर पनि अथ्र्याइएको छ। अर्थ जे लगाए पनि देशको शासनसत्ताको बागडोर सम्हाल्नेहरूको समूह नै सरकार हो। उनीहरूको काम भनेकै नागरिकलाई समृद्ध र मुलुकलाई विकसित बनाउने हो। काम, कर्तव्य र अधिकार जे दिए पनि त्यहाँबाट निस्कने नतिजा त आखिर समृद्ध मुलुक होइन र ? मुलुक समृद्ध बन्न त नागरिकको जीवनयापन उक्सनै पर्छ। यो बुझ्ने र सही नीति ल्याई कार्यान्वयन गर्ने नेतृत्व नै सफल सरकार हो। सरकार सफल बन्न मुलुक सापेक्ष नीति हुनुपर्छ। नीति सही र नागरिकमैत्री हुनुपर्छ। अनि त्यसलाई कार्यान्वयन गर्ने आँट नेतृत्व तहमा हुनुपर्छ। हाम्रो मुलुक राजाले मुलुक चलाए। कुनै समय राणाशासन थियो। अहिले दलहरूले अदलबदल हुँदै मुलुकलाई समृद्धिको मार्गमा दौडाउने भाषणमा घिसारिरहेका छन्। २००७ सालदेखिको इतिहास अध्ययन गर्र्ने हो भने हामीकहाँ कुनै पनि समय राजनीतिक स्थायित्व कायम भएको देखिँदैन। त्यसअघि १०४ वर्षे जहानियाँ राणाशासनमा पनि श्रेणीअनुसार आन्तरिक द्वन्द्व चलेकै थियो। सत्ताका लागि नरसंहारसमेत हुन्थ्यो। त्यस बेला पनि सत्ताकै स्वार्थ चलेको इतिहासले छर्लंग पार्छ। त्यसपछि धेरै खालका आन्दोलन भए। प्रजातान्त्रिक शासन व्यवस्थाका लागि कांग्रेसले सशस्त्र क्रान्ति गर्यो। त्यही क्रान्तिले राणाशासनलाई इतिहासमा सीमित बनायो। राणाशासन ढल्दै गर्दा पनि त नागरिकले आफ्नो जीवनयापनमा सुधार चाहेका थिए। राज्यव्यवस्था परिवर्तनसँगै आफू व्यवस्थित बन्न खोजेका थिए। नयाँ कुराको खोजी त हुन्छ नै। तर, राणाशासन अन्त्य भए पनि राजाको शासन गर्ने महत्त्वाकांक्षाका कारण जनताले सोचेजस्तो प्रजातान्त्रिक व्यवस्था अनुभव गर्न पाएनन्। त्यो र योमा फरक नपाएपछि राजा र दलहरूबीच वैमनस्य बढ्दै गयो। राजा राजै बन्ने, दल परिवर्तन चाहने। कुरा मिलेन। २००७ सालमा अन्तरिम शासन विधानलाई आधार मान्दै संविधानसभा निर्वाचन गर्ने सहमति भए पनि त्यो कार्यान्वयन भएन। राजा महेन्द्रले २०१५ सालमा संविधान घोषणा गरी निर्वाचन गराए। कांग्रेसले दुई तिहाइ बहुमत प्राप्त गर्यो। राजनीतिक अस्थिरता, आन्तरिक एवम् भूराजनीतिक प्रभाव चुलियो। राजा महेन्द्रले अन्ततः २०१७ साल पुस १ गते बीपी कोइराला नेतृत्वको सरकार अपदस्थ गरी पञ्चायत व्यवस्थाको सूत्रपात गरे। २००७ सालमा राजनीतिक किचलोले मुलुकलाई जसरी गिजोल्यो, अहिले पनि उस्तै छ अवस्था। हाम्रै बाउबाजेले २९ वर्ष पञ्चायती शासन पनि भोगे। २०४६ सालको राजनीतिक परिवर्तनसँगै राजालाई संवैधानिक दायराभित्र ल्याएर २०४७ सालमा संविधान निर्माण भयो। दलहरूले शासनसत्ता सम्हाल्ने मौका पाए। कांग्रेस र एमालेले मौका पाएको तीन दशक नाघ्यो। पछिल्लो समय नागरिकको स्पिकर बनेर दलहरू च्याउसरी उम्रिए। तर, खै नागरिकले के पाए ? २०४७ पछि पनि राजनीति त अस्थिर नै रह्यो। २०४८ मा बहुमत प्राप्त गिरिजाप्रसाद कोइराला नेतृत्वको सरकार पाँच वर्षसम्म टिक्न सकेन। २०५१ मा मध्यावधि निर्वाचन भयो। एमालेले त्यसमा मौका पायो। मनमोहन अधिकारीको नेतृत्वमा पहिलो वामपन्थी सरकार गठन हुँदै संसद्मा सबैभन्दा ठूलो दलको कुर्सी पनि पायो। तर, मुलुक जहाँको त्यहीँ रह्यो। नागरिकले सरकार र सत्ता परिवर्तनको स्वाद लिन पाएनन्। अहिले पनि त्योभन्दा नयाँ नै के छ र ? हो, व्यवस्थाहरू परिवर्तन भए। २०५२ फागुन १ गते सुरु भएको माओवादी विद्रोहले नागरिकको ध्यान नतानेको होइन। दुःखका दिन जालान् कि भन्ने ठानेर माओवादीलाई पनि नागरिकले शक्तिशाली बनाएकै हुन्। तर, जनभावनाविपरीतको स्वार्थकेन्द्रित राजनीतिको लिसो खसेन। २०५८ सालको दरबार हत्याकाण्डले शासन व्यवस्थाको अवस्थामा धक्का दियो। माओवादीले अघि सारेका अधिकांश मुद्दा जनताका लागि सकारात्मक थिए। तर, यति खेर ती मुद्दा जनताको काँधमा चढेर सत्ताको सुकुलमा पुग्न मात्रै हो कि भन्ने प्रश्न उब्जिएका छन्। नागरिकले प्रश्न गरिरहँदा त्यसको दुरुपयोग गर्ने मात्रै जन्मिए। यसले चाहिँ गर्ला कि, उसले चाहीँ गर्ला कि भनेर मत दिँदादिँदा नागरिकका औंला खिइसके। नागरिक सोधिरहेका छन् अब पुनः नयाँ व्यवस्थाको खोजी गर्ने समय आएको त होइन ? लोकतन्त्र उन्नत व्यवस्था हो। तर, यो व्यवस्थाको महत्वलाई बेवास्ता गरिएको समय पनि हो। यसमा सबै दलले म म भने हुन्छ। कोही पनि पानीमाथिको ओभानो नबने हुन्छ। सोचौं त राजाको ठाउँमा जनताका छोराछोरी राष्ट्रपति बन्न पाएको व्यवस्था होइन र ? नयाँ संविधान जनताले चुनेका आफ्ना प्रतिनिधिले नै बनाएका हुन् नि ! अनि, जनप्रतिनिधि बनेर सत्तामा पुगेकालाई काम गर्न केले रोक्यो ? पुष्पकमल दाहाल प्रचण्ड नेतृत्वमा सरकार बनेको पनि एक वर्ष भयो। अनुभव छैन भनौं, त्यो पनि होइन। उनी यसअघि पनि प्रधानमन्त्री बनिसकेकै हुन्। तर, अहिलेलाई यस्तै भयो। अब गर्छु भनेर जनता कहिलेसम्म भुलाउने ? अझै विगतको गलत प्रवृत्ति र अराजनीतिक संस्कारको पुनरावृत्ति काँचै छ। जनताको भावनाको कदर गर्नुको साटो राजनीति सत्ताकेन्द्रित मात्र छ। यस्तो गलत राजनीतिक संस्कार र प्रवृत्तिले हामी नेपालीको भलो गर्न सक्दैन। नागरिक दिक्क भएका छन्। हामी त जनताका आवाज हौं भनेर उदाएकाहरू पनि खोयाको निसाना बन्न थाले। खोक्रो भाषणले नागरिकको पेट भरिँदैन। एक छाक खान पनि बिदेसिनुपर्ने बाध्यताबाट जनतालाई उकास्न सक्नुपर्छ। राजनीतिक दलदलमा मुलुकलाई कति भसाउने ? राजनीतिकर्मी र नेतृत्व गम्भीर बन्नुपर्छ। नागरिक उकुसमुकुसमा छन्। भनाइ नै छ, धेरै पीडा भए बोली आउँदैन। यो अवस्थालाई समयमै चिनेर दल र सरकारको नेतृत्व नसच्चिए सजाय जनताले दिनेछन्। जनता गरिब भए भोटमा किन्न सकिन्छ र आफू सधैं सत्ता र शक्तिमा रहन पाइन्छ भन्ने कु (विचार) फाल्नुपर्छ। समय र अवस्था सधैं एकनास हुँदैन है !"
जलविद्युत् क्षेत्रमा तेस्रो नियामकको उदय,"नेपाल स्टक एक्सचेन्ज लिमिटेड (नेप्से) मा विद्युत् प्रवद्र्धक कम्पनी सूचीकरण हुने संख्या बढ्दो छ। आजको दिनमा देशलाई उज्यालो बनाउनमा यस्तै निजी विद्युत् कम्पनीको सबैभन्दा बढी योगदान छ। तर, पनि यस्ता कम्पनीप्रति सरकार, सेयरबजारको शीर्ष नियामक नेपाल धितोपत्र बोर्ड र सेयर कारोबारीको दृष्टि सकारात्मक छैन। बोर्डले विद्युत्बाहेक अन्य क्षेत्रका सुनिश्चित बजार बिक्रीदर नभएका कम्पनी सूचीकरणमा आउन लागे भने बाजा बजाएर स्वागत गर्छ। उसका लागि मापदण्ड पनि खुकुलो पारिदिन्छ। सुनिश्चित बजार र बिक्रीदर भएको विद्युत् कम्पनीका लागि भने सकेसम्म आउनै नसक्ने बनाउन मात्र बाँकी छ।नेपालको सेयरबजारमा सेयरबजारसँग असम्बद्ध निकाय हावी छन् भन्दा फरक पर्दैन। नेपाल राष्ट्र बैंक, नेपाल बिमा प्राधिकरण र विद्युत् नियमन आयोग (विनिआ)ले आफ्ना मातहतका कम्पनीले कुनै पनि वित्तीय उपकरण (आईपीओ, हकप्रद) जारी गर्नुअघि यी निकायको पूर्वसहमति लिनुपर्छ। अझ आयोगले त सहमति लिन आउनेसँग शुल्कसमेत असुल गर्छ। सेयर जारी गर्ने विषयमा धितोपत्रसम्बन्धी कानुन सर्वेसर्वा हुनुपर्नेमा व्यवसाय नियामक आफैं धितोपत्रसम्बन्धी कानुन बनाएर लागू गर्दैछन्। यसैक्रममा विद्युत् क्षेत्रमा बोर्ड र आयोगबाहेक अहिले अर्को एउटा निकाय तेस्रो नियामक बन्न अग्रसर भएको छ। तेस्रो नियामक कुन जलविद्युत् प्रवर्द्धन गरिरहेका कम्पनीको संगठन स्वतन्त्र ऊर्जा उत्पादकहरूको समूह, नेपाल (इप्पान) तेस्रो नियामकको रूपमा उदाएको छ। इप्पानले केही समयअघि नेपाल धितोपत्र बोर्डसँग हातेमालो गर्दै समानान्तर नियामक बन्ने सम्झौता गरेको छ। नेप्सेमा सूचीकृत विद्युत् समूहका कम्पनीको सेयर संरचनाको अवस्था र सोको प्रभावका सम्बन्धमा अध्ययन गर्न गठित समितिको प्रतिवेदनको सुझावका सम्बन्धमा बोर्ड तथा इप्पान का पदाधिकारीबीच भएको छलफलमा बजारमा लगानीको वातावरण कायम रहने र लगानीकर्ताको हित संरक्षण हुने गरी भनिए पनि गरिएको सम्झौताका बुँदाले त्यस्तो संकेत गर्दैन। यदि इप्पानले बोर्डसँग गरेको सम्झौता हुबहु लागू भएर धितोपत्र दर्ता तथा निष्कासन नियमावली संशोधन भएमा यसले सूचीकरणमा आउन चाहने विद्युत् प्रवद्र्धक कम्पनीलाई अघोषित रूपमा रोक लगाउनेछ। भविष्यमा सूचीकरणमा आउने कम्पनीलाई रोक लगाउन पाएकोमा इप्पान का वर्तमान पदाधिकारी खुसी मनाएका जस्ता देखिन्छन् तर, गहिराइमा हेर्दा आफ्नै घुँडामा खुँडा प्रहार गरेको ख्यालै गरेका छैनन्। सम्झौतामा के के छन् ? आउनुस्, यसको औचित्य आदि बारेमा चर्चा गरौंःआईपीओ सम्बन्धमा बोर्ड र इप्पानले गरेको सम्झौताको निर्णय नं १ मा सूचीकरणमा आउने कम्पनी सम्बन्धमा ४ वटा बुँदा छन्। यस्ता कम्पनीले आईपीओ (इनिसियल पब्लिक अफरिङ) जारी गर्न (१) भौतिक पूर्वाधारको प्रगति कम्तीमा ५० प्रतिशत सम्पन्न भएको कुरा ऋणदाता बैंकले दिएको प्रमाणित कागजातसहित आईपीओको लागि आवेदन प्रक्रिया अगाडि बढाउन सक्ने, (२) भौतिक पूर्वाधारको कम्तीमा ६५ प्रतिशत सम्पन्न भएको प्रमाणित विवरण पेस गरेपश्चात् मात्र बोर्डबाट अन्तिम स्वीकृति दिने, (३) आईपीओबाट प्राप्त रकम ऋण भुक्तान प्रयोजन वा कम्पनीको चालू परियोजना सम्पन्नका लागि मात्र प्रयोग गर्ने सञ्चालक समितिको प्रतिबद्धता पेस गर्नुपर्ने, (४) कम्पनीको इन्टरनल रेट अफ रिटर्न (आईआरआर) १२ प्रतिशतभन्दा बढी हुनुपर्ने बुँदा छन्। विनिआसँग बाझिएको कानुन सम्झौताको निर्णय नं १ को पहिलो र दोस्रो बुँदा विनिआको विद्युत्सम्बन्धी कम्पनीको सेयरको सार्वजनिक निष्कासन तथा नियमनसम्बन्धी निर्देशिका, २०७८ को व्यवस्थासँग बाझिएको छ। उक्त निर्देशिकाको दफा ४(५)(ग) मा निर्माण चरणमा रहेका परियोजनाको हकमा (प्रसारण लाइनसमेत) निर्माण कार्यको भौतिक र वित्तीय प्रगति कम्तीमा ५० प्रतिशत सम्पन्न भएको भन्ने व्यवस्था छ। इप्पान नियामक बन्दै लागू गर्न लागेको व्यवस्थामा भौतिक पूर्वाधारको प्रगति कम्तीमा ५० प्रतिशत सम्पन्न भएको कुरा ऋणदाता निकायले प्रमाणित गरिदिएपछि आईपीओको लागि आवेदन गर्न योग्य हुने व्यवस्था छ। स्वीकृति पाउन उही ऋणदाताले ६५ प्रतिशत निर्माण सम्पन्न भयो भन्ने अर्को लाहाछाप लगाइदिनुपर्ने अजबगजब व्यवस्था छ। विनिआले ऋणदाता निकाय (बैंकवित्तीय संस्था)को परामर्शदाताले प्रमाणित गरेको भनेको छ भने इप्पानले ऋणदाताले मात्र भनेको छ। अब तेस्रो नियामक इप्पानको कानुन मान्ने कि विनिआको कानुन मान्ने ? उत्तर कसले दिने टुंगो छैन। यद्यपि विनिआले पनि सेयर जारी गर्ने कुरामा अवाञ्छित हस्तक्षेप गरेको जगजाहेर छ। किनकि विनिआको मुख्य काम उत्पादन, प्रसारण वितरण र महसुल निर्धारण हो। सेयर जारी गर्ने मापदण्ड तोक्ने काम बोर्डको हो। बोर्डले विनिआसँग समन्वय गरेर मापदण्ड निर्धारण गर्न सक्छ। तर, यहाँ विनिआभन्दा अगाडि बढेर इप्पान मापदण्ड तोक्न अग्रसर भएको छ। आईपीओ लगानी र सुरक्षा विद्युत् आयोजना निर्माण कार्य जटिल र खर्चिलो छ। बेलैमा रकम प्राप्त नहुँदा लागत बढेर जान्छ यसको सिधा मार पर्ने कम्पनी, सेयरधनी र राज्यलाई नै हो। कम्पनीले विद्युत् खरिदबिक्री सम्झौता सम्पन्न गरेर उत्पादन अनुमतिपत्र प्राप्त गरेपछि तत्तत् निकाय (जस्तो वन) बाट पनि स्वीकृति लिइसकेपछि निर्माणमा जानुपर्ने हुन्छ। निर्माणको बेला तत्काल संस्थापक समूहले उपलब्ध गराएको रकम मात्र पर्याप्त हुँदैन। सुरुदेखि नै ऋण लिँदा त्यसको भार पर्ने अन्ततः कम्पनी र सेयरधनीलाई नै हो। उत्पादन अनुमतिपत्र प्राप्त भइसकेपछि नै आईपीओमा गएर रकम जुटाउन पाएमा ऋणको ब्याज बचत हुनेतर्फ सोच्नुपर्ने हो कि हैन ? बेलैमा आईपीओबाट प्राप्त हुने रकम लिन नपाउँदा हरेक आयोजनाको लागतमा बढोत्तरी आएको कुरालाई विनिआ, बोर्ड र इप्पानले किन बुझ्न नसकेका होलान् आश्चर्यलाग्दो छ। संसारभर लगानीलाई पूर्ण सुरक्षित गराइदिन्छु भनेर कसैले पनि पूर्ण प्रत्याभूति दिएको हुँदैन। लगानी भन्ने बित्तिकै त्यहाँ जोखिम तŒवको प्रधानता हुन्छ। जोखिममा लगानी गरेर लाभ प्राप्त गर्ने हो। कहीं नभएको जात्रा जस्तो नेपालमा लगानीको पूर्ण सुरक्षाको कुरो गरेर लगानीलाई झन् जोखिममा पारिदिएको देखिन्छ। यसमा इप्पान नै अग्रसर भएको देख्दा अचम्म लागेको छ। इप्पानले प्रस्ताव गरेको ५० र ६५ प्रतिशतको प्रावधान कहीँ कतैबाट उचित देखिँदैन। यति निर्माण सम्पन्न हुनेबित्तिकै लाभको ओइरो लाग्ने हो भने त्यसको सुनिश्चितता के हो ? सुनिश्चित छैन भने यस्ता प्रावधान राख्नु बिरालो बाँध्नुबाहेक अरू केही हैन र नियतवश रोक्न खोजिएको भनेर किन नबुझ्ने ? त्यसैका लागि जारी गरिएको सेयरको रकम प्राप्त हुँदैन कि भन्ने लाग्छ भने त्यसका लागि प्रत्याभूतकर्ताको व्यवस्था गरिएको हुन्छ। यस्ता थुप्रै निकायलाई बोर्डले प्रत्याभूतकर्ताको अनुमतिपत्र दिएको छ। यस्ता निकाय जोखिममा खेल्छन्। त्यसैले यति र उति प्रतिशत निर्माण सम्पन्न भएपछि भन्नुको सट्टा आवश्यकताअनुसार शतप्रतिशत प्रत्याभूत गरेर आईपीओलाई स्वीकृति दिने व्यवस्था किन नराख्ने ? यस्तो व्यवस्था नराख्ने भए प्रत्याभूतकर्ता अनुमतिपत्र केका लागि दिइएको हो ? यसबारेमा इप्पानले किन प्रश्न उठाउन सकेन ? यसको उत्तर खोज्न धेरै भौतारिनु पर्दैन, किनकि इप्पान तेस्रो नियामक बन्न खोज्दैछ। किनकि इप्पानले बोर्डसँग सम्झौता गरेका अन्य बुँदा विद्युत् कम्पनीका लागि योभन्दा घातक छन्। असम्भव करारजस्ता बुँदा निर्णय नं १ कै तेस्रो र चौथो बुँदामा राखिएका दुई बुँदामध्ये चौथो बुँदा असम्भव करार जस्तै कुरा हुन्। आईपीओबाट प्राप्त हुने रकमको खर्च सम्बन्धमा सञ्चालक समितिको प्रतिबद्धताभन्दा पहिले साधारणसभाबाट प्रयोजन खुलाएर प्रस्ताव पारित गराउन उचित हुन्छ। यसरी पारित भएपछि सोही शीर्षकमा खर्च हुने उल्लेख विवरणपत्रमा उल्लेख गराउनुपर्छ। विवरणपत्रमा उल्लेख गरिएका शीर्षकमा खर्च भयो कि भएन भनेर सुपरिवेक्षण गर्ने जिम्मा बोर्डको हुनुपर्छ। आईपीओमा गएका कम्पनीले हरेक त्रैमासिक वित्तीय विवरण सार्वजनिक गर्नुपर्छ। निर्माणाधीन आयोजनाले व्यापारिक उत्पादन नगरेसम्म हरेक त्रैमासिक वित्तीय विवरण प्रकाशन गर्दा त्रैमासिक प्रगति विवरणसमेत सार्वजनिक गर्न लगाएर आईपीओ जारी गर्दा विवरणपत्रमा खर्च गरिने क्षेत्र भनेर उल्लेख गरिएको रकम के कसरी कहाँ भएको छ उल्लेख गराउन सकिन्छ। यसले बोर्डले गैरस्थलगतरूपमै प्राप्त रकमको उपयोगको सुपरिवेक्षण गर्न सक्छ। अहिलेसम्म निर्माणाधीन आयोजनाले प्रगति विवरण सार्वजनिक गर्नुपर्ने व्यवस्था गरिएको छैन। के यो कुरा धितोपत्र दर्ता तथा निस्ष्कासन नियमावली, २०७३ को अनुसूची १४ मा नपर्ने नै हो त ? अनुसूचीमा यस्ता कुरा परेको छैन भने यथाशीघ्र संशोधन गरेर थप्न सकिन्छ। चौथो बुँदाको सन्दर्भमा यस्तो व्यवस्था पूर्वनिर्धारण गराउन सकिँदैन। भगवान् श्रीकृष्णले गीतामा कर्मण्येवाधिकारस्ते मा फलेषु कदाचन। मा कर्मफलहेतुर्भूर्मा ते सङोऽस्त्वकर्मणि।। अर्थात् कर्म गर्दै जाउ फलको आस नगर भनेर अर्जुनमार्फत समस्त लोकलाई बताएका छन्। यसको अर्थ कुनै पनि कुराको परिणाम सुनिश्चित छैन भनिएको हो। झन् जटिल भूगोलमा निर्माणमा गर्नुपर्ने जलविद्युत् आयोजनामा लागत बढ्न सक्ने सम्भावनालाई टार्न सकिँदैन। लगानीको उद्देश्य उच्च प्रतिफल हुने हुँदा सबैको चाहना उच्च प्रतिफल भए पनि त्यो प्राप्त नहुन सक्छ। लगानीमा अनेकौं जोखिम हुन्छ। जोखिम तŒवलाई नजरअन्दाज कसरी गर्न सकिन्छ ? त्यसैले यो व्यवस्थाको औचित्य देखिँदैन। यो असम्भव करार जस्तै हो। एउटा प्रवद्र्धक कम्पनीले एउटा मात्र आयोजना विकास गरेर बस्दैन। जलविद्युत् आयोजना बनाऊ, चलाऊ र बुझाऊ (बुट) प्रणालीबाट निर्माण हुने हुँदा यस्ता कम्पनीलाई अब बहुउद्देश्यीय कम्पनीमा रूपान्तरण गराउन पहल गर्नुपर्छ। एउटा आयोजनाबाट कम आम्दानी हुने देखिए त्यसबाट पाठ सिकेर अर्को आयोजना विकास गर्दा सुधार गर्न सक्छ। वा अरु नै क्षेत्रमा लगानी बढाएर कम्पनीलाई उच्च नाफामा लान सक्ने हुन्छ। इप्पानले बोर्डसँग गरेको सम्झौताका चार वटा बुँदामध्ये एउटा बुँदाको बारेमा विश्लेषण गरियो। अरू तीनवटा बुँदा बाँकी नै छ। ती बुँदाको बारेमा आगामी अंकमा विश्लेषण गरिनेछ। (दाहाल, कर्पोरेट र धितोपत्र कानुनका अध्येताअधिवक्ता हुन्।)"
बुकी कपको उपाधि आर्मीलाई,"बागलुङ : बुकी कप भलिबलको च्याम्पियन त्रिभुवन आर्मी क्लब बनेको छ। बागलुङको गलकोट नगरपालिकामा भएको प्रथम बुकी कपको फाइनल खेलमा विभागीय टिम नेपाल पुलिस क्लबमाथि रोमाञ्चक जित निकाल्दै आर्मीले उपाधि चुमेको हो। सोमबार भएको फाइनल खेलमा आर्मीले पुलिसलाई ३२ को प्रतिस्पर्धात्मक सेटमा पराजित गरेको हो। पहिलो सेटमा आर्मीले २७२५ को रोमाञ्चक र प्रतिस्पर्धात्मक जित निकाल्न सफल भयो। त्यसपछि आर्मीले दुवै सेट २२२५ र २१२५ ले गुमाउन पुगेको थियो। चौथो सेटमा आर्मीले उत्कृष्ट प्रदर्शन गर्दै २७२५ को पुनरागमन जित निकाल्दै खेललाई पाँचौ सेटमा लम्ब्याए। आर्मी २२२४ ले पछि रहेपनि त्यसपछि लगातार दुई अंक जोड्दै खेललाई २४२४ को बराबरीमा ल्याउन सफल भएको थियो। त्यसपछि एक अंक जोड्दै पुलिस च्याम्पियन नजिक पुगे पनि आर्मीले लगातार तीन अंक जोड्दै खेल आफ्नो पक्षमा पार्यो। पुलिसले पाँचौ सेटमा भने फितलो प्रदर्शन गर्यो। पाँचौं सेटमा ४४ को बराबरीबाट लगातार ४ अंक जोड्दै आर्मीले ८४ को अग्रता लिदै जिततर्फ अग्रसर बन्यो। १५७ ले आर्मी च्याम्पियन बन्न सफल भयो। यससँगै आर्मीले लिग चरणमा भोगेको हारको बदला लिन सफल भएको छ। बागलुङको गल्कोट नगरपालिका६ मजुवाफाँटमा भएको प्रतियोगितामा गण्डकी प्रदेशलाई हराउँदै एपिएफ क्लब तेस्रो भएको छ। उपाधिसँगै आर्मीले ५ लाख, पुलिसले २ लाख ५० हजार र एपिएफले १ लाख २५ हजार रुपैयाँ प्राप्त गरेका छन्। हिमालयन म्युजिकल इभेन्ट म्यानेजमेन्ट एण्ड इभेन्ट्स प्रालिको आयोजनामा पुस ८ गते सुरु भएको प्रतियोगितामा तीन विभागसँगै गण्डकी प्रदेश र गल्कोट नगरपालिकाले सहभागिता जनाएको थियो।"
प्री ओपन सेसनमा नेप्से परिसूचक सामान्य अंकले बढ्यो,काठमाडौं : प्री ओपन सेसनमा नेप्से परिसूचक सामान्य अंकले बढेको छ। नेप्से परिसूचक ०३१ अंकले बढेर २०६०४६ विन्दुमा बन्द भएको छ। यो समयमा ३० स्क्रिप्टको १७ सय ८७ कित्ता सेयर १० लाख ६६ हजार ५३३ रुपैायँमा खरिदबिक्री भए। प्री ओपन सेसनमा १४ स्क्रिप्टको मूल्य बढ्दा ११ को घट्यो भने ५ को मूल्य स्थिर रह्यो। अघिल्लो सेयर कारोबार दिन सोमबार नेप्से परिसूचक ८७५ अंकले घटेको थियो।
भारतीय विदेशमन्त्रीको भ्रमणमा ऊर्जा प्रमुख एजेन्डा,"काठमाडौं :अंग्रेजी नयाँ वर्षको पहिलो कूटनीतिक भ्रमण भारतबाट हुँदै छ। भारतीय विदेशमन्त्री एस जयशंकर पुस १९ गते नेपाल आउँदै छन्। उनी दुई दिनसम्म नेपालमा रहने छन् । नेपालभारत संयुक्त आयोगको ७औं बैठकमा सहभागी हुन उनी नेपाल आउन लागेका हुन्। टोलीमा विदेश सचिव विनयमोहन क्वात्रा, नेपाल डेस्क प्रमुख अनुराग श्रीवास्तवलगायत उच्च अधिकारीहरू हुने स्रोतको भनाइ छ। भारतीय विदेशमन्त्रीको भ्रमणमा १० हजार मेगावाटको दीर्घकालीन विद्युत् खरिद सम्झौता (पीपीए) मा अन्तिम हस्ताक्षर हुने एजेन्डा रहेको बताइएको छ। चितवनमा बस्ने ११औं नेपालभारत ऊर्जा सचिवस्तरीय संयुक्त निर्देशक समिति बैठकले यसलाई अन्तिमरूप दिने स्रोतले बताएको छ। संयुक्त निर्देशक समितिको बैठक हरेक ६ महिनामा बस्ने गर्छ। दीर्घकालीन पीपीए कार्यान्वयनमा लैजानका लागि दुई देशबीचका सचिवहरूबीच सम्झौता हुन बाँकी छ। गत जेठको अन्तिम साता नै दीर्घकालीन पीपीएका लागि नेपालभारतबीच प्रारम्भिक सम्झौतामा हस्ताक्षर भएको थियो। त्यसपछि भदौमा दीर्घकालीन पीपीएको भारतको मन्त्रिपरिषद्बाट पनि अनुमोदन भइसकेको छ। गत जेठमा भएको प्रधानमन्त्री पुष्पकमल दाहाल प्रचण्डको भारत भ्रमणमा ऊर्जा व्यापारमा ठूलो उपलब्धि भएको बताइएको थियो। भारतीय प्रधानमन्त्री नरेन्द्र मोदीले पनि १० वर्षमा १० हजार मेगावाट बिजुली किन्ने घोषणा गरेका थिए। प्रधानमन्त्री प्रचण्डको भारत भ्रमण लगत्तै नेपाली अधिकारीहरूले दीर्घकालीन पीपीएको मस्यौदा भारत समक्ष पेस गरेको थियो। पञ्चेश्वरको सपना कहिले होला पूरा ? यो भ्रमणले अन्य एजेन्डासँगै पञ्चेश्वर बहुउद्देश्य आयोजनाको संयुक्त विस्तृत अध्ययन प्रतिवेदन (डीपीआर) लाई अघि नबढाउने स्रोत बताउँछ। आगामी भ्रमणमा पञ्चेश्वरसम्बन्धी कुनै पनि निर्णय एजेन्डाको रूपमा समावेश नभएको उच्चस्रोतको दाबी छ। ६७ वर्षबाट नेपाली जनतालाई देखाउँदै आएको पञ्चेश्वरको सपना अझै पनि अनिर्णित छ। दुवै देशका प्रतिनिधि पञ्चेश्वर अघि बढाउने सम्बन्धमा प्रतिबद्ध नभएको नेपालका भारतीय एक पूर्वराजदूत बताउँछन्। हरेक उच्चस्तरीय भ्रमणमा बाह्य रूपमा जसरी बखान गरिन्छ, सोहीअनुरूप भित्रिरूपमा नेपालभारत पक्ष नै प्रतिबद्ध छैन, भन्दै ती पूर्वराजदूतले यही तरिकाले पञ्चेश्वर कहिले पनि अघि नबढ्ने बताए। ऊर्जा मन्त्रालयका एक अधिकारीका अनुसार उच्च राजनीतिक प्रतिबद्धताबिना पञ्चेश्वर अघि बढ्दैन। अहिले दुई पक्षीय संयन्त्रको छलफलबाट मात्र यो मुद्दा पार नलाग्ने उनी बताउँछन्। दुवै देशका डीपीआरमा ५ सयभन्दा बढी असहमतिबाट अहिले २३ वटा विषयमा मात्र सहमति जुट्न सकेको छैन। पानीको उपयोगिताको सम्बन्धमा नै दुवै देशले साझा धारणा प्रस्तुत गर्न सकेका छैनन्। दुवै देशको पानीको उपयोगितासम्बन्धी द्विपक्षीय हितमा भन्दा आआफ्ना स्वार्थमा अल्झदा पञ्चेश्वरको काम अघि बढ्न नसकिरहेको ती अधिकारी बताउँछन्। भारतको केन्द्रीय आयोगले सन् १९५६ मा महाकाली नदीमा पञ्चेश्वर आयोजनाको पहिचान गरेको थियो। सन् १९७८ मा नेपालभारत दुवै पक्षका विशेषज्ञहरूको संयुक्त समूह गठन भई स्वतन्त्र रूपले विस्तृत स्थलगत अनुसन्धान सञ्चालन गर्ने निर्णय गरियो। सन् १९८८ मा जलस्रोत मन्त्रालयअन्तर्गत पञ्चेश्वर बहुउद्देश्यीय आयोजना कार्यालयको स्थापना गरियो। अघिल्लो वर्ष नै अन्तर्राष्ट्रिय विकास नियोगको आर्थिक सहयोगमा नेपाली भूभागभित्र स्थलगत अन्वेषण कार्य सञ्चालन गरिएको थियो। सन् १९९१ मा पञ्चेश्वर उच्च बाँध र रूपालीगाड पुनर्नियन्त्रण बाँध समावेश भएको पञ्चेश्वर बहुउद्देश्यीय आयोजनाको प्रतिवेदन तयार गरेको थियो। जसमा पञ्चेश्वरमा ३१५ मिटर उचाइको रक फिल बाँधको निर्माण गरी ६ हजार ४ सय ८० मेगावाट र रूपालीगाडमा ८३ मिटर उचाइको रिरेगुलेटिङ बाँधको निर्माण गरी २४० मेगावाट गरी कुल ६ हजार ७ सय २० मेगावाट विद्युत् उत्पादन गर्न सक्ने प्रस्ताव रहेको छ। उक्त अध्ययनको आधारमा नेपालले सन् १९९५ मा विस्तृत आयोजना प्रतिवेदन तयार गरेको थियो। नेपाल सरकार र भारत सरकारबीच महाकाली नदीको शारदा ब्यारेज, टनकपुर ब्यारेज र पञ्चेश्वर आयोजना सम्बन्धमा २०५२ साल माघ २९ गतेका दिन सन्धि सम्पन्न भएपछि यो आयोजना द्विराष्ट्रिय लगानीमा संयुक्त रूपमा सञ्चालन गर्ने आधार तयार भएको थियो। २०६६ साल मंसिर ९ गते नेपालभारत संयुक्त जलस्रोत समितिको सचिव स्तरीय पाँचौं बैठकबाट पञ्चेश्वर विकास प्राधिकरण गठन गर्ने सहमति भएको थियो। उक्त बैठकले प्राधिकरणको (पीडीए) को कार्यसूची पनि तयार गरेको थियो। उक्त कार्यसूची नेपाल सरकारबाट अनुमोदन भई भारत सरकारलाई पठाइएको थियो। २०७१ असोजमा काठमाडौंमा सम्पन्न पहिलो बैठकले प्राधिकरणको विधानलाई अनुमोदन गरेको थियो। प्राधिकरणको २०७१ को मंसिरमा नयाँ दिल्लीमा भएको बैठकले यसअघि दुई देशद्वारा छुट्टाछुट्टै तयार पारिएको पञ्चेश्वरको डीपीआरको आधारमा संयुक्त डीपीआर तयार गर्न भारतीय सरकारी स्वामित्वको कम्पनी वापकस लिमिटेडलाई दिने निर्णय गरियो। २०७३७४ मा वापकासले संयुक्त डीपीआर बुझाएको थियो। उक्त डीपीआर महाकाली सन्धिविपरीत भएको भन्दै असहमति भएको हो। प्रधानमन्त्री प्रचण्डको गत जेठमा भएको भारत भ्रमणमा पञ्चेश्वरको संयुक्त डीपीआरलाई ३ महिनामा टुंगो लगाउने सहमति भएको भनिएको थियो। गत असारमा पोखरामा भएको प्राधिकरण सञ्चालक समितिको विज्ञ समूहको बैठकले ३ महिनाभित्र डीपीआरलाई अन्तिमरूप दिने निर्णय गरेको थियो। तर, प्रधानमन्त्रीको भारत भ्रमणको ७ महिना बितिसक्दा पनि डीपीआरको टुंगो लागेको छैन। वर्षायाममा नदीमा आउने पानीलाई बाँधले रोकेर नियन्त्रित रूपमा एकनासले प्रवाह गराइने गरी पञ्चेश्वरलाई अघि बढाइने बताइएको छ। जलाशययुक्त यस आयोजनाको कार्यान्वयन भए महाकाली नदीको तल्लो तटीय क्षेत्र खासगरी कञ्चनपुर जिल्लामा बाढीले पुर्याउन सक्ने क्षति न्यूनीकरण गर्नुका साथै सुक्खायाममा नदीको बहाव बढ्न गई भारतमा करिब १६ लाख हेक्टर तथा नेपालमा करिब ९३ हजार हेक्टर जग्गामा सिँचाइ सुविधा उपलब्ध हुनेछ।"
"विस्तारमा ढिलासुस्ती, स्थानीयलाई सास्ती","परासी : नवलपरासीमा रहेका हुलाकी सडकको दुर्दशाले स्थानीयलाई सास्ती भएको छ। हुलाकी सडक विस्तारको काममा भएको ढिलासुस्तीले स्थानीय आजितसमेत भएका छन्। जिल्लाका तीन छुट्टाछुट्टै खण्डमा सडक विस्तारको काम भइरहेको छ। २०७६ सालमा तीन खण्डको सडक विस्तार गर्न ठेक्का लगाइएको थियो। तीन खण्डअन्तर्गत प्रतापपुर गाउँपालिकाको कठहवादेखि सुस्ता गाउँपालिकासम्मको सडक विस्तार, परासीदेखि नारायण चोकसम्मको सडक विस्तार र नारायण चोकदेखि त्रिवेणीसम्मको सडक विस्तारका लागि सडक विभागको हुलाकी राजमार्ग निर्देशानलयले ठेक्का लगाएको हो। सडक विस्तार गर्ने सम्झौता अवधि सकिएपछि ती सडक खण्डको दुईदुई पटक म्याद थपिएको छ। गएको मंसिरको म्याद दिएर दोस्रो पटक म्याद थप्दा पनि काम नसकिएपछि आउँदो असारसम्म काम सक्ने गरी म्याद थप्ने तयारी गरिएको हुलाकी राजमार्ग योजना कार्यालय गोरुसिंगे कपिवस्तुका इन्जिनियर युवराज पाण्डेले बताए। समयमा काम नसक्दा बर्खामा हिलो र हिउँदमा धुलोको समस्याले स्थानीय आजित छन्। ठेकेदारले निर्माणमा ढिलाइ गरेपछि स्थानीयले पटकपटक चक्काजामसमेत गरेर विरोध गर्दै आएका छन्। विभिन्न स्थानमा निर्माण सामग्री राख्ने र कल्भर्ट निर्माणका लागि सडक भत्काएर नपुर्दा आवतजावतमा समस्या भएको सरावलका दीपक शर्माले गुनासो गरे। काम ढिलो भएको बारेमा निर्माण कम्पनीहरूले कोभिड र नदीजन्य पदार्थको अभावको बहाना बनाउँदै आएका छन्। पछिल्लो पटक पूर्वपश्चिम राजमार्गअन्तर्गत बुटवलनारायणगढ खण्ड विस्तार थालिएपछि हुलाकी सडकलाई विकल्पका रूपमा प्रयोग गर्न थालिएको छ। अहिले पूर्वबाट पश्चिम जाने सवारीसाधन बर्दघाटदेखि नारायणचोक भएर परासीहुँदै भैरहवा जाने गरेका छन् भने पश्चिमबाट पूर्व जाने सवारीसाधन पनि सोही मार्ग भएर राजमार्ग पुग्ने गरेका छन्। जसले गर्दा हुलाकी सडकमा सवारी चाप बढेर थप समस्या सिर्जना गरेको छ। सवारीको चाप बढ्दा वरिपरिका बस्ती धुलोले ढाकिन थालेका छन्। साइकल, मोटरसाइकल र पैदल यात्रीलाई समेत धुलोका कारण सास्ती हुने गरेको छ। धुलोका कारण मानव स्वास्थ्यदेखि खेतीपातीमा समेत असर पुगेको छ। कठहवा सुस्ता सडकको प्रगति ४० प्रतिशत मात्रै प्रतापपुर गाउँपालिकाको कठहवादेखि सुस्ता गाउँपालिका जोड्ने ९ किलोमिटर सडक विस्तारको लागत २७ करोड रुपैयाँको हो। सडक विस्तारका लागि कन्ट्याक्ट प्रालिले ठेक्का लिएको छ। उक्त सडकको काम अहिले जम्मा ४० प्रतिशत मात्र भएको छ। २०७९ असार मसान्तसम्ममा सम्पन्न हुनुपर्ने काम पूरा नभएपछि फेरि म्याद थपिएको हो। यो सडकखण्डमा विगत दुई दिनदेखि आवश्यक सामग्रीको व्यवस्था गरी संरचना निर्माणको काम भइरहेको हुलाकी राजमार्ग कपिलवस्तुका इन्जिनियर पाण्डेले बताए। स्ट्रक्चरका काम हुँदै छन्। अब दुईचार दिनमा पिचको काम पनि हुन्छ। अहिले केही आसलाग्दो काम भएको छ। पाण्डेले भने। परासी नारायणचोक सडकको काम अलपत्र सदरमुकाम परासीदेखि नारायणचोकसम्मको १२ किलोमिटर सडक विस्तारको काम २५ करोड रुपैयाँको हो। यो सडकको विस्तारको काम पनि अलपत्र छ। रामग्राम नगरपालिकाको बैकुण्ठापुरको घोलामाथि भत्किएको कल्भर्ट नबनाउँदा दुर्घटनाका घटना बढेका छन्। भत्किएको कल्भर्ट नबनाउँदा केही महिनाअघि त्यहाँ मोटरसाइकल दुर्घटनामा एक जनाको ज्यान गएको थियो। द कञ्चन बिरुवा शिवशक्ति जेभीले ठेक्का लिएको छ। काम नगरेपछि हुलाकी राजमार्ग निर्देशनालयले ठेक्का तोडेर आफैं काम गर्ने तयारी गरेको थियो। तर ठेकेदारले काम शीघ्र गर्छु भनेपछि असारसम्मको म्याद थप्ने तयारी निर्देशनालयले गरेको छ। हामीले ठेक्का तोडेर व्यवसायीले राखेको धरौटी रकमबाट काम गर्ने सोच बनाएका थियौं। व्यवसायीले एक पटक फेरि मौका दिनुस् भनेपछि असार मसान्तसम्मको म्याद दिनका लागि फाइल अघि बढाएका छौं, योजना कार्यालयका इन्जिनियर पाण्डेले भने। नारायणचोक त्रिवेणी सडकको काम पनि उस्तै गोपीगन्जको नारायणचोकदेखि त्रिवेणीसम्मको सडकको लम्बाइ १५ किलोमिटरको छ। लागत ५८ करोड रुपैयाँमा विस्तार हुन लागेको सडकको काम पनि उस्तै छ। सडक विस्तारका लागि निर्माण कम्पनीलाई ताकेता गरिरहेको हुलाकी राजमार्ग योजना कार्यालयले जनाएको छ। यो सडक खण्ड विस्तार गर्न बज्र गुरु महालक्ष्मी जेभीले ठेक्का लिएको छ। त्यस सडकखण्डमा अहिले ग्राभेल र माटो उठाउने कामलगायतका काम भएको योजना कार्यालयले जनाएको छ। पुल निर्माणका लागि पाँचौं पटक ठेक्का आह्वान नवलपरासीका विभिन्न स्थानका हुलाकी राजमार्गमा निर्माण गर्न लागिएका पुलका लागि ठेक्का आह्वान भए पनि ठेक्का नपर्दा निर्माण कार्यमा समस्या भएको राजमार्ग योजना कार्यालयले जनाएको छ। पुल निर्माणका लागि अहिले पाँचौं पटक ठेक्का आह्वान गरिएको छ। हुलाकी राजमार्गअन्तर्गतका चार स्थानमा पुल निर्माणका लागि यसअघि चार पटकसम्म ठेक्का आह्वान गरे पनि कुनै पनि व्यवसायीले ठेक्का नहाल्दा समस्या भएको योजना कार्यालयका इन्जिनियर पाण्डेले बताए। अहिले फेरि पुल निर्माणका लागि ठेक्का आह्वान गरेका छौं। ठेक्का हाल्ने मिति पनि अन्तिममा छ, त्यस अवधिसम्म ठेक्का पर्छ कि पर्दैन त्यसपछि मात्र थाहा हुन्छ, उनले भने। ठेक्का आह्वान गरिएका हुलाकी राजमार्गका पुलमा परासी नारायणचोक सडक खण्डका छन्। जसमा रामग्रामको बैकुण्ठापुर, सरावलको मौवा पिपरा, भीमटाँडी र सरावल गाउँपालिका जाने स्थानका पुल रहेको हुलाकी राजमार्ग योजना कार्यालयले जनाएको छ।"
"नेप्सेमा भारी गिरावट,कारोबार रकम पनि घट्यो","काठमाडौं : साताको दोस्रो कारोबार दिन पनि सेयर बजारमा भारी गिरावट आएको छ । आइतबार सार्वजनिक बिदा रहेर सोमबारदेखि खुलेको बजारमा मंगलबार नेप्से परिसूचक ३००५ अंकले घटेको हो । सोमबार ८७५ अंकले घटेको नेप्से मंगलबार १४५ प्रतिशतले नकारात्मक रहेर २०३०१० अंकमा कायम भयो । यस्तै सेन्सिटिभ इन्डेक्स ४५४ अंकले घटेर ३८०५३ अंकमा कायम भएको छ । कारोबार सुरु भएदेखि नै ओरालो लागेको नेप्सेले पटकपटक सुधारको प्रयास गरेपनि दिनैभर रातो देखिएको थियो । कारोबारमा आएका २ सय ५ स्क्रिप्टको सेयर मूल्य घट्दा नेप्से घटेको हो । यसदिन ३७ वटाको मूल्य बढेका छन् भने ३ स्क्रिप्टको भाउ यथावत रहे । बढ्नेमा सीईबीडी चिख्र्वा हाइड्रोपावर, मुक्तिनाथ कृषि कम्पनी, नेपाल वेयरहाउजिङ र लक्ष्मी लघुवित्तको सेयर अगाडि रहे । चिख्र्वाको भाउ सर्वाधिक १० प्रतिशतले बढ्यो । यस्तै सनराइज फस्र्ट म्युचुअल फन्डको इकाइ मूल्यमा ५९ प्रतिशतको वृद्धि देखियो । यता हिमालयन हाइड्रोका लगानीकर्ताले सर्वाधिक १० प्रतिशत गुमाए । बढी भाउ घट्नेको सूचीमा सिटिजन्स लाइफ इन्स्योरेन्स, दोर्दी खोला जवि, मेगा म्युचुअल फन्ड १ अपर हेवाखोला हाइड्रोको इकाइ पनि परेका छन् । नेप्से घटेको दिन दिनभर ८५ हजार ४ सय ३५ कारोबारमार्फत् ३ सय ५ स्क्रिप्टका १ करोड ११ लाख ८५ हजार ७ सय १२ इकाइ सेयर ४ अर्ब ४ करोड ४६ लाख ५९ हजार ९ सय २२ रुपैयाँमा किनबेच भए । कारोबार रकम गत बिहीबारको तुलनामा ४४ करोड रुपैयाँ कम हो । दिनभर सबैभन्दा बढी कारोबार शिवम् सिमेन्टको भएको छ । कम्पनीको १६ करोड ११ लाखको सेयर किनबेच हुँदा कारोबार रकमका आधारमा हावथे इन्भेस्टमेन्ट, सिटिजन लाइफ, सोनापुर मिनिरल्स एन्ड आयल र एनआरएन इन्फ्रास्ट्रक्चर शीर्ष ५ मा रहे । दिनभर हाथवेको १५ करोभन्दा बढीको सेयर किनबेच भए । समूहगत उपसूचकतर्फ सबै समूह राताम्मे बने । तीमध्ये सबैभन्दा बढी होटल तथा पर्यटन समूहमा देखिएको छ ।"

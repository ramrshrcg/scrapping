शीर्षक,विवरण
मानविकीको साख,"त्रिभुवन विश्वविद्यालयको लामो इतिहास बोकेको मानविकी तथा सामाजिक शास्त्र संकायमा चिन्ताजनक रूपमा विद्यार्थी घटेर संकाय खण्डहर बन्न लागेको तर्फ चिन्ता र चासो बढेको छ। यो प्रवृत्ति संसारभरका विश्वविद्यालयहरूमा नै व्याप्त रहेको पछिल्ला अध्ययन अनुसन्धानहरूले देखाएको छ। त्यसो त त्रिवि मात्र हैन आज अन्य विश्वविद्यालयहरूमा समेत यो समस्या छ। नेपालमा शिक्षा लिने दिने प्रकृयालाई अधिक मात्रामा आर्थिक लाभहानिको दृष्टिकोणबाट विश्लेषण गर्न थालिएको छ। यसले बोकेको मानवतावादलाई अवमूल्यन गरेर मानिसलाई भौतिकवादी बनाएको छ। कसैले मानविकीको अध्ययन पश्चात तुरुन्तै प्रतिफल पाइहाल्दैन होला। तर पनि मानिसभित्र रहेको अनेकन सम्भाव्यतालाई प्रष्फुटन गराउँछ। यसरी एउटा सभ्य र सुसंस्कृत नागरिक बन्न मानविकीले सघाउने कुरा बिर्सनु हुँदैन। मानविकीका विषयमा जीवन, जगत् र संस्कृति बुझ्ने क्षमता छ। समाजका हरेक अवयवलाई एकअर्कासँग जोड्नेमात्र नभएर जीवन जीउने कलासमेत मानविकीले प्रदान गर्छ। यो समाज बुझ्ने विज्ञान भएकाले यसको महत्त्वलाई कतैबाट कुण्ठित पार्नु हँुदैन। हाम्रो समाज विविधतामा आधारित भएकाले पनि मानविकीको महत्त्व छ। यसले विद्यार्थीलाई प्रश्न गर्न सिकाउँछ। जब प्रश्न गर्ने क्षमता विद्यार्थीमा हुन्छ, समाधान पनि सजिलै निस्कन्छ। तसर्थ अहिलेको युवा पिँढीलाई मानविकीको महत्त्व बुझाइ समाजप्रति प्रतिबद्ध बनाउनु जरुरी छ। समाज विविध वर्गमा विभाजित छ भन्ने कुराको अनुसन्धानमा मानविकीको अध्ययनले सहयोग पुयाउँछ। मानविकीको ज्ञानको क्षेत्र फराकिलो र अनुसन्धानमूलक छ। यसले मानिसलाई सामाजिक परिवेशमा बाँच्न सिकाउँछ। यसको महिमा अपार छ। यसले नयाँ नयाँ ज्ञानका क्षेत्र पहिल्याइ त्यसलाई विकास र विस्तार गर्न मार्ग प्रसस्त गर्छ। प्राचीन युगदेखि अहिलेको उत्तरआधुनिक युगसम्म आइपुग्दा मानवीय ज्ञानका क्षेत्रमा भएका उल्लेख्य अनुसन्धान र योगदानलाई आधार बनाई मानवताका न्यूनतम मूल्यमान्यतालाई आत्मसाथ गर्छ। यसरी एउटा सुसंस्कृत मानव जगत्को निर्माण गर्नुपर्छ भन्ने मान्यता मानविकीले राख्छ। केही वर्षअगाडि बेलायतमा गरिएको एक सर्भेक्षणले देशको समग्र रोजगारीको अवस्थामा करिब ६० प्रतिशत मानविकी अध्ययन गर्ने विद्यार्थीले पूर्ति गरेको देखाएको छ। पश्चिमा मुलुकहरूले मानविकीका विषयहरूलाई उच्च महत्त्वका साथ अध्ययन अध्यापन गराउँछन्। तर हाम्रो विश्वविद्यालयमा भने मानविकीले विश्वव्यापी महिमा क्रमशः गुमाउँदै गएको छ। मानव संशाधनको ठुलो हिस्सा मानविकीले पूरा गरेको यथार्थता बिर्सनु हुँदैन। मानविकी नै त्यस्तो एउटा संकाय हो, जसले मानवभित्र रहेको मानवतालाई बुझेर समकालीन समाजमा आफूलाई सामञ्जस्यपूर्ण जीवन जिउन सक्षम बनाउँछ। यसकारण मानविकीको बहुआयामिक महत्त्वलाई जोगाइराख्न दृढ इच्छाशक्तिका साथ देशको बौद्धिक वर्गले दबाब दिनु जरुरी छ। मानविकीको महत्त्व र यसको गहिराइ त्यसले मात्र राम्रोसँग बुझ्न सक्छ, जसले यसलाई नजिकबाट अध्ययन अनुसन्धान गरेको छ। कलासाहित्य, संस्कृति, दर्शन, तर्कशास्त्र, मनोविज्ञान, अर्थशास्त्र, राजनीतिशास्त्र जस्ता विषयले मानवीय मूल्यमान्यता, परम्परा, संस्कृति एवं मानिसभित्र भएका सम्भाव्यतालाई एकीकृत गराई मानवबीच एकता गराइदिन्छ। मानिसलाई सृजनशील, संवेदनशील, तार्किक एवं कल्पनाशील बनाउन मानविकीले खेल्ने भूमिकालाई विर्सनु हुँदैन। आजको चरम उपयोगितावादी संस्कृतिको प्रभावले मानविकीका विषयहरू प्रभावहीन बन्दैछन्। विश्वविद्यालयका तथ्यांकहरूले पनि मानविकी संकायका कतिपय विभाग बन्द भइसकेको देखाएको छ। कतिपयमा अत्यन्तै न्यून विद्यार्थी भर्ना भएका कारण मर्जरमा जाने तयारीमा छन्। यो सबैको दोष देशको उच्च शिक्षाको नीतिनिर्माताले लिनुपर्ने देखिन्छ। किन विश्वविद्यालयका पदाधिकारीहरू मानविकीको घट्दो साखलाई जोगाउन आतुर देखिँदैनन् ? मानविकीको साख घट्नुमा एउटादुईवटा कारणमात्र छैनन्। यसमा सबैको दोष देखिन्छ। समयमा पाठ्यक्रम परिमार्जन नहुनु, शिक्षकलाई पाठ्यक्रमसम्बन्धी अभिमुखीकरण एवं पाठ्यक्रम प्रवोधिकरण नहुनु, पर्याप्त मात्रामा पाठ्यपुस्तक बजारमा नआउनु, तालिम, गोष्ठी, छलफलमा सिकेका कुरा कक्षाकोठामा प्रयोग नहुनु र शिक्षण सिकाइमा उही पुरानै पद्धति (प्रवचन विधि)को प्रयोगले यो संकायप्रति विकर्षण बढ्दो छ। शैक्षिक योजनाकारहरू आज यो संकायलाई पूरै बेवास्ता गरेर आर्थिक दृष्टिकोणबाट बढी फाइदा पुग्ने विषयप्रति मोहित देखिन्छन्। विद्यार्थी र अविभावकलाई मानविकीको महत्त्व र यसमा प्रयुक्त ज्ञानको व्यापकतालाई बुझाउन नसक्दा यसको महत्त्व क्रमशः घटेको छ। मानवतावाद र मानविकी विषयको महत्त्वलाई झर्लंग पार्न पुनर्जागरण कालमा पश्चिमा जगत्का साहित्यकारहरूले मानवलाई केबल मानवमात्र सीमित नराखी अनन्त सम्भाव्यता बोकेको पूर्ण मानिसका रूपमा चित्रण गरेको कुरालाई बुझाउन सक्नुपर्छ। मानव हरेक विषयको केन्द्र बिन्दुमा रहेको उनीहरूले व्याख्या गरेका छन्। तर अहिले हाम्रो शिक्षा पद्धतिमा मानविकी पढ्नेभन्दा नाक खुम्च्याउने यसमा कुनै भविष्य छैन भन्ने अवस्था देखिएको छ। पढिसकेपछि रोजगारी पाउन गाह्रो हुन्छ भन्नेजस्ता नकारात्मक दृष्टिकोणले पनि यसको साख घटेको छ। मानविकीले ज्ञानका हरेक तह र तप्कामा आफ्नो प्रभावलाई पुष्टि गरेको छ। यसको अनुसन्धानको क्षेत्र ज्यादै व्यापक र फराकिलो छ। मानविकी कुनै खास क्षेत्रको खण्डित ज्ञानमा सीमित छैन। यसले सर्वांगीण पक्षलाई समेटेर एकीकृत ज्ञान प्रदान गरेको विषय छर्लंग छ। हिजोका दिनमा विश्वविद्यालयमा अत्याधिक चाप हुने संकायमा पथ्र्यो मानविकी। देशका लागि एक सबल र दक्ष जनशक्ति उत्पादन गर्ने निकायका रूपमा रहेको यो संकायको साख यसरी खस्कनुमा सम्बन्धित पक्षको चिन्ताको विषय बन्नुपर्छ। यसको आकर्षणलाई अक्षुग्ण राख्न नयाँ विषयहरू थपेर होस् वा प्रविधिमैत्री बनाएर, टिकाउनु जरुरी छ। मानविकीका कार्यक्रमहरू आज किन उपेक्षित र आकर्षणविहीन बन्न पुगेका छन् ? यस विषयका गम्भीर बहस चलाएर उपयुक्त निर्णय लिनुपर्छ। त्रिवि व्यवस्थापकीय पक्ष र प्रशासनिक पक्षले पनि यो विषयलाई गम्भीर रूपमा लिनुपर्ने देखिन्छ। विद्यार्थीका लागि आकर्षक छात्रवृत्तिको व्यवस्था गरेर पनि विद्यार्थी संख्या बढाउन सकिन्छ। शोध, अनुसन्धान एवं पुनर्ताजगीकरणजस्ता गतिविधि आवश्यक छ। निष्कर्षमा, समग्र त्रिवि नै अस्तव्यस्त भइरहेको बेलामा कुनै एउटा संकाय विशेषलाई मात्र महत्त्व दिनु सान्दर्भिक नहोला। तर पनि राष्ट्रिय मानव संस्शाधन उत्पादनको क्षेत्रमा मानविकीले खेलेको अहं भूमिकालाई भने बिर्सन सकिँदैन।"
राजनीतिको कुटेखेलो,"राजनीतिक कुटेखेलो केही समय चल्ला पनि। बाँकी अरूका लागि त मोर्चा जन्तीको ताँतीभन्दा बढी के होला ? राजनीतिमा सदाबहार आकर्षणको केन्द्र र चर्चित व्यक्तित्व रहिरहनु ठूलो र गाह्रो कुरा हो। माओवादी केन्द्रका आजीवन अध्यक्ष तथा प्रधानमन्त्री पुष्पकमल दाहाल यो कोटीको नेता देखिए। नयाँनयाँ भूमिका उनका सोखका विषय रहेको पाइयो। प्रतिनिधिसभामा उनको पार्टीले केवल ३२ स्थानमात्र हासिल गर्न सक्यो। तापनि उनी २ सय ७५ सदस्यीय संघीय संसद्को नेता छन्, देशको प्रधानमन्त्री छन्। आफ्ना कटु आलोचक एमालेका अध्यक्ष केपी शर्मा ओलीलाई पट्याएर कांग्रेसलाई छक्याउँदै प्रधानमन्त्री पद गोज्याए। योबापत धोखा र विश्वासघातको उपहार दिए ओलीलाई। छक्याएको कांग्रेसका काखमा फेरि लुटपुटिन पुगे, बेइमानीबापत आफ्नो कान पक्डिँदै। रूपमा उनी अहिले नेपाली कांग्रेसका राजनीतिक संरक्षक र भण्डारेजस्ता लाग्छन्। अर्थात् आजको मितिसम्म निकट अतीतका वरिष्ठ कांग्रेसी नेता रामचन्द्र पौडेल र सभापति शेरबहादुर देउवासँग उनको केमिस्ट्री औधी मिलेको देखिन्छ। विश्वासको यही पैगाम लिएर उनी मागी निम्तोमा तीर्थाटनका लागि नयाँदिल्ली गए। त्यहाँ उनले माओवादी जनसेनाको सर्वोच्च कमान्डरको वस्त्र परित्याग गरे। आज्ञाकारी चेलाको रूपमा पिताम्बर धारण गरे। उज्जयनको महाकालेश्वर मन्दिरमा प्रायश्चित गरेर फर्किए। प्रायश्चित कुन कर्मको हो ? उनैलाई थाहा होला। महाकालेश्वरमा पूर्वजनमुक्ति सेनाका सर्वोच्च सैन्य कमान्डरलाई कस्तो वरदान मिल्यो ? स्वयं महाकालेश्वर बाबा वा भारतीय प्रधानमन्त्री नरेन्द्र मोदीबाहेक अरूलाई थाहा छैन। आमनेपालीलाई लागेको हो यो परिवर्तन महाकालेश्वर ट्रिट पछि प्रचण्ड पुष्पकमल दाहालमा, तनको लालसेना सर्वोच्च कमान्डरको सैन्य ड्रेस मनको पिताम्बरमा, लाल अर्थात् वामपन्थ पितृ अर्थात् मोदी पन्थमा। सायद मोदी चस्माबाट हेर्दा यस्तै देखिँदो हो मोदी इच्छा आकांक्षा त यहाँ आएर पनि पूरा गरियो महाकालेश्वरको जल भोलेनाथलाई अर्पण गरेर। तर दिल्ली तीर्थाटनको तीर्थेभोज भक्तका पेटमा हजम नहँुदै उनको पीत चेहरामा लालीरंग छाउन थालिहाल्यो। तत्कालै उनमा यो रंग परिवर्तन संविधानको धारा ४ समाजवाद उन्मुखको प्रभाव हो वा सत्ताको तीव्र लालसा खुट्ट्याउन गाह्रो छ। यो चाहिँ निश्चित हो, उनमा छाएको यो लालीपन तनको मात्र हो, मनको होइन। राजनीतिको कखरासम्म जानेका जोकसैले बुझेका छन्। जहाँ एउटा झारफुके धामीले सयौं अनुयायीको मार्केटिङ गर्छ। त्यो समाजमा प्रचण्डहरूको रातो आवरणले राजनीतिक मार्केटिङ नगर्ला भन्ने छैन। लेख रातो आवरणमा प्रचण्डहरूद्वारा गठित समाजवादी मोर्र्चातर्फ परिलक्षित छ। कांग्रेसएमाले बेमेललाई भँजाएर दाहाल प्रधानमन्त्री भएका हुन्। देशको संवेदनशीलताको मध्यनजर कांग्रेस र एमालेबीच सहकार्य हुन्थ्यो भने उनको बजार मूल्य निर्धारण हुन्थ्यो। यो कुनै आग्रह वा पूर्वाग्रहयुक्त टिप्पणी होइन। दाहालले कांग्रेसको छातामुनि ओत लागेर गठबन्धन सरकारको नेतृत्व गरिरहेका छन्। सैद्धान्तिक रूपमा यो गठबन्धन खिचडी जस्तो छ। यो खिचडीका वाम पार्टीहरू मोर्चाबन्दीका आधारमा एक ठाउँमा उभिएका छन् समाजवादी मोर्चाको ब्यानरमा। रमाइलो र विचारणीय यो छ मोर्चा महŒवाकांक्षी थकितहरूको जमघटजस्तो लाग्छ। जो वामपार्टी सत्ता गठबन्धनमा छन्। ती आफ्नो हैसियत र शक्तिमा होइन, कांग्रेसको आशीर्वादमा छन्। माओवादी केन्द्र, एकीकृत समाजवादी पार्टी र उपेन्द्र यादवको जनता समाजवादी पार्टी अस्तित्व, प्रभाव र जनसमर्थनको हिसाबले ओरालो यात्रामा छन्। गत सालको पालिका, प्रदेश र प्रतिनिधिसभाको निर्वाचनमा यिनले जे जति जित हासिल गरे, त्यो कांग्रेससँगको सहकार्य र सत्ताको जोरबलमा हो। परिस्थिति र घटनाक्रम नै साक्षी छन् २०६४ सालको संविधानसभा निर्वाचनमा सबैभन्दा ठूलो दल बनेको माओवादी त्यसपछि निरन्तर सरकारमा रहेर चुनाव लड्दै आएको छ। तर उसको अवस्था र जनप्रभाव के कस्तो छ ? यदि सत्ताबाहिर रहेर माओवादी एक्लै चुनाव लड्थ्यो भने ? केपी ओलीको निन्दा र गालीबापतको पारितोषिक स्वरूप खडा गराइएको माधव नेपालखनाल नेतृत्वको ए (समाजवादी)ले ओली घृणा र निन्दाको बजारै पाएन। आज जे जति छ त्यो प्रचण्डदेउवाको दया र आशीर्वादको प्रतिफल हो। यस्तै, प्रचण्डले निहित स्वार्थपूर्ति गरेर मझधारमा छाडेको भनिएको नेपाली साम्यवादी क्रान्तिलाई पूर्णता दिलाउन तम्सेका नेत्रविक्रम चन्द विप्लवको पाइन पनि नेपाली जनताले देखिसके। सायद अधुरो क्रान्ति पूरा गरेर उनी पनि प्रचण्ड छहारीमा सुस्ताउन पुगेका होलान्, महाकालेश्वर दर्शनको अभिलाषामा। मोर्चाले प्रचण्ड महत्वात्कांक्षाको रोटी सेकिरहन या भनौं कांग्रेसलाई दबाबमा राख्न सत्तावृत्तभित्र केही त गर्ला। दाहालले आफूलाई नेपाली कम्युनिस्ट आन्दोलनको एकमात्र प्राधिकार भएको दाबी पनि गर्लान्। एकहदसम्म उनको राजनीतिक कुटेखेलो केही समय चल्ला पनि। तर एमालेलाई घेरेर निषेधको बिन्दुमा पुर्याउने वा ओलीलाई वामकित्ताबाट पाखा लगाउने धोको पूरा होला नहोला ? पर्खेर हेर्नैपर्ने हुन्छ। उपेन्द्र यादवको बन्दव्यापारलाई थोरबहुत मालपानी मिल्ला। बाँकी अरूका लागि मोर्चा जन्तीको ताँतीभन्दा बढी के होला ? मोर्चा साख र सत्ताको रक्षाकवच हुनेमा दाहाल विश्वस्त होलान्। तर बिरालाको बथानले कुन प्रयोजनका लागि काशीको बाटो तताउँदैछ भन्ने हेक्का अब मुसाले पनि राख्न थालेका छन्। परिस्थितिमा भ्वाङै परिसकेको छ, रफ्फुुले मात्र धान्ने अवस्थाले नेटो काटिसकेको छ। शब्दमा समाजवाद कुन नौलो कुरा भयो र ? संविधानले नै सिंगो राष्ट्रलाई समाजवादउन्मुख करार गरेको छ। यस मानेमा नेपाल नामको भूगोलभित्रका मान्छेको त कुरै आएन, ढुंगामाटो र हावापानी पनि समाजवादी ! अनि कुन प्रयोजनका लागि मोर्चा ? यदि यसको औचित्य सावित गर्न वर्तमान संविधान र गणतन्त्रलाई बीचमा घसारिन्छ भने त्योभन्दा ठूलो झुट र भद्दा मजाक अरू के होला ? यो यसकारण कि मोर्चाबन्द दाहाल कम्पनी संविधान र गणतन्त्रको पहरेदार होइन। केवल सत्तायाचक र सत्ताभोगी झुन्ड हो। यो आरोप होइन, उनीहरू स्वयंद्वारा निर्मित इतिहास स्वयंले यस्तै भाष्य निर्माण गरेको छ। मान्छेलाई चिन्ने बुझ्ने माध्यम उसैको इतिहास हो।"
फिदिममा जिल्ला स्तरीय बुद्धिचाल प्रतियोगिता हुने,"फिदिम : पाँचथर सदरमुकाम फिदिममा जिल्ला स्तरीय बुद्धिचाल प्रतियोगिता गर्ने तयारी गरिएको छ। जिल्ला बुद्धिचाल संघ र जिल्ला खेलकुद विकास समिति पाँचथरले प्रतियोगिता आयोजना गर्न लागेका हुन्। प्रतियोगिता आगामी असार १५ र १६ गतेसम्म हुने भएको हो। जिल्ला खेलकुद विकास समिति पाँचथरले शुक्रबार पत्रकार सम्मेलन गरी प्रतियोगिताका बारेमा जानकारी गराएको हो। कोशी प्रदेश बुद्धिचाल संघको प्राविधिक सहयोगमा प्रतियोगिता गर्न लागिएको हो। विभिन्न चार विधामा हुने बुद्धिचाल प्रतियोगिताका खेलाडीहरूलाई एक लाख ६६ हजार नगद पुरस्कार दिइने खेलकुद विकास समिति पाँचथरका अध्यक्ष सन्तोष मोक्तानले जानकारी दिए। उनका अनुसार खुला अन्तर्गत प्रथमदेखि तेह्रौ स्थानसम्म हुने खेलाडीलाई नगदसहित पुरस्कार दिइनेछ। प्रथम हुनेले २५ हजार, दोस्रोले २० हजार, तेस्रो हुनेले १५ हजार, चौथो हुनेले १२ हजार, पाँचौ हुनेले १० हजार, छैठौं हुनेले ९ हजार र सातौं हुनेले ८ हजार, आठौं हुनेले ७ हजार, नवौदेखि तेह्रौ सम्मले ६ हजार नगद पुरस्कार प्राप्त गर्नेछन्। त्यसैगरी ५५ वर्ष माथिका उत्कृष्टलाई ६ हजार, जुनियर तर्फ १६ वर्षमुनि र महिला तर्फ प्रथम हुनेले समान ६ हजारका दरले पुरस्कार पाउनेछन्। जनप्रतिनिधि तर्फ उत्कृष्ट हुनेले नगद ६ हजार पुरस्कार पाउने मोक्तानले जानकारी दिए। पाँच लाख बढी खर्च लाग्ने अनुमान गरिएको प्रतियोगितामा पाँचथर जिल्लाभरिका १०० जनाभन्दा बढी खेलाडीको सहभागिता हुने आयोजकको भनाइ छ।"
"सुदूरपश्चिम स्पोर्टस अवार्ड, वर्ष खेलाडीको मनोनयन सार्वजनिक","धनगढी : एसपिए सुदूरपश्चिम स्पोर्टस अवार्ड २०७९ को वर्ष खेलाडी विधाको मनोनयन सार्वजनिक गरिएको छ। असार १५ गते धनगढीको ओम प्यालेसमा हुने अवार्डको वर्ष खेलाडी तर्फको पुरुष र महिला विधा सार्वजनिक गरिएको हो। आयोजक नेपाल खेलकुद पत्रकार मञ्च कैलालीले शुक्रबार धनगढीमा पत्रकार सम्मेलन गर्दै संजीवनी अस्पताल वर्षको उत्कृष्ट खेलाडी पुरुष तर्फ एथलेटिक्सका शिवराज पार्की, क्रिकेटका दिपेन्द्र सिंह ऐरी र कबड्डीका प्रकाश गिरी मनोनयनमा परेका छन्। पार्कीले ९ औं राष्ट्रिय खेलकुदमा एक सय मिटरमा २३ वर्ष पुरानो कीर्तिमान भंग गर्दै तीन स्वर्ण र एक रजत पदक जितेका थिए। दिपेन्द्रले नेपाली वर्ष २०७९ मा टि २० अन्तर्राष्ट्रिय क्रिकेटमा एक हजार रन बनाउने पहिलो नेपाली खेलाडी बनेका उनले एक दिवसीयमा करिअरको पहिलो शतक प्रहार गर्दा एकदिवसीय क्रिकेटमा शतक प्रहार गर्ने तेस्रो नेपाली खेलाडी बनेका थिए। गिरीले जुनियर कबड्डी च्याम्पियनसिपमा नेपालले ऐतिहासिक कास्य पदक जित्दा उत्कृष्ट प्रदर्शन गरेका थिए। सुदूरपश्चिमका तीन जना खेलाडीमध्ये नेपाललाई सेमिफाइनलसम्म पुर्याउन उनले सानदार प्रदर्शन गरेका थिए। हिमालयन गौरीशंकर डेन्टल क्लिनिक वर्ष खेलाडी महिला विधामा क्रिकेटकी विन्दु रावल, एथलेटिक्सकी राजपुरा पछाई र फुटबलकी वर्षा ओली मनोनयनमा परेकी छिन्। रावलको कप्तानीले सुदूरपश्चिम प्रदेशले प्रधानमन्त्री कप महिला क्रिकेट प्रतियोगिताको उपाधि जितेको थियो। नेपालमा भएको क्रसकन्ट्री म्याराथुनमा राजपुराले रजत पदक जितेकी थिइन्। वर्षाले नेपाललाई पहिलो पटक साफ यु १५ महिला च्याम्पियनसिपको विजेता बनाउन उत्कृष्ट प्रदर्शन गरेकी थिइन्। यसअघि चार विधाको मनोनयन सार्वजनिक गरिसकिएको छ। वर्ष प्रशिक्षकमा क्रिकेटका जगत टमाटा, कुस्तीका राजेन्द्र चन्द र भारात्तोलनका जीवन गौतम मनोनयनमा परेका छन्। वर्ष युवा खेलाडीमा भारात्तोलनका हेमन्त पाल, क्रिकेटकी अनु कडायत र क्रिकेटकै हेमन्त धामी मनोनयनमा परेका छन्। सुदूरपश्चिम आईकन पुरुष विधामा फेस्निंगका जलेन्द्र शाही, कराँतेका आनन्द कामी र फुटबलका जियारत सेख मनोनयनमा पर्दा सुदूरपश्चिम आईकन महिला विधामा कुस्तीकी मनिषा सिंह, फुटबलकी दिपा रोकाया र क्रिकेटकी कविता कुँवर मनोनयनमा परेकी छिन्। ६ विधाको मनोनयन सार्वजनिक गरेको आयोजक नेपाल खेलकुद पत्रकार मञ्च कैलालीले बाँकी दुई विधाका विजेतालाई अवार्ड कार्यक्रममै सम्मान गर्ने जनाएको छ। लाइफटाइम अचिभमेन्ट अवार्ड र स्पेशल अवार्डमा मनोनयन नहुने भएकोले कार्यक्रमकै दिन विजेताको घोषणा गरिने भएको हो।"
श्रीलंकाले ओमानलाई १० विकेटले हरायो,"काठमाडौं : श्रीलंकाले ओमानलाई दस विकेट पराजित गरेको छ। जिम्बावेमा भइरहेको आईसीसी विश्कप छनौटअन्तर्गतको खेलमा ओमानले दिएको ९९ रनको सामान्य लक्ष्य श्रीलंकाले १५ ओभरमा बिना विकेट क्षति पूरा गर्यो। श्रीलंकाका लागि डिमुथ करुनारात्नेले अविजित ६१ रन बनाए भने पाथुम निशंकाले ३७ रनमा अविजित रहे। ओमानलाई सस्तैमा समेट्न श्रीलंकाका वानिन्दु हसरंगाले ५ विकेट लिए। ७२ ओभर बलिङ गरेका उनले २ मेडन राख्दै १३ रन दिका थिए। त्यस्तै लहिरु कुमाराले ३ विकेट लिएका थिए। ओमानका लागि आयान खानले सर्वाधिक ४१ रन बनाए। त्यस्तै जतिन्द्र सिंहले २१ र फयाज बट्ट्ले १३ रन बनाउँदा बाँकीले दोहोरो रन जोड्न सकेनन्। मोहम्मद नदिम, सोइब खान, जय ओडेरा र बिलाल खान शून्यमै आउट भए।"
सप्तरी प्रिमियर लिग : बलान बिहुल सुपर किंग्स विजयी,"राजविराज : सप्तरीको राजविराजमा जारी सप्तरी प्रिमियर लिग अन्तर्गत छैठौं दिन शुक्रबार सम्पन्न दोस्रो खेलमा बलान बिहुल सुपर किंग्स विजयी भएको छ। बलान बिहुल सुपर किंग्सले राजविराज द किंगलाई ८ विकेटले पराजित गर्दै लिगको अंकतालिकामा तेस्रो स्थानमा उक्लिएको छ। राजविराजले दिएको १२५ रनको लक्ष्यलाई बलान बिहुलले १०३ ओभरमा २ विकेट मात्र गुमाएर भेटाएको छ। बलान बिहुलको ब्याटिंगमा प्लेयर अफ द म्याच घोषित हसिम अन्सारीले सर्वाधिक ५२ रन बनाए। अन्सारीले अविजित रहँदै ३१ बलमा ४ चौका र ४ छक्का प्रहार गरे। कप्तान पवन सर्राफले ३२, सोनु अन्सारीले २५ तथा रुपेश सिंहले १५ रन बनाए। हसिमले सोनुसँग ५५ रनको ओपनिंग साझेदारी गरे। दोश्रो विकेटको लागि पवनसँग हसिमले ४२ रन जोड्दै जितको आधार तयार गरे। यस अघि टस हारेर ब्याटिंग गरेको राजविराज द किंगले १९५ ओभरमा १२४ रन बनायो। उसको लागि अभिषेक कार्कीले सर्वाधिक ३७ रन बनाए भने प्रतिक श्रेष्ठले २२, तृतराज दासले १६ रन बनाए। बलान बिहुलका बलर रुपेश सिंहले ३ तथा विकास दास, रोबिन सिंह र बिष्णु मण्डलले २२ विकेट लिए। शुक्रबारसम्म ११औं खेल सकिदा लिग अंकतालिकाको पहिलो स्थानमा लगातार तीन जित हासिल गरेको बजाज खडक वारियर्स कायम रहेको छ। समान अंक भएता पनि चौंथो खेलमा तेश्रो जित पछि रुपनी राइडर्स दोश्रो स्थानमा उक्लेको छ। यस्तै चौंथो खेलमा दोश्रो जितपछि ४ अंकसहित बलान बिहुल तेश्रो स्थानमा उक्लेको छ। छिन्नमस्ता लायन्स ४ खेलमा ४ अंकका साथ चौथो स्थानमा छ। लगातार चौंथो हार बेहोरेको राजविराज द किंग अंकविहिन रहँदै पुछारमा छ। लिगको अन्तमा शिर्ष२ मा रहने टोली फाइनलमा भिंडने छन्। प्रतियोगिताअन्तर्गत शनिबार राजविराज द किंग र कञ्चनरूप राइनोज तथा रुपनी राइडर्स र बजाज खडक वारियर्सबीच प्रतिस्पर्धा हुनेछ।"
सप्तरी प्रिमियर लिग : रुपनी राइडर्सको तेस्रो जित,"राजविराज : सप्तरीको राजविराजमा जारी सप्तरी प्रिमियर लिगको पाँचौ संस्करण अन्तर्गत छैठौं दिन शुक्रबार सम्पन्न पहिलो खेलमा रुपनी राइडर्स विजयी भएको छ। छिन्नमस्ता लायन्स विरुद्ध ५ विकेटको जित दर्ता गर्ने क्रममा रुपनीले १७७ रनको लक्ष्य १९२ ओभरमा ५ विकेटको क्षतीमा भेटायो। रुपनीको ब्याटिंगमा प्लेयर अफ द म्याच घोषित रोहन बिकले ८२ रन बनाए। उनले ५२ बलमा ८ चौका र ४ छक्का प्रहार गरे। यस्तै अरनिको यादवले २७, मुकुन्द यादवले २५ तथा विकास दासले २३ रन बनाए। रोहन र विकासले ९२ रनको ओपनिंग साझेदारी गर्दै जितको आधार तयार गरे। यस अघि टस हारेर ब्याटिंग गरेको छिन्नमस्ता लायन्सले निर्धारित २० ओभरमा ७ विकेटको क्षतीमा १७६ रन बनाएको थियो। छिन्नमस्ता लायन्सका लागि ओपनर शुभ कंसाकारले प्रतियोगिताकै पहिलो शतक बनाउने क्रममा ११८ रनको योगदान दिए। कंसाकारले ५७ बलमा ८ चौका र ९ छक्का प्रहार गर्दै खेलकै सर्वाधिक ११८ रन बनाए पनि जितका लागि पर्याप्त हुन सकेन्। रुपनीका बलर मुकुन्द यादवले ३ तथा जितेन्द्र मुखियाले २ विकेट लिए। चौंथो खेलमा तेश्रो जित पछि रुपनी राइडर्स अंकतालिकाको दोश्रो स्थानमा उक्लेको छ। समान अंक भएता पनि बजाज खडक वारियर्स नेट रन रेटका आधारमा पहिलो स्थानमा छ। हार पछि छिन्नमस्ता ४ खेलमा ४ अंकका साथ तेश्रो स्थानमा छ।"
रशिला र शोभा क्वार्टरफाइनलमा,"काठमाडौं : विभागीय टोली त्रिभुवन आर्मी क्लबकी रशिला महर्जन र एपीएफकी शोभा गौचन नवौं अन्नपूर्ण कर्पोरेट ब्याडमिन्टन प्रतियोगिताको क्वार्टरफाइनलमा प्रवेश गरेका छन्। बिहीबार भएको महिला एकलको प्रिक्वार्टरफाइनल भिडन्तमा रशिलाले देवीनगर क्लबकी एन्जल लिम्बूलाई २१८, २१५ ले पराजित गरिन्। शोभाले नेपाल टेलिकमकी श्रद्धा मानन्धरलाई २१४, २१४ ले पाखा लगाइन्। अन्नपूर्ण मिडिया नेटवर्कको आयोजनामा सञ्चालित प्रतियोगिताको महिला एकलको अन्य खेलमा आर्मीकी अमिता गिरीले अर्को एपीएफकी अल्पा महर्जनलाई २१६, २१५, नेपाल पुलिस क्लबकी नीता लम्सालले आर्मीकी बिस्ना विष्टलाई २११०, २११४, कस्तुरी कलेजकी सीमा राजवंशीले एपीएफकी रीना तामाङलाई २१९, २१७ पराजित गरे। यस्तै एपीएफकी जेसिका गुरुङले आर्मीकी सेश्ना सिरपालीलाई २१७, २१८, एपीएफकी सुनैना मुखियाले पीएसबीसीकी आयुष्मा नेपाललाई २१७, २१९ र आर्मीकी अनुमाया राईले नेपाल नागरिक उड्डयन प्राधिकरणकी सुस्मिता राउतलाई २१५, २१३ ले पाखा लगाए। यसैगरी पुरुष एकलमा एपीएफका प्रिन्स दाहाल र आर्मीका प्रफुल महर्जनले प्रिक्वार्टरफाइनलमा स्थान बनाएका छन्। प्रिन्सले दीपेन्द्र साउदलाई २१८, २१८ ले हराउँदा प्रफुलले युवा तथा खेलकुद मन्त्रालयका दशरथ बुढाबाट वाकओभर पाए। पुरुष एकलका अन्य खेलमा पुलिसका विष्णु कटुवालले रिभाइभ लिजरपार्कका किरण न्यौपानेलाई २११८, २११६, एपीएफका रोशन साउदले आर्मीका कविर केसीलाई २११४, २११५, एपीएफका बिजित थापामगरले पुलिसका अविक श्रेष्ठलाई २११९, २११२ र एपीएफका चन्डिका कडायरले आर्मीका नरेन्द्र बमलाई २२२४, २११७, २११२ले पाखा लगाए। यस्तै भोजपुरका नवीन श्रेष्ठले आर्मीका पविन लिङथेपलाई २११२, १५२१, १५८, एपीएफका सुमन लिम्बूले पुलिसका पूर्णबहादुर थपालाई २१११, २१९, आर्मीका रुकेश महर्जनले एपीएफका प्रारम्भ सिंखडालाई २१२, २११०, एपीएफका क्षितिज खनालले सुखेतका अनिल मल्ललाई २१७, २११२, एपीएफका अमन महर्जनले आर्मीका सुजिन श्रेष्ठलाई २११४, २११७, पुलिसका जीवन आचार्यले कास्कीका विवेक सुवेदीलाई २१७, २१३, एपीएफका देवराज रानाले पुलिसका हिरा राईलाई २११३, २१९, कास्कीका विधान अधिकारीले आर्मीका अभय महरालाई १७२१, २११३, २११८, एपीएफका भोजबहादुर गुरुङले आर्मीका हिमाल चन्दलाई २१७, १८२१, २११७ ले हराउँदै एपीएफका सुजन थापाले पुलिसका सुनिल जोशीबाट वाकओभर पाए। यसैगरी एक्जुकेटिभ पुरुष एकलमा बीएनएम सप्लायर्सका विश्वास नेपाल, केआरएस ट्रेडिङका रामकुमार बानियाँ, एक्सोटिक्स सेभिङका अनिश तामाङ, एपेस इन्टरनेसनलका अखिल श्रेष्ठ, नेपाल टेलिकमका सुरेन्द्र कार्की, होटल गन्तव्यका इशान खड्का, उत्सव सप्लायर्सका विद्वान गुरुङ र सगरमाथा लुम्बिनी इन्सुरेन्सका गणेश रायमाझीले आआफ्नो प्रतिद्वन्द्वीलाई पछि पार्दै अन्तिम आठमा स्थान बनाए। पुरुष डबल्समा सुरोज महर्जन र नवीन श्रेष्ठको जोडीले एपीएफका क्षितिज खनाल र अमन महर्जनको जोडीलाई हराउँदै अन्तिम आठमा स्थान बनाए। यस्तै रिभाइभ लिजरपार्कका किरण न्यौपाने र अनन्त पाख्रिन, आर्मीका नरेन्द्र बम र विवेक चौधरी, आर्मीकै प्रफुल महर्जन र रुकेश महर्जन, एपीएफका प्रिन्स दाहाल र बिजित थापामगर, एपीएफकै भोजबहादुर गुरुङ र विशाल प्रधान तथा पुलिसका जीवन आचार्य र विष्णु कटुवालको जोडीले जित निकाल्दै क्वार्टरफाइनलमा स्थान बनाए। यसैगरी कर्पोरेट पुरुष डबल्समा एनआईसी एसिया बैंकका रञ्जन खड्का र गणेश पन्तको जोडीले दोहोरो जित निकाल्दै अन्तिम आठमा स्थान बनाए। पहिलो चरणको खेलमा नेपाल नागरिक उड्डयन प्राधिकरणका रमेशबहादुर कुँवर देवेन्द्रप्रसाद पाण्डेको जोडीलाई सोझो सेटमा पराजित गरेका खड्का र पन्तको जोडीले अन्तिम १६ को खेलमा बी एन्ड बी एसोसिएटका बालमुकुन्द ढुंगाना र शिवनाथ पाण्डेको जोडीलाई पराजित गर्दै अन्तिम आठमा स्थान बनाए। कर्पोरेट पुरुष डबल्सका अन्य खेलमा बुस्र्टब फिडका पंकज ज्ञवाली र गोपाल टण्डन, नेपाल टेलिकमका हरिकृष्ण शर्मा अनोजराज पौड्याल, इशा एन्ड एसिकाका नारायणप्रसाद गौतम र सनम खपाङ्गी, एभरेष्ट बैंकका सन्तोष कुमार भट्टराई र पुष्पराज उप्रेती, चौधरी ट्रेडर्सका प्रमोद चौधरी र चेतसिंह थापा तथा युनिभर्सन ट्रेनिङका हेमन्त अग्रवाल र हरिओम गुप्ताको जोडीले अन्तिम आठमा स्थान बनाए। अन्नपूर्ण मिडिया नेटवर्कको आयोजनामा त्रिपुरेश्वरस्थित राष्ट्रिय खेलकुद परिषद्को कभर्डहलमा असार ९ गतेसम्म सञ्चालन हुने प्रतियोगितामा दुई सय ५० भन्दा बढी खेलाडीको सहभागिता छ। नेपाल ब्याडमिन्टन संघको प्राविधिक सहयोगमा सञ्चालन हुने प्रतियोगितामा सात स्पर्धामा प्रतिस्पर्धा भइरहेको छ। प्रतियोगितामा करिब एक सय कर्पोरेट हाउस, तीन विभागीय टोली र सातै प्रदेशका खेलाडीको सहभागिता छ। प्रतियोगितामा एक्जुकेटिभतर्फ पुरुष एकल र एक्जुकेटिभ पुरुष डबल्समा प्रतिस्पर्धा हुनेछ। यस्तै खुलातर्फ पुरुष एकल, पुरुष डबल्स, महिला एकल, मिक्स डबल्समा प्रतिस्पर्धा हुनेछ। यस्तै कर्पोरेट डबल्समा कर्पोरेट हाउसका अध्यक्ष, महानिर्देशक, निर्देशक र प्रमुख कार्यकारी अधिकृत तहकाले प्रतिस्पर्धा गर्ने छन्। प्रतियोगितामा एक्जुकेटिभ पुरुष एकल, एक्जुकेटिभ पुरुष डबल्स र कर्पोरेट डबल्सतर्फका विजेताले एक लाख रुपैयाँ पुरस्कार पाउने छन्। उपविजेताले ५० हजार र तेस्रो स्थान हासिल गर्ने दुई खेलाडीले जनही २५ हजार रुपैयाँ पुरस्कार प्राप्त गर्ने छन्। यस्तै खुला पुरुष एकल, डबल्स, महिला एकल र मिक्स डबल्सका विजेताले ८० हजार, दोस्रो हुनेले ४० हजार र तेस्रो हुने खेलाडीले १५ हजार रुपैयाँ पाउने छन्। ग्लोबल आईएमई बैंक मुख्य प्रायोजक रहेको प्रतियोगितामा होन्डा ग्राजिया, एभरेष्ट बैंक, डीएचआई, साल्ट ट्रेडिङ कन्सर्न, सगरमाथा लुम्बिनी इन्सुरेन्स, नामी कलेज, फुडमान्डु, एभीट्रेस, एग्रो फ्रुटलगायतले प्रायोजन गरेका छन्।"
बैंकिङ प्रणालीमा लगानीयोग्य रकम टम्मै,"काठमाडौं : बैंकिङ प्रणालीमा अहिले लगानीयोग्य रकम टम्मै भरिएको छ। पछिल्लो समय प्रणालीमा आवश्यक लगानीयोग्य रकमभन्दा ४० अर्ब रुपैयाँ बढी छ। यसो हुनुको कारण भने फरकफरक छन्। सर्वसाधारणको उपभोग क्षमता अर्थात् माग घट्दा व्यावसायिक क्षेत्र थप लगानीका लागि उत्साहित हुन सकेका छैनन्। जसकारण निजी क्षेत्रबाट कर्जाको माग पनि निकै कम छ। अर्कातर्फ उच्च ब्याजदरका कारण सर्वसाधारण बैंकमा बचत बढाउन आकर्षित छन्। त्यसैले बैंकमा लगानीयोग्य रकम थुप्रिएको हो। यस कारण अहिले बैंकहरू ग्राहकलाई बोलाएरै ऋण दिन थालेका छन्। बजारमा पैसा बढी भएपछि बिहीबार नेपालको केन्द्रीय बैंक नेपाल राष्ट्र बैंकले प्रणालीबाट १० अर्ब रुपैयाँ खिचेको छ। यसका लागि केन्द्रीय बैंकले रिभर्स नामको रिपो नामको औजार प्रयोग गरेको हो। राष्ट्र बैंकले २०७९ साल माघ १२ यता पहिलोपल्ट बजारबाट तरलता प्रशोचन गरेको हो। उतिबेला ५ अर्ब रुपैयाँ खिचेको राष्ट्र बैंकले त्यसयता ४ पल्ट रिपोमार्फत बजारलाई आवश्यक ८५ अर्ब रुपैयाँ बराबरको तरलता प्रवाह गरिसकेको छ। प्रणालीमा आवश्यक रहेको बेला पैसाको आपूर्ति बढाउने केन्द्रीय बैंकले योपटक धेरै भयो भनेर फिर्ता तानेको हो। राष्ट्र बैंकले जारी गरेको यो ७ दिने अवधिको रिभर्स रिपो असार १४ गते परिपक्व हुनेछ। अर्थात् बिहीबार प्रवाह गरेको तरलता आगामी बिहीबारसम्मका लागि मात्र हो। केन्द्रीय बैंकले तरलता प्रशोचन किन गर्छ ? लगानीयोग्य रकम अभाव हुँदा सधैं केन्द्रीय बैंकले तरलता दिँदैन। बैंक तथा वित्तीय संस्थाले एकआपसबाट सापटी चलाउने गर्छन्। उनीहरूले एकआपसबाट सापटी लिने ब्याजदरलार्ई अन्तरबैंक दर भनिन्छ। बैंकिङ प्रणालीमा तरलता बढी भएपछि अहिले अन्तर बैंकदर निकै घटेको छ। पैसाको पैसा फालाफाल भएपछि बैंक तथा वित्तीय संस्थाले अर्को बैंकबाट सापटी लिनु परेको छैन। सापटीको माग नहुँदा उनीहरू ४ प्रतिशतभन्दा सस्तो दरमा अर्को संस्थालाई सापटी दिन थालेका छन्। अर्को संस्थाबाट अल्पकालीन ऋण लिएर आवश्यकता पूर्ति गर्ने भएकाले अन्तरबैंक ब्याजदरलाई अल्पकालीन ब्याजदर पनि भनिन्छ। यदि बैंकहरूसँग तरलता वा लगानीयोग्य रकम पर्याप्त छ भने अन्तरबैंक ब्याजदर कम र बढी छ भने ब्याजदर बढी हुन्छ। बजारमा अन्तरबैंक ब्याजदरमा स्थायित्व कायम गर्ने दायित्व भने नेपाल राष्ट्र बैंकको हो। केन्द्रीय बैंकले यस्तो स्थायित्व कायम गर्न ब्याजदर कोरिडोरको सहायता लिन्छ। दीर्घकालीन ब्याजदरमा स्थायित्व ल्याउन केन्द्रीय बैंकले हाल यस्तो अल्पकालीन अर्थात् अन्तर बैंक ब्याजदरलाई हाल ४ देखि ७ प्रतिशतको सीमाभित्र राख्ने भनेको छ। पछिल्लो समय अल्पकालीन ब्याजदर ४ प्रतिशतभन्दा तल ओर्लेपछि बजारमा १० अर्ब रुपैयाँ प्रशोचन गर्नुपरेको केन्द्रीय बैंकका सहायक प्रवक्ता नारायणप्रसाद पोखरेल बताउँछन्। पोखरेलका अनुसार बजारमा अधिक तरलता ४० अर्ब रुपैयाँ नाघ्दा अन्तर बैंक ब्याजदर कोरिडोरको तल्लो बिन्दुभन्दा पनि कममा झरेको छ। अन्तर बैंक ब्याजदरमा वृद्धि हुँदै जाँदा बचत तथा कर्जाको ब्याजदर बढ्दै जान्छ भने घट्दै गएमा बचत तथा कर्जाका ब्याजदरहरूसमेत घट्दै जान्छन्। ब्याजदर कम हुनु पनि अर्थतन्त्रका लागि राम्रो मानिँदैन। ब्याजदरमा हुने उतारचढावले लगानीलाई हतोत्साहित गर्छ र वित्तीय क्षेत्रको स्थायित्वमा समेत चुनौती खडा गर्छ। त्यसैले अल्पकालीन ब्याजदरको उतारचढाव नियन्त्रण गरी केन्द्रीय बैंकले ब्याजदरमा स्थायित्व प्रदान गर्छ। वर्तमान समयमा अन्तर बैंक दर ४ प्रतिशतभन्दा तल ओर्लनुको अर्थ हो, बैंकिङ प्रणालीमा आवश्यकताभन्दा अत्यधिक बढी तरलता छ। पैसा फालाफाल हुँदा बैंकहरूले एक अर्कालाई सस्तोमा ऋण दिने गरेका छन्। प्रणालीमा तरलता साधारण प्रकृतिले कम भए केन्द्रीय बैंकले रिपो नामको औजार प्रयोग गरेर पैसा पठाउँछ। यस्तै बढी भएको खण्डमा रिभर्स रिपोमार्फत तरलता प्रशोचन गर्छ (खिच्छ)। यी औजार अधिकतम ७ दिनका लागि प्रयोग गरिन्छ। विशेष परिस्थितिमा अन्य औजारको प्रयोग हुन्छ। केन्द्रीय बैंकका सहायक प्रवक्ता पोखरेल भन्छन्, बैंकिङ प्रणालीमा ४० अर्ब रुपैयाँ अधिक तरलता देखिन्छ। अन्तरबैंक ब्याजदर ४ प्रतिशतभन्दा तल झरेको छ। करिडोरलाई प्रभावकारी बनाउन र बजारमा अधिक तरलतालाई प्रशोचन गर्न राष्ट्र बैंकले १० अर्ब रुपैयाँ तानेको हो। १० अर्बको रिभर्स रिपोले बजारमा रहेको अधिकक तरलता केही घट्ने उनको भनाइ छ। रिभर्स रिपोमा बैंक तथा वित्तीय संस्थालाई निश्चित ब्याज तिर्ने गरि नेपाल राष्ट्र बैंकले तोकिएको रकम (हाललार्ई १० अर्ब) ती संस्थाबाट सापटी लिने काम गर्छ। यसले गर्दा बैंकिङ प्रणालीको तरलतामा कमी आउँछ। यसरी सापटी लिँदा नेपाल राष्ट्र बैंकले आफ्नो स्वामित्वमा भएको ट्रेजरी बिल्स तथा विकास ऋणपत्र धितोस्वरूप राख्छ र यसमा आफूले तिर्नुपर्ने ब्याज बोलकबोल प्रक्रियाबाट निर्धारण गर्छ। बोलकबोलमा सहभागी बैंक तथा वित्तीय संस्थामध्ये सबैभन्दा कम ब्याजदर बोलकबोल गर्ने संस्थालाई पहिलो प्राथमिकतामा राखी क्रमैसँग सापटी लिने काम गरिन्छ। रिभर्स रिपो खरिदका लागि मास्टर्स रिपर्चेज एग्रिमेन्ट अनिवार्य हुन्छ।"
गण्डकी प्रदेशमा नयाँ सवारी साधन खरिद नगरिने,"सरकारको आर्थिक वर्ष २०८०८१ को बजेटमा प्रदेश सरकारका पुँजीगत खर्च गर्ने क्षमता अभिवृद्धि गर्दै चालु खर्चलाई न्यूनीकरण गर्न खर्चको मापदण्ड प्रभावकारी रुपमा कार्यान्वयन गरिने उल्लेख छ । पोखरा : गण्डकी प्रदेशमा आगामी आर्थिक वर्षमा अत्यावश्यक सेवाका लागि बाहेक नयाँ सवारी साधन खरिद नगरिने भएको छ । सरकारको आर्थिक वर्ष २०८०८१ को बजेटमा प्रदेश सरकारका पुँजीगत खर्च गर्ने क्षमता अभिवृद्धि गर्दै चालु खर्चलाई न्यूनीकरण गर्न खर्चको मापदण्ड प्रभावकारी रुपमा कार्यान्वयन गरिने उल्लेख छ । वित्तीय सेवामा आम नागरिकको पहुँच अभिवृद्धि गर्न र विद्युतीय भुक्तानी प्रणालीलाई प्रोत्साहित गर्न बैंक तथा वित्तीय संस्थासँगको सहकार्यमा वित्तीय साक्षरता तथा अभिमुखीकरण कार्यक्रम सञ्चालन गर्न बजेट विनियोजन गरिएको अर्थमन्त्री जीतप्रकाश आलेले बताए। वार्षिक बजेट तर्जुमा गर्दा बजेटलाई दिगो विकास केन्द्रित, समानुपातिक समावेशी र प्राथमिकता प्राप्त केन्द्रित गर्न लैङ्गिक उत्तरदायी, दिगो विकास लक्ष्य र जलवायु अनुकूलनसम्बन्धी बजेट कोड अवलम्बन गर्ने व्यवस्था मिलाइएको छ । हाल सञ्चालनमा रहेका प्रदेश गौरवका आयोजना, बहुवर्षीय आयोजना, क्रमागत र अधुरा आयोजनाको तोकिएको बाँकी काम आगामी आवमा सम्पन्न हुने गरी बजेट विनियोजनमा प्राथमिकता दिइएको उनले बताए। सार्वजनिक प्रकृतिका सामुदायिक संस्थाका भवन प्रदेश सरकारको स्रोतबाट निर्माण गर्दा अनिवार्यरुपमा उक्त संस्थाको नाममा जग्गाको स्वामित्व वा भोगाधिकार प्राप्त भएको हुनुपर्ने व्यवस्था मिलाइएको छ । प्रदेश र स्थानीय तहका कर्मचारीलाई योजना तथा बजेट तर्जुमा सम्बन्धमा वित्तीय अनुशासन, वित्तीय हस्तान्तरण, प्रदेश मन्त्रालयगत बजेट सूचना प्रणाली, सार्वजनिक खरिद, आर्थिक अनुशासन तथा विकासलगायतका विषयमा क्षमता अभिवृद्धिसम्बन्धी तालिम कार्यक्रम सञ्चालन गर्न बजेट विनियोजन गरिएको मन्त्री आलेले बताए। प्रदेशको सन्तुलित विकासलाई प्रभावकारी बनाउन पूर्वाधार विकास कार्यक्रमका लागि ७२ करोड विनियोजन गरिएको र कार्यान्वयनका लागि आवश्यक कार्यविधि बनाई व्यवस्थित गरिने उनले बताए। रासस"
खाद्यवस्तुमा करले जनजीवन कष्टकर,"काठमाडौं : सरकारको नीतिका कारण उपभोक्ताको भान्सा महँगिएको भन्दै उपभोक्ता अधिकारकर्मी एक भएका छन्। आगामी आर्थिक वर्षको बजेट र आर्थिक विधेयक २०८० उपभोक्ताको जनजीवन कष्टकर बनाउने निष्कर्षसहित उपभोक्ता अधिकारकर्मीले तत्काल नागरिक राहतसहितको कार्यक्रम घोषणा गर्न आह्वान गरेका हुन्। उपभोक्ता अधिकारसम्बन्धी पक्षपोषण गर्दै आएका तीन प्रमुख संस्थाले संयुक्त पत्रकार सम्मेलन गर्दै उपभोक्ता हित सुरक्षाका लागि नागरिक राहत कार्यक्रम ल्याउन सरकार र विधायिका सांसदलाई अपिल गरे। उपभोक्ता हित संरक्षण मञ्च, राष्ट्रिय उपभोक्ता मञ्च र उपभोक्ता अधिकार अनुसन्धान मञ्चले १६ बुँदे सुझावसहितको माग राख्दै मूल्य नियन्त्रणको माग गरेका हुन्। नेपालमा आन्तरिक उत्पादनले अपुग हुने भएकोले भारत र तेस्रो मुलुकबाट आलु, प्याजलगायत तरकारी, फलफूल तथा खाद्यजन्य पदार्थ आयात भएर आपूर्ति व्यवस्थापन गरेको भन्दै उनीहरूले आर्थिक विधेयकले महँगी बढाएर यस्ता वस्तुहरू बजारबाट सहज रूपमा उपभोक्ताले खरिद गरी निर्वाध रूपमा उपभोग गर्न पाउने अधिकार कुण्ठित गरेको बताएका छन्। उनीहरूका अनुसार उपभोक्ताको हक तथा खाद्यसम्बन्धी हकलाई बेवास्ता गरी यस्ता दैनिक अत्यावश्यकीय वस्तुमा बजेटको इतिहासमै नलगाइएको हचुवाको भरमा भ्याटमा समावेश गरिएको छ। यसबाट आपूर्ति व्यवस्था अस्तव्यस्त भई कालोबजारी र नाफाखोरी व्यापारीको चर्को मूल्यको मारमा उपभोक्ता पर्न बाध्य भएको उपभोक्ता अधिकार अनुसन्धान मञ्चका अध्यक्ष माधव तिमल्सिनाले बताए। अत्यावश्यक वस्तुमा कर लगाउँदा आम उपभोक्ताको दैनिक चुलो महँगो पर्न गई जनजीवन कष्टकर बन्दै गएकोले तत्काल नागरिक राहतसहितको कार्यक्रम घोषणा गर्न उनको माग छ। तीन संस्थाले आयातीत तरकारी फलफूल तथा खाद्यवस्तुमा अतिरिक्त भ्याट हटाउन माग गरेका छन्। यसैगरी बजार अनुगमनको नियमनसम्बन्धी संघ प्रदेश र स्थानीय तहका संयन्त्रलाई प्रभावकारी परिचालन गर्न, वस्तु र सेवाको मूल्य तथा गुणस्तरसम्बन्धी मापदण्ड तयार पार्ने, अत्यावश्यक वस्तु र सेवाको अधिकतम मूल्य तोकी आपूर्ति व्यवस्थालाई सुनिश्चित गर्न, सबै प्रकारका बिचौलियाको अन्त्य गर्न उनीहरूको माग छ। पत्रकार सम्मेलनमार्फत चौबिसै घण्टा उपभोक्ताको गुनासो सुनुवाइ हुने गरी बजार अनुगमन प्रभावकारी बनाउन, प्रत्येक स्थानीय तहमा सुपथ मूल्यको पसल चलाउन, खाद्यान्न, औषधि, इन्धनलगायतका अत्यावश्यक वस्तुको संकटकालीन मौज्दातको विशेष व्यवस्था गर्न सरकारलाई सुझाव दिएका छन्। अदालतबाट भएका उपभोक्ता हित संरक्षणसम्बन्धीका आदेश र फैसलाहरू तत्काल कार्यान्वयनमा उनीहरूको जोड छ।"
एनआईसी एसिया लघुवित्तले दियो नक्कली ऋणीलाई साढे ४ करोड,"जाजरकोट : जाजरकोटको छेडागाड नगरपालिका५ थलह बजारको एनआईसी एसिया लघुवित्त वित्तीय संस्थाका कर्मचारीले नक्कली ऋणी खडा गरेर ठूलो रकम हिनामिना गरेको भेटिएको छ। थलह शाखाका कर्मचारीले ४ करोड ५३ लाख रुपैयाँ हिनामिना गरेको भन्दै प्रहरीमा मुद्दा परेको हो। कर्मचारीले स्थानीयको नाममा नक्कली ऋणी खडा गरी संस्थाको रकम हिनामिना गरेको पीडितले बताएका छन्। करिब २ सय ८५ नागरिकको नाममा थलह शाखाका तत्कालीन शाखा प्रमुख सुशील केसीसहित ८ कर्मचारीले रकम हिनामिना गरेको आरोप लागेको छ। केसीको नेतृत्वमा रहेको कर्मचारी टिमले नक्कली ऋणी खडादेखि ब्याज बापतको रकम हिनामिना गरेको आरोप लागेको हो। नक्कली ऋणी खडा गरेर कर्मचारीले उक्त रकम हिनामिना गरेका हुन्। लघुवित्त संस्थाको केन्द्रीय कार्यालयले लेखापरीक्षण गर्दा उक्त रहस्य खुलेको हो। ठूलो रकम हिनामिना भएको कुरा पत्ता लागेपछि एनआईसी एसिया लघुवित्त वित्तीय संस्था लिमिटेड केन्द्रीय कार्यालय बनेपा७ काभ्रेपलाञ्चोक र शाखा कार्यालय जाजरकोटले तत्कालीन शाखा प्रमुख केसीसहित ८ जनाविरुद्ध जिल्ला प्रहरी कार्यालय जाजरकोटमा मुद्दा दर्ता गराएको हो। मुद्दा परेका आठै कर्मचारी फरार रहेको प्रहरीले जनाएको छ। स्थानीय खातावालाको कागजपत्र लिएर नक्कली ऋणी खडा गरी रकम हिनामिना गरेको बारे अनुसन्धान भइरहेको जिल्ला प्रहरी कार्यालय जाजरकोटले जनाएको छ। हामी अनुसन्धानकै क्रममा छौं, अहिले नाम सार्वजनिक गर्न मिल्दैन, जिल्ला प्रहरी प्रमुख सन्तोष रोकामगरले भने। एनआईसी एसियाका सूचना अधिकृत अर्जुन श्रेष्ठले भने, संस्थाको करिब साढे चार करोड रकम हिनामिना भएपछि ८ कर्मचारीका विरुद्ध ठगी मुद्दा दर्ता गराएका छौं। यसैबीच संस्थाबाट ठगिएको भन्दै छेडागाड११ लिला बुढा क्षेत्री र जुनीचाँदे४ का दीपक खड्का प्रहरीमा पुगेका छन्।"

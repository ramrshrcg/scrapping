शीर्षक,विवरण
नेपाल एकीकरणका साहसिक व्यक्तित्व,"सानो मुलुक गोर्खाले २० वर्षीय युवराज पृथ्वीनारायण शाहको अदम्य साहस र दृढ विश्वासकै कारण विशाल नेपालमा परिणत हुने अवसर पाएको हो। ईसापूर्व ३५६ तिर सानो मुलुक मेसोडोनियाले पनि अलेक्जेन्डर महान्कै कारण विशाल आकार प्राप्त गर्ने जश पाएका हुन्। युद्धमा हार्न नजानेका अलेक्जेन्डरलाई माता ओलम्पियाले ईश्वरपुत्र मान्थिन्। घूस लिन्या र घूस दिन्या दुवै राष्ट्रका शत्रु हुन् जस्ता भनाइ उपदेश दिने पृथ्वीनारायण शाहमा पनि अनेक उपमा छन्। उनले चाहेको भए देशको नाम नेपाल नरहन सक्थ्यो, मल्लकालीन राजा यक्ष मल्लले झैं भाइछोराहरूमा बाँडचुँड गरेर आनन्दसँग रहन सक्थे तर उनको स्वभाव र आचरणमा स्वार्थ कहिल्यै कतै देखिएन। बाइसी, चौबिसीलगायत सेनवंशीय राज्यबाहेकको उपत्यकाभित्र तीन शक्तिशाली राज्य थिए। बरु, उनको गोर्खा चाहिँ सानो र कमजोर हो तैपनि उनको एकीकरण अभियान थालनीको अठोट र अदम्य साहसका अगाडि सानो हुन पाएन। विद्वान् ज्योतिषी कुलानन्द जैसी (ढकाल) युद्ध साइत दिने महान् ज्योतिषीमात्र थिएनन्, हौसला र आत्मबल जगाउने पुरुषार्थी व्यक्ति पनि थिए। गोर्खाली जनताको राजाप्रति रहेको विश्वास, असीम श्रद्धा र सहयोगकै कारण विदेश (बनारस)बाट गोपनीयतापूर्वक हातहतियार ल्याए। अनि योजनाबद्ध तवरबाट सबै बन्दोबस्त सकेर उपत्यका वरिपरिका नुवाकोट, मकवानपुर, कीर्तिपुरलगायत मुलुकसँगै उपत्यका विजय गरे। नरपतिजयचर्या टीका नामको ग्रन्थमा उल्लेख भएअनुसार यक्ष मल्ल (विक्रम सम्बत् १४८५१५३८) ले आफ्नो ५३ वर्षको शासनकालमा मिथिला, मगध र गया विजय गरेका थिए। कर्कपेट्रिकका अनुसार उत्तरमा सिकारजोङसम्म यिनको राज्य फैलिएको थियो भनिएको छ। नेपालको दक्षिणपूर्वी भेगमा नान्यदेवले खडा गरेको सिम्रौनगढ राज्यमा वर्तमान भारतका केही भाग पर्थे। त्यस्तै पश्चिमी भेगमा नागराजले खडा गरेको शक्तिशाली सिञ्जा राज्यमा पनि कुनै बेला वर्तमान चीनको स्वशासित क्षेत्र तिब्बतको मानसरोवर प्रदेश र वर्तमान भारतको उत्तराञ्चल राज्यअन्तर्गतका कुमाउँगढवाललाई आफ्नो सरहदभित्र पारेका थिए। तर, कालान्तरमा यी राज्य क्रमशः टुक्रिँदै गए। विक्रम सम्बत्को १८औं शताब्दीमा आइपुग्दा यस भेगमा ५२ भन्दा धेरै ससाना राज्य भए। जसअन्तर्गत बाइसेचौबिसे, काठमाडौं, भक्तपुर, पाटन, मकवानपुर, चौदण्डी र विजयपुर (सेनराज्य) आदि पर्थे। नेपालको इतिहासका शीर्षस्थ पुरुष पृथ्वीनारायण शाहले १८३१ माघेसंक्रान्तिका दिन ५२ वर्षको उमेरमा नुवाकोट जिल्लाको देवीघाटमा देहत्याग गरे। त्यसपछि पनि नेपाल एकीकरण अभियान बुहारी रानी राजेन्द्रलक्ष्मी र छोरा बहादुर शाहलगायतले अगाडि बढाइरहे। अंग्रेजको साम्राज्यवादी नीतिबाट जोगिन नवाव मिरकासिमले उत्तर सुरक्षित स्थल मानेर भगौडा मकवानपुरे राजा दिग्बन्धन सेनको अनुरोधअनुसार २० जनवरी १७६३ जनवरीमा गुरगिन खाँको नेतृत्वमा तीन हजारको फौज पठायो। साँझपख उकालो चढ्दै गर्दा फत्रक्क गलेको अवस्था थियो। तर अचानक गोर्खाली फौजको चारैतिरबाट भएको ढुंगामुढाको आक्रमणले मुसलमानी फौजको भागाभाग भयो। १७ सय जति मारिए। दुईवटा तोप, पाँच सय बन्दुक र सानाठूला हतियारले गोर्खालीको एकीकरण अभियानलाई सहयोग पुर्यायो। गोर्खालीले वरिपरि गरेको विजयबाट तर्सिएर कान्तिपुरका राजा जयप्रकाश मल्लले अंग्रेजसँग गरेको सहयोगको याचनाअनुसार टिप्राको लडाइँका विजयी वीरयोद्धा कप्तान किनलकको नेतृत्वमा २४ सय हिन्दुस्तानी र अंग्रेज अफिसरसहितको फौज पठायो। फौज सिन्धुलीगढीमा आइपुगेको खबर पाएपछि पृथ्वीनारायणले वीरभद्र उपाध्याय र सिकारी वंशु गुरुङको नेतृत्वमा पाँच सय जतिको गोर्खाली फौज सिन्धुलीतर्प पठाए। बाटोमा गोर्खाली सेना नदेखेर हामीसँग भिड्न गोर्खाली डराए भन्दै अंग्रेज फौज सिन्धुलीगढीको पौवागढीतर्फ लागे। त्यहाँको उकालोमा पसिना पुछ्दै गर्दा गोर्खालीको सिस्नो र अरिंगालो गोलोको खनियो। अप्रत्याशित आक्रमणबाट अत्तालिएर भाग्दा १६ सय जति अंग्रेज फौज मरे। जसमा गोर्खाली फौजले तीन सय बन्दुक हात पारे। यो विजयले गोर्खालीको मनोबल अझ बढ्यो। मध्यरातमा आनन्दसँग इन्द्रजात्रा मनाइरहेका बेला गोर्खाली फौजले कान्तिपुरमा तीन तिरबाट आक्रमण गर्यो। नरदेवीतर्फको फौजको नेतृत्व पृथ्वीनारायण आफैंले गरेका थिए। युद्धमा जयप्रकाश मल्ललाई भाग्ने मौका दिन दक्षिणतर्फको ढोकामा फौज राखिएन। त्यो थाहा पाएर सामान्य झडपमै तीन सय जति नगरकोटे फौज लिएर जयप्रकाश मल्ल भागे र पाटन पुगे। यसरी १८२५ कात्तिक १३ गते आइतबार इन्द्रजात्राको राति दरबार घेरेको चार घण्टामै पृथ्वीनारायण शाह हनुमानढोकास्थित न्हुछे दरबार अगाडिको डबलीमा पुगे। यसरी कान्तिपुरको राजसिंहासनमा बसेर इन्द्रजात्रासहित मानिआएका सबै रीतिथिति सञ्चालनमा निरन्तरता दिए। यसकारण कान्तिपुरवासीबाट भरपूर सहयोग पाए। यता पाटनको राजनीति अत्यन्त दूषित थियो। त्यसैले असुरक्षित हुने खतरा मनन् गरी दुवै राजा त्यहाँबाट भक्तपुरको शरणमा पुगे। जहाँ बिनारक्तपात ११ दिनपछि वा असोज २४ गते पाटनको दरबार पनि पृथ्वीनारायण शाहको कब्जामा आयो। भक्तपुरे राजा रणजित मल्ल पृथ्वीनारायणका मितबुवा भएकाले दुवै राजालाई फिर्ता पठाइदिन केही समय अनुरोध गरे। तर उनीहरू युद्ध तयारीमा जुटेको बुझेपछि पाटन विजयको झन्डै एक वर्षपछि शूरप्रताप शाह, वंशराज पाँडे र केहरसिंह बस्नेतको नेतृत्वमा १५ सय गोर्खाली फौजले भक्तपुर आक्रमण गर्यो। जयप्रकाश मल्लको दाहिने खुट्टामा गोली लाग्नाले भर्याङबाट झरे। तीन दिनको युद्धमा भक्तपुरका अनेकौं घर जलेर धेरै क्षति भइसकेको र युद्ध जित्ने सम्भावना पनि नरहेकाले आहत भए रणजित मल्ल। उनले दरबारको झ्यालबाट आफ्नो पगरी देखाएर आत्मसमर्पण प्रष्ट्याए। यसरी कान्तिपुर, ललितपुर र भक्तपुरसहित तीनै राज्यको विजयले उपत्यका एक सूत्रमा बाँधियो। एक देशबाट अर्काे देशमा जान नपाएका नियन्त्रित र बन्धनका जनता खुल्लमखुल्ला सबैतिर आवतजावत गर्न पाउँदा खुसीयालीको सीमा रहेन। शाहकालको एकीकरण अभियानमा नेपालको पहिलो र महत्त्वपूर्ण विजय सम्पन्न भयो। मुलुकको विकास र निर्माणमा एकैजनाको अग्रता र शत्प्रयासले व्यापक परिवर्तन आउन सक्छ भन्ने विभिन्न व्यक्तिले पुष्टि गरेका छन्। जर्ज वासिङ्टनको प्रयासले अमेरिका, नेपोलियन बोनापार्टको अदम्य साहसले फ्रान्स, नेल्सन मण्डेलाको अथक प्रयासले दक्षिण अफ्रिका विश्व व्यापारको गन्तव्य बन्यो। विष्मार्कले जर्मन, गैरी वाल्डीले इटली र लिक्वान युको २० वर्षकै प्रयासले सिंगापुर बन्यो। महान् दृष्टि भएका व्यक्तिले मुलुक बनाउँछन् तर स्वार्थी मनोवृत्ति हुनेहरूलाई जति पटक जिताए पनि जनता रुवाई रहन्छन्। नेपाल एकीकरणका श्रद्धेय व्यक्तित्व, राष्ट्रिय एकताका प्रतीक, राष्ट्रनिर्माता पृथ्वीनारायण शाहको पुस २७ गतेको जन्मजयन्तीका अवसरमा उहाँप्रति सच्चा श्रद्धाञ्जलि !"
संवैधानिक कमजोरीको पराकाष्ठा,"मुलुकमा अन्याय, अत्याचार, बेथिति र भ्रष्टाचार फस्टाउने विभिन्न कारणमध्ये संवैधानिक कमजोरी मुख्य हो। जसका कारण मुलुकमा तमाम विकृति, विसंगति र बेथिति बढेका छन्। योजनाबद्ध ढंगले उनीहरूले रजाइँ गरिरहेका छन्। अनि उल्टै संवैधानिक संरक्षण पाइरहेका छन्। जसको निराकरण आजको आवश्यकता हो। तर, शासकहरूको ध्यान यसतर्फ पिटिक्कै छैन। उनीहरू त झन् धमिलो पानीमा माछा मारिरहेका छन्। एकातिर संविधानले यस्ता विकृति र विसंगतिलाई अपराध ठान्छ भने अर्कोतिर त्यही अपराधी उम्किने खालको संवैधानिक व्यवस्था छ। परिणाम अपराधीले सजाय पाउनुभन्दा पुरस्कृत भइरहेका छन् भने पीडितलाई झन् पीडा थपिने काम भइरहेको छ। लोकतान्त्रिक परिपाटीमा यो समस्या विकराल देखिनुलाई कसरी स्वीकार्ने ? प्रश्न तेर्सिएको छ। अहिलेसम्म एकजना सर्वसाधारण नागरिकले सही तरिकाले न्याय पाएको इतिहास छैन। हरेकजसो न्याय विवादमै देखिन्छ। पैसा र पहुँच हुनेहरूले नै न्याय पाइरहेका छन्। कोरोना महामारीको समयमा हत्या भएका करिब ६० दलित गरिब परिवारले अहिलेसम्म न्याय पाएका छैनन्। हत्या गरिएका धनुषाका शम्भु सदा, रौतहटका विजय राम र निरञ्जन राम, सप्तरीको त्रिभुवन राम र शुकदेव खंग, सिरहाका रोशन राम, पर्साकी अंगिरा पासी, विराटनगरका राजेश सदालगायत परिवारले अहिलेसम्म न्याय पाएका छैनन्। न्यायालय चहार्दै पीडित परिवार थाकिसकेको अवस्था छ भने कमजोर कानुनको बाटो भएर पक्राउ परेका दोषीहरू धरौटीमा रिहा भएका छन्। यसले देशको संविधान निकै कमजोर छ भन्ने पुष्टि हुन्छ। कति भने राज्यको बन्दुकधारी प्रहरी पीडकहरूकै पक्षमा देखिन्छन्। होइन भने ललितपुरको बालकुमारीमा रोजगार माग्दा अनाहकमा वीरेन्द्र शाह र सुरज रावतहरू किन मारिन्छन् त ? अनि किन गोली हानिन्छ बेथितिको विरोधमा उर्लिएको आन्दोलन हेर्न पुग्दा सर्लाहीको बरहथवामा जयशंकर साहहरू ? निकै लामो दबाबपछि जाजरकोटको नवराज विकको परिवारले न्याय पाए। तर पनि यस अगाडिको प्रक्रियामा संवैधानिक कमजोरीकै कारण जिल्ला र उच्च अर्थात् खुला रहेको सर्वाेच्चको बाटो प्रयोग गरेर दोषी उम्किन सक्ने सम्भावना उत्तिकै छ। दोस्रो, राजनीतिक पहुँच भएकाहरूको हकमा आममाफीको बाटो पनि प्रयोग गरिन्छ। यसरी गरिब र कमजोर नागरिक पाइलैपिच्छे आफ्नो न्यायका लागि जीवनभरि खबरदारी गरिरहन पनि त सक्दैनन्। जसकारण पहुँचबाला वर्ग अपराध गरेर पनि उनीहरू कानुनको कमजोर बाटो समातेर जीवनभर समाजमा शिर ठाडै बनाइरहन्छन्। त्यसैले संविधानमा रहेका हरेक कमी, कमजोरीको संशोधन नगरी अब हुँदै हुन्न। यही हालतमा त कुनै पनि विषयको पूर्ण समाधान राज्यले दिन सक्दैन। सत्ताधारी तथा शक्तिशाली वर्गकै हालिमुहाली रहने हुन्छ। संविधानले अनुकूलता कम र अन्य देशले गरिरहेको संवैधानिक अभ्यासले बढी समावेश पाएको हुँदा यी तमामखाले समस्या देखिरहेका छन्। तर, हामी यसलाई हाम्रो अनुकूलताको संविधान भनिरहेका छौं। संसारको सर्वोत्कृष्ट संविधान भनेर गर्व गरिरहेका छौं। आजसम्म देशमा कस्तो खालको संविधान निर्माण हुँदै आएको छ ? र, पटकपटक संशोधन हुँदै आएको छ ? २००७ सालदेखि यसको भुक्तभोगी हामी सर्वसाधारण नै हौं, शासकहरू होइनन्। संवैधानिक कमजोरीकै कारण गलतले प्रश्रय पाउने र सत्यले पराजय भोग्नुपर्ने विवशता छ। बिचौलिया र दलाल वर्गबाट मात्र शासकलाई फाइदा छ। त्यसैले संविधान र ऐन कानुन बन्दा पनि उनीहरूकै अनुकूल हुनेगरी बन्दै आएको पाइन्छ। प्रहरी प्रशासनदेखि न्यायालयको वरपर हेर्ने हो भने एउटा पनि सर्वसाधारण देख्नु हुन्न। एउटा सामान्य काम पनि बिचौलिया बिना हुँदैन। हरेक दिन हजारौं सर्वसाधारण नागरिक विभिन्न कारणले बिचौलियाको दैलो कुर्न बाध्य बनाइएका छन्। राज्यले नागरिकलाई सीधै पहुँच हुने गरी कुनै पनि व्यवस्थापन नगर्नुले यो सबै समस्या देखिएको हो। राज्य र शासकहरू आफ्नै नागरिक चिन्दैनन्। चिन्छन् त केवल दलाल र बिचौलिया। सर्वसाधारणको चित्त बुझाउने ठाउँ कहाँ छ ? यिनै कारण सर्वसाधारण आजित छन्। खासमा राज्यसँग सर्वसाधारण नागरिकले खासै केही मागेको देखिँदैन। आफ्नै कुरा न मागिरहेका छन्। जसरी नागरिकले राज्यप्रतिको कर्तव्य निर्वाह गर्छन् ठीक त्यसरी राज्यको दायित्व पनि हुन्छ नागरिकका आधारभूत आवश्यकता पूरा गर्ने। जुन देखिँदैन। सर्वसाधारण नागरिक पाइलैपिच्छे कर र महँगी भोग्न अभिशप्त छन्। उनीहरूकै पसिनामा देश चलेको छ। दलाल र बिचौलिया वर्गले धानेको छैन। दलालहरूले पाल्ने भनेको शासकलाई नै हो, देश र नागरिकलाई होइन। यी सबै कुरा बुझेरै शासकहरूले नागरिक मारिरहेका छन्। आजसम्म बहुसंख्यक नागरिकले आफू होमिएका आन्दोलनबाट केही आशा गरेको देखिन्छ। तर आन्दोलनताका गरेका वाचा कसैले पनि पूरा गर्न सकेका छैनन्। नेतृत्व सम्हाल्ने सबैले सर्वसाधारणमाथि धोका र गद्दारी गरेका छन्। यतिसम्म कि उनीहरू फरक राजनीतिक दलका रूपमा भएर पनि देश लुट्न र जनता मार्न एक छन्। आजसम्म जति पनि आन्दोलन र विद्रोह भए सबैमा ठूला राजनीतिक दलकै सहभागिता छ। शान्ति सम्झौता टुंग्याउँदा पनि उनीहरू मिलेरै टुंग्याएका छन्। संविधान निर्माण गर्दा पनि स्वार्थ पूरा हुनेगरी नै बनाएका छन्, जनताको हित हुनेगरी होइन। होइन भने २००७ सालदेखि अहिलेसम्म झन्डै ७५ वर्षको राजनीतिक अभ्यासको इतिहासमा जनताका आधारभूत आवश्यकता गाँस, बास, कपास, स्वास्थ्य, शिक्षा, सुरक्षा र रोजगारको ग्यारेन्टी भइसकेको हुने थियो। दुर्भाग्य, एउटा पनि अंश पूरा हुन सकेन। जसले देश र नागरिक लुटिरहेका छन् तिनको विपक्ष र नागरिकको पक्षमा बोलिदिने कोही भएन। सम्पन्न र पहुँचवालाकै पाउमुनि लुक्न बाध्य छन् सर्वसाधारण नागरिक। नयाँ र पुराना शासकहरू मिलेर नागरिकको जीवनमाथि ठूलो कुठाराघात गरेको छ। र, उनीहरू जनताको जीवनबाट कट्दै आएका छन्। २०७२ को नयाँ संविधानमा जनताले धेरै ठूलो अपेक्षा गरेका थिए। यहीनिर पटकपटक उठ्ने कुरा हो व्यवस्था बदलियो तर अवस्था जस्ताको त्यस्तै छ। नागरिक र शासकबीचमा यहीनेर ठूलो खाडल छ। यो खाडल पुर्ने हैसियत आजसम्म कुनै पनि दलको देखिएन। के नेपालका राजनीतिक दलहरू यति साह्रै कमजोर भएका हुन् त ?"
बैंक र ढुकुटीमा थुप्रियो पैसा,"काठमाडौं : कुनै समय विदेशी मुद्रा सञ्चितिमा दबाब परेको भन्दै आयातमा कडाइ गरिएको थियो। अहिले मुलुकको ढुकुटीमा राम्रै पैसा थुप्रिएको छ। रेमिट्यान्समा सुधार, आयातीत वस्तुमार्फत बाहिरिने विदेशी मुद्रामा कडाइलगायतले बाह्य क्षेत्र सुध्रिँदा विदेशी विनिमय सञ्चितिमा वृद्धि भएको छ। नेपाल राष्ट्र बैंंकले बिहीबार सार्वजनिक गरेको आर्थिक वर्ष २०८००८१ को पाँच महिनाको देशको वर्तमान आर्थिक तथा वित्तीय स्थिति प्रतिवेदनले कुल विदेशी विनिमय सञ्चिति १४८ प्रतिशतले वृद्धि भई मंसिर मसान्तमा १७ खर्ब ६७ अर्ब ४ करोड रुपैयाँ पुगेको छ। गत असारको तुलनामा पाँच महिनाको अन्तरमा ढुकुटीमा सञ्चिति २ खर्ब २७ अर्ब ६८ करोड रुपैयाँले थपिएको छ। गत असारसम्ममा १५ खर्ब ३९ अर्ब ३६ करोड रुपैयाँबराबर थियो। अमेरिकी डलरमा यस्तो सञ्चिति २०८० असार मसान्तमा ११ अर्ब ७१ करोड रहेकोमा मंसिरमा १३६ प्रतिशतले वृद्धि भई १३ अर्ब ३१ करोड पुगेको छ। कुल विदेशी विनिमय सञ्चितिमध्ये राष्ट्र बैंकमा १५ खर्ब ५६ अर्ब २५ करोड र बैंक तथा वित्तीय संस्था (नेपाल राष्ट्र बैंकबाहेक) सँग २ खर्ब १० अर्ब ७९ करोड रुपैयाँ कायम छ। यसर्थ, आर्थिक वर्ष २०८००८१ को पाँच महिनाको आयातलाई आधार मान्दा बैंकिङ क्षेत्रसँग रहेको विदेशी विनिमय सञ्चिति १४१ महिनाको वस्तु आयात र ११८ महिनाको वस्तु तथा सेवा आयात धान्न पर्याप्त छ। यता विप्रेषणमा उल्लेखनीय सुधार भएको छ। यस अवधिमा विप्रेषण आप्रवाह २७६ प्रतिशतले वृद्धि भई ६ खर्ब १३ अर्ब २५ करोड रुपैयाँ पुगेको छ। अमेरिकी डलरमा विप्रेषण आप्रवाह २४५ प्रतिशतले वृद्धि भई ४ अर्ब ६२ करोड पुगेको छ। देशबाट बाहिरिने विदेशी मुद्राभन्दा भित्रिने अधिक हुँदा शोधनान्तर स्थिति बचतमा छ। यस अवधिमा शोधनान्तर २ खर्ब १० अर्ब ५९ करोड रुपैयाँले बचतमा छ। यस्तै, चालू खाता पनि १ खर्ब ४० अर्ब २३ करोड रुपैयाँले बचतमा छ। अघिल्लो वर्षको सोही अवधिमा चालू खाता ४१ अर्ब २१ करोड रुपैयाँले घाटामा रहेको थियो। यसरी बाह्य क्षेत्र सुधार भए पनि आन्तरिक क्षेत्र भने अपेक्षाअनुसार हुन सकेको छैन। यद्यपि महँगी भने तथ्यांकमा केही कमी आएको देखिन्छ। केन्द्रीय बैंकको तथ्यांकलाई विश्लेषण गर्दा मुद्रास्फीति २६ महिनाकै न्यून स्तरमा देखिन्छ। २०८० मंसिर महिनामा वार्षिक बिन्दुगत उपभोक्ता मुद्रास्फीति ४९५ प्रतिशत छ। अघिल्लो वर्षको सोही महिनामा यस्तो मुद्रास्फीति ७३८ प्रतिशत रहेको थियो। समीक्षा महिनामा खाद्य तथा पेयपदार्थ समूहको मुद्रास्फीति ५१० प्रतिशत र गैरखाद्य तथा सेवासमूहको मुद्रास्फीति ४८४ प्रतिशत रहेको छ। २०८० मंसिर महिनामा अघिल्लो वर्षको सोही महिनाको तुलनामा घिउ तथा तेल, तरकारी र मासु तथा माछा उपसमूहमा रहेका वस्तुहरूको मूल्यमा कमी आएको, नेपाल आयल निगमले पेट्रोलियम पदार्थको मूल्य दुई पटक घटाएको तथा २०८० कात्तिक महिनाको तुलनामा मंसिर महिनामा तरकारी, फलपूल, मरमसला, चिनीजस्ता वस्तुहरूको मूल्यमा कमी आएकोले मुद्रास्फीतिमा कम चाप पर्न गएको राष्ट्र बैंकले बताएको छ। अर्थतन्त्र सुधार्न पुँजीगत खर्च बढाउन जरुरी विदेशी मुद्रा सञ्चितिको आकार बढ्दा मुलुकको ढुकुटी ठूलो देखिए पनि सरकारले पुँजीगत खर्च नबढाएसम्म मुलुकको आन्तरिक समस्या समाधान नहुने अर्थविद्हरू बताउँछन्। यसैक्रममा बाह्य क्षेत्र सुधार भए पनि अहिलेको आन्तरिक समस्या समाधान गर्न सरकारले पुँजीगत खर्च र सरकारी खर्च वृद्धि गर्न जरुरी भएको अर्थविद् डा रामेश्वर खनाल बताउँछन्। उनका अनुसार सरकारले खर्च गर्ने लक्ष्यअनुसार समयमा गर्न नसक्नु अहिलेको समस्या हो। सरकारी कोषमा भएको पैसा यस्तो बेलामा खर्च गर्न जरुरी भएको बताउँछन्। नेपाल सरकार, अर्थ मन्त्रालय, महालेखा नियन्त्रक कार्यालयका अनुसार आर्थिक वर्ष २०८००८१ को पाँच महिनामा नेपाल सरकारको कुल खर्च ४ खर्ब ५३ अर्ब रुपैयाँ भएको छ। सरकारी खर्च गत आर्थिक वर्षको पहिलो पाँच महिनामा १२४ प्रतिशतले वृद्घि भएको छ। यस्तै, चालू खर्च ३ सय ६० अर्ब, पँुजीगत खर्च ३६ अर्ब ६ करोड र वित्तीय व्यवस्था खर्च ५६ अर्ब ९४ करोड रुपैयाँ रहेको छ। यस्तै, पछिल्लो समय बैंक तथा वित्तीय संस्थामा लगानीयोग्य पुँजी अधिक छ। तर नयाँ कर्जा गएको छैन। बैंकहरूलाई पुरानो ऋणको साँवा, ब्याज उठाउन अर्थात् रिकभरी गर्न हम्मेहम्मे परेको छ। यस्तो अवस्थामा बैंकरहरूले पनि थप कर्जा दिन चाहेका छैनन् भने व्यवसायीहरू पनि लिन सक्ने अवस्थामा छैनन्। बैंकहरूमा ठूला घरानाले लगेको पुराना ऋण समयमा नतिरेपछि अर्थतन्त्रलाई मात्रै दोष दिने काम भएको अर्थविद् खनाल टिप्पणी गर्छन्। अहिले ब्याजदर कम गर्नु र कर्जा बढाउनु समस्याको समाधान होइन। प्रवाह भएका पुराना कर्जा उठ्नुपर्छ, बैंक तथा वित्तीय संस्थाको वासलात असल अवस्थामा राख्नुपर्छ, उनले भने।"
लिखित पत्र नआएसम्म उद्योगमा लाइन जोड्दैनौं,"काठमाडौं : नेपाल विद्युत् प्राधिकरणले मन्त्रिपरिषद्को लिखित निर्णय नआएसम्म उद्योगमा विद्युत्को लाइन जडान नगर्ने भएको छ। डेडिकेटेड र ट्रंकलाइनको बक्यौता नतिरेको भन्दै प्राधिकरणले २३ उद्योगको लाइन काटेको थियो। मन्त्रिपरिषद्को मंगलबारको बैठकले लाइन काटिएका उद्योगमा तत्काल लाइन जोड्न प्राधिकरणलाई निर्देशन दिएको थियो। मन्त्रिपरिषद्को पत्र नआइसकेका कारण लाइन नजोडिएको प्राधिकरणले स्पष्ट गरेको छ। सरकारले निर्णय गरे पनि लिखित पत्र आएको छैन, प्राधिकरणका उपकार्यकारी निर्देशक मनोज सिलवालले बिहीबार राष्ट्रियसभाको राष्ट्रिय सरोकार तथा समन्वय समितिको बैठकमा भने, त्यसैकारण बिजुली जोड्ने काम नभएको हो। ऊर्जामन्त्री शक्ति बस्नेतले मन्त्रिपरिषद्को निर्णय आइपुगेपछि ऊर्जा मन्त्रालयले प्राधिकरणलाई पत्राचार गर्ने जनाए। मन्त्रिपरिषद्को निर्णय आइपुगेपछि उद्योगको लाइन जडान हुन्छ, मन्त्री बस्नेतले भने। २०७६ सालमा मुलुकलाई १८ घण्टा लोडसेडिङमा राखेर प्राधिकरणले उद्योग र कलकारखानालाई बिजुली दिएको थियो। त्यही बेलाको बक्यौता २२ अर्ब रुपैयाँ पुगिसकेको छ। तर, उद्योगीहरू भने आफूले प्रयोग नगरेको बेलाको पनि बिल पठाएको भन्दै नतिर्ने अडान राखेका थिए। प्रधानमन्त्री पुष्पकमल दाहाल प्रचण्डले डेडिकेटेड र ट्रंकलाइनको बक्यौता नतिर्ने उद्योगको लाइन काट्न प्राधिकरणलाई निर्देशन दिएका थिए। प्रधानमन्त्रीको निर्देशनपछि प्राधिकरणले धमाधम उद्योगको लाइन काटेको थियो। तर मन्त्रिपरिषद्ले नै लाइन नकाट्न र काटेका लाइन जोडन् निर्देशन दिएपछि प्राधिकरण आफ्नो अडानबाट पछि हटेको हो। (प्रशिक्षार्थी)"
पर्यटन ऐन संशोधनको अन्तिम चरणमा,"काठमाडौं : पर्यटन ऐन, २०३५ व्यापक संशोधन गरिने भएको छ। संस्कृति पर्यटन तथा नागरिक उड्डयन मन्त्रालयले ऐन संशोधनका लागि तयार पारेको मस्यौदामाथि बुधबार सातै प्रदेशका पर्यटनमन्त्री र सचिवहरूसँग छलफल चलाइएको थियो। करिब पाँच घण्टा लामो छलफलमा संघ, प्रदेश र स्थानीय तहबीचको समन्वयका बारेमा समेत छलफल गरिएको छ। यससँगै अधिकांश विश्व सम्पदा सूचीमा सूचीकृतबाहेक सबै क्षेत्र विकास कोष र समितिलाई प्रदेशमा पठाउनेबारे पनि छलफल चलाइएको छ। संस्कृति पर्यटन तथा नागरिक उड्डयनमन्त्री सुदन किरातीले व्यवस्था परिवर्तन भए पनि ऐन र कानुन पुरानो भएका कारण अपेक्षित नतिजा निकाल्न असहज भएको बताएका छन्। मन्त्री किरातीले भने, लोकतान्त्रिक संघीय गणतन्त्रलाई संस्थागत गर्न जरा भुइँ तहसम्म हाल्नका अन्तर्राष्ट्रिय कूटनीतिक महत्त्व राख्ने बाहेकका अधिकांश क्षेत्रअधिकार प्रदेशमा हस्तान्तरण गर्नुपर्छ। ऐन संशोधनका लागि यसपछि निजी क्षेत्र र सरोकारवालासँगसमेत छलफल गरिने मन्त्री किरातीले बताए। यसअघि खुल्ला रूपमा लिखित सुझावसमेत विभिन्न सरोकारवालासँग मागिएको थियो। पुराना ऐन बाधक बन्दा सम्भावना रहेर पनि पर्यटन क्षेत्रमा भने जस्तो प्रगति नभएको निजी क्षेत्रको बुझाइ छ।"
कर्णालीमा कृषि अनुदानको चरम दुरुपयोग,"वीरेन्द्रनगरकालीकोट : दुरुपयोग १ जाजरकोटको भेरी नगरपालिका१३ कुदुमा निर्माण भएको जैविक मल तथा जैविक विषादी उत्पादन उद्योग अलपत्र छ। प्रदेश सरकारको ५० लाख अनुदानमा कर्णाली बायोइनर्जी एन्ड अर्गानिक फर्टिलाइजर प्रालिको ५० लाख रुपैयाँ लगानीमा उक्त उद्योग स्थापना गरिएको थियो। भेरी नगरपालिकाले स्टमेटअनुसारको काम नभएको भन्दै कुल ५० लाख बजेटमा ४२ लाख रुपैयाँ मात्र भुक्तानी दिएको छ। उद्योग स्थापना भए पनि जैवीक मल तथा विषादी भने अझैं उत्पादन गर्न थालिएको छैन। आर्थिक वर्ष २०७७७८ मा कर्णाली प्रदेशले उक्त उद्योगलाई बजेट निकाशा दिएको थियो। बनेको संरचना जीर्ण बन्दै गएको छ। दुरुपयोग २ सल्यानमा सरकारी अनुदान पाएका कृषि फार्मले अनुदानको रकमबाट किनेका भैंसी बिक्री गरे। आर्थिक वर्ष २०७८७९ मा पशु अस्पताल तथा पशु सेवा कार्यालयबाट अनुदान पाएका शारदा नगरपालिका५ मा रहेको छहरेखोला कृषि कम्पनी र सिद्धकुमाख गाउँपालिका१ बाँझकाँडामा रहेको बस्नेत भैंसी फार्मले अनुदानको रकमबाट खरिद गरिएका भैंसी बिक्री गरेको थियो। पशु अस्पताल तथा पशुसेवा कार्यालयले भैंसीपालनका लागि भनेर रातामाटा छहरेखोला कृषि कम्पनी प्रालिलाई २० लाख रुपैयाँ अनुदान दियो। त्यतिबेला गोठ बनाएर ४७ वटा भैंसी पालन गरिएको थियो। तर, अहिले गोठ रित्तै छ। दुरुपयोग ३ कालीकोटको सान्नीत्रिवेणी गाउँपालिका४ सान्नीघाटस्थित माछापोखरीको नाममा आएको अनुदान दुरुपयोग भएको छ। आर्थिक वर्ष २०७५७६ मा सुनौलो कृषि सहकारी संस्थासँग १ करोड ३० लाख सम्झौता भयो। प्रदेश सरकारबाट प्राप्त अनुदान प्राप्त १ करोड र ३० लाख सहकारीको तर्फबाट गरी जम्मा १ करोड ३० लाख बजेट थियो। प्रदेश सरकारको बजेट जिल्लामा रहेको पशुसेवा अस्पतालबाट कार्यान्वयन भयो। माछा पोखरी निर्माणका क्रममा रहेकै बेला पशु सेवा अस्पतालले ८१ लाख रुपैयाँ भुक्तानी पनि दियो। तर, माछा पोखरी निर्माणको क्रममै बाढीले बगाएपछि योजना अलपत्र परेको छ। अहिले उक्त ठाउँमा पोखरी छ माछा छैन। दुरुपयोग ४ कालीकोटको पँचालझरना गाउँपालिकामा रहेको प्रभात पँचालझरना बहुउद्देय सहकारी संस्थाले आर्थिक वर्ष ०७५७६ मा बाख्रापालनका लागि १ करोड लियो। उक्त बजेट प्रदेश सरकारको कृषि तथा सहकारी मन्त्रालयको थियो। उक्त सहकारी संस्थाका अध्यक्ष प्रभुजन संज्याल नेकपा माओबादी केन्द्रका प्रदेश कमिटी सखस्य हुन्। उनी हाल पचालझरना६ का वडा अध्यक्ष एवं गाउँपालिका प्रवक्ता छन्। उनकै नेतृत्वको सहकारीले प्रदेश सरकारबाट लिएको १ करोड गाउँमा बाख्रापालनमा खर्च त भयो। तर, अहिले गाउँमा न बाख्रा छन्। न बाख्राका खोर नै। दुरुपयोग ५ जिल्लाको राष्कोट नगरपालिकामा आर्थिक वर्ष ०७६०७७ मा हाईटेक नर्सरी स्थापनाका लागि प्रदेश सरकारबाट १ करोड बजेट आयो। उक्त बजेट जिल्ला कृषि विकास कार्यालयले शिमनाथ कृषि सहकारी संस्थाले सम्झौता गरी काम थाल्यो। जसमा सामान्य फिल्डको माटो पन्छाएर ६५ लाख रुपैयाँ भुक्तानी भयो। तर, नर्सरी बनेन्। अहिले उक्त नर्सरी बनाउने ठाउँमा झारपात उम्रिएको छ। नर्सरी स्थापना गर्ने भनेर सम्झौता गर्ने सिमनाथ कृषि सहकारी संस्थाका अध्यक्ष कमल शाही इन्जिनियर र कोषाध्यक्ष तत्कालीन मुख्यमन्त्री तथा मन्त्रिपरिषद् कार्यालयका कर्मचारी सुरेन्द्र शाही हुन्। कर्मचारीकै नेतृत्वको सहकारीले जिम्मा लिएको काम अहिले अलपत्र छ। दुरुपयोग ६ कालीकोटको शुभकालिका गाउँपालिकामा व्यावसायिक कृषि प्रवद्र्धन गर्ने उद्देश्यले टिमुर र कागतीका बिरुवाका लागि कृषकलाई दिएको अनुदान रकम दुरुपयोग भयो। शुभकालिका गाउँपालिकाअन्तर्गत कृषि आर्थिक वर्ष २०७७७८ मा टिमुर र कागतीका बिरुवाका लागि १७ लाख ७७ हजार बजेट खर्च गरेको थियो। गाउँपालिकाले वडा नम्बर १ देखि ८ सम्मका कृषकलाई बिरुवा खरिद गरी वितरण गरेको भए पनि त्यसको सदुपयोग हुन सकेन। सल्यानबाट १५ जहारका टिमुरका बिरुवा र ७ हजार कागतीका बिरुवा वितरण गर्नका लागि खरिद गरिएको गाउँपालिकाले जनाएको छ। अनुदानमा टिमुर र कागतीका बिरुवामा गरी जम्मा १७ लाख ७७ हजार रुपैयाँ खर्च गरिएको भए पनि हाल सबै वडामा रोपिएका टिमुर र कागतीका बिरुवा छैनन्। १५ हजार टिमुरका बिरुवा, सात हजार कागतीका बिरुवा र तरकारीका लागि पोलीहाउस खरिदमा मात्र १७ लाख ७७ हजार खर्च भएको कार्यालयको तथ्यांकमा देखिन्छ। तर, वितरण गरिएका ठाउँमा न टिमुरका बिरुवा भेटिन्छन्, न अनुदानका कृषि सामग्री। कर्णालीका १० जिल्लामा कृषि अनुदानका नाममा ६ वर्षमा १० अर्ब ८६ करोड बजेट खर्च भएको छ। तर, वास्तविक किसान यो विषयमा अनभिज्ञ छन्। थाहा पाउनेहरू पनि अनुदानबाट वञ्चित छन्। त्यसो भए कसले सिध्याए त अर्बौं रकम ? जानकार भन्छन्, कागजपत्र मिलाउन जान्नेले। जो किसानका नाममा अनुदानको चरम दुरुपयोग गरिरहेका छन्। सुर्खेतको वीरेन्द्रनगर१३ करेखोलाकी ननीसरा सारु मगर कृषिमा लागेको २३ वर्ष भयो। जीवन निर्वाहमुखी परम्परागत खेती प्रणालीबाट व्यावसायिक रूपमा अघि बढेकी उनको समय हरेक दिन खेतीमै बित्छ। तर, उनलाई कृषि अनुदानबारे जानकारी छैन। अनुदान कसले कहाँबाट कसरी दिन्छन् भन्ने पत्तो हुँदैन। हामीलाई कसले पो अनुदान दिन्छन् र ? जनप्रतिनिधिहरू आफ्ना आसेपासेलाई समेट्छन्। हामीलाई कसैले हेर्दैनन्, उनी भन्छिन्। कालीकोटको पचालझरना गाउँपालिका७ का लोगिन्द्र ऐडीले ३२ वटा भेडा पालेका छन्। उनी कहिले लेकतिर त कहिले अछामतिर भेडा चरिचरनमा व्यस्त हुने किसान हुन्। उनले पनि पशुपालन किसानका हिसाबले एक पैसा पनि सरकारी अनुदान पाएका छैनन्। त्यस्तो अनुदान कसरी लिने भन्ने विषयमा आफूलाई जानकारी नै नभएको ऐडी सुनाउँछन्। जिल्ला कृषि विकास कार्यालय र पशुसेवा कार्यालयहरूबाट बर्सेनि व्यावसायिक कृषि तथा पशुपालन किसानका नाममा अनुदान वितरण हुँदै आएको छ। तर, गाउँका वास्तबिक किसानले त्यसबारे जानकारी नै पाउँदैनन्। ऐडी भन्छन्, हामी त काम गर्ने किसान हौं। सरकारी अनुदान लिन कागजपत्र मिलाउनै आउँदैन। यो मुलुकमा काम गर्नेभन्दा कागजपत्र मिलाउनेलाई अनुदान वितरण गरिन्छ। सुर्खेतको वीरेन्द्रनगर नगरपालिका१३ की रेखा घर्ती मगरको पेसा नै व्यावसायिक तरकारी खेती हो। उनी काउली, बन्दा, भाजी, चना, केराउ, च्याउ, प्याज, लसुनलगायत तरकारीजन्य कृषि उपच उत्पादन गरी परिवारको खर्च चलाउँछिन्। उनले पनि कृषि अनुदान पाएकी छैनन्। पाँच जनाको परिवारको खर्च कृषि पेसाबाटै व्यवस्थापन गर्ने गरेकी छु। च्याउ खेतीबाट मात्र एक सिजनमा ३५४० हजार आम्दानी गर्छु। अन्य तरकारीसहित एक सिजनमा १ लाखभन्दा बढी कमाउँछु, मगर भन्छिन्, तर कृषि अनुदान भने अहिलेसम्म पाएको छैन। कालीकोटको रास्कोट नगरपालिका८ का धन धमाला अगुवा किसान हुन्। जसले २० वर्षदेखि व्यावसायिक तरकारी खेती गर्दै आइरहेका छन्। तरकारी खेतीबाटै वार्षिक रूपमा ३ लाख रुपैयाँभन्दा बढीको कारोबार गर्ने गरेको उनी सुनाउँछन्। उनले पनि कुनै पनि निकायबाट अनुदान लिएका छैनन्। मैले सरकारी अनुदानका लागि एकपटक जिल्ला कृषि विकास कार्यालय कालीकोटमा निवेदन दिएको थिए। छनोटमा परिनँ, धमाला भन्छन्, त्यसैले फेरि अनुदान माग्नका लागि निवेदन दिन गइन्। अर्का किसान जीवन गिरीले सुर्खेतको वीरेन्द्रनगर नगरपालिका२ मा जग्गा भाडामा लिएर व्यावसायिक खेती थालेको दुई वर्ष भयो। उनले बसन्त पशुपन्छी अर्गानिक कृषि फर्म दर्ता गरी कुखुरा पालनका साथै अन्य व्यावसायिक तरकारी खेती गरिरहेका छन्। अब लगानी जुटाएर दुई गाई, एक भैंसी फर्ममै पालन गर्ने उनको योजना छ। तर, अहिलेसम्म सरकारी अनुदान लिएका छैनन्। भन्छन्, अनुदान लिन त राजनीतिक पावर चाहिन्छ। हामी खेतीपाती गर्ने मान्छेहरूको पावर पुग्दैन। त्यसैले मैले कतै पनि अनुदानका लागि निवेदन दिएको छैन। उनीहरू त प्रतिनिधिमूलक पात्र मात्र हुन्। कर्णालीका दुर्गम बस्तीमा जसले जीविका चलाउनकै लागि कृषि पेसा अंगालेका छन् उनीहरूले सरकारी अनुदान पाउँदैनन्। तर, राजनीतिक पार्टीमा लागेर फिरन्ते जीवन बिताइरहेका व्यक्तिले नै किसानको नाममा आउने अनुदान कागजपत्र मिलाएर लिन्छन्। जो खेतीपाती भने गर्दैनन्। कृषि तथा पशुसेवा कार्यालयबाट वितरण हुने सरकारी अनुदान पावर र पहुँचका आधारमा वितरण हुन्छ। गाउँका किसानलाई समूह बनाउने, कानुनी प्रक्रियामा आउनेबारेमा जानकारी नै हुँदैन, कालीकोटका नागरिक समाजका अगुवा दमनराज बम भन्छन्, कार्यालयमा अनुदानका लागि सम्बन्धित निकायले अनुदान दिइसकेपछि अनुगमन पटक्कै गर्दैनन्। कसले के अनुदान लियो, के काममा प्रयोग भयो भन्नेबारे कसैलाई मतलब छैन। जसले जे गरे पनि हुने अवस्था छ। ६ वर्षमा १० अर्ब ८६ करोड खर्च कर्णालीका १० जिल्लामा कृषि अनुदानकै नाममा ६ वर्षमा १० अर्ब ८६ करोड बजेट खर्च भएको छ। भूमि व्यवस्था, कृषि तथा सहकारी मन्त्रालयको तथ्यांकअनुसार आर्थिक वर्ष २०७४७५ देखि २०८९८० सम्ममा कृषि अनुदानकै नाममा १४ अर्ब ४५ करोड ८३ लाख ९ हजार विनियोजन गरिएको हो। त्यसमध्ये करिब ११ अर्ब बजेट खर्च भएको हो। मन्त्रालयका प्रवक्ता धनबहादुर कठायतका अनुसार २०७४७५ मा विनियोजित बजेट १० करोड ७ लाख ७७ हजारमध्ये ६ करोड ५४ लाख ७६ हजार खर्च भयो। २०७५७६ मा विनियोजित बजेट २ अर्ब ८४ करोड १९ लाख ९ हजारमा १ अर्ब ९५ करोड ५२ लाख ५२ हजार, २०७६७७ मा ३ अर्ब ४५ करोड १ लाख ८६ हजारमा २ अर्ब ७० करोड ७८ लाख ५२ हजार खर्च भयो। २०७७७८ मा २ अर्ब ७० करोड ४३ लाख ४० हजारमध्ये २ अर्ब २० करोड ६४ लाख ९५ हजार, २०७८७९ मा २ अर्ब ९४ करोड ७० लाख ५ हजारमध्ये २ अर्ब २३ करोड १० हजार र २०७९८० मा २ अर्ब ४१ करोड ४० लाख ९२ हजारमध्ये १ अर्ब ६९ करोड ६९ लाख ७६ हजार खर्च भएको छ। चालू आव २०८०८१ मा कुल बजेट २ अर्ब ११ करोड २७ लाख ५ हजार विनियोजन गरिएको छ। खर्चको विवरण आइसकेको छैन। बजेट कार्यान्वयन प्रक्रियामा छ। कर्णालीमा कृषि अनुदान वितरणका लागि मन्त्रालयले कार्यविधि र प्राविधिक मापदण्ड नै बनाएर कार्यान्वयन गरिरहेको छ। जसअन्तर्गत नै मन्त्रालयसँग सम्बन्धित जिल्लाका कार्यालयहरूले बजेट कार्यान्वयन गरिरहेका छन्, मन्त्रालयका प्रवक्ता कठायत भन्छन्, हामीले को किसान को गैरकिसान भनेर हेरेर छुट्ट्याउन सकिँदैन। कार्यविधि र मापदण्डका आधारमा जो अनुदानका लागि प्रक्रियामा आउँछ। उनीहरू नै अनुदान लिनेमा छनोट हुने हो। उनका अनुसार कागजपत्र मिलाएर मापदण्डअनुसार कार्यालयको प्रक्रियामा आउनेहरूले नै सेवा पाउने हो। त्यसभन्दा बाहिर जान मिल्दैन। हाम्रो नजरमा यो प्रक्रियामा आएका सबै किसान हुन्। जसले अनुदान प्राप्त गरेका छन्, उनी भन्छन्। प्रदेश सरकारले पछिल्लो समय अर्गानिक खेतीमा वृद्धि, कर्णालीको समृद्धि भन्ने नारा अघि सारेको छ। अर्गानिक कर्णाली प्रदेश बनाउन रासायनिक मल र विषादी प्रयोग गर्न नदिने गरी कडाइ पनि सरकारले गरेको छ। गाउँमा विषादी प्रतिबन्ध सुर्खेतको वीरेन्द्रनगर नगरपालिका१३ करेखोलाका किसान आफ्नै लगानीमा पर्यावरणमैत्री कृषिमा जुटिरहेका छन्। ३० घरधुरीले सल्लाह गरी विभिन्न खेती तथा पशुपालनका साथै जलवायु अनुकूलनसहितको पर्यावरणमैत्री खेती प्रर्णाली अवलम्बन गरेका हुन्। हामीले गाउँका ३० वटै घरमा कसैले तरकारी खेती, कसैले मौरी पालन, कसैले भैंसी पालन, कसैले केरा खेती त कसैले कुखुरा, बाख्रा पालनजस्ता कृषि कार्य गरिरहेका छौं, करेखोलाकी टीका पोख्रेल भन्छिन्, हाम्रो गाउँमा विषादी ल्याउनै दिँदैनौं। गाउँमै उपलब्ध हुने बिभिन्न जडिबुटीबाट विषादी उत्पादन गर्ने र सबैले गोठे मलको प्रयोग गर्ने गरेका छौं। यसरी उत्पादन गरेको तरकारी आफूलाई खान स्वादिलो र स्वस्थकर पनि हुने र बिक्री गर्न लिँदा पनि धेरै मूल्य पाउने गरेको छ। यही गाउँकी अगुवा किसान ढलकुमारी चपाईले पनि जलवायु अनुकूलन हुने गरी प्रयावरणमैत्री कृषि गर्दै आएकी छन्। ग्रिन कर्णाली परियोजनाले प्राविधिक रूपमा सहयोग गरी घरमा भाँडा धोएको पानी जम्मा गर्ने सानो पोखरी निर्माण गर्न २ बोरा सिमेन्ट मात्र उपलब्ध गराएको थियो, उनी भन्छिन्, हामीले जम्मा ५ हजार लगानी गरेर सबैको घरघरमा पानी पोखरी निर्माण गरेका छौं। त्यसबाट हामीले करेसाबारीमा सिँचाइ गर्ने गरेका छौं। उनका अनुसार गोठ व्यवस्थापन गरी गोठे मलको सही तरिकाले प्रयोगका साथै गाईभैंसीको पिसाव संकलन गरी मल र विषादीका रूपमा प्रयोग गर्ने गरिएको छ। भन्छिन्, अन्य स्थानीय स्तरमा पाइने लसुनको झोल, खुर्सानीको धुलो, साव, निमको पातजस्ता कच्चा पदार्थबाट विषादी उत्पादन गरी तरकारीमा लाग्ने रोग किरा नियन्त्रण गर्ने प्रविधिको प्रयोग पनि गरेका छौं। करेखोलाकै अगुवा किसान टीका पंगाली भैंसी पालन, तरकारी खेतीका साथै व्यावसायिक केरा खेती पनि गरिरहेकी छन्। तरकारी खेतीका लागि मल आवश्यक पर्ने भएकाले भैंसी र बाख्रा पालियो। अहिले गोठमा २ भैंसी र ९ बाख्रा छन्। भंैसीको दूध र खसी बिक्री गरेर परिवार पाल्छु, उनी भन्छिन्, तरकारी खेतीबाट भएको कमाई त छँदै छ। अर्गानिक तरकारी खेतीबाटै महिनाको १ लाख ५० हजारसम्म कमाइ हुने गरेको छ। अहिले केराखेती पनि सुरु गरेकी छु। अहिले खेतमा ६ सय केराका बिरुवा हुर्किरहेका छन्। केरा खेतीबाट पनि आम्दानी हुने थाल्यो भने घरमा काम गर्ने थप मान्छे राख्ने सोच बनाएकी छु। अहिले आफूलाई सबै काम गर्न धौधौ हुने गरेको छ। करेखोलाका ३० परिवारले पर्यावरणमैत्री कृषि प्रर्णाली अवलम्बन गरी विभिन्न प्रविधिको प्रयोग गरी व्यावसायिक रूपमा कृषि खेती गरिरहेका छन्। जसमा जलवायुमैत्री कृषि प्रविधिमा टनेल प्रविधि, नर्सरी सामग्री, नवीकरणीय ऊर्जा गोबर ग्यासको उत्पादन गरेका छन्। यस्तै रोग किरा व्यवस्थापनमा झोलमोल विषादी उत्पादन, माटो निर्मलीकरण गर्ने गरेका छन्। हरित उद्यमका अभ्यासहरूमा मौरी पालन, च्याउ खेती, फलफूल तथा तरकारी खेती गरेका छन्। सिँचाइ व्यवस्थापनमा थोपा सिँचाइ, माटो र सिमेन्ट मिश्रित हरेक घरमा सिँचाइ पोखरी निर्माण, पराले जैबिक छापो, जुठेल्नु खाल्डा जस्ता प्रविधिको प्रयोग गरेका छन्। माटो खाद्य तत्व व्यवस्थापनमा भर्मिकम्पोस्ट, कम्पोस्ट मल, गोठ तथा भकारो सुधार र पशुमुत्र संकलन गर्ने गरेका छन्।"
"कोशीमा ८ विधेयक पारित, ५ सरकार बन्दा २ सभामुख","विराटनगर : कोशी प्रदेश सरकारको दोस्रो कार्यकालका लागि गठित प्रदेशसभाले पहिलो एक वर्ष पूरा गरेको छ। गत वर्षको पुस १७ गते प्रदेशसभाको पहिलो अधिवेशनको पहिलो बैठक बसेको थियो। त्यसयता पाँचवटा सरकार गठन र दुईपटक सभामुख निर्वाचन गरेको कोशी प्रदेशसभाले आठवटा कानुन निर्माण गरेको छ। कोशी प्रदेश सामयिक राजस्वसम्बन्धी विधेयक, प्रदेश निजामती सेवाको गठन, सञ्चालन र सेवाका शर्त सम्बन्धमा व्यवस्था गर्न बनेको विधेयक, केही प्रदेश ऐनलाई संशोधन गर्न जारी भएको विधेयक, प्रचलित प्रदेश ऐनमा प्रदेशको नाम संशोधन गर्न बनेको विधेयक यसबीच पारित भएको छ। यस्तै, प्रदेश निजामती ऐनलाई संशोधन गर्न बनेको विधेयक, अर्थ विधेयक, विनियोजन विधेयक र स्थानीय सेवा गठन, सञ्चालन र सेवाका सर्तहरू सम्बन्धमा व्यवस्था गर्न बनेको विधेयक प्रदेशसभाबाट पारित भएको प्रदेशसभा सचिवालयले जनाएको छ। यस अवधिमा प्रदेशसभाबाट संसदीय समितिहरू गठन भए पनि तिनले अझै नेतृत्व पाएका छैनन्। प्रदेशसभाको यो कार्यावधिलाई कसैले सकारात्मक ठानेका छन् भने कतिपयले जनभावनाअनुरूप काम गर्न नसकेको आरोप लगाएका छन्। कोशी प्रदेश सरकारको दोस्रो कार्यकालको पछिल्लो एक वर्षमा चारवटा प्रदेशसभा अधिवेशन सम्पन्न भयो, जसमा प्रदेशसभाको जम्मा ४६ वटा बैठक बस्यो। तर, ती बैठकमा प्रदेशसभाको अधिकांश समय सत्ता समीकरण र भागबन्डा मिलानतर्फ मात्रै केन्द्रित देखियो। सत्ता र शक्तिका लागि भएका अंकगणितको खेलका कारण प्रदेशसभाको नियमित कामकाजसमेत प्रभावित बन्न पुग्यो। तत्कालीन सभामुख बाबुराम गौतमले आफ्नो पदबाट राजीनामा दिनुपर्ने अवस्था पनि यसै अवधिमा सिर्जना भयो। दलहरूले यसलाई गठबन्धनको असफलताका रूपमा औंल्याएका छन्। प्रदेश सरकारले त्यसलाई स्वीकार गर्नुपर्ने पूर्वमुख्यमन्त्री हिक्मतकुमार कार्की बताउँछन्। नेकपा एमाले कोशी प्रदेशका संसदीय दलका नेता कार्कीले पाँच पटक मुख्यमन्त्री परिवर्तनको अभ्यास भए पनि विधि र प्रक्रियामा सहभागी भइरहेको जिकिर गर्दै एक वर्षको कार्यकाल सफल भएको दाबी गरे। उनी भन्छन्, गत वर्षको पुस २८ गते पनि हामीले सभामुख चयन गरेका थियौं। तर, राजनीतिक दबाबमा उहाँले राजीनामा दिनुभयो, उहाँलाई हामीले जोगाउन सकेनौं। यसलाई गठबन्धनले असफलताका रूपमा स्वीकार गर्नुपर्छ। आम रूपमा एक वर्षमा प्रदेशसभा सफल छ। प्रदेशसभाले संघीय संसद्भन्दा बढी काम गरेको छ, उनले थपे, यो अवधिमा पाँचवटा कानुन बनाउनु सफलता हो। गत साउन १६ गौतमले राजीनामा दिएर कांग्रेस संसदीय दलका नेता उद्धव थापालाई मुख्यमन्त्री बनाउन सघाएयता कोशीमा सभामुख पद रिक्त थियो। गत वर्षको पुस २८ गते निर्विरोध निर्वाचित सभामुख गौतमले राजीनामा दिँदै आर्थिक मामिला तथा योजना मन्त्रालय रोजेका थिए। त्यसपछि सुरु भएको सभामुखको खेलका कारण प्रदेशसभा झनै प्रभावित बन्न पुग्यो। कांग्रेस संसदीय दलका नेता उद्धव थापालाई विश्वासको मत लिन नदिन भदौ ४ गते उपसभामुख अचानक बिरामीसमेत परिन्। थापालाई विश्वास मतको पक्षमा बहुमत जुटाउन नदिन प्रदेशसभा बैठक छलेर उपसभामुख काठमाडौं लागिन्। माओवादी सांसद एवं अध्यक्ष मण्डलकी सदस्यसमेत रहेकी गीता तिम्सिनाले एक मिनेट १० सेकेण्डसम्म सभामुखको भूमिका निर्वाह गरेपछि प्रदेशसभाको यो कार्यकाल झनै रोचक बन्न पुग्यो। उपसभामुख दनुवारको अनुपस्थितिमा सभा सञ्चालनको जिम्मा पाएका अध्यक्ष मण्डलका सदस्य इस्राइल मन्सुरीले अर्को सदस्यलाई सभामुखको कुर्सीमा बस्न लगाएर मुख्यमन्त्रीलाई विश्वासको मत दिएको गैरसंवैधानिक एवं अनौंठो अभ्यास पनि यसै अवधिमा भयो। करिब ६ महिनासम्म सभामुखविहीन अवस्थामा रहेको कोशी प्रदेशसभाको पछिल्लो एक वर्षे कार्यकाल संविधानको धारा १६८ वरिपरि नै घुमिरह्यो। धारा १६८ को १ देखि ५ सम्मका सबै उपधाराहरू यो अवधिमा प्रयोग भए। परिणामस्वरूप कोशी प्रदेश सरकारको नेतृत्व पनि पाँच पटकसम्म परिवर्तन भयो। यो अवधिमा एमाले संसदीय दलका नेता हिक्मतकुमार कार्की तथा कांग्रेस संसदीय दलका नेता उद्धव थापाले दुईदुई पटक कोशी प्रदेशको मुख्यमन्त्री हुने अवसर पाए। आफ्नै दलसँग विद्रोह गरेर विश्वासको मत जुटाएपछि कांग्रेसका केदार कार्की हाल प्रदेशको सरकारको पाँचौं मुख्यमन्त्री छन्। प्रदेशसभाको यो कार्यकालले प्रदेशको नामकरण पनि टुंगो लगायो। तर, नामकरणका विषयमा पहिचान पक्षधरको माग सम्बोधन भएन। जसकारण प्रदेशमा सुरु भएको पहिचान पक्षधरको आन्दोलनको प्रत्यक्ष प्रभाव प्रदेशसभा र त्यहाँ प्रतिनिधित्व गरिरहेका दलहरूले झेल्नुपर्यो। सांसदहरूमाथि आफ्नै निर्वाचन क्षेत्रमा आक्रमणसम्मको घटना प्रदेशसभाको यस अवधिमा भयो। नामको विषयलाई लिएर पहिचान पक्षधर अहिले पनि आन्दोलित छन्। प्रदेशसभाको यो कार्यकाल सुखद् र सम्झनलायक नरहेको जिकिर गर्दै नेकपा एकीकृत समाजवादी संसदीय दलका नेता राजेन्द्रकुमार राई प्रदेश नामकरणको विषय पुर्नविचार गर्नुपर्ने आवश्यकता रहेको बताउँछन्। जनचाहना बुझेर यो नामकरणका विषयमा फेरि परीक्षण गर्न जरूरी छ, पूर्वमुख्यमन्त्रीसमेत रहेका राईले भने, जनतासँग राजनीतिक पार्टीले लड्नु हुँदैन। पहिचानवादीहरू गणतन्त्र र संघीय व्यवस्थाप्रति प्रतिबद्ध छन्। उनीहरूका कुरा सरकारले सुनिदिनुपर्छ। कांग्रेस संसदीय दलका नेता थापाले सभामुख चयन गर्दा दलहरू एकताबद्ध भएको बताउँदै अब कोशी प्रदेश सरकारलाई अगाडि बढ्न सहज भएको उल्लेख गरे। केही समय अगाडि कहिले अदालतबाट सरकार विघटन हुने, कहिले बहुमत नपुगेर विघटन हुने अवस्था थियो। अब ती सबै अन्त्य भएको छ। कोशी प्रदेशलाई अब सहज तरिकाले अगाडि बढाउने जिम्मेवारी मुख्यमन्त्री र मन्त्रीहरूको काँधमा छ, उनले भने। माओवादी केन्द्र संसदीय दलका नेताइन्द्रबहादुर आङ्बोले एक वर्ष उत्साहजनक नरहेको भन्दै आगामी दिनमा सरकारले राम्रो काम गरेर देखाउनुपर्नेमा जोड दिए। उनले भने, यो एक वर्ष उत्साहजनक रहेन। राजनीतिक अस्थिरताको प्रभाव कोशी प्रदेशमा धेरै पयो। यो विषयलाई बिर्सेर बाँकी चार वर्षलाई राजनीतिक स्थिरतासँगै राम्रो काम गरेर विगतको सिमा कमजोरीलाई बिर्सने वतावरण सिर्जना हुने विश्वास दिलाउन चाहन्छु। राप्रपा संसदीय दलका नेता भक्तिप्रसाद सिटौलाले कोशी प्रदेशको गठनमा देखिएको अंक गणितको कारण एक वर्ष केही गर्न नसकेको बताए। उनले भने, कतिपय ठाउँमा हामी सत्ता केन्द्रित पनि भयौं। अब प्रदेशलाई स्थिरतातिर लैजाने गरी जानुपर्छ। प्रदेशको विकास गर्नुपर्छ।"

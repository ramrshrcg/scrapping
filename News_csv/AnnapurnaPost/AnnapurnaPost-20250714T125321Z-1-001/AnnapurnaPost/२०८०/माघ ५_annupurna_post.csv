शीर्षक,विवरण
त्रिवि सुधारको सोचपत्र,"सरकारले त्रिभुवन विश्वविद्यालयको उपकुलपति नियुक्ति प्रक्रिया आरम्भ गर्नासाथ सम्बन्धित क्षेत्रको ध्यान खिचिएको छ। जुन राष्ट्रिय सरोकार स्वागतयोग्य छ। देशको विकासका लागि ज्ञान उत्पादन, त्यसको उचित प्रसार हुनेमा समाजको सरोकार कति गम्भीर एवम् जिज्ञासु पनि छ भन्ने परिदृश्य यसबाट प्रतिविम्बित भइरहेको छ। यस्तो सकारात्मक वातावरणलाई निरन्तरता दिँदै नतिजामा परिणत गर्न उपकुलपतिको दौडमा रहेका वा दाबेदार ठान्ने प्राध्यापकहरूले त्रिवि विकासको आफ्ना योजना सार्वजनिक गर्नुपर्छ। त्यसमाथि खुला छलफलमा आउन विलम्ब र कन्जुस्याइँ गर्नु हुँदैन। उपकुलपतिको खुला विज्ञापनका सन्दर्भमा यस आलेखमा उपकुलपति छनोट एवम् सिफारिस समितिले जारी गरेको कार्यविधिभित्र रहेर पाँच विषयमा सघन छलफलको आवश्यकताबारे चर्चा गरिनेछ। पाँच आधारभूत प्रश्न उपकुलपतिमा दाबा राख्ने प्राध्यापक वा जो कोहीले उच्च शिक्षाको गुणस्तर अभिवृद्धिमा विश्वविद्यालय भित्रका संरचनागत समस्या के हुन् र त्यसको सुधारका लागि के कस्ता अल्प, मध्यम र दीर्घकालीन योजना आवश्यक छन् भनेर प्रस्ट धारणा अघि सार्नुपर्छ। त्यसका लागि सार्वजनिक बहसको प्रस्ताव राख्नु महŒवपूर्ण पक्ष हो। दाबेदारहरूले त्रिविसँग सरोकार राख्ने तथा सर्वसाधारणले बुझ्ने गरी पाँच प्रश्नको अति सरल उत्तर दिन सक्नुपर्छ। पहिलो, झन्डै साढे तीन लाख विद्यार्थी भएको त्रिविका सबै संरचनामा अबको चार वर्षपछि तपाईंको कार्यकाल सकिँदा कति विद्यार्थी हुनेछन् ? किन र कसरी ? दोस्रो, ११ सय हाराहारी रहेका आंगिक तथा सम्बन्धन प्राप्त क्याम्पसको संख्या चार वर्षपछि बढाइन्छ वा घटाइन्छ ? किन र कसरी ? तेस्रो, झन्डै ४५ विद्यार्थीबराबर एक प्राध्यापक रहेको अवस्था के परिवर्तन हुन्छ ? किन र कसरी ? चौथो, दुई प्राध्यापक हुँदा एक प्रशासनिक कर्मचारी हुनुपर्नेमा दुवैको संख्या झन्डै बराबरी रहेको अवस्थामा कस्तो र कसरी परिवर्तन हुन्छ ? पाँचांै, भर्खरै सम्पन्न दीक्षान्त समारोहमा दुई सय हाराहारी विषय शीर्षकमा शैक्षिक उपाधिले विद्यार्थीलाई विभूषित गरियो। यो संख्याको उपाधि के धेरै हो ? ठीक हो वा कम हो ? यसमा कस्तो सुधार आवश्यक छ ? संसारका उत्कृष्ट विश्वविद्यालयमध्ये अधिकांशमा १० देखि ३० हजार विद्यार्थी हुन्छन्। स्नातक तहमा अध्ययन गर्नेमध्ये ५०६० प्रतिशत भर्ना भएको कार्यक्रमअन्तर्गतका विषय र बाँकी जीवन र जगत्को विषयसँगै अन्य सीप एवम् ज्ञान सिक्न इच्छुक रहेका विषयबारे अध्ययन गर्दै दीक्षित हुने अवसर प्रदान गर्छन्। यो सक्षम र असल नागरिक उत्पादन गर्ने सर्वमान्य विधि हो। कि हामी त्यहाँ पुग्न सक्नुपयो कि त्यसको तार्किक विकल्प दिन सक्नुपयो। शैक्षिक प्रशासनमा नवीनतम सुधार त्रिविमा शैक्षिक प्रशासनको विषय सबैभन्दा जटिल छ। सम्भावित उपकुलपतिमात्रै होइन, कुलपति, सहकुलपति र सरोकारवालाबीच प्रस्टता अनि मतैक्य चाहिन्छ। यस सन्दर्भमा महŒवपूर्ण प्रश्न भनेको के अहिलेको सांगठनिक (पदाधिकारी) संरचनामा बसेर शैक्षिक सुधार गर्न सकिन्छ ? विषयगत संकायले आफ्नो क्यालेन्डर, नीति निर्माण गर्ने, आफैं कार्यान्वन गर्ने र एउटा संकायका प्रायः गतिविधि अर्कालाई थाहामतलबै नहुने परिपाटीमा पुनर्विचार आवश्यक छैन त ? के विद्यार्थीले एकभन्दा धेरै संकाय र थप विषय एकसाथ अध्ययन गरी दीक्षित हुन पाउने युगको परिकल्पना गर्न सक्दैनन् ? सेमेस्टर प्रणालीमा एक वर्षमा दुई सेमेस्टर पूर्ण लागू गर्न मुख्य चुनौती के हो ? त्यसको सुधारको विकल्प के हुन सक्छ ? पठनपाठन समयभित्रै पूरा गर्ने विषय सबैभन्दा धेरै परीक्षासँग सरोकार राख्छ। दक्ष तथा अनुभवी परीक्षा प्रशासक एवम् कर्मचारी, कामअनुसारको सेवासुविधा, प्रविधिमैत्री प्रणालीको विकासजस्ता नारा पुराना भइसके। कुनै पनि प्राध्यापकले १५औं हप्ताभित्र पढाइ सकेर १६औंमा आफैं परीक्षा लिई २०औं हप्तासम्म नतिजा सम्बन्धित कार्यालयमा बुझाउने थिति बस्दैन भने परीक्षाको समस्या पूर्णरूपमा समाधान हुँदैन। हामीलाई त्यहाँ पुग्न के कुराले रोकेको छ र कुन तरिकाले पुग्न सकिन्छ भन्ने योजना उपकुलपति दाबी गर्नेहरूसँग छ त ? एउटा विश्वविद्यालयले आफ्ना पाठ्यक्रम पढाउने प्राध्यापकलाई परीक्षाको मामिलामा पूर्ण विश्वास गर्न सक्दैन भने त्यो संस्थाको औचित्यमाथि प्रश्न उठाइनु स्वाभाविक हुन्छ। यी सबै सुधारको आरम्भ तत्काल सम्भव नहोला। तर, दाबेदारहरूले त्रिविलाई कहिले र कसरी त्यहाँ पुयाउन सक्छु भन्ने अवधारणा प्रस्तुत गरी समाजलाई आश्वस्त बनाउन सक्नुहुन्छ त ? काठमाडौंमा केही प्राध्यापकले बनाएका प्रश्नपत्रमा मात्रै देशभरका विद्यार्थीले कहिलेसम्म परीक्षा दिनुपर्ने हो ? यी सबै प्रश्न त्रिविले दाबी गरेको स्वायत्तताको मोडलसँग जोडिएका छन्। त्रिवि केन्द्रको प्रत्यक्ष निगरानीबिना पनि सम्भव भएका शैक्षिक काम र जिम्मेवारीलाई विभिन्न संकाय, विभाग, क्याम्पसका तहमा हस्तान्तरण गर्दै जानुपर्छ। तत्काल सम्भव नभएका क्षेत्रमा क्षमता अभिवृद्धि, विश्वासको वातावरण निर्माणमार्फत क्रमिक रूपमा हस्तान्तरण गर्दै जाने विधिमार्फत नीतिगत र संरचनागत सुधारको बाटो आजको साझा विकल्प हो। भविष्य जनशक्तिका आधारभूत क्षमता देशभरमा उच्च शिक्षा हासिल गरिरहेका विद्यार्थीमध्ये ८० प्रतिशत त्रिविमा छन्। उनीहरूमा रहेको क्षमता देशको भविष्यसँग जोडिन्छ। अबका उपकुलपतिले परिकल्पना गर्नु भएको सबै विद्यार्थीसँग हुने साझा क्षमता के हुन् र त्यसलाई देशको आवश्यकतासँग जोडेर थप विकसित गर्न सकिन्छ भन्ने कसरी प्रत्याभूत गर्नुहुन्छ ? विद्यार्थीले रोजेको विषयमा उच्च सीप र दक्षता हासिल गर्नु पहिलो प्राथमिकता हुनुपर्छ। तर, त्यससँगै प्रविधिको युगमा यसको अधिकतम सदुपयोग गर्दै प्रस्ट लेख्ने र आफ्नो धारणा राख्ने, संवाद गर्न सक्ने, समस्या समाधान उन्मुख रहने, आफैं थप अध्ययन, अनुसन्धान गर्न सक्षम एवम् इच्छुक, आवश्यकताअनुसार विदेशी भाषामा दक्खल राख्ने, विश्व बजारमा पनि प्रतिस्पर्धा गर्दै मुलुकको स्वाधीनताको रक्षा र सर्वाङ्र्गीण विकासको पहरेदारमा हुनुपर्ने सक्षम नागरिक विकासको खाका उपकुलपति पदमा योग्य ठान्ने जो कोहीसँग हुनुपर्छ। यसका लागि विश्वविद्यालयभित्र विद्यार्थीले अनिवार्य गर्नुपर्ने शैक्षिक एवम् अन्य क्रियाकलाप के हुने भनेर प्रत्याभूति कसरी गर्नेछन् भन्ने मापन पनि उपकुलपतिको मूल्यांकनको सन्दर्भमा आवश्यक छ। राष्ट्रिय विकासका अनुसन्धान केन्द्रहरू त्रिविको संरचनामा प्रमुख अनुसन्धान केन्द्र चारवटा छन्। यसका अतिरिक्त हरेक विभाग र क्याम्पसमा थप केन्द्र रहेको हुन सक्यो। तर, के देशको विकासका लागि यी पर्याप्त छन् त ? सरोकारवालाको साझा बुझाइ यी केन्द्रमा स्रोतसाधन पर्याप्त छैन। त्रिविको आगामी नेतृत्वमा अनुसन्धान केन्द्र थप्ने र तिनीहरूलाई शैक्षिक गतिविधिसँग जोड्न मूर्त परिकल्पना अपरिहार्य छ। प्राध्यापक सबेरै हस्याङफस्याङ विश्वविद्यालय छिरुन्। स्नातकोत्तर र विद्यावारिधि गर्ने विद्यार्थीले आआफ्ना प्रयोगशाला एवम् अध्ययन केन्द्रमा प्राध्यापकलाई स्वागत गरुन्। त्यहाँबाट प्राध्यापकलाई जीविकोपार्जन गर्न आवश्यक थप आम्दानी होस्। अनुसन्धानकर्ता एवम् विद्यार्थीले पनि नियमित तलब प्राप्त गरुन्। त्यहाँ प्रत्येक सेकेन्ड आर्थिक, सामाजिक एवम् राजनीति रूपान्तरणका लागि ज्ञान उत्पादनको होडबाजी चलोस्। संसारभरका सबै सबल र आधुनिक विश्वविद्यालय त्यस्तै हुन्छन् र आफ्नो औचित्य पनि यस्तै कामबाटै प्रमाणित गर्छन् भन्ने अबको नेतृत्वले बुझ्न आवश्यक छ। दक्षिण कोरियाको उच्च शिक्षाबारे बेलाबखत चर्चा हुने गरेको छ। त्यहाँका १ सय ८७ विश्वविद्यालयमा ५१ सयभन्दा धेरै अनुसन्धान केन्द्र छन्। सहकार्य : कोसँग र कसरी ? अब नियुक्त हुने उपकुलपतिमा माथि उल्लिखित अधिकांश योजना भएका अवस्थामा पनि त्यसका लागि अथाह स्रोतसाधनको व्यवस्थापन गर्न सक्ने क्षमता आवश्यक रहन्छ। सरकारले त्रिविको बजेटमा व्यापक वृद्धि गर्नु अनिवार्य त छ तर त्यतिले मात्र यी योजना पूरा गर्न सकिन्छ त ? विश्वविद्यालयले जबसम्म राज्यका नीतिनिर्माण र खुला बजारका लागि वस्तु तथा सेवाको उत्पादन एवम् गुणस्तर अभिवृद्धिमा निजी क्षेत्रको सहयात्री बन्ने विषयमा प्रस्ट खाका बनाएर अघि बढ्न सक्दैन तबसम्म यहाँ परिकल्पना गरिएजस्तै उपकुलपति आउँदा पनि अवस्था उस्तै रहनेछ। विश्वविद्यालयमा रहेका प्रशासन संरचनाको कार्यसम्पादन, शैक्षिक क्रियाकलाप, प्रयोगशाला र अनुसन्धान केन्द्रहरू स्थापित, विश्वासिला र दीर्घकालीन बन्न सक्दैनन्। यो काममा विश्वविद्यालयले को र कस्ता संस्थासँग कस्तो स्वरूपको सहकार्य गर्ने भन्नेमा प्रस्ट हुनुपर्छ। हाम्रो समाजको विशेषता भनेकै हरेक समस्याको एकल समाधान खोज्ने प्रयत्न गर्नु हो। यो तरिका सधैं प्रभावकारी हँुदैन भनेर सबैलाई बुझाउन नसक्नु आजको समाजको दुःख पनि हो। जुन कुनै संगठनको नेतृत्वकर्तामा संगठनभित्र रहेका समस्या वा चुनौतीको विवरण तयार, त्यसको वर्गीकरण, प्राथमिकीकरण र क्रमिक रूपमा तत्कालिक तथा दीर्घकालीन समाधान तथा सुधारको योजनासहितको बाटोमा हिँड्दा मात्र सही गन्तव्यमा पुग्न सकिन्छ भन्ने आत्मबोध हुनु आवश्यक छ। त्रिविजस्तो राष्ट्रिय महŒवको संस्थाको नेतृत्व गर्ने व्यक्तिको छनोट विधि र त्यसपश्चात्को नयाँ यात्रा आरम्भ गर्ने क्रममा यस साधारण विधिको प्रयोगका लागि विनम्र अनुरोधसहित सरोकारवालाले सार्वजनिक आह्वान गरौं।"
हार्नेलाई राष्ट्रियसभाको सिँढी,"नेपालको संविधानले प्रतिनिधिसभा निर्वाचनमा पराजित व्यक्तिलाई उक्त प्रतिनिधिसभाको कार्यकालभरि मन्त्री हुन निषेध गरेको छ। त्यसमाथि निर्वाचन आयोगले संघीय संसद् प्रदेशसभा वा स्थानीय तहको सदस्य पदमा उम्मेदवार भई पराजित व्यक्ति सोही क्षेत्र वा तहको उपनिर्वाचनबाहेक कुनै पनि निर्वाचनमा उम्मदेवार हुन नसक्ने व्यवस्था प्रस्ताव गरेको छ। तर, संविधानको मर्म र प्रस्तावित निर्वाचनसम्बन्धी कानुनको बर्खिलाप हुने कार्य राष्ट्रियसभा सदस्य निर्वाचनका दौरान देखिएको छ। संविधान जारी भएपछिका दुवै निर्वाचनमा कांग्रेस नेता कृष्णप्रसाद सिटौला झापा ३ मा राप्रपा अध्यक्ष राजेन्द्रप्रसाद लिङ्देनसँग पराजित हुनुभएको थियो। तत्कालीन समयमा काठमाडौं क्षेत्र नम्बर ४ मा गगनकुमार थापासँग पराजित नन्दबहादुर पुनलाई उपराष्ट्रपति बनाउन नहुने भनेर ठूलै विरोध गर्नुभयो। अब आफूचाहिँ प्रतिनिधिसभा सदस्यमा पराजित भएर राष्ट्रियसभा सदस्य हुन मिल्छ ? अझ राष्ट्रियसभाको अध्यक्ष बन्न कुन नैतिकताले दिन्छ ? कांग्रेसले समानुपातिकबाट प्रतिनिधिसभा सदस्य बनाउन चाहँदा उहाँले अस्वीकार गर्नुभयो। प्रत्यक्ष निर्वाचनमै उठ्नुभयो र पराजित पनि हुनुभयो। निर्वाचनमा हार्ने तर हार स्वीकार नगर्ने कुरा प्रजातान्त्रिक भएन कि ! त्यसमाथि उहाँले राष्ट्रियसभाको अध्यक्ष हुने इच्छा गर्नु भएको छ। जनताबाट तिरस्कृत हुने अनि जनताले अस्वीकार गर्ने व्यक्ति जो कोही होस् राष्ट्रियसभा सदस्य, अध्यक्ष हुन किमार्थ सुहाउँदैन। प्रतिनिधिसभा चुनाव हारेको व्यक्ति राष्ट्रियसभाको अध्यक्ष बन्दा त्यो पदको गरिमामय हँुदैन। राष्ट्रियसभाका सबै सदस्यले टेर्छन् कि टेर्दैनन् ? के मानसम्मान, आदरभाव गर्छन् ? कांगे्रसजस्तो पूर्ण प्रजातान्त्रिक पार्टीले उहाँलाई राष्ट्रियसभा सदस्यको उम्मेदवार बनाउन के सुहाउँछ ? मिल्छ ? के यो कांग्रेसले गरेको निर्णय हो या कसैको दवाब या कतैको प्रभाव (अझ उत्तर या दक्षिणको अनुरोध)मा गर्नु भएको त हैन सभापतिज्यू ? प्रधानमन्त्रीज्यू ? आफ्नै पार्टीको प्रतिपक्षको पनि मिलेमतोमा गरेको निर्णय हो। यो घोर अप्रजातान्त्रिक निर्णय भयो। यसलाई संशोधन गर्न मिल्छ भने गर्नुहोस्। मिल्छ भने उम्मेदवारी फिर्ता लिन लगाउँदा राम्रो हुन्छ। नभए राष्ट्रियसभा चुनावको मतदाता (प्रदेशसभा सदस्य, महानगरपालिका, नगरपालिकाका मेयर, उपमेयर, गाउँपालिका अध्यक्ष र उपाध्यक्ष)ले छातीमा हात राखेर भोट खसाल्ने हो कि ? या सविधान संशोधन गरेर भए पनि राष्ट्रियसभाको अध्यक्ष देशको राजधानी काठमाडौैंको लर्ड मेयरलाई पदेन बनाउने कि ? या कुनै कुनै मुलुकमा व्यवस्था भए मुताबिक उपराष्ट्रपतिलाई नै राष्ट्रियसभाको अध्यक्षको भूमिका निर्वाह गर्न दिने व्यवस्था गर्ने हो कि ? यसो भए राष्ट्रियसभा अझ गरिमामय हुन्थ्यो। मितव्ययिता पनि हुन्थ्यो। सरकारलाई अध्यक्षलाई खर्च हुने तलब, सुविधा, सहुलियत, इन्धनलगायत यावत् खर्च बच्थ्यो। राष्ट्रले यता पनि सोच्ने कि ? होइन भने लोकतन्त्रका लिखित र उल्लिखित मान्यताहरू विस्तारै भत्काउँदै गएपछि लोकतन्त्र मर्छ। लेवित्स्की एन्ड जिब्लाटको पुस्तक हाउ डेमोक्रेसिज डाईको सार हो यो। चुनाव हारेकालाई माथिल्लो सदनमा पुयाउनु लोकतन्त्रका त्यही मान्यता भत्काउनु हो। व्यवस्थामा संकट कतैबाट छ भने यसकै अगुवाहरूबाट छ।"
रेल कम्पनीलाई आत्मनिर्भर बनाउनै पर्छ,"आधारभूत रूपमा रेल सेवा नाफामा जाँदैन। यात्रुवाहक रेल सेवा नाफामा गएको विश्वमै उदाहरण छैनन्। तर, यसो भन्दैमा चुप लागेर बस्न मिल्दैन। यसलाई आत्मनिर्भर (सेल्फ सस्टेन) कसरी बनाउने भन्ने मुख्य चुनौती हो। सरकारले सधैं पैसा दिने र त्यसकै आधारमा रेल चलाएर साध्य पनि हुँदैन। यसलाई आत्मनिर्भर बनाउन केही कामहरू गर्न सकिन्छ। जनकपुर रेल्वको सम्पत्ति धेरै छ। जग्गा जमिनहरू धेरै छ। रेल्वेको दायाँबायाँ नै १५ बिघा जति जमिन छ। ती जग्गालाई व्यापारिक रूपमा विकास गरेर आयआर्जन गर्न सकिन्छ। रेल चढेर आउने यात्रुहरूलाई लक्षित गरेर सपिङ मलदेखि मनोरञ्जनका व्यवसायको विकास गर्न सकिन्छ। त्यसैगरी खजुरीमा नेपाल रेल्वेका पुराना इन्जिन छन्। जुन ब्रिटिस कालकै हुन्। ती विश्वकै ऐतिहासिक रेल संरचनाहरू हुन्। तिनको संरक्षण गरेर संग्रहालयको रूपमा विकास गर्न सकिन्छ। यसो भयो भने पनि रेल विभागको आम्दानीको स्रोत बन्न सक्छ। त्यसबाट इतिहासको संरक्षण पनि हुन्छ। अहिले रेल घाटा हुनुको प्रमुख कारण आफ्नो जनशक्ति नहुनु पनि हो। दक्ष जनशक्ति व्यवस्थापन गरेर अघि बढ्न सके रेल कम्पनीलाई फाइदै हुन्छ। (भट्टराई रेल्वे कम्पनीका पूर्वमहाप्रबन्धक हुन्।)"
चन्द्रागिरीमा चौंथो अन्तर्राष्ट्रिय स्क्य्राबल प्रतियोगिता,"काठमाडौं : चन्द्रागिरी नगरपालिकामा चौथो अन्तर्राष्ट्रिय स्क्य्राबल प्रतियोगिता सुरु भएको छ। नगरपालिकाको नैकापस्थित ब्राइट फ्यूचर माविमा बिहीबारबाट प्रतियोगिता सुरु भएको हो। प्रतियोगिता शुक्रबार सकिने छ। अन्तर्राष्ट्रिय स्तरको स्क्य्राबल च्याम्पियनसिप प्रतियोगितामा भारत, श्रीलंका, संयुक्त राज्य अमेरिकाका विद्यार्थीहरू तथा प्रतिनिधि सहभागी छन्। उक्त प्रतियोगितामा चार देशका १ सय भन्दा धेरै खेलाडीले भाग लिएका छन्। आयोजकका अनुसार विद्यालय हातामा सञ्चालन हुने प्रतियोगितामा नेपालका ३० जनाभन्दा बढी विद्यार्थीले सहभागिता जनाएका छन्। अंग्रेजी भाषाको विकास, सञ्चारको सीप, सहकार्य, नयाँ शब्द तथा शब्दावली सिकाउन संसारभर खेलाइने खेल स्क्य्राबल हो। यस खेलको शुरुवात अमेरिकामा भएको मानिन्छ। यो खेल पछिल्लो समय नेपालमा समेत लोकप्रिय बन्दै गएको छ। नेपालमा यसको यसको अन्तर्राष्ट्रिय च्याम्पियनशीप ब्राइटफ्यूचर माविमा पहिलो पटक भएको आयोजकको दाबी छ। प्रतियोगिताको उद्घाटन बागमती प्रदेशका उद्योग वाणिज्य भूमि तथा प्रशासन मन्त्री रामकृष्ण चित्रकारले गरेका थिए। प्रतियोगिताका लागि करिब १० लाख रूपैयाँ खर्च हुने अध्यक्ष मोहनकुमार कार्कीले बताए। उनका अनुसार यो रकम स्थानीय निकाय चन्द्रागिरि नगरपालिका कार्यालयबाट तथा अन्य सहयोगी हातबाट जुटाइएको छ। प्रतियोगितामा सहभागी प्रतिनिधि तथा खेलाडीहरूका लागि आवश्यक व्यवस्थापनका लागि सो रकम खर्च हुने उनले जनाए। चन्द्रागिरि नगरपालिकाको ब्राइट फ्यूचर मावि तथा जेसिस माविमा स्क्य्राबल क्लब नै गठन गरी यस शैक्षिक खेलको प्रवर्द्धनको प्रयास भइरहेको बताइएको छ।"
"कोशीको लगातार पाँचौ हार, बागमती दोस्रो स्थानमा उक्लियो",काठमाडौं : प्रधानमन्त्री कप एकदिवशीय राष्ट्रिय क्रिकेट प्रतियोगितामा बागमती प्रदेशले कोशी प्रदेशलाई पराजित गरेको छ । शुक्रबार टियु क्रिकेट मैदान किर्तिपुरमा भएको खेलमा बागमतीले कोशीलाई ६४ रनले पराजित गरेको हो । जितका लागि २७४ रनको लक्ष्य पछ्याएको कोशी ४७१ ओभरमा अलआउट हुँदै २०९ रनमा समेटियो । कोशीका लागि सुजन थपलियाले अर्धशतकीय पारी खेल्दै सर्वाधिक ५९ रन बनाए । त्यस्तै अंकित सुवेदीले ५३ रनको योगदान दिए । बागमतीका इशान पाण्डेले ५ विकेट लिए । त्यसअघि टस हारेर ब्याटिङको निम्तो पाएको बागमतीले बागमतीले ४८३ ओभरमा अलआउट हुँदै २७३ रन जोड्यो । बागमतीका आशुतोष घिरैयाले ११८ रनको योगदान दिएका थिए । कोशीका लागि अभ्यास तिम्सिनाले ३ विकेट लिए । जीतसँगै बागमती अंक तालिकाको दोस्रो स्थानमा उक्लिएको छ । कोशी प्रदेश लगातार पाँचौ हार व्यहोर्दै तालिकाको पुछारमा रहेको छ । राउण्ड रोविन लिग फर्म्याटमा भइरहेको प्रतियोगितामा ७ प्रदेश र ३ विभागीय टीम सहभागी छन् । लिगको शीर्ष दुई टोलीले फाइनल खेल्नेछन् ।
"अदुवा उत्पादनमा कमी, मूल्य तेब्बर","रुकुमपश्चिम : रुकुमपश्चिममा यस वर्ष किसानले उत्पादन गरेको अदुवाले राम्रो मूल्य पाएका छन्। गत वर्षको भन्दा उत्पादनमा कमी आए पनि अदुवाको मूल्य भने तेब्बरले वृद्धि भएको हो। गत वर्षको तुलनामा यस वर्ष किसानले उत्पादन गरेको अदुवाले राम्रो मूल्य पाएको कृषि विकास कार्यालय रुकुमपश्चिमका निमित्त कार्यालय प्रमुख मीनबहादुर केसीले जानकारी दिए। उनका अनुसार गत वर्ष प्रतिक्विन्टल २ हजार ५ सयमा अदुवा बिक्री गरेका किसानले यस वर्ष ५ हजारदेखि ८ हजार रुपैयाँसम्म बिक्री गरेका छन्। जिल्लामा मुख्यगरी त्रिवेणी गाउँपालिकामा अदुवाको उत्पादन राम्रो हुने गरेको छ। त्यस्तै, सानीभेरी गाउँपालिका, मुसीकोट र आठबिसकोट नगरपालिकामा पनि केही मात्रामा अदुवा उत्पादन हुने गरेको निमित्त प्रमुख केसीले जनाए। यस वर्ष जिल्लाबाट १ हजार ६ सय टन अदुवा बिक्रीबाट ८ करोड ८० लाख रुपैयाँ बिक्री भइसकेको छ। अझै केही अदुवा बिक्री गर्न बाँकी रहेको बताइएको छ। अदुवा उत्पादनबाट ४० हजारदेखि पाँच लाख रुपैयाँसम्म किसानले आम्दानी गर्ने गरेको उनले बताए। अदुवा उत्पादन गर्ने किसानको संख्या जिल्लामा चार सय हाराहारीमा भए पनि व्यावसायिक रूपमा अदुवा खेती गर्ने किसानको संख्या ६० देखि ७० रहेको निमित्त प्रमुख केसीले जानकारी दिए। सामान्य खेती गर्ने किसानले दुई रोपनीदेखि व्यावसायिक रूपमा खेती गर्ने किसानले ३० रोपनी जग्गामा अदुवा खेती गर्ने गरेका छन्। जिल्लामा उत्पादन भएको अदुवा दाङ, नेपालगन्ज र काठमाडौंसम्म जाने गरेको छ। अदुवा लगाएको निश्चित समय नपुग्दै साउन महिनाको अन्तिममा बुर्णा (नयाँ तयार नहुँदै निकालिएको पुरानो बिउ) निकाल्नु पर्नेमा असारमै निकालेको यस वर्ष अदुवा उत्पादनमा कमी आएको कृषि विकास कार्यालय रुकुमपश्चिमले जनाएको छ। व्यावसायिक रूपमा अदुवा खेती गरेका त्रिवेणी४ खुम्चेरीका नरबहादुर खड्काले यस वर्ष अदुवा बिक्रीबाट एक लाख रुपैयाँ आम्दानी गरेको बताए। विगत २० वर्षदेखि खड्का निरन्तर अदुवा खेतीमा लागेका छन्। यस वर्ष उत्पादन भएको प्रतिक्विन्टल ४ हजारदेखि ८ हजार रुपैयाँसम्ममा बिक्री भएको खड्काले बताए।"
"अध्यादेशमार्फत सरकारले गर्यो बजेट क्यालेन्डर संशोधन, फागुन १५ गतेभित्रै सिद्धान्त तथा प्राथमिकता पेश गर्ने बाटो खुल्यो","काठमाडौं : सङ्घीय संसद्मा विनियोजन विधेयक (वार्षिक बजेट) प्रस्तुत हुनुभन्दा तीन महिनाअगावै बजेटका सिद्धान्त तथा प्राथमिकता पेश गरिसक्नुपर्ने व्यवस्थासहित अध्यादेशमार्फत ऐन संशोधन भएको छ। राष्ट्रपति रामचन्द्र पौडेलले बिहीबार आर्थिक कार्यविधि तथा वित्तीय उत्तरदायित्व (पहिलो संशोधन) अध्यादेश, २०८० जारी गरेसँगै बजेटका सिद्धान्त तथा प्राथमिकता फागुन १५ गतेभित्रै संसद्मा पेश गर्न बाटो खुलेको हो। अध्यादेशमार्फत बजेटको सीमा (सिलिङ) तोक्ने साविकको समयसीमामा पनि संशोधन गरिएको छ। आर्थिक कार्यविधि तथा वित्तीय उत्तरदायित्व ऐन, २०७६ मा संशोधन गरी यो अध्यादेश ल्याइएको हो। उक्त ऐनको दफा ११ (१) मा प्रत्येक आर्थिक वर्षका लागि विनियोजन विधेयक पेश गर्नुभन्दा कम्तीमा १५ दिनअगावै अर्थमन्त्रीले विनियोजन विधेयकमा समावेश हुने सरकारका बजेट तथा कार्यक्रमका सिद्धान्त र आयोजना वा कार्यक्रमको प्राथमिकताको विवरण सङ्घीय संसद्मा प्रस्तुत गरिसक्नुपर्ने व्यवस्था रहेको थियो। यो व्यवस्थालाई अध्यादेशबाट संशोधन गरी विनियोजन विधेयक ल्याइनुभन्दा तीन महिनाअगावै बजेटका सिद्धान्त र प्राथमिकतामा संसद्मा पेश गरिनुपर्ने व्यवस्था ल्याइएको अर्थमन्त्रालयका प्रवक्ता धनीराम शर्माले जानकारी दिए। सङ्घीय सरकारले विनियोजन विधेयक जेठ १५ गते संसद्मा पेश गर्नुपर्ने कानुनी व्यवस्था छ। त्यस्तै बजेट तथा कार्यक्रमका सिद्धान्त र प्राथमिकता माथि संसद्मा छलफल भएर एक महिनाभित्र सरकारलाई सुझाव जानेछ। बजेटका सिद्धान्त र प्राथमिकता सङ्घीय संसद्मा पेश भएपछि संसद्ले सोउपर सैद्धान्तिक छलफल गरी त्यसमा कुनै विषय समावेश गर्नुपर्ने वा हटाउनुपर्ने वा सोसम्बन्धी कुनै सुझाव वा निर्देशन दिन आवश्यक देखेमा एक महिनाभित्र अर्थात् चैत १५ गतेसम्म त्यस्तो सुझाव तथा निर्देशन अर्थ मन्त्रालयमा पठाउनुपर्ने व्यवस्था गरिएको छ, प्रवक्ता शर्माले भने। यसअघि बजेटका सिद्धान्त तथा प्राथमिकता संसद्मा प्रस्तुत भएको सात दिनभित्र सांसदहरुले सुझाव सरकारलाई दिइसक्नुपर्ने व्यवस्था थियो। चालु आर्थिक वर्ष २०८०८१ को वार्षिक बजेटको बुँदा नं २९ मा आगामी आवदेखि मन्त्रालयगत बजेट सीमा निर्धारण भएपश्चात् फागुन मसान्तभित्र विनियोजन विधेयकका सिद्धान्त र प्राथमिकता सङ्घीय संसदमा पेश गर्ने व्यवस्था मिलाइने उल्लेख छ। बजेटको यही व्यवस्था कार्यान्वयनका लागि अध्यादेश ल्याइएको हो। यसबाट विनियोजन विधेयकका सिद्धान्त र प्राथमिकतामाथि संसद्मा पर्याप्त छलफल भई सांसदहरुबाट आएका सुझावका आधारमा यथार्थपरक बजेट तर्जुमा गर्न सघाउ पुग्ने विश्वास गरिएको छ। राससका अनुसार अध्यादेशमार्फत आर्थिक कार्यविधि तथा वित्तीय उत्तरदायित्व ऐनको दफा ७ मा संशोधन गरिएको छ। ऐनको उक्त दफामा स्रोतको अनुमान र खर्चको सीमा निर्धारण गर्ने (सिलिङ) सम्बन्धी व्यवस्था रहेको छ। दफा ७ (१) मा योजना आयोगले अर्थ मन्त्रालयसँगको समन्वयमा मध्यमकालीन खर्च संरचना तथा आगामी आर्थिक वर्षको बजेट र कार्यक्रम तर्जुमा गर्ने प्रयोजनका लागि आगामी तीन वर्षमा उपलब्ध हुने स्रोत तथा गर्न सकिने खर्चको सीमाको पूर्वअनुमान चालु आवको माघ १५ गतेभित्र गरिसक्नुपर्नेछ भनी व्यवस्था रहेको छ। अध्यादेशमार्फत उक्त व्यवस्थालाई संशोधन गरी माघ मसान्तसम्म गरिसक्नुपर्ने बनाइएको छ। उक्त ऐनको दफा ८ (१) मा पनि संशोधन भएको छ। उक्त दफामा योजना आयोगले स्रोत अनुमान समितिबाट निर्धारित स्रोत तथा खर्चको सीमाको अधीनमा रही आगामी तीन वर्षको बजेट तर्जुमाका लागि बजेट सीमा, मध्यमकालीन खर्च संरचनाको खाकासमेत उल्लेख गरी बजेट तर्जुमा सम्बन्धी मार्गदर्शन तथा ढाँचा चालु आर्थिक वर्षको माघ मसान्तभित्र सम्बन्धित मन्त्रालय, आयोग, सचिवालय वा निकायमा पठाइसक्नुपर्नेछ भनी व्यवस्था गरिएको थियो। अध्यादेशमार्फत् यो व्यवस्थामा संशोधन गरी स्रोत समितिले बजेट सिलिङ र मध्यमकालिन खर्च संरचनासम्बन्धी विवरण फागुन ७ गतेभित्र सम्बन्धित मन्त्रालयमा पठाइसक्न भनिएको छ। साथै आर्थिक कार्यविधि तथा वित्तीय उत्तरदायित्व ऐनको दफा ६५ मा उल्लेखित नियम, कार्यविधि वा निर्देशिका बनाउने अधिकारमा संशोधन गरिएको छ। दफा ६५ (२) मा महालेखा नियन्त्रक कार्यलयले प्राविधिक मार्गदर्शन, कार्यविधि निर्देशिका तथा दिग्दर्शन बनाउन सक्नेछ भनी व्यवस्था रहेकामा त्यसलाई संशोधन गरी अर्थमन्त्रालय र महालेखा नियन्त्रक कार्यालयले उक्त काम गर्नुपर्ने व्यवस्था गरिएको छ।"
"रेलको आम्दानी ८१ लाख, खर्च १ करोड २९ लाख","जनकपुरधाम : मुलुकको एक मात्र रेल सेवाबाट महिनाको आम्दानी हुन्छ ८१ लाख रुपैयाँ। तर, खर्च भने दोब्बर बढी छ। अर्थात् महिनाकै १ करोड २९ लाख बढी खर्च हुन्छ। त्यसैकारण रेल सेवा मासिक घाटामा गइरहेको छ। सरकारले सहयोग गरे चल्ने, नभए थला पर्ने अवस्थामा पुगेको छ। विज्ञहरू रेल सेवा घाटामा जानुका प्रमुख चार कारण बताउँछन्। पहिलो, रेल सञ्चालन गर्ने आफ्नै कर्मचारी नहुनु। अर्थात् भारतीय कर्मचारीलाई महँगो पारिश्रमिक तिर्नु परिरहेकाले पनि रेल सेवा घाटामा गएको हो। दोस्रो कारण हो मालवाहक रेल सेवा नहुनु। यात्री सेवाबाट मात्रै आम्दानी नहुने भएकाले मालवाहक रेल सेवा सञ्चालन गर्नुपर्ने विज्ञहरू बताउँछन्। तेस्रो कारण हो मर्मतसम्भार, फ्युल र वासिङ सेन्टर आफ्नो नहुनु। यी कामका लागि पनि छिमेकी भारतमै गएर सेवा लिनुपर्छ। चौथो कारण हो रेल्वे कम्पनीसँग व्यावसायिक योजना नहुनु। अर्थात् रेललाई कसरी आत्मनिर्भर बनाउने भन्ने व्यावसायिक योजनाको अभाव देखिन्छ। रेल सेवा सञ्चालनका लागि नेपाल रेल्वे कम्पनी लिमिटेड स्थापना गरिएको हो। २२ महिनामै बेहाल मुलुकको कुर्थादेखि भारतको जयनगरसम्म ३५ किलोमिटर सडकखण्डमा ०७८ चैत २० गतेबाट रेल सञ्चालन गरियो। १ अर्बभन्दा बढीमा खरिद गरी डेमो रेल सेवा सञ्चालनमा ल्याइएको थियो। रेल सञ्चालनको २२ महिना बढी समय बित्यो। तर, खर्च धान्न त परको कुरा, उल्टै दिन प्रतिदिन घाटा बेहोरिरहेको छ। दुई वर्ष पुग्न लाग्दा पनि रेल सञ्चालन गर्ने जनशक्ति मुलुकले तयार पार्न सकेको छैन। त्यसैकारण भारतीय कर्मचारीहरूकै भरमा रेल चलिरहेको छ। भारतीय कर्मचारीलाई महँगो पारिश्रमिक दिनुपर्दा १३ करोड बढी घाटा रेल्वे कम्पनीको भइसकेको छ। दिनानुदिन घाटा बढ्दै गए पनि यसतर्फ सरकारको ध्यान छैन। अर्कोतिर, मुलुकमै दक्ष जनशक्ति निर्माण गर्नेतिर सरकार र रेल्वे कम्पनीको ध्यान गएको छैन। सुरुमा कुर्थादेखि भारतको जयनगरसम्म ३५ किलोमिटरमा रेल चलाइयो। गत असार ३१ गतेदेखि जयनगरदेखि महोत्तरीको भंगहासम्म थप १७ किलोमिटरमा रेल सेवा विस्तार गरियो। दैनिक ३ हजारभन्दा बढीले रेलमा यात्रा गर्छन्। तर, टिकटको पैसा मात्रैले रेल मुनाफामा जान नसक्ने नेपाल रेल्वे कम्पनी लिमिटेडका महाप्रबन्धक निरञ्जन कुमार झा बताउँछन्। विश्वमा कहीँ पनि यात्री मात्रै बोकेर रेल सेवा फाइदा गएको उदाहरण छैन, महाप्रवन्धक झा भन्छन्, हाम्रै छिमेकी देश भारतकै उदाहरण लिने हो भने पनि त्यहाँ विश्वकै सबैभन्दा ठूलो रेल्वे सञ्जाल छ। जहाँ १ लाख २८ किलोमिटर लामो रेल कनेक्टिभिटी छ। त्यहाँ पनि प्यासेन्टर रेल ५० प्रतिशतभन्दा बढी घाटामै छ। रेलको घाटा पूर्ति गर्न मालवाहक रेल सञ्चालन गर्नुपर्ने झा बताउँछन्। यात्रुवाहक रेल त यात्रुहरूलाई सेवा दिने उद्देश्यले सञ्चालन गरिएको हुन्छ, झा भन्छन्। हाल कुर्थादेखि जयनगरसम्म प्रतियात्रु (जनरल बगी) भाडादर ७० रुपैयाँ छ। यो निकै कम भाडा दर हो, झा भन्छन्, यसलाई बढायौं भने मारमा पर्ने जनता नै हुन्। जसको सुविधाका लागि हामीले रेल सेवा सञ्चालन गरेका छौं, उनैलाई मार पर्ने गरी भाडा बढाउनु उचित होइन। भारतीय कर्मचारीको भरमा रेल भारत सरकारको आर्थिक तथा प्राविधिक सहयोगमा सञ्चालित रेलमा हालसम्म पनि भारतीय कर्मचारीहरूकै हालीमुहाली छ। जनशक्ति व्यवस्थापनका लागि नेपालले भारतको कोनकन रेल्वेज कर्पोरेसन (केआरसीएल) सँग सम्झौता गरेको छ। सुरुका दिनमा भारतबाट मुख्य २६ जना जनशक्ति ल्याइएको थियो। हाल २० जना कार्यरत छन्। भारतीय कर्मचारीहरूलाई रेल कम्पनीले महँगो तलब दिने गरेको छ। भारतीय कर्मचारीहरूमा लोको पाइलट (चालक) लाई मासिक ३ लाख भारतीय रुपैयाँ दिने करार सम्झौता गरिएको छ। त्यसैगरी स्टेसन मास्टर, इलेक्ट्रोनिक र टेलिकम जुनियर इन्जिनियर, मेकानिकल जुनियर इन्जिनियर, सिभिल जुनियर इन्जिनियरलगायत अन्य कर्मचारीहरूलाई २ लाख ५० हजार, २ लाख र डेढ लाख भारतीय रुपैयाँ दिने सर्तमा राखिएका हुन्। कर्मचारीको तलबभत्ता, रेलको सरसफाइ र मर्मत सम्भारका लागि नेपाल रेल्वेले भारतीय कम्पनीलाई एकमुस्ट मासिक ७० लाख भारतीय रुपैयाँ (१ करोड १२ लाख नेपाली रुपैयाँ) बुझाउँदै आएको छ। जबकी, महाप्रबन्धकसहित १ सय ३ जना नेपाली कर्मचारीको मासिक तलब १७ लाख मात्रै छ। यस्तै, रेल मर्मतसम्भार, फ्युल र वासिङ सेन्टरसमेत नेपालमा छैन। यी कामका लागि मात्रै छुट्टै वार्षिक १० करोडभन्दा बढी रुपैयाँ भारतीय कम्पनीहरूलाई बुझाउनु परिरहेको रेल्वे महाप्रबन्धक झा बताउँछन्। रेलको मासिक आम्दानी भने ८१ लाख मात्रै छ। खर्च १ करोड २९ लाखभन्दा बढी छ। रेल्वे कम्पनीले आफ्नै दक्ष कर्मचारी राख्ने भन्दै मासिक ज्यालादारीमा कर्मचारी भर्नाको प्रक्रिया सुरु गर्न खोज्यो। १ सय २९ जना कर्मचारीका लागि विज्ञापन पनि गयो। तर, प्रक्रिया नपुगेको भन्दै लोकसेवाले रोक लगाइदियो। तर, दक्ष जनशक्ति उत्पादनका लागि रेल सञ्चालनसम्बन्धी अध्ययनका लागि पाठ्यक्रम निर्माणको कार्य भइरहेको रेल्वे कम्पनीले बताएको छ। व्यवस्थापनमा सरकारको बेवास्ता मुलुकमा रेल सेवा क्रमशः विस्तार हुँदै छ। तर, यसको उचित व्यवस्थापनतर्फ सरकारको ध्यान पुगेको छैन। भारत सरकारको सहयोगमा रेल नेपाल भिœयाइए पनि जनशक्ति व्यवस्थापन, मालवाहक रेल सेवा सञ्चालन, फ्युल सेन्टर, वासिङ सेन्टरको स्थापनालगायत आम्दानी गर्न सकिने क्षेत्रहरूको विस्तारका लागि सरकारको तर्फबाट कुनै चासोनै नदेखाइएको महाप्रबन्धक झा आरोप लगाउँछन्। सेवा विस्तार हुँदै गए पनि मेरो नियुक्ति भएको दुई वर्ष चार महिनाको अवधिमा केन्द्र सरकारबाट एक रुपैयाँ पनि रेलको व्यवस्थापनका लागि छुट्ट्याइएको छैन। यो बडो दुर्भाग्य पूर्ण हो, झा भन्छन्, जतिसुकै अपरेटिङ खर्च कम गरिए पनि यदि यसको सञ्चालनको सम्पूर्ण जिम्मेवारी सरकारले लिँदैन, तबसम्म रेलसेवा व्यवस्थित हुन सक्दैन। न्यारोगेज रेल सेवा सञ्चालन हुँदाको बखतमा पनि धनुषाको खजुरी स्टेसनमा नेपाल रेल्वेको मर्मत केन्द्र सञ्चालनमा थियो। जहाँ तालिमप्राप्त नेपाली जनशक्तिले नै रेल मर्मत सम्भारको काम गर्थे। सरकारले रेल सेवा सञ्चालन गरिराख्दा यसको मर्मत आफ्नै देशमा गर्नका लागि यथाशीघ्र मर्मतकेन्द्र खोल्नु आवश्यक रहेको कर्मचारीहरू बताउँछन्। यसो गरिएमा मर्मत सम्भारको नाममा भारतलाई तिर्नुपर्ने खर्च बच्छ। त्यसैगरी रेलको सरसफाई गर्न वासिङ पिटको स्थापना र फ्युल स्टेसनको व्यवस्थापन तत्काल गरिएमा यी सबैमा लाग्ने खर्चहरू जोगिने महाप्रबन्धक झा बताउँछन्। सुरक्षा उपकरणको अभाव जयनगरजनकपुरभगंहा रेलको सुरक्षाको जिम्मेबारी सशस्त्र प्रहरीलाई दिइएको छ। तर, रेल सुरक्षा उपकरण भने उपलब्ध गराइएका छैनन्। यात्रुवाहक रेल त यात्रुहरूलाई सेवा दिने उद्देश्यले सञ्चालन गरिएको हुन्छ । हाल कुर्थादेखि जयनगरसम्म प्रतियात्रु (जनरल बगी) भाडादर ७० रुपैयाँ छ। यो निकै कम भाडा दर हो । निरञ्जनकुमार झा, महाप्रबन्धक, नेपाल रेल्वे कम्पनी लिमिटेड नेपाल रेल्बेको ९६ वर्षको लामो इतिहास रहे पनि जयनगरमा नेपाली सुरक्षाकर्मीले स्टेसनमा झरेर चेकजाँच गर्न पाउँदैनन्। भारतीय भूमि भएको हुँदा सुरक्षाकर्मीले हतियारसमेत बोक्न पाउँदैनन्। भारतीय कस्टमले नै चेकजाँचको काम गर्दै आएको छ। रेलभित्रको चेकजाँच हामी गर्छौं। जयनगरमा पनि गर्छौं। बाहिर भने हामीले जाँच गर्न मिल्दैन, सशस्त्र प्रहरीका डीआईजी दीपेन्द्र शाह भन्छन्, रेलको सुरक्षाको सम्पूर्ण जिम्मेवारी हाम्रै हो। हामीले नेपाल सरकारको रेल्वे कम्पनीबाट पाएको जिम्मेवारीअनुसार नै काम गरिरहेका छौं। मालवाहक रेल सञ्चालन भए रेल र व्यापार दुवैलाई नाफा यात्रुवाहक रेल सेवा सँगै मालवाहक रेल सञ्चालन भयो भने त्यसले रेल्वे कम्पनीलाई फाइदा हुनुका साथै यस क्षेत्रको व्यापार व्यवसायमा पनि उल्लेख्य फाइदा पुग्ने जनकपुर उद्योग वाणिज्य संघका अध्यक्ष जितेन्द्र महासेठ बताउँछन्। यदि मालवाहक रेल सञ्चालनमा आयो भने भारतसँग सीधा व्यापार सम्बन्ध हुनुको साथै सस्तो मूल्यमा सामान आयात हुन्थ्यो र त्यसबाट महँगीसमेत नियन्त्रणमा आउँथ्यो, अध्यक्ष महासेठ भन्छन्, कार्गाे सेवा सञ्चालनमा ल्याउन सके मधेस प्रदेशलगायतका उद्योगी व्यवसायीहरूलाई भारतबाट सीधै कच्चा पदार्थ, कोइला, खाद्यानलगायतका सामानहरू ढुवानीमा धेरै नै कम खर्च पर्न जान्छ। यसका लागि रेल विभागबाट पहल भएको छैन। नेपाल रेल्वे कम्पनी लिमिटेडका पदाधिकारीहरूसँग मधेस प्रदेशका पाँच जिल्लाका उद्योगी व्यापारीहरूले गत माघमा सामूहिक छलफल गरी मालवाहक रेल सञ्चालन गर्न सुझाव दिएका थिए। सप्तरी, सिरहा, धनुषा, महोत्तरी, सर्लाहीका उद्योगी व्यवसायीहरूसँगको छलफलमा नेपाल रेल्वे कम्पनीका पदाधिकारीहरूले मालवाहक रेल चलाउन आफूहरू सकारात्मक रहेको र तत्कालका लागि जनकपुरधाममा कति परिमाणमा मालसामान ल्याउन सकिन्छ भनेर उद्योगी व्यवसायीहरूसँग यकिन गरेर तथ्यांक उपलब्ध गराउन आग्रह गरेका थिए। तर, त्यसपछि यो विषयमा दुवै तर्फबाट कुनै पहल भएन। कार्गाे सेवा सञ्चालनका लागि भारतीय दूतावासले १०१० वटा बोगीसहितको २ सेट रेल दिन तयार रहे पनि नेपाल सरकारले नै कुनै चासो नदेखाएको व्यापारीहरूको आरोप छ। कार्गो सेवा हाल वीरगन्जमा सञ्चालनमा रहेको छ। बर्दिबाससम्म विस्तारका लागि सर्वे सुरु पहिलो चरणमा जयनगरदेखि कुर्था ३५ किलोमिटर र दोस्रो चरणमा कुर्थादेखि महोत्तरीको भंगहासम्म १७ किलोमिटर गरी ५२ किलोमिटरमा रेल सञ्चालन छ। तेस्रो चरणमा भंगहाबर्दिबास १७ किलोमिटरको खण्डमा रेल सेवा विस्तारका लागि पनि काम सुरु भइसकेको छ। बर्दिबास खण्डमा जग्गा अधिग्रहणको काम सम्पन्न भइसकेको र मुआब्जा वितरणको काम अन्तिम चरणमा रहेको रेल्वे कम्पनी लिमिटेडका साइट इन्जिनियर विनोद ओझाले जानकारी दिए। भारतीय पक्ष र नेपाली पक्षबाट अहिले सो खण्डमा संयुक्त सर्वेको काम भइरहेको छ, ओझाले भने, रेलको जग्गा छुट्ट्याउने, पिलर लगाउने जस्ता कामहरू भइरहेका छन्। भारतीय पक्षबाट प्राविधिक कामहरू भइरहेको हुँदा काम सुरु भएको तीन वर्षभित्रै यस खण्डमा पनि रेल सेवा सञ्चालन हुने प्रतिबद्धता व्यक्त गरिएको छ। तिनै चरणको काम सम्पन्न भएपछि ६९ किलोमिटरमा रेल सेवा सञ्चालन हुने छ। मालवाहक रेल सञ्चालनमा आयो भने भारतसँग सीधा व्यापार सम्बन्ध हुनुको साथै सस्तो मूल्यमा सामान आयात हुन्थ्यो । महँगीसमेत नियन्त्रण हुन्थ्यो । जितेन्द्र महासेठ, अध्यक्ष, जनकपुर उद्योग वाणिज्य संघ सन् २०१० मा नेपाल सरकार र भारत सरकारबीच जयनगरभंगहा बर्दिबास रेल सेवा सञ्चालनको सहमति भएको थियो। नेपाल सरकारले जग्गा उपलब्ध गराउने र निर्माणसम्बन्धी सम्पूर्ण कामहरू (ट्रयाक निर्माण, स्टेसन भवन, हल्ट, पुलपुलेसा, खानेपानी, विद्युत्लगायत) का काम भारत सरकारले गर्ने सहमति भएको थियो। रेलको इतिहास मुलुकमा रेल सञ्चालनको इतिहास निकै पुरानो छ। सन् १९२७ मा रेल सेवा सञ्चालनमा आएको थियो। सन् १९२३ मा भारतीय वन सेवाका जेभी कोलिएरले नेपालको वन पैदावार परिवहनका लागि सर्ट न्यारो गेज रेलवे निर्माण गरेका थिए। कोलिएरलाई राणा प्रधानमन्त्रीले मुलुकको वन विभाग व्यवस्थापन गर्ने जिम्मेवारी दिएका थिए। सन् १९२३ मा कोलकताको मार्टिन्स लाइट रेलवे (मार्टिन एन्ड को) ले उत्तरको सिमाबाट अमलेखगञ्जसम्म रेलमार्ग निर्माण गर्न सर्वेक्षण गरेको थियो। सो निर्माण कार्य सन् १९२६ मार्चबाट सुरु भयो र सन् १९२७ फेब्रुअरी १६ मा नेपाल सरकारले रेलवे सञ्चालनमा आएको थियो। उक्त रेल नेपाल सरकारको रेलवे (एनजिआ) मातहत सञ्चालित थियो। पहिलो रेल रेलवे ७६२ एमएम न्यारो गेज हो। तत्कालीन बेलायती सरकारले भारतको रक्सौलअमलेखगन्जमा ३९ किलोमिटर रेलमार्ग निर्माण गरेको थियो। बाफ (स्टिम) बाट चल्ने रेल इन्जिनको प्रयोग गरी रेल सञ्चालनमा ल्याइएको थियो। राजमार्ग नबन्दासम्म अमलेखगञ्ज, रक्सौल रेलमार्ग अप्रत्यक्ष रूपमा काठमाडौंलाई भारतसँग जोड्ने एकमात्र बाटो थियो। तर, सन् १९५६ मा तत्कालीन राजा त्रिभुवनले महेन्द्र राजमार्ग निर्माण गरेपछि रेलमै हिँड्नुपर्ने बाध्यता अन्त्य भयो र पुरानो रेलमार्ग इतिहासमै सीमित भयो। पहिलो रेल सञ्चालन भएको ठीक १० वर्षपछि दोस्रो रेल जयनगरजनकपुर रेल सञ्चालनमा आयो। विसं १९९४ मा सञ्चालनमा आएको सो रेल जयनगरदेखि महोत्तरीको बिजलपुरासम्म ५२ किलोमिटरमा गुड्थ्यो। तत्कालीन बेलायत सरकारले नेपालबाट जडिबुटी, काठ तथा खनिज पदार्थहरू ओसारपोसार गर्नका लागि रेल सञ्चालनमा ल्याएका थिए। उक्त रेल पनि न्यारो गेजकै थियो। कोइलाबाट सञ्चालन हुने सो रेल २०१८ सालदेखि औपचारिक रुपमा यात्री ओसारपोसार गर्न थालेको थियो। २०५१ सालमा भारत सरकारले १८ डिब्बासहितको चारथान डिजेल पावर इन्जिन सहयोग गरेपछि आधुनिक रेल सेवा सञ्चालन भएको थियो। विसं ०५९ मा आएको बाढीबाट बिगही नदिको पुल बगाएपछि जनकपुरदेखि जयनगरको जम्मा २९ किलोमिटरमा मात्रै रेल सेवा सीमित भयो। पछि बाढीले पुल र रेल्वे ट्र्याक बगाएपछि रेल सेवा पूर्णरूपमा बन्द भयो। रेल्वेलाई व्यवस्थित गर्न ०२१ सालमा नेपाल यातायात संस्थानअन्तर्गत राखिएको थियो। ०२५ सालदेखि यसको नाम जनकपुरजयनगर रेल्वे राखियो। ०६१ मा यसलाई नेपाल रेल्वेमा परिणत गरियो। नेपालमा रेल सेवालाई विश्वसनिय र भरपर्दा यातयातको साधन बनाउने उद्देश्यले १ असार ०६८ देखि रेल विभागको स्थापना गरी सोअन्तर्गत राखियो। लामो समयको प्रतीक्षापछि सन् २०१० मा भारतसरकारसँग सम्झौता गरी न्यारोगेजमा सीमित रहेको रेल सेवालाई बिस्तार गरी ब्रोडगेजमा परिणत भयो। सन् २०१० मा भएको सम्झौताअनुसार रेल मार्ग निर्माण तथा विस्तार आयोजना सुरु भएपछि ०७० साल माघ १७ गतेदेखि रेल सेवा बन्द भएको थियो। ०७५ सालमा भारतबाट दुई थान डेमो रेलसेट ८४ करोड ६५ लाखमा नेपाल सरकारले खरिद गयो। डिजेल मल्टी इलेक्ट्रोफायरिङ (डिमो) मोडलको रेल मा ५ वटा डिब्बा छन्। जसमा एउटा मुख्य इन्जिन र अर्को सहायक इन्जिन समावेश छन्। एउटा ट्रेन सेटले १३ सय यात्रु बोक्न सक्ने क्षमता हुन्छ। बन्द भएको आठ वर्ष २ महिनापछि ०७८ चैत १९ गते भारतको नयाँ दिल्लीस्थित हैदरावाद हाउसबाट प्रधानमन्त्री शेरबहादुर देउवा र भारतका प्रधानमन्त्री नरेन्द्र मोदीले एकसाथ हरियो झन्डा देखाएपछि ब्रोडगेज रेल सुचारु भएको हो। अत्याधुनिक इलेक्ट्रोनिक सिस्टमयुक्त रेल खरिद गरि हाल सञ्चालनमा ल्याइएको छ।"
"रणनीतिक उत्तरदक्षिण सडकमार्ग, बजेट अभावको मारमा","काठमाडौं : उत्तरी छिमेकी चीन र भारतसँग जोडने तीन राष्ट्रिय गौरवका कोरिडोर मार्ग निर्माणमा तीन मुख्य समस्या देखा परेका छन्। पहिलो बजेट अभाव। दोस्रो जग्गा अधिग्रहणको समस्या। तेस्रो, रुख कटानको समस्या। सरकारले दुई ठूला छिमेकीसँग सीधै व्यापार, व्यवसाय र आर्थिक गतिविधिका लागि राष्ट्रिय गौरवका कोशी, कालीगण्डकी र कर्णाली कोरिडोर निर्माण सुरु गरेको हो। आर्थिक वर्ष २०६५०६६ बाट निर्माण सुरु गरिएका यी आयोजना चालू आर्थिक वर्षमा निर्माण सम्पन्न हुनुपर्ने हो। तर, चरम बजेट अभावमा यी आयोजनाले गति लिन सकेका छैनन्। भौतिक पूर्वाधार मन्त्री प्रकाश ज्वाला बजेटको अभाव भए पनि क्षमताले भ्याएसम्म यी आयोजनालाई प्राथमिकता दिएर अघि बढ्ने बताउँछन्। संसद्को सरोकार तथा समन्वय समितिको बिहीबारको बैठकमा मन्त्री ज्वालाले रणनीतिक महŒवका तीनवटै कोरिडोरका लागि आवश्यक बजेटको प्रबन्ध गरी निर्माणकार्य अघि बढाउने बताए। यी कोरिडोरले त्रिदेशीय व्यापार, मुलुकमा रोजगारी सिर्जना र आर्थिक गतिविधिमै टेवा दिनेछन्, मन्त्री ज्वालाले भने, आगामी आर्थिक वर्षमा पर्याप्त बजेट विनियोजन गरेर यी सडक निर्माणलाई सरकारले उच्च प्राथमिकता दिनेछ। बैठकमा सांसदले रणनीतिक महŒवका सडक निर्माणमा ढिलासुस्ती र लापरबाही नगर्न सरकारको ध्यानाकर्षण गरेका थिए। कोशी कोरिडोर राष्ट्रिय गौरवको कोशी कोरिडोरले दक्षिणमा भारतको सिमाना जोगवनीदेखि वसन्तपुर, खाँदबारी हुँदै नेपालको उत्तरी सिमाना किमाथांका जोड्नेछ। आयोजनाले तेह्रथुमको वसन्तपुरदेखि मुलुकको उत्तरी सिमाना किमाथांकासम्मको १ सय ६२ किमि सडक निर्माण एवम् स्तरोन्नति गर्ने लक्ष्य लिएको छ। जसमध्ये हालसम्म ७४ किलोमिटर ग्राबेल, ८८ किलोमिटर कच्ची र ८० किलोमिटरको स्तरोन्नतिका लागि ठेक्का लागेको छ। आर्थिक वर्ष २०६५६६ बाट सुरु भई आर्थिक वर्ष २०८०८१ सम्पन्न गर्ने लक्ष्य लिएको छ। यस आयोजनाको कुल लागत ११ अर्ब ९३ करोड रहेकोमा ५ अर्ब ७ करोड रुपैयाँ खर्च भएको छ। कुल लागतको करिब ७८ प्रतिशत रकम खर्च भएको छ। ७ अर्ब १५ करोड बराबरको ठेक्का लागेकोमा २ अर्ब ९३ करोड रुपैयाँको भने ठेक्का लाग्न बाँकी छ। यस कोरिडोरको भौतिक प्रगति ४५७० प्रतिशत मात्र छ। खाँदबारीदेखि नुम सडकखण्डको ३९ किलोमिटरमा विद्युतीय पोलको स्थानान्तरण तथा जग्गा मुआब्जासम्बन्धी विवादका कारण निर्माण अवरोध भइरहेको छ। यस्तै निर्माण कार्य अवधि कम हुनाले ठेक्काहरू समयमा नै सम्पन्न हुन नसकेको, जथाभावी शाखा सडक खोल्नेखन्ने समस्या र निर्माण कार्यतालिका अनुसार प्रगति हुन नसकेको, वरुण खोलादेखि किमाथांक खण्ड आयोजना समयावधिभित्र निर्माण सम्पन्न गर्ने लगायतका चुनौती रहेको बताइएको छ। यो कोरिडोरलाई अघि बढाउनका लागि स्तरोन्नति गर्न बाँकी खण्डका लागि स्रोत सुनिश्चितता तथा बहुवर्षीय ठेक्का सहमति उपलब्ध गराउने, पर्याप्त बजेट र जनशक्ति उपलब्ध गराउने लगायतका कार्य गरी काम अघि बढाउन सहजीकरण गर्न माग गरिएको छ। पूर्वी पहाडलाई तराई र काठमाडौंसँग जोड्ने दु्रत सडक मार्गको रूपमा कोशी कोरिडोरको काम अघि बढाइएको हो। कालीगण्डकी कोरिडोर यस आयोजनाले नवलपरासी जिल्लाको गैंडाकोटदेखि गुल्मीको रिडी, बागलुङको मालढुंगा, म्याग्दीको बेनी र मुस्ताङको जोमसोम हुँदै उत्तरी सिमाना कोरला नाकासम्म सडक निर्माण एवम् स्तरोन्नति गर्ने लक्ष्य लिएको छ। यो आयोजना सम्पन्न भएपछि गैंडाकोटदेखि कोरला नाकासम्मको ४ सय ४५ किमिमध्ये गैंडाकोटराम्दीमालढुंगा सडक २ सय ४५ किमि सडक निर्माणबाट कालीगण्डकी तटीय क्षेत्रमा आवागमनको सुविधा पुग्नेछ। आर्थिक वर्ष २०६५६६ बाट सुरु भई २०८०८१ मा सम्पन्नको लक्ष्य लिइएको यस कोरिडोरलाई कालीगण्डकीअन्तर्गत गैंडाकोटराम्दीमालढुंगा सडक योजना र बेनीजोमसोमकोरला सडक गरी विभाजन गरिएको छ। २ सय ४० किमि सडकले नवलपरासी पूर्वीखण्ड, पाल्पा, गुल्मी, बागलुङ, पर्वत र स्याङ्जा जिल्ला जोड्छ। यस्तै २ सय २ किमि सडकले पर्वत, म्याग्दी र मुस्ताङ जिल्ला जोड्छ भने यसअन्तर्गत सम्पूर्ण ट्र्याक खोलेको छ। गैंडाकोटराम्दीमालढुंगा सडक योजनाको कुल लागत २५ अर्ब रुपैयाँ रहेको छ। कोरिडोरको हालसम्मको भौतिक प्रगति ६२४५ प्रतिशत र वित्तीय प्रगति ७५१९ प्रतिशत रहेको छ। यस कोरिडोरको काम चरम बजेट अभावका कारण समयमा सम्पन्न हुन नसक्ने देखिन्छ। बजेट अभावकै कारण ४ अर्ब ९० करोड रुपैयाँ लागतको रानीमहलराम्दी र फलेबासअर्मादी खण्डको ठेक्का लाग्न बाँकी छ। हालसम्म २० अर्ब ९ करोड रुपैयाँबराबरको आयोजना निर्माणको ठेक्का लागेकोमा कुल खर्च १० अर्ब ९४ करोड रुपैयाँ भएको छ। बजेट अभाव तथा स्रोत सुनिश्चितता समयमै नहुँदा योजना तोकिएको समयमै सम्पन्न हुन नसक्ने भनिएको छ। कर्णाली कोरिडोर हुम्ला जिल्लालाई राष्ट्रिय सडक सञ्जालसँग जोड्न हिल्सादेखि सलिसल्ला सडक खण्डमा ट्र्याक खोल्ने र त्यसको स्तरोन्नति गर्नका लागि आर्थिक वर्ष २०६९७० मा कार्यालय स्थापना भई यो आयोजना सुरुवात भएको हो। सुरुमा हिल्सासिमिकोटसम्मको कार्यक्षेत्र रहेको यस आयोजनामा आव २०७४७५ बाट सिमिकोटदेखि सलिसल्ला खण्डको ट्र्याक खोल्ने र स्तरोन्नतिको दायित्व थप भएको हो। यस आयोजनामा नेपाली सेनाद्वारा सञ्चालित खुलालु सलिसल्ला खण्ड र हिल्सासिमिकोटसलिसल्ला खण्ड गरी दुई खण्डमा काम हुँदै आएको छ। यस आयोजनाको कुल लम्बाइ २ सय ६९ किलोमिटर छ। खुलालुदेखि सलिसल्ला हुँदै सर्केगाडसम्म १ सय ३५ किमि ट्र्याक खुलेको, सर्केगाडदेखि सिमिकोट ३८ किमिमा तीन ठेक्का व्यवस्थापन भई नेपाली सेनाद्वारा ट्र्याक खोल्ने कार्य भइरहेको छ। करिब ४ किमि ट्र्याक खोल्न बाँकी छ।"
विदेशी लगानीकर्ता र परियोजना पहिचान गरी सुझाव पेश गर्न निजी क्षेत्रलाई आह्वान,"काठमाडौं : आगामी वैशाख १६ र १७ मा काठमाडौंमा आयोजना हुने तेस्रो लगानी सम्मेलनको तयारीमा तीव्रता दिन अर्थमन्त्री डा प्रकाशशरण महतले निर्देशन दिएका छन् । आज बसेको लगानी सम्मेलन निर्देशक समितिको दोस्रो बैठकमार्फत अर्थमन्त्री महतले आवश्यक नीतिगत, कानुनी एवं प्रक्रियागत सुधार र परियोजना तयारीलाई तीव्रता दिन निर्देशन दिएका हुन्। आगामी लगानी सम्मेलनले विदेशी लगानीकर्ताका साथै गैरआवासीय नेपाली र स्वदेशी निजी क्षेत्रको लगानी आकर्षणलाई प्राथमिकतामा राखेको उल्लेख गर्दै अर्थमन्त्री डा महतले सम्भाव्य विदेशी लगानीकर्ता तथा परियोजना पहिचान गरी ठोस सुझाव प्रस्तुत गर्न निजी क्षेत्रलाई आह्वान गरे । आगामी लगानी सम्मेलन निजी क्षेत्र तथा विकास साझेदारहरूसँगको सहकार्यमा नेपाल सरकारले आयोजना गर्न लागेको हो । निर्देशक समितिको आजको बैठकमा लगानी सम्मेलन सचिवालयका संयोजक एवं लगानी बोर्डका प्रमुख कार्यकारी अधिकृत सुशील भट्टले हालसम्म भएका तयारीबारे संक्षिप्त प्रस्तुतीकरण गरेका थिए। लगानी सम्मेलन आयोजना गर्नका लागि सरकारले अर्थमन्त्रीको संयोजकत्वमा निर्देशक समिति, मुख्यसचिवको नेतृत्वमा कार्यान्वयन समिति, उद्योग, वाणिज्य तथा आपूर्ति मन्त्रालयका सचिवको संयोजकत्वमा प्राविधिक समिति र लगानी बोर्डका प्रमुख कार्यकारी अधिकृतको संयोजकत्वमा सचिवालय गठन गरी काम अगाडि बढाएको छ । नीतिगत, प्रक्रियागत र कानुनी सुधारका लागि प्रधानमन्त्री कार्यालयका सचिव (आर्थिक पूर्वाधार महाशाखा)को संयोजकत्वमा कार्यदल गठन भएको छ । यी सबै समिति र कार्यदलहरूले आआफ्नो क्षेत्रमा सक्रियतापूर्वक कार्य गरिरहेका छन् । आज सम्पन्न निर्देशक समितिको बैठकमा उद्योग, वाणिज्य तथा आपूर्ति, ऊर्जा, जलस्रोत तथा सिँचाइ, वन तथा वातावरण, संस्कृति, पर्यटन तथा नागरिक उड्डयन र सहरी विकास मन्त्रालयका मन्त्री, राष्ट्रिय योजना आयोगका उपाध्यक्ष, मुख्यसचिव, विभिन्न मन्त्रालयका सचिवहरू, नेपाल राष्ट्र बैंकका डेपुटी गभर्नर तथा निजी क्षेत्रका छाता सङ्गठनहरूको सहभागिता रहेको थियो ।  रासस"
"किसानलाई सहुलियत : गुन्द्रुकको ब्रान्डिङ, बिक्री गर्ने जिम्मा गाउँपालिकाको","इलाम : रोङ गाउँपालिकाले गुन्द्रुक उत्पादनमा किसानलाई अनुदान र बजारीकरणका लागि ब्रान्डिङगर्ने काम सुरुआत गरेको छ। उत्पादनमा किसानलाई सहुलियत दिने र किसानले उत्पादन गरेका सबै गुन्द्रुक बिक्री गर्ने जिम्मा गाउँपालिकाले नै लिने भएपछि किसान गुन्द्रुक बनाउनकै लागि व्यावसायिक साग खेती गर्न थालेका हुन्। रोङ४ की शारदा अर्याललाई दुई वर्षअघि गुन्द्रुक बिक्छ भन्ने कल्पना नै थिएन। उनलाई लागेको थियो साग त बिक्दैन गुन्द्रुक कसले किन्ला र ! तर कमलाले अहिले व्यावसायिक रुपमा नै साग खेती गरेकी छन्। उनको बारीभरि हरिया साग छन्। गाउँपालिकाले गुन्द्रुक ब्रान्डिङ गर्ने कार्यक्रम ल्याएदेखि उनलाई साग खेतीमा आकर्षण भएको हो। चिया, आलुले भाउ र घीउछुर्पीले बजार नपाएका बेला गुन्द्रुक बिक्री होला भन्ने त सोच नै थिएन तर हाम्रै गाउँपालिकाले गुन्द्रुकको बजार खोजिदिने भएपछि साग रोप्न थालेँ, आजकाल त साग फलायो, गुन्द्रुक बनायो बेच्यो, उनले भनिन्। गाउँपालिकाले गुन्द्रुक, सिस्नोलगायत १० देखि १२ प्रकारका कृषि उपजको ब्रान्डिङ गरेर किसानका लागि एउटा प्लेटफर्म तयार गरिदिने काम गरिरहेको गाउँपालिकाका अध्यक्ष मणिकुमार स्याङ्बो सुवासले जानकारी दिए। गुन्द्रुक, र सिस्नोमात्र होइन आगामी वर्षदेखि १०१२ वटा आइटम सुकाएर बजारमा ल्याउने तयारी गर्दैछौँ, उनले भने, भोलि एकजना किसान, एउटा व्यवसायी वा उद्योगीले यो सबै बजार निश्चित गरेर प्लेटफर्म बनाउन गाह्रो हुन्छ तर राज्यले बनाई दिएको प्लेटफर्ममा काम गर्न सजिलो हुन्छ। त्यसैले हाम्रो प्रयास किसानका लागि सहजता प्रदान गर्ने हो। गुन्द्रुकजन्य उत्पादनलाई सुकाएर प्याकेजिङ गर्ने प्लान्टमा पालिकाले एक करोड बराबरको लगानी गरेको छ। किसानलाई तालिम गरायौँ, लेभलिङ, प्याकेजिङ ब्रान्डिङको प्रक्रियामा केही खर्च गर्यौँ, करोड बराबरको खर्च भएको छ, उनले भने। गुन्द्रुकमात्र नभएर सिस्नोलाई समेत ब्रान्ड बनाउन सुरु भएको छ। कुनै पनि उत्पादनलाई मौसम र समय परिवर्तन गरेर बजारमा निकाल्ने भनेको एउटा शीतभण्डारमा राखेर हो अर्को सुकाएर निकालिने हो, स्याङबो भने, शीतभण्डार महङ्गो छ। यो तत्काल बिक्री नगरे अखाद्य बन्छ तर सुकाएर निकालिने कुराको चैँ पर्खेर एकडेढ वर्षमा बिक्री गर्दा पनि सम्भव छ। त्यसकारण हाम्रो भूगोलमा कोलस्टोरभन्दा ड्रायरप्लान्डउपयुक्त हुन्छ। गुन्द्रुकलाई गुणस्तरीय बनाउन किसानलाई तालिम र ड्रायर मेसिन अनुदान दिइने गरेको गाउँपालिकाले जनाएको छ। गुन्द्रुकमा किसानलाई प्रतिकिलो रु ८० अनुदान दिइने छ भने गुन्द्रुकको अमिलोपन, सुक्खापन, आकार, रङ्गलगायत कस्तो बनाउने भन्नेबारे किसानलाई प्राविधिक सहयोग गर्ने गरिएको छ, अध्यक्ष स्याङ्बोले भने। पालिकामा साग उत्पादन बढेको छ। किसानले उत्पादन गरेका सबै साग किन्न सक्ने गरी प्रत्येक वडामा एउटा प्रशोधन उद्योग खोल्ने तयारी रहेको उनले बताए। सागमा किसानलाई आकर्षित गराउन उत्पादकत्वका विषयमा जानकारी गराउन जरुरी रहेको बताउँदै उनले एक रोपनी क्षेत्रफलमा कुन कृषि उपज कति फल्छ भनेर तुलना गर्ने हो भने साग अत्यन्तै फाइदाजनक खेती भएको बताए। उत्पादनका हिसाबले श्रम, बजार मूल्य सबै हिसाबले साग फाइदाजनक छ। सबै किसानको साग किनिदिने अवस्था छैन, क्रमशः त्यो स्थितिमा हामी पुग्छौँ, उनले भने। पालिकाले १२ प्रकारका उत्पादनलाई सुकाएर बजारमा ल्याउने तयारी गरेको छ। एक वडा एक सहकारीमार्फत यसको व्यवस्थापन हुन्छ। प्रोडक्सन ग्रुप सहकारी सदस्य हुनेछ। सदस्यले उत्पादन गरेका कुरा सहकारीले किनिदिने छ र त्यो प्लान्ड सरकारले बनाएर सहकारीलाई ह्यान्डओभर गर्नेछ र त्यहाँ चै उत्पादित वस्तुको प्रशोधन गरेर बजारीकरण गरिन्छ, उनले भने। बजारमा कपडा किन्न जाने मान्छे राम्रो गुणस्तरको कुन छ भनेर ब्रान्ड खोज्न सुरु भइसक्यो। अब हरेक उपभोक्ताले हरेक उपभोगीय सामानको ब्रान्ड खोज्ने बेला आएको छ। हामीले खानेकुरा पनि ब्रान्डको हुन जरुरी छ। खानेकुरालाई ब्रान्ड बनाएर बिक्री गर्न सकेनौँ भने हाम्रा सबै किसान एक दिन पलायन हुन्छन्, अध्यक्ष स्याङबोले भने।  रासस"
सांसदसँग ऊर्जामन्त्रीले भने : जलाशाययुक्त आयोजनामा लगानी आकर्षित गर्न सकिएन,काठमाडौं : ऊर्जा जलस्रोत तथा सिँचाई मन्त्री शक्ति बहादुर बस्नेतले राष्ट्रिय गौरवका सिचाईं आयोजना निर्माणमा बजेटको कमी हुन नदिने बताएका छन्। शुक्रबार सिंहदरबारमा बसेको राष्ट्रियसभा अन्तर्गतको राष्ट्रिय सरोकार तथा समन्वय समितिको बैठकमा मन्त्री बस्नेतले विभिन्न सिचाई आयोजनाहरु लामो समयदेखि निर्माणाधिन रहेको भन्दै उक्त आयोजनाहरुलाई बजेटको कमी हुन नदिने बताएका हुन्। सिचाईं आयोजना निर्माणलाई निरन्तरता दिइएको र पूर्ण रुपमा सम्पन्न नभएपनि जनताले भने त्यसबाट लाभ लिइरहेको उनले बताए। मन्त्री बस्नेतले राष्ट्रिय गौरवका सिचाई आयोजना निर्माणमा केहि ढिलाई भएकाले समय तोकेरै सम्पन्न गर्नेगरि काम अघि बढेको धारणा राखे। त्यस्तै उनले सुख्खा याममा विधुतको आयात घटाउन उत्पादन बढाउनुपर्ने र जलाशययुक्त आयोजनाहरुमा ध्यान दिनुपर्ने बताए। जलाशाययुक्त आयोजनाहरु निर्माण गर्दा लागत महङ्गो हुन जाने र नाफा पनि कम हुने भएकाले त्यस्ता आयोजनामा लगानी आकर्षित गर्न नसकिएको मन्त्री बस्नेतको भनाई छ। समिति सभापति दिल कुमारी रावलले राष्ट्रिय गौरवका आयोजनामा बजेटको कमी हुन नदिने प्रतिबद्धता सरकारबाट आएपनि बजेट अभावको गुनासो आउने गरेकाले अर्थ मन्त्रालय र राष्ट्रिय योजना आयोगसँग छलफल गर्ने बताए।

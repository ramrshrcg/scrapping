शीर्षक,विवरण
अलमलिएको अधिकार,"मानवअधिकारको विश्वव्यापी घोषणापत्र जारी भएको ७५ वर्ष पुगिसक्दा पनि नेपाल मात्र होइन, विश्वमै मानवअधिकारको बहस र उपभोगले उचित मार्ग पहिल्याउन सकेको छैन। संयुक्त राष्ट्रसंघले अमानवीय कार्य बन्द, युद्धको अन्त्य, हिंसारहित समाज निर्माण र सबै मानवका सबै अधिकारको सुनिश्चितता गर्ने परिकल्पना गरेको हो। तापनि यो परिकल्पना मिथकजस्तो बन्न पुगेको छ। मानवअधिकार विकासको सूचक पनि हो। यस दृष्टिले विकसित मुलुकमा बढी मानवअधिकारको प्रत्याभूति हुनुपर्ने हो। तथापि अति विकसित भनिएका मुलुक पनि मानवअधिकार उल्लंघन गर्ने र नागरिक अधिकार सुनिश्चित गर्न नसकेको आरोप खेपिरहेका छन्। सबैभन्दा बढी मानवअधिकार उल्लंघन हुने ठूलाठूला युद्धमा धनी मुलुक नै संलग्न छन्। तर, त्यसप्रति गरिब मुलुकले आवाज उठाउन सकिरहेका छैनन्। गरिब मुलुकमा भएका त साना घटनामा पनि धनी राष्ट्रले आवाज उठाउने गरेका छन्। राज्य अरू मुलुकमा पनि मानवअधिकारको अवस्था राम्रो छैन नि ! हाम्रो मात्र हो र भनेर आफ्नो दायित्वबाट उम्कन मिल्दैन। आफू पक्ष भएका अन्तर्राष्ट्रिय सन्धिसम्झौता, देशको संविधान र अन्य कानुनले प्रत्याभूत गरेको नागरिकको मानवअधिकारको प्रत्याभूति गर्नै पर्छ। यो राज्यको ऐच्छिक नभएर अनिवार्य दायित्व हो। नेपालमा आर्थिक, सामाजिक तथा सांस्कृतिक अधिकार सुनिश्चित गर्न राज्यले धेरै काम गर्नु आवश्यक छ। राजनीतिक उपलब्धि प्राप्त गरे पनि देश आर्थिक रूपमा सबल हुन नसक्दा नागरिकका आर्थिक, सामाजिक तथा सांस्कृतिक अधिकार छायामा परेका छन्। दूरदराजमा गाँस, बास, कपासको अभाव छ। शिक्षा, स्वास्थ्य, आवास, खाद्यान्न, आवतजावत, उपभोग्य सामानको अभावका कारण ग्रामीण जनजीवन पिल्सिएको छ। उपभोग्य सामानको अभाव, त्यसको गुणस्तर, कालोबजारीको मारमा ग्रामीण मात्र नभई सहरका नागरिकसमेत परिरहेका छन्। राज्यका संयन्त्रहरूबाट सुशासनको प्रत्याभूति हुन सकेको छैन। सुशासनका लागि चलाइएका परियोजना, घोकाइएका सिद्धान्त र पढाइएका पाठ सबै औपचारिकतामा सीमित छन्। सेवाग्राहीको असन्तुष्टिले नै सुशासन छायामा छ भन्ने प्रस्ट देखाएको छ। भ्रष्टाचारले मानवअधिकारमाथि धावा बोलेको छ। भ्रष्टाचारको प्रमाणै लोप गराउने गरी यसका नयाँनयाँ स्वरूप देखिन थालेका छन्। यसको अन्त्यबिना मानवअधिकारको पूर्ण प्रत्याभूति हुन सक्दैन भन्नेमा नागरिक सचेतता आवश्यक छ। लैंगिक हिंसाविरुद्धको १६ दिने अभियान मनाइँदै गर्दा पनि देश महिला हिंसामुक्त हुन सकेन। महिलाहरू घरेलु हिंसा, हत्या, यातना, बलात्कारको शिकार भएका छन्। शारीरिक मात्र नभई मानसिक हिंसाका डरलाग्दा स्वरूप देखिएका छन्। यस्तै, पुरुष र लैंगिक तथा यौनिक अल्पसंख्यकमाथि भएका हिंसाका घटनासमेत सतहमा आएका छन्। लैंगिक रूपमा हुने गरेका भेदभावका विभिन्न स्वरूप पनि समाजमा विद्यमान छन्। जातीय, क्षेत्रीय, वर्गीय र सामाजिक विभेद दूरदराजका नागरिकले भोग्नुपरेको छ। रुकुमजाजरकोटमा नवराज विकसहितका व्यक्तिको जातीय विभेदका कारण तीन वर्षअघि भएको हत्या घटनामा जिल्ला अदालतले हालै गरेको फैसला भने मानवअधिकार र न्यायको सवालमा कोसेढुंगा बनेको छ। सकेसम्म विभेद हुनै नहुने अवस्था बनाउनु र विभेदका घटना भए न्याय दिनु राज्यको दायित्व हुन्छ। संविधानले व्यवस्था गरेका मौलिक हकको कार्यान्वयन पूर्णरूपमा हुन सकेको देखिँदैन। थुप्रै मौलिक हकको व्यवस्था हुनु सुखद भए पनि ती हकको उपभोगको सुनिश्चितता राज्यले गर्न नसक्दा नागरिकमा असन्तुष्टि बाँकी छ। अभिव्यक्ति स्वतन्त्रतामाथि घुमाउरो अंकुश लगाउनु, सूचनाको हक पूर्णरूपमा कार्यान्वयन नहुनु, समाचारमाध्यमको सूचनामा पूर्ण पहँुच नहुनु, सर्वसाधारणको न्यायमा पहुँच नपुग्नुजस्ता कुराले मौलिक हक नै संकुचित भएको देखिन्छ। दण्डहीनताको विषयले व्यापक चर्चा पाएको छ। दुई वर्षभित्र पूरा गर्नुपर्ने संक्रमणकालीन न्यायको कार्य १७ वर्ष पूरा हुँदा पनि टुंगिएको छैन। संक्रमणकालीन न्यायको विषय जति ढिला गयो उति नै जटिल बन्दै छ। यस्तो अवस्थामा अझ अदालतले दोषी ठहर गरी जेल सजाय भोगिरहेकाहरूको कैद माफी गरिनु, मुद्दा फिर्ता लिनु, मानवअधिकारको उल्लंघन गरेको भनी राष्ट्रिय मानवअधिकार आयोगका सिफारिस र अदालतका फैसला कार्यान्वयन नहुनु, प्रहरीले उजुरी दर्ता गर्न आनाकानी गर्नुजस्ता कुराले दण्डहीनतालाई मलजल गरेको छ। मानवअधिकारप्रति सरकार उदासीन देखिन्छ। मानवअधिकारसम्बन्धी कामलाई तपसिलको वा ऐच्छिक विषय मान्ने राज्यको चिन्तनमा परिवर्तन हुन सकेको छैन। दलहरूले घोषणापत्रमा लोकतन्त्र, मानवअधिकार र विधिको शासनलाई पुनरावृत्ति गरे पनि व्यवहारमा उदासीनता छर्लंग छ। राज्य पक्ष भएका अन्तर्राष्ट्रिय सन्धिसम्झौतामा भएका प्रावधानको कार्यान्वयन हुन नसकेको तीतो यथार्थ सबैले भोगेकै हो। देशकै कतिपय कानुन मानवअधिकारमैत्री नभएका र मानवअधिकारमैत्री भएका पनि कार्यान्वयन नभएका उदाहरण बग्रेल्ती छन्। भविष्यमा मानवअधिकार संस्कृतिलाई एकीकृत र दिगो बनाउँदै लैजाऔं भन्ने नाराका साथ ७५औं अन्तर्राष्ट्रिय मानवअधिकार दिवस मनाइरहँदा देशको मानवअधिकारको अवस्था भने सन्तोषजनक छैन। डा पोखरेल राष्ट्रिय मानवअधिकार आयोगका सहसचिवप्रवक्ता हुन्।"
अब जलवायु अनुकूलनको योजना बनाऔं,"विश्वकै तेस्रो अग्लो हिमाल कञ्चनजंघा भएको जिल्ला हो ताप्लेजुङ। अनि, अन्य दर्जन पुगनपुग हिमाल यसै जिल्लामा छन्। तमोर नदी त हिमाल पग्लिएर नै उत्पति भएको हो। यसै नदीको किनारमा धेरै बस्ती र बजारहरू छन्। यो सबै कुरालाई हेर्दा हिमाल, नदी र मानव एक आपसमा जोडिएर रहेको देखिन्छ र हो पनि। तर, पछिल्लो समय जलवायु परिवर्तनको असरका कारण हिमाल नांगिँदै गए। हिउँ पग्लिएर नदी बढिरहेका छन्। अनि, त्यहीँ नदीले नागरिकलाई विस्थापित गरिरहेको छ। हिमताल फुट्ने अवस्थामा पुगेका छन् । पछिल्लो समय ताप्लेजुङका स्थानीय जलवायु परिवर्तनको चपेटामा परेका छन्। हाम्रो फक्ताङलुङ गाउँपालिका हिमालसँग जोडिएको गाउँपालिका हो। यहाँका नागरिक पछिल्लो समय हिमपातको फरक अवस्थाबाट आजित बनेका छन्। पर्नुपर्ने समयमा हिउँ पर्दैन र नसोचेको समयमा भारी हिमपात हुन्छ। यसले स्थानीयको दैनिकीमा नै असर गरेको छ। पशुधनमा क्षति पुर्याएको छ। समयमा पानी नपर्दा र परे मुसलधारे वर्षा हुँदा पहिरो र बाढीको जोखिममा पनि यहाँका नागरिक छन्। यो क्रम पछिल्लो समय तीव्र रूपमा बढेको छ। केही समयअघि मात्रै अस्वाभाविक वर्षाका कारण ताप्लेजुङको केही गाउँपालिकामा बाढी पहिरोले ठूलो क्षति पुर्यायो । केही वर्षअघि नसोचेको समयमा हिमपात हुँदा चौंरी र याक पुरिए, कति त मरे पनि यसरी नजानिँदो रूपमा जलवायु परिवर्तनको असर जिल्लाले भोगिरहेको छ । जलवायु परिवर्तन गराउनमा हामी जस्ता हिमाली क्षेत्रका नागरिकले होइन, ठूला मुलुकहरूले मुख्य भूमिका खेलका छन्। तर, यसको असर निमुख हिमाली क्षेत्रका जनता ले भोगेका छन्। यो गम्भीर विषय हो। अहिले कोप२८ चलिरहेको छ। यो विषय यहाँ उठ्नुपर्छ र, क्षति बेहोरेका नागरिकले क्षतिपूर्ति पाउनुपर्छ। हामी स्थानीय जनप्रतिनिधि जलवायु परिवर्तनको विषयमा सचेतना फैलाइरहेका छौं। सरकारले पनि अबको असर हेरेर नागरिकलाई सुरक्षित गर्नुपर्छ। अनि, जलवायु अनुकूलनको योजना ल्याउनुपर्छ। नत्र क्षति बढ्दै जान्छ। जलवायु परिवर्तनका विषयमा सबै सचेत बनौं।"
मेलमिलापमा अफ्रिकी मोडल,"संक्रमणकालीन न्याय अर्थात् सत्य अन्वेषण तथा मेलमिलापको युग प्रवेशका दृष्टिकोणले दक्षिण अफ्रिकाले चमत्कार गरेको हो । मानवअधिकारको पालना राष्ट्रिय दायित्वको विषय मात्र होइन। यसको उल्लंघन विश्व जनसमुदायप्रति जवाफदेही हुनुपर्ने गम्भीरतम मामला मानिन्छ। यस सम्बन्धमा सन् १९४५ मा दोस्रो विश्वयुद्ध सकिएपछि सुरु गरिएको दण्डसजायमुखी कारबाहीलाई उपयुक्त दृष्टान्तका रूपमा लिने गरिन्छ। जुन नरेमबर्ग ट्रायल र टोकियो ट्रायलका नामले विश्वभर सुपरिचित छ। वर्तमानकालमा भने मानवअधिकार उल्लंघन सम्बन्धमा दक्षिण अफ्रिकाको सत्य तथा मेलमिलाप आयोगद्वारा सम्पन्न सद्भावना तथा शान्तिमुखी कामकारबाहीलाई विश्वभरकै उत्कृष्ट कार्य मान्ने गरिन्छ। यसलाई एउटा नमुनाकै रूपमा लिने गरेको पाइन्छ। दक्षिण अफ्रिकाको मानवअधिकार उल्लंघनको प्रकृति भने छुट्टै रंगभेद नीति तथा व्यवहारसम्बन्धी हो। यस नीतिअन्तर्गत अल्परक्षक गोराहरूले सन् १९४८ देखि रंगभेदी व्यवहार संस्थागत गर्ने हेतुले कानुन बनाए। त्यही कानुनमार्फत बहुसंख्यक रैथाने काला जातिमाथि चरम भेदभावपूर्ण शासन थोपर्दै आए। यसै रंगभेद नीतिविरुद्धको संघर्षको नेतृत्व गर्दै नेल्सन मण्डेलाले २७ वर्षसम्म कठोर कारावास जीवन बिताए। राष्ट्रपति एफडब्लू क्लार्कले सर्वमान्य नेता मण्डेलासँग अन्ततः वार्ता गर्ने मनसुवा सन् १९९० को सुरुमा सार्वजनिक गरे। त्यसपछि युद्धको घाउ निको पार्ने दिशा उन्मुख संवाद, सहमति र सम्झौताको शृंखला अघि बढेको हो। यसपछि नै दक्षिण अफ्रिकामा सत्य तथा मेलमिलाप आयोग सन् १९९५ मा गठन भयो। यस आयोगले आफ्नो जिम्माको काम विश्वलाई नै चकित पार्ने गरी कुशलतापूर्वक सम्पन्न गर्दै आफ्ना पाँचवटै प्रतिवेदन सन् १९९८ देखि २००३ सम्ममा बुझाउने श्रेय प्राप्त गरेको पनि हो। अफ्रिकाको हकमा उल्लिखित आयोगको प्रतिवेदन पेस भएपछि नै दुर्भावना, घृणा तथा रंगभेदको युग अन्त्य भयो। त्यससँगै सद्भावना, प्रेम, शान्ति तथा समृद्धिको युग प्रारम्भ भएको मानिन्छ। द्वन्द्वशास्त्रको भाषामा भने त्यस चरणलाई पीडादायी, अमानवीय तथा लामो संक्रमणकालको अन्त्यको शुभारम्भ सँगै राष्ट्रको जीवन पुनर्निर्माणको सामान्य कालखण्डमा फर्कन थालेको यस्तो अवस्था प्रवेशका रूपमा लिने गरिन्छ। संक्रमणकालीन न्याय अर्थात् सत्य अन्वेषण तथा मेलमिलापको युग प्रवेशका दृष्टिकोणले दक्षिण अफ्रिकाले चमत्कार गरेको हो। वास्तवमा त्यो चमत्कार के कस्तो किसिमको हो भन्ने अझ गहिराइमा पुग्न दुवै प्रमुख नायक तथा दुवै नोवेल शान्ति पुरस्कार विजेता नेल्सन मण्डेला र डेसमन्ड टुटुका रङभेदी अनुभवले खारिएका दार्शनिक कथनसँग परिचित हुन जरुरी हुन्छ। यसै प्रसंगमा संक्षेपमा भए पनि हेरौ उहाँहरू के भन्नुहुन्छ ? मण्डेलाका अनुसार घृणाले उही घृणा (रंगभेद) फैलाउँछ। तसर्थ विगतमा जे भयोभयो, ती सब बिर्सिदिनु बुद्धिमानी हुन्छ। मण्डेलाको विगतलाई बिर्सौं र माफी दिऔं भन्ने यो उक्ति, यो मन्त्र, यो क्षमाशीलता, यो व्यावहारिकता एउटा प्रेरणाको स्रोतका रूपमा विश्वप्रसिद्ध छ। त्यस्तै डेसमन्ड टुटु भन्नुहुन्छ सच्चा मेलमिलाप क्षमाशीलतामा आधारित हुन्छ। यसले पश्चातापका साथै अघि कहाँ के गलत क्रिया भएथ्यो ? त्यससम्बन्धी साविती पनि जनाउँछ। हाम्रो देशमा स्थिरता तथा शान्ति बन्दुकको कुन्दाबाट आउने होइन, न्यायबिना शान्ति असम्भव हुन्छ। माफी दिन सक्दा भविष्य निश्चित हुन्छ। यसको अभावमा कुनै पनि शान्ति प्रक्रिया निष्प्राण हुने गर्दछ। प्रतिशोधको अस्त्रबाट कुनै हालतमा स्थिरता तथा शान्ति हासिल हुन सक्दैन। उपरोक्त विवरण तथा चिन्तन धाराबाट पुष्टि हुन्छ कि संक्रमणकालीन न्याय सम्पादन गर्दा माफी वा आममाफी दिने कार्य एवं सजाय कम गर्ने प्रवृत्ति यथासम्भव निरुत्साहित गर्नु उचित मानिन्छ। माफी वा आममाफी दिँदा दण्डहीनतालाई प्रश्रय दिए सरह हुन्छ भन्ने मान्यताका आधारमा मानवअधिकार उल्लंघनसम्बन्धी क्रियालाई अपराधका रूपमा हेरिन्छ। यिनै मापदण्डका आधारमा दक्षिण अफ्रिकाको सत्य तथा मेलमिलाप आयोगको माफी विषयक समितिले माफी पाऊँ भन्ने ७ हजार १ सय १६ दरखास्तमध्ये ५ हजार १ सय ४३ वटा इन्कार गरेको पाइन्छ। यस तथ्यांकअनुसार माफी पाऊँ भन्ने दरखास्तमध्ये ७२ प्रतिशत अस्वीकृत गरिएको पुष्टि हुन्छ। माफी पाएका दोषीमध्ये पनि १ हजार १ सय ६७ जनालाई पूर्ण र १ सय ४५ जनालाई आंशिक माफी दिइएको देखिन्छ। माफी प्रदान गर्ने आधारमध्ये राजनीतिक उद्देश्यबाट प्रेरित नभएका क्रियाहरूलाई प्राथमिकता दिइएको पाइन्छ। दक्षिण अफ्रिकामा संक्रमणकालीन न्यायसम्बन्धी जिम्मेवारी यसरी प्रभावकारी ढंगले पूरा गरेको देखिन्छ। एक किसिमले रंगभेदको पीडा बल्झन नदिई निको पारी संविधानको उद्देश्यप्रति प्रतिबद्ध रहँदै परस्पर जातीय मेलमिलापको वातावरणमा समुन्नति पथमा अघि बढ्न सकिरहेको पाइन्छ। यस प्रसंगमा दक्षिण अफ्रिकाको संविधानको उद्देश्यमध्ये प्रथम उद्देश्यका रूपमै विगतका कारण बेहोर्न परेको विभाजनको घाउ निको पार्ने भनी जे उल्लेख छ त्यो साँच्चै विचारणीय लाग्छ। यसको सीधा सन्देश सहज बुझ्न सकिन्छ। देशका मुख्यमुख्य द्वन्द्वहरू जबसम्म निरुपण गरिन्नन् (रंगभेद नीतिकालमा जस्तै) तबसम्म सद्भावना, शान्ति तथा समृद्धिको वातावरणमा कुनै पनि राष्ट्र र यसको विकास यात्राले अपेक्षित गति लिन सक्दैन। आज विश्व मानवअधिकार दिवस। यस उपलक्ष्यमा दक्षिण अफ्रिकाले बेहोर्न परेको द्वन्द्व, विभाजन र अस्थिरताको चर्चा गर्दा हाम्रो देशको मिति २०६३०८०५ को विस्तृत शान्ति सम्झौताअन्तर्गत सम्पन्न गरिनुपर्ने संक्रमणकालीन न्याय विषयक दायित्व पूरै बाँकी रहेको तथ्य स्मरण नगर्नु अस्वाभाविक हुन्छ। यति मात्र होइन, अन्यायमाथि अन्याय नै होलाजस्तो कि आज हाम्रो देशमा युद्धपीडितका हकमा हुँदै आएको छ। द्वन्द्वको विद्यमानता भनेको देशमा राष्ट्रिय एकता तथा मेलमिलापको अभाव अथवा देश विकास पथको अवरोधक विभाजन, अशान्ति र अस्थिरताको विद्यमानता नै हुन् भनी दक्षिण अफ्रिकाका सम्बन्धमा जे भनियो ती कुरा हाम्रो आफ्नो परिप्रेक्ष्यमा आफ्नै किसिमले वर्तमानमा विद्यमान नभएका होइनन् । यिनै कारण पनि भन्नु परेको छ कि आमूल परिवर्तनमुखी संविधान बनाउन सक्ने तर सत्य तथा मेलमिलापमुखी कानुन १७ वर्षमा पनि बनाउन नसक्ने हाम्रा संघीय सांसदहरू तथा दलहरूको पटकपटकको जिम्मेवारीबोध अक्षम्य भइसकेको छ। यस प्रकारको जघन्य गैरजवाफदेहिता रहस्यमय हुनाका कारण पनि हाम्रो देश संयुक्त राष्ट्रसंघ मानव अधिकार परिषदसमक्ष बर्सेनि लज्जित हुन परिरहेको वास्तविकता पनि दोहोयाइरहन नपर्ला। आगामी संसद् अधिवेशनमा पनि मुख्य रूपमा गठबन्धन सरकार तथा प्रतिपक्ष सहमत भई राष्ट्रिय तथा अन्तर्राष्ट्रिय मापदण्डको कानुन बनाई युद्धपीडितकेन्द्रित हुनुपर्ने चरित्रको संक्रमणकालीन न्यायसम्बन्धी यावत काम सर्वथा स्वतन्त्र आयोगमार्फत अघि बढाउन सक्दैनन् भने विश्व संस्था अब आइन्दा कदापि पर्खिबस्ने छैन भन्ने संकेत देखापरिसकेको छ। जुन संकेत संयुक्त राष्ट्रसंघका महासचिव एन्टोनियो गुटरेसले हालैको नेपाल भ्रमणमा दिइसक्नुभएकै छ। प्रश्न यति मात्रै हो अब पनि हामीले छिट्टै रीत पुयाई काम सम्पन्न नगरे बाह्य जगत अनिश्चितकालसम्म मौन बसी रहन सक्ने छैन।"
यू१९ एसिया कप : नेपालले आज अफगानिस्तानसँग प्रतिस्पर्धा गर्दै,काठमाडौं : एसिसी यू१९ एसिया कप क्रिकेटमा नेपालले आज अफगानिस्तानसँग प्रतिस्पर्धा गर्दैछ। आइतबार बिहान ११:१५ बजे दुबईस्थित आइसिसी एकेडेमी ओभल२ मा नेपाल र अफगानिस्तानबीचको खेल हुँदैछ। यस अगाडिको शुक्रबार भएको पहिलो खेलमा नेपाल पाकिस्तानसँग ७ विकेटले पराजित भएको थियो। नेपालले दिएको १५३ रनको लक्ष्य पाकिस्तानले २६२ मा ३ विकेटको क्षतिमा पूरा गरेको हो। त्यसैगरी अफगानिस्तान पनि पहिलो खेलमा भारतसँग ७ विकेटले नै पराजित भएको थियो। पहिले ब्याटिङ गरेको अफगानिस्तानले भारतलाई जितका लागि १७३ रनको लक्ष्य दिएको थियो। भारतले उक्त लक्ष्य ३ विकेट गुमाएर पूरा गरेको थियो। सेमिफाइनलमा पुग्ने सम्भावना जीवितै राख्न दुवै टोलीलाई आजको खेल जित्नुपर्ने दबाब छ। नेपालले तेस्रो खेल मंगलबार भारतसँग खेल्नेछ।
राष्ट्रपति रनिङ शिल्डको उपाधि अमर आदर्शलाई,"बागलुङ : बागलुङ नगरपालिका स्तरीय छैठौ राष्ट्रपति रनिङ शिल्ड प्रतियोगिताको उपाधि अमर आदर्शले जितेको छ। आइतबार सम्पन्न प्रतियोगितामा १४ स्वर्णसहित २७ पदक जित्दै अमर आदर्श आवासीय माध्यमिक विद्यालयले उपाधि चुमेको हो। अमर आदर्शले ९ रजत र ४ कास्य पदक जित्यो। यस्तै ९ स्वर्ण, ७ रजत र १ कास्य पदकसहित १७ पदक जित्दै गणेश माध्यमिक विद्यालय दोस्रो र ८ स्वर्ण, ११ रजत र १६ कास्य पदकसहित ३५ पदक जितेको चिल्ड्रेन लाईफ बोर्डिङ स्कुल तेस्रो भएका छन्। साविक विजेता सनराईज माध्यमिक विद्यालयले ८ स्वर्ण, १ रजत र ९ कास्यसहित १८ पदकमा चित्त बुझायो। प्रतियोगिता अन्तरगत छात्र भलिबल धवलागिरि वीरेन्द्र माध्यमिक विद्यालय र छात्रा भलिबल विद्यामिन्दर माविले जितेको छ। फाइनल खेलमा धवलागिरि वीरेन्द्रले महाविद्याजन माविलाई २५१७ र २५१ को सोझो सेटमा पराजित गरेको थियो। यस्तै छात्रा तर्फ विद्यामन्दिरले धवलागिरि वीरेन्द्र माविलाई २५१६ र २५१८ को सोझो सेटमा पराजित गरेको थियो। कबड्डी तर्फ छात्रको खेलमा युएस एकेडेमीले स्वर्ण, विद्यामन्दिर माविले रजत र न्यू ओएसिस माविले कास्य पदक जिते। त्यस्तै छात्रा तर्फको कबड्डीमा अमर आदर्शले स्वर्ण, चिल्ड्रेन लाइफले रजत र युएस एकेडेमीले कास्य पदक जितेका छन्। वि जेता अमर आदर्श आवासिय माविलाई ४० हजार रुपैयाँ र उपविजेता गणेश माविलाई २० हजार रुपैयाँ प्रदान गरिएको नगर शिक्षा अधिकारी धनप्रसाद पोख्रेलले जानकारी दिए। प्रतियोगितामा ३७ विद्यालयले सहभागिता जनाएको नगरशिक्षा शाखाले जनाएको छ। तीन दिनसम्म चलेको प्रतियोगितामा ७० इभेन्टमा ६६ स्वर्ण, ६६ रजत र ७५ कास्य गरी २०७ पदकका लागि १ हजार ५ सय विद्यार्थीहरूले प्रतिस्पर्धा गरेको नगर शिक्षा अधिकारी पोख्रेलले बताए। नगरपालिका स्तरीय प्रतियोगिताको विभिन्न खेलमा सहभागी विद्यार्थीबाट उत्कृष्ट खेलाडी छनोट गरेर जिल्ला स्तरीय प्रतियोगितामा सहभागी गराइने छ।"
अर्जुनधाराले उचाल्यो झापा लिगको उपाधि,"झापा : अर्जुनधारा नगरपालिकाले प्रथम अन्तरपालिका जिल्लास्तरीय लिग तथा नकआउट फुटबल प्रतियोगिताको उपाधि उचालेको छ। भद्रपुर झापा गोल्डकपको आयोजनामा भद्रपुरस्थित मेची रंगशालामा आइतबार भएको फाइनल खेलमा उपाधिका दाबेदार मानिएका बद्धशान्ति गाउँपालिकालाई हराउँदै अर्जुनधाराले उपाधि उचालेको हो। उपाधिसँगै अर्जुनधाराले नगद ३ लाख, ट्रफी, मेडल र प्रमाणपत्र पाएको छ। उपविजेतामा सीमित बुद्धशान्तिले नगद २ लाख, ट्रफी, मेडल र प्रमाणपत्रमा चित्त बुझायो। रंगशालामा भरिभराउ दर्शकबीच सम्पन्न खेलमा अर्जुनधाराले बुद्धशान्तिलाई ३० गोल अन्तरले हराएको हो। खेल अवधिभर अर्जुनधाराले बुद्धशान्तिलाई दबाबमा राख्दै चल्न दिएको थिएन। अर्जुनधाराका लागि खेलको १५ औँ मिनेटमा शान्तिराम बस्नेत, ३० औँ मिनेटमा निखिल तामाङ र ५८ औँ मिनेटमा बादल तामाङले गोल गरेका थिए। फाइनल खेलको प्लेयर अफ द म्याच अर्जुनधाराका बादल तामाङ घोषित भए। उनले नगद २ हजार रुपैयाँ र ट्रफी पाए। त्यस्तै, प्रतियोगिताका उत्कृष्ट गोल किपर अर्जुनधाराका अनुप तामाङ, उत्कृष्ट प्रशिक्षक अर्जुनधाराका पुष्प मादेन, उच्च गोलकर्ता बुद्धशान्तिका बबिन बाहोरा र उदीयमान खेलाडी भद्रपुर ब्लेजर्सका मौसम लिम्बू भए। उनीहरूले नगद ५ हजार, ट्रफी र मेडल प्राप्त गरे। प्रतियोगिताभरिका सर्वोत्कृष्ट खेलाडी अर्जुनधाराका निखिल तामाङ भए। उनले नगद १० हजार, ट्रफी र मेडल प्राप्त गरे। फुटबलको उर्वर भूमि झापा जिल्ला पालिकाहरूबाट युवा खेलाडी उत्पादन गर्ने उद्देश्यले प्रतियोगिताको आयोजना गरिएको थियो।"
यू१९ एसिया कप क्रिकेट : नेपालले टस जितेर बलिङ रोज्यो,काठमाडौं : एसिसी यू१९ एसिया कप क्रिकेटमा नेपालले बलिङ रोजेको छ। आइतबार बिहान दुबईस्थित आइसिसी एकेडेमी ओभल२ मा टस जितेर नेपालले अफगानिस्तानलाई ब्याटिङको निम्तो दिएको हो। सेमिफाइनलमा पुग्ने सम्भावना जीवितै राख्न दुवै टोलीलाई आजको खेल जित्नुपर्ने दबाब छ। यस अगाडिको शुक्रबार भएको पहिलो खेलमा नेपाल पाकिस्तानसँग ७ विकेटले पराजित भएको थियो। नेपालले दिएको १५३ रनको लक्ष्य पाकिस्तानले २६२ मा ३ विकेटको क्षतिमा पूरा गरेको हो। त्यसैगरी अफगानिस्तान पनि पहिलो खेलमा भारतसँग ७ विकेटले नै पराजित भएको थियो। पहिले ब्याटिङ गरेको अफगानिस्तानले भारतलाई जितका लागि १७३ रनको लक्ष्य दिएको थियो। भारतले उक्त लक्ष्य ३ विकेट गुमाएर पूरा गरेको थियो। नेपालले तेस्रो खेल मंगलबार भारतसँग खेल्नेछ।
नेपाल अफगानिस्तानसँग पराजित,"काठमाडौं : यु१९ एसिया कपमा नेपाल अफगानिस्तानसँग पराजित भएको छ। दुबईमा आइतबार भएको खेलमा नेपाल ७३ रनले पराजित भएको हो। अफगानिस्तानले २६२ रनको लक्ष्य प्रस्तुत गरे पनि नेपाल १८८ रनमै अलआउट भयो। ४११ ओभरको खेलेको नेपालका लागि अर्जुन कुमालले सर्वाधिक ९१ रन बनाए। त्यस्तै दीपक बोहोरा १५, देव खनाल २४, गुल्शन झा १७, दीपक कँडेलले ११ रन बनाउँदा अन्य खेलाडीले दोहोरो अंकको रन जोड्न सकेनन्। त्यसअघि टस जितेर ब्याटिङको निम्तो पाएको अफगानिस्ताले ३ बल अगावै अलआउट हुँदै २६१ रन बनायो। अफगानिस्तानका लागि जम्सिदले शतकीय पारी खेलेका थिए। नेपाल यसअघि पाकिस्तानसँग पराजित भएको थियो। नेपालले अर्को खेल मंगलबार भारतसँग खेल्नेछ।"
"नेपाललाई तेस्रो सफलता, हेमन्त धामीले लिए लगातार दुई विकेट",काठमाडौं : एसिसी यू१९ एसिया कप क्रिकेटमा नेपालले अफगानिस्तानको तीन विकेट लिएको छ। आइतबार बिहान दुबईस्थित आइसिसी एकेडेमी ओभल२ मा भएको खेलमा नेपालका हेमन्त धामीले अफगानिस्तानको लगातार दुई विकेट पतन गराएका हुन्। ६३ ओभरमा धामीले अफगानिस्तानका अकरम मुहम्मदलाई बोल्ड आउट गराए। त्यसअगाडि ६२ ओभरमा धामीको बलमा गुल्सन झाले खालिद तानिवाललाई आउट गराएका थिए। यसैगरी गुल्सन झाले अफगानिस्तानका वफीउल्लाह तराखिललाई आउट गराएका थिए। तीव्र गतिका बलर झाको बलमा उनलाई देव खनालले क्याच आउट गराएका हुन्। नेपालले टस जितेर अफगानिस्तानलाई ब्याटिङको निम्तो दिएको छ। अहिले अफगानिस्तान ६४ ओभरमा तीन विकेटको क्षतिमा ३४ रन बनाएर खेलिरहेको छ। सेमिफाइनलमा पुग्ने सम्भावना जीवितै राख्न दुवै टोलीलाई आजको खेल जित्नुपर्ने दबाब छ। नेपालले तेस्रो खेल मंगलबार भारतसँग खेल्नेछ।
ललितपुरले चितवनलाई ३१ ले हरायो (फोटो फिचरसहित),काठमाडौं : नेपाल सुपर लिग (एनएसएल)मा ललितपुर विजयी भएको छ। आइतबार दशरथ रंगशालामा भएको खेलमा ललितपुरले चितवनलाई ३१ ले हराएको हो। चितवनका लागि पापा अबउ केबेले दुई गोल गरे। उनले १९औं मिनेटमा गोल गर्दै ललितपुरलाई अग्रता दिलाएका थिए भने ९०औं मिनेटमा व्यक्तिगत दोस्रो गोल गरेका थिए। त्यस्तै विवेक पौडेलले ५७औं मिनेट ललितपुरका लागि गोल गरेका थिए। त्यस्तै चितवनका लागि रफिक अमिनुले ८९औं मिनेटमा सान्तोना गोल गरेका थिए।
नेपालका लागि गुल्सन झाले लिए पहिलो विकेट,काठमाडौं : एसिसी यू१९ एसिया कप क्रिकेटमा नेपालका लागि गुल्सन झाले पहिलो विकेट लिएका छन्। आइतबार बिहान दुबईस्थित आइसिसी एकेडेमी ओभल२ मा झाले अफगानिस्तानका वफीउल्लाह तराखिललाई आउट गराएका हुन्। तीव्र गतिका बलर झाको बलमा उनलाई देव खनालले क्याच आउट गराएका थिए। नेपालले टस जितेर अफगानिस्तानलाई ब्याटिङको निम्तो दिएको छ। अहिले अफगानिस्तान ३ ओभरको समाप्तिमा एक विकेटको क्षतिमा २७ रन बनाएर खेलिरहेको छ। सेमिफाइनलमा पुग्ने सम्भावना जीवितै राख्न दुवै टोलीलाई आजको खेल जित्नुपर्ने दबाब छ। नेपालले तेस्रो खेल मंगलबार भारतसँग खेल्नेछ।
नेपालले लियो अफगानिस्तानको चार विकेट,काठमाडौं : एसिसी यू१९ एसिया कप क्रिकेटमा नेपालले अफगानिस्तानको चार विकेट लिएको छ। आइतबार बिहान दुबईस्थित आइसिसी एकेडेमी ओभल२ मा भएको खेलमा नेपालका लागि दिपेश कडेलले चौथो विकेट लिएका हुन्। २७ ओभरको समाप्तिमा कडेलको बलमा सुभाष भण्डारीले रहिमुल्लाह जुर्मतीलाई क्याच आउट गराएका हुन्। उनले ६५ बलमा ३५ रन बनाएका थिए। यस अगाडि हेमन्त धामीले अफगानिस्तानको लगातार दुई विकेट लिएका थिए। ६३ ओभरमा धामीले अफगानिस्तानका अकरम मुहम्मदलाई बोल्ड आउट गराए। त्यसअगाडि ६२ ओभरमा धामीको बलमा गुल्सन झाले खालिद तानिवाललाई आउट गराएका थिए। यसैगरी गुल्सन झाले अफगानिस्तानका वफीउल्लाह तराखिललाई आउट गराएका थिए। तीव्र गतिका बलर झाको बलमा उनलाई देव खनालले क्याच आउट गराएका हुन्। नेपालले टस जितेर अफगानिस्तानलाई ब्याटिङको निम्तो दिएको छ। अहिले अफगानिस्तान २९३ ओभरमा चार विकेटको क्षतिमा १२१ रन बनाएर खेलिरहेको छ। सेमिफाइनलमा पुग्ने सम्भावना जीवितै राख्न दुवै टोलीलाई आजको खेल जित्नुपर्ने दबाब छ। नेपालले तेस्रो खेल मंगलबार भारतसँग खेल्नेछ।
अफगानिस्तानले नेपाललाई दियो २६२ रनको लक्ष्य,"काठमाडौं : दुबईमा जारी एसिसी यू१९ एसिया कप क्रिकेटमा अफगानिस्तानले नेपाललाई २६२ रनको लक्ष्य दिएको छ। ४९३ ओभरमा ९ विकेट गुमाएर अफगानिस्तानले २६१ रन बनाएको थियो। नेपालका गुलसन झा, सुबास भण्डारी र हेमन्त धामीले समान २ तथा आकाश चन्द र दिपेश कँडेलले समान एक विकेट लिएका थिए ।"
किराँत गोल्डकपको उपाधि डाँगीहाटलाई,"फिदिम : फिदिममा सम्पन्न प्रथम वाईवाई अन्तर्राष्ट्रिय आमन्त्रित किराँत गोल्डकप फुटबल प्रतियोगिताको उपाधि मोरङको डाँगीहाट फुटबल क्लबले जितेको छ। फिदिम माविको मैदानमा शनिबार भएको उपाधि भिडन्तमा झापाको बिर्तामोड युनाइटेड फुटबल क्लबलाई २१ गोलले पराजित गर्दै मोरङले उपाधि कब्जा गरेको हो। उपाधि जितेसँगै मोरङले ४ लाख ४ हजार ४ सय ४४ रुपैयाँ नगद पुरस्कारसहित ट्रफी, मेडल र प्रमाणपत्र प्राप्त गर्यो। उपबिजेतामा चित्त बुझाएको बिर्तामोडले २ लाख २ हजार २ सय २२ रुपैयाँ नगद पुरस्कारसहित ट्रफी, मेडल र प्रमाणपत्र पायो । विजेता टिमलाई कार्यक्रमका प्रमुख अतिथि कोशी प्रदेशका भौतिक, पूर्वाधार तथा योजना मन्त्री कमलप्रसाद जबेगुले पुरस्कार प्रदान गरे। फाइनल खेलमा मोरङको जितका लागि सञ्जय धिमाल र उमेश राईले गोल गरे। झापाका योगेश गुरुङले सान्तवना गोल फर्काएका थिए। खेलको ११ औं मिनेटमा मोरङका सञ्जयले सुरुवाती गोल गरेका थिए। पहिलो हाफको अतिरिक्त समयमा मोरङका उमेशले थप गोल गरेर जितलाई पक्का गरे। झापाको सान्तवनाका लागि दोस्रो हाफको अतिरिक्त समयमा योगेस गुरुङले गोल फर्काएका थिए। खेलको अन्तिम समयमा निकै आक्रमक खेलेको झापाले थप स्कोर गर्न नसक्दा मोरङले उपाधि कब्जा गरेको हो। फाइनल खेलको म्यान अफ दी म्याच झापाका प्रदिप बुढाथोकी घोषित भए। उनले पाँच हजार नगद पुरस्कार प्राप्त गरे। उदयमान खेलाडीको रुपमा आयोजक पाँचथर फुटबल क्बलका शुकराज राई पुरस्कृत बने। उनले १० हजार नगद पुरस्कार प्राप्त गरे। मोरङका प्रमिजय गच्छदार उत्कृष्ट गोल रक्षकको रुपमा पुरस्कृत बने। मोरङका उमेश कार्की उत्कृष्ट मिडफिल्डरको रुपमा पुरस्कृत बने। मोरङका राजन लिम्बु उत्कृष्ट प्रशिक्षकको रुपमा पुरस्कृत बने। उनीहरूले समान १० हजार नगद पुरस्कार प्राप्त गरे। खेल अवधिभर तीन गोल गरेका मोरङका सञ्जय धिमाल सार्वाधिक गोलकर्ताको रुपमा पुरस्कृत बने। उनले १५ हजार नगद पुरस्कार प्राप्त गरे। मोरङका अभिशेक लिम्बु म्यान अफ दी टुर्नामेन्टका रूपमा पुरस्कृत बने। उनले २५ हजार नगद पुरस्कार प्राप्त गरे। प्रतियोगितामा जम्मा आठ टिमले सहभागिता जनाएका थिए। जिल्लामा सार्वाधिक पुरस्कार राशिको यो प्रतियोगिता पाँचथर फुटबल क्लबका अध्यक्ष अनुराग केप्छाकी मगरको अध्यक्षतामा सम्पन्न भएको हो।"
प्री ओपन सेसनमा नेप्से परिसूचक १३ अंक बढीले बढ्यो,काठमाडौं : साताको पहिलो कारोबार दिन आइतबार प्री ओपन सेसनमा नेप्से परिसूचक १३२८ अंकले बढेर १८६६०६ विन्दुमा पुगेको छ। यो सेसनमा सेन्सेटिभ इण्डेक्स भने ०६९ अंकले बढ्यो। प्री ओपन सेनमा ८३ वटा स्टकको ५५ लाख ६ हजार २४ रुपैयाँ बराबरको १९ हजार ५३९ कित्ता सेयर खरिदबिक्री भए। कारोबारमा आएका स्टकमध्ये ६६ को मूल्य बढेको छ १२ को मूल्य घट्यो। बाँकी ५ स्टकको मूल्य भने यो समयमा स्थिर रह्यो।
बजार नपाउँदा बारीमै कुहिन थाल्यो गोलभेँडा,"सिन्धुपाल्चोक : सिन्धुपाल्चोकको चौतारा साँगाचोकगढी१४ डढुवामा उत्पादित गोलभेँडा बिक्री नभएपछि किसान समस्यामा परेका छन्। दैनिक चार सयदेखि पाँच सय क्रेट गोलभेँडा उत्पादन हुने गरेकामा मुस्किलले दुई सय क्रेट बिक्री भएपछि बारीमै कुहिन थालेका छन्। गत आर्थिक वर्ष करिब ११ लाख किलो गोलभेँडा उत्पादन गरेर बिक्री गरेका किसानले यस वर्ष बजार नपाउँदा घाटा व्यहोर्नुका साथै बारीमै कुहिन थालेका वडाअध्यक्ष उद्धव नेपालले जानकारी दिनुभयो। उहाँका अनुसार तरकारी र दूधबाट आत्मनिर्भर हुँदा हौसिएका किसान गेलभेँडाले बजार नपाउँदा भने निकै निरास भएका छन्। गत वर्ष तीन लाख सत्तरी हजारको गोलभेँडा बिक्री गरेको जनाउँदै किसान रेशमबहादुर आलेमगरले यस वर्ष रू एक लाखको पनि बिक्री नभएको बताए। 'बीउ, गोडमेल, औषधिलगायतमा करिब रू तीन लाख जति खर्च भएको छ', उनले भने, 'गत वर्षको तुलनामा यस वर्ष बढी खर्च भएको हो। करिब रू छ लाख बराबरको उत्पादन भए पनि लगानी उठाउन समस्या छ।' इन्द्रबहादुर पुरीले गतवर्ष तीन सय क्रेट बेच्दा रू दुई लाख १० हजार नाफा भएकामा यस वर्ष पाँच सय क्रेट बेच्दा नाफा हुन नसकेको गुनासो गरे। उत्पादन बढी भए पनि बजार मूल्य कम हुँदा लगानी उठाउन समस्या भएको उनको भनाइ थियो। गतवर्ष रू दुई लाख २३ हजारको गोलभेँडा बेच्नुभएका खिनकुमारी बस्नेतले यस वर्ष झण्डै रू एक लाख घाटा व्योहर्नुपरेको सुनाए। वैदेशिक रोजगारीबाट फर्किएर गोलभेँडा खेतीमा लागेका राजेन्द्र बस्नेतले यसवर्ष ज्याला पनि नउठ्ने जानकारी दिए। नेत्रज्योति कृषि सहकारी संस्थाका अध्यक्ष कृष्णबहादुर नेपालले तत्काल नगरपालिकासँग समन्वय गरेर गोलभेँडाको सश, अचार, काउली तथा सागको गुन्द्रुक बनाउन लागेको जानकारी दिए। उनले यसका लागि घरेलु तथा साना उद्योग कार्यालयबाट तालिमको व्यवस्था गर्न लागिएको बताए। रासस"
राहुघाट जलविद्युत्को ६५ भौतिक प्रगति,"बेनी : नेपाल विद्युत् प्राधिकरणद्वारा म्याग्दीमा निर्माणाधीन ४० मेगावाट क्षमताको राहुघाट जलविद्युत् आयोजनाको ६५ प्रतिशत भौतिक प्रगति भएको छ। आयोजनाको प्रवद्र्धक प्राधिकरणको सहायक कम्पनी रघुगंगा हाइड्रोपावरका प्रबन्ध सञ्चालक गणेश केसीले भौतिक प्रगतिको जानकारी दिँदै आयोजनाले आगामी २०२५ मार्च महिनाभित्र विद्युत् उत्पादन सुरु गर्ने जनाएका हुन्। आयोजना निरीक्षणका लागि शनिबार म्याग्दीमा आएका ऊर्जा, जलस्रोत तथा सिँचाइमन्त्री शक्तिबहादुर बस्नेत, संविधानसभा सदस्य गोविन्द पौडेल, गण्डकी प्रदेशसभा सदस्य हरिबहादुर भण्डारी, नेपाल विद्युत् प्राधिकरणका कार्यकारी निर्देशक कुलमान घिसिङलाई आयोजनाका अधिकारी, परामर्शदाता र निर्माण कम्पनीका प्रतिनिधिले आगामी २५ महिनाभित्र निर्माण सम्पन्न हुने जानकारी गराए। मन्त्री बस्नेतको टोलीले म्याग्दीको रघुगंगा गाउँपालिका३ तिल्केनीचौरमा निर्माणाधीन आयोजनाको विद्युतगृह निरीक्षण गरेका थिए। ६ किलोमिटर दुई सय मिटर सुरुङमध्ये अब ७ सय मिटर मात्र खन्न बाँकी छ, बाँध, विद्युतगृह निर्माणको काम पनि ५० प्रतिशतभन्दा बढी सकिएको छ, उनले भने अबको २५ महिनाभित्र विद्युत् उत्पादन गर्ने कार्ययोजनासहित निर्माण कार्य भइरहेको छ। निर्माण कम्पनी जयप्रकाश एसोसिएट्सका आयोजना व्यवस्थापक हरिस अग्रवालले नदीजन्य निर्माण सामग्रीको अभाव आयोजना निर्माणका लागि चुनौती बनेको बताए। सर्वोच्च अदालतको २०७८ असारको आदेशका कारण कालीगण्डकी नदीबाट ढुंगा, गिटी र बालुवा उत्खनन गर्न नपाउँदा नदीजन्य निर्माण सामग्रीको अभाव भएको हो। ठेक्का सम्झौतामा कालीगण्डकीको नदीजन्य सामग्री प्रयोग गर्ने उल्लेख भएको र कालीगण्डकीबाट सामग्री नपाउँदा समस्या भएको आयोजना व्यवस्थापक अग्रवालले बताए। नेपाल विद्युत् प्राधिकरणका कार्यकारी निर्देशक घिसिङले राहुघाटलगायत कालीगण्डकी र सहायक नदीहरूबाट उत्पादन हुने विद्युत केन्द्रीय ग्रिडमा जोड्न २२० केभी क्षमताको कालीगण्डकी कोरीडोर प्रसारण लाइन निर्माण भइसकेको बताए। मन्त्री बस्नेतले आयोजना निर्माणलाई गति दिन निर्देशन दिए। नदीजन्य निर्माण सामग्रीको आपूर्तिका लागि वैकल्पिक स्रोतको व्यवस्थापन गर्नुपर्ने बताए। आयोजना निर्माणमा भएको ढिलाइले समग्र देशलाई नै नोक्सानी भएको सुनाए। मन्त्री बस्नेतले नेपाललाई पुग्ने बिजुलीको सुनिश्चित गरेर अन्तर्राष्ट्रिय बजारमा दुई वर्षभित्र बिजुली बेच्न अवस्था बनाउने प्रतिबद्धता जनाए। सरकारको प्रयासले देशको आर्थिक अवस्था सुधारको बाटोमा अघि बढेको छ। अर्थतन्त्र सुधारका लागि ऊर्जा क्षेत्रबाट पनि योगदान भएको छ, उनले भने, अबको दुई वर्षभित्र नेपालले बिजुली आयात गर्र्दैन। बिजुली निर्यात मात्र गर्ने अवस्था बनाउँदैछौं। मन्त्री बस्नेतले यसपाली बिजुली निर्यात बढ्ने र आयात घटेको बताए। यो वर्ष ११ अर्ब रुपैयाँको मात्र बिजुली आयात हुने मन्त्री बस्नेतको दाबी छ। मन्त्री बस्नेतले देशभर केन्द्रीय प्रशारण लाइनको विद्युत सुविधा विस्तारको कामलाई तीव्रता र प्राथमिकता दिएको बताए। भारतीय आयात निर्यात (एक्जिम) बैंकको ६७ मिलियन अमेरिकी डलर सहुलियतपूर्ण ऋण तथा प्राधिकरण र सरकारकोे संयुक्त लगानीमा २०६६ सालमा उक्त आयोजना निर्माण सुरु भएको हो। कमजोर आर्थिक अवस्थाका कारण २०७२ मा पुरानो ठेकेदार आइभिआरसिएलसँगको ठेक्का तोडेर कम्पनीको अवधारणा र इन्जिनियरिङ प्रक्युमेन्ट एन्ड कन्ट्रयाक्ट (इपीसी) प्रारुपमा आयोजना निर्माण अघि बढाइएको थियो।"
फस्टायो बाँझो जग्गामा आलुखेती,"जोमसोम : सडक सञ्जालले जोडिए सँगै उपल्लो मुस्ताङी किसानले विस्तारै बाँझो जग्गा उपयोगमा ल्याउन थालेका छन्। सडक नहुँदा सदियौं वर्षदेखि सुक्खा पठारका रूपमा रहेको बाँझो प्रयोगविहीन जग्गालाई स्थानीय कृषकले व्यावसायिक कृषि कर्मका रूपमा अपनाउन थालिएको हो। सरकारले कृषि क्षेत्रको समुन्नत विकास तथा प्रवद्र्धन गर्दै खेर गइरहेका बाँझो जग्गालाई उपयोगमा ल्याएर गरिब तथा विपन्न कृषकको जीविकोपार्जन सुधारमा परिवर्तन ल्याउन पहल गरेसँगै उपल्लो मुस्ताङमा बाँझो जग्गा उपयोगमा ल्याउन सुरु गरिएको हो। लोमान्थाङ गाउँपालिका३ ठिङ्गार गाउँका बाँझो जग्गामा आलुखेती लगाउन सुरु गरिएको छ। आर्थिक वर्ष २०७९८० का लागि संघीय सरकारले आलु साना व्यावसायिक कृषि उत्पादन केन्द्र विकास कार्यक्रमको सशर्त अनुदान २४ लाख र स्थानीय लाभग्राही किसानको समूह ठेकार कृषक समूहको १८ लाख ३० हजार रुपैयाँ लागत साझेदारीमा सामूहिक आलुखेती गरी पकेट स्थापना गरिएको थियो। योपटक कार्यक्रममा ठिङ्गरका गाउँका १३१३ घरधुरीको आबद्धता छ। वर्षौंदेखि पठार जग्गाका रूपमा बाँझो रहेको जग्गामा गाउँका १३ घरधुरीले सामूहिक रूपमा मिलेर आलुखेती गरेका हुन्। उनीहरूले यसअघि सबै घरधुरीको आआफ्नो व्यक्तिगत लालपुर्जावाला जग्गा भए पनि सदुपयोगमा ल्याउन सकेका थिएनन्। संघीय सरकारको आलु पकेट कार्यक्रमले उनीहरूको कृषि कर्म निकै फस्टाउन थालेको छ। धुलो उड्ने जग्गा अहिले मोहरमा परिणत हुन थालेपछि ठिङ्गरका किसान दङ्ग छन्। ठिङ्गरमा सामूहिक आलु खेती गर्न थालेपछि उनीहरूको बाँझो जग्गा हरियालाीमा परिणत भएको हो। आलु पकेट भनिएको बाँझो जग्गामा मौसम अनुसारका विभिन्न तरकारी उत्पादन गर्ने तयारीमा छन्, ठिङ्गरका किसान। ठेकार कृषक समूह संस्था दर्ता गरी बाँझो जग्गाका लागि उर्वराभूमिमा परिणत गर्दै जीविकोपार्जन सुधारमा लागिपरेको लोमान्थाङ गाउँपालिकाका कृषि शाखा अधिकृत नीराजन कटुवालले जानकारी दिए। स्थानीयको ७० रोपनी लालपुर्जा वाला बाँझो जग्गालाई चक्काबन्दी गरी सम्याएर खेतीयोग्य भूमिमा परिणत गरेको कृषि शाखा अधिकृत कटुवालको भनाइ छ। संघीय सरकारको सशर्त बजेट र स्थानीयको संयुक्त लगानीमा आलु पकेट विकास कार्यक्रम कार्यान्वयनमा आएको उनले बताए। ठिङ्गर गाउँमा सामूहिक आलुखेती विस्तार सबैका लागि अहिले लोभलाग्दो बनेको छ। उनीहरूका लागि चालू आर्थिक वर्ष २०८०८१ का लागि थप ३० रोपनी जग्गा विस्तार गर्न १२ लाख रुपैयाँ बजेट विनियोजन भएको कृषि शाखा अधिकृत कटुवालले जनाए गरे। लोमान्थाङको ठिङ्गर गाउँका किसानले बाँझो जग्गामा आलु खेती गरेर सुरुवाती वर्षमै करिब ५ सय क्विन्टल आलु उत्पादन गरेको ठेकार कृषक समूहका अध्यक्ष कर्मा सम्टुक गुरुङले जानकारी दिए। उनले प्रतिकेजी ६० रुपैयाँका दरले गाउँमै बिक्री गर्दा करिब ३० लाख रुपैयाँ बराबरको आम्दानी भएको बताए। पहिलो वर्षमै राम्रो प्रतिफल निस्किएको छ, बाँझो जग्गामा आलु फल्दैन कि भन्ने चिन्ता थियो, समूहका अध्यक्ष गुरुङले भने, सबै घरधुरी किसानको परिश्रम र मेहनत अनि उचित मलजल र व्यवस्थापनले राम्रो नतिजा दिएको छ। उनले अहिले सामूहिक खेतीलाई बिस्तार गर्दै १ सय रोपनी जग्गामा आलुखेती गर्ने योजना रहेको सुनाए। ठिङ्गरका किसानले स्थानीय जातको सेतो आलुको खेती गरेका हुन्। उपल्लो मुस्ताङमा एकबाली मात्र हुने भएकाले आलु खेतीले राम्रै आर्थिक लाभ लिन सक्ने सम्भावना रहेको छ। खेतीका लागि स्थानीय स्तरमा पालन गरिएका भेडा, च्यांग्रा, झोपा, याकचौंरीको मल प्रयोग सकिने भएकाले पनि आलु खेती सप्रिएको किसान राजु गुरुङले बताए। उनले स्थानीय जातका सेतो आलुको जिल्लामै धेरै माग भएकाले बजारीकरणका लागि समस्या नभएको बताए। अग्लो उचाइको चिसो भूगोलमा उत्पादन गरिएको आलुको माग बढी भएको उनले बताए। उपल्लो मुस्ताङमा खेती योग्य जमिन ज्यादै न्यून छ। यहाँ उत्पादन भएको सबै आलु व्यापारीले खरिद गरी पोखरा पुयाएका थिए। ठिङ्गरको ठेकार कृषक समूहले गत वर्षको चैत वैशाखमा आलु लगाएर भदौअसोजमा खेतबाट आलु निकालेका थिए। आलु पकेट व्यवस्थापन, मलजल, खनजोत र बजारीकणका लागि सामूहिक रूपमा खटिने र आम्दानीको मुनाफा पनि समान रूपले वितरण गर्ने गरेका छन्।"

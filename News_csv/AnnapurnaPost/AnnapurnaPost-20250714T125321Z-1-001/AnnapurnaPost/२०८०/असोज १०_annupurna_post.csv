शीर्षक,विवरण
डाक्टरले कहिलेसम्म कुटाइ खाइरहने ?,"विभिन्न स्वास्थ्य संस्थामा कार्यरत चिकित्सकमाथि दुव्र्यवहार एवं हातपातका घटना बढेका छन्। सञ्चो अस्पताल हेटौंडामा कार्यरत डा विकास थापा र डा प्रशान्त बिडारीमाथि आक्रमण भयो। यो घटना सेलाउन नपाउँदै पोखरास्थित मणिपाल अस्पतालमा डाक्टरमाथि आक्रमण भयो। शृंखलाबद्ध भइरहेका आक्रमणले चिकित्सकहरू असुरक्षित महसुस गरिरहेका छौं। १ उपचारका लागि आएका बिरामीको निधन हुँदा चिकित्सकलाई पनि दुःख लाग्छ। तर, बिरामीका आफन्तले वास्तविकता बुझ्ने प्रयास गरेको पाइँदैन। यथार्थ नबुझी आवेशमा आउने र आक्रोशित हुने गरेको पाइएको छ। एकैपटक भौतिक आक्रमणमा उत्रने गरेका छन्। २आफू र आफ्ना आफन्तको मृत्युसमेत डाक्टरले टार्न सक्दैनन्। यो कुरा किन बुझिएको छैन कि बुझ पचाइएको छ ? सडकमा दुर्घटना भए ड्राइभरमाथि कुटपिट गर्ने, सडकमा खाल्डो भए मेयरउपमेयर पिट्ने, उपचार गर्दा बिरामीको निधन भए डाक्टरमाथि आक्रमण गरेर कस्तो समाज निर्माण गर्न गइरहेका छौं ? ३ चिकित्सकमाथि भौतिक रूपमा भइरहेका शृंखलाबद्ध आक्रमणले डाक्टरहरू विदेश पलायनको मनस्थितिमा छन्। यस खालको अवस्थाले अन्ततः मुलुक र सर्वसाधारणलाई नै आघात पुग्छ। ४ उपचारमा लापरबाही वा हेलचक्र्याइँ भएमा गुनासो सुन्ने वा छानबिन गर्ने निकाय नेपाल मेडिकल काउन्सिल हो। काउन्सिलमा उजुरी गर्न सकिन्छ। तर, उजुरी नगरी चिकित्सकमाथि भौतिक आक्रमण गर्नु कानुनी शासनको बर्खिलाप हो। स्वास्थ्यकर्मी तथा स्वास्थ्य संस्थाको सुरक्षासम्बन्धी ऐन, २०६६ (पहिलो संशोधन ऐन २०७९) को प्रभावकारी कार्यान्वयन हुनुपर्छ। (डा कार्की, नेपाल चिकित्सक संघका अध्यक्ष हुन्।)"
मनका छाउगोठ भत्किने कहिले ?,"समाचार सुन्दै थिएँ। प्रमुख समाचार थियो, गाउँगाउँका छाउगोठ भत्किँदै। त्यसै समयमा मोबाइलमा घण्टी बज्यो। कुरा गर्दै गर्दा साथीले भनिन् छाउगोठ भत्काउने अभियान चलिरहेछ। हप्ता दिन भयो। छाउगोठ भत्काउन प्रशासनको टिमसँग हिँडेको। ९०९५ छाउगोठ भत्काइसकियो। प्रश्न गरें, छाउगोठ भत्काउन सहज छ ? उनले भनिन्, हैन, कस्तो कठिन छ। यी छाउगोठ नभत्काउनु हामी अब त्यहाँ बस्दैनौं, भन्छन्। कसैले त तपाईंका घर आउँछौंसम्म भने। कौतुहलता बढ्यो। पुन प्रश्न गरें, छाउगोठ भत्काउन हिँड्दा के देख्नुभो ? साथीले भनिन्, यी आँखाले देख्ने बाहिरी छाउगोठ त भत्किए। मनका छाउगोठ भत्कन बाँकी छन्। जिल्ला प्रशासनको टिम गएर घरघरका छाउगोठ भत्काउँदै हिँडे पनि त्यहाँका दिदीबहिनीको कहालिलाग्दो कथा छ। महिला पर सर्दा पञ्चपुरी सुर्खेतका महिला कतै शौचालयभित्र रात बिताउँदै छन् त कतै बारीका कुनामा स्याउलाका झुप्रोमा। छाउगोठ भत्केपछि महिनावरी हुँदा महिलाले न खरभित्र बस्छौं भन्न नै सके न घरका सदस्यले घरमा बस भनेका छन्। झन् अन्योलमा छन् महिला ! फोनमा कुरा टुंगिएको छैन। साथीले थपिन्। म जुन घरमा बस्छु, त्यही घरको आमाको गुनासो छ नानी छाउगोठ आएर भत्काइदिए। घरमा बस्यो भने देउता रिसाउँछन्। अनिष्ट हुन्छ। सम्झाए पनि आमाले देवता रिसाउने र अनिष्ट हुने कुरा गरिरहनु भयो। यहाँका दिदीबहिनी अझै अमानवीय जीवन बिताउन विवश छन्। उनीहरूलाई कानुनसँगको डर छैन। तर देवतासँगको डर छ। फोनमा कुराकानी सकिएसँगै १२ वर्षअघिको घटना याद आयो। म विवाहमण्डपमा बस्ने तयारीमा थिएँ। त्यहीबेला छुई भएँ। विवाहको धूमधाम तयारी छ। भन्ने कि नभन्ने अलमलमा परेँ। नुहाइधुवाइ गरेँ। कसैलाई नभनी मण्डपमा बसे। मनभित्र भने पूजा गर्दा, पुरुषसँगै छोएर हिँड्दा केही होला कि भन्ने डर भइरह्यो। किनकि समाजले छुई हुँदा सबैबाट टाढा राखेको छ। देउता रिसाउँछन् भन्ने सिकाएको छ। प्रश्न उब्जन सक्छ यस्तोसम्म गर्ने ? धर्म नष्ट गर्न खोज्ने ? किनकि समाजले यही कुसंस्कार मान्दै आएको छ। यस्तो गर्न सक्ने म र छाउगोठमा रात बिताउन विवश गराउने समाजलाई तुलना गर्न मन लाग्यो। र, भन्न मन लाग्यो म र मेरो समाजमा के फरक छ ? छाउगोठ भत्काउने खबर सुनिरहँदा एकातिर असाध्यै खुसी लागेको छ भने अर्कोतिर शौचालय र बारीमा रात बिताएको पीडा सँगै छ। सामाजिक कुरीतिको रूपमा रहेको छाउगोठमा बस्ने प्रचलन पुस्ता हस्तान्तरण जस्तै गरी कुसंस्कार पनि आमाबाट छोरी, छोरीबाट नातिनीसम्म पुग्छ। विगतका कुसंस्कार सधैंका लागि अन्त्य गर्ने योजनामा लागेका सम्पूर्ण मानवप्रति सलुट छ। गाउँका पढेलेखेका युवा यस अभियानमा लागे पनि अघिल्लो पुस्ताले साथ दिएको छैन। शिक्षित परिवारकै घरमा छाउगोठ भत्काए पनि घरभित्रको चुल्हो र पूजास्थलमा छुई हुँदा जान पाइँदैन। शिक्षकले छाउगोठलाई कुप्रथा भन्दै पढाउने तर घरमा छोरी, बुहारी र श्रीमतीलाई केही दिनसम्म घरको मूलढोकामा बस्न रोक लगाउँछन्। अनि कसरी हुन्छ परिवर्तन ? आत्मादेखि राम्रो सोचविचार र संस्कारहरू बदल्न जरुरी छ। छाउगोठ भत्काउन सुरु गरिए पनि मानिसभित्र रहेको चेतना परिवर्तन नभएसम्म अर्थात् त्यो कालो धब्बा नहटेसम्म भान्छामा बस्न नपाउने अवस्था उस्तै रहन्छ। कुपरम्परालाई मनैदेखि हटाउन जरुरी छ। यसमा राज्यको मात्र दायित्व नभई सबै सचेत नागरिकले समाजमा भएका गलत मान्यता हटाउन संगठित भएर लाग्नुपर्छ। छाउगोठ भत्काउने अभियान जुन ढंगले चल्नुपर्ने हो, त्यसरी चलिरहेको छैन। सर्वप्रथम त अशिक्षित र अज्ञानताले त्यो ढुंगाको मूर्ति पुज्ने र कहिले कसैले नदेखेका देवता रिसाउँछन् भन्ने अन्धविश्वासलाई छर्लंग पार्न जरुरी छ। अर्को, हाम्रो समाजमा अझै पुरुषवादी सोच हाबी छ। त्यसैले अब यो अभियानमा अग्रसर महिलासँगै पुरुषहरूलाई मुख्यगरी भूमिका निर्वाह गर्न दिनुपर्छ। ती घरभित्र राखिएका निर्जीव देवताहरूलाई घरबाहिर मन्दिर बनाएर राख्ने छुई हुँदा महिला घरभित्र बस्ने व्यवस्था स्थानीय सरकारले अभियान चलाउनुपर्छ। रगत रातो हुन्छ। चाहे छुई हुँदा होस् या हात काट्दा। छुईको विषयमा जुन अन्धविश्वास छ, त्यसलाई तोड्नुपर्छ। छाउगोठ भत्काए जस्तै मनभित्रको छाउगोठ भत्काउन परिवारबीचको छलफल जरुरी छ। छुई हुँदा दाजुभाइ, दिदीबहिनी, बाबुआमा सबैलाई छुन हुन्छ। देख्न नहुने, भेट्न नहुने, घरभित्र पस्न नहुने भन्ने कुरालाई चिर्न जरुरी छ। छुई हुँदा महिला कमजोर हुन्छन्। त्यसबेला स्याहार र पौष्टिक आहारको आवश्यकता पर्छ। सरसफाइको आवश्यकता पर्छ। ती कुरा परिवारबीच किन छलफल नगर्ने ? प्राकृतिक प्रक्रिया भएकाले छुईलाई सरल रूपमा लिनुपर्छ। विद्यालय होस् वा घर, सबैले खुलेर कुरा गर्ने अवस्था सिर्जना गर्न सके छाउगोठ आफंै भत्किन्छ। नत्र छाउगोठ भत्काउने र बनाउने क्रम चलिरहन्छ। छाउगोठमा मर्ने छोरीचेलीको समाचार आइरहन्छ। हिजोका दिनहरूमा पनि विभिन्न संघसंस्थाले छाउपडी प्रथा उन्मूलन अभियान नगरेका होइनन्। त्यही प्रथालाई मुख्य आधार मानी गरिएका विभिन्न कार्यक्रमको कुनै औचित्य देखिएन। त्यसैले सरकार र संघसंस्थाले अब गर्ने अभियान भनेको आँखाले देखिने भौतिक छाउगोठ मात्रै हैन, भित्री अदृश्य छाउगोठ भत्काउन एकजुट हुन जरुरी छ।"
विश्व शान्तिको आवश्यकता,"नेपाल कुनै पनि खेमातिर नढल्की आफ्नो भौगोलिक अखण्डता, स्वतन्त्रता, सार्वभौमिकता, असंलग्नता कायम राख्नुपर्छ । संयुक्त राष्ट्रसंघद्वारा घोषित ४३औं विश्व शान्ति दिवसको उपलक्ष्यमा नेपाल विश्व शान्ति समाजले नेपालमा पनि कार्यक्रम गर्यो। यसै दिन त्रिभुवन विश्वविद्यालय शान्ति तथा विकास अध्ययन संस्थानले नेपालमा १० वर्षसम्म चलेको सशस्त्र द्वन्द्वको विश्रामसँगै १७ वर्षअघि भएको विस्तृत शान्तिसम्झौताको भावना र मर्मलाई आत्मसात् गर्न बृहत् राष्ट्रिय शान्ति सम्मेलनको आयोजना गरेको थियो। नेपालको सशस्त्र द्वन्द्वपछिको शान्ति स्थापनामा नेपालको शान्तिप्रक्रिया विश्वकै लागि चासो, चर्चा, अनुसन्धान, अध्ययनको विषय बनेको थियो। नेपालमा मात्र होइन, संसारभरका देशहरूमा शान्ति अमनचैन र सौहाद्र्रता आवश्यक परेको छ। युद्ध शान्तिका लागि सबैभन्दा ठूलो शत्रु र अवरोध हो। आज जमिन क्षेत्रमा मात्र होइन, अन्तरिक्षमा पनि शान्ति नै चाहिएको छ। शान्तिको विपरीत युद्धको कुरा कोट्याउँदा पृथ्वीले पहिलो र दोस्रो विश्वयुद्ध खेपिसकेको छ। चार दशकअघिको भियतनाम युद्ध १९ वर्षसम्म चलेको थियो। गत डेढ वर्षदेखि शक्तिमान देश रुसले सानो देश युक्रेनमा हमला गरिरहेको छ। युद्ध कहिले टुंगिने हो भन्ने यकिन छैन। अर्काेतिर इजरायल र प्यालेस्टाइनबीच बेलाकुबेला युद्ध त्यो पनि मिसाइल युद्ध हुने गरेको छ। एकातिरबाट हानेको क्षेप्यास्त्र अर्काे देशले आकाशमै खसाउने गरेको छ। तत्कालीन राजा वीरेन्द्रको शान्ति क्षेत्रको प्रस्तावलाई २०४५ चैत्र २६ सम्ममा संसारका ११६ देशले समर्थन गरे। अमेरिकालगायतका विश्वका प्रमुख राष्ट्रले मान्यता दिएपछि शान्ति क्षेत्रको प्रस्तावले धेरै महŒव पायो। तर भारतले आफ्नो नीति अनुकूल नभएको अनुभूत गर्दै नेपालको शान्ति क्षेत्रको प्रस्तावलाई समर्थन गर्ने धारणा व्यक्त गरेन। यसबाट भारतनेपाल सम्बन्धमा कतै एकले अर्कोलाई राम्ररी बुझ्न नखोजेको पो हो कि ? अध्येताहरूमा जिज्ञासा उठ्यो। कतिपय अनुसन्धानकर्ताहरूले नेपालको पहिचान विश्वमा बढ्नेछ भन्ने त्रासले भारतले समर्थन नजनाएको होला भन्ने अन्दाज काटेका थिए। अन्य कतिपय अध्ययनकर्ताले भन्ने गरेका थिए सो प्रस्तावमार्पत नेपालले सन् १९५० को नेपालभारत शान्ति तथा मैत्री सन्धिलाई अर्थहीन बनाउन खोजेको हो भन्ने मनोभावनाका कारण भारतले समर्थन गरेन। नेपालको प्रस्ताव कुनै देशविरुद्ध लक्षित नभई नेपालले छिमेकमा हुने अप्रिय घटनाबाट नेपाल अलग रहन चाहेकाले शान्ति क्षेत्रको प्रस्ताव अगाडि ल्याएको थियो। पञ्चायतकालमा धेरै महŒवका साथ प्रचार गरिएको यो प्रस्ताव पञ्चायती व्यवस्था ढलेपछि बेवारिसे बन्न पुग्यो। यता मुलुकमा सोही समयको हाराहारीमा राजनीतिक द्वन्द्व बढ्यो। यसले गर्दा शान्ति क्षेत्रको प्रस्तावले बलियो आधार प्राप्त गर्न सकेन। शान्ति क्षेत्रको यो प्रस्ताव नेपालमा २०४६ सालमा पुन: प्रजातन्त्र आएपछि सेलाएर गएको थियो। शान्ति क्षेत्रको सान्दर्भिकता : अमेरिकाको स्टेट पार्टनरसिप प्रोग्राम (एसपीपी) स्वीकार गरेमा तालिम, मानवीय सहयोग वा अन्य सहायताको बहानामा अन्तर्राष्ट्रिय शक्तिको क्रीडास्थल हुने जस्ता त्रासले नेपाललाई शान्ति क्षेत्र घोषणा गर्नुपर्ने भन्दै नेपालको तत्कालीन प्रस्तावको हाल चर्चा हुन थालेको छ। विभिन्न राजनीतिक दलका नेता, सामाजिक अभियन्ता, कानुनवेत्ता, राजनीतिक विश्लेषकहरूले स्वदेशमा भौतिक तथा वैचारिक शान्ति भएमा देशमा आर्थिक तथा सामाजिक विकास हुनसक्छ भन्न थालेकाले शान्ति क्षेत्रको सान्दर्भिकता बढेको छ। दुई उदीयमान छिमेकी : विश्वका दुई उदीयमान राष्ट्र भारत र चीनबीच भौगोलिक अवस्थिति रहेको मुलुक नेपालले शान्तिको चाहना राख्नु स्वाभाविकै मान्न सकिन्छ। नेपालको छिमेकी दुई देश एकआपसका घनिष्ठ मित्र हुन् भने उनीहरू एकअर्काका शत्रु र विश्व रंगगमञ्चमा आपसी प्रत्याशी पनि हुन्। चीनमा बृहत् परिमाणमा उत्पादित वस्तु, सरसामान, लत्ताकपडा, विद्युतीय यन्त्र उपकरण भारतको सवा अर्ब जनतालाई वार्षिक ९८ करोड डलरको सरसामान बेच्ने चीनको ठूलो बजार हो भारत। भारतको फलाम, पत्थर कोइलाजस्ता गह्रौं कच्चा सामान चीनको सांघाई औद्योगिक क्षेत्रका लागि वार्षिक २४ करोड डलरबराबरको वस्तु चीनले किनिदिन्छ। यसैले ती दुई मित्र देश हुन्। दुई देशका सैनिक मनोमालिन्य अन्त्य गर्न २०२३ अगस्टसम्ममा १९ पटक उच्चस्तरीय सेनाबीच वार्ता भए पनि टुंगोमा पुगेनन्। २०१७ जुन १८ देखि भुटान दोक्लम क्षेत्रको त्रिदेशीय सीमाबिन्दु नजिक भारत र चीनका सैनिक जवानले ७३ दिनसम्म कुम र कुहिनाले ठेलमठेल धक्कमधक्का लगाए। भारत र चीनबीच सन् १९६२ अक्टोबरनोभम्बरको पाँच हप्ता भयंकर सीमायुद्ध भयो। चार हजार सैनिकले ज्यान गुमाए। भारतको हार भयो। त्यसै बेलादेखि नेपालको लिपुलेककालापानीलिम्पियाधुरा क्षेत्र भारतले अतिक्रमण गरेर त्यहाँ सैनिक अड्डा र इन्डोटिबेटन बोर्डर पोस्ट खडागरी भारतीय सैनिकले ओगटिरहेको छ। त्यसै क्षेत्रमा भारतले दुई वर्षअघि मानसरोवर जाने लिपुलेकसम्म सडकसमेत बनाइसक्यो। सीमायुद्धपछि भारत अरुणाचल प्रदेशको ९० हजार वर्गकिलोमिटर भूभाग चीनले तिब्बतको दक्षिणी भूभाग हो भन्दै दाबा गरिरहेछ। अक्साई चीनको ३८ हजार वर्गकिमि जमिन चीनले मिचेको छ भनी भारतले भन्दै आएको छ। यस अर्थमा भारत र चीन एकअर्काका शत्रु मानिन्छन्। अर्काेतर्प, ती दुई देश विश्व रंगमञ्चमा आपसी प्रतिस्पर्धी पनि हुन्। ऊभन्दा म के कम भन्ने रूपमा अघि बढिरहेछन्। कूटनीतिक हिसाबले विश्वका विभिन्न देशसँग मित्रता बढाउँदै प्रभुत्व जमाउन लालायित छन्। चीन संयुक्त राष्ट्रसंघको भिटो पावरमा छ। अमेरिकाभन्दा माथिल्लो तहमा पुग्न मरिमेटी गर्दैछ। भारत पनि त्यसतर्प अग्रसर हुँदै गएको छ। यसै क्रममा दिल्लीमा हालै जी२० को बसुधैव कुटुम्बकमको नारासहित अमेरिकी राष्ट्रपति जो वाइडेनको उपस्थितिमा दुईदिने बृहत् सम्मेलन गरेर विश्वको ध्यानाकृष्ट गरेको छ। यद्यपि, यस सम्मेलनमा चिनियाँ र रुसी राष्ट्रपतिले भाग लिएनन्। यस प्रसंगमा भारत र चीन एकअर्काका प्रतियोगी हुन् भन्न सकिन्छ। सात समुद्रपारिको देश अमेरिका नेपालमा इन्डोप्यासिफिक रणनीति अवलम्बन गर्न उद्यत् छ। उसको मिलियनम च्यालेन्ज कर्पोरेसन (एमसीसी) प्रोजेक्ट नेपालमा सुरु भइसकेको छ। यस अन्तर्गत विद्युत् प्रसारण लाइन नेपालबाट चीनको केरुङतर्फ लैजाने क्रममा छ। यस कार्यसँगै अमेरिकी प्राविधिकहरू चीनको भूमितर्फ जाने सुरसारमा छन्। यस्तो कार्यमा चीन नेपालप्रति सशंकित रहेको बुझिन्छ। एमसीसी लागू गराउन अमेरिकाले नेपालका परराष्ट्रमन्त्रीलाई १७ वर्षपछि सम्झेर अमेरिका बोलायो। अमेरिकाले चीनको विज्ञान प्रविधिको उन्नतिको गुह्य जान्न र चीनलाई पछार्न नेपालको बाटो खोजेको अनुमान नेपाली जनमानसले गरेको छ। अन्तिम कुरा : नेपाल भगवान् गौतम बुद्धको जन्मस्थल भएको देश हो। गौतम बुद्ध शान्तिका पुजारी हुन्। विश्वका विभिन्न देशमा अशान्ति तथा वैमनश्य फैलिएकाले बुद्धको शान्तिसन्देश फैलाउनुपर्छ। वर्तमान विश्व रंगमञ्चमा नेपालले आफ्नो माटो, भूगोल, धरातल र हावापानीअनुसारको कूटनीति, रणनीति, परराष्ट्र नीति र राजनीति बनाउनु अत्यन्तै आवश्यक छ। वश्व शान्ति दिवसको सिलसिलामा नेपाल कुनै पनि खेमातिर नढल्की सदा शान्तिमय बनी आफ्नो भौगोलिक अखण्डता, स्वतन्त्रता, सार्वभौमिकता, असंलग्नता कायम राख्नुपर्छ। श्रेष्ठ, सीमा विश्लेषक हुन्।"
पदकबाट चुके दीपक र निमा,"हाङचाओ : चीनको हाङचाओ सहरमा जारी १९औं एसियाली खेलकुद प्रतियोगिताअन्तर्गत उसुको थाउलोमा नेपालका दीपक हमाल र निमा घर्तीमगर पदकबाट चुकेका छन्। एक्सएसजी स्पोर्ट्स सेन्टरमा भएको थाउलोअन्तर्गत पुरुषको नानक्वान अलराउन्डरमा दीपक १३औं स्थानमना रहे। उनले ९६३३ अंक जोडेका थिए। उक्त स्पर्धामा २० जना खेलाडीले प्रतिस्पर्धा गरेका थिए। उक्त स्पर्धामा इन्डोनेसियाका ह्यारिस होरातिउसले स्वर्ण, दक्षिण कोरियाका योङ्मुन लिले रजत र हङहङका चि लुङ लौले कांस्य पदक जितेका थिए। यसैगरी महिला नानक्वानमा निमा घर्तीमगरले दशौं स्थान हात पारेकी थिइन्। ११ देशका खेलाडी सहभागी प्रतिस्पर्धामा निमाले ९१४० अंक जोडेकी हुन्। सहभागी खेलाडीमध्ये इरानकी मीना दोर्चेह पनाहीले भने खेल पूरा गर्न सकिनन्। उक्त स्पर्धामा आयोजक चीनकी हुइयिङ चेन पहिलो स्थानमा रहिन्। उनले कुल ९७९० स्कोर गरेकी थिइन्। मलेसियाकी चेओङ मिन तान ९७०३ अंकसहित दोस्रो र उज्वेकिस्तानकी दार्या लातिसेभा ९७०० अंकसहित तेस्रो स्थान हात पारिन्। यस्तै मंगलबार भएको महिला नानदाओ स्पर्धाको फाइनल चरणमा निमा आठौं स्थानमा रहिन्। उनले कुल ९५६३ अंक जोड्न सफल भएकी थिइन्। उनले इरानकी दुई र भियतनामकी खेलाडीलाई पछि पारेकी थिइन्। सो स्पर्धामा चीनकी हुइयिङ चेनले स्वर्ण पदक जितिन्। मलेसियाकी चेओङ मिन तानले रजत पदक हात पार्दा उज्वेकिस्तानकी दार्या लातिसेभाले कांस्य पदक प्राप्त गरिन्। यसअघि सोमबार नेपालका सुस्मिता तामाङ र पासाङ शेर्पाले प्रतिस्पर्धा गरेका थिए। थाउलोअन्तर्गत महिला छाङछ्वानमा सुस्मिता ११ खेलाडीमध्ये आठौं स्थानमा रहिन्। उनले ९४१० अंक जोडिन्। थाउलोकै पुरुष ताजिक्वानमा पासाङ शेर्पा १८ खेलाडीमा अन्तिममा रहे। उनले ९०१३ अंक स्कोर गरे। अर्को स्पर्धा ताइजिजियानमा प्रतिस्पर्धा गरेका पासाङ १८ खेलाडीमध्ये १७ औं स्थानमा रहे। उनले ८९७३ अंक ल्याएका थिए।"
साफ यु१९ च्याम्पियनसिपको सेमिफाइनलमा नेपालविरुद्ध भारतलाई एक गोलको अग्रता,काठमाडौं : साफ यु१९ च्याम्पियनसिपको दोस्रो सेमिफाइनल खेलमा नेपाल एक गोलले पछि परेको छ। भारतका साहिल खुर्सिदले २६औं मिनेटमा गोल गर्दै भारतलाई अग्रता दिलाएका छन्। पहिलो सेमिफाइनल खेलमा भुटानलाई हराउँदै पाकिस्तान फाइनलमा पुगिसकेको छ। पाकिस्तानसँग १० गोलले पराजित भएको नेपाल माल्दिभ्सलाई ४१ गोलले हराउँदै सेमिफाइनल यात्रा तय गरेको हो।
जुडोमा नेपालको यात्रा समाप्त,"हाङचाओ : १९औं हाङचाओ एसियाली खेलकुदअन्तर्गत जुडोमा नेपालको यात्रा समाप्त भएको छ। मंगलबार दुई खेलाडीको पराजयसँगै जुडोमा नेपालको यात्रा टुंगिएको हो। जियोसन लिन्पु जिम्न्याजियममा भएको पुरुष १०० केजीमाथिको तौल समूहमा नेपालका राजेश गोले इप्पोनका आधारमा पराजित भए। उनलाई प्रिक्वार्टरफाइनलमा काजकिस्तानका क्रिकबे गालिमजानले १ मिनेट ७ सेकेन्डमै हराएका हुन्। यसैगरी महिला ७८ केजीमाथिको तौल समूहमा आकृति जोशी उज्वेकिस्तानकी रिनिता इल्माटोभासँग इप्पोनकै आधारमा पराजित भइन्। प्रिक्वार्टरफाइनलमा आकृति म्याटमा मात्र २७ सेकेन्ड टिक्न सकिन्। जुडोमा नेपालबाट चार पुरुष र चार महिला गरी आठ खेलाडीले प्रतिस्पर्धा गरेका थिए। यसअघि पुरुषतर्फ विकास विक, जंगबहादुर सारु र इन्द्रबहादुर श्रेष्ठ प्रतियोगिताबाट बाहिरिएका थिए। महिलामा मनिता श्रेष्ठ प्रधान, देवकीमाया श्रेष्ठ र १३औं दक्षिण एसियाली खेलकुदकी स्वर्णधारी पुनम श्रेष्ठको यात्रामा पूर्णविराम लागेको थियो। सहभागीमध्ये विकासले मात्र एक बाउट जितेका थिए। उनले ६० केजी तौल समूहको अन्तिम ३२ को खेलमा कम्बोडियाका भोलोडिमिर गुच्कोभलाई इप्पोन गोल्डेन स्कोरमा पाखा लगाएका थिए।"
साफ यु१९ च्याम्पियनसिपको सेमिफाइनलमा नेपाल भारतसँग पराजित,काठमाडौं : साफ यु१९ च्याम्पियनसिपको सेमिफाइनलमा नेपाल भारतसँग पराजित भएको छ। निर्धारित समयमा एकएक गोलको बराबरी भएपछि पेनाल्टी सुटआउटमा नेपाल पराजित भएको हो। पेनाल्टी सुटआउटमा भारतले ३ गोल गर्दा नेपालले दुई गोलमात्र गर्न सक्यो। यससँगै भारत फाइनलमा पुगेको छ। फाइनलमा भारतले पाकिस्तानसँग खेल्नेछ। आजै भएको पहिलो खेलमा पाकिस्तानले भुटानलाई पेनाल्टी सुटआउटमा पराजित गरेको थियो। खेलको पहिलो हाफमा भारतले गोल गर्दै अग्रता लिएको थियो। भारतका लागि साहिलले २६औं मिनेटमा गोल गरेका थिए। दोस्रो हाफमा नेपालले गोल फर्काएको थियो। ७४औं मिनेटमा नेपालका लागि समीर तामाङले बराबरी गोल फर्काएका थिए।
रग्बीमा अन्तिम स्थान,हाङचाओ : एसियाली खेलकुदको पुरुष रग्बी सेभेन्समा नेपाल जितविहीन बनेको छ। रग्बी सेभेन्समा प्रतिस्पर्धा गरेको नेपालको पुरुष टोली सबै खेलमा पराजित हुँदै अन्तिम स्थानमा समेटिएको हो। मंगलबार ९१३ औं स्थान निर्धारणका लागि भएको अन्तिम खेलमा पनि नेपाल पराजित भयो। हाङचाओ नर्मल युनिभर्सिटी कान्क्विन एथलेटिक्स फिल्डमा भएको अन्तिम खेलमा नेपाल ओसिए इन्डेपेन्डेन्ट एथलेट टिमसँग ६८० ले पछि परेको हो। अन्तर्राष्ट्रिय रग्बी संघबाट प्रतिबन्धमा परेको श्रीलंकाले एसियाली ओलम्पिक कमिटीको नामबाट खेलेको हो। रग्बीमा नेपालले खेलेको सबै ६ खेलमा हार बेहोरेको छ। ६ खेल खेल्दा नेपालले समूह चरणमा संयुक्त अरब इमिरेट्स (यूएई)विरुद्ध मात्र स्कोर गर्न सफल भएको थियो। उक्त खेलमा नेपाल ५५७ ले पराजित भएको थियो। समूह डीमा नेपाल चीनसँग ६५० र अफगानिस्तानसँग ४१० ले पराजित भयो। समूह चरणमा तीन वटै खेलमा पराजित नेपालले समूह चरणबाट बाहिरिएपछि ९ देखि १३ औं स्थान निर्धारणका लागि भएको अन्य तीन खेल खेलेको थियो। जसमा फिलिपिन्ससँग ५५० र थाइल्यान्डसँग ३६० ले पराजित भयो। रग्बीमा नेपालसहित १३ राष्ट्र सहभागी थिए। रग्बीमा नेपालले पहिलोपटक सहभागिता जनाएको हो।
"मंगोलिया ४१ रनमा अलआउट, नेपाल २७३ रनले विजयी","काठमाडौं : मंगोलियाविरुद्ध नेपाल २७३ रनले विजयी भएको छ। एसियन गेम्सअन्तर्गत चीनमा भएको टि२०आई खेलमा मंगोलियाले १३१ ओभर खेल्दै ४१ रनमै अलआउट भएको हो। मंगोलियाका लागि दबासुरेनले १० रन बनाए। त्यसबाहेक कुनै खेलाडीले पनि दोहोरो अंकको रन जोड्न सकेनन्। नेपालका लागि करण केसी, अविनाश बोहोरा र सन्दीप लामिछानेले दुईदुई विकेट लिए। सोमपाल कामी, दीपेन्द्रसिंह ऐरी र कुशल भुर्तेलले एकएक विकेट लिए। यसअघि नेपालले मंगोलियालाई ३१५ रनको विशाल लक्ष्य प्रस्तुत गरेको थियो। नेपालले निर्धारित ओभरको खेलमा तीन विकेट गुमाएर ३१४ रनको योगफल तयार पारेको थियो। नेपालका लागि कुशल मल्लले शतक प्रहार गरे। उनले ५० बलमै १३७ रनको कीर्तिमानी शतक प्रहार गरेका हुन्। उनले मंगोलियाविरुद्ध १२ छक्का र ८ चौका प्रहार गरे। त्यस्तै कप्तान रोहित पौडेलले अर्धशतकसहित ६१ रनमा आउट भए। २७ बल खेलेका उनले ६ छक्का र २ चौका प्रहार गरे। अलराउन्डर दीपेन्द्र सिंह ऐरीले १० बलमै ८ छक्का प्रहार गर्दै अर्धशतकसहित ५२ रन बनाए। ओपनर कुशल भुर्तेल १९ रनमा आउट हुँदा आसिफ शेख १६ रन बनाएर पेभेलियन फर्किएका थिए।"
तेक्वान्दोमा आशासँगै निराशा,हाङचाओ : हाङचाओ एसियाली खेलकुदको चौथो दिन मंगलबार तीन नेपाली तेक्वान्दो खेलाडीले प्रतिस्पर्धा गरेका थिए। लिनान स्पोर्ट्स कल्चर एन्ड एक्जिबिसन सेन्टरमा भएको खेलमा नेपालका गोविन्दबहादुर आलेले पुरुष ६३ केजीमुनिको तौल समूहअन्तर्गत अन्तिम ३२ को खेल जिते पनि अन्तिम १६ मा भने पराजित हुन पुगे। उनले इष्ट टिमोरका जोस दा कोस्टा शिल्भालाई रेफ्री स्टप कन्टेस्टका आधारमा पराजित गर्दै प्रिक्वार्टरफाइनलमा प्रवेश गरेका थिए। प्रिक्वार्टरफाइनलमा भने उनी थाइल्यान्डका बानलुङ टुबतिम्दाङसँग २० ले पराजित भए। यसैगरी मंगलबारै भएको महिला ५३ केजीमुनीको अन्तिम १६ को खेलमा नेपालकी आयषा लामा दक्षिण कोरियाकी हाएजिन पार्कसँग २० ले पराजित भइन्। महिला ५७ केजीमुनिको अन्तिम १६ कै खेलमा सन्ध्याकुमारी सिंह पनि लेवनानकी लाइतितिया आउनसँग २० ले पराजित भइन्। यसअघि भएका खेलमा पुम्सेमा दुई र ग्योरोगीमा दुई गरी नेपालका चार खेलाडी बाहिरिसकेका छन्। पुम्सेमा प्रेमबहादुर लिम्बू र ग्योरोगीमा अञ्जली तामाङले पहिलो चरणका खेलमा जित निकाले पनि दोस्रो चरणका खेलामा त्यसलाई दोहोर्याउन सकेनन्। पुरुष ५८ केजीमुनिको तौल समूहमा राहुल कुमाल पहिलो चरणमै साउदी अरेबियाका नासिर अहमदी रियादसँग पराजित हुँदा महिला एकल पुम्सेमा प्रतिस्पर्धा गरेकी स्वस्तिका तामाङले पनि दोस्रो चरण पार गर्न सकिनन्।
कुशल मल्लको कीर्तिमानी शतकमा नेपालले मंगोलियालाई दियो विशाल रनको लक्ष्य,काठमाडौं : नेपालले मंगोलियालाई ३१५ रनको विशाल लक्ष्य प्रस्तुत गरेको छ। चीनमा आयोजना भइरहेको एसियन गेम्सअन्तर्गतको टि२०आईमा नेपालले निर्धारित ओभरको खेलमा तीन विकेट गुमाएर ३१४ रनको योगफल तयार पारेको हो। नेपालका लागि कुशल मल्लले शतक प्रहार गरे। उनले ५० बलमै १३७ रनको कीर्तिमानी शतक प्रहार गरेका हुन्। उनले मंगोलियाविरुद्ध १२ छक्का र ८ चौका प्रहार गरे। त्यस्तै कप्तान रोहित पौडेलले अर्धशतकसहित ६१ रनमा आउट भए। २७ बल खेलेका उनले ६ छक्का र २ चौका प्रहार गरे। अलराउन्डर दीपेन्द्र सिंह ऐरीले १० बलमै ८ छक्का प्रहार गर्दै अर्धशतकसहित ५२ रन बनाए। ओपनर कुशल भुर्तेल १९ रनमा आउट हुँदा आसिफ शेख १६ रन बनाएर पेभेलियन फर्किएका थिए।
स्क्वासको दुवै टोली पराजित,"हाङचाओ : एसियाली खेलकुदअन्तर्गत चौथो दिन मंगलबार स्क्वासमा नेपालको पुरुषमहिला दुवै टोली टिम स्पर्धामा पराजित भएको छ। हाङचाओ ओलम्पिक स्पोर्ट्स सेन्टरमा भएको स्पर्धामा पुरुषमहिलातर्फ दुवै इभेन्टमा नेपाल पराजित भएको हो। पुरुषतर्फ समूह एमा रहेको नेपाल कुवेत र पाकिस्तानसँग समान ३० ले पराजित भयो। टिम इभेन्टमा नेपालका अमिर ब्लोन कुवेतका अली अल्रामेजीसँग ११२, ११३, ११५, अमृत थापा मगर अब्दुल्लाह अल्मेजायनसँग ११२, ११२, ११६ र अरहन्तकेशर सिम्ह अम्मार अल्तामिनीसँग ११३, ११३, ११५ ले पराजित भए। अर्को खेलमा अमिर पाकिस्तानका नासिर इक्बालसँग ११२, ११५, ११२, अमृत असिम मुहमम्दसँग ११३, ११२, ११५ र अरहान्त नुर जमनसँग १११, ११८, ११५ ले पराजित भए। यस्तै महिलातर्फ समूह बी मा रहेको नेपाल मलेसिया र मकाउसँग ३० कै नतिजामा पराजित भयो। महिलातर्फ नेपालकी स्वस्थानी श्रेष्ठ मलेसियाकी बिन्ती अज्मानस आइरासँग ११३, १११, ११६, विपना ब्लोन अज्मान आइफा बिन्तीसँग ११२, ११५, ११६ र कृष्णा थापा राचेल माए अल्नोल्डसँग ११४, ११५, ११४ ले पराजित भए। मकाउविरुद्ध स्वस्थानी लेङ लाम लिएङसँग ११६, ११९, ११४, विपना वेएङ चि युएङसँग ११३, ११४, ११४ ले र कृष्णा वाइ लेङ युएङसँग ११६, ११५, ११० ले पराजित भए। एसियाली खेलकुदअन्तर्गत नै लनटेनिसको मिक्स डबल्समा नेपालका प्रणव खनाल र सुनिरा थापाको जोडीले पनि पराजय बेहोरेका छन्। हाङचाओ ओलम्पिक स्पोर्ट्स सेन्टरमा भएको दोस्रो चरणको खेलमा फिलिपिन्सका अलेक्स इला र क्यासे अल्कन्ताराको जोडीले प्रणव र सुनिराको जोडीलाई ६०, ६० को सोझो सेटमा पराजित गरे। यसैगरी बक्सिङमा नेपालका बुद्ध ग्याम्जो लामा पराजित भएका छन्। पुरुष ५७ केजीको अन्तिम ३२ को खेलमा बुद्ध भियतनामा भान डुयोङ एनगुएनसँग अंकका आधारमा पराजित भएका हुन्।"
'डक्टर चुटेँ' भन्ने प्रहरी इन्स्पेक्टर निलम्वन,पोखरा : मणिपाल अस्पतालमा डाक्टर र बिरामीका आफन्तबिचको विवाद साम्य पार्न र शान्ति सुरक्षाका लागि खटिँदा भिड उक्साउने अभिव्यक्ति दिएका प्रहरी निरीक्षक 'इन्स्पेक्टर' मदन श्रेष्ठलाई नेपाल प्रहरीले निलम्वन गरेको छ। नेपाल प्रहरीका प्रवक्ता कुवेर कडायतले श्रेष्ठलाई निलम्वन गरेको अन्नपूर्ण पोस्टसँग पुष्टि गरे। उनले निलम्वन बढीमा ६ महिनाका लागि हुने जानकारी पनि दिए। उनका अनुसार अब सत्यतथ्य छानबिनका लागि प्रक्रिया अघि बढ्नेछ। अस्पतालमा सोमबार ५७ वर्षीया सुकमाया दुराको मृत्यु भएपछि उनका आफन्तले आक्रोश व्यक्त गरेका थिए। अस्पतालमै डक्टरहरुसँग उनीहरुको झडपको वातावरण बनेको थियो। दुवै पक्ष आक्रोशित बनेपछि सुरक्षाका लागि प्रहरी खटिएका थिए। बिरामीका आफन्तहरूको भीडमा पुगेर प्रहरी निरीक्षक श्रेष्ठले डाक्टरहरूलाई आफूले साफ चुटेर आएको भनेर बोलेका थिए। भीडलाई सम्झाउनुको साटो झन् डक्टरहरूविरुद्ध उनले दिएको उत्तेजित अभिव्यक्ति सञ्चार माध्यममा भाइरल भएको छ। त्यसपछि जिल्ला प्रहरी कार्यालय कास्कीले श्रेष्ठलाई निलम्वनको सिफारिस गरेको थियो। भीड नियन्त्रणका लागि खटाइएका अर्का डिएसपी वेद जोशीलाई पनि जिल्ला प्रहरी कार्यालय तानिएको छ। उनी वडा प्रहरी कार्यालय बैदामका प्रमुख हुन्। डक्टर कुटेको आरोपमा पोखरा ५ का विनय गुरुङलाई प्रहरीले पक्रेको छ। उनलाई मंगलबार अदालतको अनुमति लिएर ७ दिनका लागि प्रहरीले थुनामा राखेको हो। तर मृतकका आफन्तहरूले भने चिकित्सकमाथि छानबिन र कारबाहीको माग जारी राखेका छन्। उनीहरूले बुधबार पोखराका मुख्य चोकहरूमा विरोध सभा र प्रदर्शनसमेत गरेका थिए। उनीहरूले चिकित्सक हुँदैमा अभद्र व्यवहार गर्न नपाइने र घटनाको सत्यतथ्य छानबिन हुनुपर्ने माग राखेका छन्। मणिपाल अस्पतालका चिकित्सकहरुले काम गर्ने वातावरण नभएको भन्दै सेवा सुचारु गरेका छैनन्। उक्त अस्पतालमा भर्ना भई उपचार गराइरहेका बिरामी पनि कतिपय अन्त गएका छन् भने कतिपय घर फर्किएका छन्।
टी २० अन्तर्राष्ट्रिय क्रिकेट : नेपालको कीर्तिमानै कीर्तिमान,"काठमाडौं : चीनको हाङझाउमा जारी १९औँ एसियाली खेलकुद, २०२२ अन्तर्गतको पुरुष क्रिकेट प्रतियोगितामा आज बिहान सम्पन्न नेपाल र मङ्गोलियाबीचको खेलमा नेपालले २७३ रनको कीर्तिमानी जित हात पारेको छ । पहिले ब्याटिङ गरेको नेपालले निर्धारित २० ओभर खेल्दै ओभरमा ३१४ रन बनाउने क्रममा विभिन्न कीर्तिमान कायम गर्यो । नेपालले बनाएको ३१४ रनको टी२० अन्तर्राष्ट्रिय क्रिकेटमा हालसम्मकै सबैभन्दा उच्च योगफल हो । यसअघि यो कीर्तिमान सन् २०१९ मा अफगानिस्तानले आयरल्याण्डविरुद्ध देहरादुनमा बनाएको थयो । उक्त खेलमा अफगानिस्तानले तीन विकेटको क्षतिमा दुई सय ७८ रन बनाएको थियो । नेपालको विशाल योगफल बनाउने क्रममा कुशल मल्लले पनि नयाँ कीर्तिमान कायम गरेका छन् । उनले टी२० अन्तर्राष्ट्रिय क्रिकेट प्रतियोगितामा छिटो शतक प्रहार गर्ने खेलाडी बनेका छन् । उनले ३४ बलमै शतक प्रहार गरेका थिए । कूल ५० बलमा खेलेका मल्लले १२ छक्का र आठ चौका प्रहार गर्दै १३७ रन बनाउँदै नटआउट रहे । यसै खेलमा दीपेन्द्र सिंह एरीले पनि सबैभन्दा छिटो अर्धशतक प्रहार गर्ने खेलाडीका रुपमा नाम लेखाएका छन् । उनले ९ बल खेल्दै ५० रन बनाएका थिए । ऐरीले पहिलो छ बलमा छ छक्का प्रहार गरेर अर्को कीर्तिमान बराबरी गरेका छन् । यसअघि युवराज सिंह, क्रिस गेल र हज्रातुल्ला जाजाइले १२ बलमा अर्धशतक प्रहार गरी कीर्तिमान कायम गरेका थिए । कुशल टी२० अन्तर्राष्ट्रिय प्रतियोगितामा सबैभन्दा कम उमेरमा शतक प्रहार गर्ने दोस्रो खेलाडी बनेका छन् । मल्ले १९ वर्ष २०६ दिनको उमेरमा शतक प्रहार गरेका हुन् । सबैभन्दा कम उमेरमा शतक प्रहार गर्ने कीर्तिमान भने गुस्तव मेक्कोनको नाममा छ । साथै टी२० अन्तर्राष्ट्रिय खेलमा सबैभन्दा बढी रन अन्तरले पराजित गर्ने कीर्तिमान नेपालले बनाएको छ । नेपालले मङ्गोलियालाई २७३ रनले पराजित गरेको छ । यसअघि यो कीर्तिमान चेक रिपब्लिकले राखेको थियो । चेक रिपब्लिकले पानामालाई सन् २०२१ मा २०८ रनले पराजित गरेको थियो । आ जको खेलमा अर्धशतक प्रहार गरेका दीपेन्द्र सिंह ऐरीले स्ट्राइक रेटमा पनि नयाँ कीर्तिमान कायम गरेका छन् । उनले १० बलमा ५२ रन प्रहार गर्दै ५२० को स्ट्राइक रेट बनाएका छन् । दश बलभन्दा बढी खेल्ने कुनै पनि खेलाडीले हालसम्म ५०० भन्दा बढीको स्ट्राइक रेटमा रन बनाएका छैनन् । यसअघि सन् २०१६ मा जिम्बाबेको घरेलु टी२० प्रतियोगितामा माल्क्लोम वालरले ४३० को स्ट्राइक रेटमा रन बनाएका थिए। नेपालले मङ्गोलियाविरुद्ध प्रहार गरेको २६ वटा छक्काले पनि नयाँ कीर्तिमान कायम गरेको छ । यसअघि सन् २०१९मा अफगानिस्तानले आयरल्याण्डविरुद्ध, यसै वर्षको सुरुवातमा वेस्ट इन्डिजले दक्षिण अफ्रिकाविरुद्ध २२ वटा छक्का प्रहार गरेको थियो । रासस"
"१२ करोडको व्यथा : सेयर न सस्तोमा बेच्न मन लाग्छ, न धितो राखेर ऋण पाइन्छ","काठमाडौं : सेयर धितोमा राखेर लिइने कर्जामा नेपाल राष्ट्र बैंकले सीमा तोकेका कारण पनि पुँजीबजारमा पछिल्लो दुई वर्ष गम्भीर गिरावट आयो। २०७८ भदौ २ गते हालसम्मकै उच्च बिन्दु ३१९८ मा पुगेयता नेप्से करिब १४ सय अंकले घटेर १८१८ अंकमा झरेको थियो। अहिले नेप्से परिसूचक २००० अंकको हाराहारीमा छ। अर्थात् परिसूचक र पुँजीकरणको हिसाबमा लगानीकर्ताले एक तिहाइभन्दा बढी सम्पत्ति गुमाएका छन्। आर्थिक वर्ष २०७८७९ को मौद्रिक नीतिमार्फत केन्द्रीय बैंकले ४१२ करोड रुपैयाँको सीमा लगाएर सेयर बजारलाई कस्ने प्रयास गरेको थियो। जसमध्ये ४ करोडको सीमा एक वर्षअघि नै हटाइए पनि १२ करोड रुपैयाँको क्याप अझै हटेको छैन। अहिले १२ करोड रुपैयाँको सीमा पनि हटाएर खुला गरिनुपर्ने चौतर्फी दबाब छ। यसबारे अर्थमन्त्री डा प्रकाशशरण महत पनि कन्भिन्स छन्। नेप्से परिसूचकमा आएको गिरावटका कारण लगानीकर्ताले खर्बौं गुमाएका छन्। अहिले सेयर बजारले साढे दुई वर्षकै तल्लो १८१८ बिन्दु पार गरेर उकालो यात्रातर्फ छ। सारा सम्पत्ति बेचेर सेयरमा पैसा हालेका लगानीकर्ताले नेप्से ३२०० अंक नजिक पुगेको परिस्थितिभन्दा एक तिहाइ पुँजीकरण गुमाएका छन्। मूल्यका आधारमा कुरा गर्ने हो भने कम्पनीहरू दुई वर्षअघिको भन्दा आधा सस्तो भइसकेका छन्। केन्द्रीय बैंकले लगाएको १२ करोड रुपैयाँको सीमा भन्नाले सेयर धितोमा राखेर एक जना व्यक्ति वा एउटा कम्पनीले १२ करोडभन्दा बढी ऋण लिन नपाउने भन्ने हो। जसकारण करोडौं रुपैयाँको सेयर स्वामित्व भएका लगानीकर्ता अहिले चुप छन्। किनकि थप गुमाउने परिस्थितिमा लगानीकर्ता छैनन्। उनीहरू यस्ता परिस्थितिमा छन् न त उनीहरूले सेयर बेच्न सकेका छन् न त ऋण काढेर थप सेयर किन्न नै। बजारको दिशा ड्राइभ गर्ने ती लगानीकर्ता सुस्ताउँदा नेप्से बढ्न सकेको छैन। नेप्से परिसूचक र कम्पनीको मूल्य नबढ्दा अरू लगानीकर्तालाई प्रतिफल पाउने विश्वास छैन। जानकारहरू यस्तो शिथिलता ल्याउने एकमात्र कारण १२ करोड रुपैयाँको सीमा बताउँछन्। एक जना व्यक्तिले आठ करोड रुपैयाँ कर्जा लिएको छ र यदि सो व्यक्ति सञ्चालक रहेको कम्पनीले सेयर धितो कर्जा लिन चाहन्छ भने पनि कम्पनीले थप चार करोड रुपैयाँको मात्र ऋण लिन पाउँछ। त्यसैले १२ करोड रुपैयाँ लगानीकर्ताका लागिकिलकिले बनेको छ। के हो १२ करोडको सीमा ? मार्जिन प्रकृतिको कर्जा भनेको आफूसँग भएका वा आफूले किन्न खोजेका सेयर नै धितो राखेर थप सेयर किन्नको लागि लिइने ऋण हो। यस्तो ऋण एक जनाले वा एउटा संस्थाले १२ करोड रुपैयाँसम्म मात्रै ऋण लिन पाइन्छ। आफूसँग धेरै सेयर छ, त्यस्तो सेयर धितो राखेर तपाईं कुनै उद्यम व्यवसाय गर्न चाहनुहुन्छ भने ऋण पाइन्छ तर, सो ऋणबाट सेयर किन्न चाहनुहुन्छ भने १२ करोड रुपैयाँको अंकुश लाग्छ। सेयर किन्ने प्रयोजनको लागि राष्ट्र बैंकले १२ करोड रुपैयाँको सीमा तोकेको हो। नेपाल राष्ट्र बैंकले मार्जिन प्रकृतिको कर्जाका हकमा एकल ग्राहक सीमा (सिंगल अब्लिगर लिमिट) भनेको छ। अर्थात् एउटै परिवारको सदस्यले वा एउटै कम्पनीका सञ्चालकले कुल १२ करोड रुपैयाँसम्म मार्जिन प्रकृतिको कर्जा पाउँछ। १२ करोडको सीमा हटाउने हल्ला अघिल्लो सोमबार अर्थमन्त्री डा प्रकाशशरण महत र नेपाल राष्ट्र बैंकका गभर्नर महाप्रसाद अधिकारीबीच वानटुवान वार्ता भयो। र, सँगै बाहिरियो अर्थमन्त्रीले १२ करोड रुपैयाँको सीमा हटाउन निर्देशन दिएको र गभर्नर पनि लचिलो भएको शुभ खबर। अर्थमन्त्री र राष्ट्र बैंकबीचको नियमित छलफलबाट बजारले फरक संकेत पाएको थियो। गत बिहीबार बसेको वित्तीय क्षेत्र उच्चस्तरीय समन्वय समितिको बैठकले पनि दुई साताभित्र वित्तीय क्षेत्र सुधारको कार्ययोजना तयार पार्ने निर्णय गरिसकेको छ। ब्याजदर घट्छ, १२ करोड रुपैयाँको सीमा पनि हट्छ, राष्ट्र बैंकले मौद्रिक नीति समीक्षा गर्दा केही लचिलो बन्छ भन्ने विश्वासका साथ अहिले सेयर बजार बढिरहेको छ। गत शुक्रबार बसेको राष्ट्र बैंकको सञ्चालक समिति बैठकले १२ करोड रुपैयाँको सीमा हटाउने निर्णय गरेको अड्कलबाजी भएको थियो। तर, त्यसो हुन सकेन। त्यसअघि आर्थिक पत्रकारहरूसँगको भेटमा अर्थमन्त्री महतले १२ करोडको सीमा बढाएर १८ करोड रुपैयाँसम्म पुयाउँदा उपयुक्त हुने धारणा राखेका थिए भने लगानीकर्तासामु आफू सो सीमा हटाउने पक्षमा रहेको बताएका थिए। लगानीकर्ताहरू अहिले सेयरमा लगानी गर्ने उपयुक्त समय आएको बताउँछन्। तर, १२ करोड रुपैयाँको सीमा नहटाएसम्म बजार थप बढ्न टेवा मिल्दैन। जुन दिन १२ करोड रुपैयाँको क्याप लगाइयो, लगानीकर्ताले सोही दिनदेखि नै विरोध गरेका हुन्। अहिले आएर अर्थमन्त्री पनि विपक्षमा छन्। लागनीकर्तासँगको कुरामा अर्थमन्त्रीले भनेका थिए, १२ करोडको क्याप हटाउनुपर्छ, गभर्नरज्यूले आनाकानी गरिरहनु भएको छ। हामीले दबाब दिइरहेका छौं। उहाँले मान्नुभएन भने दबाब दिन अरू विकल्प सोच्नुपर्ने हुन्छ। अर्थमन्त्रीको ढाडसकै आधारमा राष्ट्र बैंकबाट सकारात्मक कदमको अपेक्षामा लगानीकर्ता छन्। उनीहरूको तर्क यो छ कि १२ करोड रुपैयाँले नै लगानीको वातावरण खल्बलिएको छ, भएभरका व्यापारीको पैसा सेयर बजारमा फसेको छ। बजार यथास्थितिमा बस्ने हो भने व्यापारीले पैसा निकाल्न सक्ने छैनन्। बजार बढेर पैसा निस्कियो भने अन्य क्षेत्रमा लगानी हुन्छ, अर्थतन्त्र थप चलायमान हुन्छ। तर, दुई वर्षदेखि होल्ड भएको सेयर लगानीकर्ताका लागि खोस्टा झैं भइरहेको छ। नेपाल इन्भेस्टर्स फोरमका उपाध्यक्ष राजन लम्साल भन्छन्, बेचौं करोडौंको सेयर छ, घाटा छ। नबेचौं होल्ड अवधि थपिँदा लागत बढेको बढ्यै छ। सस्तैमा फाल्न सकिँदैन। कर्जा लिऔं, राष्ट्र बैंकले अंकुश लगाइदिएको छ। त्यस हिसाबले राष्ट्र बैंक लचक भइदिए हुन्थ्यो भन्ने आशय लम्सालको छ। उनले थपे, कम्पनीहरूमार्फत कर्जा लिनै नपाउने अवस्था छ। मैले व्यक्तिगत रूपमा ८ करोड ऋण लिएको छु भने पनि कम्पनीले थप ४ करोडमात्र लिन सक्ने अवस्था छ। १२ करोडको सीमा पुनरावलोकन नगरी हुँदैन। गभर्नरज्यूलाई यति धेरै दबाब आइसकेको छ। प्रतिपक्षी दल पनि सीमा हटाउनुपर्नेमा पक्षपोषण गरिरहेकाले सकारात्मक सन्देश आउला कि ! यसो त नेपाल धितोपत्र बोर्डका अध्यक्ष रमेश हमालसँगको भेटमा पनि गभर्नर अधिकारीले मौद्रिक नीतिको पहिलो त्रैमासिक समीक्षा अघि नै सर्कुलर गरेर १२ करोड रुपैयाँको सीमा हटाउने प्रतिबद्धता जनाएका छन्। सेयर कर्जामा १२ करोड क्यापको जरुरी छैन । जोखिम भार पनि १५ आवश्यक छैन । गभर्नरलाई काम लगाउन नसक्नु र दोषमात्र लगाउनु पनि उचित होइन । सुरेन्द्र पाण्डे, पूर्वअर्थमन्त्री चौतर्फी दबाब रहेकाले नेपाल राष्ट्र बैंकले १२ करोड रुपैयाँको सीमामा सोचविचार गर्नुको विकल्प छैन। जतिसक्दो चाँडो पुनरावलोकन गर्नु आवश्यक छ । राजन लम्साल, उपाध्यक्ष, नेपाल इन्भेस्टर्स फोरम"
आयल निगमको आईपीओ आउने,काठमाडौं : नेपाल आयल निगमका कार्यकारी निर्देशक उमेशप्रसाद थानीले निगमको आईपीओ जारी गरिने बताएका छन्। थानीले सर्वसाधारणका लागि प्राथमिक सेयर (आईपीओ) जारी गर्ने योजना भएको बताए। कम्तीमा दुईवटा आर्थिक वर्ष नाफा गर्ने कम्पनीले आईपीओ जारी गर्न पाउँछ तर निगमले अघिल्लो आर्थिक वर्षमा घाटा बेहोरेको थियो। थानीले सर्वसाधारणलाई निगममा अपनत्व जनाउन आईपीओ आवश्यक रहेको जिकिर गरे। निगममा सरकारको पूर्ण स्वामित्व छ। अर्को सरकारी संस्थान नेपाल विद्युत् प्राधिकरणले पनि आईपीओ जारी गर्ने प्रक्रिया सुरु गरेको छ। नवीकरण शुल्क बुझाउन ताकेता नेपाल स्टक एक्सचेन्ज (नेप्से)ले सूचीकृत कम्पनीहरूलाई धितोपत्रको वार्षिक नवीकरण शुल्क बुझाउन ताकेता गरेको छ। नेप्सेले एक सूचना जारी गर्दै सूचीकृत कम्पनीहरूलाई असोज मसान्तभित्र आर्थिक वर्ष २०८००८१ को वार्षिक नवीकरण शुल्क बुझाउन भनेको हो। ५० करोड रुपैयाँसम्मको चुक्ता पुँजी भएका कम्पनीले नेप्सेलाई वार्षिक ५० हजार र ५० लाख रुपैयाँभन्दा माथि चुक्ता पुँजी भएका कम्पनीले भने वार्षिक एक लाख रुपैयाँ नवीकरण शुल्क बुझाउनुपर्छ। ५० करोड रुपैयाँसम्मका डिबेन्चर र म्युचुअल फन्डले वार्षिक २५ हजार रुपैयाँ र ५० करोड रुपैयाँ माथिकाले वार्षिक ५० हजार रुपैयाँ नवीकरण शुल्क बुझाउनुपर्छ। तोकिएको नवीकरण शुल्क नबुझाए १० प्रतिशत जरिवाना लाग्छ भने सूचीकरण स्थगन पनि हुन सक्छ।
"सेयर बजारमा दोहोरो अंकको गिरावट, १ अर्ब ८१ करोडको कारोबार","काठमाडौं : सेयर बजारमा पुनः गिरावट आएको छ। मार्जिन प्रकृतिको सेयर धितो कर्जामा लचकता आउने विश्वासले उछाल आएको बजारमा बुधबार निराशा छाएको हो। आज विहान बसेको नेपाल राष्ट्र बैंकको सञ्चालक समिति बैठकमा यस्तो कर्जासम्बन्धी १२ करोडको व्यवस्था पुनरावलोकनबारे छलफल हुने अपेक्षा गरिएको थियो। तर, छलफल नभएपछि बजारले विकास गरेको मनोवल खस्किएको देखिन्छ। जसको संकेत बुधबारको बजारले देखायो। नेप्से परिसूचक १९९८ अंकले घटेर २००२९२ अंकमा आइपुगेको छ। बजार ०९८ प्रतिशतले ओरालो लाग्ने क्रममा कारोबारमा आएका २८२ स्क्रिप्टमध्ये १९३ वटाको मूल्य घटे। ३४ वटा स्क्रिप्टको मूल्यमा भने सुधार आएको छ। कारोबार सुरु भएको केही समय स्थिर रहेर नेप्से निरन्तर घटेको हो। बुधबारको बजारमा ७० लाख ६१ हजार कित्ता सेयर १ अर्ब ८१ करोड ४३ लाख ५९ हजार कित्ता सेयर किनबेच भए। सबैभन्दा बढी कारोबार सन नेपाल लाइफको भयो। कम्पनीको ७ करोड ६२ लाख रुपैयाँको सेयर किनबेच हुँदा ६ करोड १९ लाख रुपैयाँसहित एनआईसी एसिया दोस्रो स्थानमा रह्यो। यस्तै रिलायबल लाइफ, शिभम् सिमेन्ट र नागरिक लगानी कोषको सेयर किनबेचमा पनि लगानीकर्ताको सक्रियता देखियो। नेप्से घटेपनि मनकामना इन्जिनियरिङ हाइड्रोपावरको सेयर मूल्यमा सर्वाधिक वृद्धि भयो। लक्ष्मी भ्यालु फन्ड २ को मूल्यमा ऋणात्मक सर्किट लाग्दा शुभम पावरको मूल्य करिब १० प्रतिशतले घट्यो । दिनभर कुल ५८ हजार ३ सय ६७ कारोबार भए। कारोबार संख्याका आधारमा सन नेपाल लाइफ शीर्ष स्थानमा रह्यो। बुधबार कारोबारमा आएका सबै समूहगत उपसूचक घटे। जलविद्युत् समूहमा सर्वाधिक १५१ प्रतिशतको गिरावट आयो। यस्तै वित्त समूह १४२ प्रतिशतले घट्यो।"
लाभांश घोषणा सुरु,"काठमाडौं : वाणिज्य बैंकहरूले लाभांश प्रस्ताव गर्न थालेका छन्। हालसम्म पाँच वाणिज्य बैंकले आर्थिक वर्ष २०७९०८० को मुनाफाबाट लाभांश प्रस्ताव गरेका हुन्। माछापुच्छ्रे, सानिमा, एभरेस्ट, सिटिजन्स बैंक इन्टरनेसनल र एनआईसी एसिया बैंकले गत आर्थिक वर्षको लाभांश घोषणा गर्दा सर्वाधिक घोषणा गर्ने बैंक हो, एनआईसी एसिया। यस वर्ष एनआईसी एसियाले ३० दशमलव ५३, माछापुच्छ्रेले कुल १४, एभरेस्टले २० दशमलव ५३, सानिमाले १४ दशमलव ७० र सिटिजन्स बैंक इन्टरनेसनलले ५ दशमलव ७९ प्रतिशत लाभांश दिन लागेका हुन्। यसअघि एनआईसी एसियाले दुई आर्थिक वर्ष र माछापुच्छ्रेले गत आर्थिक वर्ष लाभांश वितरण गरेका थिएनन्। एनआईसी एसिया बैंकले आर्थिक वर्ष २०७६०७७ को मुनाफाबाट १९ प्रतिशत बोनस सेयर र कर प्रयोजनका लागि एक प्रतिशत नगद लाभांश वितरण गरेको थियो। २ वर्षपछि एनआईसीले राम्रै लाभांश प्रस्ताव पेस गर्न सफल भएको हो। अघिल्ला दुई आर्थिक वर्ष लाभांश वितरणमा नेपाल राष्ट्र बैंकले रोक लगाएको एनआईसी एसियाले भने २९ प्रतिशत बोनस सेयर र कर प्रयोजनसमेतका लागि १ दशमलव ५३ प्रतिशत नगद लाभांश वितरणको प्रस्ताव गरेको छ। एनआईसी एसिया बैंकले असोज २८ गते वार्षिक साधारणसभा बोलाएको छ। कुल लाभांशमध्ये बोनस सेयर १३ दशमलव ३० प्रतिशत रहेको माछापुच्छ्रे बैंकले कर प्रयोजनका लागि शून्य दशमलव ७० प्रतिशत छुट्ट्याएको छ। यसअघि आर्थिक वर्ष २०७७०७८ को मुनाफाबाट सो बैंकले १३ दशमलव ३० बोनस सेयर र शून्य दशमलव ७० प्रतिशत लाभांश वितरण गरेको थियो। गत आर्थिक वर्ष लाभांश वितरण नगरेको यो बैंकले अहिले वाणिज्य बैंकहरूमध्ये सबैभन्दा अगाडि लाभांश पारित गर्न लागेको छ। माछापुच्छ्रेले असोज १८ गते वार्षिक साधारणसभा आह्वान गरेको छ। सानिमा बैंकले ९ प्रतिशत बोनस सेयर र कर प्रयोजनसमेतका लागि ५ दशमलव ७० प्रतिशत नगद लाभांश दिने प्रस्ताव राखेको छ। गत वर्षभन्दा यस वर्ष सानिमा बैंकको लाभांशसमेत बढी रहेको छ। गत वर्ष १० प्रतिशत बोनस सेयर र कर प्रयोजनका लागि शून्य दशमलव ९८ प्रतिशत नगद लाभांश वितरण गरेको बैंकले यस वर्ष ३ दशमलव ७२ प्रतिशत बढी लाभांश वितरण गर्न लागेको हो। एभरेस्ट र सिटिजन्स बैंक इन्टरनेसनलको लाभांश भने घटेको छ। एभरेस्टले १० बोनस र कर प्रयोजनसमेतका लागि १० दशमलव ५३ प्रतिशत नगद लाभांश प्रस्ताव पेस गरेको छ। गत वर्ष १३ बोनस सेयर र कर प्रयोजनसमेतका लागि ७ दशमलव ६८ प्रतिशत लाभांश वितरण गरेको यो बैंकले शून्य दशमलव १५ प्रतिशत कम लाभांश वितरण गर्न लागेको देखिन्छ। सिटिजन्स बैंकले भने यस वर्ष करसमेत ५ दशमलव ७९ प्रतिशत लाभांश मात्र वितरण गर्ने प्रस्ताव गरेको छ। त्यस्तै गत वर्ष कर समेत ९ प्रतिशत लाभांश वितरण गरेकोमा यस वर्ष ३ दशमलव २१ प्रतिशत कम लाभांश वितरण गर्न लागेको छ। बैंकले असोज २६ गते वार्षिक साधारणसभा बोलाएको छ। यससँगै माछापुच्छ्रे, एनआईसी एसिया र सिटिजन्स बैंकले आफ्ना लगानीकर्तालाई दसैं अघि नै लाभांश वितरण गरिसक्ने भएका हुन्। बैंकहरुबाहेक नेस्डो समेद्ध लघुवित्त, युनिक नेपाल लघुवित्त, ओरियन्टल होटल्स तथा म्युचुअल फन्डहरुले पनि लाभांश घोषणा गरेका छन् ।"
सजिसजाउ मनास्लु बेसक्याम्प,"गोरखा : मनास्लु आधारशिविर दुलही अन्माउने घर झै सजिसजाउ छ। ४ हजार ८ सय मिटर उचाइमा रहेको बेसक्याम्पमा ३ सयभन्दा धेरै आरोही र उनीहरूका सहयोगीका शिविरले भरिभराउ छ। मनास्लु हिमाल आरोहणका लागि आएका आरोहीको चहलपहलले बेसक्याम्पमा चहलपहल उनी उस्तै छ। ८ हजार १ सय ६३ मिटर अग्लो विश्वको आठौं अग्लो मनास्लु आरोहणका लागि यो सिजनमा मात्र ३ सय १ जना आरोहीले अनुमति लिएको पर्यटन विभागले जनाएको छ। ३ सय जना आरोही तथा उनीहरूका सहयोगीले आधार शिविर खचाखच भरिएको स्थानीय मिङ्मार लामाले बताए। सामागाउँबाट करिब दुई घण्टाको पैदलयात्रामा पुगिने यहाँ मोबाइल सेवा, इन्टरनेट सेवाको समेत सुविधा रहेको छ। नुब्री उपत्यकाको दृश्य अवलोकन गर्न सकिने यहाँ अहिले आरोहणमा जाने र सफल आरोहण गरेर फर्कनेहरूको भीड लाग्ने गरेको लामाले बताए। शरदको सिजनमा आरोहीले मनास्लु हिमाल आरोहण गर्छन्। यस वर्ष पर्यटन विभागबाट ३ सय ९५ जनाले विभिन्न हिमाल आरोहणको अनुमति लिएका छन्। मनास्लु आरोहणका लागि मात्रै ३ सय १ जनाले अनुमति लिएका छन्। २३ जनाले धौलागिरि, १० जनाले अमादब्लम, ५ जनाले चोयू र ४ जनाले मकालु आरोहणका लागि अनुमति लिएका छन्। हिमाल आरोहणबाट ३ करोड ९९ लाख ६६ हजार रुपैयाँ राजस्व संकलन भएको छ। मनास्लु आरोहणको अनुमतिबापत मात्रै ३ करोड ३७ लाख ४० हजार रुपैयाँ राजस्व संकलन भएको विभागले जनाएको छ। मनास्लु आरोहणका लागि अधिकांश पर्यटक लमजुङ, मनाङ हुँदै जाने गर्छन्। कतिपय आरोही हेलिकप्टरबाट पुग्ने गर्छन्। जसले गर्दा गोरखाका स्थानीय होटल व्यवसायी आरोहीका कारण लाभान्वित हुन नसकेको मनास्लु संरक्षण क्षेत्र होटल उपसमितिका संयोजक गणेश कार्कीको गुनासो छ। मनास्लु हिमाल गोरखामा पर्छ। यतिबेला बेसक्याम्पमा नुब्री क्षेत्रका सबै गाउँबस्तीभन्दा ठूलो बजार लागेको छ। यस क्षेत्रको गाउँबस्तीमा भन्दा धेरै चहलपहल छ, कार्की भन्छन्, तर यसको लाभ गोरखाली व्यवसायीले भन्दा अरू जिल्लाका व्यवसायीले लिएका छन्। आरोहीहरूलाई गोरखाकै पदमार्गबाट आवतजावत गर्ने व्यवस्था मिलाउन सके लाखौं खर्च गरी होटल, लज, टी हाउस व्यवसाय चलाएका स्थानीय व्यवसायीले राहत पाउन सक्थे। यसका लागि नीति निर्माण तहले चासो दिनु पर्ने उनको भनाइ छ। यो पनि पढ्नुहोस बढ्दै पर्यटक, उत्साही व्यवसायी"
१० वर्षमा २० प्रतिशत पानीका मूल सुके,"काठमाडौं : एक अध्ययनले भन्छ१० वर्षयता मात्रै मुलुकमा २० प्रतिशत पानीका मूल सुकेका छन्। जलवायु परिवर्तन र मानवीय क्रियाकलाप यसका प्रमुख कारण हुन्। पानीका मूल सुक्दै जाँदा आर्थिक र सामाजिक क्षेत्रमा समस्या देखा परेका छन्। बसाइँसराइ बढ्दै गएको छ। जसबाट गरिब र असहायको जीवनस्तरमा गम्भीर असर परिरहेको अध्ययनले देखाएको छ। अन्तर्राष्ट्रिय एकीकृत पर्वतीय विकास केन्द्र (इसिमोड) लगायत विभिन्न संघसंस्थाले यसबारे अध्ययन गरेका थिए। ती सबै अध्ययनलाई एकै ठाउँ राखेर गरिएको विश्लेषणले पानीका मूल सुक्न नदिने उपाय तत्कालै कार्यान्वयन गर्नुपर्ने सुझाव दिइएको छ। इसिमोड जलाधार अनुसन्धानकर्ता माधवप्रसाद ढकालका अनुसार पानीका मूल सुक्नुमा जलवायु परिवर्तन र मानवीय क्रियाकलापको भूमिका लगभग उस्तै देखिएको छ। जलवायु परिवर्तनका कारण तापक्रम बढ्दा र वर्षातको शैली फेरिँदा हाइड्रोलोजिकल साइकल नै प्रभावित भएको छ। त्यसबाट पानीका स्रोतमा गम्भीर असर पुगेकोे छ। यी सबै परिणाम आउनुमा जलवायु परिवर्तनलाई दोष दिने प्रवृत्ति बढेको छ। तर, मूलहरू नासिँदै जानुमा मानवीय क्रियाकलाप पनि प्रमुख कारण बनेको विज्ञहरू बताउँछन्। इसिमोड जलाधार अनुसन्धानकर्ता ढकालका अनुसार सबै अध्ययन प्रतिवेदनको विश्लेषणले १० वर्ष पहिलाको तुलनामा २० प्रतिशत मूलहरू सुकेका छन्। १० वर्ष पहिलासम्म सञ्चालित मुहानहरू पूर्णरूपमा सुकेका छन्, ढकालले भने, समग्रमा ५० प्रतिशत मूलमा पानीको प्रवाह घटेको छ। १० वर्ष पहिला प्रतिमिनेट एक लिटर पानी आउँथ्यो भने ती मूलबाट हाल आधा लिटर मात्रै पानी आउने गरेको छ। ढकालका अनुसार सेप्टेम्बरदेखि डिसेम्बरसम्म चार महिना सुक्खायाम हुन्छ। यो याममा जलाधारहरूमा पानीको (फ्लो डिक्रिजिङ) प्रवाह घट्दो क्रममा छ। मूलमा आउने पानी पनि घट्दो क्रममा छ। तर, केही ठाउँमा आक्कल झुक्कल पानी बढेको छ। १० वर्षको अवस्था हेर्दा केही ठाउँमा भने खासै परिवर्तन देखिएको छैन। हिमाल र पहाडमा १ करोड मानिस मूलको पानीमा निर्भर छन्। एउटा मूलमा कम्तीमा २० देखि २५ घर आश्रित हुने गरेको ढकालले बताए। तर, पानीका मूल सुक्दै जाँदा धेरै ठाउँहरू बसाइँ नै सर्नुपरेको छ। रामेछाप, भोजपुरमा मूलका स्रोत सुकेपछि विस्थापित हुनुपरेका घटना छन्। दैलेखमा पनि त्यस्तो समस्या देखेको ढकालले बताए। मुहान सुक्नुमा मानव सिर्जित र प्राकृतिक कारण बराबरी रहेको उनको तर्क छ। विगतमा मसिनो पानी लामो समय पर्दा जमिनमा जान्थ्यो, उनले भने, तर वर्षातको शैली फेरिँदा परेको पानी स्वाट्टै बगेर खोला, खोल्सामा जान्छ। जमिनले सोस्नै पाउँदैन। मानवीय कारणले परम्परागत पोखरी, तालतलैया नासिएका छन्। सुक्खा याममा ती पोखरीहरू पानी पुनर्भरण गर्ने माध्यम बन्थे। ढुंगा खानीले पनि पानी सोस्ने प्रक्रियामा अवरोध पुगेको छ। कतिपय ठाउँमा हिउँ पर्न छाडेको छ। हाइड्रोपावरका टनेल वरिपरिका मूलहरू धेरै सुकेका छन्। त्यस्ता क्षेत्रमा पानीका मुहान ब्लक हुने र डाइभर्ट हुने समस्या देखिएका छन्। रसुवाका ठाउँठाउँमा त्यस्ता समस्या छन्। सडक बनाउँदा पुनर्भरण क्षेत्र थाहा पाउनुपर्ने हुन्छ। यस्ता समस्या समाधान नभए हाल देखिएका मुहानहरू १० वर्षपछि नहुन सक्छन्। त्यसैले यथाशीघ्र काम गर्नुपर्ने ढकालले बताए। तर, हाल मानिसहरूमा सचेतना पलाएको र सडक निर्माण गर्दा नासिएका पोखरी, कुवाहरू लगायतका स्रोतहरू पुनर्उत्थान गर्न बजेट पनि छुट्ट्याउने गरेको उनले बताए। पुराना परम्परागत पोखरीलाई पुरानै अवस्थामा फर्काउन कुनै विज्ञान नचाहिने उनी बताउँछन्। मनसुनको चार महिना परेको पानीलाई जमिनभित्र छिराउने संरचना बनाउनुपर्छ। त्यस्तो ठाउँ पत्ता लगाएर मूललाई फाइदा हुने काम गर्न आवश्यक रहेको ढकालले बताए। सनोत अधिकारी लगायतका समूहले गरेको पश्चिम नेपालको पहाडी जलाधार क्षेत्रमा मुहानको अवस्था को अध्ययनले पनि कर्णाली र मध्यकर्णाली जलाधार (पानीढलो) क्षेत्रमा कम्तीमा २० देखि २५ प्रतिशत मूलहरू सुकेका छन्। बोक्टान, लगाम कर्णाली, ठूलीगाढ, झिम्रुक, रंगुन तथा मध्यकर्णाली क्षेत्रमा पानीका मुहान सुक्दा स्थानीयले पानीको निकै ठूलो संकट व्यहोर्नु परिरहेको छ। ती क्षेत्रमा ४ हजार २ सय २२ वटा मुहान छन्। त्यस क्षेत्रमा ७०७ प्रतिशत मुहान तथा पानीको प्रवाह घट्दो क्रममा छ। १५७ प्रतिशत जलाधार क्षेत्र नासिएका छन्। पानी पर्ने शैलीमा विविधताले पनि पानीका स्रोतहरूलाई प्रत्येक वर्ष प्रभाव पारेको छ। बिना योजनाका सडक निर्माण, परम्परागत ताल, पोखरी, पर्खाल मासिनु साथै कंक्रिटको प्रयोग तथा मुहानसम्म पाइप लैजाँदा पनि स्रोतहरू सुकेका छन्। अध्ययनका अनुसार दु्रत गतिमा स्रोतहरू सुक्ने क्रम यथावत् रहने र संरक्षणका उपाय अलवम्बन नगरे स्थानीयले निकै ठूलो संकट सामना गर्नुपर्ने अवस्था छ। मध्यपहाडी क्षेत्रमा पानीको चरम समस्या झेल्नुपर्नेछ। इसिमोडमै कार्यरत स्प्रिङसेड म्यानेजमेन्ट एसोसिएट, करिश्मा खड्काका अनुसार विशेष गरी हिउँदको सिजनमा निश्चित हिमाली जलाधार क्षेत्रका समुदायहरूले पानीको चरम अभाव झेलिरहेका छन्। स्थानीयको मागअनुसार पानीका स्रोतहरू अपर्याप्त छन्। त्यसैले उनीहरूले त्यसको विकल्प खोजिरहेका छन्। जमिनको प्रयोग, वन फडानी, जथाभावि गरिने विकास निर्माणका काम, परम्परागत स्रोत विनाश तथा प्राकृतिक प्रकोपका कारण पनि जलाधारमा प्रभाव पारेको उनले बताइन्। विशेषगरी मध्यपहाडी तथा हिमाली क्षेत्रमा मुहानका पानीमा निर्भरता उच्च छ। त्यसैले पनि यी क्षेत्रमा बसोबास गर्ने समुदायहरू धेरै नै प्रभावित भएका छन्। संयुक्त राष्ट्र विकास कार्यक्रम (यूएनडीपी) को एउटा अध्ययनले पनि बहुआयामिक खालका गरिबीमा परेकाहरू उच्च जोखिममा रहेको बताएको छ। पछिल्लो समय हिन्दु कुश हिमालय क्षेत्रमा देखिएको अर्को समस्या भनेको अति कम वा अति धेरै वर्षा हुने समस्या छ। ह्वार्र पर्ने पानीले बाढीका घटना बढाएका छन्। लामो समय खडेरी पर्ने समस्या पनि बारम्बार देखिएको छ। खड्काले भनिन्, जलवायु परिवर्तनले पानीको उपलब्धता र हाइड्रोलोजिकल साइकललाई नै असर गर्ने देखिएको छ।"
"बढ्दै पर्यटक, उत्साही व्यवसायी","काठमाडौं : कोभिड अघि पर्यटन क्षेत्र भरभराउँदो थियो। पर्यटकले होटलहरू खचाखच हुन्थे। सन् २०१९ को ८ महिनामा मात्रै ६ लाख १५ हजार ६ सय ६० पर्यटक आएका थिए। कोभिडका कारण झन्डै तीन वर्ष थला परेको पर्यटन क्षेत्रमा आशाका किरण देखा परेका छन्। सन्, २०२३ को ८ महिनामा ६ लाख १ हजार ३ सय ६० पर्यटक भित्रिसकेका छन्। पर्यटन क्षेत्र जुर्मुराउन थालेको भन्दै व्यवसायी उत्साहित बनेका छन्। सन् २०२३ पर्यटनका लागि सुखद् वर्ष बनिरहेको छ। सुखद् यस मानेमा छ कि कोभिडपछि पर्यटन क्षेत्रको पुनरुत्थान करिब ९८ प्रतिशतले भएको छ। पर्यटन क्षेत्रमा लगानी बढेको छ। पर्यटक संख्यामा पनि उत्साहजनक वृद्धि देखिएको छ। सरकारले सन् २०२३ मा १० लाख पर्यटक भिœयाउने लक्ष्य सरकारको छ। पर्यटन व्यवसायीहरू भने पर्यटक संख्या बढाउने एकमात्र हतियार बजारीकरण रहेको तर्क गर्छन्। महामारीका कारण सन् २०२० र सन् २०२१ मा पर्यटक आगमन संख्या क्रमशः २ लाख ३० हजार र १ लाख ५१ हजारमा सीमित रहन पुगेको थियो। सन् २०२२ मा पर्यटक आगमनमा वृद्धि भई ६ लाख १४ हजार ८ सय ६९ पुगेको थियो। सन् २०२३ को अगस्ट महिनामा ६७ हजार १ सय ५३ विदेशी पाहुनासहित ८ महिनासम्म ६ लाख १ हजार ३ सय ६० पर्यटक नेपाल आएका छन्। अबको ४ महिनामा करिब ४ लाख पर्यटक आउने अपेक्षा बोर्डको छ। पर्यटकीय मौसम शरद ऋतु सुरु भइसकेको र पर्यटकहरूले गर्ने बुकिङ पनि बढेकाले सजिलै १० लाख पर्यटक भित्रिने नेपाल पर्यटन बोर्डका प्रवक्ता मणिराज लामिछाने बताउँछन्। मुलुकको राष्ट्रिय पर्यटन रणनीतिक योजना २०१६२०२५ ले सन् २०२५ सम्ममा वार्षिक २५ लाखभन्दा बढी पर्यटकहरूको भ्रमण गराउने लक्ष्य लिएको थियो। यस अवधिमा स्थलमार्गबाट आउने भारतीय पर्यटकबाहेक वार्षिक औसत ७ लाख ३४ हजार पर्यटकले नेपाल भ्रमण गरेका छन्। सन् २०२२ मा पर्यटकको औसत बसाइ अवधिमा केही कमी आएको छ। यस अवधिमा पर्यटकको औसत बसाइ १३१ दिन रहेको र प्रतिपर्यटक प्रतिदिन औसत खर्च ४०५ अमेरिकी डलर छ। सन् २०२० र सन् २०२१ मा पर्यटकको बसाइ अवधि औसत क्रमशः १५१ दिन र १५५ दिन रहेको थियो। भारत र चीनबाट धेरै सन् २०२३ को पछिल्लो आठ महिनामा सबैभन्दा बढी भारतबाट पर्यटक नेपाल घुम्न आएका छन्। अगस्टमा २६ हजार ६ सय ६५ भारतीय हवाईमार्गबाट घुम्नका लागि नेपाल आएका हुन्। त्यसपछिको दोस्रो स्रोत बजार चीन रहेको छ। यो अवधिमा ५ हजार २७ जना चिनियाँ पर्यटक नेपाल आएका छन्। अमेरिकाबाट ४ हजार ६ सय २९, श्रीलंकाबाट ३ हजार ८ सय ५८, बंगलादेशबाट ३ हजार १ सय ९०, यूकेबाट २ हजार ७ सय ११, स्पेनबाट १ हजार ५८, जापानबाट १ हजार ५ सय २०, इटलीबाट १ हजार ४ सय ९६ र अष्ट्रेलियाबाट १ हजार ३ सय ४७ पर्यटक नेपाल आएका छन्। भारतबाट हवाईमार्गभन्दा स्थलमार्गबाट आउने पर्यटकको संख्या बढी छ। करिब २० लाख भारतीय स्थलमार्गबाट नेपाल आउने गरेको अनौपचारिक तथ्यांक छ। खुला सिमानाका कारण एकिन तथ्यांक राख्न नसकिएको बोर्डको भनाइ छ। पछिल्लो समयमा चीनबाट आउने पर्यटकको संख्या पनि वृद्धि भइरहेको छ। चीनले नेपाललाई पनि पर्यटक गन्तव्य मुलुकमा समावेश गरेपछि चिनियाँ पर्यटक बढ्न थालेका हुन्। मनास्लु बेसक्याम्पमा निर्माण गरिएका आरोहीहरूको बस्ती। तस्बिर : सेभेन समिट एक्स्पिडिसन कम्पनी पछिल्लो समय पर्यटन क्षेत्रमा चीनको लगानी पनि बढिरहेको छ। सञ्चालनमा आएका २ अन्तर्राष्ट्रिय विमानस्थल पोखरा र भैरहवामा पनि चीनको लगानी छ। चिनियाँ पर्यटक लक्षित धेरै व्यापारव्यवसाय पनि सञ्चालनमा आएका छन्। देशभरिमा करिब ५ सय होटल तथा रेष्टुराँ चिनियाँ लक्षित खुलेको बोर्डको तथ्यांक छ। प्रायः समूहमा हिँड्ने चिनियाँहरू नेपालमा साहसिक पर्यटन र घुमघाम गर्न रुचाउँछन्। काठमाडौं, पोखरा, चितवन, लुम्बिनीलगायत सांस्कृतिक पर्यटनसँगै प्याराग्लाइडिङ, छोटो दूरीका पदयात्रामा चिनियाँ पर्यटक रमाउँछन्। चीनका धेरै सहरहरूमा नेपालबाट सीधा उडानले पनि पर्यटक बढाउन सघाउने व्यवसायीहरू बताउँछन्। नेपालमा पर्यटक केके गर्न आउँछन् प्राकृतिक सुन्दरताले भरिपूर्ण देशमा मनोरन्जनका लागि पर्यटक आउने गरेका छन्। करिब ६५ प्रतिशत मनोरन्जनका लागि नेपाल आउने गरेका छन्। यहाँको प्राकृतिक सुन्दरता हेर्न र घुम्नका लागि पर्यटक लोभिने गरेको पर्यटन विज्ञ दीपकराज जोशी बताउँछन्। विश्वमा कोभिडपछिको पर्यटक घुम्ने गन्तव्य मुलुकहरूको प्रवृत्तिमा परिवर्तन भएको छ। पहिला सहर र भीडभाडका क्षेत्रमा बढी पर्यटक जाने गरेकामा अहिले प्रकृतिमा आधारित गन्तव्य मुलुकहरूमा पर्यटकको संख्या बढिरहेको जोशीको भनाइ छ। यहाँको प्राकृतिक सुन्दरता हेर्न र घुम्नका लागि पर्यटक लोभिने गरेका छन् । दीपकराज जोशी, पर्यटनविज्ञ बाह्य र आन्तरिक उडान कोभिड अघिको अनुपातमा बढेका छन् । ज्ञानेन्द्र भुल, सहायक प्रवक्ता, नागरिक उड्डयन प्राधिकरण पर्यटकीय मौसम सुरु भइसकेको र पर्यटकहरूले गर्ने बुकिङ पनि बढेकाले सजिलै १० लाख पर्यटक भित्रिने विश्वास छ । मणिराज लामिछाने, प्रवक्ता, नेपाल पर्यटन बोर्ड नेपाल विश्वमै ट्रेकिङ, हिमाल आरोहण र जंगल सफारीका लागि प्रख्यात छ। यसलाई थप ब्रान्डिङ गर्न आवश्यक रहेको विज्ञ जोशी बताउँछन्। पर्यटनको सबैभन्दा बढी राजस्वको स्रोतका रूपमा रहेको हिमाल आरोहणमा पनि उत्साह थपिएको एक्सेपीडीसन अपरेटर एसोसिएसनका कोषाध्यक्ष ऋषि भण्डारी बताँछन्। कोभिडयता हिमाल आरोहणमा संख्या पनि बढेको छ भने पर्यटकको इन्क्वरी पनि बढेको उनको भनाइ छ।सगरमाथासहित विश्वका आठवटा अग्ला हिमालले भरिपूर्ण देश पर्वतारोही र पदयात्रीका लागि सपनाको देश हो। सन् १९४९ देखि हिमाल आरोहणका लागि खुला गरिएको छ। हिमाल देशकै प्रमुख पर्यटकीय गन्तव्य र आयआर्जनको क्षेत्र मानिन्छ। ४ सय १९ हिमाल आरोहणका लागि सरकारले अनुमति दिएको छ। होटल संख्या बढे सन् २०१९ मा कोभिड महामारीका कारण प्रायः ठप्प भएको पर्यटन उद्योग पुरानै लयमा फर्किंदै गरेको सरकारी तथ्यांकले देखाउँछ। तर, पर्यटक संख्या बढे पनि होटलहरू पूर्णक्षमतामा सञ्चालन हुन नसकेको व्यवसायीहरू बताउँछन्। वार्षिक करिब ३५ लाख पर्यटकलाई सेवा दिने क्षमताका होटल सञ्चालन भए पनि सोअनुरूप पर्यटन बजार बढ्न नसकेको होटल संघ नेपालका अध्यक्ष विनायक शाहले बताउँदै आएका छन्। सरकारले सन् २०२३ मा १० लाख पर्यटक नेपाल भित्राउने लक्ष्य लिएको छ। आर्थिक सर्वेक्षण २०७९८० अनुसार डिलक्ससहित पाँचतारे होटल १ सय ७३ छ। अन्य होटल तथा रिसोर्टको संख्या १ हजार २ सय २८ छ। पाँचतारे होटलमा भएका शय्या संख्या १६ हजार ३ सय ३५ र होटल तथा रिसोर्टको शय्या संख्या ३७ हजार ३० पुगेको छ। होटल क्षेत्रमा थप लगानी बढिरहेकाले यसको व्यवस्थापन चुनौती बन्दै गएको संघ अध्यक्षको भनाइ छ। नेपालमा नौवटा तारे होटल निर्माणको चरणमा छन्। दुई वर्षभित्र सञ्चालनमा आउने बताइएको छ। पर्यटन क्षेत्र पुनरुत्थानका लागि पर्यटन दशक सरकारले बजेटबाट नै घोषणा गरेको पर्यटन दशक सन् २०२३२०३२ तयारीको चरणमा छ। सरकारले सन् २०२३ लाई पूर्वतयारीको वर्ष भनेको छ। पर्यटनलाई ब्रान्डिङ र रिब्रान्डिङ गर्ने काम भइरहेको सरकारको भनाइ छ। बोर्डको बजेट भर्खरै पास भएकाले पनि अब पर्यटन दशकको काम अघि बढ्ने अपेक्षा गरिएको छ। कोभिड१९ महामारीबाट प्रभावित पर्यटन क्षेत्रको पुनरुत्थान गर्न पर्यटन प्रवद्र्धनलाई प्राथमिकतामा राखेर तत्कालीन पर्यटनमन्त्री जीवनराम श्रेष्ठले पर्यटन दशक घोषणा गरेका थिए। पर्यटन दशकलाई अघि बढाउन पर्यटन विद् प्रचण्डमान श्रेष्ठको संयोजकत्वमा विज्ञ सम्मिलित ५ सदस्यीय कार्यदल गठन गरेको थियो। कार्यदलले रणनीतिक कार्ययोजनाको रूपरेखा तयार गरी ०७९ पुस ७ गते आफ्नो प्रतिवेदन बुझायो। पुस १० गते नै सरकार परिवर्तन भएर तत्कालीन पर्यटनमन्त्री श्रेष्ठ बाहिरिए भने पर्यटनमन्त्री सुदन किराँती नियुक्त भए। मन्त्री किराँतीले पनि पर्यटन दशकलाई अघि बढाउँदै बजेटमा नै समावेश गराए। पुरानै लयमा उडान संख्या त्रिभुवन विमानस्थल एक मात्र अन्तर्राष्ट्रिय विमानस्थल हो। यसले बाह्यसँगै सबैभन्दा ठूलो आन्तरिक विमानस्थलको रूपमा पनि सेवा प्रदान गर्छ। विमानस्थलमा अहिले आन्तरिक र बाह्य गरी सरदर साढे ३ सय उडान हुने गरेका छन्। यस्तै विमानस्थलले करिब २३ हजार यात्रुलाई दैनिक सेवा दिइरहेको छ। वार्षिक यात्रुको चहलपहल पनि करिब ७५ लाख पुगिसकेको छ। विमानस्थलको अन्तर्राष्ट्रिय टर्मिनलको क्षमता वार्षिक करिब ३५ लाख छ। क्षमताभन्दा बढी नै सेवा विमानस्थलले दिइरहेको छ। सन् २०३० सम्ममा अन्तर्राष्ट्रिय टर्मिनलबाट ८६ लाख यात्रुले सेवा लिने प्रक्षेपण गरिएको छ। भैरहवास्थित गौतमबुद्ध विमानस्थल २०७९ जेठ २ गतेबाट र पोखरा अन्तर्राष्ट्रिय विमानस्थल २०७९ पुस १६ गतेबाट औपचारिक उद्घाटन भएका छन्। भैरहवामा केही अन्तर्राष्ट्रिय र चार्टर्ड उडान हुने गरेका छन् भने पोखरामा अहिलेसम्म अन्तर्राष्ट्रिय उडान हुन सकेको छैन। यी सँगै ३ अन्तर्राष्ट्रिय विमानस्थल सञ्चालनमा छन् भने कुल ५३ विमानस्थल छन्। आन्तरिक तथा बाह्य उडान कोभिड अघिको अनुपातमा बढेको प्राधिकरणका सहायक प्रवक्ता ज्ञानेन्द्र भुल बताउँछन्। अहिले नेपाल एयरलाइन्स, हिमालयन र बुद्ध एयरसँगै करिब ३० विमान कम्पनीले नेपालमा अन्तर्राष्ट्रिय नियमित उडान भर्छन्। २०८००८१ सम्म करिब ३५ विमान कम्पनीहरूले उडान गर्ने प्राधिकरणको अपेक्षा छ । यसै वर्ष थाई एयरलाइन्सले उडान सुरु गर्दै छ भने हिमालय जेट र स्पाइस जेट पनि आउने तयारीमा रहेको भुलले जानकारी दिए। लगानीभन्दा पर्यटक लक्ष्य कम सरकारले सन् २०२३ मा पर्यटक लक्ष्य १० लाख राखेको छ। जबकि सन् २०१९ मा नै करिब १२ लाख पर्यटक आइसकेका छन्। कोभिडपछि पर्यटन पूर्वाधारमा भएको वृद्धिले तत्काल नै २५ लाख पर्यटकलाई सेवा दिन सक्छन्। कोभिडयता समग्र पर्यटन क्षेत्रमाकरिब ४ खर्ब लगानी थपिएको अनुमान गरिन्छ। दूषितथानी र दूषित प्रिन्सेस गत महिनामात्रै सञ्चालनमा आएका छन् भने होटल शेराटन, शिन्तामणिलगायतका चेन होटल निर्माणाधीन छन्।पर्यटक संख्या बढाउन पूर्वाधारमा पनि ध्यान दिन जरुरी रहेको पर्यटनविद् विजय अमात्य बताउँछन्। सडक सञ्जालसँगै हवाई सञ्जालसम्मको पूर्वाधार विकास गर्नुपर्ने अमात्य बताउँछन् । नेपालमा उडान भर्ने अन्तर्राष्ट्रिय वायुसेवा कम्पनीहरू १ एयर अरेबिया २ एयर अरेबिया दुबई ३ एयर इन्डिया ४ एयर चाइना ५ विमान बंगलादेश ६ बुद्ध एयर ७ क्याथे प्यासफिक एयरवेज ८ चाइना साउर्दन एयरलाइन्स ९ चाइना इष्टर्न एयरलाइन्स १० डुक एयर(रोयल भुटान) ११ फ्लाइ दुबई १२ हिमालय एयरलाइन्स १३ जजिरा एयरवेज १४ इन्डिगो एभिएसन १५ कोरियन एयर १६ कुवेत एयरवेज १७ मालिन्दो एयर १८ मलेसिया एयरलाइन्स १९ नेपाल एयरलाइन्स २० कतार एयरवेज २१ सलाम एयर २२ सिंगापुर एयरलाइन्स २३ श्रीलंकन एयरलाइन्स २४ सिचुवान एयरलाइन्स २५ भिस्टारा एयर २६ टर्किस एयरलाइन्स २७ थाइस्माइन एयरवेज २८ भुटान एयरलाइन्स २९ थाइलायन एयर ३० तिब्बत एयरलाइन्स आन्तरिक उडान भर्ने कम्पनीहरूः १ बुद्ध एयर २ यती एयरलाइन्स ३ सौर्य एयरलाइन्स ४ गुण एयरलाइन्स ५ तारा एयर ६ सीता एयरलाइन्स ७ श्री एयरलाइन्स ८ समिट एयरलाइन्स ९ नेपाल एयरलाइन्स"
"सेयर बजारमा फेरि बहार, हाइड्रोमा आकर्षण","काठमाडौं : सेयर बजारमा फेरि बहार आएको छ। तीन दिनको सुधार र दुई दिनको करेक्सनपछि नेप्से परिसूचकले मंगलबार उकालो यात्रा तय गरेको हो। तीन दिनमा ६४८४ अंकले बढेर २५३१ अंकले घटेको बजार मंगलबार १८४५ अंकले बढेको छ। नेप्से अघिल्लो साताको सोमबार ४२६, बुधबार १६२४ र बिहीबार ४४३४ अंकले बढेको थियो भने यस साताको आइतबार १९४२ र सोमबार ५८९ अंकले घटेको थियो। मंगलबार साढे १७ अंकको सुधार आउँदा नेप्से परिसूचक २०२२९१ अंकमा पुगेको छ। यस्तै सेन्सिटिभ इन्डेक्स २५६ अंकले बढेर ३८६२४ अंकमा पुगेको छ। नेप्से परिसूचक बढेसँगै कारोबार रकम पनि सोमबारको तुलनामा बढेको छ। मंगलबार २ सय ८६ स्क्रिप्टको ८७ लाख ४ हजार ४ सय ७७ कित्ता सेयर २ अर्ब ९ करोड ३८ लाख ९ हजार रुपैयाँमा खरिदबिक्री भयो। सोमबार बजारमा १ अर्ब ५६ करोड ५५ लाख रुपैयाँको सेयर किनबेच भएको थियो। दोहोरो अंकले उकालो लागेको सेयर मनकामना हाइड्रो र मेन्छियाम हाइड्रोको सेयर मूल्यमा सकारात्मक सर्किट लाग्यो। दुई कम्पनीको मूल्य १० प्रतिशतले बढ्दा थप चार कम्पनीको मूल्य करिब १० प्रतिशतले बढे। कारोबारमा आएका १३ समूहमध्ये १२ वटाको उपसूचक बढ्दा जलविद्युत् कम्पनीमा लगानीकर्ताको आकर्षण रह्यो। होटल तथा पर्यटन समूहको उपसूचकमा भने गिरावट आयो। कारोबार रकमका आधारमा एनआईसी एसिया बैंक शीर्ष स्थानमा रह्यो। बैंकको ८ करोड ३४ लाख रुपैयाँको सेयर किनबेच हुँदा सन् नेपाल र रिलायन्स लाइफको सात करोड रुपैयाँभन्दा बढीको सेयर कारोबार भयो। दुई जीवन बिमाको सेयर १९ हजारभन्दा बढी पटक कारोबार भए। नेप्से बढ्दा लगानीकर्ताका कुल सेयर सम्पत्ति ३० खर्ब ६६ अर्ब ९० करोड रुपैयाँ कायम भएको छ।"
विनोद चौधरीको भारतमा भएको कम्पनीमा आयकर टोलीको छापा,"आयकर विभागको अनुसन्धान शाखा गुवाहाटीका अधिकारीहरूले उक्त कार्यको नेतृत्व गरिरहेका छन्। जसलाई स्थानीय आयकर अधिकारीहरूले पनि सहयोग गरिरहेका छन्। नयाँदिल्ली : नेपालका एकमात्र खर्बपति विनोद चौधरीको कम्पनी सीजी कर्प ग्लोबलको भारतको जयपुर कार्यालय, दौसा र सिकरलगायतका ५ स्थानमा मंगलबारदेखि आयकरले छापा मार्न सुरु गरेको छ । गुवाहाटीस्थित आयकर विभागले चौधरीको कम्पनीमाथि कारवाही गरेको हो। आयकर विभागको अनुसन्धान शाखा गुवाहाटीका अधिकारीहरूले उक्त कार्यको नेतृत्व गरिरहेका छन्। जसलाई स्थानीय आयकर अधिकारीहरूले पनि सहयोग गरिरहेका छन्। कम्पनीको जयपुरस्थित कार्यालय तख्तेशाही मार्गस्थित कान्स्टियन लेनमा रहेको छ। आयकरको टोलीले आज बिहानैदेखि अनुसन्धान गरिरहेको छ। विनोद चौधरीको कम्पनी सीजी कर्प ग्लोबल र समूहका अन्य कम्पनीले पर्याप्त आयकर नतिरेको सूचनाका आधारमा आयकर विभागले यो कारबाही सुरु गरेको भारतीय सञ्चार माध्यममा उल्लेख छ। असम बाहेक कोलकाता, सिक्किम, राजस्थान र केही अन्य राज्यहरूमा पनि आयकरका छापाहरू भइरहेको छ। सीजी ग्रुप ग्लोबलको सहायक कम्पनी सीजी फूड इन्डिया प्राइभेट लिमिटेड राजस्थानको अजमेर जिल्लाको रुपनगढमा स्थापना भइरहेको ग्रीनटेक मेगा फूड पार्कको प्रमुख संस्थापक हो। उपलब्ध कागजातको जाँचका आधारमा आयकर अधिकारीले ग्रीनटेक मेगा फुड पार्कका अन्य संस्थापकको कम्पनीमा पनि छापा मारेका छन् ।"

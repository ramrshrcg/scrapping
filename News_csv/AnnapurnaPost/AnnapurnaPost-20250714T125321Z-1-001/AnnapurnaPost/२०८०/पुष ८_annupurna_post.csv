शीर्षक,विवरण
वरीयताको विवादमा कांग्रेस अल्झिनु हुन्न,"कांग्रेसमा नेताहरूको वरीयता विवाद पुनः बल्झेको छ। हाइर्यांकिङ हेर्ने कि महाधिवेशनमा प्राप्त भएको मत परिणाम हेर्ने भन्ने विषय टुंग्याउनुपर्ने अवस्था छ। यो विषयमा थप विवाद गर्नुभन्दा पार्टी सभापतिले टुंगो लगाउनुपर्छ। यो विवाद लम्ब्याइ राख्नु आवश्यक छैन। परम्परालाई हेर्ने हो भने शेरबहादुर देउवा सभापति हुँदा रामचन्द्र पौडेल दोस्रो वरीयतामा हुनुहुन्थ्यो। सुशील कोइराला सभापति हुँदा देउवा दोस्रै वरीयतामा हुनुहुन्थ्यो। गिरिजाप्रसाद कोइरालाले पोखरा महाधिवेशनमा सभापतिमा जित्दा किसुनजी दोस्रो वरीयतामा हुनुहुन्थ्यो। पार्टीको २३ वटा कार्यकालमा सभापतिमा पराजित हुनेलाई दोस्रो वरीयतामा राख्ने गरिएको हो। तर, यसले मात्रै हुँदैन। पार्टीमा हाइर्यांकिङ कुरा पनि छ। शेखरको भन्दा अरूको स्थान माथि छ। प्रकाशमान सिंह नै धेरैपटक पार्टीको महामन्त्री भइसक्नुभएको हो। विमलेन्द्र निधि, कृष्णप्रसाद सिटौला, गोपालमान श्रेष्ठ पनि डा शेखर कोइरालाभन्दा अगाडिको वरीयतामा पर्नुहुन्छ। यो विवादको निरुपण गर्नुपर्ने जरुरी देखिइसक्यो। किनभने यही विवादका कारण एउटा नेता उपस्थित हुने कार्यक्रममा अर्को नेता नजाने स्थिति देखिएको छ। त्यसले पार्टीको आन्तरिक जीवनमा नराम्रो असर पुयाउँछ। पार्टीमा गुटबन्दी सिर्जना गराउँछ। यो विषयमा यत्रो विवादको बखेडा झिक्नुपर्ने कारण छैन। केन्द्रीय समितिको बैठकमा छलफल गरेर यसलाई निष्कर्षमा पुयाउनुपर्छ। विधानमा स्पष्ट छैन। विधानले निर्धारण नगरेको र व्यवहारमा निर्धारण नगरिएका कारण आएको समस्याको तत्काल समाधान खोज्न नेतृत्व अघि सर्नैपर्छ। (कांग्रेस केन्द्रीय सदस्य पौडेल प्रतिनिधिसभा सदस्य पनि हुन्।)"
भारतमा गोर्खा : मुद्दा र चुनौती,"भारतको गोर्खा समुदायमा विभिन्न जातीय समूहहरू छन्। प्रत्येक समुदायको आफ्नै सांस्कृतिक अभ्यास, भाषा र परम्पराहरू छन्। गोर्खा शब्द प्रायः यी विविध समूहहरूलाई समेट्ने छाता शब्दको रूपमा प्रयोग गरिन्छ। शब्द गोर्खा महाजाति, सामान्यतया, नेपालीभाषी समुदायलाई जनाउँछ। गोर्खा समुदायको भारतका विभिन्न भागहरूमा, विशेष गरी उत्तरपूर्वी राज्यहरू र क्षेत्रहरूमा भारतीय सेनामा गोर्खा भर्तीको इतिहास रहेको छ। गोर्खा समुदाय आफ्नो सांस्कृतिक विविधता, ऐतिहासिक योगदान र छुट्टै पहिचानका लागि परिचित छ। पश्चिमबंगाल राज्यअन्तर्गत दार्जिलिङ जिल्ला र वरपरका क्षेत्रहरू समेटिएको गोरखा क्षेत्रीय प्रशासन (जीटीए), सिक्किम, असम, हिमाचल प्रदेश, उत्तराखण्ड, अरुणाचल प्रदेश, नागाल्यान्ड, मणिपुर र मिजोरमलगायत भारतका विभिन्न राज्यहरूमा गोर्खा समुदायको उपस्थिति रहेको छ। सिक्किममा गोर्खा समुदायको महत्वपूर्ण उपस्थिति छ र राज्यको सामाजिक संरचनामा अभिन्न भूमिका खेल्छ। दार्जिलिङ पहाड र समतल क्षेत्रमा गोर्खा जनसंख्या ठूलो छ र छुट्टै गोर्खाल्यान्ड राज्यको माग यस क्षेत्रमा महत्वपूर्ण राजनीतिक मुद्दा बनेको छ। आसाममा विशेष गरी सोनितपुर, विश्वनाथ, तीनसुखिया र कामरूप ठूलो संख्यामा रहेको गोर्खा जनसंख्याको थलो हो। गोर्खा समुदाय हिमाचलप्रदेश, उत्तराखण्ड, दिल्लीलगायतका राज्यहरूमा बसाइँसराइ र सैन्य सेवाका कारण पनि पाइन्छ। गोर्खा समुदायको भारतीय सशस्त्र बल विशेष गरी गोर्खा रेजिमेन्टहरूमा सेवा गर्ने लामो इतिहास छ। तिनीहरू आफ्नो बहादुरी, अनुशासन, र बफादारीका लागि परिचित छन्। नेपाली परम्परा, भाषा र अभ्यासबाट प्रभावित गोर्खा समुदायको छुट्टै सांस्कृतिक पहिचान छ। यद्यपि, गोर्खाहरू प्रायः आफ्नो सांस्कृतिक सम्पदाको संरक्षण गर्दै स्थानीय समुदायहरूसँग सुमधुर सम्बन्ध राख्दै आएका छन्। गोर्खाहरूले आआफ्ना मातृभाषाका साथै मुख्यतया नेपाली भाषा बोल्छन्। गोर्खाहरूले क्षेत्र र ऐतिहासिक प्रभावहरूमा निर्भर गर्दै हिन्दू, बौद्ध, इसाई र भूमिपूजकलगायत विभिन्न धर्महरू पछ्याउँछन्। गोर्खा समुदायले चाडपर्व, कला, संगीत, साहित्यलगायतका सांस्कृतिक सम्पदालाई जोगाउने प्रयास गर्दै आएको छ। गोर्खाहरूले सशस्त्र बल, कृषि, शिक्षा र पर्यटनलगायत विभिन्न क्षेत्रमा योगदान पुयाएका छन्। गोर्खा समुदाय विविध उपसमूह र इतिहाससहित विविध साँस्कृतिक सामाजिक परिवेशमा गतिशील छ। यसले एकरूपताको सिंहावलोकन प्रदान गरेता पनि स्थानीय सन्दर्भहरू, क्षेत्रीय इतिहास, सामाजिक र आर्थिक कारकहरूमा आधारित भिन्न परिदृश्य हुन सक्छन्। गोर्खा संस्कृति, भाषा र परम्परा समुदायका लागि महत्वपूर्ण भएकाले त्यसको संरक्षण र प्रवद्र्धन गर्ने प्रयास जारी छ। युवा पुस्ताले आफ्नो सांस्कृतिक सम्पदासँग जोडिराख्ने कुरा सुनिश्चित गर्न आवश्यक छ। गोर्खाहरूले आफ्नो शारीरिक रूप र सांस्कृतिक भिन्नताका आधारमा स्टिरियोटाइप र भेदभावको सामना गरेका छन्। यी चुनौतीहरूले शिक्षा, रोजगारी, र सामाजिक अन्तरक्रियाहरूसहित तिनीहरूको जीवनका विभिन्न पक्षहरूलाई असर गर्न सक्छ। गोर्खा बसोबास गर्ने क्षेत्रमा भूमिअधिकार र स्रोतको पहुँचको समस्या देखिएको छ। कहिलेकाहीँ समुदायले जग्गाको स्वामित्व, विस्थापन र पुनर्वासजस्ता चुनौती झेलेको छ। गोर्खाको पहिचान, संस्कृति र समुदायभित्र र बाहिरको योगदानका बारेमा चेतना जगाउन सांस्कृतिक कार्यक्रम, कार्यशाला र सामाजिक सञ्जाल अभियानहरूमार्फत गर्न सकिन्छ। नीति, कार्यक्रम र कानुनमा गोर्खाविशेष मुद्दाहरूलाई सम्बोधन गर्न युवा पुस्तामा शिक्षा र सीप विकासलाई प्राथमिकता दिँदै उनीहरूलाई उच्चशिक्षामा प्रोत्साहित गर्ने र उनीहरूलाई छात्रवृत्ति, सल्लाह र रोजगारीका अवसरहरूमार्फत सहयोग गर्ने अगाडिको बाटो पहिल्याउनुपर्छ। समुदायमा गर्वको भावना जगाउन मिडिया, साहित्य र कलामा गोर्खाहरूको सकारात्मक चित्रणलाई प्रवद्र्धन गर्न प्राथमिकता दिनुपर्छ। भारतमा नेपाली भाषा आन्दोलन भारतीय उपमहाद्वीपभित्र नेपाली भाषाको मान्यता, संरक्षण र प्रवद्र्धनका लागि भएको संघर्ष थियो। यो आन्दोलन मुख्यतया २०औं शताब्दीको मध्यमा देहरादुनबाट सुरु भएको थियो र भारतका विभिन्न भागहरूमा विशेष गरी पश्चिमबंगाल, असम, दार्जिलिङ र सिक्किममा बसोबास गर्ने नेपालीभाषी समुदायहरूले यसको नेतृत्व गरेका थिए। यो आन्दोलन नेपालीभाषी जनताको शिक्षा, प्रशासन र सांस्कृतिक क्षेत्रमा आफ्नो भाषालाई बेवास्ता र सीमान्तकृत गर्ने चिन्ताबाट उत्पन्न भएको हो। उनीहरूले आफ्नो भाषालाई समान महत्व नदिइएको महसुस गर्दै आफू बसोबास गर्ने क्षेत्रमा आधिकारिक भाषाको रूपमा मान्यता दिन माग गरे। आन्दोलनको फलस्वरूप २० अगस्ट १९९२ का दिन लोकसभामा एउटा संविधान विधेयक पेस गरिएको थियो। उक्त विधेयकले नेपालीलाई केही क्षेत्रहरूमा गोरखाभाषा भनेर पनिउल्लेख गरिनुका साथै, गोर्खाली, गोर्खधी, गुर्खिया, खस कुरा र नैपाली जस्ता अन्य नामहरू पनि प्रयोग गरिएको छ। भारतको संविधानको आठौं अनुसूची राष्ट्रिय स्तरमा संविधानअन्तर्गत मान्यता प्राप्त र संरक्षित भाषाहरूको सूची हो। हाल, आठौं अनुसूचीमा सूचीबद्ध २२ भाषा छन्। यी भाषाहरूमा असमिया, बंगाली, बोडो, डोगरी, गुजराती, हिन्दी, कन्नड, कश्मिरी, कोंकणी, मैथिली, मलयालम, मणिपुरी, मराठी, नेपाली, ओडिया, पञ्जाबी, संस्कृत, सन्ताली, सिन्धी, तमिल, तेलुगु र उर्दू समावेश छन्।"
लोकतन्त्रको लोकलाज,"फारसी साहित्यका विख्यात लेखक रुमीको कथन छ, तपाईं एउटा तथ्यद्वारा ४० विद्वान्लाई हराउन सक्नु हुन्छ। तर, ४० तथ्यद्वारा एक मुर्खलाई हराउन सक्नुहुन्न। मुहम्मद जलालुद्दीन रुमी सन् १२०७ मा अफगानिस्तानमा जन्मिएका थिए। उनले मध्यतुर्कीको सल्जूक दरबारमा आफ्नो सम्पूर्ण जीवन बिताए। त्यहाँ उनले थुप्रै रचनाहरू रचे र त्यही उनको मृत्यु भयो। नेपालको शासन व्यवस्था, राज्यसत्ता, जनता र भूगोल, इतिहास, समाज, जाति समुदाय, राष्ट्र (जाति होइन) को निर्माण आदिबारे समय सापेक्ष बहस पैरवी हुने गरेका छन्। आजको नेपाल संवैधानिक रूपमा संघीय लोकतान्त्रिक गणतन्त्र, धर्म निरपेक्षता, समानता र समावेशीतासहितको मुलुक हो। बहुदलीय संसदीय लोकतन्त्र, न्याय, विधिको शासन, स्वतन्त्रता, संवैधानिक राष्ट्रपति राष्ट्र प्रमुख तथा संसद्बाट निर्वाचित कार्यकारी प्रधानमन्त्री सरकार प्रमुख रहने व्यवस्था छ। नेपाली जनताले संवैधानिक व्यवस्था, अधिकार पूर्णरूपले उपभोग गर्न नपाएको तीतो अनुभव र अभाव भने भोग्दै आइरहेका छन्। नेपाल संवैधानिक सर्वाेच्चता, कानुनको राज्य, लोकतान्त्रिक र विधिको शासनमा विश्वास गर्ने मुलुक हो। बाकी विश्वले हामी र हाम्रो देशलाई यही रूपमा बुझ्ने गर्छ। लोकतान्त्रिक गणतन्त्रको विकल्प लोकतान्त्रिक गणतन्त्र नै हो। नेपाली जनताको अदम्य साहस, बलिदानी, त्याग र संघर्षद्वारा यो व्यवस्था ल्याइएको हो। निरंकुशता, निर्दलीय शाही सत्ता, क्रुर राणातन्त्र, नश्लीय सत्ता, भालेवाद र उच्चजातीय दमन, फासीवादी हत्या एवं अत्याचारका अनेक दर्दनाक विगत र भोगाइका अनगिन्ती अनुभव छन् हामीसँग। लोकतन्त्रमा विरोध, असहमति, फरक मत, वैकल्पिक विचार आदिलाई यथोचित स्थान, सम्मान र अभिव्यक्तिको अवसर दिइन्छ। लोकतन्त्रमा संविधान विरोधीहरूले संविधानको विरोध गर्न पाउनु उनीहरूको संवैधानिक हक मानिन्छ। अर्थात् संविधानको विरोध गर्न पाउनु संविधान विरोधीहरूको संवैधानिक हक हो। यस्तो गज्जबको व्यवस्था नै लोकतान्त्रिक व्यवस्था हो। त्यसैले लोकतन्त्र विश्वको सर्वोत्तम शासन व्यवस्था हो। यद्यपि नेपालमा कस्तो, कसको र कति शक्तिशाली लोकतन्त्र छ ? यो सवाल भने बहसको विषय बन्न सक्छ, बन्नै पर्छ। केही दिनदेखि यता अनपेक्षित तर निर्धारित त्रासदी, आशंका र बहसको थालनी भएको छ। के नेपालको गणतन्त्र संकटमा छ ? लोकतन्त्रको मुख्य आधार गणतन्त्रमाथि नै सवाल उठ्न थाल्यो भने लोकतन्त्र, विधिको शासन निरोगी हुने भन्ने प्रश्नै बाँकी रहदैन। के नेपाली राजनीतिमा यस्तो तरंग वा संकटको आभास मिलेको हो ? यो सवाल उठ्नु किन पनि स्वाभाविक हो भने, दुर्गा प्रसाईं नामका पूर्वकमरेड र उनको समूहले गत मंसिर ७ गते संघीय मुख्यालय काठमाडौंमा वर्तमान व्यवस्था र संविधान विरोधी प्रदर्शन गर्ने कार्यक्रम घोषणा गरेपछि सरकार र प्रमुख प्रतिपक्षी दल एमाले अलि बढी सशंकित वा हतोत्साहित बनेको देखियो। बिडम्बना भनौं वा संयोग रवि लामिछाने नेतृत्वको रास्वपालगायतका उदयमान शक्तिको यस सम्बन्धमा कुनै स्पष्ट धारणा आएन। बरु डा सिके राउतको दल जनमत पार्टीका केही नेताले प्रसाईंको अभियानलाई समर्थन गरेको सूचना बाहिरियो। कतिपय मूलधारका मिडियाकर्मीहरू राजतन्त्र पुनस्र्थापनाको सम्भावना, धर्म सापेक्षता र संविधानको खारेजीका आयामहरूबारे एकाएक बहस गर्न जुर्मुराए। अतिथिको गैरकानुनी, फौजदारी कसुरजन्य, साम्प्रदायिक, महिला द्वेषी र हिंसालाई प्रश्रय दिने खालका अभिव्यक्तिलाई स्थान दिनु उनीहरूको दायित्व ठान्ने धृष्टता देखिए। प्रसाईं र उनको विगत, सार्वजनिक छवि, उद्देश्य आदिबारे व्यापक कुराहरू सबैले जानिबुझी सकेकाले यहा थप शब्द खर्च गरिराख्नु जरुरी ठानिएन। सवाल प्रसाईंमाथि होइन, बरु लोकतान्त्रिक सरकार, वर्तमान व्यवस्था र संविधान पक्षधर दल, व्यक्ति र संस्थाहरू, दलका मुख्य नेताहरूका छवि, काम, बदनामी, कुकर्म, अक्षमता र आमनागरिकका आक्रोशका सम्बन्धमा बहस गर्न आवश्यक छ। अझ भनौं बदनाम नेताका कारण उठेका विरोधका स्वरहरू र लोकतन्त्रको भविष्यमाथि जनस्तरमा बहस गर्नुपर्ने जरुरी छ। विश्वका कुनै पनि संविधानतत्कालीन समयमा शक्तिमा रहेका स्वार्थ समूहबीच हुने स्वार्थको लेनदेनबाट नै निर्माण हुन्छ। समय फेरिए सगै स्वार्थ समूहहरूको पतन, उदय, पुनरुदय भइरहने स्वाभाविक प्रक्रिया हो। अतःनयाँ समूहको स्वार्थबमोजिम संविधानको समयानुकूल संशोधन स्वाभाविक मानिन्छ। वर्तमान संविधान ऐतिहासिक जननिर्वाचित संविधानसभाबाट निर्माण गरी घोषणा गरिएको हो। यद्यपि जारी गरिएको बखतदेखि नै यो संविधानमाथि असहमत, विरोधी, खारेजीको माग राख्ने, संशोधनमात्रै होइन पुनर्लेखनको माग राख्ने, स्वीकार्य छैन भनी फरक मत दायर गर्ने समूह संविधानसभाभित्र र बाहिर सबैतिर थिए। संविधानसभाद्वारा सुविधाजनक बहुमत, संविधान जारी गर्ने अन्तर्राष्ट्रिय मान्यता र परम्परा, संविधानसभाका जिम्मेवार सदस्यहरूको कर्तव्य एवं दायित्वबमोजिम संविधान जारी गरी मुलुकभर लागू गरिएको हो। कानुनको मान्यताअनुसार कोही कसैले संविधान, कानुनबारे जानकारी छैन, ज्ञान भएन भनेर छुटकारा पाउँदैन। प्रत्येक नागरिकले जान्न अनिवार्य छ। २०६५ साल जेठ १५ गते बसेको संविधानसभाको पहिलो बैठकले नेपाललाई गणतन्त्र घोषणा गर्यो। नेपालमा गणतन्त्र स्थापनाका महत्वपूर्ण कारण र आधार थिए। पहिलोः आर्य र खस शासकबीचको सत्ताद्वन्द्व। दोस्रोः माओवादी सशस्त्रविद्रोह र राजाबीचको सम्बन्ध। पहिलो प्रयास राजा र माओवादीबीच सम्झौता गरेर संसद्वादी शक्तिमाथि दमन गर्ने विकल्पमा कोसिस गरियो। भरखरै राजदरबार हत्याकाण्ड भएको, बहालवाला राजा वीरेन्द्रलगायत सपरिवारको सामूहिक हत्या भई रोल क्रममै नरहेका र व्यापारिक छविका ज्ञानेन्द्र शाह हठात राजा घोषित गरिएको अवस्थामा उनको अनुभवजन्य कमजोरी र केही दरबारियाको स्वार्थका कारण माओवादी र दरबारबीच सम्झौता बन्न सकेन, दिइएन। त्यो अवस्थामा दोस्रो विकल्प संसद्वादी दल र माओवादीबीच सम्झौता गरी निकास दिने विकल्प अघि बढ्न पुग्यो, जसका कारण गणतन्त्रको आधार तयार भयो। ज्ञानेन्द्रले असंवैधानिक रूपमा स्वघोषित राजकीय शक्ति प्रयोग गरी दलहरू, प्रजातन्त्र, तत्कालीन संविधानमाथि पञ्चायतको मोडेलमा निरंकुशता लाद्ने अस्वाभाविक प्रयास गरे। यही गणतन्त्र स्थापनाको तेस्रो आधार बन्न पुग्यो। निष्कर्षमा तत्कालीन राजा ज्ञानेन्द्रको असंवैधानिक कदम पनि गणतन्त्र स्थापनाको महत्वपूर्ण आधार बन्यो। सवाल संघीय लोकतान्त्रिक गणतन्त्रमाथि होइन, नेताहरूको एकल जातिवादी सत्ता, असफल, भ्रष्ट र अलोकतान्त्रिक अभिछिन्न नेतृत्व, मुलुकको उन्नति र समृद्धि हुन नसक्नु आदि हुन्। गणतन्त्रमा राष्ट्रपति गैरबाहुन, कुनै उत्पीडित समुदायको व्यक्ति बनाइएको भए कति सुन्दर देखिन्थ्यो ? राष्ट्रपति, प्रधानमन्त्री, संसद्मा प्रमुख दलका अध्यक्ष र नेता, संघीय तथा प्रदेशसभाका सभामुख, दलहरूका केन्द्र, प्रदेश र जिल्ला नेतृत्व, सेना, कर्मचारी आदि सबैमा एकलौटी पहाडे, पुरुष, हिन्दू, बाहुन नेतृत्व हुनाका कारण व्यापक असन्तुष्टि बढेको देखिन्छ। आर्थिक मन्दी, बेरोजगारी, असुरक्षा आदि कारणले असन्तुष्टि र आक्रोशित समूह नै विभिन्न नामका आन्दोलनमा सहभागी भएका हुन्। त्यसैले समावेशी, प्रगतिशील र लोकतान्त्रिक दल, राज्यसत्ता, संसद्, संघसंस्था, तन्त्रको विकास गरे मात्रै लोकतन्त्रको भविष्य सुरक्षित गर्न सम्भव छ।"
पर्सा ११ विरुद्ध आर्मीको सानदार जित,"वीरगन्ज : कुशल मल्लको सानदार अर्धशतकको मदतमा नेपाल आर्मी क्लबले प्रो क्लब च्याम्पियनसिप टी२० क्रिकेटमा पर्सा ११ लाई ६६ रनको फराकिलो अन्तरले पराजित गरेको छ। वीरगन्जको नारायणी रंगशालाको क्रिकेट मैदानमा जारी प्रतियोगिताको आइतबार भएको खेलमा सन्दीप लामिछानेको कप्तानीमा रहेको पर्सा ११ लाई आर्मीले ६६ रनले हराएको हो। १५९ रनको विशाल लक्ष्यसहित जवाफी ब्याटिङमा उत्रिएको पर्सा ११ ले पुरै २० ओभर खेल्दै ९ विकेटको क्षतिमा ९३ रनमात्र बनाएपछि जीत आर्मीको पोल्टामा गएको हो। पर्सा ११ का लागि कप्तान लामिछानेले ३५ बलमा ३२ रन बनाए पनि आफ्नो टिमको हार टार्न सकेनन्। यस्तै इमरान शेखले २३ बलमा १८ रन,रुपेश सिंहले ८ बलमा १४ रन र हासिम अन्सारीले ११ बलमा १३ रन बनाए। बलिङतर्फ आर्मीका साहब आलम र बसिर आलमले समान तीन तीन तीन विकेट लिए। साहबले चार ओभरमा १६ रन खर्चिए भने बसिरले चार ओभरमा ११ रनमात्र दिए। कुशल मल्लले चार ओभरमा १५ रन दिएर दुई विकेट लिए। त्यसअघि पहिले ब्याटिङ गरेको आर्मीले निर्धारित २० ओभर खेल्दै ६ विकेटको क्षतिमा एक सय ५९ रन बनाएको थियो। आर्मीका लागि कुशल मल्लले विस्फोटक ब्याटिङ गर्दै ३९ बलमा ६३ रन बनाए। विनोद भण्डारीले १६ बलमा २६ रन र विवेक यादवले ७ बलमा ११ रन बनाए। पर्सा ११ का तर्फबाट कप्तान सन्दीप लामिछानेले चार ओभरमा २५ रन दिएर एक विकेट लिए भने रुपेश सिंहले तीन ओभरमा २४ रन दिएर १ विकेट लिए। रन्जित कुमारले दुई ओभरमा २४ रन दिदै १ विकेट र पवन सरार्फले चार ओभरमा १७ दिएर १ विकेट लिए।उक्त खेलको म्यान अफ दी म्याच आर्मीका कुशल मल्ल घोषित भए। जारी प्रतियोगितामा आर्मीको यो लगातार तेस्रो जीत हो भने पर्सा ११ को पहिलो हार हो।"
टीट्वान्टी क्रिकेट : एपिएफमाथि पुलिसको फराकिलो जित,"वीरगन्ज : वीरगन्जमा जारी प्रो क्लब च्याम्पियनसिप टीट्वान्टी क्रिकेट प्रतियोगितामा नेपाल पुलिस क्लबले सशस्त्र प्रहरीको एपिएफ क्लबमाथि फराकिलो जीत हात पारेको छ। वीरगन्जस्थित नारायणी रंगशालाको क्रिकेट मैदानमा आइतबार भएको खेलमा पुलिसले दिएको १४१ रनको लक्ष्यका साथ जवाफी ब्याटिङमा उत्रिएको एपिएफ १३२ ओरमा अलआउट हुँदै ५१ रन मात्र बनाएपछि पुलिसले ८९ रनको फराकिलो जीत हात पारेको हो। एपिएफका अविनाश बोहोरा, कमल खत्री, विपिन खत्री र लोकेश बम चारै जना ब्याटर डक आउट भएपछि पुलिसले सहजै जीत हात पारेको हो । उसका लागि प्रदीप ऐरीले २२ रन र सुनिल महर्जनले ९ रन बनाए । बलिङतर्फ पुलिसका शेर मल्ल एक्लैले ५ विकेट लिए । उनले २२ ओभरमा मात्र तीन रन दिँदै पाँच विकेट लिएका हुन्। ललित राजवंशीले दुई तथा सागर ढकाल र आरिफ शेखले एकएक विकेट लिए । यसअघि पहिले ब्याटिङ गरेको पुलिसले दिलिप नाथको अर्धशतकको मदतमा निर्धारित २० ओभरमा ६ विकेट गुमाउँदै १४० रन बनाएको थियो। पुलिसका ओपनर ब्याटर दिलीपले आक्रमक पारी खेल्दै ३८ बलमा ५६ रन बनाए । योसंगै दिलीप प्रतियोगिताको पहिलो अर्धशतक बनाउने खेलाडीसमेत बने। यस्तै सुनील धमलाले ३५, शंकर राणाले अविजित २२ र करण केसीले ९ रन बनाएका थिए । बलिङतर्फ एपिएफका अविनाश बोहोराले तीन, रमेश कुर्मीले दुई विकेट लिए। बिहीबारदेखि सुरु प्रतियोगितामा नेपालका तीन विभागीय टोली, पर्सा ११ तथा भारतको युपी ११ र वन्डर क्लब नोइडा गरी ६ टिम सहभागी छन् ।"
"नेप्से परिसूचक २१ अंकले घट्यो , १२ कम्पनीको मूल्यमा नकारात्मक सर्किट","काठमाडौं : अघिल्लो सेयर कारोबार साताको अन्तिम दिन बिहीबार ३२७७ अंकले घटेर बन्द भएको नेप्से परिसूचक आज दोहोरो अंकले ओरालो लागेको छ। नेप्से परिसूचक २१०३ अंकले घटेर २०८८०७ विन्दुमा कायम भएको छ। सेन्सेटिभ इण्डेक्स ५२९ अंकले घटेको छ। बजार दोहोरो अंकले घटेपनि एक दर्जन कम्पनीको मूल्य सकारात्मक सर्किट लेभलमा कारोबार भयो। बोटलर्स नेपाल, कालिका पावर,सामलिङ पावर,बीपीडब्लु लघुवित्त वित्तीयलगायत १२ कम्पनीको मूल्य सकारात्मक सर्किट लेभलमा कारोबार भयो। यसदिन ३०९ कम्पनीको मूल्य १ करोड ८५ लाख ८९ हजार ३७९ कित्ता सेयर ७ अर्ब ११ करोड १७ लाख ३३ हजार ८२९ रुपैयाँमा खरिदबिक्री भए। कारोबार रकमका आधारमा शिवम् सिमेन्ट अग्रस्थानमा रह्यो। सो कम्पनीको ३० करोड बढी मूल्यको कारोबार भयो। हाथवे इन्भेस्टमेन्टको २९ करोड,सोनापुर मिनरल्सको २८,ग्रोथ सिमेन्टको २२ करोड र आइएमई लाइफ इन्स्योरेन्सको १९ करोड बढी मूल्यको सेयर कारोबार भयो। दोहोरो अंकले घटेको सेयर बजारमा चार कम्पनीका लगानीकर्ताले सर्वाधिक गुमाए। ज्योति विकास बैंक र नेपाल रिपब्लिक मिडियाको १० प्रतिशत,हाथवे इन्भेस्टमेन्टको ९८५ प्रतिशत र आँखु् खोला जलविद्युतको ९१७ प्रतिशतले मूल्य घटेको हो। चार उपसमूहबाहेक नौं उपसमूहको परिसूचक ओरालो लाग्यो। हाइड्रोपावरको ००८,लाइफ इन्स्योरेन्सको०५२,ननलाइफ इन्स्योरेन्सको ०५६ र अदर्श उपसमूहको सूचक ०९७ प्रतिशतले बढ्यो। यसदिन ट्रेडिङ उपसमूहको सूचक सर्वाधिक ३११ प्रतिशतले घट्यो।"
सुन्तला खेतीबाट एक वर्षमा १० करोड भित्र्याउँदै इच्छाकामना,"चितवन : सुन्तला खेतीबाट मात्रै इच्छाकामना गाउँपालिकाका किसानले मनग्य आम्दानी लिने भएका छन्। यहाँ रहेका चार सय ५० भन्दा बढी किसानले यस वर्षमात्रै १० करोड आम्दानी लिने भएका हुन्। गाउँपालिकाको कृषि विकास शाखाका अनुसार यहाँका किसानले उत्पादन गरेको सुन्तलाले राम्रो मूल्य पाएपछि यस वर्ष आम्दानी धेरै हुने भएको छ। शाखाका प्रमुख आशिष त्रिपाठीका अनुसार अहिले किसानको बारीबाट रु ७५ देखि ९० सम्ममा सुन्तला बिक्री हुने गरेको छ। यहाँ यस वर्ष ८० हेक्टर क्षेत्रफलमा सुन्तलाखेती गरिँदै आएको छ। त्यसमध्ये ६० हेक्टर क्षेत्रफलमा सुन्ताला उत्पादन भएको उनले बताए। गाउँपालिकामा लगाइएका २० हजार बोटमध्ये १५ हजार बोटले उत्पादन दिएको उनले जानकारी दिए। उनले भने, 'उत्पादनका हिसाबले अघिल्लो वर्षको तुलनामा कम हो, उत्पादन कम भए पनि किसानले मूल्य भने राम्रो पाएका छन्।' गत वर्ष कृषि ज्ञान केन्द्रबाट सुन्तला खेती क्षेत्र विस्तार कार्यक्रमअन्तर्गत पाँच हजार एक सय बिरुवा लगाइएको थियो। सो कारणले गत वर्षको तुलनामा क्षेत्रफल बढे पनि उत्पादन हुने क्षेत्रफल विस्तार हुन नसकेको उनले बताए। उनका अनुसार ६० हेक्टर क्षेत्रफलमा उत्पादन लिँदै गर्दा गत वर्षको तुलनामा यस वर्ष १२ प्रतिशत उत्पादन घटेको छ। गत वर्ष यहाँ एक हजार छ सय ५० मेट्रिकटन सुन्तला उत्पादन भएकामा यस वर्ष घटेर एक हजार पाँच सय मेट्रिकटन उत्पादन भएको शाखा प्रमुख त्रिपाठीले बताए। जिल्लाको एकमात्र पहाडी क्षेत्र रहेको इच्छाकामना गाउँपालिका र भरतपुर महानगरपालिका२९ को पहाडी क्षेत्रमा सुन्तला उत्पादन हुँदै आएको छ। रासस"
बढ्यो धान उत्पादन,"भोजपुर : भोजपुरमा यो वर्ष धान उत्पादनमा वृद्धि भएको छ। यो वर्ष कुल १६ हजार ७ सय ३५ हेक्टरमा गरिएको धानखेतीमा कुल ४९ हजार ५ सय ३४ टन धान उत्पादन भएको हो। कृषि ज्ञान केन्द्र भोजपुरका अनुसार गत वर्ष १६ हजार ८ सय २६ हेक्टरमा कुल ४९ हजार ४ सय ६७ टन धान उत्पादन भएको थियो। कार्यालयका अनुसार यो वर्ष प्रतिहेक्टर २९६ टन धान उत्पादन भएको छ। समयमा रासायनिक मलको सहज वितरण र उन्नत जातका बिउबिजनको सुलभता हुन सके चामल आयात गर्नुपर्ने समस्या कम हुने किसान सुनाउँछन्। भोजपुर नगरपालिका ५ का स्थानीय कृषक कविराज राईले किसानका लागि रोपाइँको सिजनअगावै उन्नत बिउबिजन र मल पाउन सके चामलमा परनिर्भरता हट्ने सुनाए। धान रोप्ने बेला बिउ र मल पाउन सकिँदैन, नत्र त बाहिरबाट भित्रिने चामल किनेर खानुपर्ने बाध्यता हट्थ्यो, उनले भने, यसका लागि नगरपालिका र वडाले सहजीकरण गरिदिए किसानलाई खेती मुस्किल नपर्ने थियो। यो वर्ष पर्याप्त सिँचाइ, रोगव्याधि तथा प्रतिकूल मौसम कम भएकाले धान उत्पादनमा वृद्धि भएको ज्ञान केन्द्र भोजपुरका प्रमुख गणेश खत्रीले जानकारी गराए। केन्द्रको तथ्यांकअनुसार हतुवागढी गाउँपालिका र षडानन्द नगरपालिकाका विभिन्न क्षेत्रमा बाँझिएका र अन्य अन्नबाली हटाएर धानखेती गरिएकाले पनि धान उत्पादनमा वृद्धि आएको हो। जिल्लाको कुल उत्पादनले कुल जनसंख्याको ३७ प्रतिशतलाई मात्र वर्षभरि खान पुग्छ। जिल्लाको कुल २० हजार १ सय ३ हेक्टरमा धानखेती गरिने भए पनि कुल ४ हजार ७ सय २५ हेक्टर खेत बाँझिएका छन्। धानका लागि पकेट क्षेत्र मानिने साङपाङ, देउराली, दिङ्ला, हेलौँछा, बोया, प्याउली, तिवारीभन्ज्याङ, चरम्बीलाई मानिन्छ। त्यसैगरी, याङपाङ, चम्पे, मानेभन्ज्याङ, बैकुण्ठे, बासीखोरा, रानीबास, बालंखा, दुम्माना, हसनपुर, अन्नपूर्ण, छिनामखु, नागी, खावा, दिल्पा र सिद्धेश्वर, गुप्तेश्वर, बोखिम, भोजपुर, टक्सार, भैंसीपंखामा पनि धानखेती बढी हुन्छ। यहाँ स्थानीय अट्टे, जिरा मसिना, मन्सुली, पोखरेली, बासमती जातका धानखेती हुने गरेको छ। भोजपुरमा कृषकले बासमती, खुमल, अटे, सानोमसिना, बेलजिरे, बेलकुटी, पोखरेली मसिनालगायतका स्थानीय प्रजातिको धानबाली लगाउने गरेका छन्।"
उखु किसानलाई अनुदानबापत ८० करोड भुक्तानी,"काठमाडौं : कृषि तथा पशुपन्छी विकास मन्त्रालयले उखु किसानलाई अनुदानवापत ८० करोड रुपैयाँ रकम भुक्तानी गरेको छ। गत आर्थिक वर्ष २०७९८० मा किसानलाई भुक्तानी गर्नुपर्ने एक अर्ब ३२ करोड रुपैयाँमध्ये चालु आवमा सो रकम भुक्तानी गरिएको हो। बाँकी ५२ करोड बक्यौता भुक्तानीका लागि मन्त्रिपरिषद्ले रकम थप उपलब्ध गराउन स्वीकृत गरेको छ। उपलब्ध विवरणका आधारमा किसानको खातामा रकम भुक्तानी हुने मन्त्रालयका सहसचिव एवं प्रवक्ता शवनम सिवाकोटीले जानकारी दिए। सरकारले उखु किसानको संरक्षण र कृषि व्यवसाय प्रवद्र्धन गर्न हरेक वर्ष उखुको न्यूनतम खरिद मूल्य तोक्दै आएको छ। चालु आवका लागि उखुको न्यूनतम खरिद मूल्य प्रतिक्विन्टल ५ सय ६५ र नेपाल सरकारले प्रदान गर्ने प्रति क्विन्टल अनुदान रकम ७० निर्धारण गरिएको छ। विभिन्न उखु उत्पादन हुने जिल्लाका किसानबाट लिइएको उत्पादन लागत विवरण तथा छिमेकी देशमा तोकिएको खरिद मूल्यलाई समेत विश्लेषण गरी तयार गरिएको प्रतिवेदनका आधारमा कृषि विभागले मूल्य निर्धारणका लागि प्रस्ताव गरेको हो। कृषि तथा पशुपन्छी विकास मन्त्रालयको संयोजकत्वमा अर्थ मन्त्रालय, उद्योग, वाणिज्य तथा आपूर्ति मन्त्रालय, राष्ट्रिय किसान आयोग, राष्ट्रिय उखुबाली अनुसन्धान कार्यक्रमका प्रतिनिधि, नेपाल उखु उत्पादन महासंघ, चिनी उत्पादक संघलगायतका सरोकारवालाको सुझाव समेतलाई विश्लेषण गरी प्रतिक्विन्टल उखुको लागत २० प्रतिशत मुनाफा र ढुवानी लागतसमेत गरी प्रतिक्विन्टल न्युनतम खरिद मूल्य पाँच सय ६५ सिफारिस गरिएको थियो।"
"रातु नदी उत्खनन् : कागजमा ३ फिट भन्ने, खोलामा ९ फिट खन्ने","बर्दिवास : महोत्तरीको बर्दिवासस्थित रातु नदीको उत्खननको विषयमा स्थानीय जनप्रतिनिधि र ठेकेदारको एउटै बोली छ,३ फिट मात्रै खनिँदैछ। तर खोलाको वस्तुगत स्थिति भने त्यसको ठ्याक्कै उल्टो छ। उत्खननले बनेको खाडलमा पस्ने मान्छेलाई बाहिरकाले पत्तै पाउँदैनन्। शनिबार संघीय सरकारका उर्जा, जलस्रोत तथा सिचाईंमन्त्री शक्ति बस्नेत बर्दिबास नगरपालिका९ रातु खोलामा भइरहेको अवैध उत्खननको स्थलगत निरीक्षण गर्न पुग्दा स्थानीयको दुखेसो सुनेर निशब्द बने। स्थानीय राजनीतिज्ञ र अभियन्ताहरुले खाडलमै पसेर मन्त्री बस्नेतलाई ९ फिटसम्मको नदीजन्य पदार्थ निकालेको उत्खननको खाल्डो नापेरै देखाएका थिए। चुरे दोहनविरुद्ध बनेको आठ दलीय राजनीतिक मोर्चाले शुक्रबार प्रेस विज्ञप्ति निकालेरै रातु खोलाको उत्खनन रोक्न माग गरेका थिए। ती मोर्चाकै पहलमा शनिबार रातु खोलामा भइरहेको गैरकानुनी र मापदण्ड विपरितको खोला उत्खनन्को स्थलगत अनुगमन गराउनका लागि संघीय सरकारका उर्जा मन्त्री बस्नेतलाई लिएर गएका थिए। उत्खनन तुरुन्त रोक्न माग गर्दै संघीय सरकारका मन्त्री बस्नेतसँग दलहरुका तर्फबाट नेपाली कांग्रेसका नेता चिरञ्जीवी हमाल ज्ञापनपत्र बुझाए। ज्ञापनपत्र बुझ्दै मन्त्री बस्नेतले सरोकारवालाहरुलाई उत्खनन रोक्न दबाब सिर्जना गर्ने प्रतिबद्धता जनाए। आर्थिक स्रोत व्यवस्थापन गर्ने बहानामा यहाँका जनप्रतिनिधहरुले ठेकेदार लगाएर रातु नदीमा गिट्टीबालुवाको लुट मच्चाएको स्थानीयहरुले मन्त्री बस्नेतलाई सुनाएका थिए। आर्थिक वर्ष २०७७०७८ मा पनि आईई रिपोर्ट अनुसार १ लाख १२ हजार ५ सय उत्खनन गर्न ठेक्का लगाएर ७ गुणा बढी नदीजन्य पदार्थ निकालेको थियो। जुन सम्झौताभन्दा १२ करोड बढी रकम बराबरको नदीजन्य पदार्थ उत्खनन् गरिएको थियो। तर त्यसको क्षतिपूर्तिको अवस्थालाई समेत आंकलन नगरी अहिले फेरि ठेक्का लगाएर ९ फिटसम्म उत्खनन् गर्न थालेपनि चुरेका अभियन्ता तथा राजनीनितक दलका प्रतिनिधिहरु आक्रोशित बनेका हुन्। चालु आर्थिक वर्षका लागि बर्दिवास नगरपालिकाले भने करिब ६ करोड ४३ लाख रुपैयाँमा रातु ठेक्काको बन्दोबस्ती गरेको हो। ब्रिरक कन्सल्टेन्ट कुपनडोलको आइइई प्रतिवेदन अनुसार नदीको दुवै किनाराबाट ५०५० मिटर छाडेर त्यसको बीचमा तीन फिट गहिराइमा करिब दुई लाख ९४ हजार घन मिटर उत्खननको ठेक्का लागेको बर्दिवास नगरपालिकाका प्रमुख प्रशासकिय अधिकृत किरणनिधि तिवारी बताउँछन्। उनका अनुसार फिट गहिराइमा करिब दुई लाख ९४ हजार घनमिटर उत्खननको ठेक्का लागेको हो। ठेक्का कबोल गरिएकामध्ये ४ नं प्याकेजको पथलैया खण्ड मंसिर २८ गते सम्झौता भई ठेकेदारले उत्खनन् गरिरहेका छन्। बाँकी तीन प्याकेजको भर्खरै सम्झौता भई सीमाङ्कनका लागि प्राविधिक कार्य भइरहेको प्रमुख प्रशासकीय अधिकृत तिवारीको भनाइ छ। अव्यवस्थित र अवैज्ञानिक नदी उत्खननले पानीको मूल सुकेर सिचाईं प्रणालीको उचित व्यवस्थापन हुन नसक्दा कृषियोग्य जग्गाहरु मरुभूमिकरण बन्दै गएका छन्। पानी र अन्नको संकट गहिरिदो छ। उत्खननबाट नदीमा बन्ने अस्वाभाविक गहिराइको कारण वर्षायाममा बाढीले तीव्ररुपमा चुरे क्षेत्रको कटानले हजारौं विघा कृषि योग्य जग्गा डुवान र कटानमा पर्दै आएको छ।"
चुनौतीपूर्ण बन्दै वैदेशिक सहायता,"काठमाडौं : नेपालमा हालसम्म भित्रिएको वैदेशिक सहायताको प्रभावकारितालाई औंल्याउँदै एक प्रतिवेदन सार्वजनिक भएको छ। एक्सन एड इन्टरनेसनल नेपालले सार्वजनिक गरेको वैदेशिक सहायताको प्रभावकारिताः स्रोत, प्रयोग र विकासको मूल्यांकन अध्ययन प्रतिवेदन अर्थविद् डा डिल्लीराज खनालले तयार पारेका हुन्। उक्त प्रतिवेदनले समग्रमा वैदेशिक सहायता (ऋण, अनुदान) मा अहिलेको स्थितिलाई चित्रण गर्दै आगामी कार्यदिशाका लागि सुझाव दिइएको छ। नेपालले पहिलोपटक सन् १९५१ देखि वैदेशिक सहायता प्राप्त गरेको थियो। प्रतिवेदन विमोचन कार्यक्रममा अर्थविद् डा खनालले पछिल्लो समय बहुपक्षीय ऋण घट्दै गएकोमा चिन्ता व्यक्त गरे। यसले राम्रो परिणाम नदेखाउनेबारे उनले सरोकारवालाको ध्यानाकर्षण गराए। उनी भन्छन्, यस्तो हुनुको कारण हाम्रो प्रणालीमा थुप्रै समस्या छन्। पछिल्लो तथ्यांकअनुसार कुल बजेटमा करिब १६ प्रतिशत वैदेशिक सहायता भित्रिएको छ। तर, यस्ता सहायता उत्पादनमूलक क्षेत्रमा नगएको उनले औंल्याए। अझ पछिल्लो प्रवृत्ति हेर्दा नेपालले पाउने अनुदान कम हुँदै गएकाले शून्यमै झर्ने होकी भन्ने डर भएको उनले आशंका व्यक्त गरे। नेपालले लिएको दिगो विकास लक्ष्य (एसडीजी) को एजेन्डा, प्रतिबद्धताहरू हेर्दा अनुदान नघट्नु पर्ने हो। यसैले यो एसडीजीसँग लिंकेज भएन। अझ संघीयताको सवालमा परिचालनको विषयमा विवादै छ। अहिले २२२४ प्रतिशत वैदेशिक सहायता प्रत्यक्ष आउँछ। यो ट्रेजरीमार्फत आउँदा प्रत्यक्ष भुक्तानी भएर जान्छ। अडिट हँुदैन, अर्थविद् डा खनालले भने। प्रतिवेदनको विमोचन गर्दै सभामुख देवराज घिमिरेले वैदेशिक सहायता सापेक्षा र यसको उपयोगितालाई हेरेर अहिलेको चुनौतीलाई सामना गर्नेतर्फ लाग्नुपर्नेमा जोड दिए। यसैले वैदेशिक सहयोगको सदुपयोग गर्दै यसलाई सम्बन्धित ठाउँसम्म पुर्याउन संसद, सांसदले मोनिटरिङ गर्नुपर्ने उनले औंल्याए। यता प्रतिवेदनको टिप्पणी गर्दै पूर्वअर्थमन्त्री युवराज खतिवडाले वैदेशिक सहायताबाट तल कस्तो प्रतिफल आयो भनेर मात्रै हेर्न नहुने तर यसबाट भएका लोककल्याणलाई पनि आभाष गर्नुपर्ने तर्क राखे। कुल वैदेशिक सहायतामध्ये ६० प्रतिशत पनि परिचालन नहुने उनले जनाए। पूर्वअर्थमन्त्री खतिवडा भन्छन्, नेपालले अनुदान नलिने स्थितिमा पुग्न आन्तरिक राजस्व बढाउनुपर्छ। जसका लागि आर्थिक वृद्धि जरुरी छ। यस्तै, कार्यक्रममा पूर्वमन्त्री मीनेन्द्र रिजालले कतिपय वैदेशिक सहायता परियोजना निर्माणमा भन्दा मुआब्जा वितरणमै केन्द्रित भएको टिप्पणी गरे। यस्तै, प्रतिनिधिसभा अर्थ समितिका सदस्य स्वर्णिम वाग्लेले नेपाल बिग्रिएकै वैदेशिक सहायताले भन्ने भाष्य गलत भएको बताए। कार्यक्रममा एक्सन एड नेपालको कार्यकारी निर्देशक सुजिता माथेमाका अनुसार वैदेशिक सहायताको प्रभावकारीताको मुद्दामा यो प्रतिवेदन विश्वव्यापी रूपमा भएका कामलाई नजिकबाट नियाल्दै नेपालमा सहायताको प्रभावकारिता मूल्यांकन गर्न विगतमा भएका भूमिकाहरूमा केन्द्रित रहेको छ। अझ व्यापक रूपमा नेपालमा वैदेशिक सहायताको जटिलता केलाउँदै विकास साझेदारले गरेका प्रतिबद्धताको पालना गर्ने खाडलहरू पहिचान गरी, केही त्रुटिहरू पत्ता लगाई अगाडि बढ्नका लागि सुझाव दिएको उनले बताइन्।"
डीडीसीको दूध किन बिकेन ?,"इलाम : विराटनगर दुग्ध वितरण आयोजनामा अहिले घिउ र पाउडर गरेर १ सय ३३ टन दुग्ध पदार्थ स्टकमा छ। भण्डारण कक्ष कुनै खाली छैनन्। बिक्री ठप्प भएपछि आयोजनालाई दैनिक संकलन हुने दुग्ध व्यवस्थापन झनै चुनौतीपुण बन्दै गएको छ। दुग्धपदार्थ बिक्री नभएपछि आयोजनाले कृषकबाट खरिद गरेको दूधको पुस महिना देखिको ३० करोड रुपयाँ भुक्तानी दिन सकेको छैन। आयोजनाले इलाम, झापा, धनकुटा, तेह्रथुम र विराटनगरका स्थानीय कृषकबाट दैनिक २२ हजार लिटर दूध संकलन गर्ने गरेको छ भने अन्य आयोजनाबाट १५ हजार लिटर खरिद गरेर दैनिक ३७ हजार लिटर दूध जम्मा गर्ने गरेको आयोजनाले जनाएको छ। जम्मा भएको दूधमध्ये दैनिक ५ हजार लिटर स्थानीय बजारमा हुने गरेको छ भने अरू प्रशोधन गरेर घिउ र पाउडर दूध बनाउने गरेको आयोजना प्रमुख परमेश्वर चौधरीले बताए। आयोजनाले केन्द्र सरकारसँग ऋण लिएर किसानको दूधको रकम भुक्तानी गर्ने प्रयास गरिरहेको छ। दुग्ध पदार्थ बिक्री नहुँदा मिल्क होलिडे सुरु हुने त्रासमा कृषक पर्न थालेका छन्। घिउ र छुर्पी बिक्री नभएपछि निजी क्षेत्रका डेरीलेसमेत किसानको दूधको भुक्तानी दिन ढिला गर्न थालेपछि कृषकहरू अप्ठ्यारोमा परेका छन्। दैनिक सय लिटर दूध बिक्री गर्दै आएका इलामको सूर्योदय नगरपालिका११ माघेका कृषक डिल्लीराम खतिवडाले घिउ छुर्पी बिक्री नभएपछि निजी डेरीहरूले दूधको मूल्य प्रतिलिटर १० रुपैयाँसम्म घटाएर भुक्तानी गर्न थालेको बताए। उनले भने, अहिले किसानले ५० रुपैयाँ प्रतिलिटरमा दूधको मूल्य पाउन थालेका छन्। यसअघि गुणस्तरको आधारमा प्रतिलिटर ७० रुपैयाँसम्म दूधको मूल्य पाएका थिए। कतिपय निजी डेरीले दुग्ध बिक्री गर्ने कृषकलाई मासिक घिउ खरिद गर्नुपर्ने नियम लगाएका छन्। दैनिक पाँच लिटर दूध बिक्री गर्ने कृषकले मासिक रूपमा १ किलो घिउ खरिद गर्नुपर्ने नियम लगाएपछि पशुलाई दाना खुवाउन पनि ऋण काड्नु पर्ने अवस्था आउन लागेको कृषक खतिवडाले बताए। आयोजनाले पनि घिउ, पाउडर दूधको बिक्री सहज नभएसम्म किसानको दूधको मूल्य भुक्तानी सहज नहुने जनाएको छ। आयोजना प्रमुख चौधरीले दूधको भुक्तानी दिन नसकेको भन्दै सहजी करणका लागि कोसी प्रदेशलाई गुहारेका छन्। पछिल्लो समय निजी डेरीले दूध खरिद गर्न आनाकानी गर्न सुरु गरेपछि दुग्ध संकलन गर्ने सहकारी र कतिपय निजी डेरीले क्षमताभन्दा बढी दूध खरिदका लागि दबाब दिन थालेको बताए। सूर्योदय नगरपालिका१२ का कृषक भूपेन्द्र गड्तौलाले आयोजनाले कृषकको दूध खरिद गर्न अस्विकार गर्न नमिल्ने बताए। उनले भने, डीडीसी सरकारको निकाय हो, उसले किसानको दूध खरिद गर्दिन भन्न मिल्दैन। आयोजना प्रमुख चौधरीले आयोजनालाई छोडेर निजी डेरीसँग कारोबार गर्न थालेका दुग्ध कारोबार गर्ने सहकारीले आयोजनामै दूध पठाउन थालेपछि क्षमताले धान्न नसक्ने अवस्था आउन लागेको बताए। गत जेठ महिनादेखि आयोजनामा दूध बिक्रीको चाप बढ्न थालेको हो। आयोजनाले इलामबाट दैनिक ८ हजार लिटर, झापाबाट ५ हजार लिटर, धनकुटाबाट ६ हजार लिटर, तेह्रथुमबाट २ हजार लिटर, आयोजना आसपासका कृषकबाट १ हजार लिटर र अन्य आयोजनाबाट १५ हजार लिटर दूध खरिद गर्दै आएको छ। डीडीसीको विराटनगर महानगरपालिका३ कञ्चनबारीमा रहेको आयोजनाले २०३० सालदेखि दुग्ध संकलन गर्दै आएको छ। पाँच बिघा क्षेत्रमा फैलिएको आयोजनाको दुग्ध स्टोर गर्ने क्षमता १ लाख लिटर छ भने प्रतिघण्टा पाँच हजार लिटर प्रशोधन गर्न सक्छ। गत वर्ष किसानको आकर्षण निजी डेरीतर्फ बढेपछि आयोजनाले अरू आयोजनाबाट दूध खरिद गरेर कारखाना चलाएको थियो। इलाम नगरपालिका१० का कृषक गोविन्द तिम्सिनाले भने आयोजनाले समयमा रकम भुक्तानी नगरेकै कारण कृषकले निजी क्षेत्रलाई दुग्ध बिक्री गरेको हो। आईएसओ सटिफाइट प्लान्टको मान्यता पाएको आयोजनाले २०५१ सालदेखि प्रतिदिन ५ मेट्रिक टन धुलो दूध उत्पादन गर्ने क्षमता राख्दछ। आयोजनाले यही संरचना धितो राखेर कर्जा लिएर किसानको बक्यौता भुक्तानी गर्ने तयारी गरेको आयोजनाले जनाएको छ। यसका लागि संघीय सरकारसँग समन्वय भइरहेको कोशी प्रदेश सरकारका प्रवक्ता एवं आन्तरिक मामिला तथा कानुनमन्त्री शमशेर राईले बताए। उनले भने, दूधमा देखिएको समस्या छिटो समाधान गर्न प्रदेश सरकारले केन्द्र सरकारसँग समन्वय गरिरहेको छ। उनले दुग्ध क्षेत्रमा देखिएको समस्या तत्कालीन र दिगो रूपमा समाधान गर्न काम भइरहेको जानकारी दिए। दुग्ध विकास संस्थानको तथ्यांकअनुसार अहिलेको सिजनमा देशभरबाट हाल दैनिक १ लाख ९३ हजार लिटर दुग्ध संकलन हुने गरेको छ। दुग्ध विकास संस्थानले विराटनगर, धनगढी, हेटौंडा, जनकपुर, काठमाडौं, लुम्बिनीलगायतका आयोजनाबाट दुग्ध संकलन, प्रशोधन र संकलन गर्दै आएको छ। विराटनगर आयोजनाले असोजदेखि चैतसम्मको फ्लस सिजन अथवा धेरै दुग्ध उत्पादन हुने समयमा दैनिक २० हजार लिटर दुग्ध संकलन गर्ने गरेको छ भने वैशाखदेखि भदौसम्मको लिन सिजनमा दैनिक १२ हजार लिटर दुग्ध संकलन हुने गरेको जनाएको छ। धादिङ आयोजनाले लिन सिजनमा २ हजारदेखि ३ हजार र फ्लस सिजनमा ६ हजार ५ सयदेखि ७ हजार लिटर दुग्ध संकलन गर्ने गरेको छ। हेटौंडा आयोजनाले लिन सिजनमा १२ हजार र फ्लस सिजनमा २८ हजार लिटर, जनकपुर आयोजनाले लिन सिजनमा २ हजार २ सय र फ्लस सिजनमा ५ हजार लिटर दुग्ध संकलन गर्ने गरेको छ। काठमाडांै आयोजनाले लिन सिजनमा ४५ हजार र फ्लस सिजनमा ८० हजार लिटर, लुम्बिनी आयोजनाले लिन सिजनमा १५ हजार र फ्लस सिजनमा ३५ हजार लिटर, दुग्ध उत्पादन बिक्री आयोजना लैनचौर आयोजनाले लिन सिजनमा ३ हजार र फ्लस सिजनमा ७ हजार लिटर र नेपालगञ्ज आयोजनाले लिन सिजनमा ४ हजार र फ्लस सिजनमा १२ हजार लिटर दुग्ध संकलन गर्ने गरेको सस्थानले जनाएको छ। अप्ठ्यारोमा कोशी विराटनगर आयोजनाले इलामको शान्ति डाँडा, पूवाखोला, बिब्ल्याटे, लक्ष्मीपुर, तीनघरे, फिक्कल, कुटी डाँडा, झापाको गरामनी, धनकुटाको हिले र चित्रेमा चिलिङ सेन्टरमास्थापना गरेर कृषकको दुग्ध संकलन गर्दै आए पनि दुग्ध सहकारीले आयोजनालाई दुग्ध दिन बन्द गरेपछि पुवाखोला, लक्ष्मीपुर, कुटी डाँडाको चिलिङ सेन्टर बन्द गरेको छ। आयोजनालाई १ सय १० हाराहारी सहकरी संस्था तथा फार्मले दुग्ध बिक्री गर्दै आएका छन्। आयोजनामा कोशी प्रदेशका १४ हजार ६ सय ९८ परिवार कृषकले दुग्ध बिक्री गर्ने गरेको आयोजनाले जनाएको छ। पशुमा देखिएको लम्पी स्किन रोग, उपभोक्तामा घट्दो क्रयशक्ति र भारतीय सस्तो दूध र दुग्ध पदार्थको प्रवेशको कारण नेपाली कृषकले उत्पादन गरेको दुग्ध बिक्री घट्दो क्रममा रहेको उद्योग, कृषि तथा सहकारी मन्त्रालय कोशीका सचिव डा लेखराज दाहालले बताए। उनले दुग्ध उत्पादनलाई विविधीकरण गर्न जरुरी भएको समेत बताए। पशुपन्छि तथा मत्स्य विकास निर्देशनालय कोशीका अनुसार कोशी प्रदेशमा वार्षिक ५ लाख ७५ हजार ५ सय ४ मेट्रिक टन दुग्ध उत्पादन हुने गरेको छ। कोशीमा दुग्ध परिकार विदेश निर्यात गर्नेलाई अनुदान आयोजनाले दूधको भुक्तानी दिन नसकेपछि प्रदेश सरकारले दूध पदार्थ निर्यात गर्ने व्यवसायीलाई अनुदान दिने तयारी गरेको छ। प्रदेश सरकारका प्रवक्ता एवं आन्तरिक मामिला तथा कानुनमन्त्री शमशेर राईले घिउलगायतका दुग्ध पदार्थ विदेश निर्यात गर्ने व्यवसायीलाई अनुदान दिन चार करोड रुपैयाँ अनुदान वितरण गर्ने तयारी गरेको बताए। उनका अनुसार दूधजन्य पदार्थ बिक्री गर्न ढुवानीका लागि अनुदान दिन लागिएको हो। आयोजना प्रमुख चौधरीले किसानबाट संकलित दूधबाट उत्पादित पदार्थको बजारीकरण नहुँदा समस्या भएको बताए। दूधजन्य पदार्थ थन्क्याएर राख्नुपरेकाले किसानलाई भुक्तानी दिन कठिनाइ भएको उनको भनाइ छ। निजी उद्योग घिउ गोदाममै कोशीको इलाम, पाँचथर, धनकुटा, भापालगायतमा निजी स्तरबाट स्थापना भएका डेरी उद्योगको घिउ महिनौंदेखि विकेको छैन। दसंै, तिहारलगायतका चाडमा बिक्री हुने आसमा रहेका उद्योगको घिउ बिक्री नभएपछि कतिपय उद्योग बन्द हुने अवस्थामा पुगेको छ। कतिपय बन्द भइसकेको उद्योगीहरूले बताएका छन्। पाँचथरको सिविन कृषि डेरीले उत्पादन गरेको नौनी घिउ अहिले पनि १३ टन भण्डारमा छ। इलामको सूर्योदय नगरपालिकाका उद्यमीले उत्पादन गरेको ७० टनभन्दा बढी घिउ अहिले पनि स्टोरमा छ। झापादेखि धनकुटासम्मका दुग्ध डेरीको अवस्था पनि उस्तै रहेको सिविन कृषि डेरीका सञ्चालक गोपाल रिजाल बताउँछन्। रिजाल भन्छन्, घिउ नबिकेपछि कृषकको एक महिनाको दुग्धको रकम होल्ड गरेर रकम भुक्तानी गरिरहेका छौं। उनका अनुसार प्रतिकिलो ७ सय रुपैयाँमा बिक्री भइरहेको घिउ अहिले प्रतिकिलो साढे ४ सय रुपैयाँसम्ममा बिक्री गरेर स्टक घटाउने रणनीतिमा उद्यमीहरू लगेका छन्। उनका अनुसार कोशी प्रदेशमा मात्रै अहिले पाँच य टनभन्दा माथि घिउ स्टकमा रहेको छ। भारतीय घिउ निर्वाध नेपाल प्रवेश गरेपछि नेपाली घिउ बिक्री हुन छोडेको इलामको सूर्योदय १० को पारुहाङ डेरी उद्योगका सञ्चालक सुवास चौरासेले बताए। उनले पछिल्लो समय तेस्रो मुलुक नियात हुने डकच्यु छुर्पीसमेत राम्रो गरी बिक्री नहुँदा व्यवसायी थप संकटमा परेका छन्। भारतको चिजसमेत नेपालमा स्तोमा बिक्री हुन थालेपछि पहाडमा उत्पादन हुने चिजसमेत बिक्री हुन छोडेको सूर्योदय नगरपालिका३ को लक्की डेरी उद्योगका सञ्चालक तुलु तामाङले बताए। नेपाल डेरी एसोसिएसन इलामका अध्यक्ष एवं महालक्ष्मी डेरी उद्योग फाकफोकथुमका सञ्चालक लक्ष्मी थापाले सरकारले दुग्धको मूल्य वृद्धि गरेसँगै गाईमा देखिएको लम्पी स्किन रोगको प्रकोपका कारण घिउ बिक्री रोकिएको कारण अहिले पनि छ महिना देखिको घिउ स्टक रहेको बताए। उनले अधिकांश उद्योग संकटमा परेको बताए। उनले भने, अवस्था यही रहे धेरै उद्योग बन्द हुने अवस्था छ। मारमा किसान इलामको सूर्योदय नगरपालिका११ को ज्योति पुञ्ज गाईफार्म सञ्चालक गोपाल भट्टराईको आम्दानीको मुख्य स्रोत नै दुग्ध उत्पादन हो। उनी हरेक दिन ६० लिटरभन्दा माथि दुग्ध स्थानीय सुप्रभात डेरी उद्योगलाई बिक्री गर्छन्। पछिल्लो समयमा डेरीमा थन्किएको घिउ छुर्पी देख्दा उनको मनमा चिसो पस्न थालेको छ। उनी भन्छन्, चिया खेतीको भर भएन किसानको हातमुख जोड्ने बाटो बनेको दुग्ध पनि विकेन भने किसानको घरघरमा अभाव छिर्ने खतरा बढेको छ। इलाममा दुग्ध विकास संस्थान (डीडीसी)र निजी दुग्ध उद्योगका लागि ७८ हजार लिटर दुग्ध दैनिक उत्पादन गर्ने करिब ४ हजार परिवार कृषककको जस्तै चिन्ता छ। इलामका किसानले दैनिक ३३ लाखको हाराहारीको दुग्ध बिक्री गर्ने गरे पनि दुग्ध उत्पादक कृषकको अवस्था भने कहिलै उकालो नलागेको अनुभव छ राष्ट्रिय कृषक समूह महासंघ देउमाई नगरपालिकाका अध्यक्ष कृष्ण बरालको। सूर्योदय नगरपालिका११ भालुखोपका गाईपालक कृषक कुमार रेग्मी पनि असुरक्षित बजारको कारण दुग्ध उत्पादक फर्महरू नाफामा जान नसकेको बताउँछन्। उनी भन्छन,् पशु आहाराको मूल्य अकासिए पनि किसानले पाउने दुग्धको मूल्य केहिल्यै उत्पादन लागतको आधारमा वृद्धि नभएकाले फर्महरू संकटमा पर्न थालेका छन्। इलाममा निजी क्षेत्रले दैनिक ५३ हजार लिटरको हाराहारीमा दुग्ध खपत गर्दै आएको छ। निजी डेरीमा मात्रै १ हजारभन्दा बढी कृषकले दुग्ध बिक्री गर्दै आएका छन्। इलामका १० वटै स्थानीय तहमा गाईपालक कृषकहरूको सघन उपस्थिति छ। इलामका १८ वटा चिज कारखानाले दैनिक २७ हजार लिटर दुग्ध संकलन गर्ने आएका छन्। स्थानीय बजार क्षेत्रमा दैनिक ५ हजार लिटर दुग्ध बिक्री हुने गरेको छ। छुर्पी बनाउने उद्योगले दैनिक १५ हजार लिटर खपत गर्ने गरेको छ। ललिपप, बम्बैसन जस्ता मिठाई बनाउने उद्योगले ३ हजार लिटर र भारतका बजारमा ३ हजार लिटर दुग्ध बिक्री हुने गरेको दुग्ध व्यवसायमा सम्लग्न व्यवसायीहरू वताउँछन्। इलाममा १८ चिज कारखाना, १५० को हाराहारीमा छुर्पी बनाउने उद्योग र १३ वटा दुग्ध मिठाई बनाउने उद्योग रहेको सरकारी तथ्यांक छ। इलाममा वार्षिक १ लाख १६ हजार ८६ मेट्रिक टन दुग्ध उत्पादन हुने गरेको छ। होलिस्टिन, जर्सी गरी इलाममा ३३ हजार ३ सय ७१ वटा उन्नत जातका गाई पालिएको सरकारी तथ्यांक छ। गाई पालनमा किसानको ठूलो लगानी भए पनि अनिश्चित बजार र सरकारको बेवास्थाको कारण दुग्ध व्यवसाय संकटमा पर्दै गएको राष्ट्रिय कृषक समूह महासंघका इलाम अध्यक्ष विष्णु दुलाल बताउँछन्। देशभर ७१ करोड बक्यौता भुक्तानीका लागि भरपर्दो ठानिएको दुग्ध विकास संस्थान यस वर्ष भने सामान बिक्री नभए पछि अप्ठ्यारोमा परेको छ। संस्थानले किसानबाट खरिद गरेको दूधको भुक्तानी मात्रै पनि कात्तिक मसान्तसम्मको ७१ करोड बाँकी छ।"
लाभांश नदिने कम्पनीको सूची लम्बिँदै,"काठमाडौं : लाभांश प्रस्ताव नगर्ने सूचीकृत कम्पनीको सूची थप लामो बनेको छ। गत आर्थिक वर्षसम्मको नाफाबाट लाभांश वितरण गर्ने मनसाय बनाउनेको सूचीमा अरू कम्पनी थपिएका हुन्। गत बुधबार अपराह्नपछि सञ्चालक समिति बैठक बसेर लाभांश प्रस्ताव गर्ने कम्पनीमध्ये नेपाल बैंक, अरुण काबेली पावर, इन्फिनिटी लघुवित्त वित्तीय संस्था, मेरो माइक्रोफाइनान्स र पोखरा फाइनान्सले लाभांश प्रस्ताव गरेनन्। यसअघि मंगलबार अपराह्न र बुधबार बिहान सञ्चाल समिति बैठक बसेका ज्योति विकास बैंक, सीवाईसी लघुवित्त, हिमालयन बैंक, चन्द्रागिरी हिल्स र लिबर्टी इनर्जीले पनि लाभांश प्रस्ताव गरेका थिएनन्। नेपाल बैंकको बुधबार बसेको सञ्चालक समिति बैठकले गत आर्थिक वर्षको नाफाबाट सेयरधनीहरूलाई कुनै पनि लाभांश वितरण नगर्ने निर्णय गरेको छ। गत आर्थिक वर्ष २०७९८० को नाफाबाट लाभांश वितरण नगर्ने गरी गत आर्थिक वर्षको वित्तीय विवरण स्वीकृतिका लागि नियामक नेपाल राष्ट्र बैंकसमक्ष पेस गर्ने निर्णय गरेको हो। नेपाल बैंकले गतवर्ष २ प्रतिशत बोनस सेयर र ८ प्रतिशत नगद लाभांश वितरण गरेको थियो। अरुण काबेली पावर लिमिटेडले पनि यसपालि लाभांश नदिने भएको छ। कम्पनीले लाभांश प्रस्ताव नगरी साधारणसभा बोलाएको छ। सभा पुस २६ गते मैत्री हल, इन्द्रेणी कम्प्लेक्स, नयाँ बानेश्वर, काठमाडौंमा बिहान ११ बजेदेखि सुरु हुनेछ। सभा प्रयोजनार्थ कम्पनीको बुक क्लोज पुस १९ गते हुँदैछ। अर्थात् तसर्थ पुस १८ गतेसम्म कायम सेयरधनीले सभामा सहभागिता जनाउन सक्नेछन्। कम्पनीको एजीएममा गत आर्थिक वर्षको नाफा नोक्सानसम्बन्धी हिसाबका सम्बन्धमा छलफल हुनेछ भने आगामी आर्थिक वर्षका लागि लेखापरीक्षक नियुक्ति र पारिश्रमिक निर्धारण गर्ने एजेन्डा पनि छ। इन्फिनिटी लघुवित्त वित्तीय संस्थाले पनि आर्थिक वर्ष २०७९८० को नाफाबाट लाभांश वितरण नगर्ने भएको छ। कम्पनीको बुधबार बसेको सञ्चालक समिति बैठकले उक्त निर्णय गरेको हो। बैठकले लाभांश प्रस्ताव बिनै गत आर्थिक वर्षको वित्तीय विवरण पारित गरेको छ भने प्रस्ताव स्वीकृतिका लागि नेपाल राष्ट्र बैंकसमक्ष पेस गर्ने निर्णय गरेको छ। लगानीकर्ताको हात रित्तो बनाउने कम्पनीको सूचीमा पोखरा फाइनान्स थपिएको छ। कम्पनीले आर्थिक वर्ष २०७९८० को नाफाबाट लाभांश वितरण नगरी सञ्चित गर्ने घोषणा गरेको छ। यता मेरो माइक्रोफाइनान्सको बिहीबार साँझ बसेको सञ्चालक समिति बैठकले पनि लाभांश प्रस्ताव गरेको छैन। गत आवको नाफाबाट लाभांश वितरण नगरी सञ्चित मुनाफामा राख्ने गरी स्वीकृतिका लागि केन्द्रिय बैंकलाई अनुरोध गर्ने निर्णय सञ्चालक समितिले गरेको हो। लाभांश प्रस्तावबिनै एजीएम बोलाउनेहरू कुनकुन ? कहिले बस्छ सभा ? ३ लघुवित्त र ८ जलविद्युत् कम्पनीले लाभांशको प्रस्तावबिनै साधारणसभा बोलाएका छन्। सामुदायिक लघुवित्तले पुस २७ गते तथा उपकार लघुवित्त वित्तीय संस्था र मिथिला लघुवित्तले पुस २८ गते वार्षिक साधारणसभा बोलाएका हुन्। उपकारको सभा होटल ट्रीटप ह्याभेन कोहलपुर११ बाँकेमा बिहान १० बजे सुरु हुनेछ। सभा प्रयोजनार्थ कम्पनीको बुक क्लोज पुस १८ गते हुँदैछ। सामुदायिकको साधारणसभा पुस २७ गते होटल उग्रचण्डी, बनेपा७ मा बिहान ११ बजेदेखि सुरु हुनेछ। सभा प्रयोजनार्थ संस्थाको बुक क्लोज पुस १९ गते हुँदैछ। दुवै लघुवित्तले लाभांशसम्बन्धी प्रस्ताव गरेका छैनन्। उनीहरूको साधारणसभामा आर्थिक वर्ष २०७९८० को वासलात, नाफानोक्सान र नगद प्रवाहमाथि छलफल हुनेछ भने आर्थिक वर्ष २०८०८१ का लागि लेखापरीक्षक नियुक्त गरी पारिश्रमिक निर्धारण गर्ने लगायतका एजेन्डा राखिएको छ। मिथिलाको साधारणसभा न्यू बौवा होटल एन्ड गेष्ट हाउसमाको सभा हल, मिथिला नगरपालिका१०, लालगढ, धनुषामा बिहान ११ बजे सुरु हुनेछ। संस्थाले पनि लाभांशसम्बन्धी कुनै प्रस्ताव गरेको छैन। सभाले सर्वसाधारण सेयरधनीको तर्फबाट १ जना र संस्थापक समूहबाट ३ जना सञ्चालक नियुक्ति गर्नेछ। त्यस्तै, अन्य उपयुक्त लघुवित्त संस्थाहरूसँग मर्जर अथवा एक्विजिसनसम्बन्धी कार्य गर्न तथा प्रबन्धपत्र तथा नियमावली संशोधन गर्न सञ्चालक समितिलाई अख्तियारी दिने प्रस्ताव पनि छ। लाभांश प्रस्ताव बिनै एजीएम बोलाउने जलविद्युत कम्पनीहरू न्यादी हाइड्रोपावर, अरुण भ्याली हाइड्रोपावर डेभलपमेन्ट कम्पनी, इस्टर्न हाइड्रोपावर, अपि पावर कम्पनी, सान्जेन जलविद्युत्, सामलिङ पावर कम्पनी, एसियन हाइड्रोपावर र मध्यभोटेकोशी लजविद्युत् कम्पनी हुन्। न्यादी हाइड्रोपावर लिमिटेडले पुस २७ गते साधारणसभा बोलाएको छ। सभा क्वालिटी ब्यांकेट बुद्धनगर, काठमाडौंमा बिहान ११ बजेदेखि सुरु हुनेछ। सभा प्रयोजनार्थ कम्पनीको बुक क्लोज पुस १७ गते हुँदैछ। सभाले सर्वसाधारण सेयरधनीहरूको तर्फबाट प्रतिनिधित्व गर्ने एक जना महिला सञ्चालक सहित २ जना सञ्चालक निर्वाचन गर्नेछ। अरुण भ्याली हाइड्रोपावर डेभलपमेन्ट कम्पनीको एजीएम पुस २९ गते हुनेछ। कम्पनीले मैत्री हल, इन्द्रेणी कम्प्लेक्स, नयाँ बानेश्वर, काठमाडौंमा बिहान ११ बजे बोलाएको हो। सभा प्रयोजनार्थ कम्पनीको बुक क्लोज पुस २० गते हुँदैछ। इस्टर्न हाइड्रोपावरले पुस २९ गते साधारणसभा बोलाएको छ। सभा होलिडेज पार्टी भेन्यू भरतपुर चितवनमा बिहान ११ बजेबाट सुरु हुनेछ। सभा प्रयोजनार्थ कम्पनीको बुक क्लोज पुस १७ गते हुँदैछ। अपी पावर कम्पनी लिमिटेडले पुस २७ गते साधारणसभा बोलाएको छ। सभा बानेश्वर ब्यांकेट थापागाउँ, काठमाडौंमा बिहान ११ बजेबाट सुरु हुनेछ। सभा प्रयोजनार्थ अपीको बुक क्लोज पुस १८ गते हुँदैछ। सान्जेन जलविद्युत्ले पुस २९ गते साधारणसभा बोलाएको छ। साधारणसभा कार्की पार्टी प्यालेस सुकेधारा, काठमाडौंमा बिहान ९ बजेदेखि सुरु हुनेछ। सभा प्रयोजनार्थ कम्पनीको बुक क्लोज पुस १९ गते हुँदैछ। सभाले कम्पनीको नियमावली संशोधन सम्बन्धमा विशेष प्रस्ताव पारित गर्ने बताइएको छ। सामलिङ पावर कम्पनी लिमिटेडले पुस २७ गते साधारणसभा डाकेको छ। सभा द इन्ट्रान्स क्याफे, ललितपुरमा बिहान साढे १० बजेबाट सुरु हुनेछ। सभा प्रयोजनार्थ कम्पनीको बुक क्लोज पुस १७ गते हुनेछ। यता एसियन हाइड्रोपावरले पनि पुस २७ गते नै सोही स्थानमा साधारणसभा बोलाएको छ। सभा दिउँसो १२ः३० बजेदेखि सुरु हुनेछ। सभा प्रयोजनार्थ एसियनको बुक क्लोज पुस १७ गते हुँदैछ। यता मध्यभोटेकोशी जलविद्युत् कम्पनी लिमिटेडले पुस २७ गते साधारणसभा बोलाएको छ। सभा कुण्डलिनी दरबार ब्यांकेट, काठमाडौंमा बिहान ११ बजेदेखि सुरु हुनेछ। सभा प्रयोजनार्थ कम्पनीको बुक क्लोज पुस १७ गते हुँदैछ। सबै जलविद्युत् कम्पनीको वार्षिक साधारणसभामा आर्थिक वर्ष २०७९८० को नाफा नोक्सानसम्बन्धी हिसाबका सम्बन्धमा छलफल हुनेछ भने आर्थिक वर्ष २०८०८१ का लागि लेखापरीक्षक नियुक्ति र पारिश्रमिक निर्धारण गर्ने एजेन्डा पनि राखिएको छ। गरिमा र एचआईडीसीएलले लाभांश दिने गरिमा विकास बैंकले १० प्रतिशत लाभांश दिने घोषणा गरेको छ। बैंकको सञ्चालक समिति बैठकले गत वर्षको नाफाबाट ९५० प्रतिशत बोनस सेयर र कर प्रयोजनका लागि ०५० प्रतिशत नगद लाभांश दिने निर्णय गरेको हो। बैंकले ४९ करोड २८ लाख ३० हजार २७० रुपैयाँ बराबरको बोनस वितरण गर्नेछ भने २ करोड ५९ लाख ३८ हजार ४३५ रुपैयाँ नगद लाभांशमा खर्च गर्नेछ। प्रस्तावित लाभांश नियामक राष्ट्र बैंकको स्वीकृति र आगामी वार्षिक साधारणसभाले अनुमोदन गरेपछि लगानीकर्तालाई वितरण हुनेछ। यता हाइड्रोइलेक्ट्रीसिटी इन्भेस्टमेन्ट एन्ड डेभलपमेन्ट कम्पनी (एचआईडीसीएल) ले गत वर्षको नाफाबाट करसहित ५२६३ प्रतिशत नगद लाभांश घोषण गरेको छ। उक्त प्रस्ताव पारित गर्न कम्पनीले पुस २९ गते साधारणसभा बोलाएको छ। सभा प्रयोजनार्थ कम्पनीले पुस १८ गते बुक क्लोज गर्ने भएको छ। लाभांश घोषणा गर्न ३ बैंक बाँकी नेप्सेमा सूचीकृत १९ बैंकमध्ये १६ बैंकले गत आर्थिक वर्षसम्मको खुद मुनाफाबाट लाभांश घोषणा गरेका छन्। अब लाभांश घोषणा गर्न बाँकी बैंकहरू कृषि विकास, प्रभु र नेपाल इन्भेस्टमेन्ट मेगा बैंकमात्र हुन्। तीनै बैंकले लगानीकर्ताको हात रित्तो बनाउने अनुमान गरिएको छ। यसअघि कुमारी, एनएमबी, हिमालयन र प्राइम कमर्सियल बैंकले लगानीकर्ताको हात खाली बनाइसकेका छन्।"

शीर्षक,विवरण
पुनः कोसी संसद्मा गैरकानुनी काम,"सर्वोच्चले न्याय दिन्छ भन्ने कुरामा हामी विश्वस्त छौं। यस्ता क्रियाकलापले जनतामा निराशा जगाउने र राजनीतिलाई दूषित बनाउने कामसमेत गरेको छ। मुख्यमन्त्रीले विश्वासको मत लिने समयमा सोमबार कोसी प्रदेशसभाभित्र जे घटना भयो त्यो संसदीय मूल्य र मान्यताविपरीतको हो। मुख्यमन्त्रीले विश्वासको मत लिनका लागि प्रस्ताव राख्नुभयो। मतदानको प्रक्रिया सुरु भयो र समयअवधि पनि सकियो। त्यसपछि मतदान गर्ने सदस्यहरूलाई आफ्नो मत सच्याउनका लागि सभामुख इस्राइल मन्सुरीले ३ मिनेटको समय दिनुभयो। त्यो अवधिसम्म सभामुख आफ्नो आसनमै हुनुहुन्छ। उहाँले नै मत सच्याउन भनेर घोषणा गरेको समय सकिएपछि अर्को प्रदेशसभा सदस्य (गीता तिमल्सिना)लाई सभाको आसनमा बोलाएर आफू तल ओर्लिएर मर्यादापालकको घेराभित्र गएर मतदान गर्नुभयो। र, आफैंले जबरजस्ती घोषणा गर्नुभयो। आफैंले मतदान गरेर आफैंले घोषणा गरेको आजसम्मको संसदीय अभ्यासमा कतै पनि देखेको र सुनेको थिएन। नेपालमा मात्रै नभई जति पनि संसदीय अभ्यास गरिरहेका मुलुकहरू छन्, त्यहाँ सभामुखको यस्तो चरित्र देख्न पाइँदैन। यो उहाँको गैरसंसदीय, गैरकानुनी, गैरसंवैधानिक र अहिलेसम्म प्रचलित संसदीय मूल्य तथा मान्यताविपरीतको कदम हो। सभामुखले कस्तो अवस्थामा मतदान गर्ने भन्ने कुरा संविधानले प्रष्टसँग भनेको छ। मत बराबरी भएको अवस्थामा बाहेक सभाको अध्यक्षता गरेको व्यक्तिले मतदानमा भाग लिन र मतदान गर्न पाउने छैन। मत गणना नगरिकन सभामुखले भोट हाल्दैन। गणना भइसकेपछि मत बराबरी भएमा मात्र सभामुखले निर्णायक मत दिन पाउने व्यवस्था संविधानको धारा १८६ मा प्रष्टसँग छ। हिक्मतकुमार कार्कीको सरकारले विश्वासको मत लिँदा कार्कीको पक्षमा ४६ र विपक्षमा ४३ मत हुँदा तत्कालीन सभामुख (बाबुराम गौतम)ले भोट नहालेको दृष्टान्त पनि ताजै छ। अब सर्वोच्चको नजिर र संविधानको व्यवस्थालाई आधार बनाएर न्यायका लागि हामी जान्छौं। सर्वोच्चले न्याय दिन्छ भन्ने कुरामा हामी विश्वस्त छौं। यस्ता क्रियाकलापले जनतामा निराशा जगाउने र राजनीतिलाई दूषित बनाउने कामसमेत गरेको छ। (अधिकारी कोसी प्रदेशसभा सदस्य हुन्) यो पनि पढ्नुहोस कोसीमा संविधानविपरीत सभाध्यक्षले गरे मतदान, प्रतिपक्षी दलको नारावाजी कोसीका मुख्यमन्त्रीविरुद्ध सर्वोच्च जान्छौं : एमाले"
ढिलाइले हुन्छ मृत्यु !,"घटना १ : धामीझाँक्रीको भरपर्दा बझाङमा एकजना सुत्केरी महिला र नवजात शिशुको ज्यान गयो। उपचारका लागि ढिलो अस्पताल पुर्याउँदा थलारा गाउँपालिका१ मोतीपुरकी २० वर्षीया सिर्जना सुनार र उनको नवजात शिशुको मृत्यु भयो। घटना २ : शनिबारदेखि नै व्यथा लागेकी डगौरालाई आइतबार बिहानमात्रै अस्पतालतर्फ लगियो। सोही क्रममा अस्पताल पुग्न नपाउँदै बाटोमै उनको ज्यान गएको हो। टीकापुर अस्पतालका सूचना अधिकारी राजेन्द्र शर्माका अनुसार डगौराको बाटोमै मृत्यु भइसकेको थियो। ज्यान मृत्यु भइसकेपछि अस्पताल पुर्याइयो। उनले अस्पतालको आकस्मिक कक्षमा लगिएकी डगौरालाई चेक गर्दा उनी मरिसकेको थाहा पाएपछि अस्पतालले भर्ना नगरेको बताए। यी समाचारमा आएका घटना सत्य हुन्। यसमा प्रसवका समयमा महिलाको मृत्यु भएको छ। उपचार सम्भव नभएर होइन, समयमै उपचार नपाएर मृत्यु भएका घटना हुन्। केही समय अगाडिमात्र रुकुमपूर्वमा महिलाको मृत्यु भएको खबर पत्रपत्रिकामा स्थान पाएको छ। शुक्रबार बिहानदेखि सुत्केरी व्यथाले च्यापेपछि सपना बुढालाई स्थानीय स्वास्थ्य संस्थामा पुर्याइएको तर त्यहाँ उपचार सम्भव नभएपछि शनिबार बिहानमात्रै हेलिकोप्टरमार्फत सुर्खेत लगियो। तर ढिलोगरी अस्पताल पुर्याउँदा आमा र बच्चा दुवैको ज्यान गयो। नेपालको मातृमृत्यु अनुपात १ सय ५१ अर्थात् १ लाख बच्चा जम्माउने क्रममा १ सय ५१ महिलाको मृत्यु हुने गरेको तथ्यांक छ। यो अनुपात विगतभन्दा राम्रो भएको अवस्था हो। नेपाल मातृमृत्यु अध्ययन २०७८ प्रतिवेदनअनुसार यसरी मृत्यु हुनेमा ५७ प्रतिशत चाहिँ स्वास्थ्य संस्थामा र ४३ प्रतिशत चाहिँ अन्यत्रै (घरमा, बाटोमा) मृत्यु भएको देखिन्छ। झट्ट हेर्दा अस्पतालमा ५७ प्रतिशतको मृत्यु ! अन्यत्रभन्दा पनि अस्पतालमा बढी मृत्यु भएको जस्तो देखिन्छ। तर यो मृत्यु अस्पतालमा गर्भ, प्रसव तथा सुत्केरी अवस्थामा सेवा लिन आएका महिलाको अनुपातमा भएका मृत्युको संख्या होइन, यो त कुल मातृमृत्यु भएका महिलाको अनुपातमा हो। अर्थात मृत्यु हुने ती महिलामध्ये ५७ प्रतिशतमात्र अस्पताल पुगेका थिए र उपचारका क्रममा मृत्युवरण गरे। बाँकी ४३ प्रतिशतले त उपचार सुरु गर्न नपाउँदै र अस्पताल पनि पुग्न नपाउँदै मृत्यु भएको देखिएको छ। अस्पताल पुगेका ५७ प्रतिशत पनि सबै प्रसवका जटिलता भएपछिमात्र अस्पताल पुगेका हुन् वा व्यथा लाग्नेबित्तिकै पुगेका हुन् ? छुट्ट्याउन गाह्रो छ। अस्पताल छ, बाटो छ, एम्बुलेन्स छ, तर पनि ४३ प्रतिशतले अस्पताल टेक्न नपाउँदै मृत्यु हुनु परेको छ। किन हुन पाउँदैन त समयमा उपचार ? यो प्रश्न महत्त्वपूर्ण छ। मातृमृत्युको कारकमा ३ ढिलाइको विशेष महŒव छ। भित्री कारण फरकफरक भए तापनि स्वास्थ्य संस्था लैजाने निर्णय गर्न ढिलाइ पहिलो ढिलाइ हो। नेपाल मातृमृत्यु अध्ययन २०७८ अनुसार मृतकमध्ये ५७ प्रतिशतले उपयुक्त स्वास्थ्य सेवा लिन निर्णय गर्न ढिलाइ गरेका थिए। देशका राजधानी भएको बागमती प्रदेशमा समेत ४० प्रतिशत मृतकमा यो पहिलो ढिलाइ पाइयो। कर्णाली प्रदेशमा सबैभन्दा बढी (७६ प्रतिशत) मा पहिलो ढिलाइ देखियो। गर्भ, प्रसव र सुत्केरी अवस्थामा कुनै समस्या आए स्वास्थ्य संस्था जानुपर्छ। जुन सामान्य कुरा हो जस्तो लाग्छ। तर यही निर्णय गर्न किन यतिका ढिलाइ ? उत्तर सबैको फरक होला। अशिक्षा, गरिबी त छ नै तर योजनाबिनाको गर्भ, गर्भले ज्यान जान सक्छ भन्ने चेतनाको कमी र गैरजिम्मेवारीपनभन्दा फरक नपर्ला। अहिलेको आधुनिक युगमा पनि २६ प्रतिशत मातृमृत्यु उपचारका लागि घरबाट ननिस्कँदै अर्थात् घरमा नै मृत्यु भएको सो अध्ययनले देखाएको छ। स्वास्थ्य सेवाका लागि उपयुक्त स्वास्थ्य संस्थामा जाने निर्णय गरेर पनि समयमा नै स्वास्थ्य संस्था पुग्न नसकेर महिलाको मृत्यु हुने गरेको छ। कतै बाटो त कतै साधनका कमी छ। त्यसैले ३३ प्रतिशत मृतक समयमै स्वास्थ्य संस्था पुग्न नसकेको नेपाल मातृमृत्यु अध्ययन २०७८ ले देखाएको छ। सो अध्ययनले ९ प्रतिशत मातृमृत्यु घरबाट स्वास्थ्य संस्था जाँदै गर्दा र ८ प्रतिशत एउटा स्वास्थ्य संस्थाबाट अर्को स्वास्थ्य संस्था जाँदै गर्दा बाटोमा मृत्यु भएको देखाएको छ। हुन त स्वास्थ्य संस्थामा आउनेबित्तिकै उपयुक्त स्वास्थ्य सेवा सुरु हुन्छ भन्ने छैन। कतै दक्ष जनशक्तिको कमी त कतै औषधि तथा सुविधाको कमी। अध्ययन २०७८ ले ४० प्रतिशत मृतकले स्वास्थ्या संस्था पुगेर पनि उपयुक्त स्वास्थ्य सेवा प्राप्तिमा ढिलाइ (तेस्रो ढिलाइ) भएको देखाएको छ। आधुनिक अस्पताल र दक्ष जनशक्तिका कमीले समयमा उपयुक्त उपचार नपाएको ४० प्रतिशत मृतकमा यो ढिलाइ हुनु राम्रो होइन। तर त्योभन्दा पनि उच्च ५७ प्रतिशत मृतकका परिवारलाई समयमै अस्पताल वा स्वास्थ्य संस्था जानुपर्छ भन्ने निर्णय गर्न नसक्नुलाई गम्भीरतापूर्वक लिन जरुरी छ। गर्भका जटिलताबारे सचेतना गराउँदै गर्भको व्यवस्थापन र योजना बनाउन सिकाउनाले यी ढिलाइ कम हुने हुन्छ। अस्पताल नै नपुगी मृत्युवरण हुनुपर्ने बाध्यतामा कमी हुनेमा आशा गर्न सकिन्छ कि ?"
अनुसन्धानमा विश्वासको संकट,"सुशासन नारामा मात्र सीमित छ। राजनीतिको अपराधीकरण र अपराधको राजनीतीकरण भैरहेको छ। नेपाली राजनीति अहिले पनि नक्कली भुटानी शरणार्थी, ललिता निवास जग्गा घोटाला र सुन तस्करी प्रकरणको वरिपरि घुमिरहेको छ। केही महिनाअघि सबैभन्दा पहिले नक्कली भुटानी शरणार्थी प्रकरणको पटाक्षेप भयो। उच्च राजनीतिक र प्रशासनिक नेतृत्वसमेत धमाधम पक्राउ परेपछि यो प्रकरणले निकै हलचल मच्चायो। यसमा अन्य केही उच्च राजनीतिक नेतृत्व र पारिवारिक सम्बन्धका क्षेत्रमा अनुसन्धान प्रवेश गर्न नसकेको सन्दर्भमा गुनासो रह्यो। तर पनि आमरूपमा यो प्रकरण भ्रष्टाचार तथा संगठित अपराध नियन्त्रणका सन्दर्भमा कोशेढुंगा सावित भैरहेको थियो। ललिता निवास जग्गा हिनामिना प्रकरणमा पनि सुरुवाती अनुसन्धान राम्रैसँग अघि बढ्यो। अख्तियारले विगतमा ललिता निवास भ्रष्टाचारका सन्दर्भमा हात हाले पनि टुंगोमा पुयाउन नसकेको अवस्थामा पछिल्लो अनुसन्धान अलि बढी गहन बन्दै थियो। तर, यो पनि एउटा बिन्दुमा पुगेर रोकियो। प्रहरीको अपराध अनुसन्धान ब्युरो (सीआईबी)ले पहिलो चरणमा बिना मोलाहिजा प्रमाण पुग्ने सबैलाई पक्राउ गरी अनुसन्धानको दायरामा ल्याएको अनुभूति भयो। सत्ता र विपक्षी पार्टीका उपप्रधानमन्त्री, मन्त्री, सल्लाहकार, सचिवलगायतका उच्च पदस्थ व्यक्तिसमेत पक्राउ पर्दा व्यापक जनसमर्थन प्राप्त भयो। सरकारले सुशासनको क्षेत्रमा निकै बलियो कदम चाल्ने विश्वास आमनागरिकमा पलायो। कतिपयले यो प्रक्रिया निर्देशित हो वा स्वतन्त्र रूपमा भैरहेको छ भन्नेमा शंका गरे। तर, त्यो आवाज कमजोर बन्यो। अनुसन्धानको गति नरोकिने र दोषी जो भए पनि नछोड्ने सरकारी स्वर नै बलियो बन्यो। तर, यो परिस्थिति लामो समयसम्म कायम रहेन। अनुसन्धानको प्रक्रिया स्वतन्त्ररूपमा अघि बढ्न सकेन। विपक्षी राजनीतिक दलहरू र सत्तापक्षकै कतिपय नेताहरूले आशंका गरेझैं अनुसन्धानको रिमोट प्रधानमन्त्री, गृहमन्त्री र सत्ता गठबन्धनको नेतृत्वको हातमा रहेको पुष्टि हुँदै जान थाल्यो। अनुसन्धानको सुई उनीहरूकै चाहनाअनुसार घुमिरहेको तर्कमा दम देखियो। आफ्नालाई जोगाउने र अर्कोलाई फसाउने गरी अनुसन्धान अघि बढ्न थाल्यो। त्यसको परिणाम पछिल्लो समयमा ललिता निवास जग्गा घोटला प्रकरणमा अझ टड्कारो रूपमा प्रकट भयो। टिप्पणी उठाउनेमात्र होइन, निर्णय गर्ने उच्च पदस्थ व्यक्तिलाई पनि अनुसन्धानको दायरामा ल्याउन सर्वोच्च अदालतबाट आदेश भयो। तर, सरकार प्रमुख र सत्तापक्षको उच्च नेतृत्व अदालतकै विपक्षमा उत्रियो। सर्वोच्चको आदेश बालुवाटार बैठकको एजेन्डा बनाउने एवं असंवैधानिक, गैरकानुनी र अनैतिक ढंगबाट त्यसविरुद्ध संगठित प्रतिवाद गर्ने काम भयो। अदालतको आदेश मानेमा सरकारको भविष्य अनिश्चित हुने प्रधानमन्त्री पुष्पकमल दाहाल प्रचण्डको मत आएको सार्वजनिक नै भयो। त्यस्तै पूर्वप्रधानमन्त्री माधवकुमार नेपालले विगतमा पार्टी विभाजनसमेत गरेर नयाँ राजनीतिक कोर्सअनुसार आफूलाई प्रधानमन्त्री बनाउन लगाएको गुण बिर्सन नसकिने प्रतिक्रिया कांग्रेस सभापति शेरबहादुर देउवाले व्यक्त गरेको धारणा पनि सार्वजनिक भयो। यसको संकेत प्रधानमन्त्री प्रचण्डले सम्पादकहरूसँग भनेका थिए। सम्पादकहरूसँग खुलेरै प्रस्तुत भएका प्रचण्डले ललिता निवास जग्गा घोटला प्रकरणमा नक्कली मोही र नक्कली गुठी खडा गर्ने गरी मन्त्रिपरिषद्बाट निर्णय गराउने तत्कालीन प्रधानमन्त्री नेपाल र बाबुराम भट्टराईलाई अनुसन्धानको दायरामा ल्याउँदा अप्ठेरो पर्ने बताएका थिए। सत्ता गठबन्धनको बैठकमा भएको बहसको आंशिक झलक अघिल्लो दिन नै सम्पादकहरूलाई दिएका प्रचण्डले भोलिपल्ट एक कदम अघि बढेर भनेका थिए यस्तो फैसलाले भूतपूर्वमात्र होइन, बहालवाला प्रधानमन्त्रीलाई नै अप्ठेरो पर्छ। नभन्दै भयो पनि त्यही। सुरुमा बयानसम्म लिने निष्कर्षमा पुगेको सत्ता गठबन्धन पछि बयान पनि नलिने पक्षमा उभियो। र, उनीहरूलाई अनुसन्धानको दायरामै नल्याई प्रहरीको अनुसन्धान प्रतिवेदन तयार गरियो। यद्यपि व्यापक जनदबाबपछि सरकारी वकिल समक्ष बुझाउन ठीक पारिएको प्रतिवेदन रोकेर पूर्वप्रधानमन्त्री नेपाल र भट्टराईको बयान कागज भने गराइयो। तर, यो कार्य विरोध मत्थर पार्नमात्र भएको आशंका कायमै छ। प्रधानमन्त्री प्रचण्डले सम्पादकहरूसँगको अन्तरक्रियामा व्यक्त गरेको अर्को सन्दर्भ थियो सुन प्रकरणमा मुछिएका कृष्णबहादुर महरा बाबुछोराको प्रसंग। यसमा पनि आफूले प्रहरीसँग पटकपटक छलफल गरेको तर प्रहरीले निर्देशनअनुसार काम नगरेको उनको तर्क थियो। कांग्रेस सांसद सुनील शर्मालाई पक्राउ नगर्न भनेको पनि उनले सम्पादकहरूसँग बताएका थिए। सय किलो सुन पक्राउ प्रकरणका सन्दर्भमा पनि प्रधानमन्त्रीको भिन्दैखाले तर्क थियो। आफूले दिनका दिन विमानस्थलबाट सुन तस्करी हुने गरेको सूचना पाएरै आफू निकट व्यक्तिलाई त्यहाँ पठाएको जिकिर थियो। अनुसन्धान अपराधको जडसम्म पुग्ने कुरामा शंका उठेको बेला प्रधानमन्त्री र गृहमन्त्रीले आश्वस्त पार्ने प्रयास गरिरहे। तर, भनाइ र गराइमा विरोधाभाष देखियो। अनुसन्धानमा हस्तक्षेप गर्ने, प्रहरीका उच्च अधिकारीलाई दबाबमा राख्ने, अनुसन्धानमा संलग्नलाई एउटा चक्र पूरा गर्नै नदिई अकस्मात सरुवाको निर्णय गर्ने जस्ता कार्य भए। प्रमुख विपक्षीले झन्डै एक महिनादेखि संसद् अवरुद्ध गरेर उच्चस्तरीय छानबिनको माग गरिरहँदा प्रधानमन्त्री, गृहमन्त्री र सत्तापक्षका कतिपय नेताको तर्क प्रहरीलाई स्वतन्त्र रूपमा अनुसन्धान गर्न दिनु नै उपयुक्त हुन्छ भन्ने थियो। यसको अन्तर्यमा अनुसन्धानलाई निर्देशित गर्ने र यसलाई पाकिस्तानी मोडेलमा हिँडाउने रहेको पुष्टि हुँदै गएको छ। नेतृत्वको मिलिभगतमा आफ्ना जोगाउने, विरोधी तह लगाउने यस्तो प्रक्रियाले न्याय मर्नेमात्र होइन, राजनीतिक प्रणाली नै जोखिममा पर्ने खतरा हुन्छ। मुलुकमा भ्रष्टाचार व्याप्त छ। संगठित अपराधका घटना भैरहेका छन्। र, यसमा उच्च राजनीतिकप्रशासनिक नेतृत्वको संलग्नता वा संरक्षण छ भन्ने जगजाहेर छ। सुशासन नारामा मात्र सीमित छ। राजनीतिको अपराधीकरण र अपराधको राजनीतीकरण भैरहेको छ। राजनीतिक नेतृत्वमा मुलुक निर्माणको न भिजन छ, न इमान्दार पहल। यसले मुलुकको आर्थिकसामाजिक अवस्था झन्झन् कष्टकर बन्दै गएको छ। रोजगारीको लागि बिदेसिने क्रम बढ्दो छ। सरकार स्वदेशमा राजेगारी सिर्जना गर्ने भन्दा रेमिट्यान्स बढेको आँकडा देखाएर अर्थतन्त्र सकारात्मक दिशामा रहेको तर्क गर्न व्यस्त छ। उच्च शिक्षाको निम्ति मेधावी विद्यार्थी लाखौं संख्यामा बिदेसिँदै छन्। सरकार यसमा रत्तिभर चिन्तित छैन। स्वास्थ्य क्षेत्रमा उस्तै अवस्था छ। पुँजी पलायन उसैगरी बढिरहेको छ। मुलुकका सामु विद्यमान यस्ता चुनौतीको सामना गर्न संरचनागत सुधार अपरिहार्य छ। त्यसको निम्ति राजनीतिक नेतृत्वले सामूहिक पहल गर्न आवश्यक छ। गलत अभ्यासको दुष्चक्र तोडेर मुलुक निर्माणको ऐतिहासिक दायित्व पूरा गर्न जिम्मेवार राजनीतिक दल र नेतृत्व अग्रसर हुुुनुपर्छ। यसमा ठूला राजनीतिक दलको दायित्व अझ बढी छ।"
दिलासा र रेहाना फाइनलमा,"छात्रमा सुविन श्रेष्ठ बंगलादेशका वाली उल्लाहसँग १५२१, २११४, १८२१ ले पराजित भए। यू१७ महिलामा रोजी राई श्रीलंकाकी रनुमी मनागेसँग १६२१, २११८, १५२१ ले पराजित भइन्। पुरुषको भिडन्तमा कविर केसी श्रीलंकाका थिदासा वेरागोडासँग १२२१, १९२१ ले पराजित भए। काठमाडौं : नेपालका दिलासा राना र रिहाना शेरचनको जोडी दक्षिण एसिया क्षेत्रीय जुनियर ब्याडमिन्टन च्याम्पियनसिपको फाइनलमा प्रवेश गरेका छन्। राना र शेरचनको जोडीले यू१५ छात्रा डबल्समा बंगलादेशका अफिफा खान अरिन र तान्जिला महमोदको जोडीलाई २११५, १६२१, २१९ ले पराजित गर्दै फाइनलमा स्थान बनाएका हुन्। यू१५ को प्रतिस्पर्धामा नै टिसारानी शाक्य र समृद्धि श्रेष्ठको जोडी श्रीलंकाका सिथुली रनसिंघे र नेथ्मी रत्नायकेसंग ८२१, ७२१ ले पराजित भएका थिए। यही समूहको पुरुषमा सुदेश राजकोटी र शिशिर रानाको जोडी बंगालादेशका मोस्तकी होसेन र वाली उल्लाहको जोडीसँग ९२१, १२२१ ले पराजित भए। यू१५ छात्रा एकलतर्फ टिशारानी शाक्य श्रीलंकाकी नेथ्मी रत्नायकेसँग ४२१, १४२१ ले पराजित भइन् भने दिलाशा रानाले श्रीलंकाकै सुथुली रनसिंघेलाई १५२१, १५२१ को नतिजा सुम्पिइन्। छात्रमा सुविन श्रेष्ठ बंगलादेशका वाली उल्लाहसँग १५२१, २११४, १८२१ ले पराजित भए। यू१७ महिलामा रोजी राई श्रीलंकाकी रनुमी मनागेसँग १६२१, २११८, १५२१ ले पराजित भइन्। पुरुषको भिडन्तमा कविर केसी श्रीलंकाका थिदासा वेरागोडासँग १२२१, १९२१ ले पराजित भए। यसैगरी यू१७ पुरुष डबल्समा कविर केसी र अभय महराको जोडीले फाइनलमा स्थान बनाएका छन्। उनीहरूले मालदिभ्सका अजहर मोहमद अयुव र युसुफ मुनाधी माथलुबलाई २१९, २१७ को सोझो सेटमा पराजित गर्दै फाइनलमा स्थान बनाएका हुन्।"
एसिया कप क्रिकेटका लागि नेपाली टोली आज पाकिस्तानतर्फ,काठमाडौं : पाकिस्तान र श्रीलंकामा आयोजना हुने एसिया कप क्रिकेट खेल्न जाने नेपाली राष्ट्रिय क्रिकेट टोलीलाई नेपाल क्रिकेट संघ (क्यान)ले आज सफलताको शुभकामना दिँदै बिदाइ गरेको छ। यही भदौ १३ देखि ३१ गतेसम्म पाकिस्तान र श्रीलंकामा आयोजना हुने उक्त प्रतियोगितामा सहभागिता जनाउन जाने नेपाली टोली आज राति पाकिस्तान प्रस्थान गर्दैछ। पहिलोपटक एसिया कपमा सहभागिता जनाउन लागेको नेपाल समूह ए मा रहेको छ। नेपालको समूहमा भारत र पाकिस्तान छन्। त्यस्तै समूह बीमा श्रीलंका बंगलादेश र अफगानिस्तान रहेका छन्। नेपालले आफ्नो समूहको पहिलो खेल पाकिस्तानमा खेल्नेछ भने दोस्रो खेल श्रीलंकामा खेल्नेछ। नेपाल र पाकिस्तानबीचको पहिलो खेल यही भदौ १४ गते हुनेछ। त्यस्तै नेपालले आफ्नो दोस्रो खेल भारतसँग खेल्ने छ। नेपाल र भारतवीचको खेल भने श्रीलंकामा हुनेछ। उक्त खेल भदौ १८ गते हुनेछ। बिदाइ कार्यक्रममा नेपाली राष्ट्रिय टोलीका मुख्य प्रशिक्षक मोन्टी देशाइले उक्त प्रतियोगिताको लागि आफू निकै सकरात्मक रहेको बताउँदै प्रतियोगितामा जित हासिल गर्ने विश्वास व्यक्त गरे। त्यस्तै नेपाली राष्ट्रिय क्रिकेट टोलीका कप्तान रोहितकुमार पौडेलले एसिया कप क्रिकेटमा भारत र पाकिस्तानविरुद्ध उत्कृष्ट खेल प्रर्दशन गर्ने बताए। उनले भारत र पाकिस्तानसँगको खेल निकै प्रतिस्पर्धात्मक हुने भन्दै आफ्नो टोली मानसिकरूपमा तयार रहेकाले उत्कृष्ट खेल प्रदर्शन गर्ने बताए।
हङकङविरुद्ध नेपाल विजयी,"काठमाडौं : चार देश सम्मिलित महिला टी२० आई सिरिजअन्तर्गत आज भएको पहिलो खेलमा नेपालले हङकङलाई पराजित गर्दै प्रतियोगितामा सुखद सुरुआत गरेको छ। मलेसियाको वायुमास ओभल क्रिकेट मैदानमा भएको खेलमा नेपालले हङकङलाई छ विकेटले पराजित गरेको हो। जितका लागि ८५ रनको लक्ष्य पछ्याएको नेपालले १५ दशमलव पाँच ओभरमा चार विकेट गुमाउँदै पूरा गर्यो। नेपालको जितमा सम्झना खड्काले अविजित ३६ रनको योगदान दिइन्। उनले पाँच चौका प्रहार गरिन्। त्यस्तै पूजा महतोले १६ रन जोडिन् भने कप्तान रुबिना क्षेत्रीले १०, इन्दु बर्माले नौ तथा सीता रानामगरले तीन रन जोडिन्। हङकङका लागि बलिङतर्फ हङकङकी इक्रा सहर, मारिको हिल, मर्याम बिबी र क्यारी चानले समान एकएक विकेट लिए। टस हारेर पहिले ब्याटिङको निम्तो पाएको हङकङले १९ दशमलव एक ओभरमा सबै विकेट गुमाउँदै ८४ रन बनाएको थियो। हङकङका लागि कप्तान क्यारी चानले सर्वाधिक ३४ रनको योगदान दिइन् भने डोरोथिया चानले १६ रन बनाइन्। ओपनरद्वय यस्मिन दस्वानी र मारिको हिलले समान छछ रन बनाइन् भने मार्याम बिबीले नौ रन जोडिन्। त्यसैगरी ही यिङ चिउङले चार, सन्जिन सहजादले दुई तथा रुचिथा बेङ्कटेसले एक रन बनाइन्। मे वाई सू दुई रनमा अविजित रहिन्। हङकङलाई सस्तैमा समेट्ने क्रममा नेपालका लागि सीताराना मगर एक्लैले पाँच विकेट लिइन्। त्यसैगरी इन्दु बर्माले दुई विकेट लिँदा रुबिना क्षेत्री, कविता कुँवर र पूजा महतोले समान एकएक विकेट लिए। प्रतियोगितामा आयोजक मलेसियासहित नेपाल, हङकङ र कुवेत छन्। यही अगस्ट ३१ तरिखदेखि ९ सेप्टेम्बरसम्म मलेसियामै हुने आइसिसी महिला टी२० विश्वकप एसिया क्वालिफायरको तयारीस्वरुप चारदेशीय टी२० सिरिज सञ्चालन भएको हो। नेपालले आफ्नो दोस्रो खेल भोलि कुवेतसँग खेल्ने छ।"
नेपालको उपाधि लक्ष्य,"आगामी सेप्टेम्बर २१ देखि ३० सम्म काठमाडौंको दशरथ रंगशालामा आयोजना हुने च्याम्पियनसिपको उपाधि घरमै राख्ने गरी तयारी गरिरहेको एन्फाका लिग निर्देशक सञ्जीव मिश्रले जानकारी दिए। काठमाडौं : घरेलु मैदानमा आयोजना हुने दक्षिण एसियाली फुटबल महासंघ (साफ) यू१९ च्याम्पियनसिपमा नेपालले उपाधि जित्ने लक्ष्यसहित तयारी गरिरहेको अखिल नेपाल फुटबल संघ (एन्फा) ले जनाएको छ। आगामी सेप्टेम्बर २१ देखि ३० सम्म काठमाडौंको दशरथ रंगशालामा आयोजना हुने च्याम्पियनसिपको उपाधि घरमै राख्ने गरी तयारी गरिरहेको एन्फाका लिग निर्देशक सञ्जीव मिश्रले जानकारी दिए। उमेर समूहमा नेपालको लक्ष्य च्याम्पियन बन्ने नै हो। हामीले यसअघि दुई पटक उपाधि जितिसकेका छौं, निर्देशक मिश्रले भने, यस पटक पनि हाम्रो लक्ष्य उपाधि जित्ने नै हो। उनले उमेर समूहमा नेपाल बलियो टोली भएकाले उपाधि नै मुख्य लक्ष्य भएको दाबी गरे। नेपालमा उमेर समूहका प्रतियोगिताहरू लगातार भइरहेका छन्। हाम्रा खेलाडीले राष्ट्रिय टोलीमा स्थान बनाउनु अघि नै धेरै अनुभव बटुलिसकेका हुन्छन्, निर्देशक मिश्रले भने, उमेर समूहमा सबै राष्ट्रका खेलाडीको स्तर एउटै हुने भएकाले उपाधि जित्ने दाबी गरेका हौं। मुख्य प्रशिक्षक सुनीलकुमार श्रेष्ठले प्रारम्भिक चरणबाट ३५ खेलाडीलाई बन्द प्रशिक्षणमा बोलाएका छन्। देशभरबाट छनोट भएर आएका पाँच सय ४७ खेलाडीमध्येबाट ३५ खेलाडी छनोट गरिएको निर्देशक मिश्रले बताए। एन्फाका प्रवक्ता सुरेश साहले च्याम्पियनसिपका लागि दुई करोड ७७ लाख ३२ हजार रुपैयाँ अनुमानित बजेट रहेको बताउँदै टिकट, यातायात र होटल बुकिङलगायतको काम भइरहेको बताए। उनले च्याम्पियनसिपमा सहभागी टोलीको प्रशिक्षणका लागि नेपाली सेनाको भद्रकाली र च्यासल मैदानमा प्रशिक्षणको व्यवस्था मिलाएको जानकारी दिए। यू१६ टोलीको घोषणा भुटानमा अर्को साता सुरु हुने साफ यू१६ च्याम्पियनसिपका लागि नेपाली युवा टोलीको घोषणा भएको छ। नेपाली टोलीका मुख्य प्रशिक्षक रवीन्द्र सिलाकारले सोमबार २३ सदस्यीय टोलीको घोषणा गरेका हुन्।"
"दोहोरो अंकले बढ्यो सेयर बजार, १३ वटै उपसमूहको सूचक सकारात्मक",काठमाडौं : नेप्से परिसूचक दोहोरो अंकले बढेको छ। आइतबार र सोमबार निरन्तर ओरालो लागेको सेयर बजार आज १७६९ अंकले बढेर २०१५९८ विन्दुमा पुगेको हो। नेप्से आइतबार २१ र सोमबार १२९३ अंकले घटेको थियो। आज २७७ कम्पनीको ६० लाख ३१ हजार ३५६ कित्ता सेयर १ अर्ब ३३ करोड २५ लाख ६४ हजार ७६९ रुपैयाँमा खरिदबिक्री भयो। आज कुथेली बुखारी स्माइल हाइडोपावरको सेयर मूल्य ९९८ प्रतिशतले बढ्यो। कारोबार रकमका आधारमा कुमारी बैंक शीर्षस्थानमा रह्यो। सो कम्पनीको २८ करोड ५९ लाख १९ हजार ६०६ रुपैयाँको सेयर कारोबार भयो। युनाइटेड अजोड इन्स्योरेन्सको ५ करोड बढिको सेयर कारोबार भयो। कारोबारमा आएका १३ वटै उपसमूहको सूचक सकारात्मक देखिएका छन्। आज फाइनान्स उपसमूहको सूचक २२१ प्रतिशतले बढ्यो।

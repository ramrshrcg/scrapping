शीर्षक,विवरण
उन्नत गणतन्त्रको अपेक्षा,"गणतन्त्रजस्तो उच्चतम् र सर्वमान्य शासन शैलीसँग राजतन्त्रको तुलना गर्न मिल्दैन। राजतन्त्र एउटा परम्परा र प्रवृत्ति हो। जसले समाजका हरेक अंगमा ग्रहण लगाउँछ। यसको विशेषता भनेकै विधिको मर्यादालाई अपहरण गर्ने, पौरखभन्दा पुर्खाका कारणले योग्य सावित हुने, प्रक्रिया र मान्यताभन्दा राजाज्ञा सर्वोपरी हुने गर्छ। राजतन्त्र संसारकै सामन्तवादी व्यवस्था हो। उत्पादन प्रणाली मात्र सामन्तवादी नभएर व्यवहार र सोचसमेत सामन्तवादी हुन्छ। त्यसैले त यो व्यवस्थामा राजाको पहिलो छोरा जे जस्तो भए पनि राजा नै मान्नु पर्ने संस्कार विकास गरियो। राजालाई भूपति र जनतालाई भूदास मानियो। नेपालमा यो व्यवस्था २००७ सालदेखि धेरैथोर २०६३ सम्मै रह्यो। राजतन्त्र रामराज्यकै झल्को दिने थियो त ? वास्तविकता बुझ्न केही तथ्यको अध्ययन गर्नैपर्छ। बेलायती उपनिवेशवादविरुद्धको अमेरिकी स्वतन्त्रता संग्राम र समानता, स्वतन्त्रता र भ्रातृत्वको नारासहित सामन्तवादविरुद्ध चलेको फ्रान्सेली राज्यक्रान्तिले यसको जग बसालेको हो। सामन्ती राज्य व्यवस्थामा राज्यसत्ताको आधार उत्पादन प्रणाली हो। राज्यसत्ताको दर्शन, सिद्धान्त, सरकार, सेना, प्रहरी प्रशासन, संविधान, अदालत जेल, सदन, राजनैतिक दल, शिक्षा, भाषा, धर्म, संस्कृति, साहित्य, कला आदि सबै अंगहरू आधार अनुकूल नै हुन्छन्। नेपालमा पनि त्यस्तै थियो। समृद्ध विश्वको जग विश्व सामन्तवादको संरचना भत्काएर मात्र सुरु भएको हो। सुशासनले नै मुलुकलाई समृद्ध बनाउने हो। सुशासनको अवधारणा सन १८२० तिर मात्र विश्व बैंकले ल्याएको हो। सुशासन, समृद्धि र विज्ञान प्रविधिको विकास मानव जातिको संघर्षशील इतिहासको ऐतिहासिक पुँजी हो। तर शासन नै नभएको सामन्तवादी व्यवस्थामा सुशासन, समृद्धि थिएन। राजतन्त्रको २ सय ४० वर्षे इतिहासमा २००७ साल पछाडिको मात्र कुरा गर्दा पनि यसले नेपाली समाजमा कुनै ठोस योगदान दिएको पाइँदैन। उल्टै नेपाली जनताको त्याग र बलिदानीबाट प्राप्त प्रजातन्त्रलाई १० वर्षमै नष्ट गर्यो। बाह्य राष्ट्रियताका सन्दर्भमा न त नेपालमाथि लादिएका कुनै पनि असमान सन्धि सम्झौतलाई खारेज गर्न प्रयास गर्यो न त सुस्ता र कालापानी माथिको भारतीय हस्तक्षेपका विरुद्ध उभिन सक्यो। उल्टै पञ्चायती निरंकुशतालाई टिकाउन नेपालको सिमाना लिम्पियाधुराबाट लिपुलेकमा खुम्च्याउने राष्ट्रघाती हर्कतको मौन स्वीकृति दियो। राजतन्त्रले एक भाषा एक भेषमा आधारित शिक्षा नीति लादेर मधेसी, जनजाति र गैरखस नेपाली भाषीलाई अयोग्य र असक्षम सावित गरी किनारीकृत गर्यो। सत्ता र शक्तिलाई सीमित व्यक्ति र वर्गको हातमा सुम्पिएर जनतालाई नागरिक र अनागरिक बनायो। कथित सुधारिएको पञ्चायती व्यवस्थाले अन्धाधुन्ध खर्च गरेर देशमा गम्भीर वित्तीय घाटा बढ्यो। नेपालले विसं २०३९ देखि ४१ सम्म लगातार शोधान्तर घाटा व्यहोर्नु पर्यो। देश जटिल मुद्रा संकटमा फसेको थियो। त्यो बेला नेपालसँग पेट्रोलियम पदार्थ किन्नेसमेत पैसा थिएन भनेर विज्ञहरूले बताउँछन्। त्यसैले आर्थिक सहयोग लिन नेपालले अन्तर्राष्ट्रिय मुद्रा कोषलाई गुहार्न पुग्यो। आईएमएफले भुक्तानी सन्तुलन कायम गराउन वित्तीय घाटा घटाउने, मुद्राको अवमूल्यन गर्नुपर्ने, निजीकरण गर्नुपर्ने, विदेशी बैंकलाई नेपाल ल्याउनुपर्ने सर्तहरू तेस्र्यायो। नेपालले कुनै प्रतिवाद नगरी स्वीकार गर्यो। राजतन्त्रात्मक कालखण्डमा आधुनिक भूमि सुधार गरेर जनतालाई जमिनसँग जोड्ने शुद्धि कुनै राजाको पनि आएन। बरु बाहिरी पुँजीपतिलाई सीधै ल्याएर उद्योग खोल्न नेपाली जमिन हजारौं बिघाको हिसाबले वितरण गरियो। राजतन्त्रले राष्ट्रिय पुँजी होइन दलाल पुँजी निर्माण गरी देशलाई तन्नम गरिबीतिर धकेलेको थियो। मुग्लान गएर जीविका धान्ने नेपालीको परम्परा आजको होइन। बेरोजगारीकै कारण नेपालीहरू कतार प्रहरीमा सन १९८० तिरै भर्ना हुन पुगेका थिए। जताबाट हेरे पनि राजतन्त्र न सच्चा देशभक्त, न आन्तरिक एकताको सुदृढकर्ता न विकासकर्ता केही पनि देखिँदैन। यस्ता सयौं नीतिगत र व्यावहारिक कहालीलाग्दा अत्याचारको सूचीले भन्छ नेपालमा राजतन्त्र आन्तरिक र बाह्य दुवै दृष्टिले राष्ट्रियताको प्रवर्धक र शान्तिको प्रतीक होइन। त्यसैले त विगतदेखि आजसम्मकै ठूलो बलिदानी जनताले राजतन्त्रसँग लड्दा गर्नुपर्यो। विश्व गणतन्त्रको इतिहास संघर्ष, बलिदान र क्रान्तिको उपज हो। नेपालमा पनि गणतन्त्र आकस्मिक प्राप्त भएको होइन। विसं २००७ देखि नै राजतन्त्र विवादित विषय बनेको थियो। त्यतिबेलै राजन्त्रको पक्ष र विपक्षमा राजनीति हुँदै आयो। दुर्गानन्द झाको राजा महेन्द्रमाथि भौतिक आक्रमणको संकल्प वा रामराजाप्रसाद सिंहको अहर्निमको सिंहनादले गणतन्त्रलाई धावा बोल्दै थियो। वंशाणुगत तवरले प्राप्त गर्ने राज्यसत्ताको बागडोर र त्यसबाट प्राप्त शक्ति, सौर्य र उन्मादमा निश्चित वर्गका जनताहरू सधैं शासित हुनुपर्ने नियति बदल्न पनि गणतन्त्र चाहिएको थियो। आजको समाजको नेतृत्व योग्य, सक्षम र विज्ञले गर्ने हो। यसको प्रवर्धन राजनैतिक प्रतिस्पर्धाले नै गर्छ। तर जनता कुनै पनि कमजोर शासकबाट शासित हुन चाहँदैनन्। त्यसैले ढिलाचाँडो संसारबाटै राजतन्त्रको अन्त्य निश्चित छ। राजतन्त्रको वकालत गर्नेहरूले कुनै बेला जनविरोधी क्रियाकलापका राजनैतिक र प्रशासनिक कमान्डर थिए। जसले राजतन्त्रको बुइँ चढेर कुत, अकुत सम्पत्ति जोडेका छन्। राजतन्त्रको अन्त्य हुँदा १० वर्षको बालक आज २५ वर्षको भइसकेको छ। राजतन्त्रात्मक व्यवस्थाले दिएको क्रूर यातना र सास्तीको अनुभूति नभएका पुस्ताको ठूलो हिस्ता तयार भइसकेको छ। ती युवाहरू राजतन्त्रको निरंकुशता, ज्यादती र मनोमानी न त अनुभव गरेका छन् त न अध्ययन नै। यो पुस्ता दैनन्दिन जीविकाको समस्याबीच तडपिरहेको छ। गणतान्त्रिक शासकले त्यो पीडित पुस्तालाई राजतन्त्र र गणतन्त्रको गुणात्मक भेदबारे कुनै प्रशिक्षित गरेको छैन। यो अवस्थामा राजावादीहरू नयाँ पुस्ताका अगाडि झुटा तर्कमार्फत भ्रम छरिरहेका छन्। नेपाली समाज लामो समयसम्म सामन्तवादी सत्ता, व्यवहार र सोचाइले थिचेको थियो। त्यसैले युगसापेक्ष नयाँ बानी व्यवहारमा आफूलाई समायोजन गर्न सकेको छैन। गणतन्त्रका माहुतेहरूले सुशासन र समृद्धिको मार्गमा देशलाई अग्रगामी छलाङमा लैजान नसक्दा जनता निराश छन्। जनताले अपेक्षा गरेको समानता, समृद्धि र सुशासनको बलमा अग्रगामी रूपान्तरण थियो। नेपालले छिमेकी मुलुकका राष्ट्रपति डा राजेन्द्रप्रसाद, डा अब्दुल कलामबाट सिकेर गणतन्त्रलाई मर्यादित बनाउन सक्नुपथ्र्यो। तर त्यसो सकेन। केही स्वार्थ समूहका नाइकेहरूका कारण पनि सर्वसाधारणले गणतन्त्रको आभास महसुस गर्न पाएका छैनन्। शासकको अकर्मण्यताले जन्माएको निराशाको छालमाथि राजतन्त्रले दाइँ गर्न खोज्दैछ। वितृष्णामा टेकेर गणतन्त्रजस्तो उच्चतम र सर्वमान्य शासनशैलीसँग राजतन्त्रको तुलना गर्न मिल्दैन। लोकतन्त्रमा देखिएका समस्यालाई लोकतान्त्रिक विधिमार्फत समाधान खोजिनुपर्छ। संघीय गणतन्त्रलाई आत्मसात् गर्नुको विकल्प छैन। गणतन्त्रको विकल्प उन्नत गणतन्त्र नै हो। अब सच्चा गणतन्त्रवादी शक्तिहरू र नागरिक समाजले उन्नत गणतन्त्रका लागि सशक्त हस्तक्षेप गर्नैपर्छ। जब व्यवस्था सुदृढ हुँदै जान्छ तब अवस्था पनि सदृढ हुँदै जाने हो। २ सय ४० वर्ष पुरानो राजतन्त्रले गर्न नसकेका विकास पन्ध्रवर्षे गणतन्त्रले गर्न नसक्दा ओठ लेप्य्राउनु पर्दैन। राजावादीहरू हौसिनु अस्थिर मनस्थितिको उपज हो। तर गणतन्त्रले सामाजिक, आर्थिक र राजनैतिक रूपान्तरणको खाका चाहिँ दिनैपर्छ। किनकि हामी कहाँ छौं ? यो सवाल होइन। हामी कता जान खोज्दैछौं ? सबाल यो हो। सडकबाट राजतन्त्र फर्काउने दिवास्वना देख्नेले हेक्का राख्नुपर्छ कि सडकबाट क्रान्ति हुन्छ, प्रतिक्रान्ति होइन। क्रान्तिकारी जनताहरू जब सडकमा आउँछन् प्रतिक्रान्तिकारीहरू सडक छोडेर भाग्छन्। गणतन्त्र युगीन चेतनाको प्रतीक हो। युवाहरू परिवर्तनका वाहक हुन्। युवाबाट देशले अपेक्षा गर्ने युग सुहाउँदो चेतना, अग्रगामी सोच र कर्मशीलता हो। राजतन्त्र फर्किने कल्पना परिपक्व मस्तिष्कले गर्न सक्तैन। गणतन्त्र युगीन चेतनाको प्रतीक हो। राजतन्त्र फर्किने कल्पना परिपक्व मस्तिष्कले गर्न सक्तैन।"
नेपाली क्रिकेटको संरचनामा परिवर्तन,"१० वर्षपछि नेपाली क्रिकेटले विश्वकपमा आफ्नो स्थान सुरक्षित गरेको छ। सन् २०१४ पछि नेपाल विश्वकपमा दोस्रो पटक छनोट हुन सफल भएको छ। नेपाली समर्थक र नेपाल क्रिकेट संघ (क्यान)ले गर्दा नै एसियाली छनोट नेपालमा गर्ने आईसीसीले अनुमति दिएको हो। क्यानले प्रतियोगिता सम्पन्न गर्ने मेहनत गरेको छ केही कमजोरीका बाबजुद पनि। सन् २०२३ नेपाली क्रिकेटका लागि राम्रो वर्ष भएको छ, कोच मोन्टी देसाईको आगमन नेपाली क्रिकेटका लागि सही साबित भएको छ। यस पटकको छनोट धेरै हिसाबले चर्चामा आएको छ। केही कम्पनीले नेपालको म्याच हुँदा चौका, छक्का, विकेटमा लाखौं रकम प्रस्ताव गरेका थिए। अब छरिएर रहेका आफू खुसी प्रस्ताव गर्ने प्रायोजकलाई एक ठाउँमा ल्याउने विकल्प हो घरेलु लिग। क्रिकेटमा तीन फम्र्याट हुन्छ टी २०, एकदिवसीय र प्रथम श्रेणी (टेस्ट) घरेलु लिग पनि अब तिनै फम्र्याटमा आयोजना गरिनुपर्छ। तिनै फम्र्याट आयोजना गर्दा टी २० लागि चाहिने हार्ड हिटर प्राप्त गर्नेछौं। अहिले खेलिरहेका खेलाडीलाई अतिरिक्त एक्सपोजर प्राप्त गर्ने थिए। नयाँ इमर्जिङ खेलाडीलाई सिनियर टिमसँग खेल्ने वातावरण मिल्नेछ। खेलाडीभित्रै प्रतिस्पर्धा वृद्धि हुनेछ। एकदिवसीय लिगले खेलाडीलाई परिपक्व बनाउँछ। लामो इनिङ खेल्ने कृजमा टिक्न र सट सेलेक्सन गर्न सिकाउँछ। प्रथम श्रेणीले परिपक्व बनाउँछ। परिस्थिति अनुकूल खेल्न कृजमा लामो समय टिक्न खेलाडीलाई सिकाउँछ। खेलाडी उत्पादनमा वृद्धि हुनेछ। नियमित घरेलु लिग नहुँदा अहिले भीम सार्की आरिफ शेखलगायत खेलाडी अहिले घरमै आराम गरिरहेका छन्। भीम सार्की लामो फम्र्याटका खेलाडी हुन्। यदि नियमित लिग गराउने हो भने उनी घरमै बस्नुपर्ने थिएन। अझै आफूलाई परिपक्व बनाउँदै लिग खेलिरहेका हुन्थे। आरिफ सेखलगायत खेलाडी घरेलु लिगमै व्यस्त हुन्थे। कयौं खेलाडी छन् जो घरेलु लिग नहुँदा पलायन भइसकेका छन्। घरेलु लिग नहँुदा नयाँ खेलाडी उत्पादनमा समस्या हुन्छ। राष्ट्रिय समूहमा नरहेका खेलाडीलाई आर्थिक रूपमा धेरै गाह्रो हुन्छ, जीवन चलाउन। खेलाडीलाई आर्थिक रूपमा बलियो साथै सुरक्षित गर्ने व्यवस्थित घरेलु लिग आजको आवश्यकता हो। जसले खेलाडीको आम्दानीसँगै क्रिकेट कल्चरलाई नयाँ रूपमा स्थापित गर्छ। आधुनिक क्रिकेटको मेरुदण्ड नै लिग हो। लिगलाई प्रभावकारी बनाउन सके राष्ट्रिय समूह स्वाभाविक रूपमा बलियो हुन्छ नै। क्लब क्रिकेट बलियो बनाउन हामीसँग समर्थकहरू छन्। ती समर्थक आफ्नो क्लबका लागि जस्तोसुकै त्याग गर्न तयार हुन्छन्। जति धेरै समर्थक हुन्छन्, क्लब आर्थिक रूपमा त्यति नै बलियो र सबल हुँदै जान्छ। जुन नेपाली क्रिकेटसँग सबैभन्दा ठूलो सम्भावना भएको क्षेत्र हो। क्लबसँग जति धेरै समर्थक हुन्छन्, त्यसै अनुपातमा कर्पोरेट क्षेत्रले क्लबलाई प्रायोजन गर्नेछन्। अर्ना, डिस होमलगायतले क्रिकेट खेलाडीलाई अफर दिनुको मुख्य कारण क्रिकेट नेपालमा धेरै समर्थकले पछ्याउने खेल भएकाले। समर्थकको कमी नभएको खेल क्रिकेटमा लगानी गर्ने अहिले नेपालको कर्पाेरेट सेक्टर तयार छ। क्यानले एप्रोचसँगै लिग गराउन तयारी गर्नु पयो। लिगलाई अब होम एन्ड अवे फम्र्याटमा परिवर्तन गरेर देशभरि नै क्रिकेट कल्चर बढाउन सकेमा नयाँ खेलाडी उत्पादनसँगै टिकटबाट प्रशस्त आम्दानी गर्न सकिन्छ। काठमाडौंबाहिर पोखरा, धनगढीलगायत स्थानमा लिग खेलाउन सकिन्छ। क्लबलाई आम्दानी गर्ने टिकट र प्रायोजनको समस्या नहोला। जहाँबाट क्लबहरूले प्रमुख आम्दानी गर्न सक्नेछन्। यसले नेपाली क्रिकेटलाई व्यावसायिक तहमा फड्को मार्न ठूलो सहयोग गर्नेछ। नेपाली क्रिकेटको व्यावसायिकताका लागि आधार स्तम्भ सावित हुन सक्नेछ। नेपाली क्रिकेटको लागि घरेलु संरचना परिवर्तन गर्ने समय हो अहिले। लिग टी २० कप, एकदिवसीय कप, प्रथम श्रेणी कप, तीनै फम्र्याटमा गर्ने एकै क्लबले तीनै श्रेणी लिग खेल्ने चार वा पाँच महिनाभित्र टी २० एक महिना लामो, एकदिवसीय दुई महिना र प्रथम श्रेणी दुई महिना गरेर पाँच महिना लामो गर्ने सकिन्छ। पहिलो वर्ष समय घटाउन पनि सकिन्छ। बीचमा ग्याप राखेर आयोजना गर्ने सकिन्छ। खेलाडीलाई आम्दानी हुनेछ। क्लब व्यावसायिकतामा जानेछ, क्लब उद्योगको रूपमा विकास हुनेछ। एकै क्लबले तीनै श्रेणीको क्रिकेट खेल्ने अभ्यास अहिले सुरुआत भइरहेको छ केही देशमा। अफगानिस्तान, ओमान, स्कटल्यान्डले नियमित घरेलु लिग गराउन सकेकाले त्यहाँ नयाँ क्षमतावान् खेलाडी उत्पादन भइरहेको छ। जसको मुख्य कारण त्यहाँको घरेलु संरचना पनि हो। ओमान, यूएईमा खेलाडी अन्य देशका भएता पनि लिग नियमित भइरहेको छ।"
अन्तर्राष्ट्रिय क्रसकन्ट्री दौड प्रतियोगिता : चिनियाँ खेलाडी पोखरामा,"कास्की : पोखरामा शनिबारदेखि सञ्चालन हुने नेपालचीन मैत्रीपूर्ण अन्तर्राष्ट्रिय पर्वतीय क्रसकन्ट्री दौड प्रतियोगितामा सहभागी हुन चिनियाँ खेलाडी पोखरा आइपुगेका छन् ।साझा समृद्धिका लागि दौडको नाराका साथ आयोजना गरिएको प्रतियोगिताका लागि हिमालयन एयरलाइन्सको विमानमार्फत चिनियाँ खेलाडी गए राति पोखरा अन्तर्राष्ट्रिय विमानस्थलमा अवतरण गरेका हुन् । प्रतियोगितामा सहभागी हुन चीनको कुनमिङबाट खेलाडी र अफिसियल गरी ९५ चार्टर विमानमार्फत आएका हुन् । प्रतियोगितामा नेपालका लागि चिनियाँ राजदूत छन सङ, चीनको युनान प्रान्तको विदेश मामिला कार्यालयका दक्षिण एसिया निर्देशक झु वेनझोङ, युनान पर्वतारोहण तथा अन्तर्राष्ट्रिय खेल विभागका उपाध्यक्ष एवं महासचिव झोङ सी, युनान विश्वविद्यालयका प्राध्यापक एन सुइगेनलगायत अतिथिपोखरा आइपुगेका हुन् । खेलकुदका माध्यमबाट दुई देशबीचको सम्बन्धलाई थप प्रगाढ बनाउँदै पोखराको पर्यटन प्रवर्द्धन गर्ने उद्देश्यले चिनियाँ दूतावास, पोखरा महानगरपालिका र नेपाल पर्यटन बोर्डको आयोजनामा प्रतियोगता गर्न लागिएको संयोजक विश्वशङ्कर पालिखेले जानकारी दिए । प्रतियोगिताको सहआयोजकमा युनान माउन्टेनरिङ एण्ड आउटडोर स्पोर्टस् एशोसिएसन र होटल एशोसिएसन पोखरा रहेका छन् । संयोजक पालिखेका अनुसार सामूहिक, व्यक्तिगत प्रतिस्पर्धासँगै ह्याप्पी रन र विद्यार्थी दौड गरेर चार विधामा प्रतिस्पर्धा हुनेछ । सामूहिक प्रतिस्पर्धामा २० समूहले प्रतिस्पर्धा गर्नेछन् । सामूहिक विधामा नेपाल र मित्र राष्ट्र चीनका १०१० टोलीले प्रतिस्पर्धा गर्नेछन् । प्रतियोगितामा कुल छ सय खेलाडी सहभागी हुने संयोजक पालिखेले बताए । दौड, साइक्लिङ र डुङ्गा दौड गरेर ४० किलोमिटर दूरी धावकले पार गरेपछि विजेता चयन गरिनेछ । सामूहिक विधातर्फको विजेताले रु तीन लाख ६० हजार पुरस्कार पाउनेछन् । द्वितीयले रु दुई लाख ८८ हजार, तृतीयले रु दुई लाख १६ हजार र चौथो स्थान प्रप्त गर्नेले रु एक लाख ४४ हजार पुरस्कार पाउने आयोकजले जनाएको छ । यसैगरी व्यक्तिगततर्फ ३८ किलोमिटर दूरीमा प्रतिस्पर्धा हुनेछ । विजेता महिला पुरुषले जनही रु एक लाख ४४ हजार पुरस्कार पाउनेछन् । उपविजेताले रु एक लाख आठ हजार, तृतीयले रु ५४ हजार र चोथौदेखि सातौँसम्मको रु १८ हजार र दसौँसम्मका धावकले रु नौ हजार पुरस्कार पाउनेछन् । लेकसाइडको बाराहीघाटबाट सुरु भएर बिरौटा, फ्रुसेखोला, रामदी, उल्लेरी, भुम्दी, लुकुनस्वाँरा, लिचीबोट हुँदै बाराहीघाटमै आएर समापन हुनेछ । यसैगरी पाँच किलोमिटरको विद्यार्थी दौड प्रतियोगिताका विजेता छात्रछात्राले जनही रु २५ हजार पाउनेछन् । द्वितीयले रु २० हजार, तृतीयले रु १५ हजार, सान्त्वनाले रु १० हजार र पाँचौँले रु पाँच हजार पुरस्कार प्राप्त गर्नेछन् । रासस"
केपी ओली कप टी२० क्रिकेट : बागमतीको विजयी सुरुवात,"पोखरा : केपी ओली कप टी२० क्रिकेट प्रतियोगिताको उद्घाटन खेलमा बागमती प्रदेशले जित निकाल्दै विजयी सुरुवात गरेको छ। पोखरा रंगशाला क्रिकेट मैदानमा भएको प्रतियोगितामा बामगतीले मदन भण्डारी स्पोर्टस एकेडेमी रातोलाई १०९ रनले पराजित गरेको हो। टस हारेर पहिलो ब्याटिङ गरेको बागमतीले ७ विकेटको क्षतिमा १८४ रन बनाउँदै १८५ रनको लक्ष्य दिएको थियो। बागमतीका रित गौतमले ७४ रनको योगदान दिएका थिए। ५३ बलमा ८ चौका र ३ छक्का उनले हानेको थिए । बलिङतर्फ मदन भण्डारीका बिप्रसन केसीले ३ विकेट लिए। मदन भण्डारी स्पोटर्स एकेडेमीको अयोजनामा भएको खेलमा आयोजक मदन भण्डारी रातो १४२ ओभरमा ७५ रनमा समेटिएको थियो। मदन भण्डारी स्पोटर्स एकेडेमीका अमर मिश्र र विजय प्रजापतिले १३१३ रनको योगदान दिए। बलिङमा बागमतीका कप्तान सन्दीप लामिछानेले ४ विकेट लिए। सुवास खशीले ३ विकेट र प्रतिश जिशीले २ विकेट लिएका थिए। प्रतियोगिताको उद्घाटन नेकपा एमालेका अध्यक्ष तथा पूर्वप्रधानमन्त्री केपी शर्माले गरेका थिए। पोखरा रङ्गशालास्थित क्रिकेट मैदानमा आयोजित केपी ओली कप राष्ट्रिय टिट्वान्टी क्रिकेट प्रतियोगिताको उद्घाटन कार्यक्रममा सहभागी पूर्व प्रधानमन्त्री केपि शर्मा ओलीलगायत । तस्बिर : रासस प्रतियोगितामा ७ प्रदेशका ७ टिम, विभागीय टिम नेपाल पुलिस, नेपाल आर्मी, एपीएफ र मदन भण्डारी स्पोर्टस एकेडेमीका २ गरी १२ टीमको सहभागिता रहेको छ। प्रतियोगिताका विजेताले ५ लाख, उपविजेताले २ लाख ५० हजार नगदसहित सिल्ड, मेडल र प्रमाणपत्र प्राप्त गर्ने छन्।"
"झापा लिगमा आयोजक भद्रपुर विजयी, कचनकवल र बाह्रदशीले अंक बाँडे","झापा : भद्रपुरस्थित मेची रंगशालामा जारी प्रथम अन्तरपालिका जिल्लास्तरीय लिग तथा नकआउट फुटबल प्रतियोगिताअन्तर्गत शुक्रबार भएको खेलमा आयोजक भद्रपुर ब्लेजर्स विजयी भएको छ। शुक्रबारै भएको दोस्रो खेलमा कचनकवल गाउँपालिका र बाह्रदशी गाउँपालिकाले अंक बाँडेका छन्। भद्रपुर झापा गोल्डकपको आयोजनामा भइरहेको पहिलो खेलमा भद्रपुर ब्लेजर्सले कनकाई नगरपालिकालाई २१ गोल अन्तरले हरायो। भद्रपुर ब्लेजर्सले जारी प्रतियोगितामा स्पष्ट ३ अंक जोडेको छ। खेलको १९ औँ मिनेटमा भद्रपुरका सनम गुरुङले गोल गरे। त्यस्तै, खेलको ८१ औँ मिनेटमा मौसम सुब्बा लिम्बूले अर्को गोल गरे। कनकाईका सलिन कार्कीले ८३ औँ सान्त्वना गोल फर्काए। खेलको प्लेयर अफ दि म्याच भद्रपुर ब्लेजर्सका सनम गुरुङ भए। यसैबीच, शुक्रबार भएको दोस्रो खेल कचनकवल र बाह्रदशीबीच गोलरहित बराबरीमा टुङ्गियो। खेलको प्लेयर अफ दि म्याच बाह्रदशीका विजय टुडू भए। शनिबारको हुने पहिलो खेल कमल गाउँपालिका र दमक नगरपालिकाबीच हुनेछ, भने दोस्रो खेल झापा गाउँपालिका र गौरादह नगरपालिकाबीच हुनेछ। फुटबलको उर्वर भूमि झापाबाट युवा खेलाडी उत्पादन गर्ने उद्देश्यले आयोजना भएको प्रतियोगितामा झापाका १४ वटा पालिका र आयोजकको भद्रपुर ब्लेजर्स टिम गरी प्रतियोगितामा १५ वटा टिमले प्रतिस्पर्धा गर्दै छन्। प्रतियोगिताको विजेताले नगद ३ लाख, ट्रफी, मेडल र प्रमाणपत्र पाउनेछ भने उपविजेताले नगद २ लाख, ट्रफी, मेडल र प्रमाणपत्र प्राप्त गर्ने गोल्डकपका अध्यक्ष दीपेश ढकालले जानकारी दिए। प्रत्येक खेलको प्लेयर अफ द म्याचले नगद २ हजार रुपैयाँ पाउने छन्। त्यस्तै, उत्कृष्ट गोल किपर, उत्कृष्ट प्रशिक्षक, उच्च गोलकर्ता र उदीयमान खेलाडीले नगद ५ हजार रुपैयाँ, ट्रफी र मेडल प्राप्त गर्ने छन्। प्रतियोगिता सम्पन्न गर्न ८० लाख रुपैयाँ खर्चको अनुमान गरिएको छ।"
एनएसएलमा काठमाडौंको विजयी सुरुवात,"काठमाडौं : नेपाल सुपर लिग एनएसएलको दोस्रो संस्करणमा काठमाडौं रेजर्स एफसीले विजयी सुरुवात गरेको छ। त्रिपुरेश्वरस्थित दशरथ रंगशालामा शुक्रबार भएको उद्घाटन खेलमा काठमाडौंले स्पोर्टिङ इलामलाई १० गोलले पराजित गरेको हो। काठमाडौंका लागि राजिव लोप्चनले खेलको ५१औं मिनेटमा निर्णायक गोल गरेका थिए। पहिलो हाफ बराबरीमा रोकिए पनि राजीवले काठमाडौंका लागि विजयी गोल गरेका थिए। एनएसएलको दोस्रो संस्करणमा ९ टोलीले प्रतिस्पर्धा गर्दैछन्। यसपटक ललितपुर सिटी एफसी वीरगन्ज युनाइटेड, बुटवल लुम्बिनी, धनगढी, चितवन, झापा, पोखरा थन्डर्स र स्पोर्टिङ इलाम एफसीले स्पर्धा गर्दैछन्। लिगको उपाधि विजेतालाई ७० लाखदेखि एक करोड रुपैयाँ पुरस्कार प्रदान गरिने आयोजकले जनाएको छ। यसअघि २०७८ वैशाखमा पहिलो संस्करणको एनएसएल आयोजना भएको थियो। कोरोना महामारीका बेला भएको लिगमा दर्शकबिनै लिग सञ्चालन गरिएको थियो।"
एसियाली विकास बैंकसँग १३ अर्ब ३३ करोड रुपैयाँ बराबरको ऋण सम्झौता,"काठमाडौं : सार्वजनिक वित्त व्यवस्थापन र सेवा प्रवाह सुदृढीकरण कार्यक्रम कार्यान्वयनका लागि नेपाल सरकार र एसियाली विकास बैंक (एडिबी) बीच रु १३ अर्ब ३३ करोड (अमेरिकी डलर १० करोड) बराबर सहुलियतपूर्ण ऋण सम्झौता भएको छ । आज अर्थमन्त्रालयमा आयोजित कार्यक्रमा अर्थसचिव कृष्णहरि पुष्कर र एसियाली विकास बैंकको नेपालका लागि देशीय निर्देशक अर्नौड काओसिसबीच सम्झौतापत्रमा हस्ताक्षर भएको हो । सार्वजनिक वित्त व्यवस्थापन र सुदृढ सेवा प्रवाहको विषय सरकारको मुख्य प्राथमिकतामा छ । सार्वजनिक वित्तको पुनःसंरचनासँगै वित्तीय सङ्घीयता कार्यान्वयनका लागि यो कार्यक्रमबाट मद्दत पुग्नेछ, सम्झौतापत्रमा हस्ताक्षरपछि अर्थसचिव पुष्करले भने, चालु आर्थिक वर्षको बजेटबाट पनि सरकारले सुधारका विभिन्न कार्यक्रमहरुमार्फत सार्वजनिक वित्त व्यवस्थापन र सेवा प्रवाहलाई मजबुत बनाउन खोजेको छ । एडिबीका देशीय निर्देशक काओसिसले नेपालको वित्त प्रणालीलाई दिगो बनाउन र सरकारका आवधिक योजनालाई बढी प्रभावकारी बनाउन यो कार्यक्रमले सघाउने बताए । सन् २०३० सम्ममा नेपाललाई मध्यम आय भएको मुलुक बनाउन तय गरिने मध्यमकालीन र दीर्घकालीन राष्ट्रिय योजनासँग यो कार्यक्रम जोडिएको छ, उनले भने । नेपालले बजेटरी सहायताका लागि यो सहुलियतपूर्ण ऋण लिएको हो । सार्वजनिक वित्त व्यवस्थापन र सेवा प्रवाह सुदृढीकरण कार्यक्रमको पहिलो चरण कार्यान्वयन भइसकेको छ । यो ऋण रकम दोस्रो चरणअन्तर्गतका कार्यक्रम कार्यान्वयनका लागि लिइएको अर्थमन्त्रालयले जनाएको छ । तीनवटै तहका सरकारको सार्वजनिक खर्च व्यवस्थापन तथा विकास बजेट प्रभावकारी कार्यान्वयनका लागि यो कार्यक्रमले मद्दत पुर्याउने ठानिएको छ । त्यस्तै, केन्द्र सरकारको सार्वजनिक ऋण व्यवस्थापनका लागि पनि प्रभावकारी भूमिका निर्वाह गर्ने जनाइएको छ ।  रासस"
साढे १२ अर्बको विद्युत् निर्यात,"काठमाडौं : नेपाल विद्युत् प्राधिकरणले चालू आर्थिक वर्ष २०८००८१ को पहिलो चार महिनामा साढे १२ अर्ब ५० करोड ८ लाख रुपैयाँको विद्युत् भारततर्फ निर्यात गरेको छ। प्राधिकरणले चालू आवको साउन, भदौ, असोज र कात्तिकमा १ अर्ब ३६ करोड १२ लाख युनिट विद्युत् निर्यात गरेको हो। विद्युत् निर्यात गत आव २०७९०८० को सोही अवधिको तुलनामा ४ अर्ब ८६ करोड ४४ लाख रुपैयाँले बढी हो। गत आवको पहिलो चार महिनामा ९८ करोड ३८ लाख युनिट विद्युत् निर्यात गरी ७ अर्ब ६३ करोड ६४ लाख रुपैयाँ आर्जन गरिएको थियो। प्राधिकरणले देशभित्र खपत गरी बचत भएको वर्षायामको विद्युत् यस वर्ष गत जेठ २८ बाट भारतीय बजारमा बिक्री सुरु गरेको थियो। गत जेठदेखि कात्तिकसम्ममा १ अर्ब ६२ करोड १६ लाख युनिट विद्युत् निर्यात गरी १४ अर्ब ५० करोड २१ लाख रुपैयाँ आर्जन गरेको हो। प्राधिकरणले साउनमा २ अर्ब १४ करोड ७६ लाख, भदौमा ३ अर्ब ४७ करोड ८५ लाख, असोजमा ४ अर्ब १७ करोड ७७ लाख र कात्तिकमा २ अर्ब ६९ करोड ७० लाख रुपैयाँको विद्युत् निर्यात गरेको छ। औसत विद्युत् बिक्री दर प्रतियुनिट ९ रुपैयाँ १८ पैसा छ। गत वर्ष सोही अवधिको समग्र औसत बिक्री दर प्रतियुनिट ७ रुपैयाँ ७६ पैसा थियो। प्राधिकरणका कार्यकारी निर्देशक कुलमान घिसिङले ४ महिनाको अवधिमा विद्युत् निर्यातबाट ७ अर्ब ८४ करोड ८० लाख भारतीय रुपैयाँ आर्जन भएकाले यसबाट देशको विदेशी मुद्रा सञ्चितिको साथै नेपाल र भारतबीचको व्यापार घाटा कम गर्न योगदान पुगेको बताए। प्राधिकरणले देशभित्र खपत गरी बचत भएको वर्षायामको विद्युत् भारततर्फ निर्यात गर्दै आएको छ। प्रााधिकरणले आईएक्सको डेअहेड बजारमा प्रतिस्पर्धामार्फत र मध्यकालीन विद्युत् सम्झौताबमोजिम करिब ११० मेगावाट विद्युत् भारतीय कम्पनी एनटीपीसी विद्युत् व्यापार निगमलाई बिक्री गरिरहेको छ। एनभीएनले उक्त विद्युत् हरियाणा राज्यमा बिक्री गर्छ। भारतको केन्द्रीय विद्युत् प्राधिकरणले प्रतिस्पर्धी बजारमा निर्यातका लागि स्वीकृति दिएकै ५२२ मेगावाटमध्येबाट पहिलो चरणमा करिब ४४ मेगावाट विद्युत् रियल टाइम मार्केटमा बिक्रीलाई पनि अनुमति दिएको छ। नेपाल विद्युत् प्राधिकरणले प्रतिस्पर्धी बजारमा ५२२ मेगावाट र एनभीभीएनलाई ११० मेगावाट गरी ६३२ मेगावाट विद्युत् निर्यातका लागि स्वीकृति पाएको छ। यसमध्ये ५६२ मेगावाट विद्युत् ढल्केबरमुजफ्फपुर ४०० केभी अन्तरदेशीय प्रसारण लाइनबाट र ७० मेगावाट महेन्द्रनगरटनकपुर १३२ केभी प्रसारण लाइनबाट निर्यात भइरहेको छ।"
११ महिनापछि पोखरामा अध्यागमन,"पोखरा : पोखरा अन्तर्राष्ट्रिय विमानस्थल सञ्चालनको ११ महिनापछि बिहीबारदेखि अध्यागमन कार्यालय सञ्चालनमा आएको छ। सन् २०२३ को जनवरी १ मा प्रधानमन्त्री पुष्पकमल दाहालले पोखरा अन्तर्राष्ट्रिय विमानस्थलको उद्घाटन गरेका थिए। अन्तर्राष्ट्रिय विमानस्थल सञ्चालनमा आएको एक वर्ष पुग्नलाग्दा पनि अहिलेसम्म नियमित अन्तर्राष्ट्रिय उडान हुन सकेको छैन। अहिलेसम्म ३ वटा चार्टर विमान आउनेबाहेक नियमित उडान भएको छैन। चार्टड विमान आउँदा काठमाडौंबाटै अध्यागमनका कर्मचारी आएर सेवा दिने गर्थे। बिहीबारदेखि उपसचिव लीलाभल्लव न्यौपानेले अध्यागमन कार्यालयको नेतृत्व गर्ने गरी सुरु भएको छ। विमानस्थलमा कुल २९ जना कर्मचारी दरबन्दी रहे पनि पहिलो चरणमा विभिन्न तहका १० जना कर्मचारीले काम सुरु गरेका हुन्। नियमित अन्तर्राष्ट्रिय उडान भएको खण्डमा सेवा दिने गरी बिहीबारदेखि अध्यागमन कार्यालय सञ्चालनमा आएको पोखरा अन्तर्राष्ट्रिय विमानस्थलका टर्मिनल ड्युटी अफिसर शिव भुसालले बताए। यसअघि चार्टड उडान हुँदा काठमाडौंबाटै अध्यागमनका कर्मचारी आउने गरेको बताइएको छ। पोखरा क्षेत्रीय अन्तर्राष्ट्रिय विमानस्थलमा असार ६ मा पहिलोपटक चीनको छेन्दुबाट चाइनानेपाल ड्रागन बोटरेस प्रतियोगितामा भाग लिन चिनियाँ खेलाडी बोकेर सिचुवान एयरलाइन्सको विमान पोखरा अवतरण भएको थियो। भदौ २३ गते रोयल भुटान एयरलाइन्सको डुक जहाज पोखरामा आएर पाहुनालाई लिएर गएको थियो। भुटानको जहाजले पहिलोपटक व्यावसायिक अन्तर्राष्ट्रिय उडान गरेको थियो। मंसिर ९ गतेदेखि पोखरामा हुने माउन्टेन क्रसकन्ट्री दौड प्रतियोगितामा भाग लिने चिनियाँ खेलाडी अफिसियल, चिकित्सक र चालक दलका ७ जनासहति १ सय २ जना बोकेर चीनको बिहीबार साँझ चिनियाँ चार्टड विमान चीनको कुनमिङ सहरबाट पोखरा आइपुगेको छ। चार्टड बिमानबाट पोखरा आएका पाहुनालाई चीनका राजदूत, पोखरा महानगरपालिकाका मेयरलगायतले स्वागत गरेका थिए। पर्यटकको स्वागतमा विमानस्थलमा पञ्चेबाजा बजाएर नाच गान पनि गरिएको थियो।"
खोटाङको बराहपोखरीमा सांस्कृतिक महोत्सव,"उदयपुर : उदयपुरसँग सिमाना जोडिएको खोटाङको बराहपोखरी प्रवद्र्धनका लागि सांस्कृतिक महोत्सव आयोजना गरिएको छ। खोटाङको दक्षिणी क्षेत्रमा पर्ने बराहपोखरीलाई पर्यटकीय हबको रूपमा विकास गर्ने उद्देश्यले महोत्सवको आयोजना गरिएको हो। बराहपोखरी गाउँपालिकाको आयोजना र खोटाङ कलाकार समाजको सहआयोजनमा दुई दिने बृहत् सांस्कृतिक महोत्सव आयोजना गरिएको हो। महोत्सवमा गाउँपालिकाभित्रका विभिन्न जातजातिको आआफ्नो मौलिकता, संस्कृति र पहिचान झल्काउने सांस्कृतिक झाँकी र स्थानीय तथा राष्ट्रियस्तरका कलाकारको सांगीतिक प्रस्तुति रहेको गाउँपालिकाका प्रमुख शालिकराम बञ्जाराले बताए। धार्मिक तथा पर्यटकीयस्थल बराहपोखरीमा हरिबोधनी एकादशीका अवसरमा दुई दिन बृहत् मेला लगाइएको उनले बताए। बराहपोखरीलाई प्रवद्र्धन गर्न सांस्कृतिक महोत्सव आयोजना गरिएको हो, उनले भने, यो महोत्सवले गाउँपालिकाको आर्थिक उन्नतिमा समेत सघाउ पुग्ने अपेक्षा गरेका छौं। महोत्सवमा चर्चित गायक शम्भु राई, हास्यकलाकार सुबोध गौतम, गायक कमल खत्रीलगायतका दुई दर्जनभन्दा बढी कलाकार सहभागी रहने सहआयोजक खोटाङ कलाकार समाजका अध्यक्ष एवं गायक रूपकुमार राईले बताए। महोत्सवमा भर्खरै सम्पन्न खोटाङ प्रतिभा २०८० का विजेताको समेत सांगीतिक प्रस्तुति रहने जनाइएको छ। परापूर्वकालदेखि लाग्दै आएको मेलाका साथै सांस्कृतिक महोत्सवलाई लक्षित गर्दै गाउँपालिकाले पालिकाभरि दुई दिन सार्वजनिक बिदाको घोषणा गरेको छ। संसारकै लोपोन्मुख रातो माछा पाइने धार्मिक तथा पर्यटकीयस्थल बराहपोखरीलाई नेपाल सरकारले एक सय गन्तव्यस्थलको सूचीमा समावेश गरेको अध्यक्ष बञ्जराले बताए। हरिबोधनी एकादशीका अवसरमा धामीझाँक्रीको मेला लाग्ने बराहपोखरीमा बालन र संगिनीसमेत नाच्ने चलन छ। चार दशमलव ४६ हेक्टर क्षेत्रफलमा फैलिएको अर्धचन्द्राकार को पोखरीमा पाइने दुर्लभ रातो माछाले पर्यटकको मन लोभ्याउने गरेको स्थानीय एमाले नेता ईश्वर बञ्जराले बताए। परापूर्वकालमा एउटा घरको अँगेनोबाट माछा निस्किएपछि त्यसलाई पोलेर खाँदा त्यहाँबाट पानी निस्किएर १२ घर मगर बस्ती डुबेर बनेको ताल भएकाले यसलाई बराहपोखरी भनिएको किंवदन्ती छ। चारैतिर पहाडैपहाडको बीच भागमा रहेको समथर जमिनमा बराहपोखरी रहेको छ। विवाह गरेको लामो समयसम्म सन्तान नभएका जोडीले पूजाआजा गरेमा सन्तान प्राप्ति हुने विश्वास छ। धार्मिक आस्थाका धरोहर मानिने बराहतालमा पछिल्लो समय आन्तरिक तथा बाह्य पर्यटकको संख्या वृद्धि हुँदै गएको गाउँपालिका उपप्रमुख भूवलराज राईले बताए। बराहपोखरी आउने पर्यटकलाई लक्षित गरेर पालिकाले तीन वटा डुंगासमेत सञ्चालनमा ल्याएको छ।"
सिस्नुको पाउडर बजारमा,"गोरखा : गोरखाको व्यापारिक केन्द्र भच्चेक बजारमा सिस्नु पाउडर उत्पादन हुन सुरु गरिएको छ। हरियाली बहुउद्देश्यीय सहकारी संस्थाले अजिरकोट ३ भच्चेक बजारमा अजिरकोट सिस्नु पाउडर उद्योग सञ्चालन गरेको हो। उद्योग गत असोजमा उद्घाटन गरिएको सहकारी संस्थाका अध्यक्ष तयराज गुरुङले जानकारी दिए। तीन दिनको अवधिमा २ सय ५० पाकेट सिस्नु पाउडर उत्पादन गरिएको उनले बताए। पाँचतारे होटलमा पनि सिस्नु पाउडरको प्रयोग गरिने र विदेशसमेत निर्यात हुने गरेकाले सिस्नु पाउडर उत्पादन गर्न सुरु गरेको गुरुङले बताए। पाँचतारे होटलमा पनि दालका रूपमा सिस्नु पाउडर प्रयोग हुने गरेको छ। विदेश पनि निर्यात हुने गरेको छ, त्यसैले यसलाई व्यावसायिक रूपमा उत्पादन गर्ने उद्देश्यले सिस्नु पाउडर उद्योग सञ्चालन गरेका हौं, सहकारीका अध्यक्ष गुरुङले भने, अहिले चितवन, कावासोतीमा बिक्री गरेका छौं। अब काठमाडौं, पोखरासम्म पनि पुयाउने लक्ष्य छ। बजारको कुनै समस्या छैन, तर मागबमोजिम उत्पादन गर्न सकिन्छ कि सकिँदैन भन्ने छ। ठूलो परिमाणमा उत्पादन गर्न स्थानीय किसानलाई बारीमा सिस्नु रोप्न आग्रह गरिएको उनले बताए। अहिलेसम्म खोला, खोल्सा र जंगलबाट सिस्नुको मुन्टा र फूल ल्याएर कच्चा पदार्थका रूपमा प्रयोग गरेका छांै, अब व्यावसायिक रूपमा उत्पादन गर्न सिस्नुको फूल बारीमा रोप्न किसानलाई भनेका छौं, गुरुङले भने। अत्यधिक जाडो हुने पुस, माघ महिनाबाहेक अरू सबै महिना सिस्नु फस्टाउने सिजन हो। त्यसैले वर्षभरि सिस्नु पाउडर उत्पादन गरी व्यापार गर्न सकिने सहकारीले लक्ष्य लिएको छ। सिस्नुले धेरै रोगको निवारण गर्ने उनको भनाइ छ। उनका अनुसार पेटको रोग, सुगर, प्रेसरको समस्या समाधान गर्न सिस्नु पाउडर लाभदायी हुनेछ। त्यस्तै भिटामिन ए, क्याल्सियम पनि यसबाट प्रशस्त पाइने हुँदा सिस्नु पाउडर बहुउपयोगी हुने उनको भनाइ छ। यसअघि गोरखाको बारपाकमा पनि सिस्नु पाउडर उत्पादन भएको थियो, तर सञ्चालकले उचित व्यवस्थापन गर्न नसक्दा उद्योग बन्द भएको थियो।"
चार महिनामा साढे चार खर्ब नाघ्यो व्यापार घाटा,"काठमाडौं : चालु आर्थिक वर्ष २०८०८१ को पहिलो चौमासिक अवधिसम्ममा मुलुकको व्यापार घाटा साढे चार खर्ब नाघेको छ। भन्सार विभागले सार्वजनिक गरेको वैदेशिक व्यापारसम्बन्धी कात्तिक मसान्तसम्मको तथ्यांकअनुसार यो अवधिमा नेपालले कूल चार खर्ब ६१ अर्ब ९३ करोड ८० लाख ९३ हजार रुपैयाँ बराबरको व्यापारघाटा व्यहोरेको हो। भन्सार विभागका अनुसार गत आर्थिक मसान्तसम्ममा कूल पाँच खर्ब ६३ अर्ब छ करोड ८८ लाख ५४ हजार रुपैयाँ बराबरको वैदेशिक व्यापार गर्दा पाँच खर्ब १२ अर्ब ५० करोड ३४ लाख बराबरको आयात गरेको छ भने ५० अर्ब ५६ करोड ५३ लाख रुपैयाा बराबरको मात्रै निर्यात गरेको छ। गत आवको पहिलो चौमासिक अवधिको तुलनामा चालु आवको सोही अवधिमा आयात तीन दशमलव ७९, निर्यात सात दशमलव ६८, व्यापार घाटा तीन दशमलव ३४ र समग्र वैदेशिक व्यापार चार दशमलव १५ प्रतिशतले घटेको छ। नेपालको सबैभन्दा ठूलो वैदेशिक व्यापार साझेदार भारत हो। चालु आवको पहिलो चौमासिक अवधिमा नेपालले भारतसँग कूल तीन खर्ब ४७ अर्ब तीन करोड बराबरको व्यापार गर्दा दुई खर्ब ८१ अर्ब दुई करोड बराबरको व्यापार घाटा व्यहोरेको छ।"
दोधारा चाँदनी बन्दरगाह डीपीआर तयार,"महेन्द्रनगर : कञ्चनपुरको दोधारा चाँदनीमा प्रस्तावित सुक्खा बन्दरगाह निर्माण गर्न विस्तृत परियोजना प्रतिवेदन (डीपीआर) तयार भएको छ। भारत सरकारले सुक्खा बन्दरगाह निर्माणका लागि डीपीआर तयार गरेर पठाएको हो। नेपाल इन्टर मोडल यातायात विकास समितिका इन्जिनियर अनिश केसीका अनुसार बन्दरगाह निर्माणका लागि ५ अर्ब ७५ करोड रुपैयाँ लागत अनुमान गरिएको छ। बन्दरगाह भारतको पूर्ण लगानीमा बन्ने उनले बताए। केसीले भने, सन् २०२४ देखि सुरु भई २०२६ सम्ममा निर्माण सक्ने डीपीआरमा उल्लेख छ। बन्दरगाह निर्माणका लागि दोधाराचाँदनी नगरपालिका १, २ र ३ स्थित मायापुरी र गौरीशंकर सामुदायिक वनको करिब २ सय ८० बिघा जमिन प्रयोग हुनेछ। बन्दरगाह निर्माण हुने स्थलमा रुख कटानका लागि वातावरणीय प्रभाव मूल्यांकन (ईआईए) स्वीकृति भइसकेको छ। १०१५ दिनभित्रै फाइनल रिपोर्ट मन्त्रालयमा पेस हुन्छ, उनले भने, मन्त्रिपरिषद्ले रुख कटान गर्ने निर्णय गरेपछि निर्माण कार्य अघि बढ्नेछ। बन्दरगाह क्षेत्रमा १ हजार ९ सय ८९ रुख कटान गर्नुपर्ने छ। बन्दरगाहमा सडक, रेल्वे प्लेटफर्म, गोदाम, पार्किङ क्षेत्र, भन्सार, तौल पुल, कन्टेनर यार्ड, यात्रु टर्मिनल, पशुपन्छीखाद्य जाँच केन्द्र प्रयोगशाला, बैंक, प्रहरी केन्द तथा प्रशासनिक भवन निर्माण हुनेछन्। जसमा गोदामको क्षेत्रफल आयाततर्फ सात हजार वर्गमिटर, निर्यातका लागि २ हजार ५ सय वर्गमिटर, रेल्वे वेयर हाउस १७ हजार पाँच सय वर्गमिटर र १० हजार वर्गमिटर क्षेत्रफलको कन्टेनर स्ट्याकिङ यार्ड निर्माण हुनेछ। भारतले एसियन राजमार्गसँग जोड्न पहुँच मार्ग निर्माणको काम सुरु गरिसकेको छ। २०६४ सालमा पहिलो पटक सरकारले दोधारा चाँदनीमा सुक्खा बन्दरगाह निर्माणको प्रस्ताव गरेको थियो। त्यसपछि पटकपटक अध्ययनका लागि टोली आए पनि काम अगाडि बढ्न सकेको थिएन। प्रस्तावित सुक्खा बन्दरगाह र महाकाली नदीमा निर्मित चार लेनको पक्की पुलसँगै महाकाली करिडोर निर्माण सम्पन्न सुदूरपश्चिममात्रै नभई मुलुकको आर्थिक विकास हुने अपेक्षा गरिएको छ। सुक्खा बन्दरगाह प्रस्तावित दोधाराचाँदनीमा पर्ने शुक्लाफाँटा राष्ट्रिय निकुञ्जको मध्यवर्ती वन क्षेत्र। महादेव अवस्थी"
युवालाई व्यवसायी बनाउँदै चिज उत्पादन केन्द्र,"दोलखा : दोलखाको कालिञ्चोक गाउँपालिका६ युवाले स्वदेशमै व्यवसाय गरेर रोजगारी सिर्जना गर्न चिज उत्पादन केन्द्र सञ्चालन गरेका छन्। मुलुकमा परिवारसँगै रहेर कृषि पेसाबाट आम्दानी गर्न सकिने भन्दै अन्य दुईजना साथीसँग मिलेर चिज उत्पादन केन्द्र सञ्चालन गरेको नीरबहादुर थामीले बताए। कालिञ्चोक६ मा भएको सातवटा चौरीको गोठका कृषकले ल्याएका दूधलाई प्रशोधन गरेर चिज उत्पादन भइरहेको उनले बताए। गत असारबाट चिज उत्पादन सुरु गरिएको हो। उत्पादन भएको दिनबाट ४५ दिनपछिबाट मात्र चिज खानयोग्य हुने र एक वर्षसम्म खान मिल्ने थामीले बताए। कालिञ्चोक गाउँपालिकाले चिज उत्पादन केन्द्र सञ्चालनको लागि घर बनाई दिएको र उत्पादन गर्न आवश्यक सामग्री खरिद गरिदिएको छ। कालिञ्चोक गाउँपालिका५ रहेको शिवशक्ति सहकारीले सहुलियत ऋण उपलब्ध गराई दिएको थामीले सुनाए। सहकारीले सामूहिक लगानीमा व्यावसायिक याक चिज उत्पादन केन्द्र सञ्चालनका लागि ऋण उपलब्ध गराई युवालाई व्यवसाय गर्न सहज बनाइदिएको छ। स्वदेशमा रोजगारीको अभावले धेरै युवाहरू बिदेसिन बाध्य भइरहेका बेला दोलखाको कालिञ्चोक ६ का युवाहरू कृषि पेसामा आकर्षित भएका हुन्। गाउँका युवालाई व्यवसायी बनाउने उद्देश्यले गाउँमै चिज उत्पादन केन्द्र सञ्चालनका लागि १० लाख रुपैयाँ ऋण लगानी गरिएको संस्थाले जनाएको छ। गाउँपालिका र सहकारीले हौसला प्रदान गरेकाले व्यवसाय सञ्चालन गर्न आफूहरूलाई सहज भएको थामीको भनाइ छ। सहकारीले अन्य व्यावसायिक क्षेत्रमा पनि लगानी गरेको छ। सहकारीले सदस्यहरूले स्वदेशमै केही व्यवसाय गरे आर्थिक उपार्जन गरून् भनेर बाख्रापालन र खुद्रा व्यापारका क्षेत्रमा पनि लगानी गरेको जनाएको छ । युवा स्वरोजगार कोषबाट रकम लिएर सदस्यको हितका लागि न्यूनतम ब्याजदरमा लगानी गरेको सहकारीका व्यवस्थापक होम थामीले बताए। चिज उत्पादन सुरु भएको छ तर यसका लागि बजार व्यवस्थापन हुन सकेको छैन। आफूहरू पनि उत्पादन मै काममा व्यस्त हुनुपर्दा प्रचारप्रसार पनि गर्न सकिको छैन, उनले भने, थोरै थोरै उत्पादन केन्द्रमा नै आएर लैजान्छन्। उत्पादित चिजको राम्रो व्यापार भैदिए आफू जस्ता धेरै किसानहरू निरास हुनुपर्ने थिएन। परिवार त्यागेर विदेश जानुभन्दा नयाँ व्यवसायमा लगानी गर्दा आफूहरूलाई खुसी लागेको अर्का व्यवसायी पदमबहादुर थामीले बताए। दुःख सुख गरी तीन जनाले २७ लाख रुपैयाँ लगानी गरिएको छ, उनले भने। पर्यटकीय क्षेत्र कालिञ्चोक६ को घ्याङमा उत्पादन भएको चिज अन्य विभिन्न ठाउँमा पुर्याउन लागिपरेको थामीले बताए।"

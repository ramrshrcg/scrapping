शीर्षक,विवरण
घरबहाल क्षेत्रको व्यवस्थापन,"सहरमा बसोबास गर्नेको संख्या वृद्धिसँगै बहाल क्षेत्रमा जटिलता थपिँदो छ। यो क्षेत्रका अनेक समस्या छन्। जसको समाधानका लागि क्षेत्रगत आधार, सुविधा र पहँुच, बसोबास, व्यावसायिक, औद्योगिक, रोजगारदाता क्षेत्र, सहरी, मध्यम सहरी, ग्रामीण सहरी तथा ग्रामीण क्षेत्र वर्गीकरण गर्न आवश्यक छ। त्यसपछि स्क्वायर फुटका आधारमा वैज्ञानिक बहालदर तय गरिनुपर्छ। निश्चित अवधिमा बहालदर वृद्धि तथा समायोजन, सुरक्षित र लगानीमैत्री बहाल क्षेत्र, उचित क्षतिपूर्ति माग्न सक्ने आधार नै वैज्ञानिक बहालदरका मापदण्ड हुन्। घरधनीले मापदण्डबिनै बहालदर तोक्ने, आफूलाई मन लागेका बेला घरबाट निकाल्ने समस्या देखिन्छ। मुलुकी देवानी संहिता २०७४ को दफा ३९२ (१)मा घरबहाल कर बुझाउने दायित्व घरधनीको हुन्छ भनिएको छ। तापनि कानुनविपरीत घरधनी तथा स्थानीय निकायले समेत व्यवसायी वा बसोबासवालालाई बहालकर तिर्न बाध्य पार्नु उचित होइन। सुविधा थप नगरी वर्षैपिच्छे बहाल बढाउनु, सम्झौता गर्न आनाकानी गर्नु पनि राम्रो होइन। करछली गर्न दुईथरी बहाल सम्झौता गराउने प्रवृत्ति पनि ठीक होइन। कानुनी जोखिम निम्त्याउने गरी न्यून बहालदर उल्लेख गर्ने, बिनाब्याज लामो अवधिसम्म धरौटी रकम घरधनीले चलाउने कार्य उचित होइन। स्थानीय सरकारले आफ्नो क्षेत्रभित्रको प्रचलित बहालदरभाउ थाहा हँुदाहुँदै पनि अनदेखा गर्दा करछलीमा मद्दत पुगेको छ। बहालसम्झौता दर्ता, प्रमाणीकरण तथा घरधनीबाट बहालसम्झौता नवीकरण गर्ने कानुनी संरचना निर्माणमा बेवास्ता गर्ने समस्या पनि देखिएको छ। जनप्रतिनिधिले भोट गुम्ने नाउँमा एकतर्फी घरधनीको पक्षमा बढी चासो देखाउने तर बहालबालाको समस्याप्रति गम्भीर नहुने परिपाटी पनि छ। बहाल क्षेत्रलाई व्यवसायमा वर्गीकरण नगर्ने, रेकर्ड राख्नेतर्फ ध्यान नदिई केवल कर वृद्धिमा मात्र चासो राख्ने, प्रभावकारी अनुगमन, नियमन नहुनेजस्ता धेरै समस्या छन्। हामीकहाँ बहालमैत्री एकीकृत कानुनको अभाव छ। बहालकर, सम्पत्तिकरलगायत सबै करलाई एकीकृत करमा समाहित गरी कार्यान्वयन हुन नसक्दा यसको प्रभावकारिता न्यून छ। नागरिक सहभागितामा आधारित सबै प्रकारको कर व्यवस्थामा ६० वर्षपछि फिर्ता पाउने गरी सामाजिक सुरक्षासहितको कर प्रणालीको सुनिश्चितता गर्न जरुरी छ। दुई प्रतिशत करको व्यवस्था गरी सबै नागरिकलाई करको दायरामा ल्याउनुपर्छ। वास्तविकतामा आधारित घरबहाल सम्झौतालाई पूर्णरूपमा कार्यान्वयन गर्दा नागरिक सहभागिता र करको दायरा बढ्न जान्छ। जसबाट नागरिक कर प्रणालीमा समावेश हुन उत्साहित हुनेछन्। अहिलेभन्दा २० गुणा बढी कर संकलन भई राज्यकोष बलियो हुन जान्छ। बहालमा बस्नेहरूको वास्तविक पहिचान कायम राख्दा कानुनी दायरामा ल्याउन सहजता हुन जान्छ। स्थानीय सरकारले नागरिकमैत्री नीति तर्जुमा गरी कार्यान्वयन नगरेसम्म समस्या समाधान गर्न सहज हुँदैन। सरोकारवालाबीच संस्थागत सहकार्य, सहयोग र साझेदारी आवश्यक छ। नागरिक सहभागितामै वैज्ञानिक बहालदर कायम गरिनुपर्छ। जबरजस्त बहाल क्षेत्रबाट हटाउने कार्य अन्त्य हुनुपर्छ। आधिकारिक बहालसझौता कार्यान्वयन गरिनुपर्छ। घरधनीलाई सूचना नदिई छाड्ने, भाग्ने, बहाल नतिर्नेउपर कारबाही चलाइनुपर्छ। मनोमानी ढंगको वार्षिक बहालदर वृद्धिको अन्त्य हुनुपर्छ। क्षेत्र, वर्ग, लिंग, जातीय आधारमा बदनियतपूर्वक बसोबासस्थलबाट निकाला गर्ने कार्य बन्द हुनुपर्छ। ठेक्का, सलामी बिचौलिया प्रथाको अन्त्य गरिनुपर्छ। बहाल समस्या सम्बोधन गर्न कानुनी डेस्क तथा मेलमिलाप केन्द्र स्थानीय बहाल इजलास सञ्चालन गरिनुपर्छ। बहाल संरक्षण रकमको ब्याज पाउने गरी अग्रिम १ देखि ३ महिनासम्म बहाल संरक्षण रकम लिने व्यवस्था गरी र बिगो भराउने व्यवस्था र ती कार्यहरूको निगरानी गर्ने बलियो संयन्त्र हुनुपर्छ। यसका लागि सरोकारवाला संघसंस्था समेतलाई समावेश गरी केन्द्रदेखि स्थानीय तह हुँदै हरेक वडा तहदेखि टोलटोलमा कानुनी संरचना बनाउनुपर्छ। केन्द्रमा घरबहाल आयोग, प्रदेशमा बहाल विभाग, बहाल इजलास, स्थानीय तहमा बहाल प्राधिकरण (बहाल सूचना केन्द्रसहितको बहालमा दिन लिन सक्ने अधिकार सम्पन्न संरचना) र हरेक पालिकामा बैज्ञानिक बहालदर निर्धारण तथा अनुगमन, नियमन समिति चाहिन्छ। हरेक बडामा बहालक्षेत्र समन्वय समिति र टोलटोलमा बहाल क्षेत्र निगरानी समूह गठनको कानुनी व्यवस्था चाहिन्छ। जसकारण कर संकलन र स्थानीय सहभागिता अझ बढी प्रभावकारी हुन जान्छ। बहालमा लिनुदिनु मात्र ठूलो कुरो होइन। साना व्यवसायीलाई करको दायरामा ल्याउने राज्यले करोडौं बहाल रकम उठाई आम्दानी गर्नेलाई कर नलिई छुट दिइरहेको छ। बहाल व्यवसाय दर्ता गरी अनिवार्य करको दायरामा ल्याउनुपर्छ। बहाल आम्दानी गर्नेलाई वैधानिक कारोबारको मान्यता दिई आम्दानीको स्रोत प्रमाणित गरिनुपर्छ। होइन भने राज्यले कानुनको दृष्टिमा सबै नागरिक बराबर हुन भन्ने संवैधानिक व्यवस्थाको खिल्ली उडाएको ठहर्छ। आर्थिक मन्दीको प्रभावले बहालक्षेत्र सबैभन्दा असुरक्षित देखिँदै छ। जसकारण सहरका ३५ प्रतिशत सटर, कोठा खाली भइसकेका छन। तसर्थ ५० प्रतिशतसम्म बहालदर घटाएर भए पनि यो क्षेत्रलाई मर्यादित र सुरक्षित बनाउनुपर्छ। अन्त्यमा स्थानीय तहले बहाल क्षेत्रलाई व्यावसायिक क्षेत्र घोषणा गरी व्यवसायीलाई कानुनी दायरामा ल्याउन सके आर्थिक स्रोत मजबुद हुनेछ। उल्लेखित उद्देश्य पूरा गर्ने, गराउने कानुनी दायित्व र जिम्मेवारी तीनै तहका सरकारको हो। घरबहाल क्षेत्रको मामिलामा कानुन कार्यान्वयन, बहाल व्यवस्थापन तथा जोखिम न्यूनीकरण गर्न प्रभावकारी र महत्वपूर्ण भूमिका स्थानीय सरकारको रहनेछ। अधिवक्ता खनाल घरबहाल सरोकार महासंघ नेपालका अध्यक्ष हुन्।"
रैथाने बिउको विस्थापन,"उत्पादन वृद्धिका लागि बिउ प्रतिस्थापन गर्नु ठिकै होला। तर, विदेशी नपुंशक बिउले जलवायुमैत्री रैथाने बिउ विस्थापित गर्नुलाई सकारात्मक मान्न सकिँदैन। नेपाल विश्व भोकमरी सूचकांकमा सन् २०२२ मा ८१औं स्थानमा थियो। यस वर्ष ६९औं स्थानमा उक्लिनु खुसीको कुरा हो। सरकारी तथ्यांकले गम्भीर प्रकृतिको भोकमरी १३६ र पाँच वर्षमुनिका बालबालिकामा २५ प्रतिशत कुपोषणको समस्या देखाउँछ। झन्डै आधा शताब्दीदेखि उत्पादन वृद्धि लक्षित नीति, रणनीति, कार्यक्रम लागू गर्दै आएको कृषिप्रधान मुलुकमा कसरी यस्तो भोकमरी हुन सक्छ ? सम्बन्धितहरूले यसको ओठे जवाफ मात्रै दिएर पुग्दैन। स्याङ्जा भिरकोटकी किसान शीतली केसीको भनाइमा हाम्रा बिउ राम्रा थिए। गुरुजा, बोकिसरा, जर्नेली धान आफ्नै हातले रोपेकी उनको कथन छ। भन्छिन्, अहिले त ठूलाठूला फल्ने स्थानीय काँक्रा, फर्सीहरू पनि हेर्दाहेर्दै हराए। सबै पुराना बिउहरू हराएको बजारमा सहजै बिउ किन्न पाइने भएपछि हो। भोलि कुनै बेला बजारमा पाइएन भने के रोप्नुहुन्छ भन्ने जिज्ञासामा उनी भन्छिन्, खोइ तिनैले जानून्। नेपालसँग भएका २६ सय धानका जातमध्ये लगभग एक सय जात मात्र चल्तीमा छन्। कृषि विकासका नाममा देशले करिब ५० प्रतिशत कृषि जैविक विविधता गुमाइसकेको छ। नेपालमा पाइने २४,३०० प्रजातिको ६,६१८ (२८ प्रतिशत) कृषि अनुवांशिक स्रोत हुन्। हालसम्म २५ प्रतिशत कृषि जैविक विविधता मात्र संरक्षण भएको छ। नेपालका २४,७८३ रैथाने जात अन्य देशमा संरक्षित छन्। आयातित बीउबाट नियमित अतिक्रमण भइरहँदा बाँकी रहेका रैथाने बिउ पनि छिट्टै लोप हुनेमा दुईमत छैन । सरकारी आँकडाअनुसार काँक्रोका २९ जात सूचीकृत भएकोमा दुई बाहेक २७ वटा विदेशी हाइब्रिड पञ्जीकृत भएका छन्। फर्सीका १३ वटा सूचीकृत जातमध्ये १२ वटा विदेशी नपुंसक जात छन्। धानका १३६ जात सूचीकृत भएकामा दुई हाइब्रिडसमेत नेपाली बिउ ६३ वटा सूचीकृत हुँदा विदेशी अधिकांश नपुंसक ७३ जात पञ्जीकृत भएका छन्। १०२ सूचीकृत मकैमध्ये ६३ वटा विदेशी जात पञ्जीकृत छन्। बिउबिजन गुणस्तर नियन्त्रण केन्द्रका अनुसार ८४ बालीका ७२८ जात दर्ता भएका छन्। जसमा ३३० विदेशी हाइब्रिड पञ्जीकृत भएका छन्। ३५४ अनुसन्धान निकायवाट उन्मोचन भएका बिउ छन्। जसमा जम्मा २४ वटा मात्रै रैथाने जातहरू दर्ता भएका छन्। आव २०७७०७८ मात्रै विदेशी हाइब्रिड धानको बिउ ४,१६८९५ मेट्रिकटन र मकैको बिउ २,१८५७ मेट्रिकटन आयात भएको तथ्यांक छ। आव २०७९०८० मा मात्रै धान १ अर्ब १४ करोड मूल्यको २,८०८ मेट्रिकटन, मकै ८६ करोड ९४ लाख मूल्यको २,५६५ मेट्रिकटन, तरकारी ५८ करोड ९७ लाख मूल्यको ३११ मेट्रिकटन र वर्षिमलगायत घाँसहरू ४ करोड २७ लाख मूल्यको २६० मेट्रिकटन बिउ आयात भएको तथ्यांक छ। यसमध्ये तरकारीमा २८, धानमा ९८ र मकैमा १०० प्रतिशत पुनर्उत्पादन नहुने बिउ छन्। बिउबिजनको दीर्घकालीन सोच २०१३२०२५ अनुसार नेपालमा बिउको प्रतिस्थापन दर १५५ प्रतिशतबाट बढाएर ३५ प्रतिशत पुयाउने लक्ष्य छ। आव ०७८७९ मा बिउ प्रतिस्थापन दर २३१४ प्रतिशत छ। उत्पादन वृद्धिका लागि बिउको प्रतिस्थापन गर्नु ठीकै होला तर त्यसका नाममा विदेशी नपुंसक बिउले जलवायुमैत्री रैथाने बिउलाई विस्थापित गर्नुलाई सकारात्मक मान्न सकिँदैन। चालू बजेटले धेरै उब्जनी हुने बिउ खरिद गर्नेलाई स्थानीय तहमार्फत ५० प्रतिशत अनुदान उपलब्ध गराउन ४० करोड विनियोजन गरेको छ। स्रोत सुनिश्चित गरेर रैथाने उन्मूलन गर्न विकासे बिउको प्रवद्र्धन गर्ने तर सोही बजेटको अर्को बुँदामा रैथानेमा गर्व गर्न गरिएको फोस्रो आग्रहले सरकारको दोहोरो चरित्र देखिन्छ। नेपालमा अनुसन्धान भएका बिउहरू किसानसम्म पुग्ने प्रसारको संरचना भत्काउने र स्थापना भएका ज्ञान केन्द्र र स्थानीय कृषि शाखाहरू आयातित बिउ बजारबाट किनेर वितरण गर्ने कृषि विकासको मोडलले न रैथाने बालीको संरक्षण हुन्छ न कृषिको भविष्य उज्ज्वल हुन्छ। सरकार स्वयम् आन्तरिक अनुसन्धानमा ध्यान नदिने, जलवायुमैत्री रैथाने बिउलाई विस्थापन गर्ने र विदेशी नपुंसक बिउलाई भिœयाउन प्रतिस्थापनको लक्ष्य तोकेरै लागि परेकोले बिउजस्तो संवेदनशील विषय धरापमा परेको छ। लिवर्डले गरेको एक अध्ययनअनुसार दोलखामा जातीय सुधारमार्फत सुधारिएको आधुनिक जातभन्दा रैथाने सिमी ३० देखि ४० प्रतिशतसम्म बाढी उत्पादन भएको पाइएको छ। किसान समुदायमार्फत विभिन्न जिल्लामा २३ वटा सामुदायिक बिउ बैंक सञ्चालन गर्दै आएको उक्त संस्थाले खाद्यान्न तरकारीलगायतका रैथाने बालीहरूमा जातीय सुधारको काम गर्दै आएको छ। संस्थाका वरिष्ठ कार्यक्रम अधिकृत निरञ्जन पुडासैनी भन्छन्, परम्परागत तरिकाबाट बिउको छनोट गरी जातको विकासक्रमलाई उन्नत बनाउँदै गर्दा २० देखि ४० प्रतिशतसम्म उत्पादन वृद्धि भएका प्रशस्त उदाहरणहरू छन्। दौना बेबोरी सहकारी कैलालीका अध्यक्ष रामप्रसाद डगौरा भन्छन्, भारतीय मुकाबला हाइब्रिड धान अघिल्लो वर्ष ठीकै थियो। तर, यस वर्ष ढिलो निस्किएकाले उत्पादन धेरै घटेको छ। नेपाली हर्दिनाथ वर्णशंकर १ मा पनि बोटमै घुन लाग्ने गरेको छ। हाइब्रिड बिउका फाइदा बेफाइदाहरू आआफ्नै ठाउँमा होलान् तर धेरै फल्ने नाममा किसानले ऋण गरेको लगानी र उसको वर्षदिन खाने अन्नमा भुस फलेको दिन देशका लाखौं किसानहरू भोकै हुनेछन्। पारिवारिक खेतीपाती गर्ने किसान परिवारमा सदियौंदेखि चलिआएको अलिखित क्यालेन्डरमा खाद्यान्न तरकारी दलहन तेलहन मसलाजन्य कन्दमूललगायतका थुप्रै बाली समावेश हुने गरेका छन्। जसका लागि किसान आफैंले आवश्यक पर्ने बिउहरूको जोहो गरेका हुन्छन्। उत्पादन वृद्धिका नाममा एकल बालीलाई प्रवद्र्धन गर्ने उद्देश्यले हिजो सुरु भएको एक गाउँ एक उत्पादन, एक जिल्ला एक उत्पादन हुँदै अहिले ब्लक पकेट जोन, सुपरजोनजस्ता कार्यक्रमहरूको विकास तथा विस्तारमा सरकारले ठूलो धनराशि खर्च गरिरहेको छ। नेपालले हजारौं वर्षदेखि अवलम्बन गर्दै आएको जैविक विविधतामा आधारित दिगो कृषि प्रणालीलाई चाहेर, नचाहेर भत्काइरहेको छ। बिउबिजन बिक्री गर्ने कालीमाटीको एग्रोभेटमा भेटिएका सरकारी कर्मचारी किसानलाई वितरण गर्न सिक्किम लोकल केराउको बिउ खोजिरहेका थिए। तर पसलेले त्योभन्दा राम्रो भएको भन्दै जबर्जस्ती न्युलाइन जातको आयातित हाइब्रिड बिउ भिडाए। बिउजस्तो संवेदनशील उत्पादनको साधन पूर्ण रूपमा बजारलाई सुम्पिएपछि व्यापारीले आफ्नो हित हेर्ला कि किसान र राज्यको हित हेर्ला ? जो कोहीले सहजै अनुमान गर्न सकिन्छ। राष्ट्रिय अनुसन्धान र प्रसारमा जोड दिनुका साथै वैदेशिक बिउ कम्पनीका आधिकारिक बिचौलियालगायतका बिउमा काम गर्ने निजी कम्पनीहरूलाई अनुगमन र नियमनमा कडाइ गर्नु जरुरी छ। यदि समय छँदै त्यसो नगर्ने हो भने आयातित बिउहरूबाट रैथाने बिउहरू माथि नियमित अतिक्रमण गराइरहँदा बाँकी रहेका रैथाने बिउहरू पनि छिट्टै लोप हुनेमा दुई मत छैन। नेपालले गत वर्षदेखि हरेक माघेसंक्रान्तिलाई राष्ट्रिय कृषि जैविक विविधता दिवसको रूपमा मनाउन थालेको छ। हरेक स्थानीय सरकारले पनि उक्त दिनमा रैथाने बिउ साटासाट गर्ने खरिदबिक्री गर्ने बिउबारेमा छलफल अन्तक्र्रिया गर्ने लगायतका गतिविधिहरू समावेश गर्नेगरी दिवसको आयोजना गर्नुपर्छ। साथै उक्त दिवसमा रैथाने परिकारहरू पकाउने, खाने, खुवाउने तिनीहरूको फाइदा, बेफाइदाबारे एकआपसमा जानकरी आदान प्रदान गर्नुपर्छ। विज्ञ विशेषज्ञहरू मार्फत रैथाने बालीको महŒव तिनीहरूमा पाइने पौष्टिकतालगायत मूल्य र खाद्य शृंखलाको बारेमा छलफल गर्ने, गराउने कार्यक्रमहरू समावेश गर्नुपर्छ। अहिलेको राज्य संरचनामा रहेका कृषि शाखा तथा कृषि ज्ञान केन्द्रहरूले बजारको बिउ किनेर अनुदानमा बाँड्ने कार्यलाई परिवर्तन गर्नुपर्छ। अनुसन्धान केन्द्रले उन्मोचन गरेका उन्नत जातहरूको प्रसारमा जोड दिनु पर्दछ। स्थानीय सरकारले किसान समुदायसँगको सहकार्यमा रैथाने जातहरूको अनुसन्धान संरक्षण, संवद्र्धन र उपभोगको लागि सही निति र योजनातर्फ ध्यान दिनुपर्ने देखिन्छ। बिउ आयातलाई निरुत्साहित गर्ने र उन्नत जातको बिकास गर्न अनुसन्धानका निकायहरूलाई पर्याप्त स्रोतसाधन र जनशक्तिको व्यवस्था गर्न राज्यले कुनै कन्जुस्याइँ गर्नु हुँदैन। यसका अलावा कृषि शाखा र ज्ञान केन्द्रले आफ्नो वार्षिक बजेटमा किसान तहमा कृषक पाठशालाहरूमार्फत बिउको जातीय छनोटका कार्यक्रमहरू समावेश गर्नुपर्छ।"
काठमाडौं र झापाले अंक बाँडे,काठमाडौं : काठमाडौं रेजर्स र झापा एफसीले नेपाल सुपर लिग (एनएसएल) अन्तर्गत सोमबार भएको खेलमा बराबरी खेल्दै अंक बाँडेका छन्। त्रिपुरेश्वरस्थित दशरथ रंगशालामा सोमबार भएको खेलमा साविक विजेता काठमाडौं र झापाले गोलरहित बराबरी खेल्दै अंक बाँडेका हुन्। नवप्रवेशी झापासँग रोकिँदा काठमाडौंले शीर्ष स्थानको धनगढीसँग अंक बराबरी गर्ने अवसर गुमायो। काठमाडौंले तीन खेलमा पाँच अंक जोडेको छ। तीन खेलमा एक जित र दुई बराबरीको नतिजा निकालेको काठमाडौं तालिकाको चौथो स्थानमा छ। प्रतियोगिताको उद्घाटन खेलमा स्पोर्टिङ इलाम एफसीलाई १० गोलले पराजित गरेको काठमाडौं दोस्रो खेलमा एफसी चितवनसँग ११ गोलको बराबरीमा रोकिएको थियो। शीर्ष स्थानको धनगढीको सात तथा दोस्रो र तेस्रो स्थानमा रहेका ललितपुर र पोखराको समान पाँच अंक छ। तीन खेलमा दुई बराबरी र एक हारको नतिजा निकालेको झापा दुई अंकसहित आठौं स्थानमा छ। पहिलो खेलमा स्पोर्टिङ इलामसँग १० ले पराजित भएको झापाले दोस्रो खेलमा पोखरा थन्डर्ससँग ११ को बराबरी खेल्दै पहिलो अंक जोडेको थियो। सोमबार दुवै टोलीले गोलका लागि राम्रो अवसर बनाउन सकेनन्। पाएका केही अवसरमा चुक्दा काठमाडौं र झापाले अंक बाँड्न बाध्य भए।
यु१९ एसिया कपमा भारतपाकिस्तानलाई हराउने नेपालको लक्ष्य,"काठमाडौं : यु१९ एसिया कप क्रिकेट खेल्न जाने राष्ट्रिय क्रिकेट टिमका खेलाडीलाई बिदाई गरिएको छ। नेपाल क्रिकेट संघ क्यानले मंगलबार काठमाडौंमा आयोजना गरेको कार्यक्रममा युवा तथा खेलकुद मन्त्री डिगबहादुर लिम्बुलगायत क्यानका पदाधिकारीले राष्ट्रिय क्रिकेट टिमका खेलाडीलाई बिदाई गरेका हुन्। कार्यक्रममा मन्त्री लिम्बुले टिम कप्तान देव खनाललाई राष्ट्रिय झण्डा हस्तान्तरण गरेका थिए। बिदाई कार्यक्रमपछि अलराउन्डर गुलशन झाले एसिया कपमा टेस्ट टोलीलाई हराउने ठूलो अवसर रहेको र आफू उत्साहित रहेको बताए। उनले नेपालको समग्र क्रिकेटले राम्रो प्रदर्शन गरिरहेको अवस्थामा आफूहरूको लक्ष्य जितमा हुने बताए। त्यस्तै कप्तान देव खनालले तयारी राम्रो रहेको उल्लेख गर्दै सक्दो नतिजाका लागि कोसिस गर्ने बताए। उनले सम्पूर्ण टिम खेलका लागि उत्साहित रहेको र राम्रो नजिता आउने विश्वास व्यक्त गरे। त्यस्तै मुख्य प्रशिक्षक जगत टमाटाले प्रतियोगिताका लागि टिमले राम्रो तयारी गरेको बताए। आफ्नो समूहमा अफगानिस्तान, भारत, पाकिस्तान रहनु चुनौती भए पनि राम्रो खेल खेलेर जित हासिल गर्ने उनले बताए। नेपाली टिम बुधबार युएई प्रस्थान गर्नेछ। आगामी शुक्रबारदेखि पुस १ गतेसम्म यूएईमा चल्ने प्रतियोगितामा नेपाल समूह एमा छ। नेपाल रहेको समूहमा अफगानिस्तान, भारत, पाकिस्तान रहेका छन्। समूह बीमा बंगलादेश, जापान, श्रीलंका र युएई छन्। नेपालले मलेसियामा सम्पन्न एसिसी यु१९ प्रिमियर कपको उपाधि जित्दै एसिया कपमा स्थान बनाएको थियो।"
किरात गोल्डकप फुटबल : मोरङको गोल वर्षा,"फिदिम : पाहुना टोली भारतको युनाइटेड फुटबल क्लब दार्जिलिङविरुद्ध गोल वर्षा गर्दै मोरङको डाँगीहाट फुटबल क्लब (डीएफसी) फिदिममा जारी प्रथम अन्तर्राष्ट्रिय आमन्त्रित किरात गोल्डकप फुटबल प्रतियोगिताको सेमिफाइनल प्रवेश गरेको छ। सदरमुकामस्थित फिदिम माविको मैदानमा सोमबार भएको खेलमा दार्जिलिङलाई ६३ गोलले पराजित गर्दै मोरङ सेमिफाइनल प्रवेश गरेको हो। मोरङको सानदारमा अभिषेक लिम्बू र सञ्जय धिमालले दुईदुई गोल गरे। मोरङका उमेश राई र अरुण लिम्बूले एकएक गोल गरेका थिए। पहिलो हाफमा गोल गर्न नसकेको दार्जिलिङले दोस्रो हाफमा तीन गोल फर्काएको थियो। दार्जिलिङका रोहित थापा, आशिष राई र गणेश लिम्बूले एकएक गोल गरे। खेल सुरु भएको आठौं मिनेटमा मोरङका उमेश राईले सुरुवाती गोल गरेका थिए। ३९औं मिनेटमा सञ्जय धिमालले दोस्रो गोल गरे। ४३औं मिनेटमा अरुण लिम्बू, ४२औं मिनेटमा सञ्जय धिमाल, ४४ र ६१औं मिनेटमा अभिषक लिम्बूले गोल गरेका थिए। दार्जिलिङका रोहित थापाले ५०औं मिनेटमा पहिलो गोल गरे। ५३औं मिनेटमा आशिष राई र ७६औं मिनेटमा गणेश लिम्बूले एकएक गोल गरे। सोमबार भएको खेलमा दुई गोल गरेका मोरङका अभिषेक लिम्बू म्यान अफ दी म्याच घोषित भए। उनलाई नेपाली कांग्रेस पाँचथरका सहसचिव गजेन्द्र राईले पाँच हजार नगद पुरस्कार प्रदान गरे। मंसिर २० गते हुने सेमिफाइनलमा मोरङले आयोजक पाँचथर फुटबल क्लबको सामना गर्नेछ। मंसिर २३ गतेसम्म सञ्चालन हुने प्रतियोगितामा नेपाल र भारतका गरी आठ टोलीको सहभागिता रहेको छ। प्रतियोगितामा पहिलो हुने टोलीले चार लाख चार हजार चार सय ४४ रुपैयाँ पुरस्कार पाउने छन्। यस्तै दोस्रो हुनेले दुई लाख दुई हजार दुई सय २२ रुपैयाँ प्राप्त गर्ने छन्। यसैगरी प्रत्येक खेलको प्लेयर अफ दी म्याचलाई पाँच हजार र प्लेयर अफ दी सिरिजलाई २५ हजार नगद पुरस्कार प्रदान गरिने आयोजक क्लबका अध्यक्ष अनुराग केप्छाकी मगरले जानकारी दिए।"
ललितपुर र वीरगञ्ज बराबरीमा रोकियो,काठमाडौं : नेपाल सुपर लिग फुटबल प्रतियोगितामा वीरगञ्ज युनाइटेड फुटबल क्लबले ललितपुर सिटी फुटबल क्लबलाई बराबरीमा रोकेको छ। त्रिपुरेश्वरस्थित दशरथ रंगशालामा भर्खरै सम्पन्न खेलमा दुवै टोलीले २२ गोलको बराबरी खेल्दै एकएक अंक बाँडेका छन्। यस खेलसँगै ललितपुरले जारी प्रतियोगितामा ६ अंक जोडेको छ। पहिलो खेलमा एफसी बुटवल लुम्बिनीलाई २० ले हराएको ललितपुरले दोस्रो र तेस्रो खेलमा क्रमशः पोखरा थन्डर्स र धनगढीसँग गोलरहित बराबरी खेलेको थियो। त्यसैगरी पहिलो खेलमा साविक उपविजेता धनगढी एफसीविरुद्ध २१ गोलअन्तरले पराजित भएको वीरगञ्ज दोस्रो खेलमा पनि समान नतिजामा एफसी चितवनसँग पराजित भएको थियो। यस खेलसँगै वीरगञ्जले एक अंक जोडेको छ। खेलमा पहिलो अग्रता भने वीरगञ्जले लियो। वीरगञ्जका लागि खेलको १०औं मिनेटमा विलियम ओपोकुले गोल गरे। वीरगञ्जको त्यो एक शून्य गोलको अग्रता लामो समयसम्म टिक्न सकेन। खेलको १४औं मिनेटमा नै ललितपुरका इमोन इकेजेले एक गोल फर्काउँदै खेललाई एकएक गोलको बराबरीमा ल्याए। त्यसपछि खेलको २७औं मिनेटमा ललितपुरका निखिल सुरेशराओ कदमले गोल गर्दै खेलको पहिलो हाफसम्म २१ गोलको अग्रता बनाए। तर खेलको दोस्रो हाफको सुरुआतमै वीरगञ्जले बराबरी गोल फर्कायो। वीरगञ्जका लागि दोस्रो गोल कृपाकान्त महतो थारुले खेलको ५२औं मिनेटमा गरे। त्यसपछि दुवै टोलीले गोल गर्न प्रयास गरे पनि असफल भयो र अन्तत खेल २२ गोलको बराबरीमा टुंगियो। तस्बिर : सुनिता डंगोल
नेप्सेमा झिनो गिरावट,काठमाडौं : साताको दोस्रो दिन सेयर बजारमा झिनो गिरावट आएको छ। आइतबार ७२९ अंकले घटेको नेप्से परिसूचक ३४२ अंकले घटेर १८४७८१ अंक कायम भएको छ। दिनभर २ सय ९२ स्क्रिप्टको ३८ लाख ९६ हजार २ सय ८७ कित्ता सेयर १ अर्ब १९ करोड ७२ लाख ५७ हजार ८ सय ९४ रुपैयाँमा खरिदबिक्री भए। सेयर बजारमा १ सय ९ कम्पनीको सेयरमूल्य घट्दा १ सय २२ वटाको बढेका छन्। समाज लघुवित्तको सेयर मूल्यमा सर्वाधिक वृद्धि आयो भने एनआरएन इन्फ्रास्ट्रक्चर र माउन्टेन इनर्जीको लगानीकर्ताले सबैभन्दा बढी गुमाए। कारोबार रकमका आधारमा सोनपुर मिनरल्स शीर्ष स्थानमा रह्यो।
आयकर र लाभांश कर : एकोहोरो कि दोहोरो ?,"कम्पनीले सेयरधनीलाई बाँड्न मिल्ने रकमलाई नगदको रूपमा वितरण नगरी पुँजीकृत गर्दा पुँजीमा कर लागे झैं भएको छ। बोनस सेयर जारी हुने रकम कुनै पनि तरहले प्राप्त सेयर प्रिमियम हो। सेयर प्रिमियम पुँजीसरहको रकम भएकाले यस्ता रकमबाट पूर्ण चुक्ता मूल्य भएको सेयर जारी हुने हुँदा पुँजीमा कर लागे सरह हुन्छ। यसलाई अविलम्ब रोक्नुपर्छ। कम्पनीले आयकर तिरेर कमाएको खुद नाफामा लाभांश कर लिनु दोहोरो कर भयो भन्ने आवाज बेलाबेलामा उठ्ने गर्छ। खासगरी नेपाल स्टक एक्सचेन्ज लिमिटेड (नेप्से) मा सूचीकृत कम्पनीका सेयरधनीले यस्तो गुनासो गरेको देखिन्छ। कम्पनीमा सेयरधनीले हालेको पैसाबाट कम्पनीले नाफा आर्जन गरी उक्त आर्जनको तोकिएको आयकर तिरेर सेयरधनीलाई नाफाको रूपमा बाँकी रहेको रकम लाभांश वितरण गरेको हुँदा यसमा लाभांश कर लिनुहुन्न भन्ने मत देखिन्छ। व्यावहारिक रूपभन्दा यस्तो करको सैद्धान्तिक पक्ष बुझ्नुपर्ने हुन्छ। यसलाई बुझ्नको लागि कम्पनी र सेयरधनी तथा आय र लाभांशलाई छुट्टाछुट्टै बुझ्नुपर्ने हुन्छ। के हुन् कम्पनी र सेयरधनी ? कम्पनी कानुनद्वारा जन्माइएको व्यक्ति हो। यो अविछिन्न उत्तराधिकारवाला र छुट्टै छाप हुन्छ। व्यक्तिजस्तै यसको स्थायी निवास पनि हुन्छ। यसको स्थायी निवास यसको रजिस्टर्ड कार्यालय रहेको देश हो। व्यक्तिले नागरिकता नं भए जस्तै कम्पनीको दर्ता नं हुन्छ। कम्पनीको पुँजी हुन्छ र यस्तो पुँजीलाई विभिन्न अंशमा विभाजन गरिन्छ। विभाजन कतिमा गर्ने भन्ने कुरा कम्पनीको अधिकार हो। नेपालमा भने प्रतिसेयर अंकित मूल्य एक सय रुपैयाँ हुने कानुनी व्यवस्था गरेको छ। भारतमा १ भारुमा समेत गर्न पाइने व्यवस्था छ। त्यस्तो पुँजीलाई सेयर वा अंश भनिन्छ। यस्तो अंश वा सेयर धारण गर्ने व्यक्ति सेयरधनी हुन्छन्। कम्पनीको पुँजी भनेको सेयरधनीले लिन कबुल गरेको विभाजित अंश हो। सेयरधनीले लिएको रकम कम्पनीले दीर्घकालीन दायित्वको रूपमा लेखांकन गर्छ। कम्पनी एउटा व्यक्ति भएको हुँदा सेयरधनीसँग छुट्टै सम्झौता गर्न सक्छ। कम्पनी एउटा व्यक्ति बनिसकेको हुँदा कम्पनीको आम्दानी एउटा व्यक्तिको आम्दानीसरह हुन्छ। कम्पनीले तोकेको आयकर तिर्छ। कम्पनी र सेयरधनी फरकफरक अस्तित्वयुक्त व्यक्ति भएको हुँदा कम्पनीले गरेको आर्जनलाई सेयरधनीले गरेको आर्जन मानिँदैन। यसरी कम्पनी एउटा व्यक्तिसरहको हुने कुरालाई आधुनिक विधिशास्त्रले मात्र हैन, शास्त्रीय कालदेखि प्रचलनमा रहेको कुरो नारद स्मृतिबाट बुझिन्छ। शास्त्रीयकालमा अहिलेको कम्पनी स्वरूपको व्यवसायको स्वरूपलाई सम्भुयसमुत्थान भनिन्थ्यो। कम्पनी र सेयरधनी अलगअलग हुन् भन्ने कुरा आधुनिक विधिशास्त्रमा मात्र हैन शास्त्रीय विधिशास्त्रमा पनि भेटिन्छ। कम्पनी स्वरूपको व्यवसाय ढाँचाको परिकल्पना देवर्षी नारदले गरेको शास्त्रीय प्रमाण भेटिन्छ। देवर्षी नारदले नारदस्मृतिमा वणिकप्रभृतयो यत्र कर्म सम्भूय कुर्वते। ततसम्भुयसमुत्थानं व्यवहारपदं स्मृतम्।। अर्थात् व्यक्तिहरू एकसाथ मिलेर व्यापार, व्यवसाय गर्छन् भने यस्तो व्यावसायिक गतिविधिलाई सम्भुयसमुत्थान भनिन्छ। यसको अर्थ सहकारिता वा साझेदारी हो। कम्पनीमा पनि साझेदारी वा सहकारिताकै स्वरूप हुन्छ। फरकफरक पृष्ठभूमिका व्यक्तिले कम्पनीको विभाजित अंश सेयरमा आआफ्नो गच्छेअनुसारको रकम लगानी गरेर एक प्रकारको सहकारिता र साझेदारी गर्छन्। यसको मूल उद्देश्य फलाहेतोरूपायन कर्म सम्भुय कुर्वताम् अर्थात् लाभ आर्जन हो। कसले कति लाभ पाउँछन् भन्ने विषयमा आधारभूतः प्रक्षेपस्तेनोत्तिष्ठेयुरंशतः अर्थात् जसको जति लगानी छ सोही आधार हुन्छ। कम्पनीको लेखामा पुँजी, सञ्चिति, प्रिमियम र विभिन्न नामका जगेडा आदिलाई सम्पत्ति वा दायित्वको रूपमा नदेखाई इक्विटी अर्थात् सेयरधनीको कोषको रूपमा देखाइन्छ। यस्ता रकम कम्पनीको दायित्व भए पनि यसलाई दायित्वअन्तर्गत लेखांकन गरिन्न। यसो गर्नुको कारण यस्ता दायित्व दीर्घकालीन प्रकृतिको भएको र कम्पनी स्वेच्छिक वा अनिवार्य खारेजीमा गएमा कम्पनीको दायित्व फस्र्योट गरेर बाँकी रहेमा सेयरधनीले धारण गरेको अंशको अनुपातमा फिर्ता हुन्छ। दायित्व भुक्तान गर्दा कम्पनीको सम्पत्तिले नपुगेमा सेयरधनीसँग नपुग रकम माग गरिन्न यिसलाई सेयरधनीको सीमित दायित्व भनिन्छ। कम्पनीको स्वतन्त्र अस्तित्व र सेयरधनीको सीमित दायित्वसम्बन्धी सिद्धान्तको प्रतिपादन सालोमनविरुद्ध सालोमन एन्ड कम्पनी लिमिटेडको मुद्दाबाट स्थापित भएको हो। आय र लाभांश कर कम्पनी पनि व्यक्ति भएकोले यसले पनि आम्दानी गर्छ। व्यक्ति र कम्पनी दुवैले राज्यले निर्धारण गरेको विभिन्न कर तिर्नुपर्छ। कम्पनी र व्यक्तिको दुवैको आआफ्नो कर दर्ता प्रमाणपत्र हुन्छ। प्राइभेट फर्म हेर्दा संस्था जस्तो देखिए पनि फर्मको कर दर्ता नं हुन्न। व्यक्तिकै कर दर्ताबाट चल्छ। व्यक्तिले गर्ने आम्दानीअनुसार आयकर तिर्नुपर्छ। कम्पनीले आफ्नो प्रबन्धपत्रमा लेखिएबमोजिमको उद्देश्यअनुसारको कार्य गरी जति पनि नाफा आर्जन गर्न सक्छ। यसरी आर्जित नाफामा राज्यले तोकेको आयकर तिर्नुपर्छ। अगाडि नै भनियो कम्पनी पनि एक व्यक्ति हो। व्यक्ति भए पनि यसको ज्ञानेन्द्रिय र कर्मेन्द्रिय नहुने हुँदा यसले आर्जित नाफा रकम व्यक्तिले जस्तो आफ्ना दैनिक उपभोग्य वा विलासिताको सरसामान किन्नमा खर्च गर्दैन। कम्पनीले गरेको नाफामा सेयरधनीको हक लाग्ने गर्छ। सेयरधनी कम्पनीभन्दा अलग्गै हुन् भन्ने कुरा पनि बुझियो। यसो हुँदा सेयरधनीले कम्पनीको आयकर तिरेर बाँकी रहेको वितरणयोग्य नाफा रकम सबै वा आंशिक आफ्नो लगानी हिस्साअनुसार समानुपातिक रूपमा बाँडेर लिन्छन्। यसलाई लाभांश भनिन्छ। कम्पनीले आर्जेको वितरणयोग्य नाफा सेयरधनीलाई हरेक वर्ष बाँड्नैपर्छ भन्ने पनि छैन। बाँडे पनि सबै बाँड्नैपर्छ भन्ने पनि छैन। सेयरधनीले कम्पनीले आर्जन गरेको नाफा रकम बाँड्दा प्रचलित कानुनले तोकेको ५ प्रतिशत लाभांश कर तिर्नुपर्छ। कम्पनी र व्यक्ति दुवैले आम्दानी र लाभांश प्राप्त गर्छन्। दुवैले प्राप्त गर्ने आम्दानीमा आयकर र लाभांशमा लाभांश कर तिर्छन्। सुन्दा र पढ्दा दुवै उस्तै उस्तै छ तर, प्राप्त गर्ने तरिका भने फरक छ। समग्रमा आय र लाभांश दुवै आम्दानी हो। व्यक्तिको हकमा आयको सीमा हुन्छ। तर, सबैको हकमा यस्तो हुँदैन। सीमाभन्दा बढी आय वा आम्दानी गरेमा थप आयकर लाग्छ। आम्दानीभित्र लाभांश पर्छ। आयमा लाभांश रकम कटाएर आयकर तिर्नुपर्छ। यसो हुनुको कारण लाभांश कर अन्तिम हुनु हो। एकोहोरो कि दोहोरो सतही रूपमा हेर्दा आय र लाभांश कर लिनु दोहोरो हो जस्तो लाग्छ। तर, यसको सैद्धान्तिक पृष्ठभूमिबाट हेर्दा भने यो अलगअलग हो। राज्यको आयको अन्य स्रोत प्रशस्त छ भने लाभांश कर नलिन पनि सक्छ। सुरुको कम्पनी र सेयरधनी भन्ने उपशीर्षकबाट कम्पनी र सेयरधनीको अस्तित्व अलगअलग हुन्छ भन्ने कुरालाई स्थापित गरिएको हुँदा यो दोहोरो कर हैन, एकोहोरो हो भन्ने बुझ्न सकिन्छ। यसले आय र लाभांश करलाई एकोहोरो कर हो भन्ने निष्कर्षमा पुयाउँछ। बरु कम्पनीले जारी गर्ने बोनस सेयरमा लाभांश कर लिनु न्यायोचित छैन। कम्पनीले सेयरधनीलाई बाँड्न मिल्ने रकमलाई नगदको रूपमा वितरण नगरी पुँजीकृत गर्दा पुँजीमा कर लागे झैं भएको छ। यस्तो कार्यको बारेमा खासै कुरो उठेको पाइन्न। त्यस्तै बोनस सेयर जारी हुने रकम कुनै पनि तरहले प्राप्त सेयर प्रिमियम हो। सेयर प्रिमियम पुँजीसरहको रकम हो। यस्ता रकमबाट पूर्ण चुक्ता मूल्य भएको सेयर जारी हुने हुँदा पुँजीमा कर लागे सरह हो। यसलाई भने अविलम्ब रोक्नुपर्छ। आय र लाभांश दोहोरो कर भनिरहँदा कम्पनीकै कारण दोहोरो कर तिरिएको पाटो भने ओझेलमा परिरहेको छ। कम्पनीले कम्पनीमा लगानी गर्न सक्छन् र गरिरहेका छन्। यस्ता लगानी गरिएका कम्पनीबाट लगानी गर्ने कम्पनीले पाएको लाभांशमा लाभांश कर तिरिसकिएको हुन्छ। यस्तो अवस्थामा लगानी गर्ने कम्पनीले आफ्ना सेयरधनीलाई वितरण गर्ने लाभांशमा पुनः ५ प्रतिशत लाभांश कर लिइरहेका छन्। यो चाहिँ दोहोरो कर हो। यस्तो दोहोरो कर कानुन वा सरकारको कारण नभएर कम्पनीकै कारण दोहोरो कर बनिरहेको छ। सजिलोसँग उदाहरणसहित बुझ्नको लागि मानौं क कम्पनीले ख कम्पनीमा लगानी गरेको छ र ख कम्पनीले वितरण गर्ने लाभांशमा लाग्ने ५ प्रतिशत लाभांश कर कटाएर क कम्पनीलाई उपलब्ध गराउँछ। यसरी क कम्पनीले प्राप्त गरेको लाभांशलाई क कम्पनीले आफ्ना सेयरधनीलाई लाभांश वितरण गर्दा पुनः ५ प्रतिशत लाभांश कर लाग्दैन। क कम्पनीको वितरणयोग्य नाफा रकम उसको चुक्ता पुँजीको ५ प्रतिशत रहेछ र ख कम्पनीबाट आएको लाभांश रकमबाट ५ प्रतिशतबराबर रहेछ भने अब क कम्पनीले वितरण गर्न लागेको कुल लाभांश १० प्रतिशतमा सबैमा ५ प्रतिशत लाभांश कर लाग्दैन। लाभांश प्राप्त गर्दा तिरिसकिएको रकममा लाभांश कर नलिई बाँकी रकममा मात्र ५ प्रतिशत लाभांश कर लिनुपर्छ। तर, यस्तो अवस्थामा पनि कम्पनीले पूरै लाभांश कर लिने गरेका छन्। यसो हुनुको कारण चाहिँ कम्पनीले लेखांकनमा अल्छी गर्नु हो। यसलाई कम्पनीले मनन् गरी दोहोरो कर लाग्नबाट रोक्नुपर्छ। (दाहाल, कर्पोरेट र धितोपत्र कानुनका अध्येताअधिवक्ता हुन्।)"
युवाको लगानी अर्गानीकतर्फ,"काठमाडौं : पछिल्लो समय उत्पादन बढाउने प्रतिस्पर्धामा विषादीको प्रयोग बढ्न थालेपछि युवाहरू अर्गानिक उत्पादनमा लागेका छन्। पछिल्लो समय युवाहरू अर्गानिक उत्पादनतर्फ लागेका हुन्। किसानको अर्गानिक उत्पादनलाई बिक्री थलो बनाउन ५ युवाले ५० लाखभन्दा बढिको लगानीमा अर्गानिक मार्ट खोलेका छन्। हिमालदेखि तराईसम्मका रैथाने र अर्गानिक उत्पादनहरू एकै स्थानमा उपलब्ध गर्ने उद्देश्यले सोमबारबाट टोखा३, साईबाबा (कोहिटी) अगाडि मार्ट सञ्चालन गरिएको हो। जहाँ अर्गानिक प्रमाणीकरण गरिएका तथा रैथाने उत्पादनहरू तरकारी, फलफूल, गेडागुडी, दालचामल, जुस, लगायतको अर्गानिकमार्ट सञ्चालनमा आएको छ। आम ग्राहकले ४ किसिमका सामानहरू किन्न पाउँछन्। मार्टमा करिब ७० भन्दा बढी प्रकारका उत्पादनहरू उपलब्ध छन्। जहाँ अर्गानिक सर्टिफाई भएका, लोकल तथा रैथाने उत्पादन, विषाक्तरहित ताजा उपादनहरू, प्राकृतिक (न्यूरो, तामा, कोइरालाको फूल) र दुग्ध उत्पादनहरू उपलब्ध छन्। सर्टिफाई भएका चियाका ७८ ओटा आइटम छन्। सिधैं किसानबाट मार्टमा सामान संकलन हुनेछ। स्टोरेजदेखि प्रशोधन र प्याकेजिङ गरेर मार्टमै अर्गानिक वस्तु उपलब्ध गरिन्छ। अधिकांशको धारणा अर्गानिक उत्पादन महंगो हुने भन्ने छ। तर यो मार्टले अर्गानिक उत्पादन भए पनि कालीमाटी तरकारी तथा फलफूल बजारले निकाल्ने होलसेल मूल्यको औसत मूल्यमा उत्पादन बिक्री गरेको बताएको छ। अर्गानिक महंगो भन्ने अवधारणा छ। तर यहाँ प्रमाणीकरण भएका उत्पादन पनि बजार मूल्यभन्दा बढी नपर्ने अर्गानिक भेञ्चर नेपालका अध्यक्ष विष्णुप्रसाद पोखरेलले बताए। आन्तरिक बजारसँगै अन्तर्राष्ट्रिय बजारसम्म अर्गानिक उत्पादन बिक्री गर्न खोजेको उनले सुनाए। उनी भन्छन्,चितवन जिल्ला प्रांगारिक संघमा २७ जना कृषकहरू आवद्ध छन्। यहाँ अर्गानिक भनेर प्रमाणित गरेर अन्तर्राष्ट्रिय बजारमा पठाउँदै छौं। यसैक्रममा चुकन्दर, गाँजर विदेशमा जाँदै छ। अरू उत्पादनहरूलाई पनि आन्तरिक बजारमा प्रवर्द्धन गर्न लागेका हौं। मार्टबाट भएको नाफा कुनै न कुनै रूपमा किसानमा पुर्याउने गरी काम गर्ने योजना रहेको अध्यक्ष पोखरेलले बताए। हामीले फरक तरिकाले गर्न खोजेका छौं। लगानी उठाउँछौं। व्यवसाय नाफामुखी भए पनि सही तरिकाले सदुपयोग गर्न खोजेका छौं। बचेको नाफा किसानलाई यातायातका रूपमा सहयोग गर्न हुन्छ की, उत्पादन गर्न सहयोग वा गुणस्तर नियन्त्रण लगायतमा आवश्यकअनुसार सहयोग उपलब्ध गर्ने योजना छ, उनले सुनाए। यो मार्टको अवधारणा ल्याउनुअघि सेकार्ड नेपाल संस्थामार्फत धादिङ, काठमाडौं, नुवाकोट, मकवानपुर लगायतका जिल्लाहरूमा प्रांगारिक कृषि प्राथमिकता र विषादी प्रयोग न्यूनीकरण गर्ने खालका जनचेतनामुलक काम गरेको उनले बताए। उनले भने, तर कृषकहरूले यसरी गरेको उत्पादन कहाँ बिक्री गर्ने, व्यापारीले त सबै एकै ठाउँमा घुलमिल गरेर लान्छ। छुट्याएर पैसा पाइँदैन भन्ने गुनासो सुनियो। यसकारण हामी केही साथीहरू मिलेर सामाजिक उद्यमशीलताका रूपमा विकास गरेर किसानहरूको उत्पादनलाई बिक्री गर्ने स्थान निर्धारण गर्नका लागि मार्ट सुरु गरिएको उनले बताए। अर्गानिक उत्पादनले कृषकहरूलाई जिम्मेवारी बनाउने र उपभोक्तालाई स्वस्थकर उत्पादन उपभोगमा सहयोग पुग्ने छ।"
लाभांश प्रस्ताव गरेको तारागाउँको कारोबार रोक्का किन ?,काठमाडौं : तारागाउँ रिजेन्सी होटल्सले आर्थिक वर्ष २०७९०८० को नाफाबाट १५ प्रतिशत लाभांश दिने भएको छ। कम्पनीको सञ्चालक समिति बैठकले सेयरधनीहरूलाई ४ प्रतिशत बोनस सेयर र ११ प्रतिशत नगद लाभांश दिने प्रस्ताव गरेको हो। प्रस्तावित लाभांश होटलको आगामी साधारणसभाले पारित गरेपछि सेयरधनीहरूलाई वितरण हुनेछ। यता नेपाल स्टक एक्सचेन्ज (नेप्से) ले कम्पनीको सेयर कारोबार रोक्का गरेको छ। धितोपत्र मूल्यमा प्रभाव पार्ने संवेदनशील निर्णय समयमै जानकारी नगराएको भन्दै नेप्सेले सेयर कारोबार रोक्का गरेको हो। मंसिर १६ गते (शनिबार) सञ्चालक समितिको बैठक बसेर गत आर्थिक वर्षको नाफाबाट लाभांश वितरण गर्ने निर्णय गरेकामा सो निर्णय नेप्सेलाई आइतबार बेलुका ५ः१५ बजे मात्र जानकारी गराएको थियो। नेप्सेले कम्पनीको कारोबार रोक्का गर्दै ३ दिनभित्रमा स्पष्टीकरण पेस गर्न निर्देशन पनि दिएको छ।
सिमरामा थालियो जहाजमा रिफ्युलिङ,"सिमरा : काठमाडौंबाट छोटो दूरीमा रहेको सिमरा विमानस्थलमा हवाई इन्धन रिफ्युल स्टेसन सञ्चालनमा आएको छ। नेपाल सरकारका उद्योग, वाणिज्य तथा आपूर्तिमन्त्री रमेश रिजालले आइतबार स्टेसनको उद्घाटन गरेका हुन्। सेवा प्रारम्भ भएसँगै अब सिमरा विमानस्थलमा अवतरण गर्ने विमानले आवश्यकताअनुसार इन्धन भर्न सक्नेछन्। देशकै पुरानो विमानस्थल भए पनि यसअघि इन्धन रिफ्युल सुविधा नहुँदा आपत्कालीन अवतरण गर्नुपर्ने विमानलाई अन्यत्र पठाइने गरिएको थियो। काठमाठौंबाट छोटो दूरीमा रहे पनि इन्धन रिफ्युल गर्ने सुविधा नहुँदा मौसम र एयर ट्राफिकका कारण त्रिभुवन अन्तर्राष्ट्रिय विमानस्थलमा अवतरण गर्न नसकेका जहाज भैरहवा र विराटनगर डाइभर्ट बाध्यता थियो। अब भने काठमाडौंमा अवतरण गर्न नसकेका जहाजलाई १५ मिनेटको दूरीमा रहेको सिमरा पठाउन सहज भएको छ। इन्धन स्टेसन सुरु भएपछि हवाई यात्राको कनेक्टिभिटी र पहुँचलाई सुदृढ गर्नुका साथै उड्डयन उद्योग र यात्रुलाई फाइदा पुग्ने निगमको भनाइ छ। जहाजमा इन्धन भर्न यतिबेला सिमरा विमानस्थलमा तीन ट्यांकर राखिएका छन्। जनकपुरबाट इन्धन भरेर आउने ट्यांकरले सिमरा विमानस्थलमा अवतरण भएका जहाजलाई इन्धन उपलब्ध गराउनेछ। ट्यांकर खाली भएमा पुनः जनकपुर पुगेर इन्धन भर्नेछ। १४ किलोमिटरको दूरीमा निगमको अमलेखगन्ज डिपो भए पनि इन्धन भर्न ट्यांकर जनकपुर पुग्नेछन्। इन्धन रिफ्युल स्टेसन उद्घाटका क्रममा मन्त्री रिजालसहित मन्त्रालयका सचिव एवम् नेपाल आयल निगम सञ्चालक समिति अध्यक्ष नारायणप्रसाद शर्मा दुवाडी, जितपुरसिमरा उपमहानगरपालिकाका नगरप्रमुख राजन पौडेललगायतको उपस्थिति रहेको थियो। यसअघि नेपाल आयल निगमको सिनामंगलस्थित हवाई इन्धन कार्यालयका प्रमुख प्रदीपकुमार यादव र सिमरा विमानस्थल कार्यालयका प्रमुख सूर्यबहादुर खत्रीले इन्धन डिपो राख्न सम्झौता गरिसेकका छन्। सम्झौताअनुसार डिपो स्थापनाका लागि नागरिक उड्डयन प्राधिकरण सिमराले पाँच कठ्ठा जमिन उपलब्ध गराउनेछ।"
"सेयर बजारमा १०१० अंकको गिरावट, सबै सूचक राताम्मे","काठमाडौं : सेयर बजार ओरालो लाग्ने क्रम आज पनि जारी रह्यो। साताको पहिलो र दोस्रो कारोबार दिन (आइतबार र सोमबार) निरन्तर ओरालो लागेको बजारले आज पनि ओरालो यात्रालाई निरन्तरता दिएको हो। मंगलबार सेयर बजारमा दोहोरो अंकको गिरावट आएको छ। सोमबार ३४३ अंकले घटेको नेप्से परिसूचक आज १०१० अंकले घटेर १८३७७१ विन्दुमा पुगेको हो। आइतबार नेप्से ७२९ अंकले घटेको थियो। दिनभर २९२ स्क्रिप्टको ४६ लाख ९८ हजार ६८२ कित्ता सेयर ३८ हजार ५८४ पटकको कारोबारमा १ अर्ब ५४ करोड ४९ लाख ३५ हजार ४३८ रुपैयाँमा खरिदबिक्री भए। यसदिन एउटा मात्रै कम्पनीको सेयर सकारात्मक सर्किट लेभलमा कारोबार भयो। सिंगटी हाइड्रो इनर्जीको सेयर १० प्रतिशतले बढ्यो। यसैगरी सिभिल बैंक डिबेन्चर २०८८ को ७३६,सिद्धार्थ इन्भेस्टमेन्ट ग्रोथ स्किम २ को ४२९,माहुली लघुवित्त संस्थाको ३९२ र सेन्चुरी डिवेन्चर २०८८ को ३६२ प्रतिशतले मूल्य बढेको हो। यसदिन बिशाल बजार कम्पनीका लगानीकर्ताले गु्माए। सो कम्पनीको मूल्य ९५३ प्रतिशतले घट्यो। माउन्टेन इनर्जी नेपाल र उन्नति सहकारी लघुवित्त वित्तीय संस्थाको ८ प्रतिशत बढीले ओरालो लाग्यो। कारोबार रकमका आधारमा माउन्टेन इनर्जी नेपाल शीर्षस्थानमा रह्यो। सो कम्पनीको ३६ करोड बढी मूल्यको सेयर कारोबार भयो। सिटीजन लाइफ इन्स्योरेन्सको ८ करोड ,एनआरएन इन्फ्रास्ट्रक्चर एन्ड डेभलपमेन्टको ५ करोड मूल्यको सेयर कारोबार भयो। कारोबारमा आएका १२ समूहको उपसूचक घटेका छन्। ६२ स्क्रिप्टको मूल्य बढ्दा १६१ को बढ्यो भने १४ को मूल्य स्थिर रह्यो।"
मौद्रिक नीति समीक्षामा बैंक सञ्चालकको १७ सुझाव,"काठमाडौं : बैंक तथा वित्तीय संस्था परिसंघ नेपाल (सिबिफिन) ले चालू आर्थिक वर्षको मौद्रिक नीति पहिलो त्रैमासिक समीक्षामा १७ बुँदे सुझाव दिएको छ। नेपाल राष्ट्र बैंकका गभर्नर महाप्रसाद अधिकारीलाई भेटेर सिबिफिनले अर्थतन्त्र झन् जटिलतातर्फ उन्मुख भइरहेको परिपे्रक्ष्यमा मौद्रिक नीतिमार्फत सुधारका लागि सुझाव दिएको हो। मुलुकको बाह्य अवस्थामा क्रमशः सुधार हुँदै गएको देखिए पनि आर्थिक गतिविधि, उत्पादनमूलक क्षेत्रमा लगानी विस्तार, आन्तरिक उत्पादन, रोजगारी, आयातनिर्यात, पुँजीगत खर्च प्रणाली, मुद्रास्फीतिलगायतका क्षेत्रहरूमा अपेक्षित सुधार नदेखिएको सिबिफिनको भनाइ छ। मौद्रिक नीतिको समीक्षामार्फत आफ्नो सुझाव समेटिए समग्र चुनौतीहरूको न्यूनीकरणका लागि एकाकार भई अगाडि बढ्न र सुदृढ एवं आत्मनिर्भर अर्थतन्त्र निर्माणको दिशातर्फ अग्रसर हुन सरोकारावाला सम्पूर्ण पक्षलाई प्रोत्साहित गर्ने सिबिफिनको दाबी छ। सिबिफिनको सुझावमा बैंकको संस्थापक सेयरलाई क्रमिक रूपमा साधारण सेयर झैं किनबेच गर्र्न पाउनुपर्ने, सेयर धितो कर्जा खुकुलो गर्नुपर्ने, ब्याजदर घटाउनुपर्ने काउन्टर साइक्लिकल बफर स्थगन गरिनुपर्ने, कर्जा नोक्सानीको व्यवस्था सजिलो बनाउनुपर्ने, चालू पुँजी कर्जाको सीमा निर्धारण बैंकहरूलाई नै छाड्नुपर्ने उल्लेख छ। प्रस्तुत छन्, सिबिफिनको सुझावहरू १ संस्थापक सेयरलाई क्रमिक रूपमा सर्वसाधारण सेयरमा रूपान्तरण गर्र्दै जाने बैंक तथा वित्तीय संस्था ऐन (बाफिया) को व्यवस्थालाई कार्यान्वयनमा ल्याइनु पर्दछ। यस्तो व्यवस्थाको कार्यान्वयनले पर्याप्त पुँजी निर्माण र परिचालनमा प्रत्यक्ष सहयोग पुग्ने देखिन्छ। त्यसैगरी संस्थापक सेयर र साधारण सेयरको बजार मूल्यमा एकरूपता कायम गरिनुका साथै संस्थापक सेयर कर्जाको हकमा समेत साधारण सेयरकर्जा जस्तै नेपाल स्टक एक्सचेन्ज लिमिटेडबाट प्रकाशित पछिल्लो १८० कार्य दिनको अन्तिम मूल्यको औसत मूल्य वा सेयरको प्रचलित बजार मूल्यमध्ये जुन कम हुन्छ, सो मूल्यको बढीमा ७० प्रतिशत रकमसम्म मात्र सेयर धितो कर्जा प्रवाह गर्न सकिने प्रावधान राखिनुपर्दछ। २ व्यापारिक क्षेत्रमा प्रवाह हुने कर्जाको ब्याजदरमा भन्दा उत्पादनमूलक, रोजगारमूलक एवं निर्यातमूलक क्षेत्रमा प्रवाह हुने कर्जाको ब्याजदर सस्तो हुने गरी दोहोरो ब्याजदर प्रणाली लागू गरिनुपर्दछ। यस्तो व्यवस्थाले उत्पादनशील क्षेत्रमा क्रियाशील उद्योगीव्यवसायीलाई प्रोत्साहन मिल्ने, आर्थिक क्रियाकलापहरूले गति लिने, उत्पादकत्व अभिवृद्धि भई आयात प्रतिस्थापन एवं निर्यात प्रवद्र्धनमा ठूलो टेवा पुग्ने र उद्यमशीलताको विकास तथा रोजगारी अवसर सिर्जनामा समेत सकारात्मक प्रभाव पर्ने देखिन्छ। त्यसैगरी उत्पादनमुखी कर्जाको हकमा पुँजी पर्याप्तता अनुपात गणना गर्ने प्रयोजनको लागि तोकिएको जोखिम भारलाई ५० प्रतिशतले कम गरिनुपर्दछ। यस्तो व्यवस्थाले उत्पादनमूलक क्षेत्रमा कर्जा विस्तार भई अर्थतन्त्र चलायमान बनाउन ठूलो टेवा पुग्ने देखिन्छ। ३ वर्तमान अवस्थामा ब्याजदरमा परेको चापलाई कम गर्न हाल कायम गरिएको ७५ प्रतिशतको बैंक दरलाई १ प्रतिशतले घटाउनु औचित्यपूर्ण हुनेछ। यसले नेपाल राष्ट्र बैंक र बैंक तथा वित्तीय संस्थाहरूमाथि परेको दबाबलाई कम गर्न र चौतर्फी आक्रमणलाई निस्तेज पार्न सघाउ पुग्नेछ। ४ बैंक तथा वित्तीय संस्थाहरूको व्यवसायमा आएको संकुचनलाई मध्यनजर गर्दै सम्बत २०८१ असार मसान्तमा लागू हुने ०५ प्रतिशतको काउन्टर साइक्लिकल बफरको व्यवस्थालाई स्थगन गर्दा उपयुक्त हुने देखिन्छ। ५ एक वर्षभन्दा छोटो अवधिको निक्षेपलाई मुद्दतीमा गणना गर्न नपाउने व्यवस्था लागू गरिनुपर्दछ। छोटो अवधिको मुद्दती निक्षेप गर्न पाउने व्यवस्थाले बचत निक्षेपसमेत मुद्दतीमा रूपान्तरण हुँदा दीर्घकालीन कर्जा विस्तारमा समेत प्रत्यक्ष असर गरिरहेको छ। ६ नगद मौज्दात अनुपातलाई खुद तरलता अनुपातले प्रतिस्थापन गरी बैंक तथा वित्तीय संस्थाहरूलाई बढी लचकता प्रदान गरिनु पर्दछ। ७ नियामकी खुद्रा पोर्टफोलियोको लागि गणना गर्ने लो भ्यालु इन्डिभिजुअल क्राइटेरियालाई रु १ करोडबाट रु २ करोड पुयाइनु पर्दछ। ८ कर्जा विस्तारमा ११५ प्रतिशतको लक्ष्य हासिल गर्नका लागि पुँजी पर्याप्तता, जोखिम वहन र क्षेत्रगत सीमालगायतका व्यवस्थाहरूमा थप लचिलो व्यवस्था कायम गर्नु उपयुक्त हुनेछ। ९ उत्पादनमुखीरोजगारमुखीनिर्यातमुखी उद्योग र आतिथ्य क्षेत्रलाई लक्षित गरी सस्तो कर्जा प्रवाहको लागि पुनर्कर्जाको सुविधा उपलब्ध गराउने व्यवस्था कायम गरिनु पर्दछ। १०असल कर्जाको लागि कर्जा नोक्सानी व्यवस्था १ प्रतिशत मात्र कायम गरिनु पर्दछ। ११बैंक तथा वित्तीय संस्थाहरूको खराब कर्जामा अनपेक्षित रूपमा वृद्धि भइरहेको वर्तमान अवस्थामा नेपाल राष्ट्र बैंकको निक्षेप लिँदा खराब कर्जा ५ प्रतिशत ननाघेको हुनुपर्ने व्यवस्था हटाइनु पर्दछ। १२बैंकले खराब कर्जाको असुली प्रक्रियामा धितोलाई एनबीएमा सकार गर्दा सकार गर्दा नभई बिक्री गर्दाको अवस्थामा मात्रै पुँजीगत लाभकर लाग्ने व्यवस्था कायम गरिनु पर्दछ। १३बैंक तथा वित्तीय संस्थाको नाममा सकार भएको गैरबैंकिङ सम्पत्तिलाई प्रचलित कानुनबमोजिम सम्पूर्ण प्रक्रिया पूरा गरी तेस्रो व्यक्तिको नाममा नामसारी भइसकेको अवस्थामा उक्त सम्पत्ति पुनः फिर्ता गर्न नसकिने स्पष्ट व्यवस्था कायम गरिनु पर्दछ। १४बैंक तथा वित्तीय संस्थाको नाममा सकार भएको गैरबैंकिङ सम्पत्तिलाई प्रचलित कानुनबमोजिम सम्पूर्ण प्रक्रिया पूरा गरी तेस्रो व्यक्तिको नाममा नामसारी गर्दा सम्बन्धित मालपोत कार्यालयले जग्गा हदबन्दी विषय उठाई नामसारी नगरिदिएको अवस्थामा बैंक तथा वित्तीय संस्थाको हकमा जग्गा हदबन्दी लागू नहुने स्पष्ट व्यवस्थाका लागि नेपाल राष्ट्र बैंकमार्फत पहल गरिनु पर्दछ। १५चालू पुँजी कर्जाको सीमा निर्धारण गर्ने जिम्मेवारी बैंक तथा वित्तीय संस्थालाई नै दिइनु पर्दछ। त्यसैगरी चालू पुँजी कर्जासम्बन्धी मार्गनिर्देशन अत्यन्तै महŒवपूर्ण हुँदाहुँदै पनि देशको परिवेश, आवश्यकता, समयसान्दर्भिकता र सम्भावित प्रभावका विषयमा सरोकारवालाबीच व्यापक छलफल गरी हाल असान्दर्भिक देखिएका व्यवस्थाहरूमा सुधार गर्न तत्काल आवश्यक पहलकदम लिनु पर्दछ। १६ जमानतकर्तालाई कालोसूचीमा समावेश गर्ने सम्बन्धमा कायम गरिएको प्रावधान विभिन्न ऐन नियमसँग बाझिएको हुँदा तुरुन्त फिर्ता गरियोस्। १७हाल एक्रुअल बेसिसमा ब्याज आम्दानी देखाउने र सोको आधारमा कर तिर्नुपर्ने व्यवस्थालाई संशोधन गरी क्यास बेसिसमा मात्रै ब्याज आम्दानी देखाउन पाउने व्यवस्था गरिनु पर्दछ।"
"कर्णालीमा मुख्यमन्त्री रोजगार : अनियमितता धेरै, रोजगारी शून्य","बेरोजगारीलाई रोजगार दिन भन्दै सरकारले केन्द्रमा मात्रै होइन प्रदेशमा पनि रोजगार कार्यक्रम सञ्चालन गर्यो । जसको नाम राखियो मुख्यमन्त्री रोजगार कार्यक्रम। तर, कर्णाली प्रदेशमा यसको चरम दुरुपयोग भएको छ। विज्ञ भन्छन्, लाखौं बजेट यो कार्यक्रमका लागि छुट्ट्याएर कार्यकर्ता पोस्ने काम मात्रै भएको छ। वीरेन्द्रनगर : कर्णाली प्रदेशमा बेरोजगारलाई रोजगारी दिने उद्देश्यले सञ्चालन गरिएको मुख्यमन्त्री रोजगार कार्यक्रममा चरम अनियमितता भएको पाइएको छ। यसबाट न त विकास नै भयो, न स्थानीयले रोजगारी नै पाए। यो कार्यक्रम पनि पुरानै शैली र विकास मोडलमा उपभोक्ता समिति गठन गरी सञ्चालन गर्दा प्रतिफल शून्य भएको जानकारहरू बताउँछन्। भन्छन्, यो कार्यक्रममा पनि व्यापक भ्रष्टाचार छ। मुख्यमन्त्री रोजगार कार्यक्रममार्फत २०७५ सालदेखि हालसम्म राज्यको अर्बौं रुपैयाँ लगानी बालुवामा पानी जस्तै भएको छ। उदाहरण १ आर्थिक वर्ष २०७८०७९ मा कालीकोटको नरहरिनाथ गाउँपालिकामा मुख्यमन्त्री रोजगार कार्यक्रमअन्तर्गत ग्रामीण सडकमा जम्मा ५५ लाख रुपैयाँ विनियोजित गरिएको थियो। स्थानीय जनप्रतिनिधि र कर्मचारीको मिलेमतोमा सडक निर्माणमा २० लाख खर्च गरेर बाँकी ३० लाख दुरुपयोग गरे। नरहरीनाथ गाउँपालिका५ का वडाध्यक्ष गगनबहादुर फडेरा (सिर्जन) र केही प्राविधिक मिलेर उक्त रकम दुरुपयोग गरे। स्थानीयले आन्दोलन गरेपछि इलाका प्रहरी कार्यालय कुमालगाउँमा सर्वदलीय बैठक बसाली जनप्रतिनिधि र कर्मचारीले अनियमितता गरेको रकममा छानबिन गर्ने निर्णयसमेत गरियो। तर, त्यो घटनालाई बीचैमा सामसुम पारियो। त्यसको छानबिन अहिलेसम्म पनि भएको छैन। उदाहरण २ आर्थिक वर्ष २०७७०७८ मा मुख्यमन्त्री रोजगार कार्यक्रमबाट बजेट पारिएको जाजरकोटको भेरी नगरपालिका१ रावतगाउँको दीपेन्द्र प्राथमिक विद्यालयको भवन निर्माण अहिले पनि अलपत्र छ। करिब २७ लाख भुक्तानी भइसक्दा पनि दुई कोठे विद्यालय भवनका झ्याल, ढोका बन्न सकेका छैनन्। भुइँकोठा र बरन्डामा पीसीसीसमेत नगरेर काम अलपत्र पारिएको छ। मुख्यमन्त्री रोजगार कार्यक्रमअन्तर्गत स्थानीय २४ जना बेरोजगार नागरिकलाई रोजगारी दिने उद्देश्यले विद्यालयको भवन निर्माण आयोजना समेटिएको थियो। जाजरकोटको भेरी नगरपालिका१ रावतगाउँको दीपेन्द्र प्राथमिक विद्यालयको अलपत्र निर्माणधिन भवन । तस्बिर : बिस्नप्रसाद न्यौपाने नगरपालिकाका प्राविधिकले दुई कोठे विद्यालय भवन निर्माणको लागत स्टमेट ३७ लाख ११ हजार रुपैयाँ बनाएका थिए। कार्यविधिअनुसार ५० प्रतिशत रकम निर्माण सामग्री खरिद र ५० प्रतिशत रकमबाट बेरोजगार नागरिकलाई रोजगारी दिनुपर्ने व्यवस्था छ। तर, विद्यालय व्यवस्थापन समिति अध्यक्ष मधुकर नेपालीले कार्यविधिविपरीत मनोमानी तरिकाले भवन निर्माण थालेपछि न स्थानीयले रोजगारी पाए न विद्यालय भवनले नै पूर्णता पायो। बजेट सबै खर्च भयो। उदाहरण ३ हुम्लाको सिमकोट गाउँपालिका७ को डाँडाफया स्वास्थ्यचौकी २०७९ असारदेखि निर्माण थालियो। मुख्यमन्त्री रोजगार कार्यक्रममा २० लाख बजेट भएकोमा १० लाख कामदारलाई २० हजारका दरले वितरण गरियो। बाँकी १० लाखको हिसाब किताब नै भएन। स्थानीयले १० लाख हिनामिना गरेको निवेदन गाउँपालिकामा पेस गरे। तर, छानबिन भएन। स्थानीय इश्ररा सिंहका अनुसार उक्त रोजगार कार्यक्रममा ५० जना बिपन्न, गरिब घरपरिवारकाा लागि आएको बजेट ५६ जना समावेश गरेर काम गराइएको थियो। गाउँपालिका नै उपभोक्ता समितिसँग मिलेर उक्त अनियमितताका विषयमा छानबिन गरिएन। उदाहरण ४ आर्थिक वर्ष २०७८०७९ मा दैलेखको महावु गाउँपालिका५ मा सञ्चालित मुख्यमन्त्री रोजगार कार्यक्रममा उद्देश्यविपरीत डोजरमार्फत सडक खनियो। महाबु५ मा छेपडीडाँडागडीगाउँ जोड्ने सडकका लागि १३ जना बेरोजगार छनोट भएका थिए। १० लाख रुपैयाँको उक्त योजनाका लागि उनीहरूले आफूले श्रम भने गरेनन्। तत्कालीन वडाध्यक्ष जगतबहादुर हमालको रोहबरमा कामदारले सडक निर्माणको जिम्मा दैलेखको भवानी कालीका कन्ट्रक्सनलाई दिने तमसुक गरे। कालीकोटको रास्कोटमा मुख्यमन्त्री रोजगारको काममा डोजरले काम गर्दै। अध्यक्ष हमालको रोहबरमा १२ जना कमदार र कन्ट्रक्सनकातर्फबाट हर्कबहादुर मल्लले सहीछाप गरेको तमसुकमा सडक निर्माणमा जेसीबी मेसिन प्रयोग गर्ने र त्यसवापत प्रतिघण्टा तीन हजार रुपैयाँ भवानी कालीका कन्ट्रक्सनलाई उपलब्ध गराउने उल्लेख छ। बेरोजगारलाई रोजगारी दिने उद्देश्यले सञ्चालित मुख्यमन्त्री रोजगार कार्यक्रमको छेपडीडाँडागडीगाउँ योजना तत्कालीन वडाध्यक्ष हमाल र वर्तमान वडाध्यक्ष दीपक शाहीकै रोहबरमा ठेकेदारलाई बेचिएको स्थानीय बताए। मुख्यमन्त्री रोजगार कार्यक्रम कार्यविधिको दफा १५ मा ठेक्का पट्टा गर्न नपाइने तथा तेस्रो पक्षमार्फत काम गर्न नपाइने उल्लेख छ। तर, त्यहाँ कार्यविधिविपरीत काम गरियो। उदाहरण ५ जाजरकोटमा मुख्यमन्त्री रोजगार कार्यक्रमबाट नलगाड नगरपालिकाको खनटाकुराऐरारी कृषि सडक निर्माण गर्ने क्रममा पहुँचको भरमा मापदण्डविपरीत सडक निर्माण गरियो। उक्त योजनाको रकमसमेत हिनामिना भयो। स्काभेटरबाट काम गरिएपछि रोजगार कार्यक्रममा समेटिएका ४७ जनाले रोजगारी पनि पाएनन्। उनीहरूलाई २८ दिन काम गरेको ७ हजार रुपैयाँ मात्र दिएर पठाए। समितिले स्थानीयलाई उपलब्ध गराएको खर्चको विवरणमा स्काभेटरको २ सय १६ घण्टाको ज्याला १५ लाख ६२ हजार ३ सय रुपैयाँ भुक्तानी गरेको जनाएको छ। स्काभेटरका चालक र इन्चार्जको खाना नास्ता खर्च ७३ हजार, समितिको खाना, नास्ता खर्च ८० हजार रुपैयाँ देखाइएको छ। बाँकी रहेको ५ लाख १७ हजार रुपैयाँ रोजगार कार्यक्रममा समेटिएका ४७ सहित ६७ जनालाई दामासाहीको हिसाबले ७ हजार ७ सयका दरले वितरण गरियो। उदाहरण ६ कालीकोटको सान्नीत्रिवेणी गाउँपालिका३ स्थित गावखोलालाम्पाटा सिँचाइ कुलो निर्माणका लागि कर्णाली प्रदेश सरकारले मुख्यमन्त्री रोजगार कार्यक्रममार्फत ४५ लाख रुपैयाँ बजेट छुट्ट्यायो। अति गरिब परिवारलाई न्यूनतम रोजगारी दिने उद्देश्यले राखिएको कार्यक्रम सञ्चालनका लागि उपभोक्ता समितिले प्रदेश सरकारलाई घूस दिएको उल्लेख छ। सिँचाइ कुलो निर्माणमा अनियमितता भएको समाचार प्रकाशित भएपछि गठन भएको छानबिन समितिले तयार पारेको प्रतिवेदनमा स्थानीय जनक देवकोटामार्फत प्रदेश सरकारलाई ३ लाख रुपैयाँ दिएको उल्लेख गरिएको छ। वडासदस्य मनराज देवकोटाको संयोजकत्वमा गठित समितिको बुँदा नम्बर ६ मा जनक देवकोटामार्फत ३ लाख रुपैयाँ प्रदेश सरकारलाई उपलब्ध गराएको लेखिएको छ। जनकले प्रदेश सरकारका कसलाई उक्त रकम दिए भन्ने निर्णयमा उल्लेख छैन। छानबिन समितिलाई जनकले दिएको बयानमा ३ लाख रुपैयाँमध्ये १ लाख ५० हजार प्रदेश सरकारलाई बुझाएको र बाँकी बुझाउन बाँकी रहेको उल्लेख गरेका छन्।  कर्णालीका १० वटै जिल्लामा मुख्यमन्त्री रोजगार कार्यक्रमबाट सञ्चालित योजनाहरू झार उखेल्ने, माटो सम्याउने काम गराएर भुक्तानी दिने र रकमको अनियमितता हुन थालेपछि प्रदेश सरकारले लाभग्राहीलाई नै बैंकमार्फत भुक्तानी दिने नीति लियो। तर, बैंक खातामार्फत भुक्तानी दिए पनि खातामा पैसा जम्मा गर्ने र जनप्रतिनिधि तथा उपभोक्ता समितिले खाताबाट पैसा झिक्न लगाएर आफूहरूले नै लिन गरेको स्थानीयको गुनासो छ। कर्णाली प्रदेश सरकारले मुख्यमन्त्री रोजगार कार्यक्रम सञ्चालन गरेर बेरोजगार युवा तथा युवतीलाई एक सय दिनको रोजगारी दिने लक्ष्य राखेको छ। मुख्यमन्त्री रोजगार कार्यक्रमको बजेट कार्यान्वयनमा हरेक जिल्लामा अनियमितताको प्रश्न उठेको छ। कर्णाली प्रदेश सरकारको मुख्यमन्त्री रोजगार कार्यक्रम सञ्चालन कार्यविधि, २०७८ को प्रस्तावनामै कर्णाली प्रदेशका बेरोजगार तथा कोभिड१९ बाट प्रभावित युवालाई स्थानीयस्तरमै रोेजगारी सिर्जना गर्न तथा आयआर्जनका क्रियाकलाप सञ्चालन गरी सामुदायिक पूर्वाधार निर्माण कार्यमा संलग्न गराई गरिबी निवारणमा योगदान पुर्याउन मुख्यमन्त्री रोजगार कार्यक्रम सञ्चालन गरिनेछ भनेर लेखिएको छ। तर, बजेट कार्यान्वयनमा त्यस्तो भएको छैन। कालीकोटका नागरिक समाजका अगुवा दमनराज बमले भने, कालीकोटमा सुरुवाती वर्षमा त सबैजसो योजनामा डोजर प्रयोग गर्थे। तर, पछिल्ला वर्षहरूमा केही हिसाबमा कमी त भएको छ। तर, अझै पनि मुख्यमन्त्री रोजगार कार्यक्रमको बजेट सडकमा हाल्ने र डोजरले सडक खन्ने काम भइरहेको छ। यसको छानबिन कसले गर्ने ?। स्थानीय सरकार झन् त्यसैको संरक्षण गर्दै आइरहेका छन्। प्रायः डोजरहरू जनप्रतिनिधिका नजिकका मान्छे वा उनकै पार्टीका नेताका छन्। मेसिनरी उपकरण प्रयोग नगरी काम गरेर बजेट खर्च गर्ने भनिए त्यसो भएको छैन। खर्चको विवरण पनि छैन कर्णाली प्रदेशमा मुख्यमन्त्री रोजगार कार्यक्रममार्फत भएको खर्च विवरण पनि छैन। मुलुक संघीय संरचनामा गएपछि २०७४ सालको प्रदेश र प्रतिनिधिसभा निर्वाचनपछि प्रदेश सरकारहरू गठन भए। प्रदेश सरकार गठन भएको पहिलो आर्थिक वर्ष २०७५०७६ मा नै मुख्यमन्त्री रोजगार कार्यक्रम भनेर राखियो। तर, विभिन्न कारण त्यो कार्यान्वयन भने भएन। आर्थिक वर्ष २०७६०७७ देखि यो कार्यक्रम कार्यान्वयन गरियो। उक्त आर्थिक वर्षमा कर्णालीका १० जिल्लाका ७९ पालिकामा ८४ करोड २५ लाख ९५ हजार खर्च भयो। त्यो खर्च कहाँ केमा गरियो। यसको विवरण प्रदेश सरकारसँग छैन। मुख्यमन्त्री तथा मन्त्रिपरिषद्को कार्यालयका रोजगार हेर्ने शाखा अधिकृत युवराज न्यौपानेले भने, आर्थिक वर्ष २०७७०७८ मा पनि कर्णाली प्रदेश सरकारले २ अर्ब ५७ करोड, ७१ लाख ५१ हजार रकम खर्च गर्यो। त्यसको विवरण पनि मन्त्रालयमा छैन। आर्थिक वर्ष २०७५०७६ र आर्थिक वर्ष २०७७०७८ गरी दुई आर्थिक वर्षको ३ अर्ब ४१ करोड ९७ लाख ४६ हजार बजेट कहाँ के योजनामा खर्च भयो भन्ने विवरण नै पाइएको छैन। तर, बजेट भने खर्च भएको छ। उनका अनुसार आर्थिक वर्ष २०७८०७९ मा १ अर्ब ४९ करोड १५ लाख ५६ हजार बजेटमध्ये १ अर्ब २६ करोड ४५ लाख १७ हजार ३ सय ८९ रुपैयाँ खर्च भयो। जुन कुल बजेटको ८५ प्रतिशत खर्च भएको हो। यसबाट १० लाख ९५ हजार ७ सय ६९ दिन रोजगार प्रदान भयो। यो कार्यक्रममार्फत विपन्न परिवारबाट स्थानीय तहले छनोट गरेको श्रमिकले दैनिक ५ सय ७७ रुपैयाँ ज्याला पाउने गरी काममा लगाइने गरिएको छ। यस्तै, आर्थिक वर्ष २०७९०८० मा १ अर्ब १५ करोड ४० लाख बजेट विनियोजन भएकोमा ९२ करोड ८९ लाख ३ हजार ५ सय ११ रुपैयाँ खर्च भयो। यो कुल बजेटको ८० प्रतिशत खर्च हो। यसबाट ८ लाख ४६ हजार १ सय ९२ दिन रोजगार प्राप्त भयो। यसमा पनि कर्णालीका ९ वटा स्थानीय तहका १ सयवटा वडाबाट विवरण प्राप्त हुन बाँकी रहेकाले कामको दिन र खर्च भएको बजेट बढ्नेछ। मुख्यमन्त्री रोजगारमा अति दुरुपयोग कर्णाली प्रदेशका सांसदहरू नै मुख्यमन्त्री रोजगार कार्यक्रम सदुपयोग नभएर दुरुपयोग भएको बताउँछन्। कर्णाली प्रदेशसभा अन्तर्गतको संसदीय मामिला समितिकी सभापति एवं सांसद कल्याणी खड्काले कर्णालीमा मुख्यमन्त्री रोजगार कार्यक्रममा व्यापक दुरुपयोग भएको बताइन्। उनले भनिन्, कर्णालीमा २०७५ सालबाट मुख्यमन्त्री रोजगार कार्यक्रम सुरु गरियो। त्यसको कार्यविधि भने २०७८ सालमा बन्यो। त्यसमा पनि केही आर्थिक वर्षको खर्च भएको बजेट पनि कहाँ केमा खर्च भयो भन्ने विवरण सरकारसँग छैन। २०७८ मा बनेको कार्यविधिमा पनि एक श्रमिकले सय दिन काम गर्ने, जसमा ७० दिनको पैसा पाउने र ३० दिन श्रमदान गर्ने उल्लेख छ। उनले भनिन्, सय दिन काम गराएर ७० दिनको मात्र ज्याला दिँदा श्रमिक भोकै काम गर्ने ? यो कार्यविधि पनि त्रुटिपूर्ण छ। यसलाई संशोधन गरेर व्यवस्थित रूपमा सञ्चालन गर्न नसकिए यो कार्यक्रमको औचित्य नै हँुदैन। यस विषयमा हामीले मुख्यमन्त्री राजकुमार शर्मासँग पनि छलफल गरेका छौं। यो लथालिंग कार्यक्रमलाई व्यवस्थित बनाउन सरकार गम्भीर हुनुपर्छ। यस्तै प्रदेश सांसद एवं संसदीय मामिला समितिका सदस्य सुरेश अधिकारीले कर्णालीमा मुख्यमन्त्री रोजगार कार्यक्रमका नाममा व्यापक रूपमा आर्थिक अनियमितता भएको बताए। उनले भने, यो कार्यक्रम त जसको सरकार उसैका कार्यकर्ता पाल्ने कार्यक्रम भयो। यसले न गरिब चिन्यो, न रोजगारी दियो। न कर्णालीको विकासमा उपलब्धि हासिल भयो। मुख्यमन्त्री रोजगार कार्यक्रमबाट भएको बजेट खर्च बालुवामा पानी खन्याए झैं भएको उनले बताए। विपन्नका लागि भनिएको यो कार्यक्रममा जसको सरकार उसैका कार्यकर्ता भर्ती हुन्छन्। यसले विपन्नलाई रोजगारी दिन नसकेको उनको भनाइ छ। उनले भने, २०७४ सालको स्थानीय तहको निर्वाचनमा म सल्यानको सारदा नगरपालिका प्रमुख निर्वाचित भएँ। मैले राजनीतिक हिसाव नराखी उक्त नगरपालिका भित्रका सबै विपन्न परिवारहरू आफैं छनोट गरेको थिएँ। त्यति बेला १ सय २ जना छनोट भए। तिनीहरूलाई आफ्नो कार्यकालका ५ वटै वर्षमा सडकमा काम गर्न लगाएर रोजगारी दिए। जसले मेरो कार्यकालभरिमा सल्यानका सबै गाउँका सडकसमेत बन्द हुन पाएनन्। सधैं सञ्चालन गराउन काम गरेँ। त्यसपछि संघले प्रधानमन्त्री रोजगार र प्रदेशले मुख्यमन्त्री रोजगार कार्यक्रम ल्याए। तर, निश्चित दिन तोकेर ल्याए। यो गलत भयो। हामीले अब कर्णालीका सबै निर्वाचन क्षेत्रका सांसदहरू इमान्दार भएर सबै विपन्न परिवारहरूलाई छनोट गरी वर्षैभरि नै रोजगारी दिन सक्नुपर्छ। कि यो दुरुपयोग भएको कार्यक्रम बन्द गर्नुपर्छ। वर्षमा ७० दिन मात्र रोजगारी दिएर अरू दिन के गर्ने ? अझै यसमा गरिब विपन्न मात्र छनोट हुने भए पनि ठीकै थियो। यहाँ त कामदार छनोटमा समेत प्रस्ट सरकारको प्रभाव पर्दै आएको छ। निष्पक्ष कामदार छनोट पनि हुँदैनन्। प्रदेश सरकारले २०७८ सालमा तत्कालको कोभिडको महामारी लक्षित गर्दै बनाएको कार्यविधि २०७८ साल साउन २९ गते प्रदेश मन्त्रिपरिषद्बाट स्वीकृत भई लागूभयो। जसअनुसार मुख्यमन्त्री रोजगार कार्यक्रमको बजेट सिँचाइ, यातायात, खेलमैदान, पैदल बाटो, खानेपानी, विद्यालय भवन, स्वास्थ्य, फलफूल तथा अन्नबाली, पोखरीलगायतका क्षेत्रमा लगानी गर्ने व्यवस्था गर्यो। योजना माग गर्न प्रदेश सरकारको वेबसाइटमा १५ दिने सूचना निकालिन्छ। तर, कर्णालीवासीको इन्टरनेटमा पहुँच कम छ। जसको पहुँच उसैले बढी स्रोत लिन्छ। वेबसाइटमा भरेका योजनाहरूमा प्रदेश स्तरमा योजना छनोट गर्ने समिति छ। यो कार्यविधिले श्रमिक कसरी छनोट गर्ने भन्ने विषयमा केही पनि बोलेको छैन। श्रमिक छनोट राजनीतिक प्रभावमा हुँदै आएको छ। कर्णालीमा २०७५ सालबाट मुख्यमन्त्री रोजगार कार्यक्रम सुरु गरियो। त्यसको कार्यविधि भने २०७८ सालमा बन्यो। त्यसमा पनि केही आर्थिक वर्षको खर्च भएको बजेट पनि कहाँ केमा खर्च भयो भन्ने विवरण सरकारसँग छैन। कल्याणी खड्का, सांसद तथा संसदीय मामिला समितिकी सभापति कर्णालीमा मुख्यमन्त्री रोजगार कार्यक्रमका नाममा व्यापक रूपमा आर्थिक अनियमितता छ। यो कार्यक्रम त जसको सरकार उसैका कार्यकर्ता पाल्ने कार्यक्रम भयो। यसले न गरिब चिन्यो, न रोजगारी दियो। सुरेश अधिकारी, सांसद तथा संसदीय मामिला समिति सदस्य कालीकोटमा सुरुवाती वर्षमा त सबैजसो योजनामा डोजर प्रयोग गर्थे। तर, पछिल्ला वर्षहरूमा केही हिसाबमा कमी त भएको छ। तर, अझै पनि मुख्यमन्त्री रोजगार कार्यक्रमको बजेट सडकमा हाल्ने र डोजरले सडक खन्ने काम भइरहेको छ। यसको छानबिन कसले गर्ने ? दमनराज बम, नागरिक समाजका अगुवा, कालीकोट रोजगारीका नाममा बेथिति कृष्णराज धमला मैले केही समय अगाडि कर्णालीमा मुख्यमन्त्री रोजगार कार्यक्रमको हालसम्मको प्रगतिका विषयमा आयोजना गरिएको सार्वजनिक सुनुवाइमा सहभागी हुने अवसर पाएको थिएँ। कर्णाली प्रदेशमा मुख्यमन्त्री रोजगार कार्यक्रम भनेर संघीय सरकारको प्रधानमन्त्री रोजगार कार्यक्रमकै सिको गरियो। प्रदेशका सबै बेरोजगार युवाहरूलाई रोजगारी दिने उद्देश्य राखेर कहलिएको मुख्यमन्त्री रोजगार कार्यक्रम कार्यान्वयन तह जुन पार्टीको मुख्यमन्त्री उसै पार्टीका नेता कार्यकर्ता पालिने काम भएको पाएँ। यसले कर्णालीको न बेरोजगारी घटायो, न राज्यको स्रोत साधनको सही तरिकाले उपयोग नै भयो। आवश्यकताको पहिचान नै नगरी गोजीका योजनाहरू छान्ने, मनपरी तरिकारले बजेट विनियोजन गर्ने, योजना छनोट पूर्व नै सरकारका दलालहरूले केही प्रतिशत रकम उठाउने काम भए। आमनागरिकको आँखामा छारो हाल्ने, प्रदेश सरकारको नेतृत्वका आसेपासेलाई पाल्ने, अनुगमन पटक्कै नहुने, मुख्यमन्त्री रोजगारबाट भएको योजनामा काम गरे पनि हुने, नगरे पनि हुने जस्ता लापरबाहीका कारण कर्णालीमा मुख्यमन्त्री रोजगार कार्यक्रमले रोजगारीभन्दा थप बेरोजगारी वृद्धि गरेको छ। योजना छनोटको प्रक्रिया पनि व्यवस्थित छैनन्। टाठाबाठाहरूको मात्रै यो कार्यक्रममा पहुँच छ। गरिबलाई थप गरिब र टाठाबाठालाई थप लुट्न पाइने कार्यक्रम कर्णालीवासीको हितमा छैन। (सामाजिक अभियान्ता धमला रास्कोट नगरपालिका ६ कालीकोटका स्थानीय हुन्)"
औद्योगिक क्षेत्र अलपत्र,"बुटवल : प्रादेशिक औद्योगिक क्षेत्र निर्माणका लागि औद्योगिक क्षेत्र व्यवस्थापनको नाममा लिइएको रूपन्देही मोतीपुरको जग्गामा निजी घर बन्दै गएका छन्। औद्योगिक क्षेत्र बनाउने स्थानका घरहरू हटाउनुपर्नेमा निर्माणको क्रम झन् बढेको हो। निजी घरहरू बढ्दै जाँदा औद्योगिक क्षेत्र निर्माणका योजना सुस्ताउँदै गएका छन्। मोतीपुर औद्योगिक क्षेत्र बनाउनका लागि आयोजना कार्यालयदेखि सुरक्षार्थ सशस्त्र प्रहरीको गुल्मसमेत खडा भएको छ। ती कार्यालयले जग्गा संरक्षण गर्न सकेका छैनन्। औद्योगिक क्षेत्र बन्नुपर्नेमा स्थानीयले धमाधम घर निर्माण गरिरहेका छन्। आयोजना कार्यालय र सशस्त्र प्रहरीको सुरक्षा गुल्म बेखबर जस्तै छन्। लुम्बिनी प्रदेशमा बाँकेको नौवास्ता र रूपन्देहीको मोतीपुरमा औद्योगिक क्षेत्र निर्माणको काम अघि बढाइएको थियो। अहिले दुवै क्षेत्रमा योजना अनुरूप काम हुन सकेको छैन। मोतीपुर औद्योगिक क्षेत्रको लागत १२ अर्ब रुपैयाँ अनुमान गरिएको छ। यो औद्योगिक क्षेत्रमा ५ सय ४४ प्लट हुने भनिएको छ। औद्योगिक क्षेत्रभित्र चार लेनको मुख्य सडक, दुई लेनको सहायक सडक, साइकल लेन र फुटपाथ निर्माण हुनेछ। विद्युतको आपूर्ति चौबिसै घण्टा हुनेछ। जसका लागि औद्योगिक क्षेत्रभित्र ४० मेगावाटको फिडर, वाटर ट्रिटमेन्ट प्लान्ट र स्वास्थ्य केन्द्रको समेत सुविधा हुनेछ। मोतीपुर औद्योगिक क्षेत्रको जग्गाका विषयमा स्थानीयबीच मतभेद छ। यही मतभेदमा राजनीतीकरण हुँदा औद्योगिक क्षेत्र अलपत्र भएको हो। पूर्वअर्थमन्त्री विष्णु पौडेलले औद्योगिक क्षेत्रको शिलान्यास गर्दा अवरोधसमेत गरिएको थियो। त्यसयता औद्योगिक क्षेत्रको विकासमा कुनै काम भएको देखिएको छैन। मोतीपुर औद्योगिक क्षेत्रको लालपुर्जा २०७३ सालको वैशाख र असारमा गरी दुईपल्ट आएको हो। लालपुर्जामा ८ सय १३ बिघा जग्गा छ। गत वर्ष कात्तिकमा औद्योगिक क्षेत्रको जग्गाको ड्रोन सर्भे भएको थियो। त्यसबेला यहाँ १ हजार २२ घर रहेको प्रतिवेदन तयार गरिएको थियो। औद्योगिक क्षेत्र व्यवस्थापन लिमिटेडका अधिकारीहरूका अनुसार, एक वर्षयता निर्माण तीव्र भएको देखिन्छ। यहाँ चार सयभन्दा बढी घर बनिसकेको अनुमान छ। औद्योगिक क्षेत्रको नाममा रहेको जमिनमा रहेका घर हटाउनुपर्नेमा अहिले झन् थपिरहेका छन्। औद्योगिक क्षेत्रको जग्गामा कसैले अतिक्रमण गरे हामी एक्सनमा जान्छौं। व्यक्तिले पहिलेदेखि उपभोग गरेको जग्गामा हामीले मात्रै चाहेर हुँदैन, गुल्म प्रमुख डीएसपी रविन महर्जनले भने। मोतीपुर औद्योगिक क्षेत्रमा चार सेक्टर छन्। चार वटै सेक्टरमा निजी स्वामित्वका १ हजार २२ घर पर्छन्। ती घरधनीलाई अन्यत्र व्यवस्थापन गर्ने गरी औद्योगिक क्षेत्र बनाउन पहल भइरहेका बेला उनीहरूलाई यथावस्थामा राख्ने राजनैतिक लविङ भएपछि औद्योगिक क्षेत्रको भविष्य अनिश्चित बन्दै गएको छ। चुनावमा घर हटाउन नपर्ने एजेन्डा राजनीतिक दलहरूले बनाएका थिए। यो औद्योगिक क्षेत्रलाई लुम्बिनी प्रदेशकै ड्रिम प्रोजेक्टका रूपमा हेरिएको थियो। तर, योजना तुहिने जोखिम बढ्दै गइरहेको भन्दै आलोचना भइरहेको छ। रूपन्देही उद्योग संघका पूर्वअध्यक्ष माधव पौडेलले मोतीपुर औद्योगिक क्षेत्र बन्न नदिएर रूपन्देहीमा औद्योगिक विकासमा कमजोर पार्ने प्रयास भएको बताए। मोतीपुर औद्योगिक क्षेत्र आयोजना कार्यालयका प्रमुख प्रकाश अधिकारीका भनाइमा, यहाँ भएको ड्रोन सर्भेको रिपोर्ट औद्योगिक क्षेत्र व्यवस्थापन हुँदै उद्योग मन्त्रालय पठाइएको छ। मन्त्रालयले आवश्यक काम गरी प्रधानमन्त्री तथा मन्त्रिपरिषद् कार्यालयमा पठाइएको छ। प्रधानमन्त्रीको संयोजकत्वमा रहेको राष्ट्रिय विकास समस्या समाधान समितिमा यहाँको समस्या समाधान गर्न एउटा उपसमिति बनाएर काम भएको छ। भूमि व्यवस्था, सहकारी तथा गरिबी निवारण मन्त्रीको संयोजकत्वमा गृहसचिव, उद्योग सचिव, कृषि सचिव सदस्य रहेको उपसमितिले यहाँको समस्या समाधान गर्न प्रतिवेदन तयार गर्ने छ। गएको वैशाखमा राष्ट्रिय विकास समस्या समाधान समितिले उपसमितिलाई अव्यवस्थित बसोबास व्यवस्थित गरी सम्बन्धित तोकिएको आयोजनाको काम अघि बढाउन गर्नुपर्ने कामको प्रतिवेदन तयार गर्न कार्यादेश दिइएको थियो। तर यो उपसमितिले आठ महिना बित्न लाग्दा उल्लेख्य काम गर्न सकेको छैन। २०७२ सालमा केपी शर्मा ओली प्रधानमन्त्री हुँदा हरेक प्रदेशमा प्रदेशस्तरीय औद्योगिक क्षेत्र बनाउने निर्णयअनुसार सरकारले बुटवलको मोतीपुर क्षेत्रमा प्रक्रिया अघि बढाएको हो। सरकारले निर्णय गरेको पाँच वर्षपछि निरन्तरको प्रयासले ८ सय १३ बिघा जग्गाको स्वामित्व औद्योगिक क्षेत्रको नाममा आउन सफल भयो। त्यसपछि २०७७ मा औद्योगिक क्षेत्र शिलान्यास भयो। यही बेलादेखि स्थानीयले वर्षौंदेखि बसोबास गर्दै आएको जग्गामा औद्योगिक क्षेत्र बन्न नदिने भन्दै विरोध गरेपछि समस्या चुलिएको हो। विवाद समाधान गर्न कुनै निष्कर्ष निस्किए हामी काम गर्न आतुर छौं, मोतीपुर औद्योगिक क्षेत्र आयोजना प्रमुख अधिकारीले भने। उनका अनुसार, कम्तीमा विवाद नभएको सेक्टर बीबाट काम सुरु गर्नुपर्छ भनेर छलफल भइरहेको छ । औद्योगिक क्षेत्रको वन क्षेत्रको जग्गा सुकुम्बासीको बहानामा जग्गा अतिक्रमण गर्ने लर्को लागेपछि २०७८ असोज २४ गते प्रहरीले बल प्रयोग गरी हटाएको थियो। अतिक्रमणकारीलाई हटाउन प्रहरीले चलाएको गोली लागेर चार जनाको मृत्यु भएको थियो। यो प्रकरणपछि बाहिरबाट अतिक्रमण गर्न आउनेहरू रोकिए पनि स्थानीयले भोगचलन गरेको जग्गामा निर्माणको काम रोकिनुको साटो तीव्र भएको छ। औद्योगिक क्षेत्र व्यवस्थापन लिमिटेडको २०७५ जेठ २१ गतेको बैठकले ९ सय ४६ बिघाको डीपीआर स्वीकृत गरेको थियो। त्यसमध्ये ८ सय १३ बिघाको औद्योगिक क्षेत्र व्यवस्थापन लिमिटेडको नाममा जग्गाधनी पुर्जा प्राप्त भएको थियो। धनीपुर्जा प्राप्त नभएको १ सय ३३ बिघा गरी ९ सय ४६ बिघाका लागि वातावरण प्रभाव मूल्यांकनको स्वीकृत भए पनि काम हुन सकेको थिएन।"

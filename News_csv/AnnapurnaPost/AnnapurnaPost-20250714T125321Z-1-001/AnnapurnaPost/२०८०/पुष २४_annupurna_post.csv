शीर्षक,विवरण
बालविवाह ! सबै पीडित !,"नेपालको कानुनले विवाह गर्ने उमेर कम्तीमा २० वर्ष निर्धारण गरेको छ। सप्तरीमा १३ वर्षीया बालिकाको विवाह भयो। केही महिनाकी गर्भवती उनको आठ महिनामा अदालतले विवाह बदर गयो। विवाह गैरकानुनी थियो, बदर भयो। यहाँ एउटा समस्या उब्जियो ती बालिका कहाँ जाने ? उनको भविष्य के ? विवाहस्थलमै गएको प्रहरीले उतिबेलै यसलाई रोकेन। यो समस्याको भागीदार अब कसले हुने ? ती बालिकाको भविष्य बर्बाद हुनबाट कसरी जोगाउने ? युनिसेफले सन् २०१५ मा गरेको सर्वेक्षणअनुसार सप्तरी बालविवाह बढी हुने जिल्लामा पहिलो स्थानमा पर्छ। नेपालमा हुने वार्षिक बालविवाहमध्ये ८३ प्रतिशत सप्तरी जिल्लामा हुने गर्छ। जनगणना २०७८ अनुसार पनि मधेसमा सबैभन्दा बढी अर्थात् ३७३ प्रतिशतले १८ वर्ष नपुग्दै विवाह गर्छन्। त्यसमा ५२२ प्रतिशत बालिका र १९ प्रतिशत बालक छन्। राष्ट्रिय समस्याको रूपमा रहेको बालविवाह मधेस प्रदेशमा अझ जटिल समस्याका रूपमा रहेको छ। राष्ट्रिय जनगणना २०७८ को तथ्यांकले त्यस्तै बालविवाहको भयावह तस्बिर चित्रण गरेको छ। नेपालको कुल जनसंख्यामध्ये ४७ लाख ५५ हजार ३ सय ३० जनाको १७ वर्ष उमेरभित्रै विवाह भएको देखाएको छ। जसमध्ये ५४ हजार ३ सय ४८ जनाको १० वर्षभन्दा कम उमेरमै विवाह भएको देखिन्छ। त्यस्तै १० देखि १४ वर्ष उमेरभित्र ११ लाख २५ हजार २ सय ५ जना वैवाहिक सम्बन्धमा बाँधिएका छन्। सबैभन्दा धेरै १५ देखि १७ वर्षको उमेरभित्र ३५ लाख ७५ हजार ७ सय ७७ जनाको बालविवाह भएको छ। कानुनले बालिग भने पनि विवाहको उमेर २० वर्ष तोकिएकाले १९ वर्षसम्मको उमेर पनि विवाहका लागि बन्देजपूर्ण समय हो। १८ देखि २० छुनेबित्तिकै भएका विवाहको संख्या भने बढी छ। यो उमेर समूहमा ५५ लाख ११ हजार ६ सय २६ जनाको विवाह भएको छ। यसरी विवाह गर्नेमा बालकको तुलनामा बालिकाको संख्या बढी छ। बालिग भएलगत्तैको १८ देखि २० वर्षभित्र बिहे हुने किशोरीको समूह पनि किशोरको भन्दा बढी छ। बाल विवाह रोज्नुपर्ने कारण र बाध्यता होलान्। अभिभावकहरूले घरमा काम गर्ने मान्छेको संख्या बढाउन छोराको कमै उमेरमा विवाह गरेर बुहारी भिœयाउने गरेका प्रशस्त उदाहरण छन्। छोरीको महिनावारी नहुँदै कन्यादान गर्दा पुण्य प्राप्ति हुन्छ भन्ने परम्परागत विश्वास पनि नभएको होइन। अनि छोरीको उमेर बढ्दै जाँदा दाइजोको रकम पनि बढ्दै जाने भयले पनि चाँडै विवाह गर्ने गरेको पाइन्छ। यसबाहेक गरिबी, अशिक्षा, चेतनाका कमी, सामाजिक परम्पराजस्ता कारणले कानुनविपरीत बालविवाह भइरहेछन्। पछिल्लो चरणमा स्कुले लभ र असुरक्षित यौन पनि कारण रहेको देखिन्छ। बालविवाहले शारीरिक समस्या मात्र थप्दैनन्। बालविवाहले किशोरावस्थामा नै गर्भवती हुन बाध्य बनाउँछ। यसले स्वाभाविक रूपमा गर्भका जटिलता बढ्छन्। २० वर्षभन्दा कम उमेरमा बच्चा जन्माउँदा एकातिर मातृमृत्युदर बढ्छ भने अर्कातिर बच्चाको तौल कम हुने तथा मृत्युदर पनि धेरै गुणाले बढ्ने हुन्छ। कम उमेरमा गर्भवती हुँदा रक्तअल्पता हुने, गर्भको अवधि नपुग्दै (३७ हप्ताभन्दा अगाडि) बच्चा जन्मिने तथा गर्भवतीको रक्तचाप बढ्ने र त्यससम्बन्धी जटिलता थपिने सम्भावना बढी हुन्छ। गर्भको जटिलताले आमाको स्वास्थ्यमा मात्र होइन, गर्भको बच्चामा पनि प्रतिकुल असर गर्छ। यस्ता बच्चा कम तौलका हुने, राम्रो शारीरिक विकास नहुने तथा कन्जेनाइटल डिफेक्ट (जन्मपूर्व नै खराबी) हुने सम्भावना बढी हुन्छ। विश्व स्वास्थ्य संघको तथ्यांकअनुसार २० वर्षभन्दा कम उमेरमा बच्चा जन्माउँदा, बच्चा जन्मिनेबित्तिकै वा जन्मेको पहिलो हप्तामा मर्ने सम्भावना ५० प्रतिशतले बढी हुन्छ। कम उमेरमा आमा बन्नेहरूमा पायल्स तथा मलद्वारको फिस्टुला बढी हुने गरेको अध्ययनले देखाएको छ। तर शारीरिक वा प्रजनन स्वास्थ्यसँग मात्र बालविवाहलाई हेरेर पुग्दैन। एउटा किशोर वा किशोरी १८ वर्षका उमेरमा कुन तहका शिक्षा आर्जन गर्न सक्छन् अनि आर्थिक रूपमा सबल, समाजिक रूपमा परिपक्व अनि मानसिक रूपमा निर्णयहरू सही निर्णय लिन सक्ने योग्य बन्न सक्छन् कि सक्दैनन् ? सजिलै अनुमान गर्न सक्छौं। विवाहले दम्पतीलाई नै थप जिम्मेवारी पक्कै दिन्छ। विवाहपछि छोरीको काँधमा बुहारीको दायित्व र कर्तप्य थपिने हुन्छ भने छोराको काँधमा परिवारको आर्थिक दायित्व। विवाहपछि पढ्न नसकिने, सीप सिक्न नमिल्ने त पक्कै होइन। तर जुन सहज विवाह अगाडि हुन्छ, विवाह पछि त्यसमा कमी अवश्य आउँछ। ढिला विवाहले उच्च शिक्षा अध्ययन अनि रोजगारका अवसरमा पक्कै वृद्धि गर्ने हुन्छ। यसका साथै नेतृत्वको विकास, समाजिक र मानसिक परिपक्वता बनाउने हुन्छ। त्यसैले प्रजनन अधिकार मात्र होइन, अन्य अधिकार बुझ्ने र उपभोग गर्न सक्ने हुन्छन्। कम उमेरमा वैवाहिक जिम्मेवारीले थिचिएका अनि आर्थिक रूपमा सबल भई नसकेका दम्पतीले जीवन र सन्तानको भविष्य कस्तो बनाउँलान् ? बालविवाहले बालअधिकार, महिलाअधिकार तथा मानवअधिकारको समेत उल्लंघन हुनेमा दुई मत नहोला। यसले स्वास्थ्यमात्र होइन, विकास र समृद्धिको पनि बाधक हो भन्दा फरक नपर्ला। तसर्थ यसको उन्मूलन गर्नुपर्ने हुन्छ। स्थानीय, प्रदेश र संघ सरकार र अन्य सरोकारवालाले कानुनी प्रक्रियालाई मात्रै अगाडि सारेको पाइन्छ। कानुनले न्याय त दिँदैछ। बालविवाह गराउने अभिभावकले जरिबाना तिर्नुपर्ने हुन्छ। कति त जेल पनि चलान भएका छन्। तर के यसले पीडितको उद्दार भएको छ ? सोच्नुपर्ने भएको छ। कुसंस्कार, कुरीति र अशिक्षाले झेलिएको समाज अनि छोरीको विवाहले हुने आर्थिक भारलाई सम्बोधन हुनु जरुरी छ। शिक्षा र सचेतना बढाएर योग्य, सक्षम र दक्ष नागरिक बनेर मात्र विवाह रोज्ने संस्कारको विकास गराउनु जरुरी छ।"
कोरोना संक्रमणविरुद्ध ६ रणनीति,"कोभिड१९, ओमिक्रोनको नयाँ सबभेरियन्ट जेएन१ का संक्रमितहरू फेला परेका छन्। यो सबभेरियन्ट दुवै छिमेकी मुलुकहरूमा फैलिसकेको छ। दुवै मुलुकसँग खुला सीमा भएकाले जेएन१ भेरियन्टका संक्रमितहरू नेपाल भित्रने सम्भावना उच्च छ। त्यसैले सरकारले उच्च सतर्कताका साथ सीमानाकामा निगरानी र परीक्षण बढाउनुपर्छ। सबभेरियन्ट जेएन१ को रोकथाम, निदान, नियन्त्रण र उपचारका लागि मूलतः ६ वटा रणनीति अपनाउनुपर्छ। भारत र चीनसँग जोडिएका सीमा नाकामा आवतजावत गर्ने व्यक्तिको परीक्षणको व्यवस्था तुरुन्तै गर्नुपर्छ। लक्षण देखिएका वा नदेखिएका सबैजनाको परीक्षण गर्नुपर्छ। परीक्षण गरिएका व्यक्तिहरूलाई सुरक्षित ढंगले क्वारेन्टाइनमा राख्नुपर्छ। होम क्वारेन्टाइन वा संस्थागत क्वारेन्टाइनमा राख्ने व्यवस्था मिलाउनुपर्छ। सम्भावित संक्रमित र संक्रमितको आवतजावतको यकिन गरी आइसोलेसनमा राख्न अनुगमनको ट्र्याकिङ व्यवस्था गर्नुपर्छ। संक्रमणको पुष्टि भएकालाई आइसोलेसनमा राख्नुपर्छ। संक्रमितको उपचारका लागि स्वास्थ्य संस्थाहरूलाई बलियो र व्यवस्थित बनाउनुपर्छ। जनशक्ति र उपकरणको व्यवस्था गरी सक्षम र प्रभावकारी बनाउनुपर्छ। कोरोनाविरुद्धको खोप अभियानलाई निरन्तरता दिँदै चुस्त पार्नुपर्छ। खोप लगाउनबाट बञ्चित हुनुहुँदैन। कोरोनाबाट जोगिने उपायका बारेमा आम जनतालाई सुसूचित गर्नुपर्छ। सही सूचना सम्प्रेषण गराउनेतर्फ सरकारले नै पहलकदमी लिनुपर्छ। (डा गौतम स्वास्थ्य तथा जनसंख्या मन्त्रालय, स्वास्थ्य समन्वय महाशाखाका पूर्वप्रमुख हुन्।)"
ग्राउन्ड ह्यान्डलिङको व्यथा,"नेपालको हवाई उद्योगमा राष्ट्रिय ध्वजावाहकको ग्राउन्ड ह्यान्डलिङको एकाधिकार सेवाबारे पटकपटक चर्चा, परिचर्चा भइरहेछ। हालै पनि नागरिक उड्डयन प्राधिकरणले ग्राउन्ड ह्यान्डलिङ सेवा प्रतिस्पर्धी गराउने कुरा उठाएलगत्तै नेवानिका कर्मचारी विरोधमा उत्रिए। पुनः विषय चर्चामा छ। संसदीय समितिमा समेत गम्भीर चासो व्यक्त भए। ग्राउन्ड ह्यान्डलिङ सम्बन्धमा देशमा विद्यमान नीतिनियम तथा प्रावधान के कस्ता छन् ? अन्तर्राष्ट्रिय परिपाटी के छ ? किन सेवालाई प्रतिस्पर्धी बनाउन आवश्यक छ ? बहस आवश्यक छ। छिमेकी मुलुकहरूको व्यवस्था: भारतमा पहिले राष्ट्रिय ध्वजावाहक एयर इन्डियाले झन्डै ७५ प्रतिशत वायुसेवा कम्पनीलाई ग्राउन्ड ह्यान्डलिङ सेवा उपलव्ध गराउँदै आएको थियो। हाल गुणस्तरीय एवं प्रतिस्पर्धी व्यावसायिक ग्राउन्ड ह्यान्डलिङ सेवा उपलब्ध गराउने उद्देश्यले एक करोडभन्दा बढी यात्रु आवागमन हुने विमानस्थलमा कम्तीमा तीनवटा ग्राउन्ड ह्यान्डलिङ कम्पनी हुनुपर्ने बाध्यकारी व्यवस्था छ। बंगलादेश नागरिक उड्डयान प्राधिकरणले पनि एयर नायभिगेसन अर्डर २०१८ को रूपमा ग्राउन्ड ह्यान्डलिङ निर्देशिका जारी गर्दै सेवालाई प्रतिस्पर्धी र व्यवस्थित गर्ने प्रयास गरेको छ। पाकिस्तानमा पाकिस्तान एयरलाइन्सको अलावा अन्य आधा दर्जन जति व्यावसायिक ग्राउन्ड ह्यान्डलिङ कम्पनी दर्तामा छन्। यसबाहेक दक्षिण पूर्वी एसियाका सबैजसो देशमा एकभन्दा बढी ग्राउन्ड ह्यान्डलिङ कम्पनी स्थापना भई प्रतिस्पर्धी बनाइएको छ। सबैजसो मुलुकले होम बेस वायुसेवालाई सेल्फ ग्राउन्ड ह्यान्डलिङ सेवा गर्ने सुविधा प्रदान गर्ने गरेको छ। अन्यत्र जस्तो व्यवस्था छ, नेपालमा पनि त्यस्तै व्यवस्था अपनाउनुपर्छ भन्ने छैन। यी विषय सरकारले अवलम्बन गर्ने नीतिमा भर पर्ने विषय हुन्। विगतमा नेपालको हवाई सेवामा नेपाल वायुसेवा निगमको एकाधिकार थियो। २०५० सालमा सरकारले अवलम्बन गरेको उदार नीतिको कारण नेपालको हवाई सेवामा निजी क्षेत्रको प्रवेश भई व्यापक परिवर्तन आयो। त्योबेला नेवानिको स्वार्थमा सरकार अल्मलिएको भए यस किसिमको सकारात्मक परिवर्तन सम्भव हुने थिएन। नेपालमा विद्यमान व्यवस्था: नेपालमा हवाई नीति २०६३ ले ग्राउन्ड ह्यान्डलिङ सेवालाई गुणस्तरीय एवं प्रतिस्पर्धी बनाइने उल्लेख गरेको छ। त्यस्तै नेपाल नागरिक उड्डयन प्राधिकरण ऐन २०५३ ले विमानस्थलमा ग्राउन्ड ह्यान्डलिङ सेवा सञ्चालन गर्ने गराउने जिम्मेवारी प्राधिकरणलाई दिएको छ। प्राधिकरणले जारी गरेको ग्राउन्ड ह्यान्डलिङ निर्देशिका, २०७२ अनुसार व्यावसायिक ग्राउन्ड ह्यान्डलिङका लागि नेवानिबाहेक थप दुईवटासम्म संस्थालाई अनुमति दिन सकिने व्यवस्था छ। हप्तामा कम्तीमा ३५ नियमित उडान गर्न अनुमति पाएका वायुसेवाले अन्तर्राष्ट्रिय उडानमा सेल्फ ग्राउन्ड ह्यान्डलिङ गर्न सक्ने व्यवस्था छ। प्रतिस्पर्धा किन ?: कुनै पनि अन्तर्राष्ट्रिय विमानस्थलको छविमा त्यहाँको ग्राउन्ड ह्यान्डलिङ सेवाले महŒवपूर्ण भूमिका खेलेको हुन्छ। तसर्थ उक्त सेवालाई आर्थिक रूपमा मात्र नहेरिकन विमानस्थल व्यवस्थापनको महŒवपूर्ण रणनीतिको रूपमा पनि लिने गरिन्छ। यात्रु ओसार्ने बसको समस्यादेखि, ब्यागेज समयमा आइनपुग्ने, ब्यागेज टुटफुट हुने, चोरी हुने आदि आम हवाई यात्रुले भोग्दै आएका समस्या हुन्। यी सबै समस्या प्रायः ग्राउन्ड ह्यान्डलिङ सेवासँग जोड्ने गरिन्छ। सन् २००६ को घटना, मध्यरातमा त्रिभुवन अन्तर्राष्ट्रिय विमानस्थल (त्रिअवि) मा मादक पदार्थ सेवन (मापसे) जाँच गर्नेे क्रममा ग्राउन्ड ह्यान्डलिङका अधिकांश कर्मचारीले मापसे गरेको पाइयो। त्यस्ता कर्मचारीको विमानस्थल प्रवेश पास जफत गरियो। भोलिपल्टै तत्कालीन शानेवानिका त्रिअवि प्रमुख विनोद हाडाले ग्राउन्ड ह्यान्डलिङ जनशक्तिको अभावको कारण अन्तर्राष्ट्रिय उडान नै रोकिने अवस्था आएको जानकारी दिए। पछि बाध्य भएर त्यस्ता कर्मचारीलाई सचेत गराई प्रवेश पास फिर्ता गर्नु परेको थियो। त्यो घटनाले कुनै पनि कुरा निर्विकल्प भयो भने घातक परिस्थिति आउन सक्ने सन्देश दिन्छ। सन् २०१२ अप्रिल त्रिअविमा दिनानुदिन वृद्धि हुँदै गइरहेको उडानको कारण ग्राउन्ड ह्यान्डलिङ सेवामा निरन्तर समस्या र गुनासा आए। समस्याका कारण सबै दिक्क थिए भने समाधान पहिल्याउने सन्दर्भमा तत्कालीन पर्यटनमन्त्री लोकेन्द्र विष्ट निकै गम्भीर हुनुहुन्थ्यो। समाधानको वैकल्पिक उपाय पहिल्याउने क्रममा साँझ ६ बजेपछि वैकल्पिक ग्राउन्ड ह्यान्डलिङ सेवा प्रतिस्पर्धाबाट नियुक्त गर्ने प्रस्ताव प्राधिकरण सञ्चालक समितिमा पेस भयो। प्रस्तावमा सबैको सहमति जुट्यो तर माइन्युटमा दस्तखत हुन सकेन। त्रिअविमा विविध कारणवस एकै समयमा धेरै अन्तर्राष्ट्रिय उडानको समय जुध्ने गर्छ। त्यसबेलामा कर्मचारीको अथक प्रयास देखिए पनि सेवा प्रदान सम्भव हुँदैन। जसले उडान ढिला हुन हुन्छ, यात्रु हैरान हुन्छन्। ग्राउन्ड ह्यान्डलिङ सेवा कतिको संवेदनशील हुँदो रहेछ भन्ने सम्बन्धमा सन् २००६ को एउटा घटनाले स्पष्ट हुन्छ। भर्खरै नेपाली निजी क्षेत्रको लगानीमा सञ्चालनमा आएको एयर नेपाल इन्टरनेसनलले नियमित सेवा सुरु गरेको दुई दिनमात्रै भएको थियो। लिजमा ल्याइएको बोइङ ७६७ क्वालालम्पुरमा पहिलो उडान सम्पन्न गर्यो। वायुयानबाट यात्रु र मालसामान झारी सकेपछि भर्याङ फर्काउने क्रममा पखेटामा ठोकियो। बोइङ क्षतिग्रस्त भयो। मर्मतमै तीन हप्ताभन्दा बढी लाग्यो। यस अवधिमा कम्पनीले विदेशी पाइलट तथा कर्मचारीहरूको तलबको साथै लिज रकम भुक्तान गरिरहन पर्दा ठूलो नोक्सानी व्यहोर्यो। एउटै वायुयान ल्याई सञ्चालन थालनी गरेकोे कम्पनीको आयस्रोत बिल्कुल बन्द भयो। कम्पनी ठूलो आर्थिक संकटमा पर्यो। बिमा दाबीको क्रममा पनि ह्यान्डलिङ एजेन्टको असहयोगको कारण उचित ढंगले क्षतिपूर्ति पाएन। वायुयान तयार त भयो तर इन्धनको बिल र ल्यान्डिङ, पाकिङ शुल्क तिर्न नसकेर पटकपटक उडान रोक्का भए। यसरी एयर नेपाल इन्टरनेसनल दुईतीन महिनामै बन्द हुन पुग्यो। यस्तो अवस्था अन्यमा पनि भएकाछन् तर रेकर्ड भेटिँदैन। लुफ्थान्साको वायुयान पनि कार्गो लोड गर्ने क्रममा ठोक्किएर क्षतिग्रत भयो। अन्यत्र कम्पनी नै बन्द हुने खालको हुँदैन। यसरी ग्राउन्ड ह्यान्डलिङको प्रश्न आर्थिकमात्र होइन, वायुसेवा कम्पनीको सेवा स्तर र छविसँग प्रत्यक्ष सम्बन्धित हुन्छ। तोकिएको समयमा उडान गर्ने र यात्रुको सेवासुविधामा सजग वायुसेवा कम्पनीहरूको छवि जहिले पनि उच्च रहन्छ। छवि सुधार्न र यात्रुको विश्वास जित्न वायुसेवाले अनेक प्रयास गरिरहन्छन्। जहाँसम्म नेपाल वायुसेवा निगमको ग्राउन्ड ह्यान्डलिङ सेवा स्तरको कुरा छ माथिका उदाहरण विगतका हुन्। अहिले ग्राउन्ड ह्यान्डलिङ सेवामा धेरै सुधार र परिवर्तन आइसकेको छन्। तर पनि त्रिअविमा निरन्तर बढ्दै गएको हवाई ट्राफिकको सन्दर्भमा यो कार्य थप चुनौतीपूर्ण बन्दै गएको छ। निष्कर्ष: प्राधिकरण नेपालमा हवाई यातायातको नियमन र हवाई सेवा प्रवद्र्धन गर्ने संस्थाको नाताले विमानस्थलका सेवासुविधालाई प्रतिस्पर्धी र गुणस्तरीय बनाउनु उसको दायित्व भएको हुँदा विकल्प खोज्नु स्वाभाविक छ। यसबाहेक ग्राउन्ड ह्यान्डलिङको सहज आयकै कारण नेवानि प्राथमिक कार्य उडान सञ्चालनबाट बिमुख हुँदै गएको र उडान सुरक्षामा समेत उदासीन रहेको आरोप लाग्छ। राष्ट्रिय ध्वजावाहकको सांगठनिक र प्राविधिक पक्षलाई सबल र सक्षम बनाउँदै सही दिशातर्फ डोर्याएर संरक्षण र संवद्र्धन गर्दै लानु सरकारको दायित्व हो। ध्वजावाहकलाई संरक्षणको साथमा प्रतिस्पर्धी पनि बनाउँदै लाने प्रयास हुनु आवश्यक छ। सरकारले राष्ट्रिय ध्वजावाहकलाई साथ र सहयोग गर्ने क्रममा सरकारको घोषित नीतिविपरीत गलत ढंगले प्रोत्साहन गर्नु मनासिब देखिँदैन। मानन्धर नागरिक उड्डयन प्राधिकरण पूर्वमहानिर्देशक हुन्।"
"रनिङ शिल्डमा सहभागी खेलाडीमाथि धारिलो हतियार प्रहार,६ जना पक्राउ","बैतडी : बैतडीको दोगडाकेदार गाउँपालिमा जारी पालिकास्तरीय राष्ट्रपति रनिङ शिल्ड प्रतियोगितामा सहभागी खेलाडीमाथि धारिलो हतियार प्रहार भएको छ । दोगडाकेदारको पन्ज्युनयाँ खेलमैदानमा सञ्चालन भइरहेको प्रतियोगितामा सोमबार साँझ एक समूहले केदार मावि,पिपलकोटका खेलाडी समेत रहेका विद्यार्थी १७ वर्षीय विशाल कार्कीमाथि धारिलो हतियार प्रहार गरेको हो। घटनामा संलग्न ६ जनालाई नियन्त्रणमा लिइएको जिल्ला प्रहरी कार्यालय बैतडीले जनाएको छ । उनीहरूलाई इलाका प्रहरी कार्यालय पाटनमा राखिएको र अदालतमा मुद्धा चलाई म्याद थप गरिएको जिल्ला प्रहरी कार्यालय बैतडीका निमित्त प्रमुख,नन्दराज जोशीले जानकारी दिए । जोशीले घाइतेको अवस्था सामान्य रहेको जानकारी दिएका छन्। दोगडाकेदार गाउँपालिकामा आइतबारदेखि पालिकासतरीय रनिङ शिल्ड जारी छ ।"
पासाङल्हामु मार्गको एक वर्षभित्र ठेक्का लगाइन्छ : अर्थमन्त्री,"नुवाकोट : अर्थमन्त्री डा प्रकाशरण महतले एक दशकदेखि जीर्ण रहेको पासाङल्हामु सडकमार्गलाई निर्माण गरेरै छाडिने बताए। उनले निर्माणका सबै प्रक्रिया पूरा भएर ठेक्का गरिने बताए। नुवाकोटको बेलकोटगढी नगरपालिका११ तिगाउँमा रहेको पञ्चकन्या माविको ४८औँ वार्षिकोत्सवको उद्घाटन गर्दै अर्थमन्त्री महतले पासाङल्हामु मार्गको पुनर्निर्माणका लागि ठेक्का प्रक्रिया सुरु गरिएको बताए। पासाङल्हामु मार्गलाई दुई चरणमा निर्माण गरिने उनको भनाइ छ। अर्थमन्त्री महतले सो सडकको स्तरोन्नतिका क्रममा जीर्ण भएको सडक एक वर्षभित्र चरणबद्ध रुपमा ठेक्का लगाइसक्नेसमेत प्रतिबद्धता जनाएका छन्। नुवाकोटलाई काठमाडौंसँग जोड्ने पासाङल्हामु मार्गको स्तरोन्नति छिट्टै अगाडि बढ्ने समेत डा महतले बताएका हुन्। त्रिशूलीदेखि ककनी हुँदै बालाजु जोड्ने ७२ किलोमिटर सडकको नुवाकोटतर्फको सडकलाई दुई चरणमा ठेक्का लगाउन लागिएको उनको भनाइ छ। काठमाडौंको तीनपीपलेदेखि नुवाकोटको ककनीसम्म एक अर्ब ३३ करोड बजेट सुनिश्चित गरेर बहुवर्षीय ठेक्का लगाइसकेको छ। ककनीदेखि पीपलटारसम्मको सडक यसअघिको ठेक्काबाट बच्ने रकममा सम्बोधन गरिन्छ। त्यसो पनि नभए आगामी आर्थिक वर्षको बजेट छुट्याएर काम सुरु गरिने र यसमा स्थानीयवासी ढुक्क भएर बस्नुहोस्, उनले भने। २०१८ सालमा विस्तार भएको नुवाकोट र रसुवा जोड्ने पासाङल्हामु सडकमार्ग २०७१ सालमा एक लेनबाट दुई लेन बनाउनका लागि ठेक्का लगाइएको थियो। तर, उक्त समयमा यसअघि गरिएको कालोपत्रे उत्काएपश्चात् निर्माण व्यवसायीले काम नगरेपछि सरकारले ठेक्का तोडेको थियो। त्यसबेला मर्मत र पुनर्निर्माणका लागि सञ्चालन अवस्थामै रहेको सडक स्तरोन्नतिका लागि जीर्ण बनाएसँगै पछिल्लो एक दशकदेखि पासाङल्हामु सडकमार्गमा जोखिमपूर्ण बनेको छ। नुवाकोटवासीलाई सो सडक निकै कष्टकर भएपछि काठमाडौं आउजाउ गर्न समस्या भएको छ।"
इप्पान नियामक बन्ने कि व्यावसायिक संगठन ?,"हकप्रद सम्बन्धमा निर्णय नं २ सूचीकृत भइसकेका कम्पनीले जारी गर्ने हकप्रद सम्बन्धमा छ। निर्णय नं २ (क) मा नेपाल स्टक एक्सचेन्ज लिमिटेड (नेप्से)मा सूचीकृत कम्पनीले नयाँ परियोजनामा लगानी गर्न हकप्रद निष्कासन गर्ने भएमा कम्पनीको नेटवर्थ चुक्ता पुँजीभन्दा कम हुन नहुने र बोर्डमा हकप्रदको लागि निवेदन दर्ता गराइसकेका कम्पनीको हकमा लागू नहुने र आगामी दिनमा आईपीओ जारी गर्नेको हकमा मात्र लागू हुने उल्लेख छ। त्यस्तै, निर्णय नं २(ख) मा सूचीकृत कम्पनीले हकप्रद जारी गर्ने भएमा आयोजनाबाट विद्युत्को व्यापारिक उत्पादन भइसकेको हुनुपर्ने, आईपीओ जारी गर्दाकै बखतको परियोजनामा थप लगानी गर्नुपर्ने वा ऋण चुक्ता गर्न हकप्रद निष्कासन गर्नुपर्ने अवस्था भएमा हालको व्यवस्था लागू हुने, र बढीमा तीन किस्तामा उठाउन सक्ने व्यवस्था गर्ने भन्ने बुँदा छ। निर्णय नं२ (क) को व्यवस्थाले एउटा आयोजना निर्माण गर्दागर्दै वा व्यापारिक उत्पादन सुरु भएलगत्तै अर्को आयोजनामा लगानी गर्न रोक्ने व्यवस्था औचित्यहीन छ। व्यापारिक उत्पादन सुरु गर्नासाथ नाफामा जाँदैन। निर्माणको चरणमा भएका सम्पूर्ण खर्चलाई पुँजीकृत गर्दा पनि पहिलो वर्ष खुद नाफा हुन्न। भएभरका सबै खर्च पुँजीकृत गर्दा तत्काल सञ्चालन नाफा वा खुद नाफा देखाउन त सकिएला तर, पुँजीकृत गरिएको रकमको वर्षैपिच्छे ह्रासकट्टी गर्दा झन् बढी घाटा बढ्दै जान्छ। के यसो गर्नु उचित हो ? त्यसैले हकप्रद वा अन्य वित्तीय उपकरण जारी गर्न नेटवर्थ ऋणात्मक वा धनात्मक हुनुपर्ने भन्ने व्यवस्थाको औचित्य हुन्न। यो व्यवस्था राख्नुको उद्देश्य बोर्डमा हकप्रद दर्ता गराइसकेका कम्पनीलाई उन्मुक्ति दिने र आईपीओ चरणमा रहेका कम्पनीलाई बाहिर पार्न यस्तो व्यवस्था राखिएको हैन भन्ने कुनै तर्कसंगत आधार इप्पानसँग छैन। निर्णय नं २(ख) को हकप्रद जारी गर्न व्यापारिक उत्पादन भइसकेको हुनुपर्ने भन्ने व्यवस्था पनि अनुचित कुरो हो। एकै कम्पनीले सँगसँगै एक वा सोभन्दा बढी आयोजना निर्माण गर्न हुँदैन, एक पटकमा एउटा मात्र आयोजना बनाउनुपर्छ भन्ने सोच अमिल्दो छ। एउटा आयोजना सुरु गर्दागर्दै अर्को आयोजनामा लगानी गर्न पहिलो आयोजनाले उत्पादन गरेको छैन भनेर हात बाँधेर बस्नुपर्ने कस्तो व्यवस्था गरेको ? बुझ्नै सकिन्न। उक्त निर्णयकै अर्को व्यवस्था आफैंमा अलमलमा पार्ने खालको छ। प्रारम्भिक निष्कासनका बखतकै परियोजनामा थप लगानी गर्ने वा ऋण चुक्ता गर्न हकप्रद निष्कासन गर्नुपर्ने अवस्था भएमा हालको व्यवस्था लागू हुने यो भनेको कुन हालको के व्यवस्था लागू हुने ? खुल्दैन। निर्माण हुँदाहुँदै ऋण चुक्ता गर्ने भन्ने कस्तो व्यवस्था हो पटक्कै बुझिन्न। निर्माण गर्नको लागि ऋण पुँजी अनुपातअनुसार आयोजना निर्माण गर्न ऋण पुँजी परिचालन गरिएको छ भने त्यो ऋण स्वपुँजी उठाएर तिर्ने भन्ने कुरो पनि अमिल्दो छ। कुनै कारणवश निर्माणाधीन आयोजना पूरा गर्न रकम अभाव भएमा कि त बैंकबाट ब्रिज ग्याप ऋण लिइन्छ कि त भने सेयरधनीसँगै थप रकम माग्नेबाहेक अरू के व्यवस्था हुन्छ ? खर्च कटौती गरेर लाभको दरलाई उच्च पार्दै लैजाने कम्पनीको रणनीति हुन्छ तर, यहाँ इप्पानले हकप्रद सेयर बढीमा तीन किस्तामा उठाउन सक्ने व्यवस्था गरेको छ। एकैपटक हुने कामलाई तीन पटक गर्दा आयोजनाको खर्च बढ्छ कि घट्छ ? एकैपटक एउटै खर्चले हुने काम तीन पटक गर्दा खर्च बढ्छ कि घट्छ ? इप्पानसँग यसको के जवाफ होला ? नियामक बन्न खोजेपछि उत्तर पनि दिनुपर्छ। बिक्री बन्देज सम्बन्धमा निर्णय नं ३ मा संस्थापकको सेयर बिक्रीबन्देजसँग सम्बन्धित चार वटा विषय परेको छ। जसमा (१) कम्पनीको नियमावलीको व्यवस्थाअनुरूपको लकइन अवधि सकिएपश्चात् संस्थापकको रूपमा रहेका सेयरधनीले सेयर बिक्री गर्नका लागि विद्युत्को व्यापारिक उत्पादन गरेको हुनुपर्ने, (२) १ नं अनुसारको सेयर बिक्री गरेपछि हुने सञ्चालक समितिको परिर्वतन सम्बन्धमा जलविद्युत् कम्पनीको सञ्चालक समितिबाट निर्णय गरी कम्पनीको आगामी साधारणसभाबाट प्रबन्धपत्र तथा नियमावलीमा आवश्यक संशोधन गर्नुपर्ने र सोको जानकारी बोर्डमा समेत गराउनुपर्ने, (३) कम्पनीको सेयरको लकइन खुलेको जानकारी बोर्ड तथा धितोपत्र बजारलाई दिनुपर्ने तथा सोसम्बन्धी जानकारी सम्बन्धित कम्पनीको वेबसाइट तथा कम्तीमा एक राष्ट्रियस्तरको दैनिक पत्रिकामा सूचना प्रकाशन गरी लगानीकर्ताहरूलाई जानकारी दिनुपर्ने र सूचना प्रकाशन गरेको १५ दिनपछि मात्र सेयर कारोबार सुरु गर्न सकिने, (४) यसरी संस्थापक समूहलगायतका आधारभूत सेयरधनीले ग्रहण गरेको सेयर बिक्री गर्ने वा खरिद गर्ने सम्बन्धमा बोर्डबाट विवरण प्रवाहलगायतका व्यवस्था तोकिदिएमा सोहीबमोजिम गर्नुपर्ने भन्ने व्यवस्था छ। निर्णय नं३ को पहिलो बुँदाअनुसार संस्थापक सेयरधनीले व्यापारिक उत्पादनपछि मात्र सेयर बिक्री गर्न पाउने प्रावधानमा विमति छैन। यसलाई अझ व्यवस्थित गर्न व्यापारिक उत्पादन भएपछि सुरुमा ५० प्रतिशत र त्यसपछि हरेक दुईदुई वर्षमा निश्चित प्रतिशतका दरले खुलाउँदै शतप्रतिशत पुयाउन सकिन्छ। धितोपत्र दर्ता तथा निष्कासन नियमावली, २०७३ मा भएको लकइन सम्बन्धीव्यवस्था कम्पनीको नियामावलीमा हुन्न। निर्णय नं ३ को दोस्रो बुँदा गजबको छ। संस्थापक सेयरधनीले सेयर बिक्री गर्दा सञ्चालक समितिमा के फेरबदल कसरी हुन्छ ? यो व्यवस्थाले भन्न के खोजेको कतै कुनै तरहले पनि बुझ्न सकिन्न। संस्थापक र सञ्चालक फरक कुरा हुन्। सबै संस्थापक सञ्चालक हुँदैनन्। सबै सञ्चालक संस्थापक सेयरधनी पनि हुँदैनन्। आईपीओ जारी हुनासाथ जारी गरिएको अनुपातअनुसार संस्थापकबाहेकका सेयरधनी पनि सञ्चालक बन्छन्। कुनै पनि सेयरधनी सञ्चालक रहेछ भने सञ्चालक रहुञ्जेल र त्यसपछि पनि एक वर्षसम्म सेयर बेच्नै पाइँदैन। संस्थापक सेयरधनीले सेयर बेच्दैमा सञ्चालक समितिमा के फेरबदल हुन्छ ? कम्पनीको प्रबन्धपत्र र नियमावलीमा के संशोधन गर्ने ? यस्ता अस्पष्ट बुँदा के कुन आधारमा राख्न खोजेको हो इप्पानले बाहेक अरू कसैले बुझ्न सकेको छैन। निर्णय नं ३ को तेस्रो बुँदामा सेयर लकइन खुल्ले कुरा विद्यमान व्यवस्था (आईपीओ बाँडफाँडपश्चात्) अनुसार तीन वर्षको छ। लकइन खुल्ने कुराको सम्बन्धमा धितोपत्र बोर्डले लकइन खुल्नु ३० दिनअघि सार्वजनिक सूचना जारी गरेको सूचनाको बारेमा यसै पत्रिकामा २०८० पुस ३ मा सेयर लकइन खुल्ने सूचना १२ पटक ! शीर्षकमा विस्तृत चर्चा भएकोले यहाँ त्यसबारेमा उल्लेख गरिएको छैन। सोही लेख हेर्न अनुरोध गरिन्छ। निर्णय नं ३ को बुँदा ४ ले कुनै तात्त्विक अर्थ दिँदैन। संस्थापक र आधारभूत सेयरधनी एकै हैनन्। संस्थापक हुँदैमा आधारभूत सेयरधनी र आधारभूत सेयरधनी हुँदैमा संस्थापक हुन्न। नियामक बन्न खोज्ने इप्पानले यति कुरा कसरी नबुझेको होला ? व्यापारिक उत्पादन भएर पहिलो चरणमा ५० प्रतिशतसम्म र त्यसपछि क्रमशः शतप्रतिशत बिक्री खुला भएर सम्पूर्ण सेयर बिक्री नै भएछ भने पनि सञ्चालक समितिमा कुनै फरक पर्दैन। एउटाले बेच्दा अर्कोले किन्छ जसको धारण संख्या बढी छ, त्यही व्यक्ति वा उसले रुचाएको व्यक्ति सञ्चालक हुन्छ। यसमा बोर्डले कस्तो के विवरण प्रवाह गराउने हो ? कानुनमा यस्ता अमूर्त कुरा राखेर तेस्रो नियामकले के अर्थ लगाउन खोजेको ? अर्थ जति खोजे पनि भेट्न सकिन्न। नियामक कि व्यावसायिक संगठन इप्पान नियामक बन्न खोज्नु दुर्भाग्य हो। उत्पादन, प्रसारण, वितरण र महसुल निर्धारण गर्ने मुख्य जिम्मेवारी भएको विद्युत् नियमन आयोग (विनिआ) पनि सेयरबजारको पनि नियामक बन्न खोज्नु अर्को दुर्भाग्य हो। विनिआ मूल काम कर्तव्यबाट विचलित भएजस्तै इप्पान पनि विचलित भएको छ। सेयरबजारको नियामक नेपाल धितोपत्र बोर्ड मात्र बन्नुपर्छ। ऊर्जा उत्पादकको व्यावसायिक संगठनले ऊर्जा उत्पादन क्षेत्रमा परेका कठिनाइ, बाधा र व्यवधानको पक्षमा बोल्नुपर्छ। सरकारी निकायको समानान्तर संगठन बन्न हुन्न। इप्पानले धितोपत्र बोर्डले वा अन्य निकायले बनाएको वा बनाउन लागेको कुनै पनि कानुनी व्यवस्थामा टिप्पणी गर्न पाउँछ। त्यस्तै, लेखकजस्ता स्वतन्त्र रूपमा कलम चलाउनेले पनि टिप्पणी गर्न पाउँछ। तर, इप्पानले कुनै पनि सरकारी निकायसँग ऐन कानुन कस्तो बनाउने के बनाउने बनेर सम्झौता गर्न सक्दैन। इप्पान तेस्रो नियामक बन्न खोजेर गरेको गल्ती यही हो। इप्पानले यसमा भूलसुधार गरोस् र तेस्रो नियामक बन्नबाट पछि हटेर ऊर्जा उत्पादक निकायको हितकारी व्यावसायिक संगठन बन्नुपर्छ। इप्पानले बोर्डसँग गरेको सम्झौताका चार वटा निर्णयमध्ये दोस्रो र तेस्रो निर्णयको बारेमा विश्लेषण गरियो। स्वतन्त्र सञ्चालकसम्बन्धी एउटा बुँदा बाँकी नै छ। त्यसको बारेमा आगामी अंकमा विश्लेषण गरिनेछ। (दाहाल, कर्पोरेट र धितोपत्र कानुनका अध्येताअधिवक्ता हुन्।)"
"नेप्सेमा २० अंकको वृद्धि, कारोबार रकम ६ अर्बमाथि","काठमाडौं : साताको तेस्रो कारोबार दिन आज नेप्से परिसूचक दोहोरो अंकले बढेको छ। नेप्से परिसूचक २०६२ अंकले बढेर २०८०१२ विन्दुमा कायम भएको छ। आइतबार २६ अंकले घटेको नेप्से सोमबार ३६ अंकले बढेको थियो। यसदिन नेप्से बढेसँगै कारोबार रकमा पनि वृद्धि भएको छ। ३०९ कम्पनीको १ करोड ७९ लाख ४९ हजार ५६२ कित्ता सेयर ६ अर्ब ११ करोड ८३ लाख १७ हजार ८६६ रुपैयाँमा खरिदबिक्री भएका छन्। सो दिन ४ अर्ब ६७ करोड मूल्य बराबरको सेयर कारोबार भएको थियो। सेयर बजार दोहोरो अंक बढ्दा १० कम्पनीको मूल्यमा पोजिटिभ सर्किट लागेको छ। कर्णाली डेभलपमेन्ट बैंक,सिन्धुली विकास बैंक,कालिका लघुवित्त वित्तीय,सप्तकोशी डेभलपमेन्ट बैंक,अपर स्यांघी हाइड्रोपावरलगायत १० वटा कम्पनीको मूल्य १० प्रतिशतले बढेको हो। आज धवलागिरी लघुवित्त वित्तीयका लगानीकर्ताले भने गुमाए। सो कम्पनीको मूल्य ८१९ प्रतिशतले घट्यो। कारोबार रकमका आधारमा सोनापुर शीर्षस्थानमा रह्यो। सो कम्पनीको २१ करोड बढी रुपैयाँको सेयर कारोबार भयो। यसैगरी नेपाल इन्फ्रास्टक्चर बैंक १९ करोड,सोल्टी होटल १७ करोड,माउन्टेन इनर्जी १२ करोड र रिलायबल नेपाल लाइफ इन्स्योरेन्स १२ करोड बढी मूल्यको सेयर कारोबार गरी कमाउने शीर्ष पाँच कम्पनीभित्र परे। आज हाइड्रोपावर,मनु एण्ड प्रो र म्युचुअल फण्डको सूचक बाहेक अन्यको बढ्यो। डेभलपमेन्ट बैंक समूहको उपसूचक सर्वाधिक ५२१ प्रतिशतले बढ्यो। फाइनान्सको ३६१,होटल्स एण्ड टुरिजमको २७२,माइक्रोफाइनान्सको १११ प्रतिशतले सूचक बढेको हो। यसदिन १६५ कम्पनीको मूल्य बढ्दा ७७ वटाको घट्यो भने ५ को मूल्य स्थिर रह्यो।"
काटियो हुलासको लाइन,काठमाडौं : नेपाल विद्युत् प्राधिकरणले डेडिकेटेड र ट्रंकलाइनबाट विद्युत् आपूर्ति लिएको थप एक उद्योगको लाइन काटेको छ। प्राधिकरणले बारापर्सा औद्योगिक करिडोरमा सञ्चालित हुलास स्टिलको विद्युत् लाइन सोमबार बिहान काटेको हो। उद्योगको नाममा मंसिरसम्मको ठूलो रकम बक्यौता छ। प्राधिकरणले ५ करोड रुपैयाँभन्दा बढी बक्यौता रहेका २४ उद्योगको लाइन काटिसकेको छ । यसमध्ये हिमाल स्टिलले बक्यौता रकम किस्ताबन्दीमा तिर्ने र त्यसबापतको पहिलो किस्ता तिरेपछि प्राधिकरणले लाइन जोडिदिएको छ । बक्यौता नतिर्ने कम्पनीको लाइन काट्दै जाने प्राधिकरणका प्रवक्ता सुरेश भट्टराईले बताए। पहिलो चरणमा १ अर्ब रुपैयाँभन्दा बढी बक्यौता रहेका ४ उद्योग र त्यसपछि ५ उद्योगको लाइन काटिएको छ।

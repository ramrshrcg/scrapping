शीर्षक,विवरण
रोकथाम हुन्छ मुखको क्यान्सर,"करिब ७ प्रतिशत क्यान्सर मुखको छ। नेपालमा कुनै आधिकारिक अध्ययन, अनुसन्धान भने भेटिँदैन। साढे दुई दशकको बिरामी परीक्षण तथा हजार बढी शिविरको अनुभवले यही तथ्यांक रहेको अनुमान गर्छ। अझ भयानक रूपमा क्यान्सर हुनुभन्दा पहिलेका अवस्था थुप्रै पाइन्छन्। एकातिर यस्तो भयावह स्थिति छ भने अर्कोतिर मुखको क्यान्सर बनाउन सक्ने देखिन्छ। मुखको अर्बुद रोग भनेको मुखका तन्तुहरूको कोषको अस्वाभाविक अनियन्त्रित र असामाञ्जस्य किसिमको वृद्धि हो। कुनै कोषको आकार प्रकारमा वृद्धि भइरह्यो र घाउखटिरा दुईतीन हप्तासम्म पनि निको भएन भने मुखको क्यान्सर हो कि भनी शंका गर्नुपर्छ। क्यान्सर एउटा रोगमात्र नभई रोगहरूको समूह हो। सुर्तीजन्य पदार्थ ः मुखको क्यान्सर भएका बिरामीमा ९० प्रतिशतभन्दा बढी बिरामीले सुर्तीजन्य पदार्थको सेवन गरेको देखिन्छ। सुर्तीको पात सीधै वा प्रशोधित गरी विभिन्न रूपमा सेवन गर्ने गरिन्छ। तुलनात्मक रूपमा धुवाँको रूपमा प्रयोग गरिने सुर्तीभन्दा धुवारहित रूपको सुर्ती चाहे त्यो चपाएर खाने सुर्ती होस् वा मुखमा राखी रस लिने वा मञ्जनको रूपमा प्रयोग गरिने सुर्ती होस् त्यो बढी हानिकारक देखिन्छ। सुर्तीको अर्बुद रोग बनाउन सक्ने भूमिकाक्षमता, सुर्तीको किसिम, प्रकार, सेवनको तरिका र यससग प्रयोग गरिने अन्य तŒवले निश्चित गर्छ। चुरोट बिडी खानेमा क्यान्सर २० वर्षमा देखिने गर्छ भने धुवारहितमा ५१० वर्षमा तर खैनी खानेमा तीन महिनामै पनि देखिएको छ। सिगार, बिडी, चुरोट, हुक्का, हुक्ली, खैनी, जर्दा, मिश्री, मावा, स्नफ, चिलम, तमाखु, ककड, चुट्टा, गुडाखु, घुम्टी, नास, निस्वार, बजार, मसेरी, गुल इत्यादि सबै सुर्तीजन्य पदार्थ नै हुन्। चुरोट खाएको देखिन्छ भने सहर बजारका नारीहरू धुवाँरहित सुर्तीको सेवन गरेको पंक्तिकारले अस्पतालमा, चिकित्सालयमा र विभिन्न स्वास्थ्य शिविरमा दाँत एवं मुखको परीक्षण गर्दा भेटाएको छ। धूमपानबाट ३५ किसिमका विभिन्न रोग प्रत्यक्ष रूपले र करिब आधा क्यान्सर नै लाग्ने गर्छ भने शरीरको टाउकोको रौंदेखि लिएर खुट्टाको पाइतालासम्मका सबै कोष, अंग र तन्तुलाई नोक्सानमात्र गर्छ। मद्यमान ः विभिन्न किसिमका मद्यमानले मुखको म्युकोसालाई सुक्खा बनाइदिन्छ र म्युकोसाभित्र क्यान्सर बनाउन सक्ने तŒव छिर्न सक्ने पनि बनाइदिन्छ। त्यसैगरी रक्सीले क्यान्सर बनाउन सक्ने तŒवको क्षमता र असरमा वृद्धि गरिदिन्छ र पोषणको कमी तथा सुर्तीलाई घुलनशील बनाइदिन्छ। साथै कलेजोलाई कमजोर बनाइदिने, नोक्सान गर्ने गरी प्रतिरोधात्मक शक्ति कमजोर बनाउने काम पनि मद्यपानले गर्छ। मद्यपान गर्दा, सुर्तीजन्य पदार्थ धूमपानको पनि सेवन हुने गरेको प्रशस्तै भेटिन्छ। अनुसन्धानले के देखाएको छ भने सुर्ती र रक्सीसगै र साथै सेवन गर्दा मुखको क्यान्सर हुने सम्भावना धेरै गुनाले बढ्ने गर्छ। संक्रमण ः इप्सटन वार, साइटोमेगालो इनक्लुजन, हप्स सिम्प्लेक्स, एचआईभी, भेरिसेलाजुस्टर भाइरस र क्यान्डिडाको संक्रमणले पनि मुखको क्यान्सर निम्त्याउछ। त्यस्तै फलामजस्ता, तामा र म्यागनिज खनिज पदार्थको कमीले र भिटामिन ए, ई र सीको कमीले मुखको क्यान्सर बनाउछ। तिखिला दात, नमिलेका दात, नमिलेका नक्कली दात, भाचिएका दात, फोहोर मुख, कम तेल भएको खाना, ज्यादै मसलादार, तातो खाना, रातो खुर्सानी, धेरै नुन, लगातार लामो समयसम्म प्रयोग गर्दा घाउ भएर, रगडिएर, मुखको क्यान्सर बन्छ। अल्ट्राभाइलेट, विकीरण र एक्सरेले पनि मुखको क्यान्सर बनाउन सक्छ। सूर्यको प्रकाशले छाला र ओठको क्यान्सर बनाउन सक्छ। यो क्यान्सर घर बाहिर काम गर्ने, गोरो वर्णका पुरुषमा बढी देखिने गर्छ। केही मुखका क्यान्सरहरू आनुवंशिक तथा वंशानुगत रूपमा पनि भएको देखिन्छ। सुपारीले पनि मुखको क्यान्सर हुन्छ। लक्षण तथा चिह्नहरू ः सामान्यत पुरुषमा ५०६९ वर्षको उमेर तथा महिलामा ४०४९ वर्षको उमेरमा बढी देखिन्छ। महिलाको तुलनामा पुरुषमा ४ गुनाले बढी, गाउँका बासिन्दाभन्दा सहरियामा ६ गुनाले बढी देखिन्छ। सबैभन्दा बढी जिब्रोको, त्यसपछि गिजा, गाला, जिब्रोमुनिको भागमा क्यान्सर देखिने गरेको छ। मुखमा रातो, खैरो वा सेतो दाग, धब्बा वा पत्र देखिन्छ जुन दल्दा जादैन। नदुख्ने वा दुख्ने घाउ खटिरा वा सुजन २३ हप्तासम्म निको हुँदैन। मसलादार खाना खाँदा पोल्छ। घाउ खटिरा वा सुजनको आकार बढ्दै जान्छ। याल बढी आउछ। स्वाद फरक पर्छ। खान, निल्न, पिउन अप्ठ्यारो हुन्छ। त्यसपछि घाउ, खटिरा, तलको तन्तुसँग टाँसिन्छ। अस्वाभाविक रक्तस्राव, घाउ खटिराको वरिपरि बाक्लो र मोटो हुन्छ। गिर्खाहरू देखापर्छ। क्यान्सर लागिसकेपछि व्यक्ति दुब्लो, पातलो, कमजोर हँुदै जाने, भोक नलाग्ने, रक्तअल्पता हुने, प्यारानियोब्लस्टिक सिन्ड्रोम हुँदै सिकिस्त हुन्छ र मृत्यु हुन्छ। माथि भनिएका लक्षण तथा चिह्नहरूले मुखको क्यान्सर भएको शंका उत्पन्न गर्छ। निदान भने उक्त घाउ खटिरा वा सुजनबाट लिएको मासुस्राव बायोप्सीद्वारा गरिन्छ। व्यवस्थापन ः विडम्बना नै मान्नुपर्छ विश्वमा सोह्रौं तथा नेपालमा छैटांै स्थानमा रहेको र मृत्युको आठौं कारकका रूपमा रहेको मुखको क्यान्सर पत्ता लगाउने ओरल प्याथोलिजिस्ट र उपचार गर्ने ओरल सर्जन मेडिकल कलेज, क्यान्सर अस्पताल र प्रतिष्ठानमा समेत औंलामा गन्न सकिने छन्। सुरुमा उपचार गरे क्यान्सर निको हुन्छ तैपनि मुखको क्यान्सरबाट पाइने दुःख, हुने विकृति र विभिन्न समस्या तथा लाग्ने उपचार खर्चलाई सजिलैसग नियन्त्रण गर्न सकिन्छ। रोगको उपचार गर्नुभन्दा रोग लाग्न नदिनु नै उत्तम हुन्छ। मुखको क्यान्सरलाई नियन्त्रण गर्न सकिन्छ। नराम्रा आदत बानी, रहनसहन त्यागेर र महिनाको एक पटक आफ्नो मुखको स्वयं ऐना अगाडि मुख परीक्षण तथा प्रत्येक ६६ महिनामा दन्त चिकित्सकसग मुख र स्वास्थ्य परीक्षण गराउने बानी बसाल्यौं भने मुखको क्यान्सरको रोकथाम हुन्छ।"
नेताहरूले रिङ्याइरहेको राजनीति,"तीन नेताहरूले रिङ्याइरहेको राजनीति कहिलेबाट दौडन थाल्ने हो अनुमान गर्न कठिन छ। नेपालको राजनीति दौडोस् र माइलेज गेन होस् भन्ने आमचाहना हो। तर भुरुङ जस्तै रिङ्यिरहेको छ। मूलतः नेपाली कांग्रेसका शेरबहादुर देउवा, नेकपा एमालेका केपी शर्मा ओली र नेकपा माओवादी केन्द्रका पुष्पकमल दाहाल प्रचण्डले राजनीति रिङ्याइरहनु भएको छ। स्वभावका हिसाबले देउवामा समस्या होला तथापि लोकतन्त्रको लिगेसी को रूपमा उहाँलाई हेरिन्छ। ओली कल्पनाशील हुनुहुन्छ। उहाँमा विषयवस्तुको जानकारी राख्ने र कलात्मक तरिकाले पस्कने अद्भुुत क्षमता छ। प्रचण्ड सशस्त्र जनयुद्धको नेतृत्व गरेर शान्ति प्रक्रिया हुँदै संसदीय लोकतन्त्रमा अवतरण गरेको नेता भएकाले उहाँमा कठोरता र लचकताको पराकाष्ठा छ। गतिशील नेताको पगरी उहाँले गुथ्नु भएको छ। यसरी तीन नेताको गाथा गाइरहँदा राजनीतिमा अरू नेता नभएको भन्न खोजिएको पटक्कै होइन। एकसे एक अनुभवी र उदीयमान नेताहरू हुनुहुन्छ। सत्ताको केन्द्रमा उहाँहरूको सम्बन्ध जोडिएको छ तर उहाँहरूका कुराले समान स्थान पाउँदैन। नेपालको राजनीतिक विकास र रूपान्तरणमा राजनीतिक दल र तिनका नेताहरूको भूमिका र योगदानलाई कम आक्न मिल्दैन। अनुमानभन्दा अग्ला सफलता हासिल भएका छन्। यसरी सफलता हासिल गर्ने परिस्थिति बन्नमा दलहरूबीचको एकताले काम गरेको हो। जस्तो निर्दलीय पञ्चायती व्यवस्था फालेर बहुदलीय व्यवस्था ल्याउन त्यसबेला भूमिगत रहेका दलहरू आखिरमा मिलेरै सम्भव भएको हो। २०५२ फागुनबाट प्रारम्भ भएको सशस्त्र जनयुद्धबाट मुलुकलाई मुक्त गरेर शान्ति प्रक्रियाका माध्यमबाट राजनीतिलाई जनचाहनाबमोजिमको प्रणालीमा स्थापित गर्न दलहरूको सहकार्य र साहसबाटै निकास निस्किएको हो। वर्तमान नेपालको संविधान बनाउन पनि संविधानसभामा प्रतिनिधित्व गर्ने दलका नेताहरूको संवाद, सहमति र सहकार्यबाट सम्भव भएको हो। त्यसैले नेपालमा जे हुन्छ त्यो दलहरूको एकताबाटै हुन्छ भन्ने इतिहासले प्रमाणित गरेको सत्य हो। राजनीतिक आँखाबाट हेर्दा वर्तमान संविधानले नेपाललाई संघीय लोकतान्त्रिक गणतन्त्रको हैसियतमा उभ्याएको छ। लोकतान्त्रिक व्यवस्थालाई तुलनात्मक रूपमा उत्कृष्ट मानिन्छ। प्रत्येक योग्य नागरिक राष्ट्र प्रमख बन्न सक्ने भएकाले गणतन्त्र पनि उत्तम छ। चलाउन जाँदा संघीय स्वरूपको शासन प्रणालीले जनताका आवश्यकतालाई छिटो सम्बोधन गर्न सक्ने भएकाले संघीयतामा पनि उज्ज्वल पक्ष सन्निहित छ। विगतलाई हेरेर भन्न पर्दा वर्तमान संविधान जारी भए पछि मुलुक संविधानतः संघीय लोकतान्त्रिक गणतन्त्र भएको हो। २०७४ सालमा सम्पन्न निर्वाचनले संघीय लोकतान्त्रिक गणतन्त्रको अभ्यासलाई गति दिएको हो। निर्वाचन परिणामका आधारमा तिनै तहमा निर्वाचित जनप्रतिनिधिको नेतृत्वमा सरकार गठन भएको हो। नयाँ परिवेशमा स्थानीय तहले कानुन र कर्मचारीको अभाव हुँदाहँुदै पनि गर्दै, सिक्दै र अघि बढ्दैको प्रक्रियाबाट शासन सञ्चालनको लय पक्डेका हुन्। प्रदेश सरकार मुलुकका लागि नयाँ अनुभव भएकाले तयारीको लागि समय लाग्छ भन्नेमा आम बुझाइ भएकै हो। सुरुका दिनमा प्रदेशउपर खासै गुनासो थिएन। संघीय सरकार पनि संसद्को बनोटको आधारमा स्थायित्व दिन सक्ने हैसियतको भएकाले जनतामा अपार उत्साह थियो नै। नेताहरू मिलेर राजनीतिक परिवर्तन गरेको प्रत्यक्ष देखेका पुस्ताले मिलेरै विकास गरुन् भन्ने कामना सधैं हुन्छ नै। तर समय व्यतित हँुदै जाँदा नेताहरू मिलेर राजनीति दौडाउन सकून् भनेको त रिङ्याउनमै उद्यत् रहेको देखियो। आयु छँदै संसद् विघटन भयो। सरकार परिवर्तनका खेल सुरु भए। देशमा फेरि राजनीतिक अस्थिरता र अन्योलताले शिर उठायो। व्यक्तिगत तवरमा आफू इमान्दार र अरू खराब देखाउने नेताहरूको अद्वितीय कला छ। त्यही कलाको प्रयोग भइरह्यो। रिपेयरप्रिपेयरको ढाँचाबाट सरकार चल्यो। राजनीति दौडाएको भए माइलेज गेन हुन्थ्यो, रिङ्याएकाले जहाँको तही रह्यो। समय खेर गयो। धन्न २०७९ मा तीनै तहको निर्वाचन सम्पन्न भयो। लोकतन्त्र डिरेल हुनबाट जोगियो। जगजाहेरै छ नेताहरू राजनीतिक मौसमअनुसार आश्वासन बाँड्न सारै खप्पिस हुनुहुन्छ। उहाँहरूका भाषणबाजी अविरल जारी छन्। दलका कार्यकर्ता आफ्ना नेताउपर प्रशंसाको ताली बर्साउन पनि सधैं हाजिर छन्। सञ्चार माध्यमले तीनैलाई विषय बनाएर सामग्री पस्कने चलन पनि बढिरहेकै छ। यसै बीचमा अहिलेको सरकारले पहिलेका सरकारका पालाका भ्रष्टाचारका केही फाइल खोलेर सुरु गरेका कानुनी प्रक्रिया यतिखेर चर्चाको चुलीमा छ। त्यसैमा सुन प्रकरण जोडिएको छ। यो विन्दुमा पनि प्रश्न के हो भने नेताहरूले राजनीतिलाई रिङ्याइरहेका छन् कि घुमाइरहेका छन्। भ्रष्टाचारका केही फाइल खुल्नु सकारात्मक हो। तर यतिले पुग्दैन। सर्वसाधारणको दृष्टिमा सरकारी कार्यालयले प्रदान गर्ने सेवासुविधामा सुधार भएको हुनुपर्छ। विकास निर्माणका कामले गति लिएको हुनुपर्छ। बजेट कार्यान्वयनमा उत्साहजनक स्थिति स्थापित भएको हुनुपर्छ। पुँजी निर्माण, लगानी, उत्पादन र रोजगारी बढेको हुनुपर्छ। शिक्षा र स्वास्थ्यको गुणस्तरीय सुविधा सबैले पाएको हुनु पर्दछ। विदेश ताक्ने युवाले स्वदेशमा भविष्य देख्न थालेको हुनुपर्छ। अनि भन्न सकिन्छ नेताहरूले देशलाई सकारात्मक रूपमा दौडाइरहनु भएको छ। संसदीय लोकतन्त्रमा संसद्मा सत्तापक्ष र प्रतिपक्षको भूमिका अपरिहार्य ठानिन्छ। राज्यका अंगहरूको स्वतन्त्र कार्यसम्पादनबाट लोकतन्त्र सुदृढ हुन्छ भन्ने विश्वास गरिन्छ। सिद्धान्तमा यी अपरिहार्य ठानिएका आदर्शहरूको महŒव त्यतिबेला स्थापित हुन्छ, जतिबेला व्यवहारमा प्रयोग भएका देखिन्छन्। व्यवहारमा उतार्न दलगत एकता र नेताहरूबीचको समझदारी आवश्यक पर्छ। वर्तमान संसद्सामु कानुन निर्माण गर्ने जिम्मेवारीको चाङ छ। तर संसद् सतही काममा अल्झिरहेको छ। यतिका समय बितिसक्दा पनि संसद्का समितिले नेतृत्व पाउन सकेका छैनन्। पछिल्लो समयमा त संसद् नै अवरुद्ध छ। यो स्थितिमा नेताहरूमा दूरदर्शिता प्रकट हुनुपर्नेमा दोषदर्शिता मात्र प्रकट भइरहेको छ। त्यसैले मूलतः तीन नेताहरूले रिङ्याइरहेको राजनीति कहिलेबाट दौडन थाल्ने हो अनुमान गर्न कठिन छ। तथापि आशा गरौं, समयले सबै कुरा मिलाउनेछ।"
सुन तस्करी प्रकरणबारे छानविन समितिले बुझायो प्रतिवेदन,"काठमाडौं : त्रिभुवन अन्तर्राष्ट्रिय विमानस्थलको भन्सार छलेर अवैध सुन भित्र्याएको घटनाको छानविन गर्न गठित समितिले प्रतिवेदन पेश गरेको छ। भन्सार विभागमा चोरी निकासी नहुन कडा व्यवस्था गर्नुपर्ने औंल्याउँदै निलम्बनमा परेका कर्मचारीलाई कारबाही गर्नका लागि नीतिगत व्यवस्था गर्न अनुरोध गरेको छ। भन्सार विभागका अनुसन्धान शाखाका निर्देशक मानबहादुर पौडेलको नेतृत्वमा साउन ४ गते छानबिन समिति गठन गरिएको थियो। रेडी ट्रेडर्सका नाममा हङकङबाट आयात भएको दुईपाङ्ग्रे सवारीको पार्टस् (ब्रेक सु) भित्र लुकाएर ल्याइएको एक क्विन्टल भनिएको सुन गत साउन ३ गते राजश्व अनुसन्धान विभागले विमानस्थलको गेटबाट ट्याक्सीमा बाहिरिदै गर्दा जफत गरेको थियो। यसलगत्तै भोलिपल्टै सुन तस्करी प्रकरणको छानबिन गर्न गठन सात सदस्य समितिलाई पाँच दिनभित्र प्रतिवेदन बुझाउन समय तोकिएको थियो। तर एक क्विन्टल तस्करी सुन बरामत गरेको भनिएकोमा नेपाल राष्ट्र बैंक टक्सार महाशाखाले पगालेपछि भने सुनको परिमाण घटेर ६० किलो ७ सय १६ ग्राम पुगेको छ। यति ठूलो मात्रामा सुन कसरी पास भयो भनेर छानबिन गर्न विभागले समिति गठन गरेको थियो। भन्सारका कर्मचारीको संलग्नताबारे पनि छानबिन गरेको छ। उक्त प्रतिवेदन छानविन समितिले महानिर्देशक शोभाकान्त पौडेललाई पेश गरेको भन्सार विभागका विभागका सूचना अधिकारी पुण्यविक्रम खड्काले जानकारी दिए। खड्काका अनुसार प्रतिवेदनले अब कर्मचारीले जाँचपासमा गर्नुपर्ने सावधानी, प्राविधिक पाटोमा संवेदनशीलता अपनाउनुपर्ने, एक्सरेबाट सामानको निश्चितता कायम नभएसम्म जाँचपास गर्नुपर्ने, जाँचपासमा लापरबाही गरेमा कारबाही गर्ने लगायतबारे व्यवस्था भएको छ। भन्सार विभागका कर्मचारीको संलग्नतामा उक्त सुन तस्करी भएकाले उनीहरूलाई कारबाही गर्ने र अहिलेसम्म भएका कमजोर व्यवस्थालाई कसरी सुधार गर्ने भनेर प्रतिवेदनले उल्लेख गरेको महानिर्देशक पौडेलले बताए। उनका अनुसार आगामी दिनमा यस्ता गल्ती दोहोरिन नदिन थप सुधार गर्ने गरी प्रतिवेदन सार्वजनिक गरेको छ। सुन तस्करमा संलग्नहरूलाई कडा कारबाही गरिने, फर्महरूको थप छानबिन कडाइ गर्ने प्रतिवेदनले औंल्याएको छ। यसअघि भन्सारको संरचनागत कमजोरीबाट चोरी निकासी भएकाले अब यसलाई थप व्यवस्थित बनाउन खोजिएको छ। कार्गो विल्डिङमा हुने जाँचमा अब कडाइ गरिने भएको छ। यहाँ आधुनिक प्रविधि जडान गर्न जरुरी भएको औंल्याइएको छ। प्रतिवेदनबारे उल्लेख गर्दै पौडेलले भने, 'यसैअनुरुप अब कार्गो विल्डिङमा सामान पुग्नुअघि स्क्यान गरेर सुधार गर्ने आधुनिक प्रविधि प्रयोग गर्ने, एक्सरे मेसिनहरू थप्ने, जाँच पासमा शुद्धता ल्याउने, कर्मचारीले लापरबाही नगरी अनुशासित भएर काम गर्ने, हरेक स्टेपमा हरेक दृष्टिबाट शंकाको दृष्टिले हेर्नुपर्यो। उनका अनुसार यस्तो सुन तस्करी जुनसुकै वस्तुमा मिसावट गरेर ल्याउन सक्ने भएकाले शंकाको दृष्टिलेहेरेर छानविनमा कडाइ गर्न खोजेको हो। तस्करी मौलाउँदै जाँदा कर्मचारीको सावधानी नहुनु यसमा मिलेमतो भएको भन्ने देखिन्छ। यसैले ती कर्मचारीलाई पनि कडा कारबाही गर्ने भनिएको छ, उनले अन्नपूर्णसँग भने। भन्सार विभागका अहिलेसम्मका कमजोरीलाई सच्याएर आगामी दिनमा यस्तो तस्करी नहोस् भन्नका लागि सुधार गरेर सावधानी अवलम्बन गर्न खोजेको उनले स्वीकार गरे। यो प्रतिवेदनले आधुनिक प्रविधिलाई सही रूपमा प्रयोग गरे सबै छली रोकिनेमा विभाग विश्वस्त छ। प्रविधि प्रयोग नगरे यस्ता तस्करी दोहोरिन सक्छ। यसैले प्रविधि कर्मचारीको नियत, आचरणमा पनि सुधारमा जोड दिनुपर्ने महसुस गरिएको छ।"
वैदेशिक अध्ययन र भ्रमणबाट बाहिरीयो खर्बौं रकम,काठमाडौं : नेपालबाट विदेशमा अध्ययन गर्न जाने विद्यार्थी र घुम्न जानेबाट खर्बौं विदेशी मुद्रा बाहिरिएको छ। आर्थिक वर्ष २०७९८० मा मात्रै वैदेशिक शिक्षातर्फको व्यय १ खर्ब ४२ करोड छ। साथै विदेश घुम्न जाने नेपालीले पनि गत वर्ष १ खर्ब ४४ अर्ब ४६ करोड खर्च गरेका छन्। नेपाल राष्ट्र बैंकले शुक्रबार सार्वजनिक गरेको गत आवको देशको वर्तमान आर्थिक तथा वित्तीय स्थितिको प्रतिवेदनले यसरी वैदेशिक अध्ययन र भ्रमणमा खर्च बढ्दा समग्रमा सेवा क्षेत्रको खर्च बढेको देखाएको छ। तसर्थ सेवा क्षेत्रबाट सबैभन्दा बढी विदेशी मुद्रा बाहिरिएको छ। यसकारण सेवा क्षेत्र घाटामा छ। विदेश अध्ययन गर्न जाने विद्यार्थीको खर्च बढेकाले यस्तो स्थिति आएको देखिन्छ। गत आवमा खुद सेवा आय ८३ अर्ब ८५ करोडले घाटामा छ। अघिल्लो वर्ष खुद सेवा आय १ खर्ब ८ अर्ब १२ करोडले घाटामा रहेको थियो। सेवा खाताअन्तर्गत भ्रमण आय ८९६ प्रतिशतले वृद्धि भई ६१ अर्ब ५२ करोड पुगेको छ। तर सेवा खाताअन्तर्गत भ्रमण व्यय ४८४ प्रतिशतले वृद्धि भई १ खर्ब ४४ अर्ब ४६ करोड पुगेको छ। यसमध्ये शिक्षातर्फको व्यय १ खर्ब ४२ करोड छ। अघिल्लो वर्ष भ्रमण व्यय ९७ अर्ब ३२ करोड रहेकोमा शिक्षातर्फको व्यय ६७ अर्ब ७० करोड थियो। राष्ट्र बैंकका कार्यकारी अधिकृत डा श्रेष्ठ नेपालमै शिक्षाका सम्भावना र रोजगारी सिर्जना गर्न सरोकारवालाहरूको ध्यानाकर्षण गराउँछन्। यद्यपि गत आर्थिक वर्षको समीक्षा गर्दा समग्रमा अब अर्थतन्त्र सामान्यतिर जाने उनले बताए।
२१ प्रतिशतले बढ्यो रेमिट्यान्स,"काठमाडौं : गत आर्थिक वर्ष २०७९८० मा विप्रेषण आप्रवाह रु १२ खर्ब २० अर्ब ५६ करोड पुगेको छ। नेपाल राष्ट्र बैंकले आज सार्वजनिक गरेको गत आवको वार्षिक तथ्यांकमा आधारित देशको वर्तमान आर्थिक तथा वित्तीय स्थिति प्रतिवेदनअनुसार गत आवमा विप्रेषण आप्रवाह २१ दशमलव दुई प्रतिशतले बढेको हो। अघिल्लो वर्ष विप्रेषण आप्रवाह चार दशमलव आठ प्रतिशतले बढेको थियो। केन्द्रीय बैंकका अनुसार अमेरिकी डलरमा विप्रेषण आप्रवाह १२ दशमलव एक प्रतिशतले वृद्धि भई नौ अर्ब ३३ करोड पुगेको छ। अघिल्लो वर्ष यस्तो आप्रवाह दुई दशमलव दुई प्रतिशतले बढेको थियो। त्यस्तै समीक्षा वर्षमा वैदेशिक रोजगारीका लागि अन्तिम श्रम स्वीकृति (संस्थागत तथा व्यक्तिगतनयाँ) लिने नेपालीको सङ्ख्या ४० दशमलव तीन प्रतिशतले बढेर चार लाख ९७ हजार सात सय चार पुगेको छ। अघिल्लो वर्ष यस्तो सङ्ख्या तीन सय ९२ प्रतिशतले बढेको थियो। त्यसैगरी, वैदेशिक रोजगारीका लागि पुनः श्रम स्वीकृति लिने नेपालीको सङ्ख्या समीक्षा वर्षमा एक दशमलव आठ प्रतिशतले कमी आई दुई लाख ७७ हजार दुई सय ७२ पुगेको छ। अघिल्लो वर्ष यस्तो सङ्ख्या एक सय ९८ दशमलव पाँच प्रतिशतले बढेको थियो।"
साउनमा दुई प्रतिशत बजेट खर्च,"काठमाडौं : चालु आर्थिक वर्षको पहिलो महिनामा सरकारले वार्षिक विनियोजनको दुई दशमलव एक प्रतिशत बजेट खर्च गरेको छ। त्यसैगरी करिब छ प्रतिशत राजस्व संकलन गरेको छ। महालेखा नियन्त्रक कार्यालयको तथ्यांकअनुसार साउन मसान्तसम्ममा सरकारले ३५ अर्ब १७ करोड ९० लाख बराबर बजेट खर्च गरेको छ। यही अवधिमा सरकारको राजस्व संकलन ८८ अर्ब १३ करोड ९० लाख बराबर छ। चालु आर्थिक वर्षमा सरकारले कूल १७ खर्ब ५१ अर्ब ३१ करोड २१ लाख बराबरको बजेट ल्याएको थियो। जसमध्ये चालुतर्फ नौ खर्ब ४९ अर्ब ३३ करोड ५६ लाख, पूँजीगततर्फ चार खर्ब ७१ अर्ब छ करोड ५८ लाख र वित्तीय व्यवस्थातर्फ तीन खर्ब ३० अर्ब ९१ करोड सात लाख बराबर बजेट छुट्याइएको थियो। साउन मसान्तसम्ममा चालुतर्फ १२ अर्ब १९ करोड १७ लाख अर्थात् वार्षिक लक्ष्यको एक दशमलव २८ प्रतिशत र पूँजीगततर्फ ९० करोड ६१ लाख अर्थात् वार्षिक लक्ष्यको शून्य दशमलव १९ प्रतिशत बराबर खर्च भएको छ। यो अवधिमा चालु र पूँजीगत शीर्षकमा भएको भन्दा वित्तीय व्यवस्थामा भएको बजेट खर्च धेरै छ। साउनमा सरकारले वित्तीय व्यवस्थातर्फ २२ अर्ब सात करोड ८१ लाख बराबर खर्च गरेको छ। जुन वित्तीय व्यवस्थातर्फको वार्षिक लक्ष्यको ६ दशमलव ६७ प्रतिशत बराबर हो। त्यस्तै चालु आर्थिक वर्षको पहिलो महिनामा राजस्व संकलनमा कर राजस्वतर्फ ७० अर्ब १७ करोड ५२ लाख अर्थात् वार्षिक लक्ष्यको पाँच दशमलव ३८ प्रतिशत र गैरकर राजस्वतर्फ आठ अर्ब ६९ करोड ८९ लाख बराबर अर्थात् वार्षिक लक्ष्यको सात दशलमव ४३ प्रतिशत बराबर संकलन भएको छ। महालेखा नियन्त्रकको तथ्यांकअनुसार सरकारले साउन महिनामा वैदेशिक अनुदान भने उठाएको देखिँदैन।"
दुर्गममा १२ बजेपछि पनि उडान,"काठमाडौं : नेपाल नागरिक उड्डयन प्राधिकरणले दुर्गम स्थानमा दिउँसो १२ बजेपछिका अतिरिक्त उडानमा लगाएको प्रतिबन्ध हटाएको छ। तर, प्राधिकरणले त्यस्ता उडानका लागि केही सर्त भने राखेको छ। प्राधिकरणले बिहीबार चारबुँदे निर्णय सार्वजनिक गर्दै १२ बजेपछिका उडानमा प्रतिबन्ध फुकुवा भएको जनाएको हो। प्राधिकरणले साउन १८ गते दिउँसो १२ बजेपछि अतिरिक्त समयमा उडान नगराउने निर्णय गरेको थियो। प्राधिकरणको निर्णयका कारण कर्णालीलगायत दुर्गम स्थानका हवाई उडान ठप्प भएका थिए। उडान नहुँदा कर्णालीका गम्भीर प्रकृतिका बिरामीले उपचार नपाउने अवस्था सिर्जना भएको थियो। कर्णालीका सांसद, नागरिक समाज, कर्णाली प्रदेश सरकार र व्यवसायीले प्राधिकरणको निर्णय सच्याउन दबाब दिएका थिए। नागरिक तहको दबाबपछि दुई हप्ता पनि नपुग्दै प्राधिकरणले आफ्नो निर्णय सच्याएको छ। पर्यटनमन्त्री सुदन किरातीको पहलमा प्राधिकरणले आफ्नो निर्णय सच्याएको मन्त्रालय स्रोत बताउँछ। निजी उड्डयनलगायत समग्र उड्डयन क्षेत्रको हितमा र नागरिकप्रतिको उत्तरदायित्वका कारण मन्त्री किरातीले नै उडान प्रतिबन्ध खुलाउन प्राधिकरणलाई भनेको मन्त्रालय स्रोतको भनाइ छ। बिहीबार साउन ३२ गते मध्याह्नबाट नै लागू हुने गरी प्राधिकरणले पहाडी तथा हिमाली जिल्लाहरूमा १२ बजेपछि उडानमा लगाएको प्रतिबन्ध फुकुवा गरेको निर्णय सार्वजनिक गरेको छ। प्राधिकरणले चारबुँदे निर्णय जारी गरेको छ। उक्त निर्णयमा भनिएको छ, स्टल (पहाडी तथा हिमाली जिल्लाहरूमा हुने उडान) विमानस्थलमा अतिरिक्त समयमा उडान सञ्चालन गर्नुपूर्व गन्तव्य, हवाईमार्ग र वैकल्पिक विमानस्थलमा भएको मौसमको भीएमसी (भिजुअल मेट्रोलोजिकल कन्डिसन) मौसम उडान योग्य भए, नभएको जानकारी) कायम भएको सुनिश्चित गरी प्रमुख चालक र डिस्प्याचरको लिखित घोषणापश्चात् मात्र उडान अनुमति प्रदान गरिनेछ। पडाडी जिल्लामा उडानका लागि फ्लाइट अपरेसन अफिसर (एफओओ) व्यवस्थालाई अनिवार्य भनिएको छ भने इन्रुट (उद्गम विमानस्थल र गन्तव्य विमानस्थलबीचको हवाई मार्ग) मौसमको उपलब्धतता बारे अध्ययन गर्न प्राधिकरणका उपमहानिर्देशकको संयोजकत्वमा एक उच्चस्तरीय समिति गठन गरिएको उल्लेख छ। आफ्नो निर्णयमा नै अडिग नरही सच्याउनु प्राधिकरणको परिपक्वता नदेखिएको प्राधिकरणका पूर्वनिमित्त महानिर्देशक मोहन अधिकारी बताउँछन्। यदि छिट्टै आफ्नो सर्कुलरबाट हट्नु थियो भने त्यस्तो अपरिपक्व निर्णय किन गयो प्राधिकरणले ? अधिकारीको प्रश्न छ, पहाडी जिल्लावासीलाई दुःख दिने काम किन गयो भन्ने प्रश्न पनि जन्माएको छ ? प्राधिकरणले आवश्यकताभन्दा अनुकूलतामा आधारित भएर निर्णय परिमार्जन गरेको हुन सक्ने अधिकारीले बताए। प्राधिकरणका महानिर्देशक प्रदीप अधिकारी इन्जिनियरिङ पृष्ठभूमिका भएकाले निर्माणका बारेमा थाहा भए पनि उड्डयन क्षेत्रको नियमनबारे अनुभव नभएकाले निर्णयमा कमजोरी देखिने गरेको पूर्वनिमित्त महानिर्देशक मोहन अधिकारी बताउँछन्।"
गत आर्थिक वर्षमा ५५ खर्ब १८ अर्बको तरलता प्रवाह,"काठमाडौं : नेपाल राष्ट्र बैंकले गत आर्थिक वर्षमा वित्तीय बजारमा ५५ खर्बभन्दा बढी तरलता प्रवाह गरेको जनाएको छ । केन्द्रीय बैंकले शुक्रबार सार्वजनिक गरेको गत आवको तथ्याङ्कमा आधारित मुलुकको वर्तमान आर्थिक तथा वित्तीय स्थितिको विवरणानुसार गत आवमा कूल ५५ खर्ब १८ अर्ब १९ करोड तरलता प्रवाह भएको छ । राष्ट्र बैंकका अनुसार गत आवमा रिपोमार्फत चार खर्ब १४ अर्ब ४७ करोड, सोझै खरिदमार्फत ८९ अर्ब ७० करोड, स्थायी तरलता सुविधामार्फत २७ खर्ब २७ अर्ब ११ करोड र ओभरनाइट तरलता सुविधामार्फत् २२ खर्ब ८६ अर्ब ९० करोड गरी कूल ५५ खर्ब १८ अर्ब १९ करोड (कारोबारमा आधारित) तरलता प्रवाह भएको छ । अघिल्लो आवको सोही अवधिमा विभिन्न उपकरणमार्फत खुद ९६ खर्ब ४२ अर्ब ४१ करोड तरलता प्रवाह भएको थियो । त्यस्तै बैंकले गत आवमा विभिन्न उपकरणको प्रयोग गरेर एक खर्ब आठ अर्ब २० करोड तरलता प्रशोधन गरेको छ । जसमा रिभर्स रिपोमार्फत रु ८८ अर्ब २० करोड र निक्षेप सङ्कलन बोलकबोलमार्फत २० अर्ब गरी कूल एक खर्ब आठ अर्ब २० करोड तरलता प्रशोचन गरिएको उल्लेख छ । समीक्षा वर्षमा राष्ट्र बैंकले विदेशी विनिमय बजार (वाणिज्य बैंकहरु) बाट अमेरिकी डलर पाँच अर्ब ४५ करोड खुद खरिद गरी सात खर्ब १२ अर्ब ५० करोड तरलता प्रवाह गरेको छ । अघिल्लो वर्ष विदेशी विनिमय बजारबाट अमेरिकी डलर दुई अर्ब ९१ करोड खुद खरिद गरी रु तीन खर्ब ५५ अर्ब ५७ करोड तरलता प्रवाह गरिएको बैंकले जनाएको छ । त्यस्तै, केन्द्रीय बैंकले समीक्षा वर्षमा अमेरिकी डलर चार अर्ब ५६ करोड बिक्री गरी पाँच खर्ब ९६ अर्ब ३७ करोड बराबरको भारतीय रुपैयाँ खरिद गरेको छ । अघिल्लो वर्ष अमेरिकी डलर चार अर्ब ९२ करोड बिक्री गरी पाँच खर्ब ९५ अर्ब २३ करोड बराबरको भारतीय रुपैयाँ खरिद गरेको थियो ।"

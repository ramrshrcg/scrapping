शीर्षक,विवरण
बालबालिका स्कुल जान किन मान्दैनन् ?,"कक्षा ३ मा पढ्दै गरेको नयन आजभोलि स्कुल जाने बेला भएपछि एक्कासि पेट दुख्यो भन्दै उल्टी (भमिट) गर्न थाल्छन्। दैनिक यस्तो हुन थालेपछि उनका बुबाआमाले उनलाई अस्पताल पुर्या । डाक्टरले भनेबमोजिम सबै जाँच भयो। शरीरमा कुनै रोग देखिएन। तैपनि उनको समस्या जस्ताको तस्तै। स्कुल जाने बेला भएपछि मात्र पेट दुख्छ। त्यसपछि ठीक हुन्छ। कसरी स्कुल पठाउने होला, म दिक्क भैसकेँ भन्दै दुखेसो पोख्छिन् नयनकी आमा सरला। पेट दुख्ने, टाउको दुख्ने, भमिट हुने, ज्वरो आउने, स्कुल जान्न भन्दै झगडा गर्ने, कतै लुक्नेजस्ता समस्या स्कुल पढ्ने बालबालिकाहरूमा बेलाबेलामा देखिरहन्छ। यस्ता समस्या स्कुल जाने समयभन्दा केही अगाडि उत्पन्न हुन्छन् र समय टरेपछि आफैं हराएर जान्छन्। हेर्दा लाग्छ, बच्चाले नाटक गरिरहेको छ। यसको कारणले उनीहरूको पढाइमा असर पर्ने त छँदै छ, परिवारलाई पनि तनाव बढ्छ। त्यसैले यो बाहाना गर्नु पछाडिको कारण खोज्नु आवश्यक हुन्छ। के हो त यसको कारण ? मान्छेको शरीर बिरामी हुनु स्वभाविक हो। तर, स्कुलको नाम सुन्नेवित्तिकै बिरामी हुनु स्वभाविक होइन। त्यसमा कुनै न कुनै कारण अवश्य हुन्छ। विभिन्न समयमा यस विषयमा गरेको अध्ययनअनुसार बालबालिका स्कुल जान नमान्नुको पछाडि मुख्यतः निम्न कारण रहेको पाइन्छ। पारिवारिक कारण : परिवारमा बच्चालाई अत्याधिक माया, प्रेम गरिएको छ तर अनुशासन छैन। जे गर्न पनि छुट दिइएको छ भने उसलाई स्कुलको वातावरणमा बस्न गाह्रो हुन्छ। घरमा प्रशस्त खेलौना, सुख सुविधा प्राप्त भएका बालबालिकाहरू पनि स्कुल जान मान्दैनन्। स्कुलको वातावरण : घरमा जसरी बच्चाले आफूलाई सुरक्षित महसुस गर्छ, त्यसरी नै उसले स्कुलमा पनि सुरक्षा खोज्छ। स्कुलमा गाली गलौज गर्ने, तर्साउने, कुटपिट गर्ने तथा साथीभाइ बिच होच्याउने, जिस्काउने वातावरण भएमा, अनुशासनको नाममा चाहिनेभन्दा बढी नियम कानुन भएमा वा शिक्षकशिक्षिकाको व्यवहार तथा पढाउने शैली बच्चालाई मन नपरेमा बच्चा स्कुल जान मान्दैन र बहानाबाजी गर्न थाल्छ। मनोवैज्ञानिक कारण : स्कुलमा वा स्कुल जाँदा आउँदा कुनै अप्रिय घटना भएमा फेरि पनि त्यो घटना हुने डरका कारण बालबालिका स्कुल जान मान्दैनन्। त्यस विषयमा कसैलाई भन्न नसक्ता, भनिहाले पनि कसैले त्यसप्रति चासो नदेखाउँदा वा उल्टै आफू नै दोषी हुनु पर्दा मानसिक समस्याको स्थितिमा पुग्न सक्छन्। परिवारमा झैझगडा वा कुटपिट हुने गरेको छ भने आफू स्कुल जाँदा घरमा केही भैसक्छ कि भन्ने डर पैदा हुनाले पनि स्कुल जान मन गर्दैनन्। बच्चा स्कुलबाट फर्कंदा घरमा अभिभावक (विशेषगरी आमा)को उपस्थिति बच्चाले खोज्छ। यदि आमाले ढाँटेर कतै जाने गरेको छ भने बच्चाले आमा छोड्न मान्दैन। स्कुल नजानको लागि बहाना बनाउन थाल्छ। शारीरिक समस्या : बारबार बिरामी भइरहने बालबालिकाले पनि स्कुल नजान खोज्छ। आजभोलि सानै उमेरमा आँखा कमजोर भएको पाइन्छ। विशेषगरी साना बालबालिकाले आफूलाई भएको समस्या व्यक्त गर्न जान्दैनन्। त्यसैले स्कुल जान मान्दैनन्। मोबाइलको लत : आजका बालबालिकाको सबैभन्दा ठूलो समस्या भनेको मोबाइलको लत हो। यसको कारणले स्वास्थ्यमा समस्या, पढाइमा समस्या, पारिवारिक समस्याका साथै सामाजिक समस्या उत्पन्न भएको छ। कोभिडको कारण हरेक बालबालिकाले ग्याजेटको प्रयोग गर्न बाध्य भए। त्यही बाध्यताले कतिपय बालबालिकालाई मोबाइलको एडिक्सनमा पुर्याएको छ। यसको कारणले पनि उनीहरू स्कुल नगएर घरमै बस्न रुचाउँछन्। समस्याको समाधान बालबालिकालाई उमेर अनुसारको माया, प्रेमको साथै उचित अनुशासनमा रहन सिकाउनुपर्छ। यसको कारणले स्कुलको अनुशासन सहज लाग्छ। शारीरिक स्वास्थ्य विषयमा विशेष ख्याल राख्नुपर्छ। किनकि बालबालिका बिरामी परिरहन्छन्। बच्चाको आँखामा दृष्टि समस्या ( ) छ कि समय समयमा चेकअप गर्नुपर्छ। बच्चासँग जहिले पनि साँचो कुरा बोल्नुपर्छ। अन्यथा उसले जीवनभर अभिभावकलाई आशंकाले हेर्छ। परिवारमा मोबाइल, टीभीको लागि कुनै निश्चित समय निर्धारण गरी सबैले यसलाई पालना गर्ने नियम बसाल्नुपर्छ। परिवारमा सबैले आफ्नो भावना व्यक्त गर्न सक्ने वातावरण हुनुपर्छ। ता कि उनीहरूले पनि सानैदेखि यसको अभ्यास गर्न पाउन्। यो वातावरणमा हुर्केको बच्चाले कुनै पनि घटनाले कुण्ठित भएर बाँच्नु पर्दैन। स्कुल यातना पाउने ठाउँ नभई धेरै कुरा सिक्ने, खेल्ने, कुद्ने, रमाइलो गर्ने ठाउँ हो भन्ने मानसिकता बालबालिकाको मस्तिष्कमा भरिदिनुपर्छ। स्कुलको वातावरण बालमैत्री बनाउनुपर्छ। यति गर्न सकेमा बालबालिका करले होइन, रहरले स्कुल जान्छन्।"
इसाईहरू कहिलेदेखि नेपालमा ?,"समुद्री यात्रीमध्ये भारत पत्ता लगाउन सन् १५४९ मा हिँडेका कोलम्बसले अमेरिका पत्ता लगाए। उनी एट्लान्टिक महासागर पार गरेर अमेरिका पुगेका थिए। त्यसको पाँच वर्षपछि पोर्तुगाली समुद्री यात्री भास्कोडिगामा अफ्रिका हुँदै भारतको पूर्वी तटको क्याटलिकमा पुगे। उनले त्यहाँ आफ्नो जहाज अड्याएर ब्यापार कोठी खोले। भास्कोडिगामाका साथ भारत पुगेको यिनै समुद्री यात्रीहरूले त्यहाँ क्रिश्चियन धर्म प्रचार गर्न सुरु गरेको पाइन्छ। भारतमा क्रिश्चियन धर्मको प्रचार सुरु भएको बेला काठमाडौं उपत्यकामा मल्ल राजाहरूको राज्य चलिरहेको थियो। नेपालमा सबैभन्दा पहिले विसं १६८५ मा जेव्राल नामका पादरी आएका थिए। त्यसपछि प्रताप मल्लको पालामा विस १७१८ मा ग्रोवर र डोरविन नामका पादरी आए। उनीहरू समुद्री मार्ग हुँदै क्रिश्चियन धर्म प्रचारका लागि चीन तिब्बत गएका थिए। तर त्यहाँ उनीहरूलाई मन पराइएन। चीन तिब्बतमा आफ्नो धर्म प्रचार गर्न नपाएपछि त्यहाँबाट ती पादरी नेपाल झरेका थिए। उनीहरूले राजा प्रताप मल्ललाई एउटा दूरविन उपहार दिएर प्रभावित तुल्याएका थिए (ज्ञानमणि नेपाल, 'अन्नपूर्ण पोस्ट डट कम'२०७३ पुस १६)। तिब्बतका दलाई लामा त क्रिश्चियन धर्म प्रचारप्रति कट्टर अनुदार थिए। उनले ल्हासामा रहेका केपुचिन पादरीहरूसँग चिढिएर तिनको सर्वश्वहरण गरी देश निकाला गरिदिएका थिए। त्यहाँ बनेका चर्चहरू पनि भत्काएर मैदान गरेका थिए। क्रिश्चियन बनिसकेका तिब्बतीहरूलाई पादरीहरूको साथमा नपठाई शुद्धि गरेर तिब्बतमै थामेका थिए। निस्कासनमा परेका पादरीहरू कुतीको बाटो गरी आउँदा भक्तपुर र ललितपुरमा उनीहरूले अखडा जमाउन सफल भएका थिए (बाबुराम आचार्य, 'श्री ५ पृथ्वीनारायण शाहको संक्षिप्त जीवनी'२०६१:१११२)। त्यसपछि क्रमशः अन्य क्रिश्चियन पादरीहरूको पनि नेपालमा आगमन भयो। केपुचिन पादरीहरू यहीँबाट तिब्बत ल्हासामा आफ्नो धर्म प्रचार गर्थे। पादरी होरेस चुवाचिम आफ्ना चेलाका साथ नेपाल भारत आवतजावत गर्थे। भक्तपुरका अन्तिम राजा रणजित मल्लको आमन्त्रणमा जुवाचिम पुनः पटनाबाट भक्तपुर आएर बसेका थिए। उनीहरू औषधोपचारमा पोख्त हुन्थे। (नेपाल, उही) क्रिश्चियन पादरीहरूप्रति उपत्यकाका मल्ल राजाहरू उदार थिए। उनीहरूलाई गिर्जाघर (चर्च) बनाएर धर्मप्रचारका लागि छुट दिइएको थियो। उपत्यकामा चर्च स्थापना ललितपुरमा राज्यप्रकाश मल्ल राजा भएको बेला उनका दाजु कान्तिपुरका राजा जयप्रकाश मल्लको सल्लाहअनुसार तनिगलटोलका ढुंगेधाराको बगैँचासहितको चारतले चौघेराभवन केपुचिन पादरीका लागि चन्द्रशेखर मल्ल र दैवज्ञ कोटिराज जोशीलाई साक्षी राखेर विसं १८११ मा ताम्रपत्र नै गरी प्रदान गरिदिएका थिए (आचार्य, २०६१:२१२)। विसं १७६७ मा कान्तिपुरमा केपुचिन सम्प्रदायका फ्र्याङ्क र एन्थोनी मेरी नाम दुई पादरी कान्तिपुर आएका थिए। राजा महिन्द्रसिंह र झगल ठकुलले उनीहरूको स्वागत गरे। विसं १७६७ मा उनीहरूले कान्तिपुरमा चर्च बनाइसकेका थिए। तर, ब्राहृमणहरूले विरोध गर्दा ती पादरीहरू त्यहाँबाट हटेर भक्तपुर गए। भक्तपुरका राजा भूपतिन्द्र मल्लले उनीहरूको स्वागत गरे। विसं १७७९ मा जगज्जय मल्ल कान्तिपुरका राजा भए। उनले भक्तपुरको एक शाखाका रुपमा कान्तिपुरमा चर्च खोल्ने अनुमति दिए। ल्हासाबाट फर्की आएका पादरी फादर होरेस कान्तिपुरमा आफ्नो गुमेको अधिकार फिर्ता लिन समर्थ भए। तर समयक्रममा उनको दुर्व्यवहारप्रति राजा जगज्जय उनीसँग क्रुद्ध क्रुद्ध हुन पुगे। तर टाठाबाठा उनले एक विन्तिपत्र राजाकहाँ पुर्याई कैदबाट मुक्ति पाई कान्तिपुरमा धर्म प्रचारको अनुमति पाए। त्यसबेला केपुचिनहरूको मुख्य अखडा ल्हासा थियो। त्यहाँका मुख्य पादरी जोआचिम र होरेसका सट्टा भितो पादरी भएर भितो। पटनामा आफ्नो मानिस पठाएर भक्तपुरका राजा रणजित मल्लले ती पादरीको स्वागत गरे। उनले भक्तपुर आएर फलामको क्रश उभ्याउने अनुमति पाए। राजा रणजित मल्लले विसं १७९७ मा चर्च सञ्चालनका लागि एक भब्य भवन र बगैँचासमेत दिएर आफ्ना जनतालाई स्वेच्छापूर्वक इसाई बनाउन पाउने ताम्रपत्र पनि दिएका थिए (आचार्य, २०६१:१५३१५४)। जयप्रकाश मल्ललाई पादरीको सहयोग गोरखाजस्तो सानो पहाडी राज्यलाई विस्तार गर्दै आफ्नो सैन्य अभियानमा अगाडि बढिरहेका पृथ्वीनारायण शाह त्यो बेला उपत्यकाका मल्ल राजाहरूका लागि ठूलो चुनौती भइरहेका थिए। उनको अभियानबाट आफ्नो राज्य नबच्ने अवस्थाको अनुभूति उनीहरूले गरिरहेका थिए। त्यसैले कान्तिपुरका राजा जयप्रकाश मल्लले आफ्नो राज्यलाई गोरखालीहरूबाट बचाउन इष्ट इण्डिया कम्पनीको सहयोग लिने विचार गरे। पृथ्वीनारायण शाहले विसं १८२३ वैशाखजेठ महिनादेखि कान्तिपुरलाई पश्चिमोत्तर भागबाट ढेप्दै लगिरहेका थिए। कडा नाकावन्दीका साथ वंशराज पाँडेले कीर्तिपुरलाई घेरा दिन सुरु गरेपछि नै जयप्रकाश मल्लमा ठूलो छटपटाहट सुरु भएको थियो। त्यसैले उनले आफ्नो सहयोगका लागि अङ्ग्रेजलाई निम्त्याउन चाहेका थिए। यसका लागि बेतियाका वाणिज्य दूत, पटनाका हाकिम र कलकत्ताका गभर्नरसमक्ष पत्र पठाउन उनले भक्तपुरका राजा रणजित मल्लसँग सल्लाह गरे। यो सल्लाहपछि उमदा नामको कास्मिरी मुसलमान र फकिर रामदाशलाई विसं १८२४ को सुरुवातमा सिन्धुलीको बाटो गरी बेतिया पठाए। तर बेतियामा पादरीहरूले कुरा मिलाइसकेका थिए। सम्भवतः फारसी भाषामा लेखिएको जयप्रकाश मल्लको अर्जि पत्र पादरीहरूले नै लिएर गएका थिए। उनै पादरीहरूले जयप्रकाश मल्लका दूतहरूलाई बेतियाका बाणिज्य दूत गोल्डिङसम्म पुर्याइदिएका थिए (आचार्य, २०६१:३२९३३०)। अब अङ्ग्रेजले नेपालमा सैनिक अभियान सञ्चालन गर्ने भयो। यसका लागि कप्तान किनलकको नेतृत्वमा १८ कम्पनीमा बाँडिएका २४ सय बन्दुकधारी सैनिक पटनाबाट प्रस्थान गरे। उनीहरू सिन्धुलीगढीको बाटो हुँदै उक्लिरहेका थिए (आचार्य, २०६१:३३४३३५)। विसं १८२४ असोज ९ गते कप्तान किनलक आफ्नो सैनिकहरूकासाथ हरिहरपुर आइपुगे। असोज २४ गते गोरखाली सेनाले शत्रु सेनालाई त्यहाँबाट हटाई चार पाँच सय बन्दूक समेत लुटे (बाबुराम आचार्य, 'पूर्णिमा' पूर्णाङ्क २७२०२९ असोज, पृ१६६) । किनलकको सैनिक अभियानलाई क्षतविक्षत बनाई उनीहरूलाई दपेटेर लखेट्ने काम गोरखाली सेनाका नायकहरू वंशराज पाँडे, वीरभद्र उपाध्यय र वंशु गुरुङले गरेका थिए (आचार्य, २०६१:३३५)। यसबाट उपत्यकामा चर्च स्थापना गरेर धर्म प्रचार गरिरहेका क्रिश्चियन पादरीहरूले आफ्नो धर्मदर्शनको प्रचारमात्रै होइन, त्यसको साथसाथै त्यहाँका राजाहरूलाई ठूलो राजनीतिक सहयोग गरेको पनि पुष्टि पुग्छ। कीर्तिपुरेको नाक काटिदा उपत्यका जित्नका लागि पहिले कीर्तिपुर हात लिन जरुरी हुन्थ्यो। यो कठीन किल्लामा विसं १८१४ जेठ १९ गते आक्रमण हुँदा गोरखाली सेनापति काजी कालु पाँडे मारिए। पृथ्वीनारायण शाह स्वयम्को झण्डै ज्यान गएको थियो। अधिक क्षतिसहित गोरखालीहरुको हार हुन पुग्यो। पहिलो हारको सात वर्षपछि विसं १८२१ भदौ महिनामा गरिएको दोस्रो आक्रमणमा कीर्तिपुरेको बाण प्रहारबाट सेनापति शूरप्रताप शाहको देब्रे आँखा फुट्यो। सेनापति नै घाइते भएपछि हार ब्यहोरेर गोरखाली सेना पुनः दहचोक फर्कियो। यसरी देब्रे आँखा फुटेर घाइते भएका शूरप्रताप शाहले केपुचिन पादरी माइकल एन्जेलोको शरणमा गई आँखाको उपचार गराएका थिए। (शुक्रसागर श्रेष्ठ, 'कीर्तिपुरको पुरातात्त्विक तथा ऐतिहासिक अध्ययन' २०५७:१८)। तेस्रोपटकको प्रयासमा विसं १८२२ चैत ३ गते गोरखालीले कीर्तिपुर जिते। तर, विजित कीर्तिपुरेहरूमाथि गोरखालीहरूबाट ठूलो अत्याचार भयो। १२ वर्षदेखिमाथि पुरुषहरूको नाक, कान, ओँठ काटियो। पहिलो आक्रमणमा कालु पाँडे मारिनुका साथै स्वयम् पृथ्वीनारायण शाहको ज्यान जोखिममा पर्नु, दोस्रोपटकको आक्रमणमा शूरप्रताप शाहको आँखा फुट्नाले गोरखालीहरूलाई कीर्तिपुरेहरूप्रति प्रतिशोधी बनाएको थियो। गोरखालीहरूबाट कीर्तिपुरहरूमाथि अमानवीय किसिमको ब्यवहार भइरहेको बेला सर्वप्रथम क्रिश्चियन पादरी माइकल एन्जोलो ती कीर्तिपुरहरूको लागि क्षमादान दिन शूरप्रताप शाहसमक्ष आग्रह गर्न पुगेका थिए। उनी तत्कालीन पादरीका प्रमुख थिए। उनी औषधि गर्न निपूर्ण पनि थिए। उनैले शूरप्रतापको आँखाको उपचार गरेका कारण पनि कीर्तिपुरमा अनिष्ट हुन लागेको बेला क्षमादानका लागि शूरप्रतापसमक्ष आग्रह गरेका थिए (श्रेष्ठ, २०५७:२१)। तर यी पादरीको आग्रहप्रति कुनै विचार गरिएन। क्रिश्चियन पादरीहरूको निष्कासन धर्मको हिसाबले पृथ्वीनारायण शाह सनातनी हिन्दुभित्रको पनि शैव थिए। उनको लालमोहरमा 'श्रीदुर्गा', 'भवानी' लेखिएको छ। यसबाट उनी शैवभित्र पनि शाक्त परम्परावादी भएको स्पष्ट हुन्छ। त्यसैले क्रिश्चियन पादरीहरू र उनीहरूले गर्ने गरेको धर्मप्रचारप्रति पृथ्वीनारायण शाह अनुदार थिए। फेरि किनलकको अभियानका कारण पनि क्रिश्चियन तथा अङ्ग्रेजप्रति उनी चिढिएका थिए। त्यसैले उनले उपत्यकाका तीनवटै राज्य कब्जामा लिएपछि क्रिश्चियन पादरीहरूलाई आफ्नो देशबाट निष्कासन गर्ने योजना बनाए। उनी आफू तनहुँ आक्रमण गर्ने योजना सञ्चालनका लागि गोरखा राजदरबारमा जाँदा कीर्तिपुरमा रहेका केपुचिन पादरीहरूलाई निकाल्ने जिम्मा उनले युवराज प्रतापसिंह शाहलाई सुम्पेका थिए। (आचार्य, २०६१:३५३३५४)। पृथ्वीनारायण शाहले विसं १८२६ मा भक्तपुर कब्जा गरिसकेपछि पादरीहरूमाथि आँखा लगाए र राम्रै मुखले उनीहरूलाई विदा दिए। त्यसबेला नेपालबाट ६० जना जति क्रिश्चियन धर्मावलम्बी निकालामा परे। उनीहरू बेतिया गई बसे (नेपाल, २०७३)। बहादुर शाह पादरीको शरणमा पृथ्वीनारायण शाहको १८३१ माघ १ गते नुवाकोटको देवीघाटमा देहान्त भयो। उनको देहान्तपछि राजा भएका प्रतापसिंह शाहले आफ्ना भाई बहादुर शाहमाथि आफ्ना काकाहरू र चौविसी राजाहरूसँग मिली आफूविरुद्ध षड्यन्त्र गर्ने हुन् कि भन्ने आशंका गरे। आफ्ना सल्लाहकार ब्रजनाथ पौडेल तथा सरदार स्वरुपसिंह कार्कीको सल्लाहअनुसार बुवाको आसौच बारिरहेकै अवस्थामा बहादुर शाह नुवाकोटमा कैद गरे। पृथ्वीनारायण शाहका भाई दलजित शाह भागेर बेपत्ता भए। गजराज मिश्रको विशेष आग्रहमा राजाको आदेशअनुसार नजरबन्दबाट मुक्त भएर बहादुर शाह निर्वासनको क्रममा बेतिया गएर बस्न लागे। (आचार्य, बाबुराम, 'अब कहिल्यै यस्तो नहोस' २०६८:२)। यसरी बेतियामा पुगेका राजकुमार बहादुर शाहबारे पृथ्वीनारायणको आदेशपछि नेपालबाट निकालामा परेका पादरी माइकल एंजोलोले बहादुर शाहका विषयमा निक्कै चासो राखेर उनीसँग पत्र आदान प्रदान गरेको पाइन्छ। बहादुर शाह निर्वासनका क्रममा बेतिया पुग्दा ललितपुरबाट पृथ्वीनारायण शाहले देशनिकाला गरेका इशाई पादरी माइकल एन्जोलोको आश्रयमा बसेका थिए (बाबुराम आचार्य, पूर्णिमा पूर्णाङ्क ५०२०३८ चैत, पृ३)। पादरी एंजोलोले प्रतापसिंह शाहलाई विसं १८३४ असोज २५ गते एक पत्र लेखी बहादुर शाह बेतिया आइपुगेका, उनीसँग आफ्नो भेटघाट र बातचित भएको, महाराजले सच्चा मनले बहादुर शाहलाई ब्यवहार गर्नुपर्ने, बहादुर शाहले पनि त्यस्तै चाहेको उल्लेख गरेका छन्। त्यस्तै महाराजले आफ्ना भाइलाई बोलाउनुपर्ने पत्रमा उल्लेख छ (दिनेशराज पन्त, 'पूर्णिमा' पूर्णाङ्क ५५मङ्सिर २०४०:३४३५)। त्यस्तै पादरी एंजोलोले बहादुर शाहलाई पनि विभिन्न मितिमा पत्रहरू पठाइरहेका थिए। ती पत्रमध्ये विसं १८३४ चैत ५ गते 'औलो लागेर मरिने डर छ, पादरी फरफेतोले दिएको सल्लाहअनुसार पूर्ण रुपमा तपाईंको उपचार गर्न तयार छौं,' (पन्त, २०४०:३६) भन्ने उल्लेख भएबाट उनले पादरीहरूबाट उपचार सेवा लिएका थिए भन्ने बुझ्न सकिन्छ। क्रिश्चियन धर्मप्रति अनुदार भाव राखी उनीहरूलाई आफ्नो देशबाट निस्काशन गर्ने पृथ्वीनारायण शाहकै एक जना छोरा बहादुर शाह आपना दाजु प्रतापसिंह शाहले देशबाट लखेट्दा बेतियामा पुगी क्रिश्चियन पादरी माइकल एन्जलोको शरणमा गएर बसे। यो घटनालाई लिएर इतिहासकार चित्तरञ्जन नेपालीले बहादुर शाहलाई 'ब्रिटिश समर्थक' भनी टिप्पणी गरेका छन्। उनले आफ्नो पुस्तक 'श्री ५ रणबहादुर शाह' (२०७५:४)मा लेखेका छन्, 'पृथ्वीनारायण शाहको परराष्ट्र नीति, अझ विशेषतः ब्रिटिशप्रतिको नीति र बहादुर शाहको नीतिमा सैद्धान्तिक मतभेद् थियो। उनी ब्रिटिश शक्तिका समर्थक थिए भन्ने साबित हुन्छ।'"
कोशी र एपीएफको जित,"काठमाडौं : कोशी प्रदेश र विभागीय टोली एपीएफ क्लबले प्रधानमन्त्री कप टीट्वेन्टी महिला राष्ट्रिय क्रिकेट प्रतियोगितामा लगातार दोस्रो जित निकालेका छन्। कीर्तिपुरस्थित त्रिवि मैदानमा भएको खेलमा कोशीले बागमती प्रदेशलाई आठ विकेट र एपीएफले मधेस प्रदेशलाई १० विकेटले हराएका हुन्। बागमतीले दिएको ८८ रनको लक्ष्य कोशीले १८१ ओभरमा दुई विकेट गुमाएर पूरा गरेको थियो। कोशीका काजल श्रेष्ठ र अप्सरी बेगमले समान ४१ रन बनाए। कप्तान रुविना क्षत्रीले दुई रनको योगदान दिइन्। बागमतीका संस्कृति फुयाँल र सोनी पाख्रिनले एकएक विकेट हात पारे। यसअघि पहिले ब्याटिङ गरेको बागमतीले निर्धारित २० ओभरमा आठ विकेटको क्षतिमा ८७ रनको योगफल खडा गरेको थियो। बागमतीकी यसोदा विष्टले ४१ रनको योगदान दिइन्। यस्तै कप्ता अस्मिना कर्माचार्यले २४ रन बनाइन्। कोशीका सबनम राई र अप्सरी बेगमले दुईदुई तथा संगीता राईले एक विकेट लिए। एपीएफले ५५ ओभरमा लक्ष्य भेट्टायो यसैगरी अर्को खेलमा ४१ रनको लक्ष्य पछ्याएको एपीएफले ५५ ओभरमा लक्ष्य भेट्टाएको थियो। एपीएफकी कप्तान सीता रानामगरले १९ र ज्योति पाण्डेले १६ रन बनाए। यसअघि पहिले ब्याटिङमा उत्रिएको मधेस १९२ ओभरमा ४० रनमा समेटिएको थियो। मधेसकी प्रतिमा साहले सर्वाधिक १५ रन बनाइन्। मधेसलाई सस्तैमा समेट्न एपीएफका कप्तान सीता रानामगरले तीन तथा रेखा रावल र सुमन विष्टले दुईदुई विकेट लिए। कर्णाली प्रदेश ४४ रनले पराजित शुक्रबार नै मूलपानी मैदानमा भएको अर्को खेलमा गण्डकीले कर्णाली प्रदेशलाई ४४ रनले पराजित गर्यो। एक सय ४२ रनको लक्ष्य पछ्याएको कर्णालीले निर्धारित २० ओभरमा ६ विकेटको क्षतिमा ९७ रन मात्रै बनाउन सक्यो। कर्णालीकी गौरी बोहराले २६, यमुना थारुले २१ र तृष्णा विश्वकर्माले १९ रन बनाए। गण्डकीका रचना चौधरीले दुई तथा ज्यात्सिनिका मरासिनी र सुमन खतिवडाले एकएक विकेट लिए। यसअघि पहिले ब्याटिङ गरेको गण्डकीले निर्धारित २० ओभरमा ६ विकेटको क्षतिमा एक सय ४१ रन बनाएको थियो। गण्डकीका अञ्जली विश्वकर्मा र ज्यात्सिनिका मरासिनीले अर्धशतकीय पालि खेले। अञ्जलीले ५१ र र ज्यात्सिनिकाले ५० रनको योगदान दिए। यस्तै सुमन खतिवडाले २२ रन बनाइन्। कर्णालीका यमुना थारु र अञ्जु गुरुङले दुईदुई विकेट लिए। रश्मी खड्काले एक विकेट हात पारिन्। सुदूरपश्चिमले लुम्बिनी प्रदेशलाई ९ विकेटले हरायो यसैगरी अर्को खेलमा सुदूरपश्चिमले लुम्बिनी प्रदेशलाई नौ विकेटले हरायो। ७२ रनको मध्यम लक्ष्य सुदूरपश्चिमले ९५ ओभरमा एक विकेट गुमाए पूरा गरेको थियो। सुदूरपश्चिमकी कविता जोशीले अविजित २४ रन बनाइन्। यस्तै रेवती धामीले १७ र रुबी पोदारले १४ रनको योगदान दिइन्। लुम्बिनीकी मधु डिसीले एक विकेट लिइन्। यसअघि पहिले ब्याटिङ गरेको लुम्बिनी निर्धारित २० ओभरमा सात विकेट गुमाउँदै ७१ रनमा समेटिएको थियो। लुम्बिनीकी सरस्वती पुनले सर्वाधिक १९ रन जोडिन्। यस्तै आश्मा पुलामी मगरले १६ र सुष्मिता बजगाईंले १४ रन बनाए। सुदूरपश्चिमकी लक्ष्मी साउदले दुई विकेट लिइन्। यस्तै ईश्वरी विष्ट, अनु कठायत र रीतु कनौजियाले एकएक विकेट हात पारे।"
प्रोक्लब च्याम्पियन टी२०: पर्सा ११ को लगातार दोस्रो जीत,"वीरगन्ज : वीरगन्जमा जारी प्रोक्लब च्याम्पियन टीट्वान्टी क्रिकेट प्रतियोगितामा सन्दीप लामिछाने कप्तान रहेको पर्सा११ ले लगातार दोस्रो जीत हात पारेको छ। नारायणी रंगशालामा शनिबार भएको खेलमा भारतको वन्डर क्लब नोयडालाई ५ विकेटले पराजित गर्दै पर्सा ११ ले लगातार दोस्रो जीत हात पारेको हो। नोयडाले दिएको १०२ रनको लक्ष्य पर्सा ११ ले १९२ ओभरमा ५ विकेट गुमाउँदै पूरा गरेको हो । पर्साका ११ का ब्याटर पवन सरार्फले आक्रमक ब्याटिङ गर्दै १३ बलमा अविजित २७ रन बनाएपछि पर्सा ११ को जीत सुनिश्चित भएको हो। यस्तै हासिम अन्सारीले ३९ बलमा २१ रन, अनिल साहले २४ बलमा २१ रन र इमरान शेखले १६ बलमा १४ रनको योगदान दिए। बलिङतर्फ नोयडाका सन्जीव चतुर्वेदीले ४ ओभरमा १७ रन दिँदै २ विकेट लिए भने हर्षित सेठ्ठीले ४ ओभरमा १६ रन दिँदै २ विकेट लिए। यस्तै दिवांश रावतले ३ ओभरमा १९ रन दिदै एक विकेट लिए। यसअघि पहिले ब्याटिङ गर्दै वन्डर क्लब नोयडाले १९।५ ओभरमा सबै विकेट गुमाएर १०१ रन बनाएको थियो। नोयडाका लागि अल्पित गुप्ताले २६,हर्षित सेठ्ठीले १८ रन र तरुण बिष्टले १५ रन जोडेका थिए। बलिङतर्फ पर्सा ११ का कप्तान सन्दीप लामिछानेले ४ ओभरमा १४ रन दिँदै २ विकेट लिए भने सैफुल्लाह अन्सारीले पनि ४ ओभरमा ११ रन दिदैं २ विकेट लिए। पवन सर्राफले ३ ओभरमा २८ रन दिदैं १ विकेट लिए। यसअघि गत बिहीबार भएको उद्घाटन खेलमा पर्सा ११ ले भारतकै युपी ११ लाई १ विकेटले हराएको थियो। शनिबार नै भएको अर्को खेलमा नेपाल पुलिस क्लबले युपी ११ लाई ६ विकेटले पराजित गरेको छ। युपी ११ ले दिएको ८८ रनको झिनो लक्ष्य पुलिसले १४२ ओभरमा ४ विकेट गुमाएर पूरा गरेको हो। पुलिसका लागि शंकर राणाले ३६ बलमा अविजित ३४ रन बनाए। यस्तै पुलिसका कप्तान आरिफ शेखले २३ बलमा २३ रन र दिलिप नाथले १७ बलमा २१ रन बनाए। बलिङतर्फ युपी ११ का अहमदले २, भीम शर्मा र वासी अहमदले ११ विकेट लिए। यसअघि पहिले ब्याटिङ गरेको युपी ११ ले २० ओभरमा ७ विकेट गुमाएर ८८ रन मात्र बनाएको थियो। युपी ११ का लागि निखिल प्रतापले २४ रन, जयदीप सिंहले १७ रन र शुभम चौधरीले १९ बलमा १५ रन बनाएका थिए। पुलिसका बलर रसीद खान एक्लैले ३ विकेट लिए। करण केसी र सागर ढकालले २२ विकेट लिए। प्रतियोगितामा नेपालका तीन विभागीय टोली आर्मी, पुलिस र एपिएफसहित पर्सा ११ तथा भारतको युपी ११ र वन्डर क्लब नोयडा गरी ६ टिमले भाग लिएका छन्। सिंगल राउण्ड रोविन लिगको खेलपछि शीर्ष चार टोली सेमिफाइनलमा प्रवेश गर्नेछन्। लिगमा पहिलो र चौथो हुनेबीच पहिलो सेमिफाइनल खेल हुनेछ भने दोस्रो र तेस्रो हुने टोलीबीच दोस्रो सेमिफाइनल खेल हुनेछ।"
काठमाडौं प्लेअफमा पुग्दा झापा बाहिरियो,"काठमाडौं : ललितपुरलाई हराउँदै काठमाडौं नेपाल सुपर लिगको प्लेअफमा प्रवेश गरेको छ। प्लेअफमा पुग्न जित्नैपर्ने दबाबमा रहेको काठमाडौंका लागि आन्द्रेस नियाले निर्णायक गोल गरेका थिए। पहिलो हाफको अन्तिम समयमा उनले हेडरमार्फत् गोल गरेका थिए। त्यसपछि ललितपुरले आक्रमक खेले पनि गोल गर्न भने सकेनन्। ललितपुर हराउँदै काठमाडौंले तीन अंक बटुल्दै तेस्रो स्थानमा उक्लिएको छ। काठमाडौं प्लेअफमा पुगेपछि झापा भने बाहिरिएको छ। अंकतालिकाअनुसार ललितपुर, झापा र बुटवलको सामान १०१० अंक रहेको छ। तर गोल अन्तरका कारण काठमाडौंसँग पराजित भए पनि ललितपुर प्लेअफमा स्थान सुरक्षित बनाएको छ। समूहचरणको अन्तिम खेल सकिएसँगै पोखरा, धनगढी, काठमाडौं र ललितपुर प्लेअफमा पुग्न सफल भएको छ। फाइनल प्रवेशका लागि पोखरा र धनगढीबीच खेल हुनेछ। त्यसको पराजित टिमले काठमाडौं र ललितपुरमध्ये विजयी टिमसँग खेल्नुपर्नेछ। उक्त खेलको विजेताले फाइनलमा प्रवेश गर्नेछ।"
सूचना प्रविधिले अर्थतन्त्रमा महत्वपूर्ण भूमिका खेलेको छ : अर्थमन्त्री,काठमाडौं : अर्थमन्त्री प्रकाशशरण महतले नेपालको आर्थिक विकासमा सूचना प्रविधि क्षेत्रले महत्वपूर्ण भूमिका खेलेको बताएका छन्। काठमाडौंमा आयोजिक एक कार्यक्रममा मन्त्री महतले आइटी सेक्टरमा निर्यात बढिरहेको र आउँदा दिनमा अझ बढ्न सक्ने भन्दै नेपालको आर्थिक विकासमा सूचना प्रविधि क्षेत्रले महत्वपूर्ण भूमिका रहेको बताएका हुन्। सूचना प्रविधि क्षेत्रको बिकाका लागि सरकारले सकेसम्म योगदान गर्ने उनले बताए। १२ कक्षापछि विदेश जाने चलनलाई रोक्दै सूचना प्रविधिमा युवाहरूलाई स्वदेशमै परिचालन गर्नुपर्नेमा उनले जोड दिए। उनले सरकारले आइटी नीति बजेटमार्फत् व्यवहारिक कार्यान्वयनतर्फ लगिएको जानकारी दिँदै ५० प्रतिशतभन्दा थोरै कर लगाउने व्यवस्था गरेको बताए। राज्यले दिएको सुविधाले आइटी बिजनेश बढाउन मद्दत पुग्ने मन्त्री महतले बताए। मन्त्री महतले आउँदा दिनमा आइटी नीति अझ सहज हुने जानकारी पनि दिए।

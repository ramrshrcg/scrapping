शीर्षक,विवरण
भारत भ्रमणबाट अपेक्षा,"दुईपक्षीय व्यापारमा नेपालको निर्यातलाई वृद्धि गर्नेतर्फ ध्यान दिनुपर्ने आवश्यकता छ। प्रधानमन्त्री पुष्पकमल दाहाल प्रचण्डको भारत भ्रमण अहिले चर्चाको विषय छ। भारतका प्रधानमन्त्री नरेन्द्र मोदीको मैत्रीपूर्ण निमन्त्रणामा हुन लागेको चार दिवसीय भ्रमणबाट दुई देशबीचको परम्परागत बहुआयामिक सम्बन्धमा प्रगाढता आउनुका साथै आपसी विश्वास पनि बढ्ने अपेक्षा छ। इतिहास, संस्कृति, परम्परा तथा धार्मिक समानता आदिका कारण नेपाल र भारतबीच सम्बन्ध अटुट तथा अद्वितीय रहिआएको छ। समयसमयमा हुने उच्चस्तरीय, राजनीतिक भ्रमणले आपसी सम्बन्धलाई थप प्रगाढता प्रदान गर्दै आएको छ। प्रधानमन्त्री दाहालको भारत भ्रमणलाई सफल बनाउन आवश्यक विमर्श र अभ्यास पनि भएका छन्। भ्रमणका क्रममा लगानी, व्यापार, प्रविधिविस्तार, सीमा, विकास आयोजना निर्माण, अपराध नियन्त्रण तथा अनुसन्धान सहकार्यलगायत विषय दुईपक्षीय वार्तामा प्रमुख मुद्दा हुनेछन्। त्यसबाहेक नेपाललाई दुईतर्फी हवाई रुट थप, नेपाली कम्पनीसँग डिजिटल भुक्तानी, बंगलादेशसँग विद्युत् व्यापार गर्न बाटो खुला, भारतसित २५ वर्षसम्म विद्युत् व्यापार, तल्लो अरुण र फुकोट कर्णाली जलविद्युत् विकास आयोजना, अमलेखगञ्जलोथर तथा सिलिगडीझापा पेट्रोलियम पाइपलाइन निर्माण सम्झौता पनि एजेन्डामा रहने सम्भावना छ। प्रधानमन्त्री दाहालको भारत भ्रमणका क्रममा न्युमोदी लेखनाथ प्रसारण लाइन उद्घाटन, गोरखपुर प्रसारण लाइन शिलान्यास, दोधाराचाँदनी एकीकृत जाँच चौकी र सुक्खा बन्दरगाहमा समझदारी (एमओयू), नेपालगन्ज एकीकृत जाँच चौकी उद्घाटनको पनि गृहकार्य नेपाली पक्षबाट भएको छ। रक्सौलकाठमाडांै रेलमार्ग निर्माणको विषयले पनि चर्चा पाउने सम्भावना छ। नेपालको लगानी बोर्डको आग्रहमा ६ सय ७९ मेगावाट क्षमताको तल्लो अरुण अद्र्धजलाशयुक्त आयोजनाका लागि भारतीय कम्पनी सतलसँग ऊर्जा विकास सम्झौता पीडीएको मस्यौदा तयार पारिएको छ। तल्लो अरुणमा नेपालले २१९ प्रतिशत अर्थात् १४८ मेगावाट बिजुली निःशुल्क पाउने छ। भ्रमणका क्रममा ईपीजी प्रतिवेदनको विषय पनि चर्चा रहने छ। नेपाली युवाहरूको भारतीय सेनामा भर्तीको विषय एक वर्षदेखि अनीर्णित अवस्थामा छ। नेपालले यस विषयमा निर्णय गर्नुपर्ने छ। भारतका लगानीकर्ताहरूलाई नेपालमा लगानी गर्न आमन्त्रित गर्ने सम्भावना पनि छ। प्रधानमन्त्री दाहालाको भारत भ्रमणमा विभिन्न विषयमा छलफल हुनुका साथै कतिपय विषयमा समझदारी र सम्झौता हुने सम्भावना छ। नेपालभारत कूटनीतिक सम्बन्धको सात दशकभन्दा बढी समय भइसकेको छ। तर, यस लामो सम्बन्धलाई सदुपयोग गर्दै जनहितमा उपयोग गर्नुपर्छ। भारतसँग रहेको परम्परागत बहुआयमिक सम्बन्धलाई नेपाली जनताको हितमा सदुपयोग गर्न सक्नुपर्छ। परस्पर विश्वासमा आधारित सम्बन्धले देशको प्रगतिमा मद्दत पुर्याउन सक्छ। चार दिवसीय भारत भ्रमणबाट दुई देशबीचको परम्परागत बहुआयामिक सम्बन्धमा प्रगाढता आउनुका साथै आपसी विश्वास पनि बढ्ने अपेक्षा छ। नेपालभारत दुईपक्षीय व्यापारमा नेपालको निर्यातलाई अझ कसरी बढाउन सकिन्छ भन्ने विषयमा पनि प्रधानमन्त्रीको भ्रमण केन्द्रित रहनेछ। भारतसित ऊर्जा सम्झौता हुँदा नेपाल ठगिने त होइन ? भन्ने आशंकामा हामीले धेरै समय खेर फाल्यौं। देशले १९ घण्टासम्म लोडसेडिङ भोग्नु पर्यो। आखिर नेपाल र भारतवीच विद्युत् व्यापार सम्झौता एवं विद्युत् विकास सम्झौता भएपछि भारतसित बिजुलीको खरिद बिक्री हुन थालेको छ। र, हामी भारतमा बिजुली बिक्री गरेर अर्बौं रुपैयाँ कमाउने अवस्थामा आइसकेका छौं। भोलिका दिनमा हामीले भारतमा बिजुलीको बिक्री गरेर पनि आफ्नो व्यापार घाटालाई कम गर्न सक्छांै। अब त नेपालले बंगलादेशमा पनि बिजुलीको बिक्री गर्न सक्ने भएको छ। हुन त भारतजस्तो विशाल बजार छँदाछँदै नेपालले अन्त बिजुली बिक्री गर्नुपर्ने अवस्था आउने छैन। यद्यपि नेपाललाई भने बिक्री गर्ने यो अधिकार प्राप्त छ र भारत पनि यसमा सकारात्मक देखिएको छ। नेपालले आफ्नो जलसम्पदाको सदुपयोग गर्न सक्यो भने यो पनि धनी राष्ट्र बन्न सक्छ। नेपालको आर्थिक विकासमा यो कोसेढुंगा सावित हुन सक्छ। भारतसँग २५ वर्षको विद्युत् बिक्री सम्झौता हुने सम्भावना छ। हाल नेपालले भारतीय बजारमा दश जलविद्युत् परियोजनाद्वारा उत्पादित ४ सय ५२ मेगावाट विद्युत् बिक्री गर्ने अनुमति पाएको छ। नेपालले जाडो मौसमा भारतबाट खरिद गर्ने गरेको छ। गत सातादेखि नेपालले भारतमा दैनिक ६ सय मेगावाट बिजुली निर्यात गरिरहेको छ। भारतका ऊर्जा निर्माण कम्पनीहरू नेपालको जलविद्युत् क्षेत्रमा लगानी गर्न पनि उत्साहित भएका छन्। विशेषगरी भारतको सरकारी कम्पनी सतलज जलविद्युत् निगमले ९ सय मेगावाट क्षमताको अरुण तेस्रो जलविद्युत् आयोजनाको निर्माण सुरु गरेपछि सकारात्मक सन्देश प्रवाहित भएको छ। माथिल्लो कर्णाली आयोजना पनि करिब ९ सय मेगावाट क्षमताकै छ। भारतीय कम्पनी एनएचपीसीले पनि नेपालको ऊर्जा क्षेत्रमा लगानी गर्न तयार हुनु खुसीको कुरा हो। जुन देशमा विद्युत्को विकास भएको हुन्छ, त्यस देशले आर्थिक प्रगति गर्न बढी समय लाग्दैन। नेपालको पानी दक्षिण एसियाका निम्ति वरदान सावित हुन सक्छ। नेपालको आर्थिक विकासको साथी पनि सावित हुन सक्छ। नेपालको ७७ मध्ये ७५ जति जिल्लाहरू भारतीय अनुदान सहयोगका विकास कार्यक्रम भएका छन। यद्यपि मित्रताको मापदण्ड केवल लेनदेन मात्रै हुन सक्दैन। तथापि भारतले प्रत्येक संकटको घडिमा सहयोग गर्न अग्रसरता देखाएको छ। विस २०७२ सालको महाविनाशकारी भूकम्प होस अथवा कोभिड१९ को संक्रमणको अवस्था, भारतको सहयोग अग्रणी र महत्वपूर्ण छ। प्रत्येक राजनीतिक परिवर्तनमा भारतको सहयोग महत्वपूर्ण रही आएको छ। भारतसित नेपालको रोटीबेटी संस्कृतिको सम्बन्ध मात्रै छैन। अपितु क्रान्ति राजनीतिक र भ्रातृत्व तथा अपनत्वको सम्बन्ध पनि रही आएको छ। नेपाल र भारतबीच ९९ प्रतिशत ठाउँमा बैज्ञानिक प्रविधिद्वारा सिमाङ्कन भई सीमा स्तम्भ गाड्ने काम भइसकेको छ। नदीको प्रवाहका कारण केही ठाउँमा देखिएका समस्याको समाधान पनि सजिलै सम्भव छ। नाप, नक्सा र प्रमाण भएकाले भूभागको उपयोग गर्न पाउने मान्यता छ। त्यसो त दुई देशबीचको सम्बन्धलाई धेरै कुराले प्रभावित गरिरहेको हुन्छ। एकअर्काको आवश्यकता, भावना र संवेदनशीलताको सम्मान गर्नु पनि परराष्ट्र नीतिकै हिस्सा मानिन्छ। राजनीतिक लाभ हानीको उद्देश्यले अनावश्यक रुपमा भ्रम सिर्जना गरी मैत्री सम्बन्धलाई कमजोर गर्ने प्रयास गर्नु ठीक होइन। प्रधानमन्त्रीको भारत भ्रमण दुई देशबीचको घनिष्ट सम्बन्धलाई बलियो बनाउने निश्चित छ। सांस्कृतिक सम्बन्ध विस्तारमा पनि जोड दिन आवश्यक देखिन्छ। किनभने, हामी धर्म, संस्कृति, परम्परा र मान्यताका साझा उपासक र बाहक हौं।"
संविधानमा माफीको छिद्र,"गणतन्त्र दिवसको अवसरमा यस वर्ष हर्षोल्लासभन्दा आममाफीको विषयमा चर्चा भयो। राष्ट्रपति रामचन्द्र पौडेलबाट रेशम चौधरीलाई माफी दिएको प्रसले गणतन्त्रको उपलब्धिलाई ओझेंल पार्यो। यसलाई कतिपयले बलमिच्याइँको संज्ञा दिएका छन्। कतिपयले संवैधानिक व्यवस्थाअनुसार गरिएको भन्दै बचाउ गरिरहेका छन्। माफीका लागि निवेदकले स्वयंले निवेदन दिनसमेत जरुरी छैन। सरकारले आवश्यकता महसुस भएमा माफी दिन सक्छ। कैलालीको टीकापुर काण्डमा अदालतबाट दोषी ठहर भई जन्मकैदको सजाय पाएका रेशम निवेदन दिएर माफी पाएका हुन्। झन्डै ६ वर्ष कारागार जीवन बिताएका रेशमले जेलमुक्त भएका छन्। मन्त्रिपरिषद्ले उनको १४ वर्षको कैद सजाय माफी गर्न राष्ट्रपतिसमक्ष सिफारिस गरेको थियो। सोही सिफारिसबमोजिम राष्ट्रपति पौडेलबाट गणतन्त्र दिवसको उपलक्ष्यमा रेशमसहित १९ जनाको कैद माफी भयो। नेपालको संविधानले राष्ट्रपतिलाई माफी दिन सक्ने संवैधानिक अधिकार दिएको छ। राष्ट्रपति कार्यालयले नेपालको संविधानको धारा २७६ र मुलुकी फौजदारी कार्यविधि संहिता २७४को दफा १५९ बमोजिम माफी दिइएको जनाएको छ। संविधानको धारा २७६ मा राष्ट्रपतिले कुनै अदालत, न्यायिक वा अर्धन्यायिक निकाय वा प्रशासकीय पदाधिकारी वा निकायले गरेको सजायलाई कानुनबमोजिम माफी, मुल्तबी, परिवर्तन वा कम गर्न सक्ने संवैधानिक व्यवस्था छ। त्यस्तै मुलुकी फौजदारी कार्यविधि (संहिता) ऐन २०७४ को दफा १५९ मा भनिएको छ, अदालतको फैसलाबमोजिम ठेकिएको सजाय पाएको व्यक्तिले सो सजाय माफी पाउन, त्यसलाई मुलतबीमा राख्न, परिवर्तन गर्न वा कम गर्न गृह मन्त्रालयमार्फत राष्ट्रपतिसमक्ष निवेदन दिन सक्ने छ। मनोगत वा भावनात्मकढंगले संविधानको व्याख्या गरिनुहुँदैन। संविधानको मर्म आत्मसात गर्नुपर्छ संविधानमा रहेका छिद्र समयमै टाल्नुपर्छ। अदालतको फैसलाबमोजिम ठेकिएको सजाय पाएको व्यक्तिले सजाय माफीका लागि निवेदन दिँदा जुन अदालतको फैसलाबाट निवेदकले सजाय पाएको हो सो अदालतको फैसलाको प्रतिलिपिसमेत संलग्न गर्नुपर्ने व्यवस्था छ। गृह मन्त्रालयमार्फत राष्ट्रपति समक्ष निवेदन दिने सक्ने कानुनी व्यवस्था छ। निवेदन कति उपयुक्त हो होइन विवेक पुर्याउनु पर्ने व्यवस्था अपराध संहितमा छ। निवेदन आवश्यक कारवाहीकोलागि राष्ट्रपतिले गृह मन्त्रालयमा पठाएमा सो मन्त्रालयले विभिन्न कुराहरूको विचार गर्नुपर्छ। कसुरको प्रकृति, कसुर गर्दाको अवस्था, कसुरदारको उमेर तथा शारीरिक अवस्था र कसुरदारलाई तोकिएको सजायको हदलगायतका कुराहरूलाई विचार गरी सजाय माफी गर्ने वा कम गर्ने सम्बन्धमा निर्णयका लागि नेपाल सरकार समक्ष पेस गर्न सक्ने कानुनी व्यवस्था रहेको देखिन्छ। फौजदारी कार्यविधि संहितामा भ्रष्टाचार, यातना, जबरजस्ती करणी, क्रुर तथा अमानवीय तरिकाले वा नियन्त्रणमा लिई ज्यान मारेको लगायतका कसुरका कसुरदारलाई भएको सजाय माफी गर्ने कारबाही गर्न नसकिने उल्लेख छ। जिल्ला, उच्च र सर्वोच्च गरी तिनै तहको अदालतले रेशमलाई दोषी ठहर गरेको थियो। सर्वोच्च अदालतको फैसलाको पूर्ण पाठ आउनसमेत बाँकी छ। यस्तो अवस्थामा निवेदनको आधारमा राष्ट्रपतिबाट रेशमलाई माफी भएपछि सामाजिक सञ्जालमा पक्ष विपक्षमा तर्कहरू सार्वजनिक भएका छन्। सत्तारुढ नेपाली कांग्रेसका केही नेताहरू माफीप्रति असन्तुष्ट अभिव्यक्ति दिएका छन्। राष्ट्रपतिबाट सम्पादन गरिने कार्य मन्त्रिपरिषद्को सिफारिस र सम्मतिबाट हुने नेपालको संविधानमा उल्लेख छ। माफीको सन्दर्भमा नेपालको संविधानमा भन्दा बढी कुराहरू अपराध कार्यविधिमा उल्लेख छ। संविधानले माफी पाउन सकिने व्यवस्था गर्यो। तर, अपराध कार्यविधिले माफी दिन नसकिने कुराहरू पनि तोकिदियो। संविधानले निषेध नगरेको कुरा ऐनमा उल्लेख भएपछि ऐन बाँझिएको देखिन्छ। यसको अर्थ संविधानबमोजिम जो कसैलाई माफी दिनुपर्छ भन्ने तर्क गर्न मिल्दैन। यदि मन्त्रिपरिषद्ले गरेको सिफारिसलाई राष्ट्रपतिले संविधानको धारा २७६ बमोजिम माफी दिन मिल्छ कि मिल्दैन भन्ने नै आजको मुख्य बहसको विषय हो। वास्तवमा राष्ट्रपतिले माफी दिन मिल्ने नमिल्ने कुरा नितान्त राजनीतिक विषय हो। नीतिगत निर्णय हो। कानुनी हिसाबले हेर्दा माफी दिनै नमिल्ने भन्न मिल्दैन। किनभने, संविधानलाई मुलुकी फौजदारी कार्यविधि (संहिता) ऐनले बाध्न तथा नियन्त्रण गर्न सक्दैन। संविधान मूल कानुन भएकाले संविधानले नै ऐनलाई व्यवस्थित गर्छ। संविधानमा भन्दा फौजदारी कार्यविधि (संहिता) ऐनको कार्यान्वयन कसरी गर्ने भन्ने गम्भीर प्रश्न उठेको पनि छ। संविधानको धारा २७६ मा कानुनले निषेध गरेको अवस्थामा बाहेक माफी दिन सकिने व्यवस्था गरिएको भए फौजदारी कार्यविधिमा उल्लेख भएका माफी दिन नमिल्ने कसुरको कार्यान्वयनको हुन सक्थ्यो। तर, संविधानमा राष्ट्रपतिलाई माफी दिन पाउने व्यवस्थाको सुनिश्चित गरिदियो। मन्त्रिपरिषद्को सिफारिस सिधै माफी दिन सकिने व्यवस्था कायम भयो। यो हिसाबले हेर्दा मन्त्रिपरिषद्ले चाहेको जो कोही व्यक्तिलाई माफीका लागि सिफारिस गर्न सकिने अवस्था देखियो। धारा २७६ मा भएको माफीको व्यवस्था कति खुला र नियन्त्रित हुने ? यसका लागि संविधानको कुनै दफामा उल्लेख गरिएको भए अहिलेको विवाद आउने थिएन। संविधानको कुनै दफामा उल्लेखित व्यवस्थालाई नियन्त्रण गर्न अन्य कुनै धारा पनि आकर्षित हुनुपर्ने व्यवस्था गरिनुपथ्र्यो। संविधानको दफाको नियन्त्रण संविधानमै भएको अर्को दफाले गर्न सक्छ। ऐनले गर्न सक्दैन। संविधानले खुलारुपमा माफी दिन सक्ने खुला व्यवस्था गरेको छ। फौजदारी कार्यविधि (संहिता) ऐनले माफी दिन नसकिने कुराहरूको उल्लेख गरी नियन्त्रण गरेको छ। ऐनले संविधानलाई नियन्त्रण गर्न सक्दैन। संविधानको धारा १ मा नेपालको मुल कानुन नै संविधान भएको र संविधानसँग बाँझिने कानुन बाझिएको हदसम्म अमान्य हुने उल्लेख छ। त्यसैले संविधानमा रहेको यो छिद्रलाई बेलैमा संशोधन गर्नुपर्छ। यसतर्फ समयमै ध्यान नदिँदा संगीन अपराध गरेकाहरूले पनि माफी पाउन सक्ने अवस्था कायमै हुन्छ। मनोगत वा भावनात्मकढंगले संविधानको व्याख्या गरिनुहुँदैन। संविधानको मर्म आत्मसात गर्नुपर्छ संविधानमा रहेका छिद्र समयमै टाल्नुपर्छ।"
सीमा नाघेको बजेट,"बजेट समय अनुकूल हुनुपर्छ। अहिले पनि एउटा समस्या छ काम एकातिर हुन्छ, बजेट अर्कैतर्फ। राष्ट्रिय योजना आयोगले दिएको सीमाभन्दा यसपटक बजेट बढाएर ल्याइएको छ। बजेटले ट्रिक लगाएको देखिन्छ। जुन ढंगले विदेशी अनुदानको लक्ष्य देखिएको छ, त्यो हासिल नहुने देखिन्छ। चालु आर्थिक वर्षमा पनि विदेशी अनुदान लक्ष्यको निकै कम मात्रै प्राप्ति भएको छ। आर्थिक गतिविधि राम्रोसँग चलायमान नभएकाले राजस्व संकलनको लक्ष्य पनि हासिल नहुने देखिन्छ। अहिलेको अवस्थालाई हेर्दा बजेट ठूलो आकारको नै देखिन्छ। राजस्व संकलन कमी भएको अवस्थामा खर्च कटौती गर्नुपर्थ्यो। यस्तै, उच्चस्तरीय सार्वजनिक खर्च पुनरावलोकन आयोगको रिपोर्ट २०७५ लाई आधार मानेर पुँजीगतभित्र सुधारका कार्यक्रमहरू कार्यान्वयन खोजिएको देखिन्छ। बजेटभित्र प्रणालीगत र संरचनागत समस्याहरूलाई एक हदसम्म सुधार गर्ने प्रयास गरिएको छ। आयोगको रिपोर्ट लागू गर्न सरकारलाई सबै पक्षको दबाब थियो। यसले केही सकारात्मक सुधार हुने देखिन्छ। पुँजीगत खर्चलाई समयमा खर्च गरी प्रभावकारी बनाउनुपर्ने पक्ष बजेट कार्यान्वयनसँग जोडिएर आएका छन्। यी सकारात्मक पक्ष हो। तर, यो बजेटमा ठोस विषय आउनुपर्नेमा छरिएको नै छ। प्राथमिकीकरण गरिएको छैन। स्थानीय तहका कार्यक्रमहरूलाई समन्वय गरिने छ भनेर समावेश गरिएको छ। त्यसैले यो छरिएको छ, छरपष्ट छ। निजी क्षेत्रलाई, विदेशी लगानीलाई प्रोत्साहन गर्ने हिसाबले उदारीकरणको प्रक्रियामा बजेट अघि बढेको छ। तर, अर्थतन्त्रलाई मूल्यांकन गर्ने र अघि बढाउने गरी खर्च व्यवस्थालाई सुधार गर्ने गरी बजेट आएको छैन। अर्थराजनीतिक हिसाबले व्यापार घराना, केही ठूला उद्योगसँग जोडिएका र केहीलाई फाइदा हुने गरी बजेट आएको छ। तर, साना उद्योगलाई यो बजेटले महत्त्व राख्दैन। यसै पनि साना उद्योग व्यवसाय एकपछि अर्को गरी बन्द भइरहेका छन्। बजेटले यी व्यवसायलाई प्रतिकुल असर पार्ने छ। उनीहरूलाई बचाउने किसिमको बजेट आएको छैन। ठूला र साना उद्योगलाई सन्तुलित गर्ने किसिमको बजेट छैन। यस्तै सीमान्तकृत र साना किसानहरूलाई यो बजेटले थप समस्या पार्ने छ। आमरूपमा सीमितलाई फाइदा पुग्ने र धेरैलाई हतोत्साहित गर्ने बजेट आएको छ। विदेशी लगानीलाई प्रवद्र्धन गर्न खोज्दा स्वदेशी उद्योगलाई प्रतिकूल असर पर्नेमा सोचिएको छैन। फेरि, बजेटलाई कुन हिसाबले दोस्रो पुस्ताको सुधार भन्न खोजिएको हो। विदेशी लगानी भित्र्याउन खुकुलो गर्ने, अल्पकालिन पुँजी भित्र्याउन विदेशी ऋणलाई खुकुलो गर्ने, सीमित घरानालाई फाइदा पुग्ने गरी छुट दिने कुरालाई दोस्रो पुस्ताको सुधार भन्न मिल्छ ? सुधार भन्नेबित्तिकै व्यापक वा सबै समेटिएको हुनुपर्यो। वित्त, औद्योगिक, श्रम, कृषि, शिक्षा, स्वास्थ्यलगायतका क्षेत्रलाई समान किसिमले समेट्न सक्नुपर्थ्यो। (खनाल राष्ट्रिय योजना आयोगका पूर्वउपाध्यक्ष एवं अर्थविद् हुन्)"
सहिद स्मारक ए डिभिजन लिग : जावलाखेलसँग त्रिभुवन आर्मी पराजित,"काठमाडौं : राजधानीमा जारी सहिद स्मारक ए डिभिजन लिग फुटबलमा जावलाखेल युथ क्लबले त्रिभुवन आर्मी क्लबलाई पराजित गरेको छ। मंगलबार त्रिपुरेश्वरस्थित दशरथ रंगशालामा भएको खेलमा जावलाखेलले त्रिभुवन आर्मी क्लबलाई २० गोल अन्तरले पराजित गरेको हो। जावलाखेलको जितमा एनकोटो मासोबी खेलको ५५ र ७८ औं मिनेटमा गोल गरेका थिए। जितसँगै जावलाखेलले २३ खेलमा ३७ अंक जोडेको छ, समान खेल खेलेको आर्मीको ३० अंक रहेको छ।"
तेन्जिङहिलारी एभरेष्ट म्याराथनमा सुमनको ह्याट्रिक,"ओखलढुंगाः तेन्जिङहिलारी एभरेष्ट म्याराथनमा नेपाली धावक सुमन कुलुङ ह्याट्रिक गरेका छन्। सगरमाथा आधार शिविरबाट सोलुखुम्बुको नाम्चेसम्म (४२ किलोमिटर) को खुला फुल म्याराथनमा सुमनले तेस्रो पटक जित हात पार्दै ह्याट्रिक गरेका हुन्। उनले तीन घण्टा ४८ मिनेट ५४ सेकेण्डमा निर्धारित दूरी पार गर्दै लगातार तेस्रो पटक जित हत पारे। यो म्याराथन विश्वकै अग्लो स्थानमा हुने दौड प्रतियोगिता हो। दोस्रो स्थान दलबहादुर कुँवरले लिए। उनले तीन घण्टा ५७ मिनेट ५३ सेकेण्डमा पार गरे भने चार घण्टा दुई मिनेट तीन सेकेण्डमा उमेश राईले पार गर्दै तृतीय भए। उनीहरु तिनै जना नेपाली हुन्। त्यस्तै ७० किलोमिटरको एक्सट्रिम अल्ट्रा विधामा तीर्थबहादुर तामाङ प्रथम भए। उनले निर्धारित दूरी ८ घण्टा ३८ मिनेट ९ सेकेण्डमा पार गरे। दोस्रो स्थान तिलकबहादुर सुनुवारले बनाए। सुनुवारले ९ घण्टा २ मिनेट ३१ सेकेण्डमा दूरी पार गरे। किरन कुलुङले ९ घण्टा २६ मिनेट ३८ सेकेण्ड लगाएर तेस्रो स्थान हात पारे। २१ किलोमिटरको हाफ म्याराथनमा ३ घण्टा १९ मिनेट ४८ सेकेण्डमा पार गर्दै भारतीय धावक सम्झना राई प्रथम भइन्। तीन घण्टा २१ मिनेट ४१ सेकेण्ड लगाएर अष्ट्रेलियाका एम्मा विलियम्स दोस्रो तथा रुसका अलेक्जेण्डर ब्रुट्सेवले ३ घण्टा २३ मिनेट ५४ सेकेण्ड लगाएर तेस्रो स्थान हात पारे। ४२ किलोमिटरको विदेशी विधातर्फ चार घण्टा ४७ मिनेट १० सेकेण्ड लगाउँदै अमेरिकाका टेट पोल्म्यान पहिलो, छ घण्टा छ मिनेट ५१ सेकेण्ड लगाउँदै अष्ट्रेलियाका कियरा बेस्म्यानो दोस्रो तथा छ घण्टा ३० मिनेट ४३ सेकेण्ड लगाउँदै चीनका म्यथ्यु विलियम तेस्रो भए। ४२ किलोमिटरकै महिला विधामा नेपालकी मञ्जु रावतले ५ घण्टा २८ मिनेटमा पार गर्दै प्रथम भएकी छन्। दोस्रो स्थान ५ घण्टा २८ मिनेट ३६ सेकेण्ड लगाएर लाक्पा मिङ्मा शेर्पाले हात पारिन्। दिलकला कुलुङले ५ घण्टा ३१ मिनेट ५४ सेकेण्ड लगाएर तेस्रो स्थान हात पारेकी थिइन्। म्याराथन प्रतियोगितामा ६९ नेपालीसहित २८ देशबाट २०४ जनाले भाग लिएको आयोजक हिमालय एक्स्पिडिसनले जनाएको छ। म्याराथनमा अमेरिका, क्यानाडा, बेल्जियम, अस्ट्रेलिया, जर्मनी, भारतलगायत देशका धावकले भाग लिएका थिए। प्रतियोगितामा १७ वर्षदेखि ७२ वर्षसम्मका धावकले भाग लिएका थिए। सगरमाथामा पहिलोपल्ट मे २९ तारिखका दिन तेन्जिङ नोर्गे शेर्पा र सर एडमन्ड हिलारीले पाइला टेकेको अवसर पारेर १९ वर्षदेखि एभरेष्ट म्याराथन हुँदै आएको छ।"
दक्षिण अफ्रिका जान लागेका नेपाली टोलीलाई सन्दीपले दिए शुभकामना,काठमाडौं : क्रिकेटर सन्दीप लामिछाने विश्वकप क्रिकेट छनोट खेलमा जानेनजाने अन्योल भएपछि सहकर्मी खेलाडीहरूलाई सुरक्षित यात्राको शुभकामना दिएका छन्। उनले सामाजिक सञ्जालमार्फत् नेपाली क्रिकेट टोलीलाई शुभकामना दिएका हुन्। उनले नेपाली क्रिकेटलाई यो स्तरमा ल्याउन सबैको योगदान रहेको र टिमको क्षमतामा आफू विश्वस्त रहेको उल्लेख गरेका छन्। नाबालिग बलात्कार प्रकरणमा धरौटीमा रिहा भएका सन्दीपलाई अदालतले विदेश भ्रमणमा रोक लगाएको छ। उनको मुद्दामा सुनुवाई जारी रहेकाले तत्कालै उनी विदेश जाने सम्भावना नरहेको बताइएको छ। नेपाली क्रिकेट टोली जिम्बावेमा हुने विश्वकप छनोट खेल्नुअघि दक्षिण अफ्रिका प्रस्थान गर्दैछ। त्यहाँ नेपाली टोलीले नेदरल्यान्ड्स र स्कटल्यान्ड्ससँग अभ्यास खेल खेल्ने तालिका छ।
सन्दीप लामिछानेविरुद्ध मुद्दामा सुनुवाइ हुँदै,"काठमाडौं : क्रिकेटर सन्दीप लामिछानेविरूद्ध बलात्कार मुद्दामा आज सुनुवाइ हुँदैछ। काठमाडौं जिल्ला अदालतका न्यायाधीश शंकरबहादुर राईको एकल इजलासमा लामिछानेविरुद्ध मुद्दाको पेशी तोकिएको छ। विस २०७९ पुस २८ गते लामिछानेलाई उच्च अदालत पाटनले २० लाख रुपैयाँ धरौटीमा रिहा गरेको थियो। यसअघि जिल्ला अदालतले लामिछानेलाई पुर्पक्षका लागि थुनामा पठाउने आदेश दिएको थियो। नाबालिग बलात्कार आरोपमा प्रहरीले लामिछानेलाई २०७९ असोज २० गते त्रिभुवन अन्तराष्ट्रिय विमानस्थलबाट नियन्त्रणमा लिएको थियो। उनीविरुद्ध गत भदौ २१ गते प्रहरी वृत्त गौशालामा एक बालिकालाई बलात्कार गरेको भन्दै उजुरी परेको थियो। सन्दीपलाई तुरुन्तै नेपाल क्रिकेट संघ (क्यान)ले निलम्बन गरेको थियो। तर,उच्च अदालतले २० लाख धरौटीमा रिहा गर्ने आदेश दिएपछि थुनामुक्त भएका सन्दीपमाथिको निलम्बन फुकुवा भएको थियो। त्यसपछि उनलाई राष्ट्रिय क्रिकेट टिममा समावेश गरिएको छ।"
टि२० महिला क्रिकेट : नेपालद्वारा मलेसिया पराजित,"मलेसियाको यूकेएम वाइएसडी ओभल क्रिकेट मैदानमा आज भएको खेलमा विजयी भएसँगै नेपाल र मलेसियाबीचको शृङ्खला ११ को बराबरीमा पुगेको छ । काठमाडौं : मलेसियामा जारी टि२० अन्तर्राष्ट्रिय महिला क्रिकेट शृङ्खलाअन्तर्गत दोस्रो खेलमा नेपालले घरेलु टोली मलेसियालाई पराजित गरेको छ । नेपालले मलेसियालाई सात विकेटले हराएको हो । मलेसियाको यूकेएम वाइएसडी ओभल क्रिकेट मैदानमा आज भएको खेलमा विजयी भएसँगै नेपाल र मलेसियाबीचको शृङ्खला ११ को बराबरीमा पुगेको छ । जितका लागि ९७ रनको लक्ष्य नेपालले १७ दशमलव ३ ओभरमा ३ विकेट गुमाउँदै पूरा गर्यो । नेपालका लागि कप्तान रुविना क्षेत्री बेलबासेले सर्वाधिक २९ रन बनाइन । उनले २१ बलमा तीन चौका र एक छक्का प्रहार गरिन् । त्यसैगरी कविता कुँवरले ४३ बलमा दुई चौकासहित २६, सीता रानामगरले २२ बलमा दुई चौका र एक छक्कासहित २३ र विन्दु रावलले १८ बलमा दुई चौकासहित १७ रन बनाइन् । बलिङतर्फ मलेसियाका लागि ऐश्या एलिसा, निक नुर र विनीफ्रन्ड आनीले समान एकएक विकेट लिए । त्यसअघि टस जितेर पहिला ब्याटिङ गरेको मलेसियाले निर्धारित २० ओभरमा पाँच विकेट गुमाउँदै ९६ रन बनाएको थियो । मलेसियाका लागि मास एलिसाले सर्वाधिक २८ रनको योगदान दिइन् । उनले ३४ बलमा दुई चौका प्रहार गरिन् । यस्तै विनीफ्रेदले २०, वान जुलियाले २० तथा ऐना हामिजाह हाशिमले १४ रन बनाइन् । बलिङतर्फ नेपालका लागि रुविना क्षेत्री बेलबासेले दुई तथा इन्दु बर्मा र कविता कुँवरले समान एक एक विकेट लिए । रासस"
"यी कार्यालय खारेजी, पुनःसंरचना र हस्तान्तरण गर्ने सरकारको तयारी","काठमाडौं : सरकारले आगामी आर्थिक वर्षको बजेटमार्फत विभिन्न २० वटा सरकारी बोर्ड, कार्यालय, समिति तथा एकाइलाई खारेज गर्ने, पाँचवटालाई पुनःसंरचना गर्ने र एउटालाई स्थानीय तहमा हस्तान्तरण गर्ने भएको छ। बजेट वक्तव्यअनुसार कपास विकास समिति, अतिरिक्त हुलाक कार्यालय, महिला तथा बालबालिका विभाग, नेपाल विश्वविद्यालय पूर्वाधार तयारी विकास समिति, विभिन्न मेडिकल कलेज पूर्वाधार विकास समिति, विभिन्न ताल संरक्षण विकास समितिलाई खारेज गरिने छ। राष्ट्रिय दुग्ध विकास बोर्ड खारेज गरी सम्बन्धित मन्त्रालयबाट कार्यसम्पादन गरिनेछ भने फिलाटेलिक तथा टिकट व्यवस्थापन कार्यालय र केन्द्रीय धनादेश कार्यालय खारेज गरी हुलाक सेवा विभागबाट कार्य सम्पादन गरिनेछ। साथै बूढीगण्डकी जलविद्युत् आयोजना, वातावरण, मुआब्जा वितरण, पुनर्वास तथा पुनःस्थापना एकाइ खारेज गरी बूढीगण्डकी जलविद्युत् कम्पनीबाट कार्यसम्पादन गरिने बजेटमा उल्लेख छ। बजेटमा सबै जिल्ला निर्वाचन कार्यालय खारेज गरी जिल्ला प्रशासन कार्यालयमा निर्वाचन एकाइ रहने व्यवस्था गरिएको छ भने तथ्यांक कार्यालय खारेज गरी स्थानीय तहबाट तथ्यांक संकलन गरिने र समन्वयका लागि प्रादेशिकस्तरमा कार्यालय स्थापना गरिने उल्लेख छ। सरकारले भूमिगत जलस्रोत विकास समिति र जलस्रोत अनुसन्धान तथा विकास केन्द्र खारेज गरी अनुसन्धानसम्बन्धी कार्य जल तथा ऊर्जा आयोगबाट र पूर्वाधारसम्बन्धी काम जलस्रोत तथा सिँचाइ विभागबाट गर्ने तयारी गरेको छ। रेल्वे बोर्ड खारेज गरी सो कार्य रेल विभागले गर्ने, कीटजन्य रोग अनुसन्धान तथा तालिम केन्द्र विकास समिति खारेज गरी स्वास्थ्य सेवा विभागको इपिडेमियोलोजी महाशाखाअन्तर्गत सञ्चालन गरिने बजेटमा उल्लेख छ। त्यसैगरी राष्ट्रिय सूचना प्रविधि केन्द्र खारेज गरी यससम्बन्धी कार्य सूचना प्रविधि विभागले गर्ने, रेडियो नेपाल र नेपाल टेलिभिजन एक अर्कामा गाभी एकीकृत सार्वजनिक प्रसारण संस्था गठन गरिने जनाइएको छ। सरकारले इन्टरमोडेल यातायात विकास समिति खारेज गरी नेपाल पारवहन तथा गोदाम व्यवस्थापन कम्पनी लिमिटेडले सोसम्बन्धी काम गर्ने र पर्वतीय प्रशिक्षण विकास समिति खारेज गरी नेपाल पर्यटन तथा होटल व्यवस्थापन प्रतिष्ठानमा गाभ्ने तयारी गरेको छ। विभिन्न कार्यलयलाई पुनःसंरचना गर्ने सरकारको योजना छ। सीमा नाका क्वारेन्टाइन कार्यालय, पशु क्वारेन्टाइन कार्यालय तथा खाद्य आयात निर्यात तथा गुणस्तर प्रमाणीकरण कार्यालयलाई गाभी एउटै कार्यालय बनाई खाद्य प्रविधि तथा गुण नियन्त्रण विभाग मातहत सञ्चालनमा ल्याइने भएको छ। कृषि तथा पशुसम्बन्धी प्रयोगशाला, फार्म केन्द्र र स्रोत केन्द्रलाई प्रदेश तहमा हस्तान्तरण गर्ने, जिल्ला हुलाक कार्यालय र इलाका हुलाक कार्यालयलाई पुनःसंरचना गरी एक स्थानीय तह एक हुलाक राखिने बजेटमा उल्लेख छ। साथै विशेष आर्थिक क्षेत्र प्राधिकरण र औद्यागिक क्षेत्र व्यवस्थापन लिमिटेडलाई गाभी एकीकृत संरचना बनाउने र मालपोत र नापी कार्यालय आवश्यकताअनुसार क्रमशः एकीकृत गरी एकद्वारबाट जग्गा प्रशासनसम्बन्धी सेवा उपलब्ध गराउने सरकारको तयारी छ। सरकारले पर्यटन प्रवर्द्धन विकास समिति सम्बन्धित प्रदेशस्थानीय तहमा हस्तान्तरण गर्ने भएको छ।"
"आव २०८०८१ को बजेट : प्राथमिकतामा कृषि, ऊर्जा र पर्यटन","राष्ट्रिय अर्थतन्त्रको प्रमुख आधार कृषि क्षेत्रको उत्पादन तथा उत्पादकत्व वृद्धिमा जोड दिएको छ। काठमाडौं : अर्थतन्त्रमा अफ्ठेरोको सामना गरिरहेको सरकारले आगामी आर्थिक वर्षको बजेटको आकार केही घटाएको छ। ४२ अर्ब ५२ करोडले कम बजेट विनियोजन गरिएको हो। आर्थिक वर्ष २०८००८१ का लागि १७ खर्ब ५१ अर्ब रुपैयाँको बजेट सार्वजनिक भएको छ। सरकारले बजेट प्राथमिकतामा विभिन्न १० क्षेत्रलाई जोड दिएको छ। सरकारको प्राथमिकतामा कृषि, ऊर्जा र पर्यटन क्षेत्रको विकासमा रहेको छ। यससँगै लगानी प्रवद्र्धन, औद्योगिक विकास, सामाजिक क्षेत्रको विकास र सामाजिक सुरक्षा, गुणस्तरीय भौतिक पूर्वाधार निर्माण छन्। त्यसैगरी, डिजिटल र हरित अर्थतन्त्रको प्रवद्र्धन गर्ने पनि बजेटमा उल्लेख छ। साथै, वातावरण संरक्षण, जलवायु परिवर्तन र विपद् व्यवस्थापन, मानव संसाधन विकास र रोजगारी सिर्जना, वित्तीय क्षेत्र सुधार, वित्तीय संघीयताको सुदृढीकरण र सेवा प्रवाहमा सुधार र सार्वजनिक वित्त प्रणालीमा सुधार छन्। सरकारले सोहि प्राथमिकताको आधारमा क्षेत्रगत वजेट वीनियोजन गरेको छ। कृषि तथा पशुपन्छी विकास सरकारले कृषि तथा पशुपन्छी विकास मन्त्रालयका लागि ५८ अर्ब ९८ करोड रुपैयाँ विनियोजन छ। राष्ट्रिय अर्थतन्त्रको प्रमुख आधारको रूपमा रहेको कृषि क्षेत्रको उत्पादन तथा उत्पादकत्व वृद्धि गर्न जोड दिइने भनिएको छ। यसका लागि कृषि क्षेत्रको आधुनिकीकरण र व्यवसायीकरण तथा कृषिउपजको भण्डारण र बजारीकरणको समुचित प्रबन्ध मिलाइने र खाद्य तथा पोषण सुरक्षालाई प्राथमिकता दिइने छ। वन तथा वातावरण मन्त्रालय सरकारले वन तथा वातावरण क्षेत्रमा १५ अर्ब ५६ करोड रुपैयाँ बजेट विनियोजन गरेको छ। अर्थमन्त्री डा प्रकाशशरण महतले वन सम्पदाको दिगो उपयोग र वनजन्य उद्यम विकास गर्दै राष्ट्रिय अर्थतन्त्रमा यसको योगदान बढाइने बताए। संरक्षित क्षेत्र र सामुदायिक वनलाई पर्यापर्यटकीय गन्तव्यको रूपमा विकास गरिने भएको छ। भूमि व्यवस्था, सहकारी तथा गरिबी निवारण सरकारले भूमि व्यवस्था, सहकारी तथा गरिबी निवारण मन्त्रालयको लागि ७ अर्ब २४ करोड रुपैयाँ विनियोजन गरेको छ। आगामी आवमा भूमिहीन दलित, सुकुम्बासी एवं अव्यवस्थित बसोबासीको पहिचान, लगत संकलन, नापनक्सा कार्य सम्पन्न गरिनेछ। आगामी आर्थिक वर्ष १ सय १० स्थानीय तहमा भूमिहीनलाई जग्गाधनी प्रमाण पुर्जा वितरण गरिने भएको छ। श्रम रोजगार, तथा सामाजिक सुरक्षा मन्त्रालय सरकारले श्रम रोजगार, तथा सामाजिक सुरक्षा मन्त्रालयका लागि ८ अर्ब ८ करोड रुपैयाँ बजेट विनयोजन गरेको छ। चालु आवमा ९ अर्व १३ करोड रुपैयाँ बजेट विनियोजन गरिएको थियो। आगामी आर्थिक वर्षका लागि बजेट घटाइएको छ। तर, सरकार भने स्वदेशमा रोजगारी सिर्जनालाई प्राथमिकतामा राखेको बताउँछ। उच्च प्राथमिकतामा पर्यटन क्षेत्र सरकारले पर्यटन क्षेत्रका लागि ११ अर्ब ९६ करोड रुपैयाँ बजेट विनियोजन गरेको छ। आर्थिक वर्ष २०८०८१ को बजेट सार्वजनिक गर्दै पर्यटनलाई उच्च प्राथमिकता दिँदै चालु आवको भन्दा बढि बजेट यो क्षेत्रमा राखेको छ। पर्यटन क्षेत्रका लागि चालु आवमा ९ अर्ब ३८ करोड रुपैयाँ बजेट विनियोजन गरिएको थियो। आगामी आर्थिक वर्षका लागि करीब अढाइ अर्ब रुपैयाँ बजेट थप गरेर ल्याइएको छ। शिक्षा, विज्ञान तथा प्रविधि मन्त्रालय सरकारले शिक्षा विज्ञान तथा प्रविधि मन्त्रालयका लागि १ खर्ब ९७ अर्ब रुपैयाँ बजेट विनियोजन गरेको छ। चालु आवमा शिक्षातर्फ संघमा ७० अर्ब ५ करोड रुपैयाँ बजेट विनयोजन गरिएको थियो। त्यस्तै प्रदेशमा ५ अर्ब ३२ करोड र स्थानीय तहमा १ खर्ब २१ अर्ब १ करोड रुपैयाँ बजेट हस्तान्तरण गरिएको थियो। स्वास्थ्य तथा जनसंख्या मन्त्रालय सरकारले स्वास्थ्य तथा जनसंख्या मन्त्रालयको बजेट १४ अर्बले बढाएको छ। सो मन्त्रालयतर्फ ८३ अर्ब ९९ करोड रुपैयाँ विनियोजन गरिएको छ। चालु आवमा ६९ अर्ब ३८ करोड रुपैयाँ बजेट विनियोजन गरिएको थियो। प्रदेशतर्फ ६ अर्ब २६ करोड र स्थानीय तहमा २७ अर्ब ४४ करोड रुपैयाँ हस्तान्तरण गरिएको थियो। उद्योग वाणिज्य तथा आपूर्ति मन्त्रालय उद्योग वाणिज्य तथा आपूर्ति मन्त्रालयका लागि ९ अर्ब ४६ करोड रुपैयाँ विनियोजन गरिएको छ। यससँगै सरकारबाट घोषणा भएका औद्योगिक क्षेत्र, विशेष आर्थिक क्षेत्र र औद्योगिक ग्रामको पूर्वाधार निर्माणलाई तीव्रता दिइनेछ। नौवस्ता र मोतीपुर औद्योगिक क्षेत्रको निर्माण कार्य सुरु गरिने भनिएको छ। सञ्चालनमा रहेका १० औद्योगिक क्षेत्रको पूर्वाधार सुधार र स्तरोन्नति गरिनेछ। खानेपानी तथा सरसफाइ मन्त्रालय सरकारले खानेपानी तथा सरसफाइ मन्त्रालयका लागि २८ अर्ब १६ करोड रुपैयाँ विनियोजन गरेको छ। जसअन्तर्गत पुराना र सञ्चालनमा समस्या रहेका खानेपानी आयोजनाको मर्मत र पुनस्र्थापनाका लागि १ अर्ब ३१ करोड रुपैयाँ तोकिएको छ। युवा तथा खेलकुद मन्त्रालय सरकारले युवा तथा खेलकुद मन्त्रालयका लागि २ अर्ब ८७ करोड रुपैयाँ बजेट छुट्याएको छ। आर्थिक वर्ष २०८०८१ लाई युवा उद्यमशीलता प्रवद्र्धन वर्षको रूपमा मनाइने भएको छ। युवा पुस्तालाई उद्यमशीलता विकास र व्यवसाय सञ्चालनमा आकर्षित गर्न सीप, पुँजी र प्रविधिमा पहुँच वृद्धि गरिने सरकारको प्रतिबद्धता छ। यस्तै, त्रिभुवन विश्वविद्यालय क्रिकेट मैदानलाई अन्तर्राष्ट्रियस्तरको क्रिकेट रंगशालाको रूपमा विकास गरिने भएको छ। महिला, बालबालिका र ज्येष्ठ नागरिक मन्त्रालय महिला, बालबालिका र जेष्ठ नागरिक ममन्त्रालयका लागि १ अर्ब ५७ करोड रुपैयाँ विनियोजन गरेको छ। महिलाको आर्थिक सशक्तीकरण वृद्धि गर्न उद्यमशीलता प्रवद्र्धन गरिने भएको छ। कुरीति, कुप्रथा र अन्धविश्वासबाट समाजलाई मुक्त गर्न सामाजिक जागरण अभियान एवं सचेतनामूलक कार्यक्रम सञ्चालन गरिने छ। भौतिक पूर्वाधार तथा यातायात मन्त्रालय सरकारले भौतिक पूर्वाधार तथा यातायात मन्त्रालयको लागि १ खर्ब ३१ अर्ब ५९ करोड रुपैयाँ विनियोजन गरेको छ। नागरिक जीवनलाई सहज बनाउन तथा आर्थिक विकासको आधार तयार गर्न प्रतिफलयुक्त, सुलभ, सुरक्षित, गुणस्तरीय र दिगो यातायात पूर्वाधारमा लगानी केन्द्रित गरिने सरकारको प्रतिवद्धता छ। सञ्चार तथा सूचना प्रविधि सरकारले सञ्चार तथा सूचना प्रविधि मन्त्रालयका लागि ८ अर्ब ७१ करोड रुपैयाँ विनियोजन गरेको छ। उच्च क्षमताको अप्टिकल फाइबरमार्फत ईन्टरनेट ब्रोडब्यान्ड सेवा सबै स्थानीय तहका केन्द्र, सार्वजनिक विद्यालय एवं क्याम्पस र स्वास्थ्य संस्थामा पुर्याइनेछ। मुलुकभर द्रुत गतिको इन्टरनेटको पहुँच पुर्याउन फोरजी सेवा विस्तार गरिने भएको छ।"
बजेटमा समेटिएन मुगुका कार्यक्रम,"मुगु: आर्थिक वर्ष २०८०८१ का लागि अर्थमन्त्री डा प्रकाशशरण महतले प्रस्तुत गरेको बजेटमा जिल्लाको कुनै क्षेत्र नसमेटिएपछि राजनीतिक दलका प्रतिनिधि लगायत सर्वसाधारण आक्रोशित बनेका छन्। विकास निर्माण तथा पर्यटन प्रवर्द्धनमा ठूलो सम्भावना भएको जिल्लाका लागि कुनैपनि कार्यक्रम नसमेटिएपछि संघीय सरकारप्रति उनीहरू आक्रोशित भएका हुन्। बजेटमा जिल्लाको विकास तथा कार्यक्रम बारे कुनै पनि क्षेत्र नसमेटिएको देखिएपछि मुगुलाई संघीय सरकारले हेर्ने दृष्टिप्रति राजनीतिक दल, सर्वसाधारण तथा व्यवसायीले शंका गरेका छन्। मुगुको विकास निर्माण तथा पर्यटनको ठूलो सम्भावना भएको जिल्ला भएपनि यो बजेटमा शून्य हुनु सत्ता, शक्तिमा दुरुपयोग भएको नागरिक समाजका अध्यक्ष रुपबहादुर मल्लले बताए। १७ वर्षअघि निर्माण सुरु भएको गमगढीननाक्चेलाग्ना सडक बजेट अभावमा अझै पूरा हुन् सकेको छैन। यस पटक यस सडकका लागि पनि बजेट विनियोजन भएन। संघीय सरकारले यहाँको सडक तथा पर्यटन क्षेत्र नमेट्दा पर्यटन क्षेत्र समेत ओझेलमा पर्ने निवर्तमान कर्णाली प्रदेशका सांसद दानसिंग परिवार बताए।"
"सेयर बजारमा ५३ अंकको गिरावट, सबै सूचक राताम्मे",काठमाडौं : सेयर बजारमा भारी अंकको गिरावट आएको छ। सेयर कारोबारको तेस्रो दिन नेप्से परिसूचक ५३१६ अंकले घटेर १८८८६१ विन्दुमा पुगेको छ। सेन्सेटिभ इण्डेक्स ८७२ अंकले घेर ३६० ७१ विन्दुमा अडिएको छ। आज २७५ कम्पनीको ७० लाख ७४ हजार २५५ कित्ता सेयर २ अर्ब ३४ करोड १७ लाख ७७ हजार ८४४ रुपैयाँमा खरिदबिक्री भयो। दोहोरो अंकले घटेको बजारमा दुई कम्पनीको मूल्य सकारात्मक सर्किट लेभलमा कारोबार भयो। आत्मनिभर लघुवित्त वित्तीयको १० प्रतिशत र बीपीडब्लु वित्तीय संस्थाको मूल्य ९९८ प्रतिशतले बढेको हो। कारोबारमा आएका १३ वटै उपसमूहको सूचक नकारात्मक देखिएका छन्। आज माइक्रो फाइनान्स उपसमूहको सूचक सबैभन्दा बढी ३४२ प्रतिशतले घट्यो।
१७ खर्ब ५१ अर्ब ३१ करोडको बजेट,"यसपटक बजेटमार्फत कर्मचारीको तलब बढाइएन। उल्टै प्रोत्साहन भत्ता खारेज गरिएको छ। काठमाडौं : सरकारले आगामी आर्थिक वर्ष २०८०८१ को बजेट सार्वजनिक गरेको छ। अर्थमन्त्री डा प्रकाशशरण महतले संघीय संसद्को संयुक्त सदनमा १७ खर्ब ५१ अर्ब ३१ करोड रुपैयाँको बजेट प्रस्तुत गरेका हुन्। १७ खर्ब खर्च गरेर सरकारले ६ प्रतिशतको आर्थिक वृद्धि गर्ने लक्ष्य राखेको छ। यस्तै मुद्रास्फीति ६५ प्रतिशतमा सीमित राखिने सरकारको योजना छ। बजेटमार्फत सरकारले अधिकांश कार्यक्रमलाई निरन्तरता दिएको छ। सर्वाधिक चासोको विषय रहेको संसद् विकास कोष पुनः ब्युँताइएको छ, भने सामाजिक सुरक्षा भत्तातर्फ वृद्धभत्ता यथावत् राखिएको छ। यसपटक बजेटमार्फत कर्मचारीको तलब बढाइएन। उल्टै प्रोत्साहन भत्ता खारेज गरिएको छ। यो बजेटमा सरकारले गाँजा खेतीलाई बैधानिकता दिन सम्भाव्यता अध्ययन गरिने घोषणा गरेको छ। यस्तै, नेपालको पानीलाई वाटर फ्रम द हिमालयको नाममा ब्रान्डिङ गरेर निर्यात बढाइने मन्त्री महतको उद्घोष छ। फागुनभित्रै बजेटको सिद्धान्त र प्राथमिकता प्रस्तुत गरेर बजेट निर्माण प्रक्रियालाई बृहत् बनाउने बजेटमा उल्लेख छ। स्वास्थ्यतर्फ नवजात शिशुका लागि मिल्क बैंकको अवधारणा अघि सारिएको छ। गिट्टी ढुंगा निर्यात गर्ने योजना अघि सारेको सरकारले बजेटमार्फत नयाँ कम्पनी दर्तामा शुल्क नलाग्ने, सय रुपैयाँ पुँजीमा कम्पनी खोल्न सकिने व्यवस्था गरेर उदार नीति अंगिकार गरेको छ। अर्थमन्त्री डा प्रकाशशरण महतले आगामी आवको बजेटमार्फत् लगानी प्रवद्र्धन गर्न विविध रणनीति अपनाएका छन्। नयाँ कम्पनी दर्ता गर्दा पैसा नलाग्ने, १ सय रुपैयाँ अधिकृत पुँजी कम्पनी खोल्न मिल्ने, उद्यमशीलता र नवप्रवर्तनलाई प्रोत्साहन गर्ने, विदेशी लगानीको प्रतिफल फिर्ता लैजान मिल्ने जस्ता व्यवस्थाले लगानीमैत्री वातावरण सिर्जना गरेको संकेत दिन्छ। यसले वैदेशिक लगानी आकर्षित हुन्छ भने स्वदेशी लगानी पनि विस्तार हुन्छ। आगामी आवको बजेटको उद्देश्य नै लगानी मैत्री वातावरण बनाएर निजी क्षेत्रको मनोबल उच्च पार्नु, रोजगारी सिर्जना गरेर गरिबी घटाउनु हो। तर, यसले साना उद्यमी, साना किसान एवं साना व्यवसायीलाई कमै राहत मिल्ला। बजेटलाई सेकेन्ड जेनेरेसन रिफर्मको नाममा ब्रान्डिङ गरेर अर्थमन्त्री डा प्रकाशशरण महतले नेपालमा उदारीकरणको सुत्रधार आफ्नै सहोदर दाजु डा रामशरण महतको नीतिलाई निरन्तरता दिन खोजे पनि आम सर्वसाधारणको जीवनमा यसले दीर्घकालीन छाप छोड्नेमा प्रश्न गर्ने ठाउँ छ। किनभने करमा गरिएका केही व्यवस्थाले बजारमा महँगी बढाउँछ र जीवीकोपार्जन पनि असहज बनाउने देखिन्छ। कनिका छरेजस्तो बजेट ल्याउदिन भनेका महतले ३ घन्टे लामो भाषणमार्फत सबै क्षेत्र समेट्ने कोसिस गरे। बजेटलाई राम्रो देखाउन खोजे। बजेट कार्यान्वयनको चरणमा जाँदा यसले समग्र अर्थतन्त्रलाई तत्कालमा लाभ देला तर सर्वसाधरणलाई भने राहत अनुभूति दिलाउन नसक्ने देखिन्छ। यसर्थमा बजेट चलाखीपूर्ण भएको विज्ञ बताउँछन्। अर्थमन्त्री महतले प्रस्तुत गरेको बजेटको यो आकार गत वर्षको भन्दा ४२ अर्ब सानो तथा राष्ट्रिय योजना आयोगले दिएको सिलिङभन्दा ६३ अर्ब ठूलो हो। आयोगले १६ खर्ब ८८ अर्बको सीमा दिएको थियो। चालु आवका लागि निवर्तमान अर्थमन्त्री जनार्दन शर्माले १७ खर्ब ९३ अर्बको बजेट ल्याएका थिए। अर्थमन्त्री महतले ल्याएको कुल बजेटमध्ये चालुतर्फ खर्च ११ खर्ब ४१ अर्ब रुपैयाँ (६५२० प्रतिशत), पुँजीगत खर्च ३ खर्ब २ अर्ब (१७२० प्रतिशत) र वित्तीय व्यवस्थातर्फ ३ खर्ब ७ अर्ब (१७५५प्रतिशत) विनियोजन गरिएको छ। सरकारको पुँजीगतभन्दा वित्तीय व्यवस्थापनतर्फ ५ अर्ब धेरै छुट्ट्याएको छ। अर्थमन्त्री डा प्रकाशशरण महतले बजेटमार्फत दोस्रो पुस्ताको सुधार (सेकेन्ड जेनेरेसन रिफर्म) गर्ने योजना अघि सारेका छन्। सोमबार ३ घन्टा लामो बजेट भाषणमार्फत महतले कुल बजेटसहित चालु र पुँजीगत खर्च घटाए भने वित्तीय व्यवस्थातर्फ खर्च ७७ अर्बले बढेको छ। चालु आर्थिक वर्षका लागि चालु खर्च ११ खर्ब ८३ अर्ब, पुँजीगत खर्च ३ खर्ब ८० अर्ब विनियोजन गरिएको थियो भने वित्तीय व्यवस्थाका लागि २ खर्ब ३० अर्ब छुट्याइएको थियो। यता पुँजीगत खर्च घटाएर आर्थिक सुधार गर्ने सरकारको योजनामा प्रश्न गर्छन् राष्ट्रिय योजना आयोगका पूर्वउपाध्यक्ष प्राडा पुष्पराज कँडेल। पुँजीगत खर्च विकास खर्च जोडिएको हुँदा यो खर्च क्रमशः घटाउँदै लैजानु चिन्ताको विषय हो। सरकारको यो बजेट उत्साहित पार्ने किसिमको छैन, उनले भने। पछिल्लो समय साधारण खर्चमा वृद्धि हुँदै गएको छ। तलब भत्ता, सामाजिक सुरक्षा, वित्तीय हस्तान्तरण, प्रशासनिक खर्चलगायतको साधारण खर्च तथा बढ्दो ऋण भुक्तानी दायित्व व्यवस्थापन गर्न मात्र करिब १२ खर्ब ८० अर्ब २५ करोड विनियोजन गर्नु परेको छ। यो रकम कुल बजेटको ७३१० प्रतिशत हो। कुल बजेटको ठूलो हिस्सा यसरी छुट्ट्याउनु पर्दा विकास कार्यका लागि स्रोत व्यवस्थापनमा चाप परेको अर्थमन्त्री महत बताउँछन्। चालु आर्थिक वर्षका लागि तत्कालीन अर्थमन्त्री शर्माले गरेको अनुमानको कुल ८३९ प्रतिशत अर्थात् १५ खर्ब ४ अर्ब ९९ करोड खर्च हुने संशोधित अनुमान महतले गरेका छन्। कुल सरकारी खर्च मध्ये चालु खर्च १० खर्ब ४३ अर्ब ३९ करोड अर्थात् विनियोजनको ८८१८ प्रतिशत, पुँजीगत खर्च २ खर्ब ५८ अर्ब ३४ करोड अर्थात् विनियोजनको ६७९१ प्रतिशत र वित्तीय व्यवस्थातर्फ २ खर्ब ३ अर्ब २६ करोड अर्थात् विनियोजनको ८८२९ प्रतिशत खर्च हुने संशोधित अनुमान छ। चालु आर्थिक वर्षमा चालु खर्च सन्तोषजनक भए पनि पुँजीगत खर्च निराशजनक नै देखिन्छ। प्रमुख आयस्रोत राजस्व संकलन नै घटेका कारण सरकारको खर्च गर्ने क्षमतमा पनि ह्रास आएको देखिन्छ। सरकारले आगामी आर्थिक वर्षका लागि गरेको खर्च अनुमान चालु आर्थिक वर्षको विनियोजनको तुलनामा २३७ प्रतिशतले कम र संशोधित अनुमानको तुलनामा १६३७ प्रतिशतले बढी हो। कुल विनियोजनमा प्रदेश र स्थानीय तहमा वित्तीय हस्तान्तरणतर्फ ४ खर्ब ८ करोड विनियोजन गरिएको छ। आगामी आर्थिक वर्षका लागि अनुमान गरिएको खर्च बेहोर्ने स्रोतमध्ये राजस्वबाट १२ खर्ब ४८ अर्ब ६२ करोड र वैदेशिक अनुदानबाट ४९ अर्ब ९४ करोड बेहोर्ने उल्लेख छ। आर्थिक गतिविधि नबढ्ने हुँदा राजस्व संकलन र वैदेशिक अनुदान अपेक्षित प्राप्ति हुन नसक्ने अर्थविद् डा डिल्लीराज खनाल बताउँछन्। आगामी आर्थिक वर्ष खर्च बेहोर्नका लागि सरकारले बाँकी ४ खर्ब ५२ अर्ब ७५ करोड पूर्ति गर्न सार्वजनिक ऋण लिने छ। वैदेशिक ऋणबाट २ खर्ब १२ अर्ब ७५ करोड र आन्तरिक ऋणबाट २ खर्ब ४० अर्ब बेहोरिने उल्लेख छ। सरकारको सार्वजनिक ऋणको आकार कुल गार्हस्थ्य उत्पादनको ४१ प्रतिशत पुगिसकेको छ। सार्वजनिक ऋणको आकार बढाउनु सरकारको वित्तीय व्यवस्थापनको थप चुनौती बन्न सक्ने विज्ञहरूको भनाइ छ। सरकारी तथ्यांकअनुसार सार्वजनिक ऋण २१ खर्ब ३४ अर्ब रुपैयाँ पुगेको छ। चालु आर्थिक वर्षमा १२ खर्ब ४० अर्ब राजस्व संकलन गर्ने लक्ष्य लिएको थियो। जसमा ११ खर्ब ७९ अर्ब ८४ करोड संकलन हुने संशोधित अनुमान सरकारको छ। लक्ष्यको तुलनामा ८४ प्रतिशत र गत वर्षको तुलनामा ५९५ प्रतिशतले कम राजस्व संकलन हुने सरकारको नै प्रक्षेपण देखिन्छ। आयात नियन्त्रण गर्न लिइएको नीति, आर्थिक गतिविधिमा आएको शिथिलता लगायतका विविध कारणले राजस्व परिचालन कमजोर रहन गएको सरकारको स्वीकारोक्ति छ। चालु वर्ष वैदेशिक अनुदानतर्फ ३८ अर्ब ४६ करोड र वैदेशिक ऋणतर्फ १ खर्ब ७० अर्ब ५४ करोड परिचालन हुने संशोधित अनुमान छ। आयोजनाको कार्यान्वयन पक्ष कमजोर हुँदा वैदेशिक सहायता परिचालन अपेक्षा गरेभन्दा न्यून रहन गएको छ। चालु आर्थिक वर्षमा आन्तरिक ऋण परिचालन लक्ष्यको सतप्रतिशत २ खर्ब ५६ अर्ब हुने संशोधित अनुमान छ। २०८० वैशाख मसान्तसम्म आन्तरिक ऋण १० खर्ब ६३ अर्ब ६७ करोड रुपैयाँ र वैदेशिक ऋण १० खर्ब ७० अर्ब ६५ करोड गरी कुल ऋण दायित्व २१ खर्ब ३४ अर्ब ३२ करोड पुगेको छ। चालु आर्थिक वर्षको भन्दा आगामी आर्थिक वर्ष आर्थिक वृद्धिको लक्ष्य घटाइएको हो। चालु आर्थिक वर्षमा ८ आर्थिक वृद्धि रहेकोमा सरकारले आगामी वर्षका लागि ६ प्रतिशतको लक्ष्य निर्धारण गरेको छ। मूल्यवृद्धिदर भने आगामी आर्थिक वर्ष ६५ प्रतिशतमा सीमित गरिएको छ। बाह्य आर्थिक परिसूचकभन्दा आन्तरिक परिसूचकहरूमा संकुचनमा आएका कारण सरकारले आर्थिक वृद्धि र मूल्यवृद्धिदर घटाएको देखिन्छ। विश्व अर्थतन्त्रमा देखिएको शिथिलता तथा केही आन्तरिक कारणले आर्थिक गतिविधिमा त्यसको असर कायम नै रहने देखिन्छ। यस बजेट कार्यान्वनका लागि नेपाल राष्ट्र बैंकले ल्याउने मौद्रिक नीति तय गर्ने बजेटमा उल्लेख छ। राष्ट्रिय प्राकृतिक स्रोत तथा वित्त आयोगको सिफारिसका आधारमा वित्तीय समानीकरण अनुदानतर्फ प्रदेशलाई ५८ अर्ब ६७ करोड र स्थानीय तहलाई ८७ अर्ब ३५ करोड गरी जम्मा १ खर्ब ४६ अर्ब २ करोड वित्तीय हस्तान्तरण गरिएको छ। सशर्त अनुदानतर्फ प्रदेशलाई ३५ अर्ब ७२ करोड र स्थानीय तहलाई १ खर्ब ९१ अर्ब ८९ करोड गरी जम्मा २ खर्ब २७ अर्ब ६१ करोड विनियोजन गरिएको छ। समपूरक अनुदानतर्फ प्रदेशलाई ६ अर्ब २२ करोड र स्थानीय तहलाई ७ अर्ब ५ करोड गरी जम्मा १३ अर्ब २७ करोड विनियोजन गरिएको छ। विशेष अनुदानतर्फ प्रदेश र स्थानीय तहलाई क्रमशः ४ अर्ब ४६ करोड र ८ अर्ब ७३ करोड विनियोजन गरिएको छ। राजस्व बाँडफाँटबाट प्रदेश र स्थानीय तहमा जम्मा १ खर्ब ७३ अर्ब ९२ करोड रकम हस्तान्तरण गरिएको छ। अर्थमन्त्री महतले सार्वजनिक गरेको बजेटले कृषि, ऊर्जा र पर्यटन क्षेत्रको विकास गर्दै लगानी प्रवद्र्धन, औद्योगिक विकास, गुणस्तरीय भौतिक पूर्वाधार निर्माण, रोजगारी सिर्जना, वित्तीय क्षेत्र सुधार लगायतलाई प्राथमिकताका आधारहरू मानेको छ। राजस्व नीति अर्थमन्त्री महतले वार्षिक १ करोड रुपैयाँसम्मको कारोबार गर्ने संस्थाले करको मासिक विवरण पेश गर्नु नपर्ने व्यवस्था गरेका छन्। महतले आर्थिक वर्ष २०८०८१ को बजेट प्रस्तुत गर्दै साना व्यवसायीको कर तिर्ने लागत घटाउन यस्तो व्यवस्था गरेको बताए। अबदेखि प्रत्येक महिना मूल्य अभिवृद्धि कर सम्बन्धी जानकारी ४ महिनामा पेस गरे हुने भएको हो। यस्तै सामाजिक सुरक्षा कोषमा आबद्ध विदेशमा काम गर्ने नेपालीले स्वदेश टेलिभिजन ल्याउँदा कर नलाग्ने व्यवस्था गरिएको छ। पेशा व्यवसायमा संलग्न व्यक्तिको पेसागत प्रमाणपत्र नवीकरण गर्दा सम्बन्धित नियामक निकायमा अनिवार्य रूपमा स्थायी लेखा नम्बर र कर चुक्ता प्रमाणपत्र पेस गर्नुपर्ने भएको छ। स्थायी लेखा नम्बरलाई राष्ट्रिय परिचयपत्रसँग आबद्धता गरी करका आधार विस्तार गर्दै लगिने भएको छ। बैंक, वित्तीय संस्था तथा सहकारी संस्थामा खाता सञ्चालन गर्दा स्थायी लेखा नम्बरलाई अनिवार्य गर्दै लगिने भएको हो। सरकारले आगामी आवको बजेटमार्फत करमा छुटैछुटको व्यवस्था गरेको छ भने स्वदेशी वस्तुलाई प्रतिस्पर्धी बनाउन सुविधा तथा सहुलिएको व्यवस्था पनि गरेको छ।छुट तथा सहुलियत व्यवस्थामा पुनरावलोकन गरी कराधार विस्तार गर्ने उद्देश्यले महतले मूल्य अभिवृद्धि करका १७० र अन्तःशुल्कका ३४० छुटका दरहरू खारेज गरेका छन्। सरकारले स्वदेशी उद्योगको उत्पादन प्रवद्र्धन गर्न २०८० साउन १ गतेपछि सम्झौता हुने आयोजनाका लागि आवश्यक पर्ने सिमेन्ट, फलामे डन्डी, फलामे पाइप तथा प्लास्टिकका पाइप, जस्तापाता, विद्युतीय केवल जस्ता स्वदेशमा पर्याप्त उपलब्ध हुने वस्तुको पैठारीमा लाग्ने महसुल छुट दिने गरी सम्झौता नगरिने उद्घोष गरे। स्वदेशी उद्योगले यस्ता वस्तु आयोजनालाई बिक्री गर्दा लाग्ने मूल्य अभिवृद्धि कर र अन्तःशुल्क छुट दिएर बिक्री गर्न सक्ने व्यवस्था मिलाइएको छ। महतले लघु, घरेलु तथा साना उद्योगको संरक्षण र प्रवद्र्धनका लागि यस्ता उद्योगले आफ्नो उत्पादन प्रयोजनको लागि पैठारी गर्ने घरायसी प्रयोजन हुने बाहेकका मिलमेशिनरीमा एक प्रतिशत मात्र भन्सार महसुल लाग्ने व्यवस्था मिलाएको बताए। यता वार्षिक ५० लाख रुपैयाँभन्दा बढी आय भएका प्राकृतिक व्यक्तिलाई लाग्दै आएको आयकरको दरमा सामान्य वृद्धि गरिएको छ। सूचना प्रविधिमा बिजनेस प्रोसेस आउटसोर्सिङ, सफ्टवेयर प्रोग्रामिङ, क्लाउड कम्प्युटिङ जस्ता सेवा निर्यात गरी विदेशी मुद्रा आर्जन गर्ने व्यक्तिलाई विदेशी मुद्रामा प्राप्त गरेको आयमा लाग्ने करमा ५० प्रतिशत छुट दिइएको छ। विशेष तथा महत्वपूर्ण कार्यक्रमहरू संसद् विकास कोष ब्युँतियो सामाजिक सुरक्षा भत्ता यथावत् कर्मचारीको तलब भत्ता बढेन स्थानीय तहमा राष्ट्रिय उत्पादन र रोजगार प्रवद्र्धन कार्यक्रम गाँजा खेतीका लागि सम्भाव्यता अध्ययन गरिने औचित्य सकिएका २० संस्था खारेज प्रोत्साहन भत्ता खारेज, नयाँ गाडी नकिन्ने, नयाँ भवन नबनाउने साना कम्पनीले भ्याटको विवरण मासिक बुझाउनु नपर्ने आगामी वर्ष देशको सार्वभौम मूल्यांकन गर्ने वाटर फर्म द हिमालय नामले ब्राण्डिङ गरी पानी निर्यात गरिने फागुनभित्र बजेटको सिद्धान्त र प्राथमिकता संसदमा पेश गरिने नवजात शिशुका लागि मिल्क बैंक सञ्चालन गर्ने वातावरणमा असर नपर्ने गरी ढुंगा गिट्टी निर्यात गरिने सबै सरकारी भवन एकै डिजाइनका हुने, फरक डिजाइनलाई बजेट नदिने संस्थान निजीकरण गर्दाका विवाद समाधान गरिने नयाँ कम्पनी दर्ता गर्दा शुल्क नलाग्ने, १ सय रुपैयाँ पुँजी पर्याप्त साइट क्लियरेन्स भएका परियोजनामा मात्र ठेक्का लगाइने एक अर्ब बढीका कार्यक्रममा अनुगमन समिति बनाउने विद्यालयले दिवा खाजामा जंक फुड दिन नपाउने आगामी आवमा लगानी सम्मेलन गर्ने सूचना प्रविधिमा वैदेशिक लगानीको सिमा हट्यो किसानलाई रासायनिक मलमा अनुदान दिन ३० अर्ब रुपैयाँ ११० स्थानीय तहमा २५ हजार भूमिहीनलाई लालपुर्जा वातावरणी मूल्यांकन प्रतिवेदन ३० दिनभित्र स्वीकृति दिइने गरिबसँग विश्वेश्वर कार्यक्रमलाई निरन्तरता बचत तथा ऋण सहकारीका लागि विशिष्टिकृत नियामक जग्गाको कित्ताकाट खुला गरिने, ब्लुप्रिन्ट विद्युतीय माध्यमबाटै दोधारा चाँदनीमा सुक्खा बन्दरगाहा निर्माण सुरु हुने जडीबुटीको व्यावसायिक खेती प्रवद्र्धन गरिने २०२३ देखि २०३२ सम्मलाई पर्यटन दशकका रूपमा मनाइने ३६ प्रकारका निर्यातमा प्रदान गरिँदै आएको अनुदानमा निरन्तरता नागरिक उड्डयन प्राधिकरण टुक्र्याइने र नेपाल वायु सेवा निगमको पुनरसंरचना न्यूनतम ३ महिनाको माग धान्ने गरी पेट्रोलियम भण्डार क्षमता विस्तार गरिने स्वदेशी सिमेन्ट खपत बढाउन ढलान सडक प्राथमिकतामा थप १ सय स्थानीय तह सरसफाई गुरुयोजना बनाइने ३२२ स्थानमा आधारभूत अस्पताल निर्माण गर्न ८ अर्ब बजेट खेलाडी स्वरोजगार बन्न चाहे सहुलियतपूर्ण कर्जा नारायणी र तिनाहुँ नदीमा सिग्नेचर पुल गेटा मेडिकल कलेज बन्नेछ दशरथ चन्द स्वास्थ्य विज्ञान प्रतिष्ठान काठमाडौँतराईं फास्ट ट्र्र्याकलाई २२ अर्ब ५० करोडमात्र काठमाडौंका ४४ चोकमा स्मार्ट ट्राफिक लाइट राजमार्ग रणनीतिक सडकअन्तर्गत १५० पुलको निर्माण गरिने आगामी २ वर्ष भित्र शतप्रतिशत जनतामा विद्युत् सेवा पुर्यारइने आगामी आर्थिक वर्षमा ६०० वटा झोलुंगे पुल निर्माण गर्ने हुलाक बचत बैंक खारेज वीर अस्पतालमा रहेको बर्न युनिटलाई स्तरोन्नति गरिने नेपाल विद्युत् प्राधिकरणको पुनर्संरचना गरिने सार्वजनिक संस्थानलाई कम्पनी ढाँचामा सञ्चालन गर्ने रेमिट्यन्स बोन्ड जारी गर्ने बैंक खातामा प्यान अनिवार्य अनुसन्धान, नवप्रवर्तन र आविष्कारका लागि छुट्टै कोष स्थापना विभिन्न रोगका भ्याक्सिन स्वदेशमै उत्पादन गर्ने जग्गाको कित्ताकाट फुकुवा गरिने छ पथलैया, सिमरा, गण्डक हुँदै वीरगञ्जसम्मको कोरिडरलाई बारा पर्सा औद्योगिक कोरिडोरको रूपमा विकास गरिने गौतम बुद्ध र पोखरा अन्तर्राष्ट्रिय विमानस्थल सञ्चालनको प्राथमिकता थप १८ हजार ४ सय हेक्टर जमिनमा सिञ्चाइ सेवा विस्तार गरिने ९ सय मेगावाट विद्युत् राष्ट्रिय प्रसारण प्रणालीमा थप कुल विद्युत् उत्पादन ३ हजार ६ सय मेगावाट पुग्ने प्रति व्यक्ति विद्युत खपत ४५० किलोवाट घण्टा पुर्याइने दुईवर्ष भित्र शतप्रतिशत जनसंख्यामा विद्युत्को पहुँच न्युबुटवलगोरखपुर, इनरुवापूर्णिया र दोधाराबरेली अन्तरदेशीय प्रसारण लाइनको निर्माण कार्य प्रारम्भ १२ सय मेगावाट बूढीगण्डकी र ६३५ मेगावाट दूधकोसी जलाशययुक्त जलविद्युत् आयोजनाको लगानी मोडालिटी तय गरिने जलविद्युतलाई निर्यात आयको महत्वपूर्ण स्रोतको रूपमा विकास गरिने मूअकरको १७० र अन्तःशुल्कको ३४० छुटका दरहरू खारेज"
प्री ओपन सेसनमा नेप्से साढे २ अंकले वृद्धि,काठमाडौं : प्री ओपन सेसनमा नेप्से परिसूचक करिब साढे २ अंक बढेको छ। नेप्से २२६ अंक बढेर १९४४०३ विन्दुमा पुगेको छ। सेन्सेटिभ इण्डेक्स भने १ अंक बढेको छ। आज प्री ओपन सेसनमा २१ कम्पनीको ५ हजार ४८५ कित्ता सेयर १७ लाख ३ हजार ४६५ रुपैयाँमा खरिद बिक्री भयो। जसमध्ये ११ को मूल्य बढ्यो भने ४ को मूल्य घट्यो। बाँकी ६ कम्पनीको मूल्य स्थिर रह्यो।
विदेशबाट ल्याएका आइफोन र एक लाखमाथिका मोबाइलमा १० हजार कर,"काठमाडौं : विदेशबाट ल्याइएका आइफोन र एक लाख माथिका मोबाइल फोनमा १० हजार कर लाग्ने भएको छ । अन्य स्मार्टफोनमा तीन हजार र स्मार्टफोन बाहेकका अन्य मोबाइलमा दुई सय कर लाग्ने व्यवस्था सरकारले ल्याएको छ । विसं २०८० जेठ १५ गतेसम्म प्रयोगमा रहेका तर नेपाल दूरसञ्चार प्राधिकरणले कार्यान्वयनमा ल्याएको मोबाइल डिभाइस म्यानेजमेन्ट सिस्टम (एमडिएमइस) प्रणालीमा दर्ता नभएका मोबाइल फोन सम्बन्धित प्रयोगकर्ताले फोनसेटको आइआएमईआई नम्बरसमेत उल्लेख गरी एकमुष्ट महसुलबापत यस्तो कर बुझाउनुपर्नेछ । 'आइफोन र रू एक लाखभन्दा बढी मूल्यका लागि प्रतिसेट रू दश हजार, अन्य स्मार्टफोनका लागि रू तीन हजार र स्मार्ट मोबाइल फोनसेट बाहेकका अन्य साधारण मोबाइल फोनसेटका लागि प्रति फोनसेट रू दुई सय कर लाग्नेछ', आर्थिक विधेयक २०८० मा भनिएको छ । तर श्रम स्वीकृति लिएर वैदेशिक रोजगारमा गई छ महिनाभन्दा बढी अवधि विदेशमा बसेर फर्केका नागरिकले सोको प्रमाण पेस गरेमा त्यस्ता व्यक्तिले प्रयोग गरेमा एक थान मोबाइल फोन दूरसञ्चार प्राधिकरणले निःशुल्क दर्ता हुनेछ । त्यस्तै, सरकारले वैदेशिक रोजगारीमा जानेलाई एक प्रतिशत सेवा शूल्क लगाएको छ । 'वैदेशिक रोजगार व्यवसाय सञ्चालन गर्न इजाजतप्राप्त व्यक्तिले वैदेशिक रोजगारीमा जाने व्यक्तिबाट असुल गरेको रकमबाट एक प्रतिशतका दरले वैदेशिक रोजगार सेवा शुल्क दाखिल गर्नुपर्नेछ', आर्थिक विधेयकमा भनिएको छ । त्यस्तो रकम वैदेशिक रोजगारमा जाने व्यक्तिको हितमा खर्च गरिने आर्थिक विधेयकमा उल्लेख छ । यस्तो सेवा शुल्क वैदेशिक रोजगार व्यवसायीले हरेक महिनाको २५ गतेभित्र राजस्व खातामा जम्मा गरी सोको विवरण सम्बन्धित राजस्व कार्यालयमा पठाइ सक्नुपर्नेछ । यस्तो शुल्क दाखिल नगरेमा १५ प्रतिशतका दरले ब्याज लगाई असुल गरिने आर्थिक विधेयकमा उल्लेख छ । रासस"
बजेट कार्यान्वयन चुनौतीपूर्ण,"बजेटले अर्थतन्त्रको नाडी छाम्न सकेन विष्णुप्रसाद पौडेल, पूर्वअर्थमन्त्री बजेटले मुलुकको अवस्था चिन्न, देख्न, बुझ्न समाधान गर्न सकेन। नयाँ बजेटले अर्थतन्त्रमा समस्या छ भन्ने कुरा नै भुलेको छ। आधिकारिक निकायले अर्थतन्त्र मन्दी भएको बताएका छन् तर पनि बजेट सामान्य तरिकाले आयो। यसले जनताको समस्या चिन्न सकेन। यो बजेटले जनताको नाडी छाम्न सकेन। महत्वाकांक्षी छ, समर्थन गर्छौं स्वर्णिम वाग्ले सांसद, राष्ट्रिय स्वतन्त्र पार्टी बजेटको आकार अविश्वसनीय छ। ५७ कुरा सकारात्मक छन्। हामी त्यसमा सहयोग गर्छौं। समर्थन छ। कनिका छर्ने स्थितिमा पुगेको छ। अविश्वसनीय बीउहरू रोपिएका छन्। महत्वाकांक्षी छ। अहिले सुनिएको बजेट प्रस्तुत गर्ने र पछि सुकाउने काम हुन्छ। जनतामा आशा जगाउने खालको बजेट छैन राजेन्द्र लिङदेन, अध्यक्ष राष्ट्रिय प्रजातन्त्र पार्टी सरकारले ल्याएको बजेट जनतामा आशा जगाउने किसिमको छैन। अहिलेको बजेट पनि परम्पराभन्दा फरक छैन। नयाँ केही आउन सकेन। सत्तामा केन्द्रित र अनुदानका नाममा कार्यकर्ता पोस्ने काम हुनेछ कार्यान्वयनमा चुनौती छ। मुलुकको वर्तमान आर्थिक संकट र चुनौतीको समाधान गर्नुपर्ने अवस्था भए पनि त्यसअनुरूप बजेट आउन सकेन। विगतका सरकारले ल्याउने बजेट सुन्दा राम्रो भए पनि कार्यान्वयनमा समस्या हुन्थ्यो। अहिलेको बजेट पनि कार्यान्वयनमा चुनौती हुन्छ नै। बजेट अनुदान र ऋणमा आधारित भएर आएकाले आशा गर्ने केही ठाउँचाहिँ छ। बजेटमा खर्च कटौतीलगायतका सकारात्मक पक्षहरू समेटे पनि यति मात्रैले वर्तमान आर्थिक समस्याको हुँदैन। चुरे दोहन गर्न बजेट ल्याइएको जस्तो लाग्यो प्रेम सुवाल सांसद, नेपाल मजदुर किसान पार्टी बजेट देश डुबाउने खालको आयो। चुरे दोहन गर्न बजेट ल्याइएको जस्तो लाग्यो। प्रधानमन्त्रीज्यू भारत जाँदै हुनुहुन्छ। यो बजेट रोक्नुपर्छ। मल कारखानाको अझै प्रत्याभूत हुन सकेको छैन। मलबाट १० प्रतिशतले कमिसन ३ अर्ब आउने भएकाले बजेट छुट्ट्याइएको जस्तो मलाइ लागेको छ। रचनामुखी बजेट आएन रामकुमारी झाँक्री नेता, नेकपा एकीकृत समाजवादी सामान्यतया बजेटको आकार घटेको देखियो। विस्तारित गरेर आएको बजेट हो। अहिले अर्थमन्त्रीसँग धेरै सुविधा त थिएन। योभन्दा अर्को कार्यक्रम बनाउने। अलिकति बजेटलाई संकुचन गरेको भए हुन्थ्यो भन्ने लाग्छ। अहिलेको समयमा वितरणमुखी बजेटले अर्थपूर्ण फाइदा गर्दैन। अनुत्पादक क्षेत्रमा वितरण गरेर त्यसको कुनै अर्थ छैन। विकास बजेट हेर्दा मैले आफूले काम गरेको मन्त्रालयको पोर्टफोलियो बढेको छ ठीकै लाग्यो। सबैले छोडेको मन्त्रालय भनिन्थ्यो अहिले सबैको रोजाइको मन्त्रालय बनाउन सकिएछ भन्ने लाग्यो। सिमानाका सहर आर्थिक विकासका आधार भन्ने कार्यक्रम सुरु गरेका थियौं यो वर्ष त्यही नाममा सुनिनँ। यो हिसाबले पुरानै कार्यक्रमको निरन्तरताको बजेट आएको छ। सांसद पूर्वाधार विकास कार्यक्रम ब्युँताउनु पनि अनुत्पादक स्थानमा लगानी हो। यसका बारेमा विगतमा थुप्रै आलोचना भएका थिए। अहिले त्यसैलाई ब्युँताएर ल्याइएको छ। स्वदेशी उद्योगको प्रवर्द्धनन गर्ने पक्ष राम्रो छ विष्णुकुमार अग्रवाल अध्यक्ष, नेपाल उद्योग परिसंघ (सीएनआई) प्रत्यक्ष वैदेशिक लगानी (एफडीआई), औद्योगिक लगानीलगायतका क्षेत्र अनाधिकृत व्यापारलाई नियन्त्रण गर्ने, पुँजी खर्चलाई कसरी व्यवस्थित गर्ने भन्ने क्षेत्रलाई रिफर्म गर्ने प्रयास भएको छ। निजी क्षेत्रलाई प्रोत्साहन गर्न पनि खोजेको छ। जसरी दुइटा औद्योगिक क्षेत्रलाई पीपीए मोडलमा अगाडि बढाउने कुरा सीएनआईले गर्दै आएको थियो, त्यसलाई पनि बजेटले घोषणा गरेको छ। वन र वातावरणको क्लियरेन्समा पनि लचकता अपनाएको छ। सरकारी निकायमा स्वदेशी सामानको प्रयोग गर्ने प्रतिबद्धता गरेको राम्रो हो। सिमेन्टलाई प्राथमिकतामा राखेको छ। ठूला आयोजनाहरूको सम्झौता गर्दा स्वदेशी उद्योगहरूको सामानलाई प्रबर्द्धनन गर्न खोजेको छ। जसका लागि आयातीत सामानलाई भन्सारको छुट नदिने निर्णय पनि सकारात्मक पक्ष हो। यससँगै कम्पनी दर्ता र खारेजी अनलाइन गर्न मिल्ने व्यवस्था सकारात्मक छ। हेजिङ, देशको रेटिङ, रिइन्भेस्टमेन्टको सहजिकरण जस्ता प्रावधानहरूले एफडीआईलाई प्रोत्साहन गर्छ। बालुवा गिट्टी, ढुंगाको निर्यातलाई आवश्यक तयारी गर्नु पनि सकारात्मक छ। तर, पुँजीगत खर्च घटाएको छ। जबकी नीति तथा कार्यक्रममा बढाउने भनेको थियो। ऊर्जा र प्रविधि क्षेत्रमा भने अपेक्षाकृत तरिकाले बजेटले समेटेन। जस्तोसुकै बजेट ल्याए पनि कार्यान्वयनमै चुनौती हुन्छ। निजी क्षेत्रको मनोबल बढाउन खोजिएको छ चन्द्रप्रसाद ढकाल अध्यक्ष, नेपाल उद्योग वाणिज्य महासंघ बजेटले निजी क्षेत्रले दिएको सुझाव पनि समेटेको छ। सरकारी जग्गा भोकाधिकार गर्ने, जलविद्युत्मा निजी क्षेत्रले व्यापार गर्नुपर्नेलगायतका हाम्रा सुझाव सम्बोधन भएको छ। यससँगै बोर्डरका पहाडी क्षेत्रलाई पर्यटकीय गन्तव्य बनाउने, सामाजिक सुरक्षा कोषलाई उत्पादनशील क्षेत्रमा लगाउनेलगायतका हाम्रा सुझावलाई प्राथमिकता दिएको छ। यस हिसावले राम्रो छ। सरसर्ती हेर्दा निजी क्षेत्रको मनोवल बढाउने भन्दै आएको र अहिले निजी क्षेत्रको दुखाइलाई बुझेको देखिन्छ। यद्यपि हामीले अझै यसको विस्तृत विश्लेषण गर्न बाँकी छ। वितरणमुखि देखियो राजेन्द्र मल्ल अध्यक्ष, नेपाल चेम्बर्स अफ कमर्स आर्थिक विधेयकलाई राम्ररी अध्ययन गरेपछि मात्रे बताउन सहज हुन्छ। सरसर्ती हेर्दा अहिले मुलुकको अर्थतन्त्रको सूचक नकारात्मक बनेको छ। ब्याजदर वृद्धिदेखि उद्योगी, व्यवसायीको अवस्था खुम्चिएको अवस्था छ। यो बजेटले कुल गार्हस्थ्य उत्पादनको वृद्धि ६ प्रतिशतले हुने भनेको छ। हालसम्मको आंकडा हेर्दा २१६ प्रतिशतको मात्रै जीडीपी ग्रोथ छ। आगामी आवको बजेटले प्राकृतिक स्रोतसाधन उपलब्ध गराउनेलगायतको पाटो सकारात्मक छ। तर, वितरणमा धेरै खर्च भयो। पूर्वाधार तथा विकास निर्माणमा बाहेक चालु खर्चमा वृद्धि भएको छ। सामाजिक सुरक्षा भत्ता नै १ खर्ब ५७ अर्ब आएको छ। यसले मुलुकमा झन् भार बढेको छ। यो बजेट कार्यान्वयन चुनौतीपूर्ण देखिन्छ।"
करको दरमा अनौठो हेरफेर,"बजेट वक्तव्यसँग ल्याइएको आर्थिक विधेयकमार्फत सरकारले करका दरमा अनौठो हेरफेर गरेको छ। काठमाडौं : बजेट वक्तव्यसँग ल्याइएको आर्थिक विधेयकमार्फत सरकारले करका दरमा अनौठो हेरफेर गरेको छ। अर्थमन्त्री डा प्रकाशशरण महतले सरकारको अर्थसम्बन्धी प्रस्तावलाई कार्यान्वयन गर्न बनेको विधेयकमार्फत करछुटको सूची छोट्याउने, कुनै अत्यावश्यकीय वस्तुलाई कर लगाउने, कुनैमा विलासितालाई च्याप्नेजस्ता काम गरेका छन्। नेगेटिभ लिस्टमा रहेका वस्तुमा पनि अपेक्षाअनुरूप कर बढेको छैन। सस्ता विद्युतीय कारमा कर लगाएर महँगामा घटाइएको छ। यस्तै सुरुमा कुरा गरौं, बिलासिता शुल्कको। आर्थिक विधेयकमार्फत सरकारले लक्जरी करको सुरुवात गरेको हो। जसअनुसार तारे होटल तथा रिसोर्टमा बस्नेले सरकारलाई २ प्रतिशत कर बुझाउनुपर्ने छ। विलासिता शुल्क आयातीत मदिरा, १० लाखभन्दा महँगा हीरा मोती तथा पत्थरजडित सुन वा बहुमूल्य धातुका गरगहनामा पनि लाग्नेछ। महतले बियरमा प्रतिलिटर मात्र ७ रुपैयाँ अन्तःशुल्क बढाएका छन्। स्वास्थ्य जोखिम सिर्जना गर्ने नेगेटिभ लिस्ट रहेको बियरमा कर सामान्य दरले बढाइएको हो जबकी यो सूचीमा रहेको वस्तुमा अत्यधिक कर बढ्ने गर्छ। आगामी साउन १ गतेपछि सम्झौता हुने आयोजनामा प्रयोग हुने निर्माण सामग्रीमा भन्सार छुट नदिइने भएको छ। विदेश घुम्न जाँदा सरकारलाई ५ प्रतिशत कर बुझाउनुपर्नेछ। विदेश पढ्न जानेले पनि ३ प्रतिशत कर बुझाउनुपर्ने भएको छ। महतले मूल्य अभिवृद्धि करका १७० र अन्तःशुल्कका ३४० छुटका दरहरू खारेज गरेका छन्। यससँगै कर बढाइएका र कर छुटको सूचीबाट हटाइएको वस्तुहरूको मूल्य बढ्ने भएको छ। यसैगरी, आगामी साउन १ गतेपछि सम्झौता हुने आयोजनामा प्रयोग हुने निर्माण सामग्रीमा भन्सार छुट नदिइने भएको छ। वार्षिक ५० लाख रुपैयाँ आम्दानी गर्ने व्यक्ति वा निजी कम्पनीलाई पनि अबदेखि बढी कर लाग्ने भएको छ। हालसम्म आयको ३६ प्रतिशत कर तिर्दै आएकाले ३९ प्रतिशत तिर्नुपर्ने भएको हो। विद्युतीय सवारीमा सरकारले अचम्मको कर लगाएको छ। महतले ५० किलोवाटदेखि १०० किलोवाटसम्मका सवारीमा १५ प्रतिशत भन्सार र १० प्रतिशत अन्तःशुल्क लगाएका छन्। जबकि यो सेग्मेन्टमा १० प्रतिशतमात्र भन्सार लाग्दथ्यो। जबकि १०० देखि २०० किलोवाटसम्मको ईभीमा ३०३० प्रतिशत भन्सार र अन्तःशुल्क लाग्दै आएकामा अबदेखि २०२० प्रतिशत लाग्नेछ। २०० देखि ३०० किलोवाटको सवारीमा भन्सार महसुल ५ प्रतिशतले घटाइएको छ। यसअघि यस्ता सवारीमा ४५ प्रतिशत भन्सार लाग्ने गर्दथ्यो। अब ४० प्रतिशतमात्र भन्सार तिर्नुपर्नेछ भने अन्तःशुल्क ४५ प्रतिशत यथावत छ। यता ३ सय किलोवाटको ईभीलाई ६०६० प्रतिशत अन्तःशुल्क र भन्सार यथावत राखिएको छ। सामान्य बुझाईमा धेरै किलोवाट भएको सवारीलाई बढी विलासी मानिने गरेको छ। तर, सरकारले कम किलोवाटका कारलाई करमा कसेको हो। ५० देखि १०० किलोवाटको सूचीमा नेक्सन, एट्टो, नेटा भी, नयाँ एमजीजेडएस, ह्युन्डाई कोना आदि पर्छन्। विदेशबाट फर्किने पुरुषले २५ ग्राममात्र सुन ल्याउन पाउने भएका छन्। महिलाले भने ५० ग्राम नै ल्याउन पाउनेछन्। बैंक वित्तीय संस्थाले स्वाप रेसियोबाट गरेको आम्दानी र एफपीओबाट गरेको लाभमा कर तिर्नुपर्ने भएको छ। उनीहरूले पुस मसान्तभित्र कर तिरे ब्याज छुट पाउनेछन्।"

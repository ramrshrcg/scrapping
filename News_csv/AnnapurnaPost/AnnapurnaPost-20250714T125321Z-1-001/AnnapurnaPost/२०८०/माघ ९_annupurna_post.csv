शीर्षक,विवरण
हदबन्दी छुट दुरुपयोगको हद,"कुनै पनि व्यक्ति वा परिवारले असीमित जग्गा राख्न नपाओस्, उत्पादनको महत्वपूर्ण साधन सीमित व्यक्तिमा केन्द्रीकृत नहोस् र सामाजिक न्याय र उत्पादन वृद्धिसमेत होस् भन्ने हेतु जग्गामा हदबन्दी कानुन लागु गरिएको हो। नेपालमा परिवारले राख्न पाउने जग्गाको अधिकम हद तोकिएको छ। त्यसबाहेक विभिन्न उद्योग वा फार्म सञ्चालनका लागि पनि उद्देश्य हेरेर निश्चित सीमाभित्र परिवारको हदभन्दा बढी जमिन राख्न पाउने व्यवस्था छ। हदबन्दी कानुनको कार्यान्वयन फितलो भएका कारण यो व्यवस्था नै निस्प्रभावी भएको स्थिति छ। २०५८ साल भदौ ३१ गते भूमिसम्बन्धी ऐनमा पाँचौं संशोधन गरी हदबन्दीको सीमा कम गरिए पनि त्यसको कार्यान्वयन भएन। अन्ततः हदभन्दा बढी जग्गा भएकाले बिक्रीवितरण वा परिवारको सदस्यमा बाँडफाँट गरी बढी जग्गालाई हदभित्र ल्याउन छुट दिएइको छ। साथै हदबन्दी छुट गरी बढी जग्गा उपयोग गर्न केकति उद्योग वा फर्मलाई जग्गा दिइएको थियो ? त्यो उद्देश्यअनुसारै उपयोग भइरहेको छ वा छैन ? त्यसको अनुगमन प्रभावकारी हुन सकेको छैन। भूमिसम्बन्धी आठौं संशोधनमा यसको अनुगमनका लागि मालपोत अधिकृतको संयोजकत्वमा समिति बनाउने र त्यसले हरेक वर्ष अध्ययन गरी प्रतिवेदन पेस गर्नुपर्ने व्यवस्था पनि कार्यान्वयनमा आउन सकेको छैन। तोकिएको उद्देश्यमा प्रयोग भएको छैन भने उक्त जग्गा सरकारले फिर्ता लिनुपर्छ। र, उक्त जग्गा भूमिविहीनलाई वितरण गर्ने वा सरकारी अन्य प्रयोजनमा ल्याउनै पर्छ। तोकिएको प्रयोगमा नआएको जग्गा कम्पनी वा छुट लिएको निकायले जे पनि गर्न पाउने हो भने हदबन्दीको कुनै औचित्य हँुदैन। (देउजा भूमि अधिकारकर्मी हुन्।) यो पनि पढ्नुहोस हदबन्दीको जग्गा, माओवादी द्वन्द्वकालदेखि कब्जा"
सुखद पनि हुन्छन् खबर,"के अब हामीले राम्रो अनि खुसीको खबर कहिल्यै सुन्न, पढ्न नपाइने भो ? मैरिल्यान्डको सानो ग्रामीण सहरमा साढे दुई महिना बसेपछि मलाई त्यहाँ गाह्रो हुन थाल्यो। सानो ठाउँ, कम भीडभाड अनि शून्य शून्य लाग्ने माहोल। काठमाडौं उपत्यकाको भीडभाडमा हुर्केबढेको मान्छेलाई ग्रामीण अमेरिकी ठाउँको जीवनशैली पाच्य भएन। त्यहाँबाट फुत्कन हतारो भइरहेको थियो। न्युयोर्कमा बस्ने एकजना साथीलाई घुम्ने प्रबन्ध मिलाउन अनुरोध गरें। सेप्टेम्बर १५, २००८ को साइत जुर्यो, न्युयोर्क जाने। वासिङ्टन डीसीस्थित ग्रेहाउन्ड बस टर्मिनलमा बिहान ८ बजेको बस चढेर लागें न्युयोर्कतिर। करिब चार घण्टाको सफर थियो त्यो। सडक यात्राको एउटा फाइदा के भने बाटोमा पर्ने धेरै ठाउँहरूको सयर गर्न पाइने। वासिङ्टन डीसीबाट न्युयोर्क पुग्न पूर्वी तटीय तीन राज्यहरू मेरिल्यान्ड, पेन्सिल्भेनिया र न्युजर्सी छिचोल्नु पर्ने। अमेरिकी राजमार्गहरू व्यवस्थित हुनाका कारण रमाइलैसँग कट्यो चार घण्टा। साथीले न्युयोर्कको ग्रेहाउन्ड स्टेसनमा लिन आइरहेको थियो। त्यो स्टेसन टाइम स्क्वायरको छेवैमा थियो त्यसकारण उसले मलाई न्युयोर्कको पहिलो दर्शन नै टाइम स्क्वायरबाट गराउने निधो गरेको रहेछ। म पछि लागेँ। टाइम स्क्वायरको सबवे स्टेसनबाट निस्कनेबित्तिकै केही अगाडि ठूलो अग्लो भवनको मूलगेट छेउमा प्रतिष्ठित अमेरिकी टीभी च्यानलहरूका क्यामरा र सञ्चारकर्मीहरूको भीड लागेको थियो। के भएको होला ? जिज्ञासा पलायो। पछि बुझ्दै जाँदा थाहा पाइयो, त्यो भवन अमेरिकाको ठूलोमध्येको एक इन्भेस्टमेन्ट बैंकलेहम्यान ब्रदर्सको मुख्यालय रहेछ। सञ्चार संस्थाको भीड लाग्नुको कारण चाहिँ त्यो दिन उक्त विशाल बैंक धराशायी भई टाट पल्टिएको। विश्व अर्थतन्त्रको केन्द्र न्युयोर्कमा रहेको एक महत्त्वपूर्ण र ठूलो बैंक धराशायी हुनु विश्व अर्थतन्त्रको लागि नै ठूलो धक्का थियो । नभन्दै त्यसको प्रभाव विश्व अर्थतन्त्रमा लामो समयको लागि पर्यो। सञ्चार माध्यमहरूमा सुखद अनि सकारात्मक समाचार होस् । खबर पढेर सबलाई आनन्द मिलोस् । दुई महिनापछि नोभेम्बर ८ का दिन अमेरिकी राष्ट्रपतिको निर्वाचन थियो। उक्त निर्वाचनमा ऐतिहासिक रूपमा अमेरिकी राष्ट्रपतिका लागि एक अश्वेत उम्मेदवार बराक ओबामा डेमोक्रेटिक पार्टीको तर्फबाट निर्वाचित भए। उनको सामु चुनौतीहरूका पहाडै थिए इराक युद्ध, अफगानिस्तान युद्ध, आतंकवाद, धराशायी बन्दै गएको विश्व अर्थतन्त्र, अमेरिकी बेरोजगारी समस्या र विश्व राजनैतिक मञ्चमा खस्कँदो अमेरिकी प्रभाव आदि। आर्थिक संकटको प्रभाव बाटोबाटोमा देख्न थालिएको थियो। न्युयोर्कको गल्लीहरूमा जागिर गुमाएका युवायुवतीहरू आफ्ना पोकापन्तराहरू बोक्दै आँसु झार्दै हिँडिरहेको दृश्य निरन्तर बढिरहेका थिए। विश्वका सबैभन्दा धनी र शक्तिशाली मूलुकका नागरिकहरूको अवस्था यस्तो हुुँदो हो त हामीजस्ता गरिब मुलुकका नागरिकको अवस्था के हुने होला भन्ने सोचेरै आङ सिरिङ हुन्थ्यो मेरो। नोभेम्बर दोस्रो हप्ताको एक चिसो बिहान म लोअर म्यानहाटनको वालस्ट्रिट छेवैमा टहलिरहेको थिएँ बाटोमा एउटा केटोले मेरो हातमा निःशुल्क द न्युयोर्क टाइम्स थमाई दिए। आश्चर्य लाग्यो, न्युयोर्क टाइम्सजस्तो प्रतिष्ठित पत्रिका पनि फ्रिमा पाउनु ! त्यसमाथि छापिएका समाचार र हेडलाइनहरू अझ आश्चर्यलाग्दो थियो। इराक युद्ध चरम अवस्थामा रहेको बेला पनि पत्याउनै नसकिने हेडलाइन थियो इराक युद्ध समाप्त ! त्यस्तै अन्य समाचारहरू पनि अपत्यारिलो, सकारात्मक र खुसीका खबरहरू नै थिए प्रायः सबै, पढुँपढुँ लाग्ने। २००१ मा अमेरिकामा भएको आतंककारी हमलाहरू विशेषतः ट्विनटावरमा गराइएको हवाईजहाज बिस्फोट र त्यसले छोडेका छापहरू, इराकी र अफगानी युद्धहरूमा ज्यान गुमाएका अमेरिकीहरूको परिवारको वेदना, अमेरिकी आर्थिक संकट र त्यसका सम्भावित दुष्परिणामहरूको कहालिलाग्दो समाचारले निराश अमेरिकीहरूका लागि सुखद खबर बोकेर आएको थियो त्यो न्युयोर्क टाइम्सको संस्करणले। पछि हेर्दै जाँदा चाल पाइयो कि २००८ को नोभेम्बरमा वितरण गर्दै गरेको पत्रिकाको मिति जुलाई ४, २००९ थियो। अनि मनमा शंका लाग्यो र यो त नक्कली र जाली खबर रहेछ भन्ने लागेपछि त्यो पत्रिका मैले त्यतै कतै छोडेर हिँडे। पछि पो थाहा भयो त्यो त अमेरिकी पत्रकार, लेखक सामाजिक अभियन्ताहरूको समूहले निराश अमेरिकी पाठकहरूमा सकारात्मक आशाको सञ्चार गर्ने उद्देश्यले लामो र कठिन परिश्रमपश्चात् सार्थक रूप दिएको एक अभियानको नतिजाको रूपमा द न्युयोर्क टाइम्स नाम दिई प्रकाशन गरिएको प्रतिरूप संस्करण पो रहेछ। निरन्तरको निराशाजनक, कहालिलाग्दो दुःखद् समाचार पढिरहेका अमेरिकी पाठकहरूको लागि एक सुखद क्षण थियो त्यो एकहदसम्म। त्यसले आशाको किरण जगाइदिएको थियो आम जनमानसमा। साँच्चै यस्तै भइदिए हुन्थ्यो भन्ने इच्छा, चाहना र आशा जगाएको थियो। उक्त पत्रिकाको सबैभन्दा माथि एक कुनामा लेखिएको थियो सम्पूर्ण खबरहरू हामीले छाप्ने आशा गरेका। अर्को अर्थमा ती अभियन्ताहरूको समूहको उद्देश्य नवनिर्वाचित राष्ट्रपति बाराक ओबामालाई युद्धको अन्त्य गर्न, आर्थिक सबलीकरणको योजना लागू गर्न अप्रत्यक्ष दबाब पनि थियो, सम्भावित सकारात्मक समाचारहरूको माध्यमबाट। त्यो १५ वर्ष पुरानो कुरा आज आएर सम्झनुको पछाडि एउटा कारण छ। हामी नेपालीहरू पनि अहिले त्यही अवस्था भोगिरहेका छौं। केही समय भयो हामीले दैनिक रूपमा पढ्ने समाचारहरूमा राम्रा अनि खुसीका खबरहरू विरलै पाइन्छन्। अर्को शब्दमा भन्ने हो भने पाइनै छाड्यो। जता हेर्यो, जुन पत्रिका पढ्यो, टीभीका समाचार उस्तै, सबैतिर निराशा, पीडा, दुःख, समस्या, उत्पीडन, भ्रष्टाचार, बेथिति, अन्यायअत्याचार, हत्याहिंसा, दुर्घटना यस्तैयस्तै मात्र। के अब हामीले राम्रो अनि खुसीको खबर कहिल्यै सुन्न, पढ्न नपाइने भो ? स्थायी रूपमा नैराश्यता नै भोगाइ हुने भयो हाम्रो ? दोषी को ? नेपाली जनता ? नेपाली पाठकहरू ? नेपाली जनमानसमा निराशा, मनोबलमा ह्रास, विरक्तिपन, आत्महत्याको प्रवृत्ति आदि समस्या टड्कारो रूपमा देखिन थालेका छन्। यस्ता समस्याहरूको समाधान दैनिक पढ्ने सकारात्मक खबर पनि हुन सक्दछ। सञ्चार माध्यमहरूमा सुखद अनि सकारात्मक समाचार होस्। खबर जति सबै सुखद होस् उत्साहजनक होस्। खबर पढेर सबलाई आनन्द मिलोस्। सबैको जय होस्।"
"वर्तमान अन्धकार, भविष्य सुरक्षित ?","अहिले जे दुःख परे पनि सहनुहोस्। पछि खुसी हुनुहोला भन्ने सरकारको सल्लाह कति सान्दर्भिक होला ? सामाजिक सुरक्षा कोषले पाँचौं वर्ष पूरा गरेर छैटौं वर्ष प्रवेश गरेको उपलक्ष्य थियो। राजधानीको तारे होटलमा कार्यक्रमहरूमा कोषलाई समाजवादमा पुग्ने भर्याङ भन्दै प्रधानमन्त्रीलगायत अन्य नेताहरूले भाषण गरिरहेका थिए। मेरो अवस्था उल्टो थियो। अत्यन्त दुःखले कमाएको आम्दानी कोषलाई लुटाएको महसुस भइरहेको थियो। छोरीको विद्यालयको मासिक शुल्क तिर्न मानिसहरूसँग पैसा सापट माग्दै हिँडिरहेको थिए। पूर्णकालीन जागिर छोडेर आंशिक जागिर गरिरहेको केही महिना बितेको थियो। अलि ठूलो रकमको जरुरत पर्यो। रकम कहाँबाट ल्याउनेभन्दा आफ्नो सामाजिक सुरक्षा कोषमा जम्मा भएको रकमको याद आयो। भोलिपल्टै प्रक्रिया सुरु गरें। आफ्नो जम्मा भएको रकमको करिब २५३० प्रतिशतमात्र फिर्ता आउने कुरा थाहा भयो। अनि विगतमा अब सबै नेपालीको भविष्य सुरक्षित भनेर गरिएको प्रचारात्मक अभियानसँगै प्रधानमन्त्रीसँग प्रश्न गर्न मन लाग्यो। वर्तमानलाई अन्धकारमा पारेर कहिलेको भविष्य सुरक्षित गरौं प्रधानमन्त्रीज्यू ? सामाजिक सुरक्षा कोष अत्यन्त राम्रो उद्देश्यबाट सुरु गरिएको हो भन्नेमा कुनै दुई मत छैन। विश्वका धेरै देशहरूमा यसको सफल कार्यान्वयनबाट मानिसले फाइदासमेत लिइरहेका छन्। तर हाम्रोजस्तो देश जहाँ पैसा नभएर नागरिकले जीवनजल जस्तो सामान्य औषधि नपाएर मृत्युवरण गरिरहेका छन्। यस्तो देशमा सामाजिक सुरक्षा कोषलाई देशको धरातलीय यथार्थभन्दा आदर्शवादी बनाएकोले नै म र मजस्ता सञ्चयकर्ताहरूले दुःख पाएका हौं। हो यस प्रकारको सामाजिक सुरक्षा कोष प्रभावकारी त्यस्तो देशमा हुन्छ जहाँ सामान्य स्वास्थ्य, शिक्षाको लागि मानिसले चिन्ता लिइराख्नु पर्दैन। र, केही समय रोजगारी गुमाएका व्यक्तिलाई सरकारले केही सामाजिक सुरक्षाको व्यवस्था गरेको हुन्छ। तर सामान्य जीवनजलबाट निको हुने झाडापखालाबाट प्रत्येक वर्ष ज्यान गुमाउनु परिरहेको छ। पैसा नभएमा सामान्य स्वास्थ्यसेवाबाट वञ्चित हुनुपर्ने अवस्था छ। अहिले जे दुःख परे पनि सहनुहोस् सामाजिक सुरक्षा कोषमा जम्मा भएको रकम ६० वर्षपछि निकालेर खुसी हुनुहोला भन्ने सरकारको सल्लाह कति सान्र्दभिक होला ? विगतमा नागरिक लगानी कोष र सञ्चय कोषमा पैसा जम्मा हुँदा स्थायी जागिर नभएकाहरूलाई अर्को जागिर पाउने बेलासम्म आफ्नो जम्मा भएको पैसा निकालेर गर्जो टार्न सहज भएको थियो। तर अहिलेको सामाजिक सुरक्षा कोषको ६० वर्षे प्रावधान हाम्रो धरातलीय यथार्थताभन्दा फरक छ। अब एक दुई महिनामा पैसाको जोहो गर्न नसकेमा मेरा छोरीहरूलाई विद्यालयले निष्कासन गरिदिनेछ। किनकि विद्यालयले म २० वर्षपछि सामाजिक सुरक्षा कोषको पैसा ल्याएर तिर्छुभन्दा मेरा छोरीहरूलाई पढ्न दिने छैन। अनि म कसरी भविष्य सुरक्षित बनाउ सरकार ? मैले करिब २० वर्ष काम गर्दा एक एक गरेर कर दक्षिण एसियाकै महँगो तिरिरहेको छु र अप्रत्यक्ष कर तिरिरहेको छु तर मैले मेहनत गरेर जम्मा गरेको रकम निकाल्नसमेत नदिने त सरकारकै वैधानिक लुट भएन र सरकार। हो। ७० वर्षपछि पाउने वृद्ध भत्ताको लागि मैले मेहनत गरेर जम्मा गरेको पैसा बन्धक राख्न लागेको हो भने म सो वृद्धभत्ता नलिने घोषणा गरेर लिखित रूपमा दिन तयार छु। तर मेरो मेहनतको कमाइ लुट्ने काम बन्द होस सरकार। सरकारलाई के थाहा हुन पर्ने हो भने भोलिको दुई रुपैयाँभन्दा मानिसको लागि आजको एक रुपैयाँ महत्त्वपूर्ण हुन्छ। र, सो एक रुपैयाँले मानिसले दीर्घकालीन लगानीका बाटाहरू बनाउन सक्दछ। हुन त हिजो समानताको लागि हतियार उठाएका कामरेड (हालका रूपान्तरित दामरेड)हरूलाई मजस्ता नागरिकको पीडा के थाहा ? सञ्चार माध्यमहरूमा सुखद अनि सकारात्मक समाचार होस्। खबर पढेर सबलाई आनन्द मिलोस्। देश अहिले मन्दीमा छ। यसबाट पार पाउनको लागि सरकारले कसरी स्रोत परिचालन गर्न सकिन्छ भनेर नीति बनाउनुपर्ने बेला। व्यक्तिको मेहनतको कमाइसमेत रोकेर उसको मानवअधिकार मात्र हनन् भएको मात्र छैन देशलाई थप आर्थिक दुरवस्थातर्फ धकेलेर अझै नागरिकहरूलाई बिदेसिन बाध्य पारिएको छ। मानौं मेरो सामाजिक सुरक्षा कोषमा जम्मा भएको १०१५ लाख अहिले मसँग भएको भए मैले सायद कुनै व्यवसाय गरेर केही रोजगारी सिर्जना गर्थें, हुँला। तर श्रमिकले रगतको मूल्यसँग साटेर पठाएको पैसाले धानेको अर्थतन्त्रमा लुट मच्चाउन व्यस्त शासकलाई जनताको पीडाको के मतलव ? अन्य मुलुकहरूमा समेत आर्थिक मन्दीको समयमा सरकारले बजारमा पैसाको प्रवाह जारी गर्नको लागि सहज प्रकारका ऋण प्रदान गर्ने लगायतका अन्य उपायहरू अपनाइरहेका हुन्छन्। तर हाम्रो देशमा उपभोग बढाउने र अर्थतन्त्र ट्र्याकमा ल्याउने भनेर नथाक्ने सरकारले बजारमा आउन सक्ने पैसासमेत रोकर उल्टो बाटो हिँडिरहेको छ। वैधानिक रूपमा मिटरब्याज र लुटतन्त्र चलिरहेको छ। सरकार र नेताहरूले आम नागरिकको कुरा नसुन्नु त कुनै नौलो कुरा होइन तर मानवअधिकार आयोग, विभिन्न मानवअधिकारवादी संस्थाहरूले समेत नागरिकका आर्थिक, सामाजिक तथा सांस्कृतिक अधिकारका हनन् भइरहँदा किन यी कुराहरूलाई अन्तर्राष्ट्रियकरण गर्न नसकिरहेका होलान् ? यसको लागि दाताहरूको फन्डिङ नआइसकेकोले हो कि ? नत्र लाइसेन्सको पैसा लिएर एक वर्षसम्म लाइसेन्स दिन नसक्ने सरकारले तपाईंले केही महिना लाइसेन्स रिन्यु गर्न भुल्नु भयो भने दोब्बर पैसा लिन्छ। एक महिना प्रदूषण जाँच गर्न ढिलो भयो भने ३५ रुपैयाँको साटो १३ सय रुपैयाँ लिन्छ ? अनि हाम्रा मन्त्री र नेताहरूले हामीलाई देश स्विट्जरल्यान्ड बनाउछु भन्दा पत्याइदिनुपर्ने। स्वार्थको लागि हजुर हजुर गर्दै अगाडि पछाडि लाग्ने केही झोले कार्यकर्ता तथा भ्रष्टाचारको आहालमा डुबेर गन्हाइसकेको कर्मचारी (यसमा देशको लागि केही गर्न खोज्ने अत्यन्त सानो संख्यामा रहेका कर्मचारीलाई भन्न खोजिएको होइन, उनीहरू सदैव सम्मानका भागीदार छन्) लाई देखेर सबैले सम्मान गर्छन् भन्ने भ्रमबाट मुक्त हुनुहोस्। कुनै दिन सचेत नागरिकको भेलले नराम्रोसँग बढारेर लानेछ।"
म्याग्दी कप भलिबल प्रतियोगिता सुरु,"बेनी : बेनीमा मंगलबारदेखि प्रथम म्याग्दी कप भलिबल प्रतियोगिता सुरु भएको छ। जिल्ला भलिबल संघ म्याग्दीले आयोजना गरेको प्रतियोगितामा अन्तर मावि छात्राछात्रा तथा शिक्षक शिक्षिका बीच प्रतिस्पर्धा हुनेछ। माघ १२ गतेसम्म सञ्चालन हुने प्रतियोगिताका लागि ९ वटा विद्यालयका समूहले सहभागिता जनाएका छन्। विद्यालय स्तरका खेल प्रतिभा पहिचान गर्ने उद्देश्यले प्रतियोगिता आयोजना गरेको जिल्ला भलिबल संघका अध्यक्ष तेजेन्द्र बानियाले बताए। छात्रछात्रातर्फ विजेता र उपविजेतालाई ५० हजार र २५ हजार रुपैयाँ नगद सहित ट्रफी, मेडल र प्रमाणपत्र प्रदान गरिने भएको छ। शिक्षक शिक्षिकातर्फ विजेता र उपविजेतालाई २० हजार र दश हजार रुपैयाँ नगदसहित ट्रफी, मेडल प्रमाणपत्र प्रदान गरिने आयोजकले जनाएका छन्। विद्यार्थीतर्फको उत्कृष्ट खेलाडीले पाँच हजार र शिक्षकतर्फको उत्कृष्ट खेलाडीले दुई हजार ५०० रुपैयाँ नगद पुरस्कार प्राप्त गर्नेछन्। समापनमा नेपाल प्रहरी र जिल्ला भलिबल संघको मैत्रिपूर्ण खेल हुने र विजयी हुनेले १० हजार रुपैयाँ नगद पुरस्कार प्राप्त गर्नेछन्।"
२० औं एसियाली खेलकुद : पाँच खेलको प्रशिक्षण माघ १५ बाट,"काठमाडौं : राष्ट्रिय खेलकुद परिषद्का सदस्यसचिव टंकलाल घिसिङले जापानमा हुने २० औं एसियाली खेलकुदमा नेपालको सहभागितालाई विगतभन्दा प्रभावकारी बनाउने उद्देश्यसहित पाँच खेलको प्रशिक्षण माघ १५ गतेबाट सुरु गर्ने बताएका छन्। सदस्यसचिव घिसिङले विभिन्न राष्ट्रिय खेल संघका पदाधिकारीसँगको छलफलमा पहिलो चरणमा कराते, तेक्वान्दो, बक्सिङ, जुडो र उसुको तयारी प्रशिक्षण सुरु गर्ने र बाँकी खेलको पनि क्रमैसँग तयारी थाल्ने बताएका हुन्। आगामी एसियाली खेलकुदका लागि पहिलो चरणमा कराते, तेक्वान्दो, बक्सिङ, जुडो र उसुको प्रशिक्षण सुरु गर्छौं। यसो भनिरहँदा अरु खेललाई नजरअन्दाज गर्न पक्कै खोजिएको होइन। बाँकीको पनि क्रमैसँग तयारी थाल्ने छौं, राष्ट्रिय खेलकुद परिषद्का सदस्यसचिव घिसिङले भने, विगतमा हुने छोटो अवधिको प्रशिक्षणको अन्त्य गर्न जरुरी छ। तयारी छोटो गर्ने अनि खेलाडीबाट उत्कृष्ट नतिजा अपेक्षा गर्नु न्यानोचित होइन।"
झापा गोल्डकपको छैटौँ संस्करण फागुन १९ मा,"झापा : एक वर्षको विश्रामपछि झापा गोल्डकपको छैटौँ संस्करण यही फागुन १९ देखि हुने भएको छ। झापा गोल्डकप आयोजक समितिले मंगलबार बिर्तामोडमा पत्रकार सम्मेलन गरेर छैटौँ संस्करण नकआउट फुटबल प्रतियोगिताका बारेमा जानकारी गराएको हो। मोफसलकै प्रतिष्ठित र लोकप्रिय फुटबल प्रतियोगिता मानिएको झापा गोल्डकप बिर्ताबजारको डोमालाल राजवंशी रंगशालामा फागुन २८ गतेसम्म सञ्चालन हुने आयोजक समितिका अध्यक्ष विनोद बस्नेतले जानकारी दिए। प्रतियोगितामा यो वर्ष पुरस्कार राशि बढाइएको उनले बताए। यो वर्ष गोल्डकप विजेता टिमले नगद १३ लाख र उपविजेताले नगद ७ लाख रुपैयाँ पाउनेछन्। पाँचौँ संस्करणमा विजेताले १२ लाख ५१ हजार र उपविजेताले ६ लाख रुपैयाँ पाएका थिए। मस्ट भ्यालुएवल प्लेयरलाई एक थान मोटरसाइकल प्रदान गरिने समितिका महासचिव गजेन्द्र पौडेलले जानकारी दिए। प्रतियोगिताका उत्कृष्ट गोलकिपर, उत्कृष्ट डिफेन्डर, उत्कृष्ट मिडफिल्डर, उत्कृष्ट प्रशिक्षक र उच्च गोलकर्ताले २५ हजार रुपैयाँ पुरस्कार पाउनेछन्। प्रत्येक खेलको प्लेयर अफ द म्याचले नगद ११ हजार रुपैयाँ पाउनेछन्। प्रतियोगितामा आयोजक झापा ११ फुटबल क्लबसहित नेपालका ७ र विदेशी ३ गरी १० वटा टिमको सहभागिता रहने छ। टिमको छिनोफानो भइसकेको छैन। प्रतियोगिता सञ्चालनका लागि एक करोड ४० लाख रुपैयाँ अनुमानित खर्च हुने समितिका कोषाध्यक्ष केदार गिरीले जानकारी दिए। २०७२ सालदेखि सुरु भएको झापा गोल्डकपको खातामा ९४ लाख रुपैयाँभन्दा बढी बचत रहेको उनले बताए। गोल्डकपको उद्घाटन समारोहमा जिल्लाका एक जना पुराना फुटबल खेलाडीलाई नगद २५ हजारसहित सम्मान गरिने छ। त्यस्तै रंगशालाको जग्गादाता डोमालाल राजवंशीको परिवारलाई नगद २५ हजार रुपैयाँ सहयोग प्रदान गरिने जनाइएको छ। पत्रकार सम्मेलनमा झापा जिल्ला फुटबल संघका अध्यक्ष भगीरथ आले मामा, झापा ११ एफसीका अध्यक्ष जलकुमार गुरुङ, गोल्डकपका सल्लाहकार मदनगोपाल सुब्बा लगायतको उपस्थिति रहेको थियो। अघिल्लो वर्ष मेची रंगशालामा भद्रपुर झापा गोल्डकप आयोजना गरिएकोले झापा गोल्डकप स्थिगित गरिएको थियो।"
आहा रारा गोल्डकपमा थ्री स्टारको विजयी सुरुवात,पोखरा : ललिपुरको थ्रीस्टार क्लबले पोखरामा सुरु भएको आहा रारा गोल्डकपको क्वाटरफाइनलमा स्थान बनाएको छ। मंगलबार पोखरा रंगशालामा भएको खेलमा थ्रीस्टार क्लबले आयोजक टोली साहारा क्लबलाई २१ गोलले पराजित गर्दै क्वाटरफाइनलमा स्थान बनाएको हो। थ्रीस्टारका लागि योगेश गुरुङ र एन्जल महर्जनले एक एक गोल गर्दा साहाराका लागि आशिष गुरुङले एक गोल फर्काएका थिए। थ्रीस्टार क्लबले खेलको पाँचौं मिनेटमा गोल गर्दै खेलमा घरेलु टोलीविरुद्ध अग्रता बनाएको थियो। खेलको २३ औं मिनेटमा घरेलु टोलीले गोल गर्दै खेल बराबरीको स्थितिमा पुर्याएको थियो। साहाराका लागि लक्ष्मण रुचालले मैदानको दाँया भागबाट प्रहार गरेको फ्रि किकमा आशिष गुरुङले हेड मार्फत गोल गर्दै घरेलु टोलीलाई खेलमा फर्काएका थिए। खेलको ५९ औं मिनेटमा एन्जल महर्जनले गोल गर्दै जीत दिलाएका थिए। प्रतियोगिता अन्तर्गत बुधबार त्रिभुवन आर्मी क्लब र राइजिङ स्टार फुटबल क्लबबीच खेल हुनेछ। प्रतियोगिताको विजेताले उपाधिसहित १२ लाख १ हजार प्राप्त गर्नेछ।
माउन्ट एभरेस्ट पावरको २५ लाख ८० हजार आईपीओ,काठमाडौं : माउन्ट एभरेस्ट पावर डेभलपमेन्टको जारी पुँजीको ३० प्रतिशत हुन आउने २५ लाख ८० हजार कित्ता साधारण सेयरहरू आयोजना प्रभावित क्षेत्रका स्थानीय बासिन्दा तथा सर्वसाधारणहरूमा निष्कासन गर्ने भएको छ । यसको लागि एनआईएमबी एस क्यापिटल लिमिटेड र माउन्ट एभरेस्ट पावर डेभलपमेन्ट बीच धितोपत्र निष्कासन तथा बिक्री प्रबन्धक सेवा सम्झौता गरिएको छ । उक्त सेयर निष्कासनसम्बन्धी सम्झौतापत्रमा माउन्ट एभरेस्ट पावर डेभलपमेन्ट लिमिटेडका तर्फबाट अध्यक्ष अर्जुनप्रसाद पौडेल र एनआईएमबी एस क्यापिटल लिमिटेडका तर्फबाट महाप्रबन्धक सचिन्द्र ढुंगानाले हस्ताक्षर गरेका हुन् । माउन्ट एभरेस्ट पावर डेभलपमेन्ट लिमिटेडले दूधकुण्ड खोलाको पानी प्रयोग गरी १२ मेगावाट क्षमताको दूधकुण्ड खोला जलविद्युत् आयोजना निर्माण गर्दै आइरहेको छ । सोलुखुम्बु जिल्लामा अवस्थित उक्त आयोजनाको निर्माणकार्य ८० प्रतिशतभन्दा बढी सम्पन्न भइसकेको छ । उक्त सम्झौताअन्तर्गत एनआईएमबी एस क्यापिटल लिमिटेडद्वारा माउन्ट एभरेस्ट पावर डेभलपमेन्ट लिमिटेडको साधारण सेयरहरू सार्वजनिक निष्कासन तथा व्यवस्थापनसम्बन्धी सम्पूर्ण कार्यहरूमा धितोपत्र निष्कासन तथा बिक्री प्रबन्धकको सेवा प्रदान गरिने बताइएको छ ।
स्याङ्जामा एउटै वडाबाट ११ करोडको सुन्तला बिक्री,"वालिङ (स्याङ्जा) : स्याङ्जाको भिरकोट नगरपालिका७ मा यस वर्ष ११ करोड रुपैयाँ बढीको सुन्तला बिक्री भएको छ । बलमाटा, तिलाहार, जिमिरे, लोलुङ्गा, पाङसाङ, धोबादी, कोलडाँडा, पासिन्डाँडा, चिउरीखर्कलगायतका गाउँबाट सुन्तला उत्पादनका लागि परिचित छ । भिरकोट ७ का वडाध्यक्ष एवं सुन्तला सुपरजोन स्याङ्जाका सञ्चालक समिति अध्यक्ष ताराप्रसाद अर्यालले आफ्नो वडामा यसवर्ष सुन्तला बिक्रीबाट रु ११ करोड बढी भित्रिएको बताए । करिब एक सय घरपरिवारले व्यावसायिकरूपमा सुन्तला उत्पादन गर्दै आइरहेका उनले जानकारी दिए । यस वडाका अधिकांश किसान व्यावसायिकरूपमा सुन्तलाखेतीमा आबद्ध हुनुहुन्छ, अध्यक्ष अर्यालले भने, यहाँ यस वर्ष सबैभन्दा थोरैमा रु ५० हजारदेखि लिएर धेरैमा रु ३० लाखसम्म आम्दानी गर्नुभएको छ । तिहारका बेलादेखि सुन्तला बजार पठाउन सुरु गरेर माघको दोस्रो सातासम्म सबै बिक्री गरिसक्ने अध्यक्ष अर्यालले जानकारी दिए । सुरुमा प्रतिकेजी रु ४० मा बिक्री गरेको सुन्तला अन्तिममा आइपुग्दा प्रतिकेजी रु ७० का दरले बिक्री भएको जनाइएको छ । यहाँ उत्पादन भएका सुन्तला किसान आफैंले बिक्री गर्ने, बगैँचा नै ठेक्का दिने वा तौलेर अन्यत्र पठाउने गरिन्छ, उनले भने, विशेषगरी यहाँका सुन्तला काठमाडौँ, पोखरा, नारायणगढ, बुटवलजस्ता सहरमा जाने गरेको छ । स्थानीय व्यापारी तथा काठमाडौँबाट आएका व्यापारीले बगैँचा नै ठेक्का लिएर बिक्री गर्ने गरेका छन् । कतिपय किसानले चिनजान र फोन सम्पर्कका आधारमा गाडीबाट व्यापारीकहाँ पठाइदिने गरेका छन् । गत वर्ष यस वडामा सुन्तला बिक्रीबाट करिब रु १५ करोड भित्रिएको थियो, उनले भने, गत वर्षजस्तो यस वर्ष उत्पादन भएन यसकारण आम्दानी पनि घट्न पुग्यो, आगामी वर्ष नयाँ बोट तयार हुने भएकाले उत्पादन बढ्छ । प्रधानमन्त्री कृषि आधुनिकीकरण परियोजना सुन्तला सुपरजोन र भिरकोट नगरपालिकाको ७५ प्रतिशत अनुदानमा बिरुवा, सिँचाइ ट्याङ्की, पाइप वितरण गरिएको अध्यक्ष अर्यालले बताए । नयाँ बिरुवा हुर्कँदै गरेकाले आगामी वर्ष थप पाँचछ करोड बढी सुन्तला बिक्रीबाट आम्दानी भित्रिने दाबी उनको छ । कोदोखेती गर्दै आएका बारीमा अहिले सुन्तलाका बोट देख्न सकिन्छ । सुन्तलाखेतीबाट आम्दानी लिन सकिने भएपछि यहाँका स्थानीय सुन्तलाखेतीतर्फ आकर्षित हुँदै गएका छन् । गत वर्ष स्याङ्जामा सुन्तला बिक्रीबाट रु एक अर्ब २५ करोड भित्रिएको थियो भने यस वर्ष उत्पादन कम भएसँगै आम्दानी पनि केही घट्ने अनुमान कृषि ज्ञान केन्द्र स्याङ्जाले गरेको छ । रासस"
आधा दर्जन बिमा कम्पनीको लाभांश घोषणा,"काठमाडौं : आधा दर्जन बिमा कम्पनीहरूले लाभांश घोषणा गरेका छन् । प्रायः बिमा कम्पनीहरूले प्राविधिक कारणले समयमा एजीएम गर्न सकेका थिएनन् । जबकि कम्पनी ऐनअनुसार आर्थिक वर्ष सकिएको ६ महिनाभित्र वार्षिक साधारणसभा गरिसक्नुपर्ने व्यवस्था छ । तर यसअनुसार सबैले गर्न सकेका थिएनन् । तर अहिलेसम्म जीवन बिमा कम्पनीमध्ये सिटिजन्स लाइफ इन्स्योरेन्स र रिलायबल नेपाल लाइफ इन्स्योरेन्सले मात्रै लाभांश घोषणा गरेका छन् । यद्यपि आर्थिक वर्ष २०७९०८० को नाफाबाट ६ बिमा कम्पनीले लाभांश घोषणा गरेका छन् । यसमध्ये चार वटा निर्जीवन बिमा रहेका छन् भने दुईवटा जीवन बिमा कम्पनी रहेका छन् । जीवन बिमाअन्तर्गत सिटिजन लाइफ इन्स्योरेन्स, रिलायबल नेपाल लाइफले हालै लाभांश घोषणा गरे । जसअन्तर्गत रिलायबल नेपाल लाइफले १६ दशमलव ८४ प्रतिशत लाभांश वितरण गर्ने प्रस्ताव गरेको छ । यसमा बोनस सेयर र कर प्रयोजनार्थ ०८४ नगद लाभांश रहेको छ । सो कम्पनीले माघ २९ गते साधारणसभा आह्वान गरेको छ भने माघ १५ गते बुक क्लोज मिति तोकेको छ । यसपछि सिटिजन लाइफ इन्स्योरेन्सले आर्थिक वर्ष २०७९।०८० सम्मको सञ्चित मुनाफाबाट सेयरधनीलाई ५ प्रतिशत बोनस सेयर र कर प्रयोजनका लागि शून्य दशमलव २६३२ प्रतिशत नगद लाभांश गरी कुल ५२६३२ प्रतिशत लाभांश घोषणा गरेको छ । यसले माघ १४ गते साधारणसभा आह्वान गरेको छ भने पुस २९ गते बुक क्लोज मिति तोकेको छ । यसैगरी, निर्जीवन बिमा कम्पनीहरूबाट हाल चारवटा कम्पनीले लाभांश घोषणा गरेका छन् । जस्मा हिमालयन एभरेस्ट इन्स्योरेन्स कम्पनीले आर्थिक वर्ष २०७९०८० को नाफाबाट १५ प्रतिशत लाभांश वितरण गर्ने प्रस्ताव गरेको छ । प्रस्तावित लाभांशमा ८६३ प्रतिशतले हुन आउन बोनस सेयर र ६३७ प्रतिशत नगद लाभांश (करसहित) रहेको छ । कम्पनीले साधारणसभा तथा लाभांश वितरण प्रयोजनार्थका लागि माघ १४ गते बुक क्लोज गर्ने बताएको छ । यस्तै, एनएलजी इन्स्योरेन्सले आर्थिक वर्ष २०७९०८० को नाफाबाट ५५० प्रतिशत बोनस सेयर र कर प्रयोजनको लागि ०२८ प्रतिशत नगद लाभांश गरी ५७८ प्रतिशत लाभांश वितरण गर्ने भएको छ । यता युनाइटेड अजोड इन्स्योरेन्स कम्पनीले पनि गत आवको नाफाबाट १०८०१३ प्रतिशत लाभांश दिने भएको छ । यसले चुक्ता पुँजीको १०२६१२ प्रतिशत बोनस सेयर र कर प्रयोजनका लागि ०५४०१ प्रतिशत नगद लाभांश दिने प्रस्ताव गरेको छ । नेपाल इन्स्योरेन्स कम्पनीले आर्थिक वर्ष २०७९०८० का लागि १० प्रतिशत बोनस सेयर र कर प्रयोजनार्थ ०५२६३ प्रतिशत नगद लाभांश घोषणा गरेको छ । यसबीच, नेपाल इन्स्योरेन्सले साधारणसभा सम्पन्न गरिसकेको छ भने अन्यले साधारणसभा घोषणा गर्न बाँकी छ । तर नेको इन्स्योरेन्स र आईजीआई प्रुडेन्सियल इन्स्योरेन्सले लाभांश नदिने घोषणा गरिसकेका छन् ।"
"हदबन्दीको जग्गा, माओवादी द्वन्द्वकालदेखि कब्जा","माओवादी कार्यकर्ताले सार्वजनिक तथा निजी जग्गा कसरी अतिक्रमण गरिरहेका छन् भन्ने एउटा उदाहरण हो, बाँके खजुरा। पञ्चायतकालमै नेपालगन्जका व्यापारिक घराना टन्डन परिवारले कृषि उद्योगका लागि हदबन्दी छुटमा लिएको जग्गामा अहिले माओवादी द्वन्द्वकालदेखि कार्यकर्ताले रजाइँ गरिरहेका छन्। टन्डन परिवारले कृषि खेती र उद्योग सञ्चालनका लागि लिएको १८० बिघा जग्गामा माओवादी कार्यकर्ता पक्की संरचना निर्माण गरेर बसिरहेका छन्। अतिक्रमित जग्गा सरकारका नाममा ल्याउन पटकपटक पहल भए पनि माओवादीको दबाबका कारण फिर्ता ल्याउन सकिएको छैन। काठमाडौं : पञ्चायत व्यवस्थामै नेपालगन्जका व्यापारी घराना टन्डन परिवारले कृषि उद्योगका लागि बाँकेको खजुरामा हदबन्दी छुटको जग्गा लिएका थिए। टन्डन परिवारले कृषि खेती र उद्योग सञ्चालनका लागि लिएको १८० बिघा जग्गामा अहिले माओवादीले रजाइँ गरिरहेका छन्। बाँकेको खजुरा गाउँपालिका६ मा गिजरा खाँडसारी मिल्स प्रालिले हदबन्दीमा लिएको जग्गा उपयोग नगरेपछि माओवादी कार्यकर्ताले द्वन्द्वकालदेखि अतिक्रमण सुरु गरेका हुन्। अतिक्रमित जग्गा सरकारका नाममा ल्याउन पटक पटक निर्देशन दिए पनि माओवादीको दबाबका कारण फिर्ता ल्याउन सकिएको छैन। सो जग्गामा माओवादी कार्यकर्ता पक्की संरचना निर्माण गरेर बसिरहेका छन्। पञ्चायती व्यवस्थामा उद्योग, व्यवसाय सञ्चालन गर्न त्यसबेला सरकारले हदबन्दी छुटको जग्गा उपलब्ध गराउँथ्यो। २०४२ सालमा बाँकेको साविक उढरापुर गाविस२ हाल खजुरा गाउँपालिका६ मा गिजरा खाँडसारी मिल्स प्रालिलाई १८० बिघा जग्गा सरकारले हदबन्दी छुटमा उपलब्ध गराएको थियो। उखु खेतीका लागि सरकारले २०४२ साल असार ८ गते हदबन्दी छुटमा जग्गा उपलब्ध गराएको थियो। सोही वर्षको असार ३१ मा राजपत्रमा सूचना पनि प्रकाशित गर्दै सरकारले हदबन्दी छुट दिँदा पाँचवटा सर्त राखेको थियो। १ हदबन्दी छुट पाएको १८० विघा जग्गामा २०४३ असार मसान्तसम्म उखु खेती गर्नुपर्ने २ उद्योगको नाममा रहेको जग्गा सरकारको पूर्वस्वीकृत बेगर हक छोडी दिन नपाउने ३ उद्योगले गरेको कार्य प्रगति ६६ महिनामा भूमिसुधार कार्यालय बाँकेमा बुझाउनुपर्ने ४ उद्योगको कार्य प्रगतिको निरीक्षण कृषि विभागका प्रतिनिधि र भूमिसुधार कार्यालय बाँकेका अधिकारीबाट वर्षमा दुईपटक गर्नेे। ५ उद्योगले छुट पाएको जग्गामा अरू काम गरेको पाइएमा जफत गर्ने। तर, यी सर्तअनुसार गिजरा खाँडसारी मिल्स प्रालिले काम गरेको देखिँदैन। हदबन्दी छुटमा लिएको जग्गामा उखु खेती नै भएको छैन। उद्योगको नाममा रहेको त्यो जग्गा उल्टै अतिक्रमण भएको छ। सो जग्गामा करिब ११०० परिवार विगत २०२५ वर्षदेखि बस्दै आएका छन् भने उनीहरूले खेतीपाती पनि गर्दै आएका छन्। जफत अनि फेरि फिर्ता हदबन्दी छुटको नाम जग्गा पाएपछि पनि कम्पनीले सर्तअनुसारको काम गरेन। उद्योग सञ्चालन पनि भएन । जग्गामा उखु खेती गरेको स्थलगत अनुगमन र निरीक्षणमा खटिएको सरकारी टोलीले कहीँ पनि पाएन। स्थलत निरीक्षण र छानबिनबाट सर्त पालना नभएको भन्दै ०४९ वैशाख १४ गते १८० बिघामध्ये ७५ बिघा १४ कठ्ठा १० धुर जग्गा जफत गर्ने निर्णय सरकारले गरेको थियो। जफत गरिएको जग्गा दुई वर्षभित्र उपयोग नगरेमा त्यो जग्गा सरकारी हुने व्यवस्था भए पनि सरकारको निर्णय कार्यान्वयन हुन सकेन। शक्ति र पैसाको आडमा जफत गरेको १० वर्षपछि उल्टै जफत फिर्ता दिने निर्णय सरकारले गरेको थियो। हदबन्दी छुट पाएको त्यो जग्गा अहिलेसम्म पनि गिजरा खाँडसारी मिल्सको नाम दर्ता श्रेस्तामा कायमै छ। २०४२ असार ८ मा तत्कालीन श्री ५ को सरकारको निर्णयअनुसार मिल्सले साविक उढरापुर गाविस२ (क) को कित्ता नम्बर ४२, ५४, ५६, ४३ र वडा नम्बर २ (ख) को कित्ता नम्बर १, १८, २१, २२, २३, ६५, ६६, ६९, ७८ र वडा नम्बर २ (ग) को कित्ता नम्बर २,७ र १८ का जम्मा १८० बिघा जग्गा हदबन्दी छुट पाएको थियो। २०४९ सालमा सरकारले जफत गर्ने निर्णय गरे पनि २०५४ सालमा भएको पुनः नापीबाट सो जग्गा कम्पनीकै नाममा कायम गरिदिएको थियो। उद्योगको नाममा जग्गा रहे पनि उसले उपयोग गरेको छैन। कम्पनीले जग्गा उपयोग नगरेपछि अतिक्रमण सुरु भएको थियो। सशस्त्र संघर्ष सुरु भएपछि माओवादी कार्यकर्ताले त्यो जग्गा कब्जा गरे। अहिले पनि उनीहरू त्यहाँ पक्की संरचना निर्माण गरेर उनीहरू बसिरहेकै छन्। अतिक्रमित जग्गा सरकारका नाममा ल्याउन पटक पटक निर्देशन दिए पनि माओवादीको दबाबका कारण सम्भव हुन सकेको छैन। सरकारको नाममा ल्याउन पुनः समितिको निर्देशन एकातिर उद्योग सञ्चालन नहुनु र अर्कोतिर धमाधम जग्गा अतिक्रमण भएपछि जग्गा जफत गरी सरकारका नाम ल्याउन दबाब सुरु भएको थियो। त्यसपछि भूमिसुधार तथा मालपोत कार्यालय बाँकेले भूमि सुधार ऐन (आठौं सम्बोधन) २०२१ को धारा १२ (ङ) १ अनुसार अनुगमन तथा निरीक्षण समिति बनाएको थियो। त्यो समितिले अनुगमन र निरीक्षण पनि गर्यो। समितिको छानबिनमा उद्योग अस्तित्वमै नरहेको पाइएको थियो। त्यहाँ उखु खेती होइन, जताततै पक्की घर बनेको पायो। समितिले छानबिन गरेर प्रतिवेदन पनि बुझायो। समितिले २०७७ चैत ६ गते भूमिसुधार कार्यालयलाई प्रतिवेदन बुझाउँदै कम्पनीको नाममा रहेको सम्पूर्ण जग्गा नेपाल सरकारको नाममा कायम गर्न निर्देशन दिएको थियो। प्रतिवेदनमा उद्योगले आफ्नो उद्देश्यअनुरूप काम गर्न नसकेको औंल्याइएको थियो। कम्पनीले काम नगरेपछि अतिक्रमण गरी पक्की भौतिक संरचना निर्माण गर्ने क्रम बढिरहेकाले सरकारी सम्पत्तिको दुरुपयोग भएको समितिले ठहर गरेको थियो। समितिले कम्पनीको नाममा रहेको जग्गा नेपाल सरकारको नाममा कायम गरी स्थानीय निकायमार्फत संरक्षण गर्ने व्यवस्था मिलाउन निर्देशन दिएको थियो। २०७७ चैत ८ गते भूमिसुधार बाँकेले समितिको प्रतिवेदन भूमि व्यवस्था, सहकारी तथा गरिबी निवारण मन्त्रालयमा पठाएको थियो। तत्कालीन भूमिव्यवस्था मन्त्री शिवमाया तुम्बाहाम्फेले यो विषयमा खासै चासो देखाइनन्। त्यसपछिका मन्त्रीले पनि यो विषयमा चासो दिएनन्। खजुरा गाउँपालिका पूर्वअध्यक्ष किस्मतकुमार कक्षपतिले पटकपटक ताकेता गर्दा पनि जग्गा संरक्षणको काम अगाडि बढ्न नसकेको बताए। हामीले पटकपटक यो विषयमा निर्णय गर्न सरकारलाई दबाब दिइरहेका छौं। तर, अहिलेसम्म कार्यान्वयन हुन सकेको छैन, उनले भने। कानुनसम्मत हुनुपर्ने बताउँदै पूर्वअध्यक्ष कक्षपतिले त्यो जग्गा जतिसक्दा छिटो नेपाल सरकारको नाममा ल्याउनुपर्ने बताउँछन्। खजुरा गाउँपालिकाका अध्यक्ष डम्बरबहादुर विकले यस विषयमा कुनै पनि प्रक्रिया अघि बढेको आफूलाई जानकारी नभएको बताए। पत्र नै प्राप्त भएको छैन, त्यसैले केही प्रक्रिया अघि बढेको छैन, उनले भने। जग्गा जफत गर्न र अतिक्रमण हटाउन निर्देशन दिएका छौं : मन्त्रालय भूमि व्यवस्था, सरकारी तथा गरिबी निवारण मन्त्रालयले हदबन्दी छुटको त्यो जग्गा जफत र अतिक्रमण हटाउने निर्णय गरेको पनि धेरै भइसकेको बताउँछ। २०८० जेठमा नै मन्त्रालयले भूमि व्यवस्थापन तथा अभिलेख विभागलाई हदबन्दीमा परेको त्यो जग्गा फिर्ता गर्न निर्देशन दिएको थियो। २०८० जेठ ८ गतेको सचिवस्तरको निर्णयअनुसार कम्पनीको जग्गा जफत गरी नेपाल सरकारको नाममा कायम गर्न र जफत गरिएको जग्गामा भएको अतिक्रमण हटाउन गृह मन्त्रालयमार्फत सम्बन्धित जिल्ला प्रशासन र संघीय मामिला तथा समान्य प्रशासन मन्त्रालयमार्फत सम्बन्धित स्थानीय तहलाई निर्देशन गरेको थियो। तर, अहिलेसम्म त्यो प्रक्रिया अघि बढेको छैन। मन्त्रालयका प्रवक्ता एवं सहसचिव गणेशप्रसाद भट्ट जग्गा जफत गर्ने प्रक्रिया अघि बढेको बताउँछन्। मन्त्रालयले निर्णय नै गरेर जग्गा जफत गर्न र अतिक्रमण हटाउन निर्देशन गरिसकेकोे उनले जानकारी दिए। मन्त्रालयले निर्णय गरिसकेको छ। प्रक्रिया अघि पनि बढेको छ, उनले भने। २०४२ सालमा बाँकेको साविक उढरापुर गाविस२ मा गिजरा खाँडसारी मिल्स प्रालिलाई १८० बिघा जग्गा हदबन्दी छुटमा प्रदान। हदबन्दी छुटको जग्गामा न खेती भयो न उद्योग स्थापना कम्पनीको नाममा जग्गा रहे पनि उसले उपयोग नै गरेन। कम्पनीले जग्गा उपयोग नगरेपछि अतिक्रमण सुरु। भूमि व्यवस्थापन तथा अभिलेख विभागका निर्देशक वेदप्रसाद अर्यालले यो विषयमा अहिलेसम्म कुनै जवाफ नआएको प्रक्रिया दिए। सम्बन्धित कार्यालयमा लेखि पठाएका छौं। उताबाट केही जवाफ आएको छैन, उनले भने। भूमिविद् जगतबहादुर देउजा हदबन्दी छुट जुन प्रयोजनका लागि लिइएको हो, त्यो प्रयोजनका लागि प्रयोग नभएमा सरकारले लिनुपर्ने बताउँछन्। जुन प्रयोजनका लागि जग्गा लिइएको हो, त्यही प्रयोजनमा मात्रै त्यो जग्गा राख्न पाइन्छ। नत्र सरकारले लिनुपर्छ, उनले भने। त्यहाँ बसेका वास्तविक सुकुम्बासीलाई आवश्यक प्रक्रिया पूरा गरेर जग्गा दिने र बाँकी जग्गा सरकारले लिनुपर्ने उनी बताउँछन्। जग्गामा राजनीति त्यो जग्गामा राजनीतिकरण पनि उक्तिकै भइरहेको छ। एकथरी त्यो जग्गा सरकारको नाममा ल्याएर सुकुम्बासीलाई वितरण गर्ने प्रपञ्चमा छन्। यहाँ अतिक्रमण गरेर बसेकालाई जग्गा उपलब्ध गराउने भन्दै भोट बैंक बनाइएको छ। यहाँका मतदाताले बाँकेको क्षेत्र नम्बर ३ र खजुरा गाउँपालिकाको निर्वाचनलाई प्रभावित पार्छन्। जसले गर्दा राजनीतिक दलहरूले पनि यो विषयमा तदारुकता देखाउन सकेका छैनन्। कसैले टन्डन परिवारबाट पैसा लिएर जग्गा जफत हुन नदिने भन्दै लबिङ पनि गरिरहेका छन्। कतिपयले त्यसलाई पैसा कमाउने धन्दा पनि बनारहेका छन्। हदबन्दीसम्बन्धी तत्कालीन व्यवस्था २०२१ साल मंसिर १ गतेदेखि क्रान्तिकारी भूमिसुधार लागू भयो। भूमिसुधार लागू गर्नुभन्दा पहिले जति पनि जग्गाजमिन राख्न पाउने व्यवस्था थियो। क्रान्तिकारी भूमिसुधार लागू भएसँगै सरकारले हदबन्दी तोकेर त्योभन्दा बढी जग्गा जफत गर्यो। भूमिसुधार लागू भएपछि बनेको भूमिसम्बन्धी ऐनमा जग्गाको हदबन्दी जग्गावालाको हैसियतले एक परिवारका लागि भित्री मधेससमेत तराईमा २५ बिघा, पहाडमा ८० रोपनी र काठमाडौं उपत्यकामा ५० रोपनी राख्न पाउने व्यवस्था गरिएको थियो। घर घडेरीका लागि तराईमा ३ बिघा, पहाडी क्षेत्रमा १६ रोपनी र काठमाडौं उपत्यकामा ८ रोपनी थप राख्न पाइने, तर सहरी क्षेत्रमा भने क्रमशः १ बिघा, ५ रोपनी र १० रोपनी मात्रै राख्न पाउने व्यवस्था गरिएको छ। यसरी तराई मधेसमा २८ विघा, पहाडमा ९६ रोपनी र उपत्यकामा ५८ रोपनी जग्गा हदबन्दीको व्यवस्था भयो। स्थानीय निकाय र वर्गीय संगठनहरूको भोगचलनमा रहेको जग्गा, शिक्षण संस्था वा स्वास्थ्य संस्थाहरूको भोगचलनमा रहेको, औद्योगिक काममा तोकिएको सर्तअनुसार लगाइएको, कृषि उद्योगको काममा तोकिएको सर्तअनुसारको जग्गा, सहकारी खेती गर्ने संस्थाको नाममा रहेको जग्गा, कूटनीतिक सुविधा प्राप्त संस्थाको नामका रहेको जग्गासमेत यी संस्था र निकायको हकमा तोकिएको हदसम्मको जग्गा, त्यस्तो संस्था वा निकायको काममा रहेसम्ममात्र हदबन्दी छुट दिने व्यवस्था त्यो बेला गरिएको थियो। तर, यो व्यवस्था धेरै जमिन्दार, उद्योगीहरूले दुरुपयोग गरेका थिए। फार्म चलाउँछु, उद्योग गर्छु भन्दै हदबन्दी छुटको जग्गा राखे। हदबन्दीभन्दा बढी जग्गा राख्न छुट पाएकोमा त्यो संस्था वा निकायको काममा नरहेमा वा सरकारले छुट दिएको सर्त पालना नगरेमा, हदबन्दीभन्दा बढी जग्गा स्वतः सरकारको हुन्छ, पुनः दोस्रोपटक जफत गरिरहनु पर्दैन। भूमिविद् देउजा अझै ठूलो परिणाममा हदबन्दी छुटमा लिएको जग्गा दुरुपयोग भइरहेको बताउँछन्। सरकारले उपत्यका र पहाडमा आयोजना, उद्योग, प्रतिष्ठान, हाउजिङ कम्पनीलाई गरी ७६ हजार ७ सय ६६ रोपनी १२ आना ३ पैसा २ दाम हदबन्दी छुट दिएको छ। तराई र भित्रिमधेसमा ८ हजार ४ सय २९ बिघा ११ कठ्ठा ४ धुर जग्गा हदबन्दी छुटमा वितरण गरिएको छ। यी जग्गा हदबन्दी छुटमा लिनेमा १ सय ६९ वटा कम्पनी छन्। हाल सरकारले तराईमा १० बिघा खेती र १ बिघा घरघडेरीका लागि हदबन्दी तोकेको छ। उपत्यकामा २५ रोपनी खेतीपाती र ५ रोपनी घरघडेरी तथा पहाडमा ७० रोपनी खेतीपाती र २० रोपनी घरघडेरीको हदबन्दी कायम छ। तर, छुटको जग्गा प्लटिङ गरेर सिध्याउन गिरोह लागेका छन्। गिरोहले जुनसुकै सरकारलाई पनि प्रभाव पारिरहेका छन्। गिजरा खाँडसारी मिल प्रालि बाँकेलगायतका एक सय कम्पनीले सट्टापट्टाका लागि पनि निवेदन दिएका छन्। कानुनी छिद्रको प्रयोग गरेर हदबन्दी छुटमा लिएको जग्गा उपयोग नै नगरी कब्जा गर्ने प्रपञ्च पनि भइरहेको छ। भूमिसम्बन्धी ऐन २०२१ को दफा १२ (ग)ले हदबन्दीभन्दा बढीको जग्गा विक्रीवितरण वा सट्टापट्टा गर्न नहुने व्यवस्था गरेको छ। दफा १२ (ख) अनुसार हदबन्दीभन्दा बढी जग्गा प्राप्त गरेका उद्योग, प्रतिष्ठान, कम्पनी, आयोजना, शिक्षण संस्था वा अन्य कुनै पनि संस्थाले जुन प्रयोजनका लागि प्राप्त गरेको हो, सोही कार्यमा मात्रै प्रयोग गर्नुपर्ने भनेको छ। तर, अनेक बहानामा उनीहरू यस्ता सम्पत्ति सिध्याउन लागेका देखिन्छन्। सरकारले ऐनको दफा १२ (ग) को प्रतिबन्धात्मक वाक्यांशको खण्ड २ टेकेर २०७८ वैशाख १३ गते झापाको गिरिबन्धु टी स्टेटको निवेदनमा सट्टापट्टाको निर्णय गरेको थियो। त्यसैलाई टेकेर गिजरा खाँडसारी मिल्स प्रालिलगायतले पनि निवेदन दिएका छन्।"
"७५१ बुँदे माग बुझायौं, प्रधानमन्त्रीले सुझावलाई कार्यान्वयन गर्ने प्रतिबद्धता गर्नुभयो : ज्ञवाली","काठमाडौं : नेकपा एमालेले मध्यपहाडका समस्या र समाधानका उपायबारे सरकारलाई लिखित रूपमा जानकारी गराएको छ। एमाले अध्यक्ष केपी शर्मा ओली नेतृत्वको प्रतिनिधिमण्डलले मंगलबार एमालेले गत मंसिर १४ गतेदेखि पुस १ गतेसम्म झुलाघाटदेखि चिवाभञ्ज्याङसम्म सञ्चालन गरेको समृद्धिका लागि संकल्प यात्रा अभियानका क्रममा विभिन्न ठाउँमा जनताले राखेका माग र आफूहरूको अध्ययन र अनुभवले देखाएका कुराहरू समेटेर ७५१ बुँदे मागसहितको ध्यानाकर्षण पत्र प्रधानमन्त्री पुष्पकमल दाहाल प्रचण्डलाई बालुवाटारमा भेटेर ध्यानाकर्षण पत्र बुझाएको हो। ध्यानाकर्षण पत्र बुझाएपछि सञ्चारकर्मीहरूसँग कुरा गर्दै एमालेका उपमहासचिव प्रदीप ज्ञवालीले विभिन्न ४६ क्षेत्रसँग सम्बन्धित ७५१ वटा माग बुझाएको बताए। उनले जसमध्ये गण्डकीबाट १६१, कोशीबाट १७०, सुदूरपश्चिमबाट १३५, बागमतीबाट ११३, कर्णालीबाट ८९, लुम्बिनीबाट ७५, मधेस प्रदेशबाट ८ वटा रहेको बताए। उनले सडक, शिक्षा, पर्यटन, कृषि, फलफूल र स्वास्थ्य बढी माग रहेको बताए। उनले उद्योग, ऊर्जा, मोटरेबल पुल, सिँचाइ, भवन निर्माण, संस्कृति संरक्षण, भूमि व्यवस्था, बस्ती विकास, खेलकुद, जातीय विभेद, छुवाछुत र हिंसाको विरुद्ध, खानेपानी व्यवस्थापन, श्रोत संरक्षण, भूकम्पको पुनः निर्माण, सुरुङ मार्ग निर्माण, भूक्षय नियन्त्रण, तटबन्ध लगायतका विषयहरू पनि जनताको प्राथमिकतामा रहेको बताए। पूर्वाधारका हिसाबले मध्यपहाडीमा धेरै कामहरू अघि बढेको र ठुलो सकारात्मक परिवर्तन ल्याएको, कृषि, फलफूल र पशुपालनका दृष्टिले उर्वर क्षेत्रका रूपमा मध्यपहाड रहेको एमालेको ठहर छ। जलवायु परिवर्तनले मध्यपहाडमा ठुलो असर पारेकाले सरकारले यसमा ठोस कदम चाल्न सुझाव दिएको बताए। उनले मध्यपहाडमा विकास निर्माणका कामहरू ठप्प रहेको र बजेट विनियोजनमा पूर्वाग्रह राखिएको पाइएको बताए। उपमहासचिव ज्ञवालीले एमालेको नेतृत्वमा सुरु भएका केही रूपान्तरणकारी योजना असफल पार्न खोजिएको, आधारभूत अस्पताल लगायतका विषयमा ध्यानाकर्षण गराएको बताए ज्ञापनपत्र ग्रहण गरेसँगै प्रधानमन्त्री दाहालले यी विषयलाई आफूले गम्भीरताका साथ लिएको र एमालेको अभियानले लोकतन्त्र बलियो बनाउन मद्दत गरेको बताएको पनि उपमहासचिव ज्ञवालीले जानकारी दिए। सुझावलाई दराजमा थन्क्याउने नभई कार्यान्वयन गर्ने प्रतिबद्धता प्रधानमन्त्रीले दिको उनले बताए। प्रधानमन्त्री दाहालले आगामी वर्षको नीति तथा कार्यक्रम र बजेटको तयारी थालिएको जानकारी दिँदै त्यसलाई सकेसम्म जनमुखी बनाइने बताए। यो पनि पढ्नुहोस संकल्प यात्रामा एमालेले देखेका मध्यपहाडका समस्या प्रधानमन्त्रीसमक्ष पेश प्रचण्डले भने : एमालेको ध्यानाकर्षणले नीति, कार्यक्रम र बजेट निर्माणमा योगदान पुग्छ, गम्भीर छु"
एनसेल प्रकरणमा उच्च अदालत पाटनले दियो अल्पकालीन आदेशलाई निरन्तरता,"काठमाडौं : उच्च अदालत पाटनले एनसेलको सेयर खरिद बिक्री प्रकरणमा अल्पकालीन आदेशलाई निरन्तरता दिएको छ। न्यायाधीशद्वय शालिग्राम कोइराला र श्यामकुमार भट्टराईको संयुक्त इजलासले मंसिर २१ गते जारी अल्पकालीन अन्तरिम आदेशलाई निरन्तरता प्रदान गरेको हो। 'प्रस्तुत निवेदन सार्वजनिक सरोकारको विवादको रूपमा प्रस्तुत भएको, विपक्षीहरू आजियटा लिमिटेड र स्पेकर्टलाइट युके लिमिटेडबीच एनसेल आजियटा लिमिटेडको ८० शेयर रहेको रेनाल्ड होल्डिङको स्वामित्व परिवर्तन गर्ने गरी १ डिसेम्बर २०२३ मा भएको सम्झौताका सन्दर्भमा उठेको प्रस्तुत विवाद दूर सञ्चार ऐन, २०५३ को दफा २७ र ३३, दूर सञ्चार नियमावली, २०५४ को नियम १५(ट), नेपाल दूर सञ्चार प्राधिकरण (अनुमतिपत्र प्राप्त व्यक्तिको शेयर खरिद विक्री) विनियमावली, २०७६ को विनियम २(ज) र विनियम ४, विदेशी लगानी तथा प्रविधि हस्तान्तरण ऐन, २०७५ को दफा १५ समेतका कानूनी व्यवस्थाको परिपालनासँग सम्बन्धित देखिएको र दूर सञ्चारलाई नियमन गर्ने नेपाल दूर सञ्चार प्राधिकरणका तर्फबाट प्रस्तुत भएको लिखित जवाफ र सो जवाफसाथ संलग्न कागजातहरू एवं सम्मानित सर्वोच्च अदालतबाट डा द्वारिकानाथ ढुंगेलसमेत विरुद्ध ठूला करदाता कार्यालय, ललितपुरसमेत भएको रिटमा भएको व्याख्या समेतका आधारमा माथि उल्लेखित स्वामित्व परिवर्तनसम्बन्धी विषय प्रथम दृष्टिमा नै विचारणीय देखिँदा प्रस्तुत रिट निबेदनको अन्तिम किनारा नलागेसम्म यस अदालतबाट मिति २०८००८२१ मा जारी भएको अल्पकालीन अन्तरिम आदेशलाई निरन्तरता प्रदान गरिएको छ,' आदेशमा भनिएको छ।"
विकास बैंकको नाफामा देखिएन उत्साह,"काठमाडौं : समग्रमा मुलुकमा आर्थिक मन्दीको प्रभाव अन्ततः बैंक तथा वित्तीय संस्थामा परेको छ। वाणिज्य बैंक होस् वा विकास बैंक सबैको कारोबारमा चुस्तता नआउँदा, प्रवाह भएका कर्जाको सावाँ तथा ब्याज नउठ्दा खराब कर्जाको आकार बढ्यो जस्ले गर्दा नाफा पनि गत वर्षको भन्दा कम भएको छ। अझ चालू आर्थिक वर्षको दोस्रो त्रैमासिक वित्तीय प्रतिवेदनअनुसार विकास बैंकको सबालमा १५ ओटामध्ये दुई वटा बैंकको नाफा ऋणात्मक छ। विकास बैंकले चालू आर्थिक वर्ष (आव) २०८००८१ को दोस्रो त्रैमासिक वित्तीय विवरणअनुसार १५ विकास बैंकको कुल नाफा वृद्धिदर वार्षिक १६९९ प्रतिशतले घटेको छ। चालू आवको ६ महिनासम्ममा ती बैंकको कुल नाफा २ अर्ब ३६ करोड ९२ लाख ६० हजार रुपैयाँमात्रै छ जबकि गत आवको सोही अवधिमा २ अर्ब ८५ करोड ४० लाख ९४ हजार रुपैयाँ हाराहारीमा कमाएका थिए। आठ विकास बैंकहरूको नाफा वृद्धि संकुचन र दुई बैंकको नाफा ऋणात्मक भएको छ। जस्मा लुम्बिनी, मुक्तिनाथ, महालक्ष्मी, सांग्रिला, साइन रेसुङ्गा, मितेरी, सप्तकोशी बैंकको नाफा घटेको छ। तुलनात्मक रूपमा यी बैंकको नाफा वृद्धि घटे पनि केही हदसम्म नाफा गरेकै छन्। यसरी आधा दर्जन विकास बैंकको नाफामा फड्को १५ विकास बैंकमध्ये ६ ओटाले भने नाफा बढाउन सफल भएका छन्। गरिमा, ज्योति, कामना, ग्रिन, कामना सेवा कर्णाली विकास बैंक र सिन्धु विकास बैंकको नाफा बढेको छ। जस्मा गरिमा विकास बैंकले गत वर्षको तुलनामा २०८ प्रतिशतले नाफा बढाएर ५१ करोड २५ लाख ८२ हजार रुपैयाँ कमाएको छ। गत आवको सोही अवधिमा ५० करोड २१ लाख ४६ हजार रुपैयाँ कमाएको थियो। यसैगरी कामना सेवाले नाफा ३२१९ प्रतिशतले बढाएर २५ करोड ८९ लाख १९ हजार रुपैयाँ नाफा आर्जन गरेको छ। यस्तै, गत आव २८ लाख २९ हजार रुपैयाँमात्रै नाफा गरेको ग्रिन विकासले यसपटक १ करोड २६ लाख १ हजार रुपैयाँ कमाएको छ। यसपछि, गत आव पुससम्ममा १ करोड ६४ लाख ५६ हजार रुपैयाँ कमाएको कर्णाली विकास बैंकले यसपटक बढाएर ४ करोड ८ लाख ६१ हजार रुपैयाँ नाफा आर्जन गरेको छ। यसैगरी ज्योतिले १९०६७ प्रतिशतले नाफा वृद्धि गरेर १० करोड १० लाख कमाएको छ। जबकि गत आवमा बैंकले ३ करोड ४७ लाख रुपैयाँ नाफा कमाएको थियो। बढी नाफा गर्नेमा गरिमा र मुक्तिनाथ अगाडि समग्रमा विकास बैंकमध्ये आकारमा बढी नाफा गर्नेमा गरिमा र मुक्तिनाथ विकास बैंक अगाडि छन्। सबैभन्दा बढी नाफा गर्ने गरिमा विकास बैंकले यस बैंकले रु ५१ करोड २५ लाख कमाउँदा दोस्रो बढी कमाउने सूचीमा मुक्तिनाथ विकास बैंक छ। गत आवको पुसससम्ममा ६२ करोड ६२ लाख नाफा गरेको मुक्तिनाथले यसपटक ४२ करोड रुपैयाँ नाफा आर्जन गरेको छ। यद्यपि सो बैंकको नाफा वृद्धि ३२९३ प्रतिशतले कमी आए पनि समग्रमा धेरै नाफा गर्ने दोस्रो बैंकको पंक्तिमा रहन सफल भएको छ। यस्तै, धेरै कमाउने तेस्रोमा साइन रेसुङ्गा छ। जस्ले ३७ करोड १२ लाख कमाएको छ। जबकि यस्ले गत आवको सोही अवधिमा ४२ करोड ९६ लाख रुपैयाँ कमाएको थियो। यस कारण दुई विकास बैंकको नाफा ऋणात्मक विकास बैंकमध्ये नारायणी र एक्सेल विकास बैंकको नाफा ऋणात्मक स्थितिमा पुगेका छन्। एक्सेल डेभलपमेन्ट बैंकले चालू आर्थिक वर्ष (आव)को दोस्रो त्रैमासिक वित्तीय विवरणअनुसार ६ करोड ९९ लाख नोक्सानी व्यहोरेको छ। जबकि गत आवको तेस्रो त्रैमासमा भने कम्पनी रु२ करोड ३२ लाख नाफामा थियो। इम्पेयरमेन्ट चार्ज बढेसँगै नोक्सानीमा रहेको हो। गत आवमा कम्पनीको इम्पेयरमेन्ट चार्ज ८ करोड ८५ लाख रहेकोमा चालू आवमा बढेर १६ करोड १६ लाख पुगेको देखिन्छ। त्यस्तै कम्पनीको खुद ब्याज आम्दानी पनि गत आवको तुलनामा चालू आवमा २३ प्रतिशत घटेको छ। कम्पनी नोक्सानीमा रहेसँगै प्रतिसेयर आम्दानी ११ रुपैयाँ १९ पैसा ऋणात्मक छ। जबकि प्रतिसेयर आम्दानी ३ रुपैयाँ ७२ पैसा धनात्मक थियो। यसैक्रममा एक्सेल विकास बैंकका प्रमुख कार्यकारी अधिकृत डा इन्द्रकुमार कट्टेल पछिल्लो समय ऋणीहरूले गरेको आन्दोलनको प्रभाव बढी परेको बताउँछन्। ऋणीहरूले बैंकको सावाँ, ब्याज नतिर्न भनेर गरेको आन्दोलनले धेरैबाट उठाउन सास्ती भएको उनको भनाइ छ। सीईओ डा कट्टेल भन्छन्, यससँगै आर्थिक मन्दीको चपेटामा पनि पर्यो। आयस्रोत घट्यो। जुन हिसाबले पहिला हुने आयस्रोतको आधारमा कर्जा लगेका थिए तर पछि सोही आधारमा नियमित आय नबढ्दा ऋण समयमा तिर्न समस्या परेको स्थिति छ। मुख्य यी कारणले खराब कर्जा बढ्यो। जति खराब कर्जाको आकार बढ्यो सोही अनुपातमा कर्जा नोक्सानी प्रोभिजन छुट्ट्याउनु पर्दा नाफा घटेको हो। यसले गर्दा वितरणयोग्य नाफामा पनि चुनौती छ। यद्यपि अझै आधा वर्ष बाँकी छ। यस अवधिमा कर्जा रिकभरी हुने उनको अपेक्षा छ। यसो हुँदा आगामी असारसम्ममा कर्जा व्यवस्थापन गर्दा धेरै उठ्ने सम्भावना छ, सीईओ डा कट्टेलले अन्नपूर्णसँग भने। यसैले आवको अन्त्यसम्म सुधार हुन सक्ने उनको भनाइ छ। यसैगरी, नारायणी विकास बैंक विगत वर्षदेखि नै नाफा ऋणात्मकको भार खेप्दै आएको छ। गत आवको ६ महिनामा पनि १ करोड ३७ लाख १८ हजार नोक्सानी व्यहोरेको सो बैंकले यसपटक झन् ६ करोड १७ लाख ७२ हजार रुपैयाँबराबरको घाटा व्यहोरेको छ। बर्सेनि यस्तो घटा व्यहोर्दै आएको सो बैंकको खराब कर्जाको आकार बढेर २७७५ प्रतिशत पुगेको छ। यो सबै विकास बैंकमध्येकै बढी एनपीएल हो। जबकि सो बैंकको गत आवको सोही अवधिमा एनपीएल २८३ प्रतिशत थियो। यसबीच खराब कर्जाको आकार बढ्नुमा व्यवस्थापनको गलत कदम भएको ठान्छन् हालका नारायणी विकास बैंकका प्रमुख कार्यकारी अधिकृत (सीईओ) विष्णु रेग्मी। गत असोज ९ गतेबाट सीईओ सम्हालेका रेग्मी आउनु अघिका गत असार मसान्तसम्मै तत्कालीन व्यवस्थापकहरूले लगानी गरेका फाइलहरूमा अत्यधिक खराब कर्जा गएको देखिएको उनले जनाए। उनका अनुसार सो अवधिमा नेपाल राष्ट्र बैंकको सुपरिवेक्षण टोलीले गरेको अनुगमनबाट धेरै कर्जा नोक्सानी प्रोभिजन राख्न निर्देशन दिएको रहेछ। सोहीअनुसार करिब ८ करोड ८० लाख रुपैयाँ थप प्रोभिजन राख्नुपर्यो। यसैले गर्दा नोक्सानी व्यहोर्नु परेको उनले सुनाए। मैले ३० वर्षको बैंकिङ करियरमा अहिले यस्तो अवस्थाको अनुभव लिनु परेको छ। यसअघि कर्जा सूचना केन्द्रमा भाखा नाघेको सूची पनि अध्यावधिक गरेको रहेनछ। जस्ले गर्दा खराब ऋणीहरूलाई समेत ऋण दिइरहेको अवस्था रहेछ, सीईओ रेग्मीले अन्नपूर्णसँग भने। अहिले यस्तो कार्य बन्द गरेर बैंकलाई मजबुत बनाउने योजना बुनिरहेको उनले बताए। यसर्थ अब आफ्नो मुख्य लक्ष्य निष्क्रिय कर्जा घटाउनु रहेको बताउँछन्। कर्जाको सावाँ र ब्याज समयमा नउठ्ने प्रवृत्तिले एनपीएलको आकार बढेको छ, उनी थप्छन्, बैंकले निष्क्रिय कर्जा घटाउन अभियान चालेको छु। अब राम्रै दरले घटाउने योजना बनाएका छौं। अहिले बैंकको नारायणीको यस्तै अवस्था छ, यसलाई नियन्त्रण गर्नेतर्फ लाग्दैछौं। मेरो लक्ष्य अब रिकभरीमा केन्द्रित हुन्छ। अब असार मसान्तसम्ममा एनपीएल ५ प्रतिशतमा झार्ने योजना छ। विकास बैंकको खराब कर्जा औसत ६२१ प्रतिशत विकास बैंकहरूबाट प्रवाह भएको ऋण समयमा नउठ्ने क्रम ह्वात्तै बढेको छ। चालू आवको ६ महिनासम्ममा विकास बैंकहरूको औसतमा निष्क्रिय कर्जा ६२१ प्रतिशत पुगेको छ। प्रतिवेदनअनुसार सबैभन्दा बढी नारायणी विकास बैंक र सप्तकोशी विकास बैंकको देखिन्छ। नारायणी विकास बैंकको अहिले ह्वात्तै बढेर २७७५ प्रतिशत पुगेको छ। यस्तै, गत आवमा सप्तकोशीको १४१९ प्रतिशत एनपीएल भएकोमा १८५० प्रतिशत पुगेको छ। यसबाहेकका विकास बैंकको निष्क्रिय कर्जा क्रमशः सांग्रिलाको ४८९, ज्योतिको ४८८, कर्णालीको ४७४, एक्सेल र ग्रिन विकास बैंकको ४७० प्रतिशत पुगेको छ। यसपछि महालक्ष्मीको ४२ प्रतिशत एनपीएल पुगेको छ। यसबाहेकको ४ प्रतिशतभन्दा कम छ। सबैभन्दा कम निष्क्रिय कर्जा सिन्धु विकास बैंकको देखिन्छ। गत वर्षको पाँच महिनामा ४९ प्रतिशत भएको एनपीएल घटाएर सो बैंकले १०५ प्रतिशत कायम गर्न सफल भएको छ। यसैले पनि गत वर्ष ऋणात्मक भएको नाफा यो बैंकले यसपटक धनात्मक बनाउन सफल भएको छ। समग्रमा विकास बैंकहरूले प्रवाह गरेको ऋणको सावाँ तथा ब्याज उठाउन नसक्दा निष्क्रिय कर्जा बढेको बैंकर बताउँछन्। निष्क्रिय कर्जा बढ्दै गएकाले बैंकहरूले ऋण नोक्सानी प्रोभिजन (लोन लस प्रोभिजन)मा बढी रकम छुट्ट्याउनु परेको उनीहरू बताउँछन्। व्यवसायीहरूले भने बजारमा माग नहुँदा व्यवसाय ठप्प रहेकाले बैंकको सावाँ ब्याज तिर्न कठिन भएको गुनासो गर्दै आएका छन्। ऋण लिएपछि तिर्नै पर्छ। तर, ऋण लिएर वर्षौंदेखि नतिर्दा समग्रमा बैंकहरूको कर्जा निष्क्रिय तथा खराबमा परिणत हुन जान्छ। बैंकको कुल कर्जाको पाँच प्रतिशत माथि कर्जा खराब भइरहे समस्याग्रस्त हुने जोखिम हुन्छ। यसैले जति कम एनपीएल त्यति राम्रो बैंक भन्ने सामान्य बुझाइ पनि रहेको छ। पछिल्लो समय ऋणीहरूले गरेको आन्दोलनको प्रभाव बैंकमा बढी परेको छ। ऋणीहरूले बैंकको सावाँ, ब्याज नतिर्न भनेर गरेको आन्दोलनले धेरैबाट उठाउन सास्ती भएको छ। यससँगै आर्थिक मन्दीको चपेटामा पनि पर्यो। आयस्रोत घट्यो। जुन हिसाबले पहिला हुने आयस्रोतको आधारमा कर्जा लगेका थिए तर पछि सोही आधारमा नियमित आय नबढ्दा ऋण समयमा तिर्न समस्या परेको स्थिति छ। मुख्य यी कारणले खराब कर्जा बढ्यो। जति खराब कर्जाको आकार बढ्यो सोही अनुपातमा कर्जा नोक्सानी प्रोभिजन छुट्ट्याउनु पर्दा नाफा घटेको हो। यसले गर्दा वितरणयोग्य नाफामा पनि चुनौती छ। यद्यपि अझै आधा वर्ष बाँकी छ। यस अवधिमा कर्जा रिकभरी हुने अपेक्ष गरिएको छ। यसो हुँदा आगामी असारसम्ममा कर्जा व्यवस्थापन गर्दा धेरै उठ्ने सम्भावना छ। यसैले आवको अन्त्यसम्म सुधारतिर लक्षित छौं। डा इन्द्रकुमार कट्टेल, प्रमुख कार्यकारी अधिकृत, एक्सेल विकास बैंक गत असोज ९ गतेबाट सीईओ सम्हालें। यसअघि नै खराब कर्जाको आकार बढ्नुमा व्यवस्थापनको गलत कदम भएको रहेछ। गत असार मसान्तसम्मै तत्कालीन व्यवस्थापकहरूले लगानी गरेका फाइलहरूमा अत्यधिक खराब कर्जा गएको देखियो। सो अवधिमा नेपाल राष्ट्र बैंकको सुपरिवेक्षण टोलीले गरेको अनुगमनबाट धेरै कर्जा नोक्सानी प्रोभिजन राख्न निर्देशन दिएको रहेछ। सोहीअनुसार करिब ८ करोड ८० लाख रुपैयाँ थप प्रोभिजन राख्नु पर्यो। यसैले गर्दा नोक्सानी व्यहोर्नु पर्यो। यसअघि कर्जा सूचना केन्द्रमा भाखा नाघेको सूची पनि अध्यावधिक गरेको रहेनछ। जस्ले गर्दा खराब ऋणीहरूलाई समेत ऋण दिइरहेको अवस्था रहेछ। अहिले यस्तो कार्य बन्द गरेर बैंकलाई मजबुत बनाउने योजना बुनिरहेको छु। विष्णु रेग्मी, प्रमुख कार्यकारी अधिकृत, नारायणी विकास बैंक"
हदबन्दी छुट दुरुपयोगको हद,"कुनै पनि व्यक्ति वा परिवारले असीमित जग्गा राख्न नपाओस्, उत्पादनको महत्वपूर्ण साधन सीमित व्यक्तिमा केन्द्रीकृत नहोस् र सामाजिक न्याय र उत्पादन वृद्धिसमेत होस् भन्ने हेतु जग्गामा हदबन्दी कानुन लागु गरिएको हो। नेपालमा परिवारले राख्न पाउने जग्गाको अधिकम हद तोकिएको छ। त्यसबाहेक विभिन्न उद्योग वा फार्म सञ्चालनका लागि पनि उद्देश्य हेरेर निश्चित सीमाभित्र परिवारको हदभन्दा बढी जमिन राख्न पाउने व्यवस्था छ। हदबन्दी कानुनको कार्यान्वयन फितलो भएका कारण यो व्यवस्था नै निस्प्रभावी भएको स्थिति छ। २०५८ साल भदौ ३१ गते भूमिसम्बन्धी ऐनमा पाँचौं संशोधन गरी हदबन्दीको सीमा कम गरिए पनि त्यसको कार्यान्वयन भएन। अन्ततः हदभन्दा बढी जग्गा भएकाले बिक्रीवितरण वा परिवारको सदस्यमा बाँडफाँट गरी बढी जग्गालाई हदभित्र ल्याउन छुट दिएइको छ। साथै हदबन्दी छुट गरी बढी जग्गा उपयोग गर्न केकति उद्योग वा फर्मलाई जग्गा दिइएको थियो ? त्यो उद्देश्यअनुसारै उपयोग भइरहेको छ वा छैन ? त्यसको अनुगमन प्रभावकारी हुन सकेको छैन। भूमिसम्बन्धी आठौं संशोधनमा यसको अनुगमनका लागि मालपोत अधिकृतको संयोजकत्वमा समिति बनाउने र त्यसले हरेक वर्ष अध्ययन गरी प्रतिवेदन पेस गर्नुपर्ने व्यवस्था पनि कार्यान्वयनमा आउन सकेको छैन। तोकिएको उद्देश्यमा प्रयोग भएको छैन भने उक्त जग्गा सरकारले फिर्ता लिनुपर्छ। र, उक्त जग्गा भूमिविहीनलाई वितरण गर्ने वा सरकारी अन्य प्रयोजनमा ल्याउनै पर्छ। तोकिएको प्रयोगमा नआएको जग्गा कम्पनी वा छुट लिएको निकायले जे पनि गर्न पाउने हो भने हदबन्दीको कुनै औचित्य हँुदैन। (देउजा भूमि अधिकारकर्मी हुन्।) यो पनि पढ्नुहोस हदबन्दीको जग्गा, माओवादी द्वन्द्वकालदेखि कब्जा"

शीर्षक,विवरण
चुरेको माटो नबेचौं !,"चुरे हाम्रो प्राण हो। चुरेको माटो नेपालीको मूलधन हो। त्यसैले चुरेको पारिस्थितिकीय प्रणालीलाई रक्षा गर्नुको विकल्प छैन। कुनै पनि सर्तमा चुरिया क्षेत्रलाई दोहन गरेर यसको भूबनोटलाई खल्बल्याउनु हँुदैन। पानी र जैविक विविधता चुरेको मूल उत्पादन हो। जसलाई जीवनमा खानेपानी, सिँचाइ, पर्यापर्यटनको रूपमा प्रयोग गर्दै आएका छौं। चुरेको पारिस्थितिकीय प्रणालीलाई खल्बल्याएमा नेपालको तराई क्षेत्र मरुभूमीकरण हुने निश्चित छ। तसर्थ केही व्यापारी र व्यवसायीको लोभलालचमा चुरे र मधेसमा बसोवास गर्ने देश हो नेपाल। जसको ६१ प्रतिशत जनताका अहितमा देशको माटो, गिट्टीबालुवा भारतलाई निकासी गर्नु देशका लागि आत्मघाती कदम हुनेछ। आर्थिक वर्ष २०८००८१ को नीति तथा कार्यक्रमको ४२ नम्बर बुँदामा चुरेका माटो, गिट्टीबालुवा निकासी गर्ने भनिएको छ। यसका लागि कानुन निर्माण गर्ने भनिएको छ। यसले हामीलाई चिन्तित बनाएको छ। चुरे आफैंमा कमलो पहाड हो। त्यसैले यसलाई संरक्षण, संवद्र्धनका सरकारले राष्ट्रपतिको नामबाट जोडेर कार्यक्रम सञ्चालन गरिरहेको छ। त्यसैले चुरेका माटो तथा नदीजन्य पदार्थ भारततर्फ निकासी गर्न प्रधानमन्त्रीज्यूले मित्रराष्ट्रको भ्रमणमा यस विषयमा कुनै लिखित वा मौखिक सहमति नगर्न वातावरण तथा चुरे संरक्षण विज्ञ तथा अभियानीहरू सार्वजनिक रूपमा अनुरोध र अपिल गर्दछौं। पूर्वअर्थमन्त्री विष्णु पौडेलले २०७८०७९ को बजेट वक्तव्यको बुँदा नं १९९ मा देशबाहिर गिट्टीढुंगा तथा बालुवा देशबाहिर निकासी गर्ने नीति ल्याएका थिए। त्यो सबालमा तत्कालीन प्रतिपक्षी दल नेपाली कांग्रेस, माओवादीलगायत सम्पूर्ण दलका सभापति तथा अध्यक्षले सामूहिक, दलगत र व्यक्तिगत वक्तव्य निकाले। त्यसमा देशबाहिर गर्न लागेको निकासीको विरोध गरिएको थियो। प्रधानमन्त्री प्रचण्डसहितका नेताले भनेका थिए, चुरेको माटो बिक्री गर्नु भनेको देशलाई खरानी बनाउनुसरह हो। सत्तामा पुगेपछि पुरानो वक्तव्य पनि स्मरण गराउन चाहन्छौं। सरकारले चुरेको गिट्टीढुंगा तथा बालुवा देशबाहिर निकासीको नीति फिर्ता लिएर चुरे संरक्षण गर्दै वैकल्पिक रूपमा कार्यक्रमहरू सञ्चालन गरेको छ। तत्कालीन तथा दीर्घकालीन रूपमा यसले देशको आर्थिक संकट समाधान गर्नेतर्फ सोच्नु पर्छ। जसबाट वार्षिक रूपमा देशमा अर्बौं रुपैयाँ आम्दानी गर्न सकिन्छ। चुरे क्षेत्रका बलिया सम्भावनाहरू यस्ता छन् : बाँस र अम्रिसो कुचोको व्यावसायिक उत्पादन : चुरे क्षेत्रको सम्पूर्ण भाग बाँस र अम्रिसो (कुचो घाँस) का लागि प्राकृतिक घर हो। चुरेमा यो खेतीका लागि सुहाउँदो माटो र हावापानी छ। नेपालबाट २०७८ सालमा नेपाली १९२ मिलियनबराबरको ३ करोड ८९ लाख २ हजार किलो अम्रिसोको कुचोबाहिर निकासी भएको तथ्यांक छ। राष्ट्रपति चुरे तराई मधेस संरक्षण विकास समितिको सोच भए पनि हालसम्म बाँसको व्यावसायिक खेती गरिएको छैन। यसबाट कम लगानीमा अधिकतम फाइदा लिन सकिन्छ। यसबाट महिला, गरिब र स्थानीयवासीलाई प्रशस्त मात्रामा रोजगारी प्रदान गर्न सकिन्छ। निजी क्षेत्रको सहभागितामा चुरे क्षेत्रको जग्गा कबुलियतमा दिएर व्यावसायिक रूपमा बाँस र अम्रिसोको खेतीपाती गरेर बाहिर निकासी गर्न सक्ने पर्याप्त सम्भावना छन्। व्यावसायिक जडीबुटी खेती र प्रशोधन : चुरे क्षेत्र अमला, हर्रो, बर्रो, तेजपात, दालचिनी, बेललगायत जडीबुटीको उत्पादनका लागि उर्बर थलो हो। चुरेका जंगलमा प्राकृतिक रूपमा यी जडीबुटी पाइन्छन्। व्यावसायिक रूपमा खेती भने गरिएको छैन। निजी क्षेत्रको लगानीमा व्यावसायिक रूपमा जडीबुटी खेती गरेर अमला, हर्रो र बर्रोबाट त्रिफला बनाई देश बाहिरबाट आयात गर्ने परिणामलाई विस्थापित गर्न सकिन्छ। बाहिरबाट आयात हुने अमलाको जुस र मसलामा प्रयोग हुने दालचिनीको आयातलाई विस्थापित गरेर बाहिर निकासी गर्न सकिन्छ। व्यावसायिक फलफूल खेती : कृषि वन प्रणालीमार्फत चुरे क्षेत्रको वनजग्गा कबुलियतमा दिएर विभिन्न किसिमका फलफूल उत्पादन गर्न सकिन्छ। यसले बाहिरबाट आउने कागतीलगायत अमिलो प्रजातिका फलफूललाई विस्थापित गरी निकासी गर्न सकिन्छ। चुरेमा व्यावसायिक पर्यापर्यटन : चुरेको हावापानी रमणीय छ। यहाँ न धेरै गर्मी न धेरै चिसो छ। समितिको सहयोगमा सिरहा जिल्लाको बन्दीपुरमा बाबा ताल निर्माणपश्चात् नेपाल र भारतबाट पर्यापर्यटन बढेको छ। यस तालको निर्माणबाट सयौं बिघामा सिँचाइ भएको छ। वन जंगल संरक्षण र जैविक विविधता बढेको छ। चुरे क्षेत्रमा पर्ने धनकुटा जिल्लाको भेडेटारजस्तै, धनुषा, महोत्तरी, सिन्धुली, उदयपुर, हेटौंडा, इलाम, रूपन्देही, दाङ, सुर्खेत, डँडेलधुरा आदि स्थानमा व्यावसायिक पर्यापर्यटन बढेको छ। जहाँ पर्यापर्यटनका प्रशस्त सम्भावना छन्। आम्दानीको स्रोतसँगै रोजगारी सिर्जना गर्ने सम्भावना छन्। चुरेमा तालतलैया निर्माण र माछापालन : वर्तमान जलवायु परिवर्तनको प्रभावलाई न्यूनीकरण गर्न चुरे क्षेत्रमा हजारौ संख्यामा बहुउद्देश्य साना, मझौला तथा ठूला तालतलैया निर्माण गर्न सकिन्छ। तराईको उर्बर भूमिमा सिँचाइ र खानेपानीको मुहान रिचार्ज गर्न सकिन्छ। तालतलैयामा व्यावसायिक माछापालन, पर्यापर्यटन, सिँचाइ, व्यावसायिक खानेपानीको बोटलिङ उद्योगहरू खोल्न सकिन्छ। समिति, सामुदायिक वन, स्थानीय सरकार तथा अन्य आयोजनाको सहयोगमा चुरे क्षेत्रमा साना तथा मझौला तालतलैया निर्माण भइरहेका छन्। यसबाट सामुदायिक वन तथा स्थानीय सरकारको आयमा वृद्धि भएको छ। यसबाट स्थानीय समुदाय खानेपानी, सिँचाइबाट निकै लाभान्वित छन्। व्यावसायिक पिउने पानी उद्योग स्थापना : चुरेको कतिपय खोल्साखोल्सीमा पानीका स्रोत छन्। धेरैजसो खोलामा जमिनमुनि पानी बगिरहेको छ। जुन भावरको अन्तिम भागमा पानीको मूलको रूपमा निस्कन्छ। यी खोलाको पानी व्यावसायिक रूपमा उत्पादन र बिक्री भएको पनि पाइन्छ। जसलाई अझै बढाउन सकिने सम्भावना छ। कार्बन व्यापार : चुरे क्षेत्रमा ७२ प्रतिशत प्राकृतिक वन क्षेत्र छ। वन तथा वातावरण मन्त्रालयको रेड कार्यान्वयन इकाइमार्फत चुरे क्षेत्रको कार्वन व्यापार अगाडि बढाएर स्थानीय समुदाय तथा राष्ट्रिय ढुकुटीमा आम्दानी बढाउन सकिन्छ। चुरेमा व्यावसायिक वन्यजन्तु र चराचुरुंगी पालन : मध्य पहाड र तराईको बीचमा पर्ने चुरे क्षेत्रका सामुदायिक वनमा निजी क्षेत्रको सहभागितामा व्यावसायिक रूपमा धेरै किसिमका वन्यजन्तु तथा चराचुरुंगी पालन गर्ने सम्भावना छ।"
खै कहाँ छ गणतन्त्र ?,"अहिलेको लोकतन्त्र लोकतन्त्र जस्तो किन छैन ? गणतन्त्र गणतन्त्र जस्तो किन छैन ? संघीयता संघीयता जस्तो किन छैन। प्रश्न भने चारैतिर उठेका छन्। सबै किसिमका सामाजिक विभेद र असमानताको अन्त्य तथा जनताका आधारभूत आवश्यकता हरेक राजनीतिक दल र उनीहरूको परिवर्तन र आन्दोलनको मुख्य एजेन्डा थियो। तर, मुलुकमा राजनीतिक अभ्यास भएको ७५ वर्ष र गणतन्त्र आएको १६ वर्षमा एउटा पनि जनताका समस्याको किनारा लगाउन सकेन। देशमा संघीय लोकतान्त्रिक गणतन्त्र आएको १५ वर्ष पूरा भएको छ। देशमा २ सय ३८ बर्से राजतन्त्रको अन्त्य र गणतन्त्रको स्थापना भएको हो। तत्कालीन आन्दोलनले राजतन्त्रको अन्त्य त गर्यो। तर, सर्वसाधारण नागरिकको जीवनमा रहेको दुःखको अन्त्य यसले गर्न सकेको छैन। जनताका सात आधारभूत आवश्यकता गाँस, बास, कपास, स्वास्थ्य, शिक्षा, सुरक्षा र रोजगारीका समस्या ज्यूँका त्यूँ छन्। सरकारी, अर्धसरकारी र निजीकरणको नाममा झन् विकराल बन्दै गएको छ। त्यतिमात्र नभएर लोकतन्त्रको नाममा सामाजिक असमानता र विभेदहरू छताछुल्ल भएका छन्। जब कि आजसम्मको राजनीतिक, सामाजिक आन्दोलनले यो तमामखाले विभेद र असमानताको अन्त्य चाहन्थे। नागरिकका आधारभूत आवश्यकता पूरा गर्ने प्रतिबद्धता गरेको थियो। तर किन एउटा पनि समस्याको किनारा लगाउन सकेन। यो व्यवस्थामाथि पनि गम्भीर रूपमा प्रश्न तेर्सिएको छ। त्यतिमात्र होइन, झनै ती समस्याहरू विकराल बन्दै गएका छन्। देश दिनानुदिन श्रीलंका, अफगानिस्तान र पाकिस्तानको दिशातिर उन्मुख हुँदै गएको छ। प्रजातन्त्र आएको ३४ वर्ष बित्दा पनि सरकारले नागरिकको अधिकार सुनिश्चित गर्न सकेको छैन। आन्दोलनको सम्बोधन हुन सकेको छैन। विभिन्न आन्दोलनमा सहिद भएका तथा घाइते, अपांगहरूको योगदान (बलिदान)को कदर भएकै छैन। समानुपातिक समावेशिताका आधारहरू कमजोर बनाउँदै लगिएको छ। यसरी मुठ्ठीभरका शासकहरू मस्तसँग देश र जनता लुटिरहेका छन। अहिलेसम्मको परिवर्तनले जनताका सात आधारभूत आवश्यकता गाँस, बास, कपास, स्वास्थ्य, शिक्षा, सुरक्षा र रोजगारको एउटा पनि समस्या किनारा लगाउन सक्दैन सरकार। राजनीतिक दलहरूको प्रतिबद्धता निहित स्वार्थपूर्ति गर्ने कारखाना बनेको छ। सर्वसाधारण नागरिकको जीवन दिनानुदिन विकराल बन्दै गएको छ। देश, नागरिक र उनीहरूको हरेक सपनालाई माफियाहरूले बिजनेस कम्प्लेक्स बनाइरहेका छन्। ७ सय ६१ सरकारको कर पाइलैपिच्छे छन्। गाउँको सिंहदरबार भन्नुमात्र तिनले बढाएको करका दरले नागरिकको ढाड सेकेको छ। तर पनि करअनुसारको सुविधा छैन। लोकतन्त्रको नाममा कमजोर निमुखा वर्ग र समुदायमाथि दिनदहाडै हत्या, हिंसा, बलात्कार, छुवाछूत र विभेदजस्ता जघन्य मानवअधिकार उल्लंघनका घटना खेपिरहेका छन्। संघीयताको नाममा यहाँका रैथाने भूमिपुत्रहरूलाई सम्बोधन हुनेगरी संघीय संरचना छैन। गणतन्त्रको नाममा हिजोका छोटे राजाहरूको तन्त्र छ। यसरी सरकारी र निजी स्तरमा उनीहरूकै हालिमुहाली छन्। जताबाट पनि सर्वसाधारण नागरिक मारमा छन्। मिटरब्याजी समस्या, लघुवित्त सहकारी समस्या, भूमिहीन सुकुम्बासी समस्या, नागरिकताविहीनताको समस्या, स्वास्थ्य शिक्षाको व्यापारीकरणलगायतका तमाम खाले उत्पन्न समस्या यो व्यवस्थाबाटै पालितपोषित छन्। सर्वसाधारण नागरिक संगठित रूपमै ठगी, तस्करी र ब्रह्मलुटमा फसेका छन्। तर पनि सत्तामा पुग्ने दलहरूलाई यसले कहीँ कतै छोएको छैन। अहिलेको वैज्ञानिक प्रविधिको युगमा पनि एउटा मनुष्य मनुष्य भएर बाँच्न सकिरहेको छैन। एउटा नागरिक नागरिक भएर बाँच्न सकिरहेको छैन। पशुभन्दा पनि तल्लो स्तरको जीवन भोग्न अभिशप्त छन्। सर्वसाधारण नागरिकको जीवन यतिसम्म कहालिलाग्दो अवस्थामा पुगेको छ। गरिब, दलित, थारू, मुस्लिम, महिला, आदिवासी जनजाति, अल्पसंख्यकलगायतका सिमान्तकृत समुदायको आधारभूत जीवन कष्टकर बन्दै गएको छ। राज्यको कुनै सम्बोधन छैन। कुनै व्यवस्थापन छैन। आफ्नो समानुपातिक समावेशी योगदान र बलिदानबाट प्राप्त उपलब्धिहरू पनि विस्तारै सखाप पार्दै लगेको आभास हुँदैछ। अहिलेको व्यवस्थालाई निमुखा कमजोर वर्ग र समुदायलाई गलपासो सावित गर्न खोजिरहेका छन्। यसको मतलब यो व्यवस्था ठीक छैन, खारेज गर्नुपर्छ अर्थात् अर्को व्यवस्था ल्याउनुपर्छ भन्न खोजेको होइन। त्यसरी बुझ्यो भने पनि यो अर्काे अति हुन्छ। तर, अहिलेको लोकतन्त्र लोकतन्त्र जस्तो किन छैन ? गणतन्त्र गणतन्त्र जस्तो किन छैन ? संघीयता संघीयता जस्तो किन छैन। प्रश्न भने चारैतिर उठेका छन्। राजनीतिको नाममा हिजोका मालिक, मुखिया र माफियाहरूले देश चलाइरहेका छन् भन्दा अत्युक्ति हुनेछैन। नक्कली भुटानी शरणार्थी काण्डसम्म आइपुग्दा, वाइडबडी, यती, ओम्नी, एनसेल काण्ड, बालुवाटार जग्गा प्रकरण, सुनकाण्डलगायत प्रत्यक्ष, अप्रत्यक्ष काण्डहरूले यसको पुष्टि गरिसकेका छन्। राज्यका संवैधानिक निकायहरू अदालत, प्रहरी प्रशासन माथिको विश्वास घट्दै गएको छ। न्यायको दैलो चहार्दै विपन्न नागरिकको जीवन बरु समाप्त हुन्छ तर उनीहरूले सही न्याय पाउँदैनन्। पैसा, पावर, जात र पहुँचको आधारमा न्यायिक व्यवस्थापन छ। यसरी यो व्यवस्थाले तानाशाही राजतन्त्रको अन्त्य त गर्यो। तर, अहिलेसम्म सर्वसाधारण नागरिकको आधारभूत जीवनमा खुसी ल्याउन सकेको छैन। यो व्यवस्थाको नेतृत्व गर्ने राजनीतिक दल, नेता र नेतृत्वप्रति नागरिकको वितृष्णा पैदा भएको छ। यस पटकको तीनै तहको निर्वाचन परिणामले पनि यसको पुष्टि गरिसकेको छ। जनता नयाँ विकल्पको खोजीमा भौतारिरहेका छन्। त्यसैले देशले यो व्यवस्थाको पुनर्गठन र पुनर्संरचना चाहेको छ। यहाँको नागरिकले उत्पीडन र इतिहासको आधारमा राज्यमा अपनत्व खोजिरहेका छन्। यहाँको मौलिकता र विविधताअनुसार स्वायत्त र संरक्षित क्षेत्रमार्फत आजको लोकतन्त्रको प्रत्याभूति गर्न चाहेका छन्। नागरिक गणतन्त्र, लोकतन्त्र र संघीयता तथा समानुपातिक समावेशीको नाममा रहेका समाजका दलालहरूको वर्चस्वको अन्त्य चाहन्छन्। तीनै तहको सरकार र कर्मचारी संयन्त्रमा युगसापेक्ष जनहस्तक्षेप सर्वसाधारण जनताले चाहेका छन्। जनताले प्रत्यक्ष निर्वाचित कार्यकारी राष्ट्रप्रमुख चाहेका छन्। अर्थात् संघीय लोकतान्त्रिक गणतन्त्रको ठाउँमा जनगणतन्त्र चाहेका छन्। हिजोको जस्तै राज्यको हरेक निकाय शासकको मातहत नभएर शासकसहित यहाँका हरेक संरचना जनतामा आफ्नो मातहतमा देख्न चाहन्छ। अहिलेको शासकहरूको चरित्र र व्यवस्थाले सिर्जेको समस्या हो। यो तमामखाले समस्या समाधानको एउटै विकल्प हो जनताको गणतन्त्र, आजको युगको आवश्यकता।"
"आर्थिक मन्दीको चपेटामा विराट गोल्पडकप, ८७ लाख घाटा","विराटनगर : विराटनगरको प्रतिष्ठासँग जोडिएको ऐतिहासिक विराट गोल्डकप फुटबल प्रतियोगिता विश्व आर्थिक मन्दीको चपेटामा परेको छ। मन्दीका कारण आर्थिक स्रोत जुटाउन समस्या हुँदा २ महिनाअघि सम्पन्न भएको गोल्डकपले ठूलो घाटा बेहोर्नु परेको छ। विगतका गोल्डकप प्राय नाफामा हुन्थे। पछिल्लो समय गत चैत ९ देखि १६ गतेसम्म विराटनगरको सहिद रंगशालामा आयोजित गोल्डकपले भने लाखौं रुपैयाँ घाटा सहनु परेको छ। राष्ट्रिय तथा अन्तर्राष्ट्रिय क्षेत्रमा कोसी प्रदेशकै पहिचानलाई विस्तार गरिरहेको गोल्डकपले ८७ लाख १ हजार ४८ रुपैयाँ नोक्सान बेहोरेको विराट गोल्डकप ट्रष्टले जनाएको छ। ट्रष्टले विराटनगरमा शुक्रबार पत्रकार सम्मेलन गरेर गोल्डकपको आम्दानी र खर्चको विवरण सार्वजनिक गरेको हो। गोल्डकपका सहसंयोजक शुभाशिष कोइरालाका अनुसार प्रतियोगितामा १ करोड ३३ हजार रुपैयाँ आम्दानी र १ करोड ८७ लाख ३४ हजार १ सय ४८ रुपैयाँ खर्च भएको छ। खुद घाटा ८७ लाख १ हजार ४८ हजार रुपैयाँ भएको जानकारी उनले दिए। घाटा रकम सहसंयोजक कोइराला आफैँले बेहोर्ने भएका छन्। प्रतियोगिता सञ्चालनका लागि विराटनगर महानगर, कोसी प्रदेशको सामाजिक विकास मन्त्रालय र राष्ट्रिय खेलकुद परिषद्बाट १२१२ लाख रुपैयाँ सहयोग प्राप्त भएको उनले बताए। त्यसबाहेक मुख्य प्रायोजकबाट ८ लाख, प्रायोजकबाट ४ लाख, सहप्रायोजकबाट ४ लाख र पार्टनर प्रायोजकबाट ६ लाख ७५ हजार तथा टिकट बिक्रीबाट ४१ लाख ५८ हजार १ सय रुपैयाँ आम्दानी भएको कोइरालाको भनाइ छ। आयोजक विराटनगर सीटी फुटबल क्लब प्रतियोगिताको विजेता बनेको थियो। उसले २० लाख १५ हजार नगद पुरस्कार, ट्रफी र प्रमाणपत्र प्राप्त गर्यो। उपविजेता बनेको विदेशी पाहुना टोली भारतको लुका सकर क्लब केरलाले १० लाख ५१ हजार तथा ट्रफी र प्रमाणपत्र पायो। प्रत्येक दिनको खेलको म्यान अफ दी म्याचलाई ११ हजारसहित प्रतियोगिता अवधिभरको उत्कृष्ट ८ विधाका खेलाडी, टिम र प्रशिक्षकलाई २५ हजारका दरले नगद पुरस्कार प्रदान गरिएको जानकारी कोरालाले दिए। पहिलोपटक विराटनगर महानगरपालिकाको संयोजकत्वमा रात्रिकालीन प्रतियोगिता आयोजना गएिको थियो। महानगरका मेयर नागेश कोइराला प्रतियोगिताको संयोजक थिए। मेयर कोइरालाले आर्थिक मन्दीका कारण उद्योग, व्यापार र व्यवसायबाट आर्थिक स्रोत जुटाउन कठिनाइ भएको बताए। विराट गोल्डकप विराटनगरको गहना हो। गोल्डकपलाई सफल बनाउन सबैको अपनत्व हुनुपर्ने थियो, उनले भने, तर, सबैतिबाट सोचेजस्तो सहयोग पाउन सकिएन। आर्थिक मन्दीले पनि ठूलो असर गर्यो। विराटनगर बनाउने कर्तव्य सबैको भएको बताउँदै उनले विराट गोल्डकपजस्ता गहनालाई जोगाएर राख्न र निरन्तरता दिन सक्नुनै ठूलो कुरा भएको उल्लेख गरे। आगामी गोल्डकपलाई घाटारहित बनाउन आआफ्नो ठाउँबाट सहयोग गर्न मेयर कोइालाले सबैलाई आग्रह गरे। हामीबाट पनि केही कमीकमजोरी भए होलान्, उनले भने, आगामी दिनमा सुधारेर अघि बढ्ने छौँ। कोइरालाले आफूहरू विराटनगरलाई बनाउनुपर्छ भन्ने अभियानमा लागेकाले विराटनगरकै गौरवसँग जोडिएको प्रतिष्ठित प्रतियोगितालाई प्राथमिकतामा राखिएको जानकारी दिए। गोल्डकप विराटनगर महानगरको सान भएको उनको भनाइ छ। आगामी दिनमा विराट गोल्डकप ट्रष्टलाई भौतिक हिसाबले सुविधा सम्पन्न बनाएर व्यवस्थित तरिकाले प्रतियोगिता आयोजना गरिने प्रतिवद्धता मेयर कोइरालाले जनाएका छन्। अखिल नेपाल फुटबल संघ (एन्फा)का सहमहासचिव वसन्त अर्यालले विराट गोल्डकप विराटनगर र कोसी प्रदेशकै सम्पत्ति भएको बताए। प्रतियोगिताले निरन्तरता पाउनु नै ठूलो कुरा हो। भव्य र सभ्य हिसाबले सम्पन्न पनि भयो, उनले भने, तर, आर्थिक क्षेत्रमा देखिएको मन्दीको असर पर्यो। आयोजनाका क्रममा कुनै कमीकमजोरी पनि भएन होलान्। विराटनगरको गौवरसँग जोडिएको यस गोल्डकपलाई निरन्तरता दिनुपर्ने र यसलाई अझ उचाईमा पुर्याउन सबैले सहयोग गर्नुपर्ने अर्यालको धारणा छ। विराट गोल्डकप ट्रष्टका अध्यक्ष सन्तोष बानियाले घाटामा गएपनि गोल्डकपलाई सफल बनाउन व्यक्तिगत खर्च लगाउनु ठूलो कुरा भएको बताए। घाटालाई मेकअप गर्न सहसंयोजक (शुभाशिष कोइराला)ले व्यक्तिगत रूपमा ठूलो धनराशि खर्च गर्नुपर्ने अवस्था आएको छ। यस्तो अवस्था आउनु दुःखद् हो, उनले भने, तर, गोल्डकप भव्य रूपमा सम्पन्न हुनु गर्वको विषय हो। हामीबाटै केही त्रुटि हुँदा गोल्डकप नाफामा जान सकेन। बानियाले आयोजनाका लागि छोटो समय मात्रै उपलब्ध भएकाले र अप्ठेरो स्थितिको सामना गर्नु परेकाले धेरै कुरालाई ध्यान पुर्याउन नपाउँदा पनि गोल्डकप घाटामा गएको बताए। हामीबाट केही गल्तीहरू भएका छन्। प्राविधिक हिसाबका कमजोरीहरू भए, उनले भने, गल्तीलाई सच्याउँदै पाठ सिकेर अघि बढ्ने छौँ। तर, विराट गोल्डकप देशकै उत्कृष्ट प्रतियोगिता हो। गोल्डकपको आगामी संस्करणलाई सफल बनाउन सबैको साथ आवश्यक पर्ने उनको भनाइ छ। प्रतियोगितामा आयोजक विराटनगर सीटी, त्रिभूवन आर्मी क्लब, सशस्त्र प्रहरी बल, नेपाल पुलिस क्लब, जाउलाखेल फुटबल क्बल, संकटा क्लबसहित विदेशी टिमहरू भारतको लुका सकर क्लब केरला र भुटानको डुर्क ल्हायुल फुटबल क्लबको सहभागिता थियो।"
बागमती राष्ट्रिय रग्वी सेभेन्स प्रतियोगिता जेठ २० र २१ मा,"काठमाडौं : बागमती राष्ट्रिय रग्वी सेभेन्स प्रतियोगिता २०८० जेठ २० गतेदेखि सुरु हुने भएको छ। बागमती प्रदेश खेलकुद विकास परिषद्को आयोजना र नेपाल रग्वी संघको व्यवस्थापनका हुन लागेको प्रतियोगिता जेठ २१ गतेसम्म चल्नेछ। भक्तपुरको मध्यपुर ठिमीस्थित मध्यपुर युवा क्लबको खेलमैदानमा हुने प्रतियोगितामा महिला र पुरुषतर्फ समान सात गरी कुल १४ टिमले सहभागिता जनाउनेछन्। प्रतियोगितामा सात प्रदेशमध्ये पाँच प्रदेश र तीन विभागीय टिमको सहभागिता रहने आयोजकले जानकारी दिए। तर, प्रतियोगितामा लुम्बिनी प्रदेशले पुरुषमा र नेपाल पुलिस क्लबले महिलामा टिम पठाएको छैन। यो प्रतियोगिता कतारमा हुने एसिया रग्वी सेभेन्स महिला तथा पुरुष प्रतियोगिता र चीनमा हुने एसियन गेम्सका लागि राष्ट्रिय टिमको छनोटका रूपमा रहेको संघले जनाएको छ। प्रतियोगिताको महिलापुरुष दुवैतर्फको विजेताले ५० हजार रुपैयाँ पुरस्कार पाउनेछन् उपविजेतालाई २० हजार रुपैयाँ पुरस्कार प्रदान गरिने छ।"
राष्ट्रिय फुटबल खेलाडी थापा गृह जिल्लामा सम्मानित,"बागलुङ : नेपाली राष्ट्रिय फुटबल टोलीका सदस्य कमल थापा गृह जिल्लामा सम्मानित भएका छन्। फुटबल क्षेत्रमा महत्वपूर्ण योगदान पुर्याएको भन्दै थापालाई बागलुङको फ्युचर ब्राइटर माध्यमिक विद्यालयले बिहीबार सम्मान गरेको हो। थापा विद्यालयका पूर्व विद्यार्थी हुन्। विद्यालयमा प्राधानाध्यापक बालकृष्ण शर्माले राष्ट्रिय फुटबल खेलाडी थापालाई नगद १० हजारसहित सम्मान गरिएको बताए। फुटबलर थापालाई जिल्ला खेलकुद विकास समिति बागलुङका अध्यक्ष कुमार खड्का, जिल्ला फुटबल संघका अध्यक्ष जय राजभण्डारी र विद्यालयका प्रधानाध्यापक बालकृष्ण शर्माले थापालाई संयुक्त रूपमा सम्मान गरेका थिए। कमल राष्ट्रिय टिममा डेब्यू गर्ने बागलुङको पहिलो खेलाडी हुन्। उनले विश्वकप तथा एसियन कप छनोटको खेलमा अष्ट्रेलियासँग खेल्दै राष्ट्रिय टिमबाट डेब्यू गरेका थिए। कमल हाल सहिद स्मारक ए डिभिजन लिगमा मनाङमर्स्याङ्दी क्लबबाट खेलिरहेका छन्। मिडफिल्डर पोजिनबाट खेल्ने कमलले ए डिभिजन लिगमा मनाङबाट डेब्यू गोल समेत गरेका छन्। एन्फाको गोल्डेन ब्याचका खेलाडी समेत रहेका कमलले नेपालको उमेर समूहअन्तर्गत अन्डर१३ र अन्डर१६ बाट खेलिसकेका छन्।"
नेपालगन्ज आईसीपी १८ वर्षपछि सञ्चालन,"नेपालगन्ज : नेपाल र भारतबीच एकीकृत जाँच चौकी (आईसीपी) निर्माण गर्ने सम्झौताको १८ वर्षपछि नेपालगन्ज आईसीपी सञ्चालनमा आएको छ। भारत भ्रमणमा रहेका प्रधानमन्त्री पुष्पकमल दाहाल प्रचण्ड र भारतीय प्रधानमन्त्री नरेन्द्र मोदीले आईसीपीको बिहीबार नयाँ दिल्लीबाट संयुक्त रूपमा स्विच अन् गरी भर्चुअल माध्यमबाट उद्घाटन गरेका हुन्। दुवै देशका तर्फबाट आयात निर्यात सुरु गरी सो जाँच चौकी सञ्चालनमा आएको हो। नेपाल र भारतबीच सन् २००५ मा आईसीपी निर्माण गर्ने सम्झौता भएको थियो। भारतीय केन्द्रीय गृहमन्त्री राजनाथ सिंहले २०७५ माघ १ गते भारततर्फको आईसीपी शिलान्यास गरेका थिए। त्यसको दुई वर्षपछि अर्थात् २०७७ कात्तिकमा मात्र नेपालतर्फ भूमिपूजन गरिएको थियो। बाँके क्षेत्र नम्बर २ का प्रतिनिधिसभा सदस्य डा धवलशमशेर राणा, बाँकेका प्रमुख जिल्ला अधिकारी विपिन आचार्य, नेपाल उद्योग वाणिज्य महासंघका सदस्य अब्दुल वाहिद मन्सुरीलगायत सुरक्षा निकायका प्रमुखले नेपाल र भारतको झण्डा हल्लाएपछि नेपालतर्फबाट नेपालगन्जको सीजी बायोटेक प्रालिले जडीबुटी निर्यात गर्न ट्रक भारततर्फ प्रस्थान गरेको थियो। आईसीपी सञ्चालनको खुसीमा पन्चैबाजा बजाइएको थियो। भारततर्फ भने बहराइच जिल्लाका प्रमुख जिल्ला अधिकारी (डीएम) मोनिका रानी, प्रहरी प्रमुख एसपी प्रशान्त बर्मालगायतले नेपाल र भारतको झण्डा हल्लाएर भारतबाट नेपालमा पेट्रोलियम र एलपी ग्यास बोकेको ट्यांकर तथा प्लाईवुड बोकेको ट्रकलाई नेपालतर्फ निर्यात गरेका थिए। आईसीपीमा भन्सार जाँचपासका लागि आवश्यक पर्ने भन्सार कार्यालय, बैंक, पशु क्वारेन्टिन, प्लान्ट क्वारेन्टिन, खाद्य प्रविधि तथा गुण नियन्त्रण कार्यालय, नेपाल प्रहरी र सशस्त्र प्रहरीको ब्यारेकलगायत कर्मचारीको आवास गृहको निर्माण गरिएको छ। भारत सरकारको १ अर्ब ४७ करोड भारतीय रुपैयाँको लागतमा ८८ बिघा क्षेत्रफलमा नेपालगन्ज उपमहानगरपालिका १६ जयसपुरमा आईसीपी निर्माण भएको हो। भारत सरकारले यसअघि नै विराटनगर र वीरगन्जमा आईसीपी निर्माण गरी नेपाल सरकारलाई हस्तान्तरण गरेर सञ्चालनमा आइसकेका छन्।"
भन्सार बढ्दा घिउ तेल उद्योग धराशायी,"काठमाडौं : सरकारले घिउ तेल उत्पादनका लागि कच्चा पदार्थ आयातमा भन्सार बढाएकाले उद्योगहरू धराशायीमा हुने भन्दै नेपाल वनस्पति घिउ तेल उत्पादक संघले ध्यानाकर्षण गराएको छ। सरकारले आर्थिक वर्ष २०८००८१ को बजेटमार्फत भन्सार महसुल पुनः १० प्रतिशत कायम गरेको छ। साबिकमा यस्तो भन्सार दर १ प्रतिशतमात्रै थियो। यसरी ह्वात्तै भन्सार बढाउँदा सम्पूर्ण अत्यावश्यक वनस्पति घिउ तेल उत्पादन गर्ने उद्योगहरू बन्द हुनेतर्फ सरकारको ध्यानाकर्षण गरेको हो। उद्योगहरू धराशायी मात्रै नभई आम उपभोक्तालाई यसको मूल्यवृद्धिको भार खेप्नु पर्ने संघको भनाइ छ। भन्सार बढाउँदा समग्र अर्थतन्त्रमा प्रत्यक्ष रूपले गम्भीर असर पार्ने जानकारी गराउँदै यसका साथै चरम आर्थिक मन्दीका कारण आम उपभोक्तामा कर तथा महसुलको कारणले गर्दा उपभोक्तालाई प्रतिलिटर १५ रुपैयाँभन्दा बढी मूल्यवृद्धि हुने समेत जानकारी गराउँदछौं, संघले विज्ञप्तिमा भनेको छ। आयकरअन्तर्गत संघमा आबद्ध उद्योगले विगत तीन वर्षमा सरदर ३ अर्ब रुपैयाँँ राजस्वमा योगदान दिएको थियो। चालू आव २०७९०८० को हाल १० महिनामा समग्र उद्योगलाई करिब १० अर्ब रुपैयाँँभन्दा बढीको अप्रत्याशित घाटा व्यहोर्न परेकोले कुनै पनि आयकर तिर्नसमेत नसकेको अवस्थामा झन् भन्सारले उद्योग बन्द हुने अवस्थामा पुग्ने भएको संघको गुनासो छ। यसर्थ अत्यावश्यक वनस्पति घिउ तेल उत्पादन गर्ने उद्योगलाई गम्भीर एवं दीर्घकालीन असर पर्न जाने भएकोले स्वदेशी उद्योगलाई राहत एवं संरक्षण प्रदान गर्न सरोकारवालासँंग अनुरोध गरिएको छ। भारत सरकारले २०७९ जेठ १० गतेबाट उच्च महँगीको चापबाट उपभोक्तालाई राहत दिनका लागि खाने तेलको भन्सार महसुल शून्य र जीएसटी ५ प्रतिशतमात्र कायम गरेको छ। जबकि सरकारले १ प्रतिशतमा झार्नु अघि नेपालमा कच्चा पदार्थमा १० प्रतिशत भन्सार महसुल र मुअकर १३ प्रतिशत गरी सरदर २५ प्रतिशत थियो। यसवाट स्वदेशी उद्योगको उत्पादन लागतमा वृद्धि हुन गई भारतबाट अनधिकृत रूपमा छ्यापछ्याप्ती कम गुणस्तरका तेल भित्रिएको छ। भारत र नेपालको झन्डै २० प्रतिशतको महसुल दरको अन्तरले गर्दा सरकारको राजस्व र स्वदेशी उद्योगलाई गम्भीर प्रतिकूल आर्थिक असर पर्न गएको भन्दै यसअघि पनि संघले ध्यानाकर्षण गराएको थियो। यसको परिणामस्वरूप नेपाल सरकारले आर्थिक ऐन, २०७९ को दररेट संशोधनसम्बन्धी नेपाल राजपत्र २०७९ भदौ २३ गते कायम १० प्रतिशत भन्सार महसुललाई १ प्रतिशतमा झारेको थियो। यसपछि उद्योगहरूले केही राहत महसुस गरिरहेको र खुल्ला सिमानाका कारण भारतबाट हुने अनाधिकृत व्यापारमा समेत कमी आएको संघले जनाएको छ। संघका अनुसार जसले गर्दा उपभोक्ताले समेत गुणस्तरयुक्त प्रशोधित तेल उपभोग गर्दै आइरहेका थिए। र अहिले बढाएको भन्सार दरलाई शीघ्र समाधान नगरेको खण्डमा सम्पूर्ण अत्यावश्यक वनस्पति घिउ तेल उत्पादन गर्ने उद्योग बन्द हुन जाने संघको गुनासो छ। हाल मुलुकभर २६ वनस्पति घिउ तेल उत्पादन गर्ने उद्योगहरू सञ्चालित छन्। वनस्पति घिउ तेल उद्योगसँग प्रत्यक्ष रूपमा आबद्ध रहेका अन्य उद्योग जस्तैः साबुन उत्पादन गर्ने उद्योग, कागज कारखाना, प्याकेजिङ रोल उत्पादन गर्ने उद्योग, टिना बनाउने उद्योग, चामलको भुसा प्रयोग र प्लास्टिक जार तथा बोतल उत्पादन गर्ने उद्योगहरू रहेका छन्। कुल निर्यातमा करिब २१ प्रतिशत हिस्सा ओगटेको घिउ तेल उत्पादन गर्ने उद्योगले सरकारले कच्चापदार्थ आयातमा भन्सार बढाउँदा उद्योग धराशायीमा पर्ने संघले जनाएको छ। संघको तथ्यांकअनुसार आव २०७९०८० वैशाखसम्म २७ अर्ब २७ करोड रुपैयाँबराबरको निकासी भएको छ। वनस्पती घिउ तेलको कच्चापदार्थ आयात गरेर करिब २०२५ प्रतिशत भ्यालुयाड गरेर प्रशोधित घिउ निर्यात गरिँदै आएको छ। मुलुकभित्र आफ्नै उत्पादन नहुँदा कच्चापदार्थ ल्याएर केही मूल्य अभिवृद्धि गरी निर्यात गर्ने विकल्प पनि उचित नै भएको अर्थविद्हरू बताउँछन्। यसले केही रोजगारी सिर्जना हुन्छ तर स्वदेशमै कच्चापदार्थ उत्पादन गर्न सके परनिर्भर पनि घट्छ। यद्यपि करिब २५ वर्ष नाघिसकेका सञ्चालित यी उद्योगले प्रत्यक्ष तथा अप्रत्यक्ष रूपमा करिब १५ हजारलाई रोजगारी दिँदै आएको संघले जनाएको छ।"
भैरहवामा अवतरण गर्न भारतले दियो आईएलएस अनुमति,"काठमाडौं : प्रधानमन्त्री पुष्पकमल दाहाल प्रचण्डले इन्स्ट्रुमेन्टल ल्यान्डिङ सिस्टम (आईएलएस)को प्रयोग गर्न भारतले सहमति दिएको बताएका छन्। भारत भ्रमणमा रहेका प्रधानमन्त्री दाहालले भारतले आईएलएस सञ्चालनको सहमति जनाएको बताएका हुन्। आईएलएस प्रयोगमा भारतले असहमति जनाउँदै आइरहेको थियो। भैरहवास्थित गौतमबुद्ध अन्तर्राष्ट्रिय विमानस्थलमा अवतरणका लागि आवश्यक उपकरणमा आधारित अत्याधुनिक प्रणाली आईएलएस प्रयोग गर्दा भारतीय भूमि (एयर स्पेस) छुने हुन्छ। यसका लागि भारतसँग नेपाल नागरिक उड्डयन प्राधिकरणले साझा सम्झौताको सम्बन्धमा पनि छलफल गर्दै आइरहेको छ। नेपाल र भारतले प्रयोग गर्न सक्ने गरी कमन युज अफ एयरस्पेसका लागि गत साता मात्रै पर्यटन मन्त्रालयसहितको प्राधिकरणको प्राविधिक टोली भारत गएको थियो। धावनमार्गमा जडान गरिएको आइएलएसले खराब मौसम, कम दृश्यता, अँध्यारोको समयमा नै सहजै जहाज अवतरणका लागि मदत गर्छ। आइएलएस सञ्चालनसँगै गौतमबुद्ध विमानस्थल सञ्चालन सहज हुने अपेक्षा गरिएको छ। प्रधानमन्त्रीको भारत भ्रमणमा नयाँ हवाई रुटको सहमतिको आशा पनि गरिएको थियो। तर, नयाँ रुट दिने सम्बन्धमा भारत सकारात्मक देखिँदैन। प्रधानमन्त्रीको भारत भ्रमणपूर्व पश्चिमतर्फको महेन्द्रनगर हवाई रुटबाट नेपाल छिर्न दिने सम्बन्धमा सहमति आउन सक्ने आंकलन गरिएको थियो। अहिले ९० प्रतिशत अन्तर्राष्ट्रिय उडान सिमरा हुँदा नेपाल प्रवेश गर्छन् र त्रिभुवन अन्तर्राष्ट्रिय विमानस्थलमा अवतरण गर्छन्। तर, २ नयाँ पोखरा र भैरहवा अन्तर्राष्ट्रिय विमानस्थल प्रवेशका लागि सिमरा लामो रुट पर्छ। यी २ विमानस्थलमा जहाजहरूको आकर्षण बढाउन पनि महेन्द्रनगर हवाई रुटको अनुमति आवश्यक छ। महेन्द्रनगर रुट हुँदै यी विमानस्थलमा अवतरण गर्न करिब २० मिनेट दुरी छोटो पर्ने विज्ञ बताउँछन्।"
पुँजीगत लाभकरलाई नै अन्तिम कर काय गर्न माग गर्दै सेयर लगानीकर्ता आन्दोलित,"काठमाडौं : सेयर लगानीकर्ताहरूले पुँजीगत लाभकरलाई अन्तिम कर नै कायम गर्न माग गर्दै काठमाडौंमा प्रदर्शन गरेका छन्। उनीहरूले सेयर कारोबारमा बजेटले गरेको व्यवस्थाप्रति आपत्ती जनाउँदै काठमाडौंको माइतिघरमा विरोध प्रदर्शन गरेका हुन् । व्यक्तिगत लगानीकर्ताबाट भुक्तानी हुने ५ प्रतिशत र ७ दशमलव ५ प्रतिशत पुँजीगत लाभकर अन्तिम गर्नुपर्ने,पुँजीबजारमा ३९ प्रतिशत कर नमान्ने जनाएका छन् । प्रदर्शनमा सहभागीहरूले आर्थिक विधेयक संशोधन गर,पश्चगामी करनीति खारेज गर,लगानीकर्तामाथि जालझेल बन्द गरलगाएका प्लेकार्ड प्रदर्शन गरेका थिए । प्रदर्शनमा रास्वपा सांसद हरि ढकालले ऐकवद्धता जनाउँदै सेयर लगानीकर्ताको माग पुरा गर्न सरकार गम्भीर हुनुपर्ने बताए । लगानीकर्ताको सम्पतीमाथि लामो हात गर्ने प्रयासलाई असफल बनाउने उनले बताए । उनले यस मुद्धालाई सम्पूर्ण लगानीकर्ताहरु एकजुट भएर अघि बढाउन सुझाव समेत दिए। उनले यस विषयमा संसदमा शसक्त रुपमा आवाज उठाउने जानकारी दिए । यता अर्थमन्त्री डा प्रकाशशरण महतले भने सेयर लगानीकर्ताहरू आयकरको दायमा नआउने भन्दै भ्रममा नपर्न आग्रह गर्दै आएका छन्।"
"सुनको मूल्यमा नयाँ रेकर्ड, तोलाको १ लाख १३ हजार ३०० पुग्यो",काठमाडौं : सु्नको मूल्य बढेर अहिलेसम्मकै उच्च विन्दुमा पुगेको छ। आज सुन प्रतितोला १ लाख १३ हजार ३०० रुपैयाँ पुगेको नेपाल सुन चाँदी व्यवसायी महासंघले जनाएको छ। तेजाबी सुन १ लाख १२ हजार ७५० कायम भएको छ। अघिल्लो कारोबार दिन बुधबार ५ सय रुपैयाँले बढेर सुन प्रतितोला १ लाख १२ हजार ५०० रुपैयाँमा कारोबार भएको थियो। आज सुनको मूल्य बढेसँगै चाँदी पनि बढेको छ। आज चाँदी प्रतितोला १४३५ रुपैयाँमा कारोबार भइरहेको महासंघले जनाएको छ बिहीबार चाँदी १४१० रुपैयाँमा खरिदबिक्री भएको थियो।
दीर्घकालीन पीपीएमा समझदारी,"काठमाडौं : नेपाल र भारतबीच दीर्घकालीन विद्युत् खरिद सम्झौता (पीपीए)मा प्रारम्भिक सहमति भएको छ। भारतमा भ्रमणमा रहेका नेपालका प्रधानमन्त्री पुष्पकमल दाहाल प्रचण्ड र समकक्षी नरेन्द्र मोदीबीच भेटघाटपछि पत्रकार सम्मेलनमा दीर्घकालीन विद्युत् व्यापारमा सहमति भएको जानकारी गराएका हुन्। दीर्घकालीन पीपीएको कार्ययोजनामा प्रारम्भिक सम्झौता भएको प्रधानमन्त्रीसँग भारत भ्रमणमा रहेका ऊर्जा मन्त्रालयका प्रवक्ता मधुप्रसाद भेटुवालले जानकारी दिए। केही दिनमा नै सम्झौतापत्र आदानप्रदान हुने उनले जानकारी दिए। प्रवक्ता भेटुवालका अनुसार भारतीय मन्त्रिपरिषद्बाट दीर्घकालीन पीपीएको स्वीकृत नआइसकेकोले सम्झौतापत्र आदानप्रदान हुन नसकेको हो। नेपालले सबै तयारी पूरा गरेर गएको थियो। तर, भारतीय पक्षबाट प्रक्रिया नपुगेकोले अहिलेलाई प्रारम्भिक सम्झौतामात्र भएको छ, भन्दै भेटुवालले दुवै देशका ऊर्जा सचिवले उक्त प्रारम्भिक सम्झौतामा हस्ताक्षर गरिसकेको जानकारी दिए। नेपालका ऊर्जा सचिव दिनेश घिमिरे र भारतीय समकक्षी आलोक कुमारबीच प्रारम्भिक सम्झौतामा हस्ताक्षर भएको हो। अब केही दिनमा नेपाल विद्युत् प्राधिकरण र भारतीय निकायबीच विद्युत् व्यापारको सम्झौता भएपछि कार्यान्वयनको चरणमा जाने बताए। अहिले भारतले ४५२ मेगावाट अल्पकालीन खरिद प्रक्रियाअन्तर्गत किन्दै आएको छ। एक्सचेन्ज बजारमा १५ मिनेटमा मूल्य परिवर्तन भइरहने र हरेक वर्ष म्याद थपका लागि प्रक्रिया लामो लाग्ने हुँदा दीर्घकालीन विद्युत् व्यापारका नेपालले भारतसमक्ष प्रस्ताव राख्दै आएको थियो । गत फागुनमा भएको नेपालभारत सचिवस्तरीय बैठकमा पनि दीर्घकालीन विद्युत् व्यापारका लागि नेपालले प्रस्ताव राखेकोमा भारत सकारात्मक रहेको बताइएको थियो। दीर्घकालीन विद्युत् व्यापारपछि मात्र पीपीए दर कति हुने, विद्युत् आपूर्ति नभएको बेलामा के गर्ने लगायतको विषयमा स्पष्ट हुने भेटुवाल बताउँछन्। सैद्धान्तिक सहमतिभन्दा पनि कार्यान्वयनको चरण महŒवपूर्ण हुने पूर्वऊर्जा सचिव देवेन्द्र कार्की बताउँछन्। भारतले चाहे यो वर्षबाट नै १२ सय मेगावाटसम्म निर्यातका लागि नेपालसँग पूर्वाधार तयार रहेको भन्दै कार्कीले कार्यान्वयनको चरणमा स्पष्टता हुन जरुरी रहेको धारणा राखे। दीर्घकालीन विद्युत् व्यापारका लागि ठोस कार्ययोजना आउन आवश्यक रहेको नेपाल विद्युत् प्राधिकरण पूर्वकार्यकारी निर्देशक मुकेश काफ्ले बताउँछन्। नयाँ दिल्लीस्थित हैदराबाद हाउसमा भएको पत्रकार सम्मेलनमा भारतीय प्रधानमन्त्री मोदीले आगामी १० वर्षमा १० हजार मेगावाट बिजुली आयात गर्ने प्रतिबद्धता पनि व्यक्त गरेका छन्। दीर्घकालीन विद्युत् व्यापारमा सहमति भएको र १० हजार मेगावाट बिजुली आयात गर्ने प्रधानमन्त्री मोदीको भनाइ थियो। नेपालमा भारतीय लगानीमा बनिरहेका ९ सय मेगावाटको अरुण तेस्रो, ४९० मेगावाटको अरुण ४, ७५० मेगावाटको पश्चिम सेती, ४५० मेगावाटको सेती नदी र ९ सय मेगावाटको माथिल्लो कर्णाली जलविद्युत् आयोजना छन्। बिहीबार नै ४८० मेगावाटको फुकोटकर्णाली आयोजना अघि बढाउने सम्बन्धमा समझदारीपत्रमा हस्ताक्षर भएको छ। सरकारकोे जनताको जलविद्युत् कार्यक्रमअन्तर्गत समावेश भएको यो आयोजना भारतीय कम्पनीको ५१ प्रतिशत सेयर स्वामित्वमा अघि बढाइनेछ। यस्तै, दुई प्रधानमन्त्रीको उपस्थितिमा तल्लो अरुणको आयोजना विकास सम्झौता (पीडीए) मा पनि हस्ताक्षर भएको छ। लगानी बोर्डका प्रमुख कार्यकारी अधिकृत सुशील भट्ट र सतलज जलविद्युत् निगम लिमिटेडका अध्यक्ष तथा प्रबन्ध निर्देशक नन्दलाल शर्माबीच उक्त पीडीएमा हस्ताक्षर भएको हो। बोर्डको ५४औं बोर्ड बैठकले ६६९ मेगावाटको तल्लो अरुण जलविद्युत् आयोजनाको विकासका लागि एसजेभिएन लोअर अरुण पावर डेभलपमेन्ट कम्पनीसँग पीडीएको अन्तिम मस्यौदालाई स्वीकृत गर्दै पारितका लागि मन्त्रिपरिषद् पठाएको थियो। मन्त्रिपरिषद्को मंगलबारको बैठकले उक्त प्रस्तावलाई पारित गरिसकेको छ।"
सुपरहिट होला नेपालभारत सम्बन्ध ?,"नयाँदिल्ली : नेपाल र भारतबीच यस्तो सम्बन्ध बनाउने छौं कि हामीबीच बाधा नआओस्। सम्बन्ध सुपरहिट होस्। हाम्रो सम्बन्धलाई हिमालय झैं उचाइ दिन हामी प्रतिबद्ध छौं, हैदरावाद हाउसमा आयोजित कार्यक्रममा भारतीय प्रधानमन्त्री नरेन्द्र मोदीले यसो भनिरहँदा दुई देशबीच महत्त्वपूर्ण सम्झौतामा हस्ताक्षर सकिएका थिए। उद्घाटनका ब्यानर खोल्ने बटम दुई प्रधानमन्त्रीबाट थिचिएका थिए। प्रधानमन्त्री पुष्पकमल दाहाल प्रचण्डको भारत भ्रमणका क्रममा दुईदेशबीच व्यापारलाई नयाँ उचाइ दिने गरी महत्वपूर्ण सम्झौता तथा परियोजनाको उद्घाटनशिलान्यास भएका छन्। दाहाल र भारतीय प्रधानमन्त्री नरेन्द्र मोदीले निर्माण सम्पन्न भएको नेपालगन्ज एकीकृत जाँचचौकीको उद्घाटन गरे, भैरहवा एकीकृत जाँच चौकीको शिलान्यास गरे अनि बथनाहादेखि विराटनगर भन्सार परिसरसम्म कार्गो रेल उद्घाटन गरे। यसै समय नयाँ पारवहन सन्धिमा हस्ताक्षर पनि भयो। सोक्रममा दोधाराचाँदनीमा एकीकृत जाँचचौकी र सुक्खा बन्दरगाह निर्माण तथा मोतिहारी अम्लेखगञ्ज पेट्रोलियम पाइपलाइन विस्तार गरेर चितवनसम्म ल्याउन सम्झौता गरियो। अब दुई देशबीचको नयाँ ट्रान्जिट सम्झौताअनुसार नेपालले भारतको नयाँ रेल रुटसहित भारतीय आन्तरिक जलमार्गको उपयोग गर्न पाउनेछ। जसकारण तेस्रो मुलुकबाट नेपाल आउने सामानले नयाँ रुट र जलमार्ग उपयोग गर्न पाउने छ। नयाँ रेल लिंक बनाएर भौतिक कनेन्टिभिटी स्थापना गर्ने प्रयास पनि यसै अवसरमा भएको छ। सम्झौताअनुसार सुदूरपश्चिम क्षेत्रबाट कनेक्टिीभिटी विस्तार गर्न सिर्सा र झुलाघाटामा पुल बनाइने भएको छ भने अन्तरदेशीय डिजिटल भुक्तानीका लागि बनेको पूर्वाधारले वित्तीय कनेक्टिभिटी निर्माण हुने भएको छ। अन्तरदेशीय डिजिटल भुक्तानीको प्रक्रियाले हजारौं विद्यार्थी, लाखौं पर्यटक, तीर्थयात्री तथा स्वास्थ्यउपचारका लागि भारत जानेका लागि सजिलो हुने छ। तीन आईसीपीको निर्माणबाट व्यापार तथा आर्थिक कनेक्टीभिटी सुदृढ हुने मोदीको विश्वास छ। भ्रमणका क्रममा मोतिहारी अमलेखगञ्ज पेट्रोलियम पाइपलाइनले लाभ दिएपछि यसलाई चितवनसम्म विस्तार गर्ने योजना अघि सारिएको छ। यसबाहेक सिलिगुढीबाट झापासम्म अर्को पाइपलाइन बन्नेछ। साथै चितवन र झापामा नयाँ भण्डारण टर्मिनल निर्माण गरिनेछ। यसबाहेक नेपालमा रसायनिक मल उद्योग स्थापना गर्न आपसी सहयोगका लागि सहमति भएको छ। हैदरावाद हाउसमा आयोजित कार्यक्रममा प्रधानमन्त्री दाहालले भने, मोदीजी र मैले संयुक्त रूपमा धेरै व्यापार पूर्वाधारको उद्घाटन, शिलान्यास गरेका छौं। हामीबीच नेपालभारत व्यापार प्रबद्र्धन र नेपालको व्यापार घाटा न्यूनीकरणबारे छलफल भएको छ। भारत नेपालको सबैभन्दा ठूलो व्यापार साझेदार भएको भन्दै उनले भारतीय समकक्षीसँग नेपाली वस्तु तथा उत्पादनलाई गैरपारस्पारिक पहुँच दिन अनुरोध गरेको बताए। मोदीजीसँग बढी लचिलो र सजिलो क्वारेन्टिन सुविधा दिन आग्रह गरेको छु। यसैगरी दुवै देशमा मान्य हुने गुणस्तरको प्रमाणपत्र जारी गर्न छलफल गरेका छौं, दाहालले भने, मोदीजीसँग मैले नेपाली जुट उत्पादनमा लाग्दै आएको एन्टिडम्पिङ नीति हटाउन अनुरोध गरेको छु। प्रधानमन्त्री दाहालले आईसीपी र सुक्खा बन्दरगाह व्यापार सहजीकरणका लागि अत्यावश्यक रहेको पनि बताए। हामीले नेपालगन्ज आईसीपीको उद्घाटन तथा भैरहवा आईसीपीको सिलान्यास गरेका छौं र दोधारा चाँदनी आईसीपी र सुक्खा बन्दरगाह निर्माणको सम्झौतापत्रमा हस्ताक्षर गरिएको छ, प्रधानमन्त्री दाहालले भने, दुई देशबीचको नयाँ पारवहन सन्धिले व्यापारलाई तथा अन्तरदेशीय भुक्तानी सम्झौताले वित्तीय सम्बन्धलाई नयाँ उचाइ दिनेछ। भारतको सहयोगमा मोतिहारी अमलेखगञ्ज पाइलाइन विस्तार गरेर चितवनसम्म पुयाइने भएको र झापामा अर्को अन्तरदेशीय पाइपलाइन पनि बन्ने प्रतिबद्धता प्राप्त भएकामा भारतलाई धन्यवाद दिए। प्रधानमन्त्रीको भ्रमणका क्रममा केही विषय भने अझै अनुत्तरित रहे। पञ्चेश्वर जलविद्युत् परियोजना निर्माणको झमेला अझै टुंगिएन। सीमाको विषयमा कुरा उठेन। अनि, नेपालभारत प्रबुद्ध व्यक्ति समूह (ईपीजी)को रिपोर्टबारे पनि छलफल भएन। पेट्रोलियम पाइपलाइन दोस्रो चरणमा एसियाकै दोस्रो अन्तरदेशीय पेट्रोलियम पाइपलाइन मोतिहारीअमलेखगञ्ज पेट्रोलियम पाइपलाइनलाई भारतले चितवनसम्म विस्तार गरिदिने भएको हो। प्रधानमन्त्री दाहाल र भारतीय प्रधानमन्त्री मोदीले पाइपलाइन विस्तार कार्यको शिलान्यास गरेका हुन्। पेट्रोलियम पाइपलाइनमा पहिलो चरणको सफलतापछि विस्तार गर्न लागिएको हो। दोस्रो चरणको काम सुरु भइसकेको छ भने दुई प्रधानमन्त्रीले अहिले शिलान्यास गरेका हुन्। परियोजनामा भारत सरकारले १ अर्ब ८३ करोड भारतीय रुपैयाँ लगानी गर्ने छ। प्रधानमन्त्री मोदीले पाइपलाइनलाई चितवनको लोथसम्म विस्तार गर्ने, भारतको सिलिगुढीदेखि झापासम्म अर्को पाइपलाइन बनाउने तथा चितवन र झापामा भण्डारण कक्ष निर्माणमा सघाउने पनि बताए। प्रधानमन्त्रीको भारत भ्रमणको क्रममा दुई देशबीच उल्लेखित ४ पूर्वाधार बनाउने विषयमा सम्झौता पनि भएको छ। सम्झौतापत्रमा उद्योग, वाणिज्य तथा आपूर्तिमन्त्री रिजाल र भारतका पेट्रोलियममन्त्री हरदिप सिंह पुरीले हस्ताक्षर गरे। नेपाल र भारतीबीच नयाँ पारवहन सम्झौता (ट्रान्जिट ट्रिटी) पनि भएको छ। प्रधानमन्त्री पुष्पकमल दाहाल प्रचण्डको भारत भ्रमणका क्रममा उद्योग वाणिज्य तथा आपूर्तिमन्त्री रमेश रिजाल र भारतीय वाणिज्य तथा उद्योगमन्त्री पियुष गोयलले सम्झौतामा हस्ताक्षर गरे। पारवहन सम्झौता भएसँगै नेपालले भारतको नयाँ रेलरुटका साथै भारतीय आन्तरिक जलमार्गको सुविधा उपभोग गर्न पाउनेछ। यस्तै दोधारा चाँदनी एकीकृत जाँचचौकी निर्माणका लागि भएको सम्झौतापत्रमा वाणिज्य तथा आपूर्ति सचिव मधुकुमार मरासिनी र नेपालका लागि भारतीय राजदूत नवीन श्रीवास्तवले हस्ताक्षर गरे। नेपालले के लाभ लियो ? काठमाडौं : प्रधानमन्त्री पुष्पकमल दाहाल प्रचण्डको भारत भ्रमणका क्रममा नेपाल र भारतबीच ७ महत्वपूर्ण सम्झौतामा हस्ताक्षर भयो। यी सम्झौताले नेपालभारत ऊर्जा व्यापारमा नयाँ शिरा समातेको छ भने अन्तर्राष्ट्रिय व्यापार पूर्वाधार निर्माणमा अद्वितीय उपलब्धि हासिल भएको छ। यसबाहेक नेपाल भारतबीच पारवहन सन्धि नवीकरण भएको छ अनि दक्षिण एसियाको एकमात्र अन्तरदेशीय पेट्रोलियम पाइपलाइन विस्तार हुने भएको छ। यसैगरी अन्तरदेशीय डिजिटल भुक्तानीमा भएको सम्झौताले दुई देशबीचको वित्तीय सम्बन्ध अझै विस्तार हुने भएको छ। अनौपचारिक रूपमा दुई देशबीच पञ्चेश्वरको विवाद ३ महिनामा समाधान गर्ने तय भएको छ। यस्तै भैरहवामा इन्स्ट्रुमेन्ट ल्यान्डिङ सिस्टम (आईएलएस) पालनामा भारतले ग्रीन सिग्नल पनि दिएको छ। यसबाहेक निर्माण सम्पन्न भएका केही परियोजनाको संयुक्त उद्घाटन भएका छन् भने निर्माण सुरु हुने केही परियोजनाको संयुक्त शिलान्यास पनि भएको छ। यसबाट नेपालले के लाभ लिन सक्छ त ? प्रधानमन्त्रीको भारत भ्रमणका क्रममा भएका सम्झौता तथा समझदारी र भारतले गरेको प्रतिबद्धताबाट नेपालले धेरै हिसाबमा लाभ लिन सक्ने देखिन्छ। अधिकांश सम्झौतामा भारतकै बढी स्वार्थ देखिन्छ र यो स्वाभाविक पनि हो। तर, भारतको स्वार्थ भए पनि नेपाललाई पनि फाइदा हुनाले जानकारहरू यसलाई उपयुक्त नै मान्छन्। भ्रमणका क्रममा गौतम बुद्ध विमानस्थलमा आईएलएस पालना गर्न सक्ने सहमति भारतले दिएको हो भने सबैभन्दा चाँडो प्रतिफल दिने उपलब्धि त्यो नै हो मान्छन् जानकार। अन्य सम्झौता कार्यान्वयन गर्दा भारतको व्यापार प्रवद्र्धन हुने र सँगसँगै नेपालले पनि लाभ पाउने किसिमको छ। एकीकृत जाँच चौकी र सुक्खा बन्दरगाहले पनि भारतलाई सघाउँछ। तर, व्यापारमा सहजीकरण भएर नेपाललाई पनि लाभ हुन्छ। प्रधानमन्त्रीको भारत भ्रमणको क्रममा दुई देशबीच भएको पारवहन सन्धि संशोधनसहित नवीकरणले नेपाललाई समुद्रसम्म सीधा पहुँच दिलाएको छ। अन्तर्राष्ट्रिय कानुनअनुसार त्यो नेपालले पाउने विषय नै हो। यसैगरी झुलाघाट र सिर्सामा पुल बनाउने विषय भारत सकारात्मक देखिएको छ। भारतीय प्रधानमन्त्री नरेन्द्र मोदीले मन्तव्यको क्रममा देखाएको प्रतिबद्धताले पनि सुदूरका जनताले वर्षौंदेखि सास्ती भोग्दै आएकामा अब त्यो अन्त्य हुने देखिएको छ। भारतले नेपालबाट १० वर्षमा १० हजार मेगावाट विद्युत् आयात गर्ने तय गरेको छ। यो दीर्घकालको सम्झौताले नेपालको हित पक्कै गर्छ। तर, नेपाली जलविद्युत्को एकमात्र क्रेता भारत हुने हो भने त्यसको सम्भावित जोखिमको आकलन पनि नेपालले गर्नु उपयुक्त देखिएको छ। आफ्नो लगानीबाहेकका परियोजनाबाट उत्पादित विद्युत् नकिन्ने भएकाले माथिल्लो तामाकोसी जलविद्युत् परियोजनाको विद्युत किन्न भारतले उतिबेलै उल्झन निकालेको थियो। भारतले आफ्नो लगानी भएको बाहेकको विद्युत् किन्नमा देखाएको व्यवहारले प्रश्न गर्ने ठाउँछ। अर्कातर्फ नेपालको जलविद्युत् किन्ने एकमात्र खरिदकर्ता भारतलाई बनाइँदै छ। भारतको एकाधिकार बनाइयो भने भोलि भारतले नकिन्ने भनेको दिन नेपालले विशेष परिस्थितिको सामाना गर्नुपर्ने हुन्छ। एउटैमात्र क्रेता भयो भने समस्या हुन्छ। अर्थविद् डा चन्द्रमणि अधिकारी प्रधानमन्त्रीको भारत भ्रमणले राम्रै नतिजा दिने अनुमान गर्छन्। तर, भारतले बेलाबेला गर्ने व्यवहार र प्रतिबद्धता कार्यान्वयनमा देखाउने ढिलासुस्तीका कारण अपेक्षित उपलब्धि हासिल हुनेमा शंका उनको छ। नेपालले तत्काल लाभ लिन सक्ने उपलब्धि भनेको अन्तरदेशीय भुक्तानी र गौतम बुद्ध अन्तर्राष्ट्रिय विमानस्थलमा आईएलएस पालना गर्न भारतले दिएको ग्रिन सिग्नल नै हो, अर्थविद् अधिकारीले अन्नपूर्णसँग भने, अरू समझादारी कार्यान्वयन कसरी हुन्छ भन्नेमा नतिजा निर्भर हुन्छ। भारतको एउटा समस्या छ। प्रतिबद्धता गर्छ, समझदारी देखाउँछ। तर, कार्यान्वयनमा अलमल गर्छ। डा अधिकारी भारतले आफ्नो लगानी भएको बाहेकको विद्युत् किन्नमा देखाएको व्यवहारले प्रश्न गर्ने ठाउँ रहेको बताउँछन्। नेपालको जलविद्युत् किन्ने एकमात्र खरिदकर्ता भारतलाई बनाउँदा भोलि भारतले नकिन्ने भनेको दिन नेपालले विशेष परिस्थितिको सामाना गर्नुपर्ने हुन्छ। त्यसमा आजैबाट सजग रहनुपर्छ, उनले भने। कच्चा बिजुलीमात्र निर्यात गर्नुभन्दा यही खपत बढाएर अर्थतन्त्रको मूल्य अभिवृद्धि गरिनुपर्ने उनको भनाइ छ। मानव स्रोत निर्यात गर्ने र कच्चा बिजुली निर्यात गर्ने काम एउटै हो, अधिकारीले भने, भारतले हरेक कुरामा सानो चित्त गर्ने गरेको छ। त्यसको समाधान कूटनीतिक चतुर्याइँ प्रयोग गरिनुपर्छ। त्रिभुवन विश्वविद्यालयका प्राध्यापक डा शिवराज अधिकारी नेपाल र भारतबीचको मुख्य समस्या समाधान गर्न भारतले चासो नदेखाएको आफूले महसुस गरेको बताउँछन्। तर, भारत आफूले चाहेको कुरा लिन सफल भयो, प्राडा अधिकारीले भने, भारतले आफ्नो स्वार्थ पूरा गर्दैगर्दा नेपाललाई केही लाभ हुन्छ। जति फाइदा लिनुपर्ने थियो, लिन नसकिने देखियो। नेपाललाई के फाइदा ? १ पाइपलाइन विस्तार ढुवानी भाडा घट्ने, चुहावट अन्त्यसँगै ढुवानीको सुनिश्चिचता हुने, मर्मतका बेला विकल्प रहने, तेल आयात गर्न तेल नै खर्च गर्नु नपर्ने २ नयाँ पारवहन सन्धि नेपालले सामुद्रिक पहुँच पाउने, भारतीय आन्तरिक जलमार्गमा नेपालको पानीजहाज चल्ने, भारतीय नयाँ रेल रुट प्रयोग गर्न पाउने ३ आईसीपी र आईसीडी अन्तर्राष्ट्रिय व्यापार सहज हुने ४ अन्तरदेशीय विद्युतीय भुक्तानी दुईदेशका नागरिकले एकअर्को देश भ्रमण गर्दै नगद बोक्नु नपर्ने ५ भारतको लगानीमा जलविद्युत् परियोजना, अन्तरदेशीय प्रशारणलाइन नेपालबाट उत्पादित बिजुलीको खरिदकर्ता सुनिश्चित, दीर्घकालीन विद्युत् व्यापारको आधार तय ६ सिर्सा र झुलाघाटमा पुल सुदूरवासीले वर्षौंदेखि भोग्दै आएका समस्या समाधान ७ भैरहवामा आईएलएस विमानस्थलमा उडान तथा अवतरण सहज, थप उडानको सम्भावना"
"भारतसँग डिजिटल भुक्तानीको बाटो खुल्यो, केके छन् फाइदा?","काठमाडौं : नेपाल र भारतका नागरिकलाई एक अर्को देशमा जाँदा नगद बोक्ने झन्झटको अन्त्य हुने भएको छ। अन्तरदेशीय डिजिटल भुक्तानी (क्रस वोर्डर पेमेन्ट) को सम्झौता भएकाले अब छिट्टै यो झन्झटबाट मुक्त हुने अपेक्षा गर्न सकिन्छ। भारत भ्रमणमा रहेका प्रधानमन्त्री पुष्पकमल दाहाल र भारतीय प्रधानमन्त्री नरेन्द्र मोदीबीच भएको सातबुँदे सम्झौताअन्तर्गत अन्तरदेशीय डिजिटल भुक्तानीले पनि प्राथमिकता पाएको हो। दुवै प्रधानमन्त्रीको उपस्थितीमा बिहीबार नेपालबाट नेपाल क्लियरिङ हाउस लिमिटेड (एनसीएचएल)का प्रमुख कार्यकारी अधिकृत (सीईओ) निलेशमानसिंह प्रधान र भारतका तर्फबाट नेसनल पेमेन्ट कर्पोरेसन अफ इन्डिया (एनपीसीआई)का सीईओ रितेश शुक्लाले सम्झौतापत्रमा हस्ताक्षर गरे। यो सम्झैतासँगै अब अन्तर्देशीय डिजिटल भुक्तानीका लागि बाटो खुलेको छ। तर, यसले अझै मुर्तरुप लिन भने केही समय लाग्ने नेपाल राष्ट्र बैंकले बताएको छ। यसै क्रममा राष्ट्र बैंकका भुक्तानी प्रणाली विभागका कार्यकारी निर्देशक गुरुप्रसाद पौडेल अहिले गरेको एमओयूले के कसरी जाने भन्ने सबै प्रक्रिया आजको भोली हुने भन्ने सम्भव नहुने बताउँछन्। उनी भन्छन्, बल्ल त बाटो खुल्यो। हरेक प्रडक्ट कुनमा कसरी जाने, त्यसमा कतिसम्मको सीमा हुने, सेवा शुल्क कति लाग्ने भन्ने बारे अझै पटकपटक छलफल गरेर सहमति हुन आवश्यक छ। यसका लागि नेपाल राष्ट्र बैंकको गाइडमा एनसीएचएल र रिजर्भ बैंक अफ ईण्डियाको गाइडमा एनपीसिआईसँग सहमति जुटाइने उनले जानकारी दिए। पौडेलका अनुसार अहिले भएको नेपालको डिजिटल भुक्तानी प्रणाली र भारतको डिजिटल प्रणालीबाट स्ट्राटेजिक इन्ट्रिग्रेसन हुन्छ। जसमा नेपालका नागरिकले भारत घुम्न, उपचार गर्न, तीर्थ गर्न र पढ्न जाँदा तथा भारतकाले नेपालमा यस्तै प्रयोजनमा आउँदा आफ्ना देशका बैंकले जारी गरेका उपकरणहरू प्रयोग गरेर पैसा तिर्न सक्ने उनले बताए। उनीहरूले दुवै देशका बैंकले जारी गरेका उपकरणहरू जस्तैः क्यूआर कोड, मोवाइल बैंकिङ, एटीएम कार्डहरू प्रयोग गरेर रकम तिर्न सक्ने सुविधा पाउने छन्, उनले अन्नपूर्णसँग भने, ईसेवा, खल्ती जस्ता वालेटहरूको सवालमा भने निश्चित छैन। किनभने नेपालको एनसीएचएलले चलाएको एनपीआई (नेशनल पेमेन्ट ईन्टरफेस) र भारतको एनपीसीआईले चलाएको यूपीआई (यूनिफाईड पेमेन्ट ईन्टरफेस) भित्र राउटेड भएर आउने जति पनि उपकरणहरू छन् ती सबै चल्न सक्ने अनुमति दिन्छ। तर यसलाई कति सीमासम्म कारोबार गर्ने, कसरी गर्ने, यसलाई नियन्त्रण गर्ने संयन्त्र के हुने र यसको लागत अर्थात् शुल्क कति लाग्ने भन्नेबारे दुवै पक्ष बसेर मात्रै टुंगो लाग्ने भएकाले अहिले एकिन नभएको उनले जनाए। यसले दुवै देशका नागरिकले नगद बोकेर आवतजावत गर्ने झन्झटबाट मुक्त हुने उनले बताए। त्यसमा पनि नेपालमा भारु १ सयसम्म मात्रै वैधानिकता भएकाले त्योभन्दा ठूला नोट बोक्न नपाइने हुँदा असहज थियो। अब नेपालका बैंकहरूले जारी गरेका मोवाईल बैंकिङ एपबाट पनि तोकिएको सिमासम्म कारोबार गर्न पाउने छन्। सीमा भने अहिले एकिन तोकिएको छैन। नेपालमा भारु सयभन्दा माथिका नोटहरू चल्दैनन्। यसर्थ नगदमा पनि सयभन्दा माथि बोक्न नपाइने सीमा छ। यस्तो अवस्थामा डिजिटलमा पनि यसले निश्चित सीमा तोकिने नेपाल राष्ट्र बैंकका सहप्रवक्ता नारायणप्रसाद पोखरेल बताउँछन्। यो व्यवस्थाले दुवै मुलुकका नागरिकलाई भुक्तानीमा सहजिकरण हुने उनको विश्वास छ। उनी भन्छन्, सो प्रणाली आएसँगै नगद बोकेर हिँड्नु परेन। भारतीय नागरिक नेपालमा आउँदा कुन डाटा चल्ने कुन नचल्ने भन्नेबारे तनाब पनि भएन। नेपाली नागरिक पनि भारत जाँदा सजिलो हुन्छ। डिजिटल भुक्तानीमा नेपाल र भारतलाई अब यस्ता सुविधा फाईदा ? नेपाल र भारतबीच पनि यस्तो डिजिटल भुक्तानी प्रणाली हँुदा कारोबारमा धेरै सहज हुन्छ। तर, यसमा ठूलाठूला व्यापार अर्थात एलसीमार्फत हुने खालका व्यापारमा भने लागु हुँदैन। साना रकमको मात्रै कारोबार हुन्छ। एउटा देशका नागरिकहरू अर्काे देशमा जाँदा ईजी पेमेन्ट हुन्छ। भारतीय नागरिक नेपाल घुम्न आउँदा उनीहरूले त्यहाँकै मोबाईल बैंकिङ तथा भुक्तानी उपकरण बोकेर आए भने नेपालमा क्यूआर, एटीएम कार्डबाटै रकम तिर्न सक्छन्। यसले दुवै देशका नागरिकलाई भुक्तानीमा सहज बनाइदिन्छ। भारतमा रुपेई कार्ड चल्छ। नेपालमा पनि भारतीय नागरिक नै धेरै पर्यटक भित्रिन्छन्। यसलाई तथ्यांकले पनि पुष्टि गर्छ। गत वर्षको तथ्यांकअनुसार प्लेनबाट मात्रै संसारभरबाट ६ लाख १४ हजार हाराहारीमा पर्यटक भित्रिएका थिए। यसमध्ये २ लाख हारहारीका पर्यटक भारतीय थिए। यो प्लेनबाट मात्रै आएको तथ्यांक हो। तर, खुला सिमाना भएकाले सडकमार्गबाट आउनेको संख्या झन् बढी हुन्छ। उनीहरूलाई सय भारुभन्दा ठूला नोट पनि नल्याउन भन्ने र डिजिटल भूक्तानी प्रणाली पनि प्रयोग नहुँदा धेरै असजिलो परिरहेको राष्ट्र बैंकका भुक्तानी प्रणाली विभागका कार्यकारी निर्देशक गुरुप्रसाद पौडेल बताउँछन्। नेपालीहरू पनि भारत जाँदा भूक्तानी गर्न नगदै लैजानुपर्ने बाध्यतालाई अन्त्य गर्छ। यसर्थ अहिलेको आधुनिक भूक्तानी प्रणालीको माध्यमबाट दुवै देशका नागरिकले सेवा तथा वस्तु उपभोग गर्दा तिर्न यसले सहज गराउँछ। अहिले भारतबाट रेमिट्यान्स १ सय अर्ब रुपैयाँ हाराहारीमा भित्रिने अनुमान छ। तर कति संख्यामा नेपाली छन् ? खास कति भित्रिन्छ ? नेपालबाट भारत कति बाहिरिन्छ ? भन्ने यकिन तथ्यांक छैन। यस्तो बेलामा डिजिटल भुक्तानी भयो भने कारोबारको रेकर्ड रहन्छ। सहज भुक्तानी सेवाले सबैलाई नगद बोक्ने झन्झट र जोखिम पनि कम हुन्छ।"
किन असन्तुष्ट छन् दुग्ध किसान ?,"चितवन : दुधको मुल्य बृद्धि हुँदा पनि किसान खुसी हुन सकेका छैनन्। किनकी हालै बृद्धि भएको मुल्यले उनीहरूलाई छोएन। उत्पादन लागत बढी भएको अवस्थामा मुल्य बृद्धिले खासै फरक नपरेको उनीहरूको गुनासो छ। पशु आहारको रूपमा प्रयोग हुँदै आएको दाना र चोकरको मूल्य वृद्धिले किसानलाई लागत मुल्य उठाउनै गारो छ। घाटाको ब्यवसाय गर्न बाध्य भएको गुनासो उनीहरूको छ। त्यसैले दुधको मुल्यमा पुनरावलोकन गर्न उनीहरूले माग गरेका छन्। सरकारले तोकेको न्यूनतम मुल्य ६५ रूपैयाँ छ। तर, किसानको लागत ७० पर्छ। जिल्ला दुग्ध उत्पादक सहकारी संघका पूर्व अध्यक्ष रत्नमणि न्यौपानेले किसानहरू पलाएन हुने अवस्था आएको बताए। दुध उत्पादनमा लागेका किसान सन्तुष्ट छैनन्, उनले भने। बिमा नहुने, घाँसखेतीमा प्रोत्साहन नहुने र दुधको बजारीकरण नहुनु मुख्य समस्या हो। भारतबाट दैनिक डेढ लाख दुध नेपाल भित्रिन्छ। स्वदेशी उत्पादनले बजार पाउन सकेको छैन। वितरण प्रणाली प्रभावकारी नहुँदा किसान पलायन हुने अवस्था छ। सरकारले उत्पादीत दुधको ब्यवस्थापन गर्न नसकेको आरोप लगाउदै आएका छन्। मापदण्ड अनुसारको गुणस्तरहीन दुध भित्रिने गरेको उनीहरू बताउँछन्। पशुपालन तथा दुग्ध उत्पादक कृषक समाज नेपालका अध्यक्ष आनन्द न्यूरेले राज्यबाट किसानको संरक्षण हुन नसकेको बताए। उद्योगी ब्यवसायी दलाली पाराका छन्। जसबाट कच्चा पदार्थ दिने हो, उनै किसानबाट जिम्मेवारी लिन चाहदैनन्, उनले भने, चारैतीरबाट समस्याले घेरिएको किसानको राज्यले अभिभावकत्व लिन नसक्दा किसानमा निराशा छाएको छ। कच्चा पदार्थको रूपमा प्रयोग हुँदै आएको मकैको मूल्य बढेसंगै दानामा भएको मूल्य बृद्धिले पशुपालक किसान मारमा परेका छन्। सरकारले दिदै आएको सुविधा र अनुदान समेत कटौती भएपछि उनीहरू आक्रोशित भएका छन्। उत्पादन लागतको आधारमा दुधको मुल्य निर्धारण हुनुपर्ने माग छ। घाँस खेतीलाई प्रोत्साहन गर्न सुझाव दिएका छन्। राज्यले किसानमैत्री नारा लगाएपनि दुग्ध उत्पादक कृषकसँग समस्याका चाङ छन्। विमा कम्पनीले किसानको पशु विमा गर्न आनाकानी गरेको छ। यसअघि भएको विमाको रकम भुक्तानी नदिएपछि विमा कम्पनीहरू विमा गर्न मानेका छैनन। घाँस खेतीमा प्रोत्साहन नगरेको गुनासो छ। दाना चोकरको मुल्य घटाउनु पर्ने उनीहरूको माग छ। सरकारसंग सहजीकरणको अपेक्षा गरेका किसान माग सुनुवाई नभएको बताउँछन्। दुधको भाउ बढेको देखिन्छ तर दाना चोकको भाउ दुई गुना बढ्दा किसानलाई कहिलयै राहत मिलेको छैन, पशुपालन तथा दुग्ध उत्पादक कृषक समाज नेपालका सचिव इन्द्रमणि गैरेले भने, अनुदान सहदुपययोग नुहुनु पनि अर्को समस्या हो। अनुदानको लागि हुने कागजी झन्झटका कारण किसान नै वितृष्णा भएको छ। जिल्लालाई गत २०७६ जेठ २९ गते दूधमा आत्मनिर्भर जिल्ला घोषणा गरिएको थियो। दैनिक साढे तीन लाख लाख ९० हजार लिटर दुध उत्पादन हुन्छ। उत्पादनको ४३ प्रतिशत काठमाडौ उपत्यकासहित मकवापुर, कास्कीमा खपत हुन्छ।"

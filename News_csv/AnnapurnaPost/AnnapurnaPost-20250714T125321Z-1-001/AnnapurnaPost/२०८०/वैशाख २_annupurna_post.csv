शीर्षक,विवरण
अभ्यास खेलमा ओमानविरूद्ध नेपाल ५ विकेटले विजयी,"काठमाडौं : एसीसी मेन्स प्रिमियर कपको तयारी स्वरुप शनिबार भएको अभ्यास खेलमा नेपालले ओमानलाई पाँच विकेटले पराजित गरेको छ। त्रिवि क्रिकेट मैदानमा भएको टस हारेर ब्याटिङ थालेको ओमानले ९ विकेट गुमाएर दुई सय ४६ रनको योगफल तयार गरेको थियो। जवाफी ब्याटिङमा उत्रिएको नेपालले पाँच विकेट गुमाएर लक्ष्य पूरा गर्यो। वैशाख ५ गतेदेखि १८ गतेसम्म हुने एसीसी मेन्स प्रिमियर कपमा १० टिमको सहभागिता रहने छ। त्रिवि क्रिकेट मैदान र मुलपानी क्रिकेट मैदानमा हुने प्रतियोगितामा १० टिमलाई दुई समूहमा विभाजन गरेर राउन्ड रोबिन पद्धतिबाट सेमिफाइन लिस्टको टुङ्गो लगाइनेछ। समूह एमा नेपालसँगै ओमान, कतार, मलेसिया र साउदी अरब परेका छन्। यस्तै, समूह बीमा यूएई, हङकङ, कुवेत, सिंगापुर र बहराइन छन्। प्रतियोगिताको विजेताले आगामी सेप्टेम्बरमा पाकिस्तानमा हुने एसिया कपमा भारत र पाकिस्तान सम्मिलित समूहमा रहेर खेल्न पाउने छ। यही प्रतियोगिताका शीर्ष तीन टिमले जुलाईमा हुने एसीसी इमर्जिङ टिम्स एसिया कप खेल्न पाउने छन्। नेपालले पहिलो खेल वैशाख ५ गते मलेसियासँग त्रिवि क्रिकेट मैदानमा खेल्ने छ। यस्तै, दोस्रो ८ गते ओमान, तेस्रो ११ साउदी अरबसँग र १४ गते कतारसँग खेल्ने छ। साउदी अरब र नेपालबीचको खेल मुलपानी मैदानमा हुनेछ। नेपालको प्रारम्भिक टिम : कुशल भुर्तेल, आसिफ शेख, ज्ञानेन्द्र मल्ल, रोहित पौडेल, कुशल मल्ल, आरिफ शेख, दीपेन्द्रसिंह ऐरी, गुल्शन झा, सोमपाल कामी, करण केसी, सन्दीप लामिछाने, भीम सार्की, प्रतिश जिसी, ललित राजवंशी, सन्दीप जोरा, श्याम ढकाल (मौसम), कमलसिंह ऐरी, अर्जुन साउद, सूर्य तामाङ, किशोर महतो, देव खनाल।"
अध्यक्ष कपको उपाधी शिखलाई,"घराम्दी (म्याग्दी) : म्याग्दीको अन्नपूर्ण गाउँपालिकाले आयोजना गरेको अध्यक्ष कप खेलकुद प्रतियोगिताको उपाधी वडा नम्बर ५ शिखले जितेको छ। घराम्दीमा शुक्रबार सम्पन्न भएको प्रतियोगिताको चार वटा मध्य दुई वटा खेलमा स्वर्ण र एक वटामा रजत पदक जित्दै शिख च्याम्पीयन भएको हो। नव वर्ष २०८० को अवसरमा चैत २७ गतेदेखि सञ्चालन भएको प्रतियोगितामा वडा नम्बर ४ नारच्याङ एक स्वर्ण र एक रजत पदक जित्दै उपविजेता भएको छ। बिजेता शिखले महिला भलिबल, पुरुष बास्केटबलमा स्वर्ण र प्रौद्ध भलिबलमा रजत पदक जितेको छ। उपविजेता नारच्याङले पुरुष भलिबलमा स्वर्ण र महिला भलिबलमा रजत पदक जितेको गाउँपालिकाका शिक्षा अधिकृत गणेश कटुवालले जानकारी दिए। महिला भलिबलमा शिखले नारच्याङलाई १ का विरुद्ध ३ सेटले पराजित गरेको हो। पहिलो, दोस्रो र चौथो सेट शिखले २५१८, २५१७, २५१८ अन्तरले जित्यो। तोस्रो सेटमा नारच्याङले शिखलाई २३२५ अन्तरले जितेको थियो। पुरुष वास्केटबलमा शिखले वडा नम्बर ८ राम्चेलाई ६२ का विरुद्ध ७६ स्कोरले जित निकालेको थियो। प्रौद्ध भलिबलमा वडा नम्बर ७ हिस्तानले शिखलाई २ का विरुद्ध ३ सेटले जित्यो। हिस्तानले दोस्रो, तेस्रो र पाँचौ सेट २५२०, २५१६ र १५९ अन्तरले जितेको हो। शिखले पहिलो र चौथो सेट २५२२ र २०२५ अन्तरले जित्यो। पुरुष भलिबलमा नारच्याङले वडा नम्बर ६ घारलाई १ का विरुद्ध ३ सेटमा पराजित गर्यो। नारच्याङले दोस्रो, तेस्रो र चौथो सेट २५११, २५२२ र २५१९ अन्तरले जितेको छ। पहिलो सेट घारले नारच्याङलाई २६२४ अन्तरले जितेको थियो। पाँच दिनसम्म सञ्चालन भएको प्रतियोगितामा पुरुष, महिला भलिबल, पुरुष वास्केटबल र प्रौद्ध भलिबल खेलमा ८ वटा वडाबाट छनौट भएका खेलाडीहरु सहभागी भएका थिए। प्रत्येक बिधामा प्रथम र दृतीय हुने वडाले रु ३० हजार र २० हजारका दरले पुरस्कार प्राप्त गरेका प्रमुख प्रशासकीय अधिकृत अमृत सुवेदीले जानकारी दिए। खेलाडी सहभागिताका लागि प्रत्येक वडालाई ५० हजारका दरले अनुदान दिइएको थियो। वास्केटबलमा शिखका निर्मल पाईजा, पुरुष भलिबलमा नारच्याङका सुविन चोचाङ्गी, महिला भलिबलमा शिखका मनिषा पुन र पौद्ध भलिबलमा हिस्तानका याम बहादुर पुनलाई उत्कृष्ट खेलाडी घोषणा गरिएको थियो। बिजेता र उपबिजेतालाई गाउँपालिकाका अध्यक्ष भारतकुमार पुन, उपाध्यक्ष दिवा तिलिजा पुन, प्रमुख प्रशासकीय अधिकृत अमृत सुवेदी, वडा अध्यक्ष मइलन पुर्जा, रामबहादुर खड्का, लोकबहादुर फगामी, राजेश तिलिजाले कप, मेडल, प्रमाणपत्र र पुरस्कार वितरण गरेका थिए। अध्यक्ष कप प्रतियोगिता मार्फत गाउँपालिकाले व्यवस्थित र समय तालिका अनुसार खेल सञ्चालन गर्ने हो भने समयमै सम्पन्न गर्न सकिने सन्देश दिन सफल भएका छौं, अध्यक्ष पुनले भने, खेलकुदको विकासका लागि प्रतियोगिताहरुलाई व्यवस्थित र सुरक्षित बनाउनुपर्छ। प्रतियोगिता समापन समारोहमा हिस्तानकी महिला भलिबल खेलाडी सजिना बुढाथोकीलाई हाल बेलायतमा रहनुभएका घराम्दीका धनबहादुर पाईजाले व्यक्तिगत रुपमा २५ हजार प्रोत्साहन रकम प्रदान गरेका थिए। यसैगरी हिस्तानको महिला भलिबल टिमलाई वडा कार्यालयबाट १५ हजार र टोलहरुबाट ३० हजार गरि एकमुष्ट ४५ हजार प्रदान गरिएको थियो। नवौ राष्ट्रिय खेलकुद प्रतियोगितामा सहभागि भएका अन्नपूर्ण गाउँपालिकाका महिला भलिबल खेलाडी शस्मी पुन, मनिषा तिलिजा र पुरुष वास्केटबलका खेमराज पुनलाई पाँचपाँच हजारका दरले सम्मान गरेका थिए। गाउँपालिकाले उनीहरुलाई खादा ओडाएर सम्मानपत्र प्रदान गरेको थियो। सोही अवसरमा भएको नृत्य प्रतियोगितामा घराम्दीका एन्जल राम्जाली प्रथम, नागीका सिमा पुर्जा दृतीय, घराम्दीका उत्तम पुर्जा र नागीका नानुमाया पुन तृतीय हुनुभएको थियो। नृत्यमा प्रथम, दृतीय, तृतीय हुनेलाई बेलायतबाट धनबहादुर पाईजाले पठाएको क्रमश पाँच हजार, चार हजार र पन्ध्रपन्ध्र सय प्रदान गरिएको थियो।"
ओसन कप विजेता यु१३ टोलीलाई सिमरामा स्वागत,सिमराः गोर्खामा सम्पन्न आठौं ओसन कप यु१३ राष्ट्रिय फुटबल च्याम्पियनसिपको उपाधि जितेर शनिबार फर्किएको युथ टोलीलाई नज जनजागृति युवा क्लबले सिमरामा स्वागत गरेको छ। उत्कृष्ट खेल प्रदर्शन गर्दै सिमरालाई उपाधि दिलाउन सफल टोलीलाई क्लबले स्वागत गरेको हो। क्लबका उपाध्यक्ष शंकर थापाको नेतृत्वमा रहेका पदाधिकारी तथा सदस्यले अबिर र माला लगाएर युथ टोलीलाई स्वागत गरेका थिए। लगातार सात खेलमा अपराजित रहँदै नव जनजागृति युथले ओसन कपको उपाधि जितेको थियो। जनजागृतिले उपाधि उचाल्ने क्रममा लक्ष्मी सामुदायिक शिक्षा सदन गोर्खालाई ५४ ले पराजित गरेको थियो। नव जनजागृतिका उपाध्यक्ष थापाले फुटबलको माध्यमबाट सिमरालाई चिनाउन सफल खेलाडीको मनोबल उच्च राख्न जरुरी रहेको बताए। स्वागतसँगै क्लबका पदाधिकारीले आधाभारबाट सिमरासम्म र्याली निकालेको थियो। युवा फुटबल परियोजना अन्तर्गत आयोजना गरिएको प्रतियोगितामा १२ टिमले सहभागिता जनाएका थिए।
"उच्च मनोबलसहित जावलाखेल शीर्ष स्थानमा, मनाङ फेरि हार्यो","काठमाडौं : मनाङ मर्स्याङ्दी क्लबलाई ३० गोलको नतिजामा पराजित गर्दै जावलाखेल युथ क्लब सहिद स्मारक ए डिभिजन लिगको शीर्ष स्थानमा उक्लिएको छ। चौथो मिनेटमा सुनील खड्काले दिएको क्रसमा पेनाल्टी एरिया भित्र उत्कृष्ट रन बनाएका एन्कोटो मासोयाबीले उत्कृष्ट फिनिसिङ गरेका थिए। मनाङका गोलकिपर दीप कार्की बिट् भएपछि ६ यार्ड बक्सबाट मासोयाबीले सजह फिनिसिङ गरे। मनाङका आशिष गुरुङले २३औं मिनेटमा पेनाल्टी एरिया अगाडि जावलाखेलका फरवार्ड हिसुब थपलियालाई फाउल गरेका थिए। सोही फ्रिकिकमार्फत हिसुबले नै गरेको प्रहार क्रसबार माथिबाट बाहिरिएको थियो। सेनेगलका मिडफिल्डर दियावान्डो डियानेले २८औं मिनेटमा मनाङले आक्रमणको मौका बनाएको थियो। तर, पेनाल्टी एरियाको रेखाबाट कमल थापाले गरेको प्रहार फ्रेममा नपर्दा मनाङले बराबरीको मौका गुमायो। त्यसको आठ मिनेटपछि बिशोन गुरुङले पुनः हिसुबलाई फाउल गरेका थिए। सोही फ्रिकिकमार्फत फोडे फोफानाले गरेको प्रहार क्रसबार माथिबाट बाहिरिएको थियो। दोस्रो हाफमा केही सम्हालिने कोसिस गरेको मनाङले ६३औं मिनेटमा अर्को सुन्दर मौका गुमायो। रोशन रानामगरले पेनाल्टी एरिया ठीक अगाडिबाट गरेको प्रहार फ्रेममा नपर्दा मनाङ दुर्भाग्यशाली साबित भयो। समिराज थोकरले ७९औं मिनेटमा बायाँतर्फबाट दिएको पासमा एन्कोटो मासोयाबीले हेडरमार्फत गरेको प्रहार मनाङका गोलकिपर दीप कार्कीले रोकेका थिए। निर्धारित ९० मिनेटको खेल सकिन दुई मिनेट बाँकी रहँदा मनाङका बिशोनले गरेको लामो प्रहार क्रसबार नजिकबाट बाहिरिएको थियो। त्यसको एक मिनेट नबित्दै जावलाखेलका फोफानाले पेनाल्टी एरियाको एजबाट गरेको मनाङका कप्तान तथा गोलकिपर दीपले रोकेका थिए। निर्धारित समयसम्म १० ले पछि परेको मनाङले इन्जुरी समयमा थप एक गोल खाएसँगै लगातार दोस्रो हार टार्न सकेन। समिराजले बायाँ तर्फबाट गरेको क्रसमा ६ यार्ड बक्स भित्र अन्मार्क्ड फोफानाले हेडरमार्फत उत्कृष्ट गोल गर्दै तीन अंक सुनिश्चित गरिसकेका थिए। गोलका लागि आत्तुर देखिएको मनाङको सम्हालिन नसकेको मनाङले अन्तिम समयतिर फेरि गोल खायो। फोफानाले दिएको पासमा उत्कृष्ट रन बनाउँदै मनाङको अफसाइड ट्र्याप बिट गरेका मासोयाबीले व्यक्तिगत दोस्रो गोलसहित ३० को जित दिलाए। जितसँगै ९ खेलबाट १७ अंक जोडेको जावलाखेल लिग तालिकाको शीर्ष स्थानमा उक्लिएको छ। समान खेलबाट १५ अंकसहित मनाङ तेस्रो स्थानमा झरेको छ। राम्रो प्रदर्शन गरेर पनि सुरुमै गोल खाएका कारण पराजित हुनु परेको मनाङका मुख्य प्रशिक्षक किरण श्रेष्ठले बताए। आजको खेल पहिलो हाफमा सुरुमै गोल खाएर गाह्रो भएको हो, उनले खेलपछि भने, सुरुमै गोल खाएपछि गोल फर्काउन समय थियो। राम्रै खेलेको पनि हो। तर, स्कोर हुन सकेन। लगातार तीन खेलमा जितविहीन र दुई खेलमा पराजित हुनुको कारण युवा खेलाडीको बाहुल्य भएको र खेलाडीलाई आराम नपुग्नु भएको उनले सुनाए। हाम्रो चारपाँच जना खेलाडीलाई एकदमै आराम चाहिएको छ, उनले भने, नयाँ खेलाडीलाई चेक गरिरहेका छौं। सुरुमा गोल खाएपछि आक्रमणमा जाँदा रक्षापंक्ति खुकुलो भएर थप दुई गोल खानु परेको किरणले बताए। मनाङलाई आफ्नो खेल खेल्न नदिने, रक्षात्मक रणनीति बनाउने र काउन्टरमा अट्याक गर्ने रणनीतिमा जावलाखेल सफल भएको किरणको तर्क थियो। मनाङ पछिल्लो खेलमा सातदोबाटो युथ क्लबसँग १० ले पराजित भएको थियो। त्यसअघि थ्री स्टारसँग ११ गोलको बराबरीमा अल्झिएको थियो। सातदोबाटो (युथ क्लब), त्रिभुवन आर्मी फुटबल क्लबसँग पनि यस्तै भएको थियो, हामीसँग डिफेन्सिभ खेलेर काउन्टरमा फाइदा उठाइरहेका छन्, उनले भने। यस्तै, जितपछि जावलाखेलका मुख्य प्रशिक्षक सुनील कुमार श्रेष्ठले आर्मीविरुद्धको हारपछि खेलाडीको मनोबलका लागि आजको जित महत्त्वपूर्ण भएको प्रतिक्रिया दिए। आर्मीसँग हारेपछि खेलाडीले मनोबल डाउन भयो भन्ने तनाब थियो। हाम्रो युवा टिम छ, कम उमेरका र नयाँ खेलाडी खेलाइरहेका छौं, आजको जितबाट टिमको मनोबल उच्च भएको छ, उनले भने। मनाङविरुद्ध सुरुआतमै गोल गरेपछि खेलाडीले उच्च मनोबलसहित खेलअवधिभर प्रदर्शन गरेको पनि उनले बताए। सुरुमा गोल हानेपछि मनोबल उच्च भयो। र, हामी आज मैदानमा तीन अंककै लागि आएका थियौं, त्यसमा सफल भयौं, उनले भने, हामीले पहिलो खेलमा मछिन्द्रलाई पराजित गरेको हो। मनाङसँग पनि जित निकाल्यौं यसले टिमको मनोबलमा धेरै फरकपार्छ। मछिन्द्र र एनआरटीको बराबरी आजै दशरथ रंगशालामा भएको खेलमा साविक विजेता मछिन्द्र फुटबल क्लब र न्युरोड टिम (एनआरटी)ले ११ गोलको बराबरी खेलेका छन्। खेलको पहिलो मिनेटमै ओमोलाजा नुरेन करिमले ३९औं मिनेटमा गोल गर्दै मछिन्द्रलाई अग्रता दिलाएका थिए। स्टेफनले ६७औं मिनेटमा एनआरटीका लागि बराबरी गोल फर्काएका थिए। बराबरीसँगै मछिन्द्र ९ खेलबाट १३ अंक जोडेर छैटौं स्थानमा उक्लिएको छ। समान खेलबाट ९ खेलबाट सात अंक जोडेर ११औं स्थानमा उक्लिएको छ।"
पाकिस्तानको विजयी सुरुआत,एकदिवसीय अन्तर्राष्ट्रिय शृंखला पनि पाँच खेलको हुनेछ। आज लाहोरस्थित गद्दाफी क्रिकेट रंगशालामा टस जितेर ब्याटिङ थालेको पाकिस्तानले १९५ ओभरमा सबै विकेट गुमाएर एक सय ८३ रनको योगफल पछ्याएको थियो। लाहोर : पाकिस्तान भ्रमणमा रहेको न्युजिल्यान्डले पहिलो ट्वान्टी २० अन्तर्राष्ट्रिय खेलमा शुक्रबार राति घरेलु टिमविरुद्ध ८८ रनको पराजय भोगेको छ। करिब एक महिना लामो भ्रमणमा रहेको न्युजिल्यान्डले पाँच खेलको ट्वान्टी २० अन्तर्राष्ट्रिय शृंखलापछि एक दिवसीय अन्तर्राष्ट्रिय पनि खेल्ने छ। एकदिवसीय अन्तर्राष्ट्रिय शृंखला पनि पाँच खेलको हुनेछ। आज लाहोरस्थित गद्दाफी क्रिकेट रंगशालामा टस जितेर ब्याटिङ थालेको पाकिस्तानले १९५ ओभरमा सबै विकेट गुमाएर एक सय ८३ रनको योगफल पछ्याएको थियो। दोस्रो हाफमा एक सय ८३ रनको लक्ष्य पछ्याएको न्युजिल्यान्डले १५३ ओभरमा सबै विकेट गुमाउनुअघि ९४ रन मात्रै बनाउन सक्यो। न्युजिल्यान्डका लागि माक्क च्याम्पम्यानले ३४ तथा कप्तान टम लथामले २० रनबाहेक अन्य ब्याटरले उल्लेख्य प्रदर्शन गर्न सकेनन्। पाकिस्तानका लागि ह्यारिस रौफले ३३ ओभरमा १८ रन खर्चिएर सर्वाधिक चार विकेट लिए। इमाद वासिमले दुई विकेट लिँदा अन्य चार बलरले एकएक विकेट लिएका थिए। पाकिस्तानका लागि फकर रहमान र सैम आयुबले ४७४७ तथा फशिम अस्रफले २२ रनको योगदान गरेका थिए। न्युजिल्यान्डका लागि म्याट हेनरीले सर्वाधिक तीन तथा आडम मिल्न र बेन लिस्टरले दुईदुई विकेट लिए। अन्य दुई बलर इश सोधी जेम्स निशमले एकएक पाकिस्तानी बलरलाई पभिलियन फर्काएका थिए। इन्डियन प्रिमियर लिग (आईपीएल)को उद्घाटन खेलमा घुँडामा लागेको चोटका कारण नियमित कप्तान केन विलियमसन बिनानै न्युजिल्यान्डको टिम पाकिस्तान पुगेको थियो। उनको अनुपस्थितिमा न्यजिल्यान्डको नेतृत्व टम लथामले गरेका छन्। बाबर आजमको कप्तानीमा घरेलु मैदानमा उत्रिएको पाकिस्तानले शृंखलामा १० को अग्रता बनाएको छ। सुरआती तीन ट्वान्टी २० अन्तर्राष्ट्रिय लाहोरमै हुनेछन्। त्यसपछिका दुई अर्थात् चौथो र पाँचौं खेल रावलपिन्डीमा हुनेछन्। एकदिवसीय शृंखलाका सुरुआती दुई खेल रावलपिन्डीमै खेलेर न्युजिल्यान्ड र पाकिस्तान बाँकी खेलका लागि कराँची पुग्ने छन्।
रोहित थप एक वर्ष पर्सिकबाटै खेल्ने,"इन्डोनेसियन लिग वान् क्लबले सामाजिक सञ्जालमार्फत नयाँ सम्झौता भएको जानकारी दिएको छ। गत वर्ष पर्सिजा जकार्ताबाट रोहित पर्सिकमा पुगेका थिए। काठमाडौं: नेपाली राष्ट्रिय फुटबलर रोहित चन्दले इन्डोनेसियन क्लब पर्सिक कदिरीसँगको सम्झौता एक वर्ष लम्ब्याएका छन्। नयाँ सम्झौतासँगै सन् २०१२ देखि इन्डोनेसियामा व्यावसायिक फुटबल खेलिरहेका रोहितले थप एक वर्ष त्यहीं बिताउने निश्चित भएको छ। इन्डोनेसियन लिग वान् क्लबले सामाजिक सञ्जालमार्फत नयाँ सम्झौता भएको जानकारी दिएको छ। गत वर्ष पर्सिजा जकार्ताबाट रोहित पर्सिकमा पुगेका थिए। सम्झौतापछि रोहितले पनि सामाजिक सञ्जालमा खुशी व्यक्त गरेका छन्। 'म पर्सिकसँग २०२४ सम्म सम्झौता थप्न पाउँदा खुशी छु,' रोहितले लेखेका छन्, 'सबैलाई माया र साथका लागि धन्यवाद्!'"
निगमले भैरहवाबाट दिल्ली र क्वालालम्पुर उडान भर्दै,"काठमाडौं : राष्ट्रिय ध्वजावाहक नेपाल वायुसेवा निगम (नेपाल एयरलाइन्स)ले भैरहवाबाट भारतको नयाँ दिल्ली र मलेसियाको क्वालालम्पुरमा सिधा उडान सञ्चालन गर्ने भएको छ। भैरहवास्थित गौतमबुद्ध अन्तर्राष्ट्रिय विमानस्थलबाट निगमले आगामी जेठ दोस्रो सातादेखि ती दुवै गन्तव्यमा नियमित उडानको तयारी गरेको हो। निगमका प्रवक्ता रमेश पौडेलका अनुसार भैरहवाबाट नयाँ दिल्ली र क्वालालम्पुर सिधा उडानका लागि प्रक्रिया सुरु गरिएको छ। त्यस प्रयोजनका निम्ति दुवै मुलुकसँग उडान अनुमतिको आवश्यक प्रक्रिया अगाडि बढाइएको हो। उनले जनशक्ति व्यवस्थापन, प्राविधिक तयारी, बजारीकरणलगायत कार्यलाई तीव्रता दिई कार्यप्रारम्भ गरिएको उल्लेख गरे। दुवै गन्तव्यमा सातामा कम्तीमा एक उडान हुने गरी प्रक्रिया अगाडि बढाइएको र बजारको मागअनुसार उडान बढाउँदै लगिने प्रवक्ता पौडेलले बताए। 'दुई मुलुक र इनरुट पर्ने आवश्यक उडान अनुमतिका निवेदन दिइसकेका छौँ, अनुमति आउनासाथ बुकिङ खुला गरिनेछ', उनले भने। भैरहवाबाट उडानका लागि निगमका वाणिज्य विभागका उपनिर्देशक सन्तोष पाण्डेको नेतृत्वमा स्पेशल टास्क फोर्स गठन गरिएको छ। निगमले हाल दुवै गन्तव्यमा काठमाडौंबाट भने नियमित उडान गरिरहेको छ। नेपालको विश्वप्रसिद्ध गौतमबुद्धको जन्मस्थल लुम्बिनीलाई जोड्ने गरी निगमको उडान सेवा सुरु भएपछि लुम्बिनी भ्रमणमा आउने बौद्धमार्गी यात्रुहरूलाई थप आकर्षित गर्न विशेष प्याकेजको व्यवस्था गरिने निगमले जनाएको छ। विसं २०७९ जेठ २ गतेदेखि गौतमबुद्ध अन्तर्राष्ट्रिय विमानस्थल व्यावसायिकरूपमा सञ्चालनमा आएको थियो। यो विमानस्थल भएर बौद्ध धमावलम्बीको बाहुल्यता भएका मुलुकहरू श्रीलंका, म्यानमार, थाइल्यान्ड, कम्बोडिया, भियतनाम, लाओसलगायत मुलुकमा हवाई सञ्जाल विस्तार गरी ती मुलुकबाट बढीभन्दा बढी पर्यटक आकर्षण हुने अपेक्षा गरिएको थियो। उक्त विमानस्थलबाट अहिले अन्तर्राष्ट्रियतर्फ कुवेतको जजिरा एयरले उडान भरिरहेको छ। हिमालय एयरलाइन्सले अघिल्लो वर्ष छोटो समय चार्टर्ड उडान गरेको थियो। भैरहवामा विभिन्न अन्तर्राष्ट्रिय एयरलाइन्सले उडानका लागि चासो देखाए पनि उडान सञ्चालन हुनसकेको छैन।"
प्राधिकरणको बक्यौता ४० अर्बभन्दा बढी,"ट्रंक तथा डेडिकेटेड लाइनतर्फको ६७ ग्राहकबाट असुल हुनुपर्ने १९ अर्ब ९५ करोड काठमाडौं : नेपाल विद्युत् प्राधिकरणको बक्यौता ४० अर्ब १२ करोड रुपैयाँ पुगेको छ। महालेखापरीक्षक कार्यालयले ६० औं प्रतिवेदनमा प्राधिकरणको विद्युत् महसुल उक्त बक्यौता उल्लेख गरेको छ। आर्थिक वर्ष २०७८०७९ मा प्राधिकरणको महसुल बक्यौता १०१५ प्रतिशतले बढेको प्रतिवेदनमा उल्लेख छ। अघिल्लो वर्ष यस्तो बक्यौता ३६ अर्ब ४३ करोड रुपैयाँ थियो। उक्त रकममध्ये ट्रंक तथा डेडिकेटेड लाइनतर्फको ६७ ग्राहकबाट असुल हुनुपर्ने १९ अर्ब ९५ करोड रुपैयाँ रहेको छ। सो रकम कुल बक्यौताको ४९७२ प्रतिशत देखिन्छ। अघिल्लो प्रतिवेदनका अनुसार उक्त लाइनतर्फको ५६ ग्राहकको बक्यौता १७ अर्ब १५ करोड रुपैयाँ थियो। बक्यौता ९ अर्बबाट सुरु भएकोमा अहिले करिब २० अर्ब रुपैयाँ पुगेको हो। प्राधिकरणको विद्युत् महसुल संकलन विनियमावली २०७८ मा विद्युत् महसुलको भुक्तानी तोकिएको समयमा नभए लाइन काटिने व्यवस्था छ। विनियमावलीले मिटर रिडिङ गरेको ६०औं दिनसम्म महसुल भुक्तानी नगरे बिनासूचना लाइन काट्न सक्ने व्यवस्था छ। सर्वसाधारणको घरमा यो नियम प्राधिकरणले कडाएका साथ लागू गर्दा ठूला घराना र उद्योगको ४० अर्ब रुपैयाँमाथि बक्यौता पुग्दा पनि उठाउन सकेको छैन। यता, डेडिकेटेड तथा ट्रंक लाइनको विवादित मुद्दाको विषय प्राधिकरण सञ्चालक समितिले सुल्झाउन नसक्ने अन्नपूर्णसँगको कुराकानीको क्रममा कार्यकारी निर्देशक कुलमान घिसिङले बताए। कि मन्त्रिपरिषद्ले मिनाहा गरिदिनुपर्यो कि व्यवसायीले तिर्छु भन्नुपर्यो। प्राधिकरण एक्लैले चाहेर केही हुँदैन, उनले बताए। डेडिकेटेड र ट्रक लाइनको महसुल निर्धारण भएको २०७३ असारपछि र लोडसेडिङ हटेको २०७५ वैशाखबीचको रकम छुट बिलको रूपमा प्राधिकरणले पठाएको हो। २०७५ वैशाख ३० देखि मुलुकभर लोडसेडिङ अन्त्य भयो। लोडसेडिङ अन्त्य भएको करिब ९ महिनापछि मात्रै प्राधिकरणले २ वर्ष ७ महिनाको डेडिकेटेड तथा ट्रंकलाइनको बिल एकैचोटि पठाएको थियो। जानकारी नै नदिई ट्रंकलाइनको सुविधा लिएको र लोडसेडिङको अन्त्यपछि पनि लोडसेडिङ सरहको नै बिल आएकोमा सम्बन्धित उद्योगीले असहमति जनाई महसुल तिरेनन्। सम्बन्धित व्यवसायीले नियमित बिलिङ प्रक्रियाबाट मात्रै विद्युत् महसुल भुक्तानी गर्दा समस्या उत्पन्न भएको हो। विनियमावली २०७८ को दफा ५ को बुँदा नम्बर ८ लाई टेकेर प्राधिकरणले सम्बन्धित व्यवसायीलाई छुट बिल दिएको थियो। यसमा भनिएको छ, प्राधिकरणले उपभोक्तालाई बिलिङ गर्दा कुनै कारणवश बिलिङ छुट हुन गएमा सो को जानकारी भएपश्चात् जुनसुकै समयमा पनि विद्युत् उपभोग गरी छुटेको खपत तथा महसुलबापत छुट्टै विलिङ गरिनेछ। वितरण केन्द्रले अधिकार प्राप्त अधिकारीबाट छुट बिलको निर्णय प्राप्त भएको मितिले तीन दिनभित्र सम्बन्धित उपभोक्तालाई इमेल वा फ्याक्स वा पत्रमार्फत अनिवार्य रूपमा जानकारी गराउनु पर्नेछ। छुट बिलिङ गरिएको निर्णयमा चित्त नबुझ्ने उपभोक्ताले प्राधिकरणको प्रचलित विद्युत् वितरण विनियमावलीमा तोकिएबमोजिम पुनरावलोकन समिति समक्ष निवेदन दिन सक्नेछ। यही बुँदामा नै व्यवसायीले पनि पुनरावेदन समिति समक्ष निवेदन दिन सक्ने भनी उल्लेख गरेको छ। तर, अहिले व्यवसायी, प्राधिकरण सञ्चालक समिति र व्यवस्थापन सबै नै जोगिन खोजेका कारण समस्या तन्किँदै गएको विज्ञ बताउँछन्। व्यवसायीहरू शक्ति केन्द्र धाउने हुँदा प्राधिकरण निरीह भएको जानकार बताउँछन्। यसका लागि प्राधिकरणले लाइन काटेर नै बक्यौता उठाउन सक्ने बताइन्छ। यो मुद्दा ४ वर्षदेखि बहसको विषय मात्रै बनिरहँदा पनि प्राधिकरणले कदम चल्न नसक्नु गैरजिम्मेवार देखिन्छ। डेडिकेटेड ट्रंकलाइनको महसुल भुक्तानीका विषयमा अध्ययन गर्न प्राधिकरणले कार्यदल गठन गरी प्रतिवेदन तयार गरेको थियो। प्राधिकरण र ग्राहकबीचको यो विवाद समाधान नभएपछि २०७६ मा लेखा समितिमार्फत विवाद समाधानको प्रयास भएको थियो। समितिअन्तर्गतको उपसमितिले प्राधिकरणले डेडिकेटेड फिडर र ट्रंकलाइन ग्राहकबाट उठाउन बाँकी ९ अर्ब बक्यौता असुल गर्न र लाइनसम्बन्धी व्यवस्था कार्यान्वयन नगरी राजस्वसम्बन्धी गम्भीर लापरवाही गर्ने सञ्चालक समिति, प्रबन्ध निर्देशक, विभागीय जिम्मेवारी लिएका पदाधिकारी को दोषी छन्, छानबिन गरी दोषीउपर कारवाही गर्न अख्तियार दुरुपयोग अनुसन्धान आयोगलाई निर्देशन दिने। भनी प्रतिवेदनमा लेखेको छ। छुट बिल जारी भएपछि ३५ दिनभित्र ग्राहकले उक्त महसुल बुझाउनुपर्ने वा चित्त नबुझेमा पुनरावलोकन गर्न सकिने र मिटर रिडिङ भएको ६० दिनभित्र ग्राहकले विद्युत् महसुल नबुझाएमा उक्त ग्राहकको लाइन काटी बक्यौता असुलउपर गर्नुपर्ने व्यवस्थो हुँदाहुँदै पनि प्राधिकरणले उक्त प्रावधान कार्यान्वयन नगरेको देखिएकाले सोको कार्यान्वयन गर्न गराउन प्राधिकरण सञ्चालक समिति तथा व्यवस्थापनलाई निर्देशन दिने, उपसमितिको प्रतिवेदनमा भनिएको छ। त्यसपछि अख्तियार दुरुपयोग अनुसन्धान आयोगले यो विवाद हेरेको थियो। तर, अख्तियारले पनि पार लगाउन सकेन। यसबाहेक सडक बत्तीको ५ अर्ब १८ करोड रुपैयाँ उठाउन बाँकी रहेको छ। बक्यौता महसुल उठाउन कार्ययोजना नबनाएको भन्ने महालेखाको प्रतिवेदनमा उल्लेख छ। यस्ता बक्यौता महसुल असुल गर्न सम्बन्धितको खाता तथा अन्य कारोबार रोक्कालगायतका प्रक्रियाबाट असुलीमा प्रभावकारिता ल्याउन महालेखाले सुझाएको छ।"
पौने २ खर्ब लगानी स्वीकृत,"सरकारले जर्मन कम्पनीलाई मल कारखाना स्थापनाका लागि अध्ययन गर्न दिने भएको छ। काठमाडौं : सरकारले स्वदेशी र विदेशी लगानीका ठूला आयोजनाहरू लगानी बोर्डमार्फत अगाडि बढाउने भएको छ। प्रधानमन्त्री पुष्पकमल दाहालको अध्यक्षतामा बसेको लगानी बोर्डको ५३औं बैठकले यस्तो निर्णय गरेको हो। बैठकले पाँच जलविद्युत् परियोजनाका लागि १ खर्ब ६७ अर्ब ५९ करोड रुपैयाँबराबरको लगानी स्वीकृत गरेको छ। जसमध्ये वैदेशिक लगानी १ खर्ब ४६ अर्ब २२ करोड रुपैयाँ छ। स्वदेशी २१ अर्ब ३७ करोड रुपैयाँ स्वीकृत भएको छ। ऊर्जा क्षेत्रमा तल्लो अरुण, माथिल्लो मस्र्याङ्दी, दूधकोसी२ लगायत ठूला जलविद्युत् आयोजनालाई अगाडि बढाउने निर्णय भएको लगानी बोर्ड कार्यालयले जनाएको छ। बैठकले तल्लो अरुण जलविद्युत् परियोजनाका लागि ९२ अर्ब ६८ करोड रुपैयाँबराबरको लगानी स्वीकृत गरेको छ। साथै, विकासकर्तासँग वार्ता गरी परियोजना विकास सम्झौताको सहमतिको दस्तावेज तयार पारेर बोर्डसमक्ष पेस गर्न लगानी बोर्डका प्रमुख कार्यकारी अधिकृत सुशील भट्टको संयोजकत्वमा वार्ता समिति गठन गरेको छ। त्यसैगरी, १०२ मेगावाटको माथिल्लो मस्र्याङ्दी१ जलविद्युत् परियोजनाको ३३ अर्ब १९ करोड, ७० मेगावाटको दूधकोसी२ (जलेश्वर) जलविद्युत् परियोजनाको २० अर्ब ३५ करोड, ७०३ मेगावाटको सिम्बुवा खोला जलविद्युत् परियोजनाको १३ अर्ब ४४ करोड र ४३ मेगावाटको अपर मादी० खोला जलविद्युत् परियोजनाको लागि ७ अर्ब ९३ करोड रुपैयाँबराबरको लगानी स्वीकृत भएको छ। यसैगरी रासायनिक मल कारखाना खोल्ने कामलाई गति दिइएको छ। मल उत्पादनका लागि वैदेशिक लगानीकर्ताले विस्तृत अध्ययन गर्न अनुमति पर्खिरहेको अवस्थामा सरकारले दुईवटा वैदेशिक लगानीकर्तालाई अनुमति दिने प्रक्रिया अगाडि बढाएको छ। सरकारले जर्मन कम्पनीलाई मल कारखाना स्थापनाका लागि अध्ययन गर्न दिने भएको छ। यसैगरी मलेसियन कम्पनीको प्रस्ताव स्वीकृत गरेको छ। रासायनिक मल कारखाना स्थापना सम्बन्धमा अध्ययन अनुमतिका लागि पेस गरेको प्रस्तावअनुसार जर्मन डीआईएजी इन्डस्ट्रिजसँग सम्पन्न गरिने समझदारीपत्रको मस्यौदालाई स्वीकृत गरेको छ। यसैगरी ग्रिन क्याल्सियम एमोनियम नाइट्रेट मल उत्पादन गर्न अध्ययन अनुमतिका लागि मलेसियाको रेनिकोला होल्डिङले पेस गरेको प्रस्तावलाई स्वीकृति दिइएको छ। बोर्डले डाबर नेपालको पुँजी तथा क्षमता वृद्धि परियोजना कार्यान्वयनका लागि सम्पन्न गरिने समझदारीपत्रको मस्यौदालाई स्वीकृति दिएको छ। त्यसैगरी, पश्चिम सेती र सेती नदी६ जलविद्युत् परियोजनाको विकासका लागि भारतीय कम्पनी एनएचपीसी लिमिटेडसँग भएको समझदारीअनुसार विस्तृत सम्भाव्यता अध्ययन प्रतिवेदन तयार गर्न निर्देशन पनि दिइएको छ। लगानी बोर्डले २०८० सालमा लगानी सम्मेलन आयोजना गर्ने भएको छ। ५३औं बैठकले सम्मेलनको अवधारणापत्र स्वीकृत गरेको छ भने कार्यालयलाई आवश्यक पूर्वतयारी गर्न निर्देशन दिएको छ। बैठकमा प्रधानमन्त्री दाहालले सरोकारवाला निकायलाई प्रभावकारी रूपमा समन्वय र सहकार्य गरी नतिजा देखिने गरी काम गर्न निर्देशन दिए। परियोजनाका लागि जग्गा प्राप्ति, स्थानीयका माग सम्बोधनजस्ता विषयका कारण समयमै सम्पन्न हुन नसकी लागत बढ्ने क्रम बढिरहेको हुनाले यस सम्बन्धमा सबै मन्त्रालय र निकायले एकीकृत भएर कार्य गर्न प्रधानमन्त्रीले निर्देशन दिए।"
लघुवित्तीय संस्थाविरुद्ध महिला आन्दोलित,"लघुवित्तले बढी सेवा शुल्क लिने, ब्याजका लागि घरघरै धाएर धरपकड गरेकाले आन्दोलित बन्नु परेको समिति संयोजक राधिका नेपालीले बताइन्। अछाम : बैंकको चर्को ब्याजदर, लघुवित्तको ज्यादती र महँगीका विरुद्धमा जिल्लाको साँफेबगर नगरपालिका महिला आन्दोलनमा उत्रिएका छन्। संघर्ष समितिले नगरपालिका अगाडि प्रदर्शन गरेको छ। उनीहरूले ऋणीमाथिको ज्यादती र चर्काे ब्याजदरको विरुद्ध आन्दोलन जारी राख्ने बताएका छन्। लघुवित्तले बढी सेवा शुल्क लिने, ब्याजका लागि घरघरै धाएर धरपकड गरेकाले आन्दोलित बन्नु परेको समिति संयोजक राधिका नेपालीले बताइन्। उनले भनिन्,लघुवित्तका कर्मचारीको व्यवहारले आत्महत्या गर्ने अवस्थामा पुर्याइसक्यो। उनले अहिले व्यापार व्यवसाय राम्ररी नचलेको बताइन्। कोरोनापछि व्यापार चौपट छ। लघुवित्तका कर्मचारी भने एक दिन पनि ढिला हुन दिँदैनन्। आर्थिक अवस्था कमजोर भएकाको आयस्तर उकास्नका लागि बिनाधितो ऋण दिएर आयमूलक कार्यक्रम सञ्चालनमा सहयोग पुगोस् भन्ने उद्देश्यले वित्तीय संस्था तथा लघुवित्त स्थापना भए पनि स्थानीयलाई राहतभन्दा आहत बढी भएको आन्दोलनमा सहभागी पूजा देवलले बताइन्।"
सात वर्षमा पनि बनेन तटबन्ध,"टीकापुर : राष्ट्रिय गौरवको रानीजमराकुलरिया सिँचाइ आयोजनाअन्तर्गत कर्णाली नदीमा तटबन्ध गर्ने ठेक्का लिएको एक निर्माण कम्पनीले सम्झौताको सात वर्ष सकिँदासमेत काम सम्पन्न गरेन। आयोजनाबाट टीकापुर नगरपालिका७ सत्तीस्थित कर्णाली तटबन्ध गर्ने गरी ठेक्का लिएको हाइग्रिभा सिद्धि शाही प्रकाश जेभीले सात वर्षमा समेत काम गरेको छैन। आयोजनाले पटकपटक सूचना प्रकाशित गर्यो। २०७७ असार १५ गतेको अन्नपूर्ण पोस्ट्मा उक्त समाचार प्रकाशित भयो। स्थानीयबाट व्यापक जनगुनासो आउँदासमेत अख्तियार दुरुपयोग अनुसन्धान आयोगले उक्त आयोजनाबारे चासो दिएन। निर्माण कम्पनीले सत्तीस्थित कर्णाली नदीमा १ हजार २ सय मिटर, मोहना नदीमा ७ वटा आउटलेट निर्माण गर्ने र कर्णाली नदीको सत्ती पुलदेखि मोहना घाटसम्मको ९ किलोमिटर तटबन्धमा ग्राभेल गर्ने गरी ठेक्का लिएको थियो। निर्माण कम्पनीले १४ करोड रुपैयाँमा २०७५ असार मसान्तभित्र निर्माण कार्य सम्पन्न गर्ने गरी २०७२ चैत्र १६ गते आयोजनासँग सम्झौता गरेको थियो। निर्माणकार्यको सुरुवात गरेर आयोजनाबाट ४ करोड ७५ लाख रुपैयाँ भुक्तानी लिएको कम्पनी सम्पर्कविहीन बनेको थियो। आयोजनाले निर्माण कम्पनीलाई २०७५ जेठ ८ गते, असोज १९ गते र माघ १० गते गरी तटबन्ध निर्माण गर्न पत्राचार गरेको थियो। पटकपटक ताकेता गर्दासमेत निर्माण कम्पनी सम्पर्कमा नआएपछि आयोजनाले निर्माण कार्य सुचारु नगरे कारबाही गर्ने भन्दै सातदिने सूचना प्रकाशित गरेको थियो। आयोजनाका अनुसार निर्माण कम्पनीले सत्तीमा ६ सय ८५ मिटरमात्रै तटबन्ध गरेको छ। त्यस्तै, ७ वटा आउटलेट निर्माण गर्नुपर्नेमा २ वटामात्रै सम्पन्न गरेको छ भने ९ किलोमिटर ग्राभेल गर्ने कार्यको सुरुवातसमेत गर्न सकेको छैन। पटकपटक सम्बन्धित निकायको ध्यानाकर्षण गराउन स्थानीयले संघर्ष समिति नै गठन गरेका थिए। टीकापुर नगरपालिका वडा नं ८ का अध्यक्ष दीर्घ ठकुल्लाले आयोजना, प्रमुख जिल्ला अधिकारीलगायतलाई पटकपटक ध्यानाकर्षण गराउँदासमेत अख्तियार दुरुपयोग अनुसन्धान आयोगको ध्यान नगएको बताए। कयौंपटक यो विषयमा समाचार प्रकाशित भएका छन्। सीडीओदेखि आयोजना र मन्त्रालयसम्म हामीले संघर्ष समिति नै गठन गरेर ध्यानाकर्षण गराउँदासमेत काम सम्पन्न हुन सकेको छैन। के कारणले हो यसमा अख्तियारको ध्यान पुगेन। अध्यक्ष ठकुल्लाले निर्माण कम्पनीका कारण नेपालकै एकमात्र बेतबाँस पाइन सत्ती कर्णाली सामुदायिक वनको झन्डै १५ बिघा बढी क्षेत्रफल नदीले कटान गरेको छ। समयमा तटबन्ध निर्माण नहुँदा टीकापुर नगरपालिका वडा नं ६, ७, ८ र ९ का अधिकांश ठाउँमा नदीले कटान गर्दै आएको छ। नदी कटानबाट ती वडाका वनगाउँ, फाँटा, अरुणाफाँटावासी जोखिममा रहेका छन् भने सत्तीघाटमा निर्माण भएको कर्णाली पुलसमेत जोखिममा परेको स्थानीय श्यामलाल चौधरीले बताए। हामीलाई यो कम्पनीले डुबाएको छ। ठेक्का सम्झौता गरेको छ, काम गर्दैन, आयोजनाले अर्कोलाई अझै तटबन्ध गराउन सकेको छैन, चौधरीले भने, आयोजनाले कालोसूचीमा राखेर कारबाही अगाडि बढाएको भए पनि तटबन्ध भएको छैन। आयोजना प्रमुख केदार श्रेष्ठले निर्माण कम्पनीले काम नगरेपछि कालोसूचीमा राखेर ठेक्का तोडिएको बताए। आयोजनाले पटकपटक ताकेता गर्दासमेत काम गरेन, आयोजनाको सिफारिसमा उक्त कम्पनीलाई सार्वजनिक खरिद अनुगमन कार्यालयले कालोसूचीमा राखेको छ, आयोजना प्रमुख श्रेष्ठले भने, सार्वजनिक खरिद ऐनअनुसार उसको धरौटी जफत गरिएको छ, बाँकी कामको मूल्यांकन गरेर ठेक्का निकाल्ने तयारीमा छौं। यसमा आयोजनाले आफ्नो कारबाही अगाडि बढाएको छ। ठेक्का सम्झौता तोडिएकाले अख्तियार आकर्षित हुन आवश्यक नभएको श्रेष्ठले बताए।"
उर्वराशक्ति बढाउन प्राङ्गारिक मल,"कृषि तथा पशुपन्छी विकास मन्त्रालयका अनुसार नेपालमा रासायनिक मलको व्यावहारिक आवश्यकता बर्सेनि करिब ५ लाख २० हजार टन छ। तर अझै प्रत्येक वर्ष मुख्य धान, गहुँलगायतका बाली लगाउने बेला मल आपूर्ति समयमा नहुँदा प्रायः मल अभावले कृषकको हाहाकार हुने गरेको छ। काठमाडौं : कृषिजन्य वस्तु छिटो र बढी उत्पादन गर्ने होडमा रासायनिक मलको अधिक प्रयोगले माटोको उर्वरा शक्ति घट्दो छ। परिणामस्वरूप उत्पादनमा मात्रै प्रभावित गरेको छैन, रासायनिक तथा कीटनाशक विषादीले उपभोक्ताको स्वास्थ्य नै जोखिममा पर्न थालेको छ। यसलाई अध्ययनले देखाएको छ भने विज्ञानले पनि पुष्ट्याएको छ। यसर्थ अब माटो र मानव स्वस्थमा असर नपार्ने कम्पोस्ट तथा प्राङ्गारिक मलमा जोड गर्ने बेला आएको छ। कृषि तथा पशुपन्छी विकास मन्त्रालयका अनुसार नेपालमा रासायनिक मलको व्यावहारिक आवश्यकता बर्सेनि करिब ५ लाख २० हजार टन छ। तर अझै प्रत्येक वर्ष मुख्य धान, गहुँलगायतका बाली लगाउने बेला मल आपूर्ति समयमा नहुँदा प्रायः मल अभावले कृषकको हाहाकार हुने गरेको छ। रासायनिक मलमा सरकारले अर्बौं अनुदानसमेत दिएको छ तर पनि यो झनै महँगो पर्दै गएको र समयमा नपाउने किसानको गुनासो सुनिने गरिन्छ। तर अब विकल्पमा प्राङ्गारिक मल ल्याउन जरुरी भएको पनि कृषिविज्ञले औंल्याउँदै आएका छन। प्राङ्गारिक मल उत्पादनमा आकर्षणसमेत बढ्दै गएको छ। यसको पछिल्लो ज्वलन्त उदाहरण हो, विगत ४५ वर्षदेखि फलामे डन्डी, नन्फिरस मेटल, हस्पिटालिटी, मनोरञ्जनलगायतमा लगानी गर्दै आएको साखः ग्रुपले समेत कृषि क्षेत्रमा कम्पोस्ट मलको व्यावसायिक उत्पादन थालनी गरेको छ। ग्रुपले जापानी प्रविधिमा आधारित रिकिसी कम्पोस्ट मल उत्पादन सुरु गरेको हो। उदयपुरको दुधौली नगरपालिकास्थित रिकिशा दाइची कम्पोस्ट फर्टिलाइजर एन्ड एग्रो प्रालिले रिकिशा कम्पोस्ट प्रालिको सहकार्यमा दुर्गन्धरहित कम्पोस्ट मल उत्पादन गर्न थालेको हो। बर्सेनि अर्बौंको रासायनिक मल आयात हुँदा अर्बाैं विदेशी मुद्रासमेत बाहिरी रहेकाले नेपालमै बनेको कम्पोस्ट मल प्रयोग गरेर विदेशी मुद्रा जोगाउनमा योगदान पुग्ने ग्रुपका प्रमुख किरणप्रकाश साखःकोे दाबी छ। सिन्धुलीको दुधौली, भक्तपुरको ठिमी, काभ्रेको पाँचखाल र दाङको राप्ती नगरपालिकासँग सहकार्य गरी उक्त प्रालिले कम्पोस्ट मलका लागि शाखा विकास र विस्तार अघि बढाउँदै आएको छ। यो मलको मूल्य पनि रासायनिक मलभन्दा सस्तो पर्ने कम्पनीको दाबी छ। कम्पनीमा सिधै किन्दा प्रतिकिलो अधिकतम ३५ रुपैयाँसम्म पर्छ। तर अहिले ज्ञान केन्द्रमार्फत प्रतिकिलो २५ रुपैयाँमा बिक्री भइरहेको छ। किसानलाई सर्वसुलभ ढंगले उपलब्ध हुने भएको र लागतको हिसाबले सस्तो रहेको साखःको दाबी छ। उनी भन्छन्, सरकारबाट बर्सेनि रासायनिक मलमा अर्बौं अनुदान दिने गरिन्छ। कम्पोस्ट मलमा यसको केही अंश मात्र उपलब्ध गराउने हो भने किसानलाई मल सित्तैमा उपलब्ध गराउने अवस्था सिर्जना हुनेछ। यद्यपि उत्पादन सुरु गरेसँगै हालसम्म पाँच सय टन बिक्री गरिएको रिकिशीकी प्रबन्ध निर्देशक उषा गिरीले जानकारी दिइन्। अब रासायनिक मलको आयातलाई प्रतिस्थापन गर्नुपर्छ। किनभने रासायनिक मलबाट माटोको उर्वरा शक्ति नास हुने भएकाले प्राङ्गारिक मलको प्रयोग गरी उत्पादन र उत्पादकत्व वृद्धि गर्नु अबको उपयुक्त विकल्प हो, उनले भनिन्, यो जापानी प्रविधिमा आधारित मलको प्रयोगपछि बालीनालीमा कीटनाशक औषधि आवश्यकता नपर्ने भएकाले जनस्वास्थ्यदेखि वातावरणमैत्रीसमेत छ। धेरै समयको अनुसन्धान र परीक्षणपछि प्रालिले गुणस्तरीय तथा दुर्गन्धरहित कम्पोस्टप्राङ्गारिक मल उत्पादन थालेको हो। सीएनबीएम प्रविधिबाट यो मल बनाइन्छ। अर्थात् कार्बन, नाइट्रोजन, ब्याक्टेरिया र मिनरल्सको संयुक्त मिश्रणबाट बनाइने कम्पोस्ट मल एक प्राकृतिक तथा जैविक मल हो। कम्पनीका अनुसार यो मल उत्पादनमा सबै स्वदेशी कच्चा पदार्थको प्रयोग हुन्छ। यसमा पातहरू, घाँस, घरायसी फोहोर, रातो माटो, भुस, ढुटोजस्ता जैविक सामग्रीबाट बनाइन्छ। यो मल रासायनिक मलले माटोको स्वस्थ्य र उर्वरा शक्ति सुधार गर्न सहयोग पुर्याउँछ।"

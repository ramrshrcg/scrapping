शीर्षक,विवरण
गरिबीको पीडा कहिलेसम्म ?,"सरकारले गरिबी निवारणका लागि ठोस कार्य गर्नै सकेको छैन। गरिबी निवारणका लागि चालिएका हरेक कदमले भ्रष्टाचारको छाप छोडेका छन्। घाउ होस् वा रोग, पीडा सहन सकिन्छ। अनि अपमान होस् वा बिछोड, त्यसको पनि पीडा सहन सकिन्छ। तर गरिबीको पीडा सहन सक्दैन मान्छे। एकदमै असह्य हुन्छ, गरिबीको पीडा। पीडाको आवेगमा मर्न र मार्न उद्यत् हुन्छन् मान्छे। गरिबी निकै निर्दयी छ। कहिले अपराधी बनाउँछ त कहिले आत्मघाती। आत्महत्या र हत्याको पनि एउटा कारण बन्दैछ गरिबी। गरिबीका कारण देशको संघीय राजधानी काठमाडौंमै सामूहिक आत्महत्या प्रयास भएका छन्। २०७८ फागुनमा काठमाडौं डल्लु घर भई नागार्जुनको रामकोट, डाँडापौवा डेरा बस्ने भीममान प्रधानको पाँच सदस्यीय परिवारले विषसेवन गरी आत्महत्या प्रयास गरेको घटना छ। २०७७ फागुनमा दैलेख आठबिसस्थित निमाइलकी सुखी बडुवालले तीन छोरी र एक छोरासहित कर्णाली नदीमा हाम फाले। कारण गरिबी नै थियो। प्रहरीको तथ्यांकअनुसार आर्थिक वर्ष २०७४७५ देखि २०७८७९ को अवधिमा वार्षिक औसत ६ हजार २ सय ६० वटा आत्महत्याका घटना भएका देखिन्छन्। मुलुकमा गरिबीका कारण हतास र निराश भएर आत्महत्या गर्ने अथवा हत्या गर्ने एवं भोक र रोगले थलिएर मर्ने क्रम बढिरहेको छ। जुन यथार्थ अखबारहरूमा छापिने समाचार र प्रहरी प्रतिवेदनले पुष्टि गर्छ। बागलुङ टंग्रामका तुलबहादुर पुनले मिर्गौला रोगी पत्नीको उपचार खर्च जुटाउन नसकेपछि पोखरामा अस्पतालको छतबाट हाम्फालेर आत्महत्या गरेको घटना ताजै छ। नेपालगन्जसँगैको कालिका गाउँका दुखीराम खटिकका दुई छोरा र एक छोरीलाई सर्पले टोक्यो। अस्पताल लैजान रिक्सा खर्च नभएकाले हिँडाएर लग्दै गर्दा सबैको बाटैमा मृत्यु भयो। झापाका विद्रोही कम्युनिस्ट नेता डिकेन्द्र राजवंशीले एमालेको तत्कालीन मुख्यालय बल्खुमा छोराको बेरोजगारीका कारण झुन्डिएर आत्महत्या गरेको र त्यही पीडामा छोरा शम्भुले पनि आत्महत्या गरेको घटना सायदै कसैले बिर्सेको होला। गरिबीकै कारण विशेषतः गाउँ र सहरका नेपाली जनताले एकल तथा सामूहिक आत्महत्या र आफ्नै सन्तानको हत्या गर्नु परिरहेको दुःखद् अवस्था विद्यमान छ। तर सरकारी निकाय भने निरन्तर गरिबी घटिरहेको तथ्यांक सार्वजनिक गरेर आफ्नो सफलताको प्रदर्शन गरे आत्मरतिमा रमाइरहेको छ। केन्द्रीय तथ्यांक कार्यालय (तत्कालीन तथ्यांक विभाग) ले गरेको पहिलो नेपाल जीवनस्तर सर्वेक्षण २०५२५३ अनुसार नेपालमा गरिबीको रेखामुनिको जनसंख्या ४१७६ प्रतिशत थियो। दोस्रो नेपाल जीवनस्तर सर्वेक्षण २०६०६१ अनुसार गरिबीको रेखामुनिको जनसंख्या ३०८५ प्रतिशत थियो। तेस्रो नेपाल जीवनस्तर सर्वेक्षण २०६६६७ अनुसार भने नेपालमा गरिबीको रेखामुनिको जनसंख्या २५३९ प्रतिशत पाइयो। चौथो नेपाल जीवनस्तर सर्वेक्षणको नतिजा आउन बाँकी नै छ। राष्ट्रिय योजना आयोगले तयार पारेको पन्ध्रौं योजनाको दस्तावेजमा नेपालमा गरिबीको रेखामुनिको जनसंख्या १८७ प्रतिशत छ। बहुआयामिक गरिबी सूचकांक २८६ प्रतिशत र मानव विकास सूचकांक ०५७९ रहेको उल्लेख छ। दस्तावेजमा गरिबी निवारण र आर्थिक असमानता न्यूनीकरणको क्षेत्रमा अपेक्षाकृत उपलब्धि हासिल हुन नसकेको पनि उल्लेख छ। पन्ध्रौं योजनामा गरिब र धनीबीचको आर्थिक असमानता न्यूनीकरण गर्दै गरिबीको रेखामुनि रहेको जनसंख्या एकल अंकमा ल्याउने लक्ष्य राखिएको छ। केही वर्षको अन्तरालमा नेपालमा गरिबीको रेखामुनिको जनसंख्या घटेको देखिन्छ। तथ्यांकमा गरिबी घटे पनि गाउँघरमा जनतालाई गरिबीकै कारण अमूल्य जीवन समाप्त पार्नुपर्ने बाध्यता छ। नेताहरू भने सत्ताको दाउपेचमै अल्झिरहेका छन्। पचासौं लाखको संख्यामा वैदेशिक रोजगारीमा गएका नेपाली कामदारले ठूलो परिमाणमा रेमिट्यान्स नपठाएको भए न अर्थतन्त्र चल्थ्यो, न त गरिब नेपालीको चुल्हो बल्थ्यो। नेपालको गरिबी न्यूनीकरणमा सरकारको होइन, विदेशी भूमिमा कार्यरत नेपाली कामदारको ठूलो देन छ। सरकारले गरिबी निवारणका लागि ठोस कार्य गर्नै सकेको छैन। गरिबी निवारणका लागि चालिएका हरेक कदमले भ्रष्टाचारको छाप छोडेका छन्। गरिबी निवारणमा भने उपलब्धि हासिल हुन सकेन। नेपालको कुल गार्हस्थ्य उत्पादनमा रेमिट्यान्सको हिस्सा २१ प्रतिशतभन्दा बढी छ। नेपाल राष्ट्र बैंकको अध्ययनअनुसार एक कामदारले वार्षिक औसत ५ लाख ३२ हजार रुपैयाँ रेमिट्यान्स पठाउँछ। बैंककै पाँचौं पारिवारिक बजेट सर्वेक्षणले नेपाली घरपरिवारको कुल मासिक आम्दानीमा रेमिट्यान्सको हिस्सा १७६१ प्रतिशत रहेको देखाउँछ। आर्थिक विश्लेषकहरूले गरिबीलाई दुई प्रकारले परिभाषित गर्छन्, निरपेक्ष गरिबी र सापेक्ष गरिबी। निरपेक्ष गरिबीमा साँच्चिकै गरिबहरू पर्छन् भने सापेक्ष गरिबीमा गरिब देखिनेहरू पर्छन्। साँच्चिकै गरिबहरू आर्थिक अवस्थाले गरिबीको दुष्चक्रमा फँस्दै गइरहेका छन्। बेरोजगारी र अत्यन्त न्यून आयको कारण धेरै मानिस गरिबीको दुष्चक्रमा फसेका छन्। यस्ता गरिबमा भोका छोराछोरीका क्रन्दनलाई चुपचाप सुन्नु र मुटु गाँठो पारेर सहनु सिवाय विकल्प छैन। रोग लाग्दा उपचारै नगरी बस्नुको विकल्प छैन। बढ्दो गरिबीसँगै गरिबीकै कारण सामूहिक आत्महत्या गर्नेको क्रम पनि बढ्दो छ। यस्तो खबरले सरकारमा बस्ने र नीतिनिर्माण गर्नेलाई दुख्नुपर्ने हो, लज्जाबोध हुनुपर्ने हो। दुःखद्, उनीहरू कागजमा गरिबी घटेको देखाएर सन्तोष मानिरहेका छन्। गरिबीको दुष्चक्र तोड्न सजिलो छैन। सामान्य प्रयासले गरिबी निवारण सम्भव छैन। मुलुकका लागि सामाजिक तथा आर्थिक चुनौतीको रूपमा खडा भएको गरिबीको दुष्चक्रलाई तोड्नु वास्तवमै चुनौतीपूर्ण कार्य हो।"
महालेखाका सुझावको बेवास्ता,"सरकारले तत्काल कारबाही प्रक्रिया अघि बढाउन सक्छ। भ्रष्टाचारका विषयलाई कारबाही गरेर नजिर बसाल्न सकिन्छ। महालेखापरीक्षक कार्यालयले हरेक वर्ष प्रतिवेदन सार्वजनिक गर्छ। त्यस बेला उसका सुझाव कार्यान्वयनको जिम्मा कसको भन्ने प्रश्न उठ्ने गर्छ। यसमा अलमल हुनुपर्ने कारण नै छैन। संवैधानिक निकायले दिने सुझाव कार्यान्वयनको जिम्मा सरकारको हो। बेथिति छ भने सुधार गर्न महालेखापरीक्षकले सरकारलाई भन्ने हो। पैसा असुली गर्नुपर्ने भए असुली गर, नियमन गर्नुपरे नियमन गर भनेर देखाइदिने हो। अर्को महत्वपूर्ण पक्ष हो, संसद्को सार्वजनिक लेखा समिति। प्रतिवेदनले औंल्याएका विषयमा महालेखापरीक्षकको उपस्थितिमा उसले छलफल गर्छ। कार्यान्वयन गर्न निर्देशन दिन्छ। समितिको निर्णयका आधारमा सरकारले सम्बन्धित निकायलाई कारबाही वा कार्यान्वयन गर्न भन्छ। आर्थिक हिनामिनाको विषय हो भने महालेखानियन्त्रक कार्यालयले हेर्छ। सैद्धान्तिक क्षेत्रको नीतिगत विषय हो भने अन्य सम्बन्धित निकायले सुधार गर्नुपर्छ। तर, विडम्बना ! समितिका बैठक नै नियमित हुन सकेका छैनन्। केही गरी बैठक बसेर कुनै निर्णय गरिहाले पनि सरकारले निहित स्वार्थमा बेवास्ता गर्छ। विकसित मुलुकसँगै छिमेकी भारतमा महालेखाले औंल्याएका विषयलाई सरकारले कार्यान्वयनमा लैजान्छ। अमेरिकामा ७०, चीनमा करिब ८० प्रतिशत सुझाव कार्यान्वयन हुने गरेका छन्। शतप्रतिशत त कहीँ पनि हुँदैन। तर, केही त हुनुपर्छ नि ! सबै सुझाव तथा सुधारका पाटा एकै वर्षमा पूरा गर्नै पर्छ भन्ने छैन। हरेक वर्ष प्रणालीगत सुधार गर्दै जानुपर्छ। अघिल्ला सुझाव कार्यान्वयन हुँदै जानुपर्ने हो। यसबाट प्रशासनिक एवं आर्थिक व्यवस्थाको मूल्यांकनमा पनि सुधार भएको मानिन्छ। सरकार तथा कर्मचारीतन्त्रले जवाफदेहिता महसुस गरे भनेर मूल्यांकन गर्ने ठाउँ पनि रहन्छ। तर, यस्तो हुन सकिरहेको छैन। अस्थिर सरकारका कारण प्रतिवेदनले प्राथमिकता पाउँदैन। प्रणालीगत सुधार गर्न सरकार प्रतिबद्ध हुनुपर्यो। अर्को भनेको कानुनी जिम्मेवारी लेखा समितिले पूरा गर्नुपर्छ। महालेखाको प्रतिवेदनमा कमजोरी भेटिए सुधार गराउने अधिकार पनि समितिलाई छ। तर, त्यत्तिकै गन्जागोल गरेर छाड्ने हो भने कहिले पनि सुशासन आउँदैन। कर्मचारीतन्त्रमा पुरानै मानसिकता हाबी हुन्छ। त्यसबाट जवाफदेहीमा असर गर्छ। जवाफदेहिता हुन नसके प्रणाली नै ध्वस्त हुन्छ। र, आर्थिक अनियमितताले गाँज्छ। सरकार, समिति र कर्मचारीतन्त्रमा जवाफदेहिता हुन जरुरी छ। सरकारले तत्काल कारबाही प्रक्रिया अघि बढाउन सक्छ। भ्रष्टाचारका विषयलाई कारबाही गरेर नजिर बसाल्न सकिन्छ। प्रतिवेदनकै आधारमा केही मुद्दा अख्तियारमा गएका पनि छन्। केहीमा कारबाही पनि भएका छन्। महालेखाको व्यवस्थामा पनि सुदृृढ गर्नुपर्नेछ। अहिलेको क्षमता, स्रोत तथा साधनले महालेखापरीक्षक कार्यालयले प्रभावकारी काम नगर्न सक्छ। (आचार्य पूर्वमहालेखापरीक्षक हुन्।)"
रोजगारको चक्रमा युवाको भविष्य,"सही शैक्षिक व्यवस्थापन गर्न सकेमात्र रोजगार चक्रमा हुने परिवर्तनलाई सम्बोधन गर्न सकिन्छ। संविधानले अनिवार्य तथा निःशुल्क आधारभूत शिक्षा र निःशुल्क माध्यमिक शिक्षाको व्यवस्था गरेको छ। राष्ट्रिय शिक्षा नीतिले नेपालको शिक्षालाई कक्षा १ देखि ८ सम्म आधारभूत तह, कक्षा ९ देखि १२ सम्म माध्यमिक र सोभन्दा माथि उच्च शिक्षा गरी तीन तहमा वर्गीकरण गरेको छ। कक्षा १२ भित्रै पर्ने प्राविधिक तथा व्यावसायिक शिक्षाको प्रबन्ध प्राविधिक शिक्षा तथा व्यावसायिक तालिम परिषद्मार्फत ऐनमा गरिएको छ। माध्यमिक शिक्षाजस्तो देखिए पनि यो विशेष शिक्षा हो। खासमा आधारभूत, मध्यम तथा उच्चस्तरीय प्राविधिक जनशक्ति उत्पादन गर्नु व्यावसायिक शिक्षाको उद्देश्य मानिन्छ। बालबालिकाको संज्ञानात्मक (कग्निटिभ), व्यवहारजन्य (बिह्याभिअरल) तथा संवेगात्मक (अट्टिच्युडिनल) पक्षहरूको आकलन व्यावसायिक शिक्षामा हुन्छ। सोही मुताबिक पठनपाठनको वातावरण निर्माण पनि भएको छ। विज्ञान तथा प्रविधिको विकासले औद्योगिक क्रान्ति गरेको पाइन्छ। जसमा औद्योगिक क्रान्ति (वाष्प यन्त्रको आविष्कार), औद्योगिक क्रान्ति (उद्योगमा स्टिल र बिजुलीको प्रयोग), औद्योगिक क्रान्ति (सूचना तथा सञ्चार प्रविधिको प्रयोग) र औद्योगिक क्रान्ति (रोबोटिक्स तथा साइबर प्रविधिको प्रयोग) मा विकास भएको छ। शिक्षामा पनि सोही अनुरूपको विकास युरोपियन राष्ट्रहरूले गर्दै आएका छन्। ज्याक गस्र्टाइन (सन् २०१४) इन्टरनेटको क्रमागत तथा पुस्तागत विकाससँगै यी चारवटै वेभको विकास भएको बताउँछन्। त्यसो भए के हो त शिक्षाको यो पुस्तैनी परिभाषा र यसको व्यावसायिक शिक्षासँगको नाता ? यस किसिमको पठनपाठनलाई क्रमशः पढाइ, सिकाइ र गराइ गरी तीनवटा क्रमागत विकसित तहमा विभक्त गरिएको हुन्छ। पहिलो तहमा शिक्षकले विद्यार्थीलाई ज्ञान प्रदान गर्छ। दोस्रोमा शिक्षक तथा विद्यार्थी दुवै सहभागी भएर विद्यार्थीले सिक्ने प्रयत्न गर्छ। तेस्रोमा विद्यार्थी आफैं सक्रिय भई ज्ञान निर्माण गर्छ। यही तेस्रो किसिम (तहको शिक्षा) नै व्यावसायिक शिक्षाको पठनपाठनको वातावरण तथा विधि हो। वर्तमान प्रतिस्पर्धी तथा नयाँ सीप खोजिरहने, थोरै समयमात्र रहने परिवर्तनशील प्रविधि र अनुमान गर्न नसकिन रोजगार बजारका लागि व्यावसायिक मात्र नभएर साधारण शिक्षा पनि तेस्रो तहमै हुनुपर्ने देखिन्छ। गस्टाइनले विभाजन गरेको शिक्षा १, २ र ३ लाई विश्व आर्थिक मञ्च (वल्र्ड इकोनोमिक फोरम) ले शिक्षा४ मा विभाजन गरेको छ। जुन निम्न छन् शिक्षा १ : नेपालमा सबै तहका हालसम्मका शिक्षामा शिक्षक सर्वज्ञान सम्पन्न सक्रिय तथा अधिकारसम्पन्न शैक्षिक अधिकारी हुन्छ र विद्यार्थी निष्क्रिय प्राप्तकर्ता हुन्छ। शिक्षकले निर्देशित गरेको शिक्षामात्र ग्रहण गर्ने विद्यार्थीले कण्ठ गर्छ र सोधेको प्रश्नको जवाफ फर्काउँछ। यस्तो शिक्षामा प्रविधिको प्रयोग पटक्कै गरिन्न। शैक्षिक प्रमाणपत्र नै यो शिक्षाको मुख्य उपलब्धि हो। जसले विवेकशील नागरिक तयार पार्दैन। शिक्षा २ : यसमा शिक्षकविद्यार्थीबीच दोहोरो सम्बन्ध स्थापित हुन्छ। विद्यार्थीको सक्रियता पठनपाठनमा बढ्दै जान्छ। विद्यार्थीले शिक्षामा सञ्चार, कौतुहल जोड्छ र शिक्षकसँग मिलेर समस्या समाधानमा लाग्छ। कम्प्युटरको उपयोग यहाँ क्लिक्सको रूपमा प्रयोग छ। यस्तो शिक्षामा अन्य प्रविधिको प्रयोगसमेत गरिन्छ। विद्यार्थीको शारीरिक, मानसिक, सांस्कृतिक तथा अन्य पक्षअनुसार शैक्षिक वातावरण तथा उपयुक्त विधि अवलम्बन गरी पठनपाठन गराइन्छ। परीक्षा र यसको नतिजा तथा अन्तमा ज्ञानको स्मरण नै यो शिक्षाको मुख्य उपलब्धि हो। शिक्षा ३ : तेस्रो पुस्ताको मानिने यो तहको शिक्षामा विद्यार्थी पाठनपाठनको केन्द्रमा हुन्छ। शिक्षक पठनपाठनमा समन्वयकर्ता, सहजकर्ता, सल्लाहकार तथा सहयोगीको रूपमा प्रस्तुत हुन्छ। विद्यार्थीले आफैं सीप तथा ज्ञानको खोजी गर्छ। सिक्ने स्थान बदलिइरहन्छन्। जहाँसुकै र जहिलेसुकै सिक्ने अवसर निर्माण गरिन्छ। विद्यार्थीले शिक्षकले उठान गरेको विषयमा (शिक्षा) आफ्नो खोज जोड्ने भूमिका गर्छ। यसरी नयाँ विचार निर्माण गर्छ। जसमा प्रविधिको प्रयोग गरिन्छ। विद्यार्थीको शारीरिक, मानसिक, सांस्कृतिक तथा अन्य पक्षअनुसार शैक्षिक वातावरण तथा उपयुक्त विधि अवलम्बन गरी पठनपाठन गराइन्छ। शिक्षा ४ : यो तहको शिक्षामा विद्यार्थी पठनपाठनको केन्द्रमा हुन्छ। विद्यार्थी सहसिर्जना तथा नवप्रवर्तनको केन्द्रमा हुन्छ। यसमा प्रत्यक्ष प्रयोगात्मक अन्तरसंवाद तथा अभ्यास गरिन्छ। सिकाइ घरभित्र वा बाहिर जहाँसुकै भए पनि सीप विकास चाहिँ स्कुलमै हुन्छ। शिक्षकले व्यक्तिकेन्द्रित शिक्षण सिकाइ विधि अवलम्बन गर्छ। सिकाइ योजना सिर्जनशील योजनामा बदलिन्छ। विद्यार्थी अनिश्चित बहुपेसामा तयार हुन्छ। सहसर्जक र उद्दमशील बन्छ। नेपालमा समग्र शिक्षाको मार्गचित्र मानिन्छ शिक्षा नीति (२०२०)। व्यावसायिक शिक्षाको मार्गचित्र मानिन्छ व्यावसायिक शिक्षा रणनीतिक योजना (२०२३)। के यिनमा शैक्षिक संसार र कामको संसारमा परिकल्पना गरिएको माग, परिवर्तन तथा अनिश्चिततालाई माथि भनिए झैं सम्बोधन गर्न खोजिएको छ ? दुवै नीति निर्माणमा तिनै विकास साझेदारका तर्फबाट काम गरेका नेपालीले तथा प्राधिकार सम्पन्न नेतृत्वले न्याय गर्न सकेका छन् ? जनगणनाले उल्लेख गरेझैं जनसांख्यिक लाभ कम हुँदै गएको अवस्थामा अनिश्चित बजारका लागि दक्ष जनशक्ति निर्माण गर्न अब के कस्तो योगदान हुन सक्छ ? प्रश्न उठेका छन्। जवाफ सोचनीय छ। हाल उद्योग प्रतिष्ठान, सरकार, शिक्षक तथा अभिभावक गरी चार तहका योगदानकर्ता छन्। पहिलो योगदानकर्ताले उत्पादनमा प्रयोग हुने कार्यशाला पठनपाठनका लागि उपलब्ध गराउने र परिवर्तनको आकलन गरिएको पठनपाठनलाई शिक्षकलाई तालिमका मार्फतबाट तयार गर्नमा संलग्न हुनुपर्छ। यस्तो योगदानले लगानी, गुणस्तर, दिगोपन तथा सामाजिक स्विकार्यतामा सघाउ पुग्छ। दोस्रो योगदानकर्ता सरकारले शिक्षकको समयानुकूल तालिमको विकास गर्ने, परिलक्षित पाठ्यक्रमको निर्माण गर्ने, सामाजिक बजारीकरणको व्यवस्था मिलाउने र सबै उपक्रममा लगानीको सुनिश्चितता गर्नुपर्ने हुन्छ। तेस्रो, योगदानकर्ता शिक्षकले भविष्यमा हुन सक्ने रोजगारीको परिवर्तनलाई सम्बोधन गरी पठनपाठन गर्नुपर्छ। चौथो, अभिभावकले खेलका माध्यमबाट घरमै सीप विकासमा जोड दिने र घर तथा समुदायका दैनन्दिन कार्यमा संलग्न गराएर सामाजिक बनाउने। माध्यमिक शिक्षा तथा उन्नत अंग्रेजीका माध्यमबाट पाश्चात्य मुलुकका लागि विज्ञापनको सिकार बनाइएका उच्च शिक्षाका विद्यार्थीबारे के राज्यसंयन्त्रलाई जानकारी छ ? राज्यको लगानी बसुधैव कुटुम्बकमका आधारमा खर्चिएको छ कि हाम्रा लागि ? सही शैक्षिक व्यवस्थापन गर्न सकेमा मात्र रोजगार चक्र (इम्प्लोइमेन्ट इकोसिस्टम) मा हुने परिवर्तनलाई सम्बोधन गर्न सकिन्छ। यसरी सीपको अभावमा हुने बेरोजगारी अन्त गर्न सकिन्छ। भट्टराई, प्राविधिक प्रशिक्षण प्रतिष्ठान (टीआईटीआई)का कार्यकारी निर्देशक हुन्। संज्ञानात्मक, व्यवहारजन्य तथा संवेगात्मक पक्षहरूको आकलन विद्यार्थीको व्यावसायिक शिक्षामा हुन्छ। सोही मुताबिक पठनपाठनको वातावरण निर्माण पनि भएको छ।"
एसीसी प्रिमियर कप : नेपालविरुद्ध फैजको अर्धशतक,काठमाडौं : एसीसी मेन्स प्रिमियर कपको समूह एको पहिलो खेलमा नेपालविरुद्ध मलेसियाका कप्तान अहमद फैजले अर्धशतक बनाएका छन्। त्रिवि क्रिकेट मैदानमा टस जितेर ब्याटिङ थालेको मलेसियाका लागि वान् डाउनमा क्रिजमा उत्रिएका फैजले ६४ बलमा सात चौकासहित ५० रन पूरा गरे। ओपनर विरनदीपसिंहसँग ७२ रनको साझेदारी गर्दै फैजले इनिङको पहिलो अर्धशतक बनाएका हुन्। विरनदीपले ५२ बलमा चार चौकासहित २८ रन बनाएर खेलिरहेका छन्। यसअघि अर्का ओपनर मोहम्मद अमिर १८ बलमा १७ रन बनाएर पभिलियन फर्किसकेका छन्। नेपालका लागि गुल्शन झाले एक विकेटबाहेक अन्य बलरले विकेट लिन सकेका छैनन्। मलेसियाले २३ ओभरमा एक विकेट गुमाएर १०० रन पूरा गरेको छ।
मनाङको लगातार तेस्रो हार,काठमाडौं : सुदिल राईको निर्णायक गोलप्रेरित त्रिभुवन आर्मी क्लबले सहिद स्मारक ए डिभिजन लिगमा मंगलबार मनाङ मर्स्याङ्दी क्लबलाई १० को नतिजामा पराजित गरेको छ। त्रिपुरेश्वरस्थित दशरथ रंगशालामा भएको खेलको ७५औं मिनेटमा सुदिलले गरेको एक मात्र गोल निर्णायक बन्यो। जगजित श्रेष्ठले दायाँतर्फबाट प्रहार गरेको फ्रिकिकमा आएको रिबाउन्ड बललाई ६ यार्ड बक्स भित्रबाट प्रहार गर्दै सुदिलले गोल गरेका थिए। प्रतिस्पर्धात्मक खेलको पहिलो मिनेटमै आर्मीका नवयुग श्रेष्ठले सुन्दर मौका गुमाएका थिए। त्यसबाहेक मनाङले केही अवसर सिर्जना गरे पनि अपेक्षित फिनिसिङको अभावमा हार टार्न सकेन। मनाङले भने लगातार तेस्रो खेलमा पराजय बेहारेको छ। पछिल्ला चार खेलमा जित विहीन मनाङ पछिल्लो खेलमा जावलाखेल युथ क्लबसँग ३० गोलको नतिजामा पराजित भएको थियो। त्यसभन्दा अघिल्लो खेलमा सातदोबाटो युथ क्लबसँग १० ले हारेको मनाङले त्यसअघि थ्री स्टार क्लबसँग ११ को बराबरी खेलेको थियो। जितसँगै १० खेलबाट १५ अंक जोडेको आर्मी लिग तालिकाको चौथो स्थानमा उक्लिएको छ। समान खेलबाट १५ अंक जोडेको मनाङ पाँचौं स्थानमा छ। एनआरटीसँग ३१ ले हार्यो खुमलटार आजै भएको अर्को खेलमा न्युरोड टिम (एनआरटी)ले एफसी खुमलटारलाई ३१ गोलको नतिजामा पराजित गरेको थियो। दशरथ रंगशालामा भएको खेलको पहिलो हाफ गोलविहीन थियो। सरोज तामाङले ६५औं मिनेटमा गोल गर्दै एनआरटीलाई अग्रता दिलाएका थिए। कृतिष रत्न छुञ्जुले बायाँतर्फबाट गरेको क्रसमा सरोजले हेडरमार्फत गोल गरेका थिए। निर्धारित ९० मिनेटको खेल सकिन आठ मिनेट बाँकी रहँदा सन्जीव विष्टले गोल गर्दै एनआरटीको अग्रता दोब्बर पारे। त्यसको तीन मिनेट नबित्दै मोहित गुरुङले गोलसँगै खुमलटार ३० ले पछि परेको थियो। निर्धारित ९० मिनेटको खेल सकिन एक मिनेट बाँकी रहँदा खुमलटारका श्याम मुर्मुले एक गोल फर्काए पनि ३१ को हार टार्न सकेन। जितसँगै १० खेलबाट १० अंक जोडेको एनआरटी तालिकाको १०औं स्थानमा उक्लिएको छ। समान खेलबाट समान १० अंक नै जोडेको खुमलटार ११औं स्थानमा झरेको छ।
सुनमायाको हङकङ यात्रा,"हङकङ : चर्चित एड्भेन्चर्स ब्रान्ड द नर्थ फेसको निमन्त्रणामा हङकङ आएकी सुनमाया बुढाले एसिया प्यासिफिक एड्भेन्चर टिम टिएनएफ हङकङ ५० किलोमिटर ट्रेल रेस ६ घण्टा १० मिनेटमा पूरा गर्दै पहिलो स्थान हात पारिन्। योसँगै द नर्थ फेसको विभिन्न एडभेन्चर खेलकुदमा ब्रान्ड प्रमोसनमा उनी सहभागी हुनेछिन्। हङकङमा उनी पहिलो पटक अन्तर्राष्ट्रिय प्रतिस्पर्धामा सहभागी भएकी होइनन्, तीन दर्जनभन्दा बढी देशहरूमा विश्व चर्चित ब्रान्ड र आयोजकहरूको निमन्त्रणामा उनले आफ्नो धावक कौशलता देखाइसकेकी छन्। १३ वर्षअघि वीरेन्द्र रनिङ शिल्डमा सहभागी भएपछि उनले पछाडि फर्केर हेर्नुपरेको छैन। उनले थुप्रै राष्ट्रिय तथा अन्तर्राष्ट्रिय प्रतियोगितामा आफ्नो क्षमता देखाइसकेकी छन्। सन् २०१५ मा धरान आठ किलोमिटर दौडमा तेस्रो, सोही वर्ष गोदावरी ट्रेल रेसमा प्रथम र सन् २०१६ मा मनास्लु टेल रेस एक सय ७० किलोमिटरमा पहिलो स्थान हात पारिन्। अन्तर्राष्ट्रिय प्रतियोगिताहरूमा हङकङमा भएको ५० किलोमिटरको एमएसआईजी टेल रेस ६ घण्टामा पूरा गर्दै दोस्रो स्थान हात पारेकी थिइन्। यस्तै सन् २०१७ मा हङकङ साइकुङ ट्रेल रेसमा दोस्रो, सन् २०१८ चीनको गङलिगङ यूटीएमबी ५५ किलोमिटर दौड पाँच घण्टा ३० मिनेटमा पार गर्दै पहिलो स्थान हात पारेकी थिइन्। यस्तै फ्रान्सको ९० किलोमिटर दौडमा दोस्रो, ओमान टीयूएमबी ५० किलोमिटरमा पहिलो, सन् २०२१ थाइल्यान्डमा भएको प्रतियोगितामा पहिलो र सन् २०२२ मा चर्चित फ्रान्स टेल रेसमा दोस्रो स्थान हात पारेकी थिइन्। कर्णाली प्रदेशको जुम्ला पातारासी पेरे२ बाट उदाएकी सुनमायाको अविराम विजयी यात्रा उनकै दृढ संकल्प, कठोर परिश्रम र लगनको उपज हो। २४ वर्षअघि बुवा गोरा बुढा र आमा मुनतली बुढाको पाँचौ सन्तानका रुपमा जन्म लिएकी सुनमायाको ६ दिदीबहिनी र एक भाइ छन्। अभावै अभावमा हुर्किएकी उनको जीवन यात्रा कुनै चलचित्रको कथाभन्दा कम छैन। आफ्नो सफलता र कर्मले बुवा आमाको अनुहारमा खुसी ल्याउन सकेपनि राष्ट्रले आफूलाई पहिचान नदिएको गुनासो उनी गर्छिन्। कर्णाली प्रदेशले भने दुई लाख रुपैयाँसहित सम्मान गरेको थियो।"
एसीसी प्रिमियर कपमा भीमको अर्धशतक,काठमाडौं : एसीसी मेन्स प्रिमियर कपको समूह एको पहिलो खेलमा मलेसियाविरुद्ध दुई सय ३६ रनको लक्ष्य पछ्याइरहेको नेपालका लागि भीम सार्कीले अर्धशतक बनाएका छन्। त्रिवि क्रिकेट मैदानमा वान् डाउनमा क्रिजमा उत्रिएका भीमले ७५ बलमा तीन चौकासहित ५० रन पूरा गरेका हुन्। उनीसँगै क्रिजमा रहेका कुशल मल्लले २७ रन बनाएर खेलिरहेका छन्। त्यसअघि कप्तान रोहित पौडेल ४२ तथा कुशल भुर्तेल ३८ रन बनाएर आउट भइसकेका छन्। पहिलो इनिङमा कप्तान अहमद फैजको अर्धशतकप्रेरित मलेसियाले ९ विकेट गुमाएर दुई सय ३५ रनको योगफल तयार गरेको थियो। मलेसियाका लागि वान् डाउनमा क्रिजमा उत्रिएका फैजले ९५ बलमा एक छक्का र आठ चौकासहित ७६ रनको इनिङ खेले। ओपनर विरनदीपसिंहसँग एक सय १६ रनको साझेदारी गर्दै फैजले उत्कृष्ट इनिङ खेले। विरनदीपले ९४ बलमा दुई चौकासहित ४६ रन बनाए। यसअघि अर्का ओपनर मोहम्मद अमिर १८ बलमा १७ रन बनाएर पभिलियन फर्किँदा खिजार हायातले २२ रनको योगदान गरे। स्यार्जुल इद्रुसले २१ रन बनाउँदा अन्य ब्याटरले उल्लेख्य प्रदर्शन गर्न सकेनन्। नेपालका लागि सोमपाल कामीले ९ ओभरमा ४० रन खर्चेर तीन विकेट लिए। यस्तै। सन्दीप लामिछानेले १० ओभरमा ४८ रन खर्चेर एक मेडनसहित तीन विकेट लिए। ललित राजवंशीले दुई तथा गुल्शन झाले पनि एक मलेसियन ब्याटरलाई पभिलियन फर्काएका थिए।
एसीसी प्रिमियर कप : मलेसियाले नेपाललाई दियो २३६ रनको लक्ष्य,"त्रिवि क्रिकेट मैदानमा टस जितेर ब्याटिङ थालेको मलेसियाले ९ विकेट गुमाएर २३५ रनको योगफल तयार गर्यो। काठमाडौं : कप्तान अहमद फैजको अर्धशतकप्रेरित मलेसियाले एसीसी मेन्स प्रिमियर कपको समूह एको पहिलो खेलमा नेपाललाई २३६ रनको लक्ष्य दिएको छ। त्रिवि क्रिकेट मैदानमा टस जितेर ब्याटिङ थालेको मलेसियाले ९ विकेट गुमाएर २३५ रनको योगफल तयार गर्यो। मलेसियाका लागि वान् डाउनमा क्रिजमा उत्रिएका फैजले ९५ बलमा एक छक्का र आठ चौकासहित ७६ रनको इनिङ खेले। ओपनर विरनदीपसिंहसँग ११६ रनको साझेदारी गर्दै फैजले उत्कृष्ट इनिङ खेले। विरनदीपले ९४ बलमा दुई चौकासहित ४६ रन बनाए। यसअघि अर्का ओपनर मोहम्मद अमिर १८ बलमा १७ रन बनाएर पभिलियन फर्किँदा खिजार हायातले २२ रनको योगदान गरे। स्यार्जुल इद्रुसले २१ रन बनाउँदा अन्य ब्याटरले उल्लेख्य प्रदर्शन गर्न सकेनन्। नेपालका लागि सोमपाल कामीले ९ ओभरमा ४० रन खर्चेर तीन विकेट लिए। यस्तै, सन्दीप लामिछानेले १० ओभरमा ४८ रन खर्चेर एक मेडनसहित तीन विकेट लिए। ललित राजवंशीले दुई तथा गुल्शन झाले पनि एक मलेसियन ब्याटरलाई पभिलियन फर्काएका थिए।"
एसीसी प्रिमियर कप : भीम र कुशलको अर्धशतकमा नेपालको विजयी सुरुआत,"काठमाडौं : कुशल मल्लको अविजित अर्धशतकप्रेरित नेपालले एसीसी मेन्स प्रिमियर कपको समूह एमा विजयी सुरुआत गरेको छ। त्रिवि क्रिकेट मैदानमा टस जितेर ब्याटिङ थालेको मलेसियाले ९ विकेट गुमाएर दुई सय ३५ रनको योगफल तयार गरेको थियो। जवाफी ब्याटिङमा उत्रिएको नेपालले ३६२ ओभरमा चार विकेट गुमाएर लक्ष्य पूरा गर्यो। नेपालका लागि ४० बलको सामना गरेका कुशलले पाँच चोका र पाँच छक्कासहित ७० रनको अविजित इनिङ खेले। यस्तै, चौथो विकेटका लागि कुशलसँग एक सय १२ रनको साझेदारी गरेका भीम सार्कीले ९८ बलमा पाँच चौकासहित ७१ रनको इनिङ खेलेका थिए। त्यसअघि ओपनर कुशल भुर्तेल ३१ बलमा पाँच चौका र दुई छक्कासहित ३८ रन बनाएर पभिलियन फर्केका थिए। अर्का ओपनर आशिफ शेख १ रन जोडेर आउट हुँदा वान् डाउनमा क्रिजमा उत्रिएका भीमले उत्कृष्ट ब्याटिङ गरे। कप्ता रोहित पौडेल ४३ बलमा पाँच चौकासहित ४२ रन जोडेर पभिलियन फर्किएका थिए। मलेसियाका लागि मोहम्मद वाफिक, रिजवान हेदर, खिजर हायात र विरनदीप सिंहले एकएक विकेट लिए। पहिलो इनिङमा कप्तान अहमद फैजको अर्धशतकप्रेरित मलेसियाले ९ विकेट गुमाएर दुई सय ३५ रनको योगफल तयार गरेको थियो। मलेसियाका लागि वान् डाउनमा क्रिजमा उत्रिएका फैजले ९५ बलमा एक छक्का र आठ चौकासहित ७६ रनको इनिङ खेले। ओपनर विरनदीपसिंहसँग एक सय १६ रनको साझेदारी गर्दै फैजले उत्कृष्ट इनिङ खेले। विरनदीपले ९४ बलमा दुई चौकासहित ४६ रन बनाए। यसअघि अर्का ओपनर मोहम्मद अमिर १८ बलमा १७ रन बनाएर पभिलियन फर्किँदा खिजार हायातले २२ रनको योगदान गरे। स्यार्जुल इद्रुसले २१ रन बनाउँदा अन्य ब्याटरले उल्लेख्य प्रदर्शन गर्न सकेनन्। नेपालका लागि सोमपाल कामीले ९ ओभरमा ४० रन खर्चेर तीन विकेट लिए। यस्तै। सन्दीप लामिछानेले १० ओभरमा ४८ रन खर्चेर एक मेडनसहित तीन विकेट लिए। ललित राजवंशीले दुई तथा गुल्शन झाले पनि एक मलेसियन ब्याटरलाई पभिलियन फर्काएका थिए। नेपालले दोस्रो खेल शुक्रबार ओमानसँग कीर्तिपुरमै खेल्ने छ। मलेसियाले प्रतियोगिताको दोस्रो खेलमा बिहीबार साउदी अरबको सामना गर्नेछ। समूह बीमा हङकङ विजयी समूह बीअन्तर्गत मुलपानी क्रिकेट मैदानमा मंगलबार नै भएको खेलमा हङकङले सिंगापुरलाई आठ विकेटले पराजित गरेको छ। टस हारेर ब्याटिङ थालेको सिंगापुरले ४२१ ओभरमा सबै विकेट गुमाउनुअघि एक सय ७४ रनको योगपफल तयार गरेको थियो। सिंगापुरका कप्तान अरित्रा दत्तले ५७ बलमा ९ चौकासहित ४९ रन बनाउनुबाहेक अन्य ब्याटरले उल्लेख्य प्रदर्शन गर्न सकेनन्। हङकङका इशान खानले सर्वाधिक चार तथा यासिम मुर्ताजाले तीन विकेट लिएका थिए। दोस्रो इनिङमा हङकङका लागि विस्फोटक ब्याटिङ गरेका बाबर हायातले ९४ बलमा १० चौका र ६ छक्कासहित अविजित एक सय आठ रनको शतकीय इनिङ खेले। त्यसअघि कप्तान निजाकत खानले ८९ बलमा चार चौका र एक छक्कासहित ५१ रन जोडेका थिए।"
एसीसी प्रिमियर कप : नेपालले पहिले बलिङ गर्ने,"आजको खेलमा ज्ञानेन्द्र मल्ल, करण केसी र प्रतिश जिसी बेञ्जमा रहेका छन्। काठमाडौं : एसीसी मेन्स प्रिमियर कपको उद्घाटन खेलमा नेपालले मलेसियाविरुद्ध टस हारेर बलिङ गर्ने भएको छ। टस जितेर मलेसियाका क्याप्टेन हमद फैजले पहिले ब्याटिङ रोजेपछि नेपालले बलिङ गर्न लागेको हो। कीर्तिपुरस्थित त्रिवि क्रिकेट मैदानमा भएको खेलमा नेपाल विजयी सुरुआतको लक्ष्यमा छ। टस हारेपछि पहिलो खेलमा मलेसियाविरुद्ध नेपालले फिल्डिङ गर्ने निम्तो पाएको छ। नेपाल क्रिकेट संघ (क्यान)ले प्रतियोगिताका लागि १४ सदस्यीय राष्ट्रिय क्रिकेट टिम घोषणा गरिसकेको छ। रोहित पौडेलको कप्तानीमा आइतबार घोषित टिममा कुशल भुर्तेल, आशिफ शेख, ज्ञानेन्द्र मल्ल, कुशल मल्ल, आरिफ शेख, सोमपाल कामी, दीपेन्द्रसिंह ऐरी, गुल्शन झा, करण केसी, सन्दीप लामिछाने, भीम सार्की, प्रतिश जिसी र ललित राजवंशी छन्। यस्तै, अर्जुन साउद, सन्दीप जोरा, सूर्य तामाङ र किशोर महतोलाई वैकल्पिक राखेको छ। आजको खेलमा ज्ञानेन्द्र मल्ल, करण केसी र प्रतिश जिसी बेञ्जमा रहेका छन्। प्रतियोगिताको तयारी स्वरुप शनिबार भएको अभ्यास खेलमा नेपालले ओमानलाई पाँच विकेटले पराजित गरेको थियो। वैशाख १८ गतेसम्म हुने प्रतियोगितामा १० टिमको सहभागिता रहने छ। त्रिवि क्रिकेट मैदान र मुलपानी क्रिकेट मैदानमा हुने प्रतियोगितामा १० टिमलाई दुई समूहमा विभाजन गरेर राउन्ड रोबिन पद्धतिबाट सेमिफाइनलिस्टको टुङ्गो लगाइनेछ। समूह एमा नेपालसँगै ओमान, कतार, मलेसिया र साउदी अरब परेका छन्। यस्तै, समूह बीमा यूएई, हङकङ, कुवेत, सिंगापुर र बहराइन छन्। प्रतियोगिताको विजेताले आगामी सेप्टेम्बरमा पाकिस्तानमा हुने एसिया कपमा भारत र पाकिस्तान सम्मिलित समूहमा रहेर खेल्न पाउने छ। यही प्रतियोगिताका शीर्ष तीन टिमले जुलाईमा हुने एसीसी इमर्जिङ टिम्स एसिया कप खेल्न पाउने छन्। नेपालले पहिलो खेल वैशाख ५ गते मलेसियासँग त्रिवि क्रिकेट मैदानमा खेल्ने छ। यस्तै, दोस्रो ८ गते ओमान, तेस्रो ११ साउदी अरबसँग र १४ गते कतारसँग खेल्ने छ। साउदी अरब र नेपालबीचको खेल मुलपानी मैदानमा हुनेछ।"
आयात प्रतिस्थापन गर्नेगरी तार उद्योगमा ४ अर्ब लगानी,"बुटवल : विद्युतीय तार आयातलाई प्रतिस्थापन गर्ने गरी बुटवल औद्योगिक क्षेत्रमा रहेको लिटमस इन्डष्ट्रिजले केवल उद्योगमा चार अर्ब पुर्याउने गरी उत्पादन विस्तार गरेको छ। लुम्बिनी विद्युतको नामबाट ४६ वर्षअघि बुटवलमा स्थापना भएको कम्पनीले लिटमस ब्राण्डको तार उत्पादन गरिरहेको छ। नाम परिवर्तन गर्दै लिटमस कम्पनीले बुटवल औद्योगिक क्षेत्रमा एक अर्ब लगानी गरिसकेको छ। कम्पनीले नवलपरासीमा दोस्रो प्लान्टको तयारी गरेको छ। कम्पनीका उपाध्यक्ष सरोज मिश्रले उद्योग विस्तारका लागि नवलपरासीमा १५ विगाहा जमिन लिइएको र संरचना निर्माण सुरु भएको बताए। हामी तार आयातलाई प्रतिस्थापन गर्ने योजनासहित लगानी विस्तार गरिरहेका छौं, योजना पूरा हुँदा लगानी ४ अर्ब पुग्नेछ, उनले भने, घरायसी तथा प्रशारण लाइनमा प्रयोग हुने ४०० केभीए क्षमताका कन्डक्टरदेखि तारसम्म अहिले बनिरहेका छन्। बुटवल औद्योगिक क्षेत्रको दुई विगाहा प्लट साँघुरो भएपछि नवलपरासीमा उद्योग विस्तार गर्नुपरेको मिश्राले बताए। यो उद्योगको मातृ कम्पनी भने रमेश कर्प हो। रमेश कर्पले बुटवलको लिटमसमा मात्रै १ अर्ब लगानी गरिसकेको उपाध्यक्ष मिश्रले बताए। कम्पनीले जर्मन प्रविधिका आधुनिक मेसिन भित्र्याएको छ। विद्युतीय तार उत्पादनमा आधुनिकता भित्र्याउने लिटमस नै पहिले कम्पनी रहेको मिश्रले बताए। कम्पनीले १९९६ मै नयाँ उत्पादन भारतीय बजारमा निर्यात गरेको थियो। अहिले पनि लिटमसका उत्पादन भारत बंगलादेश, भुटानमा बिक्री हुने गरेका छन्। ओभरहेड कन्डक्टर, तार र केवल तथा इनामेल तार यसका प्रमुख उत्पादन हुन्। कम्पनीका महाप्रबन्धक प्रकाश राजपुरियाले गुणस्तरीय उत्पादनलाई प्राथमिकतामा राखेर काम गरिएको बताउँछन्। कम्प्युटर प्रणालीबाट मेसिनले काम गर्छ, सबै उत्पादनको गुणस्तर एउटै छ, उनले भने। लिटमसले ट्रान्सफर्ममा प्रयोग हुने कच्चा पदार्थको ४५ प्रतिशत हिस्सा उत्पादन गर्दै आएको छ। बाह्य मुलुकबाट आयत हुने पावर केवल विस्तापित गर्ने योजना रहेको उपाध्यक्ष मिश्रा बताउँछन्। हामी केवल उत्पादन मात्रै होइन, मुलुकलाई आर्थिक रुपमा लाभ हुने गरी आयात प्रतिस्थापनमा जोड दिएका छौं, उनले भने, जे वस्तुहरू बाहिरबाट ल्याउनुपरेको छ, ती वस्तु हामी उत्पादन गछौं। अहिले घरायसी तारको अवैध आयातले समस्या भइरहेको उनले बताए। घरायसी तारसहितका केवलमा एकाघिकार जमाउँदै आएको कम्पनीले सन् २०१० मा नेपाल गुणस्तर चिन्ह प्राप्त गरेको थियो। सन् २०१५ मा इण्डियन गुणस्तर सर्टिफिकेट समेत प्राप्त गरेको उपाध्यक्ष मिश्रले जानकारी दिए। एक वर्षअघि मात्रै लुम्बिनी विद्युतलाई लिटमस कम्पनीमा रुपान्तरण गरिएको थियो। कम्पनीमा रुपान्तरणसँगै उद्योगका उपकरणदेखि व्यवस्थापनसम्म परिवर्तन गरिएको छ। लिटमससँग अहिले बजारको माग अनुरुपको तार उत्पादन गर्न सक्ने क्षमता रहे पनि खपत अनुसार मात्रै उत्पादन गरिरहेको छ। मासिक २५ हजार प्याकेट घरासयी तार उत्पादन भइरहेको उपाध्यक्ष मिश्राले बताए। लिटमसले मुलुकका ३ हजार साना पसल र १३० वटा डिष्टिब्युटर्स मार्फत आक्रामक रुपमा बजारीकरण गरेको बनाएको छ। लिटमसले नेपाल विद्युत प्राधिकरणसहितका ठूला कम्पनीहरूलाई ग्राहक बनाएको छ। हाल निर्माण भइरहेका ठूला प्रशारण लाइनमा यही कम्पनीमा तार प्रयोग भइरहेका छन्। दुई वर्षअघि कम्पनीले विद्युत प्राधिकरणलाई ५ करोड अमेरिकी डलरभन्दा बढीको एबीसी केवल आपूर्ति गर्ने ठेक्का पाएको थियो। बंगलादेशमा समेत कम्पनीले तार बेच्दै आइरहेको छ। कम्पनीले उत्पादन गरेको ओभरहेड कन्डक्टर ११ देखि ४०० केभीए भोल्टेजको प्रशारण लाइनमा प्रयोग हुन्छन्। घरायसी प्रयोगका सम्पूर्ण तारहरू लिटमसले बजार पठाउँदै आएको छ। ट्रान्सफर्मरमा प्रयोग हुने इनामेल तार समेत यसको उत्पादन हो। लिटमससँग एसीसीएसआर कन्डक्टरको वार्षिक उत्पादन क्षमता ६७ हजार ७५० किलोमिटर छ। कम्पनीका अनुसार एबीसी वार्षिक २९ हजार ७०० किमी, एक्सएलपीई कभर्ड कन्डक्टर्स १९ हजार ९०० किमी, पावर केबल्स ४५ हजार ३२० किमी उत्पादन क्षमता रहेको छ। यस्तै हाउस वायरिङ केबलको उत्पादन क्षमता वार्षिक २५ लाख ३९ हजार ५७० कोइल छ। स्ट्रिप्सको वार्षिक उत्पादन क्षमता १३ हजार ६ सय टन रहेको कम्पनीले जनाएको छ। लगानी विस्तारसँगै लिटमसले उच्च भोल्टेजका तार उत्पादनसँगै एमसिबी, चिम, पंखा, इन्डक्सन चुल्हो उत्पादन गर्ने लक्ष्य राखेको छ। यो योजना पूरा हुदा लगानी ४ अर्ब पुग्ने मिश्राले जानकारी दिए। पुरानो कम्पनीलाई आधुनिक बनाएको लिटमसले आम नागरिकलाई सेयरधनी बनाउने योजना बनाएको छ। पब्लिक कम्पनी बनाइएपछि अव आईपीओ निष्काशनको तयारीमा रहेको उपाध्यक्ष मिश्रले बताए।"
"सेयर बजारमा सामान्य करेक्सन,कारोबार रकम ८७ करोडमा झर्यो",काठमाडौं : सेयर बजारमा आज सामान्य अंकले करेक्स आएको छ। नेप्से परिसूचक ३०७ अंकले घटेर १९०४९८ विन्दुमा झरेको छ। सेन्सेटिभ इण्डेक्स भने ०१७ अंकले बढेको छ। नेप्से सामान्य अंकले ओरालो लागेपनि कारोबार रकम भने सोमबारको तुलनामा घटेको छ। यसदिन २६६ कम्पनीको २९ लाख ७५ हजार ९२० कित्ता सेयर ८७ करोड ४ लाख ४८ हजार १५२ रुपैयाँमा खरिदबिक्री भयो। अघिल्लो कारोबार दिन नेप्से परिसूचक २३६३ अंकले घटेको थियो। सो दिन ९२ करोड बढिको कारोबार भएको थियो। आज दुई कम्पनीको मूल्यमा सकारात्मक सर्किट लाग्यो। कालिञ्चोक दर्शन र मोलुंग हाइड्रोपावरको सेयर मूल्यमा सकारात्मक सर्किट लेभलमा कारोबार भयो। कारोबार रकमका आधारमा प्रभु बैंक (प्रोमोटर सेयर) शीर्षस्थानमा रह्यो। सो बैंकको ५ करोड बढिको कारोबार भयो। शिवम् सिमेन्टको ३ करोड ९८ लाख र नेस्डो समृद्धि लघुवित्त वित्तीयको सेयर ३ करोड बढिमा कारोबार भयो। सेयर कारोबारमा आएका १३ उपसमूहमध्ये ३ को मूल्य बढ्यो भने बाँकी १० को मूल्य घट्यो। होटल्स एन्ड टुरिजम उपसमूहको सूचक ११७ अंकले बढ्यो।
लघु बिमा कम्पनीहरूलाई स्वस्थ प्रतिस्पर्धा गर्न निर्देशन,"काठमाडौं : लघु बिमा कम्पनीहरूलाई स्थानीय स्तरमा सञ्जाल विस्तार गरेर स्वस्थ प्रतिस्पर्धा र इमान्दारीपूर्वक काम गर्न बिमा प्राधिकरणका अध्यक्ष सूर्यप्रसाद सिलवालले निर्देशन दिएका छन्। विभिन्न चारवटा लघुबिमा कम्पनीका सञ्चालक समितिका अध्यक्षहरूलाई मंगलबार शपथ गराउने क्रममा यस्तो निर्देशन दिएका हुन् । अध्यक्ष सिलवालले प्राधिकरणको केन्द्रीय कार्यालयमा गार्डियन माइक्रो लाइफ इन्स्योरेन्सका अध्यक्ष उदिप श्रेष्ठ, नेपाल माइक्रो इन्स्योरेन्सका अध्यक्ष आशिष श्रेष्ठ, क्रेष्ट माइक्रो लाइफ इन्स्योरेन्सका अध्यक्ष ऋषिराज मोर र प्रोटेक्टिभ माइक्रो इन्स्योरेन्सका अध्यक्ष कृतिका अग्रवाललाई शपथ गराए। यसैक्रममा अध्यक्ष सिलवालले कम्पनीको समग्र जिम्मेवारी सञ्चालक समितिका अध्यक्षको हुने भएकाले कम्पनीहरू अध्यक्षको निगरानीमा रहनुपर्नेबारे ध्यानाकर्षण गरे। उनले निर्देशन दिँदै भने, न्यून आय भएका बर्ग र पिछडिएका क्षेत्रलाई लक्षित गरी लघुबिमा व्यवसाय गर्नेगरी धेरै लामो प्रयासपछि लघुबिमा कम्पनीहरू स्थापना भएको छ। सोही उद्देश्य अनुरूप स्थानीयस्तरमा सञ्जाल विस्तार गरेर स्वस्थ प्रतिस्पर्धाका साथ इमान्दारीपूर्वक काम गर्नुहोला। शपथ ग्रहण कार्यक्रममा नेपाल बिमा प्राधिकरणका कार्यकारी निर्देशक राजुरमण पौडेल, निर्देशक दिनेश कुमार लाल र लघुबिमा कम्पनीका प्रमुख कार्यकारी अधिकृतहरूको सहभागिता रहेको थियो।"
सुर्तीजन्य पदार्थमा कर बढाउन माग,"काठमाडौं : अर्थमन्त्री डा प्रकाशशरण महतसँग भेट गरी आगामी आर्थिक वर्ष २०८०८१ को बजेटमा सुर्तीजन्य पदार्थमा कर वृद्धिको माग गरिएको छ। नेपाल अर्बुद रोग निवारण संस्थाका केन्द्रीय अध्यक्ष महेश श्रेष्ठको नेतृत्वको टोलीले सोमबार अर्थमन्त्री महतसँग भेट गरी सुर्र्तीजन्य पदार्थमा कर वृद्धिको माग गरेको हो। सुर्तीजन्य पदार्थको उपभोगकर्ता बढ्दै गएकोले न्यूनीकरण गर्न आगामी आवको बजेट, नीति तथा कार्यक्रममा सुर्तीजन्य पदार्थमा लगाउँदै आएको करलाई वृद्धि गर्न माग गरिएको हो। नेपालमा सुर्तीजन्य पदार्थमा लाग्ने कर विश्वका अन्य मुलुकको दाँजोमा ज्यादै न्यून छ। चिकित्सकका अनुसार, सुर्तीजन्य पदार्थको सेवनले विभिन्न नसर्ने किसिमका रोगहरू जस्तै फोक्सोको क्यान्सर, श्वासप्रश्वाससम्बन्धी समस्या, मुटुसम्बन्धी रोग, मिर्गौलासम्बन्धी रोगहरू लाग्छन्। एक अध्ययनअनुसार, नेपालमा प्रत्येक वर्ष सुर्तीजन्य पदार्थको सेवनले ३७ हजार ५ सय २९ जनाको मृत्यु हुने गरेको छ। नसर्ने रोगको मुख्य कारकका रूपमा रहेको सुर्तीजन्य पदार्थको सेवनबाट प्रतिघण्टा चार जनाभन्दा धेरै मानिसले ज्यान गुमाइरहेका छन्। जुन संख्या नेपालको कुल मृत्युको १९४१ प्रतिशत हुन आउँछ। सुर्तीजन्य पदार्थको सेवनको मात्रा न्यूनीकरण गर्न विभिन्न प्रयास भइरहे पनि हाल नेपालमा सुर्तीजन्य पदार्थ सेवनकर्ताको संख्या ३२ प्रतिशत रहेको छ। मुलुकमा २३१० प्रतिशत पुरुष र ८५ प्रतिशत महिला रहेको पाइएको छ।"
लमजुङका स्थानीय तहमा २२ करोड बेरुजु,"बेंसीसहर : लमजुङका स्थानीय तहमा विनियोजन भएको रकममध्ये आर्थिक वर्ष २०७८७९ मा २२ करोड ५ लाख ५७ हजार रुपैयाँ बेरुजु देखिएको छ । महालेखा परीक्षकको ६० औं वार्षिक प्रतिवेदनअनुसार आर्थिक वर्ष २०७८७९ मा लमजुङका ८ वटा स्थानीय तहमा कार्यान्वयनमा रहेको ९ अर्व ६४ करोड १२ लाख ८३ हजार रुपैयाँ बजेटको लेखा परीक्षण गर्दा २ दशमलव २८ प्रतिशत बेरुजु देखिएको हो । आर्थिक वर्ष २०७७७८ मा २१ करोड ६५ लाख १३ हजार रुपैयाँ बेरुजु दखिएको थियो । कार्यान्वयमा रहेको कूल ७ अर्ब ३३ करोड ६० लाख १२ हजार रुपैयाँ बजेटको लेखा परीक्षण गर्दा २ दशमलव ९५ प्रतिशत रकम बेरुजु देखिएको थियो । आव २०७६०७७ मा लमजुङका ८ वटा स्थानीय तहमा ७ अर्ब ३६ करोड ३६ लाख ४१ हजार रुपैयाँ बजेटको लेखा परीक्षण गर्दा ३ दशमलव ३५ प्रतिशत अर्थात २४ करोड ७२ लाख ८६ हजार रुपैयाँ बेरुजु निस्किएको थियो । संघीय सरकार अनुदान, प्रदेश सरकार अनुदान, राजस्व बाँडफाँट, आन्तरिक आय र अन्य आय गरी ६ शीर्षकको बजेटको लेखा परीक्षण गरिएको थियो । प्रतिवेदन अनुसार प्रतिशतको आधारमा सवैन्दा बढी राइनास नगरपालिकामा ४ दशमलव ११ प्रतिशत बेरुजु रहेको पाइएको छ । राइनासमा १ अर्ब ३९ करोड ३८ लाख २३ हजार रुपैयाँको लेखा परीक्षण भएको ५ करोड ७३ लाख ३१ हजार रुपैयाँ बेरुजु देखिएको हो । सबैभन्दा कम प्रतिशतको आधारमा मस्र्याङ्दीमा ० दशमलव ७२ प्रतिशत बेरुजु देखिएको छ । मस्र्याङ्दीमा १ अर्ब ३ करोड ९२ लाख ६८ हजार रुपैयाँको लेखा परीक्षण भएकोमा ७५ लाख ३१ हजार रुपैयाँ बेरुजु देखिएको छ । क्व्होलासोंथार गाउँपालिकामा ७१ करोड ७४ लाख २३ हजार रुपैयाँको लेखा परीक्षण गरिएकोमा ३ दशमलव ६ प्रतिशत अर्थात २ करोड १९ लाख ४७ हजार रुपैयाँ बेरुजु देखिएको छ । दोर्दी गाउँपालिकामा १ अर्ब २० करोड २३ लाख ९५ हजार बजेटको लेखा परीक्षण गरिएकोमा ३ दशमलव ४१ प्रतिशत अर्थात ४ करोड ९ लाख ९५ हजार रुपैयाँ बेरुजु देखिएको छ । दूधपोखरी गाउँपालिकामा ७८ करोड २ लाख ९९ हजार रुपैयाँ बजेटको लेखा परीक्षण गरिएकोमा २ दशमलव ३३ प्रतिशत अर्थात १ करोड ८१ लाख ५४ हजार रुपैयाँ बेरुजु देखिएको प्रतिवेदनमा उल्लेख छ । प्रतिवेदन अनुसार मध्यनेपाल नगरपालिकामा १ अर्ब ४५ करोड ५ लाख १२ हजार रुपैयाँ बजेटको लेखा परीक्षण गरिएकोमा २ दशमलव ०४ प्रतिशत अर्थात २ करोड ९५ लाख ४५ हजार रुपैयाँ बेरुजु देखिएको छ । सुन्दरबजार नगरपालिकामा १ अर्ब ५१ करोड ४१ लाख ३ हजार रुपैयाँको लेखा परीक्षण गरिएकोमा २ करोड ८० लाख ५७ हजार रुपैयाँ अर्थात १ दशमलब ८५ प्रतिशत बेरुजु देखिएको छ । बेंसीसहर नगरपालिकामा १ अर्ब ५४ करोड ३४ लाख ६० हजार रुपैयाँ बजेटको लेखा परीक्षण गरिएकोमा १ करोड ६९ लाख ९७ हजार रुपैयाँ अर्थात १ दशमलव १ प्रतिशत बेरुजु देखिएको छ ।"
मिटरब्याज र लघुवित्तको दोहोरो चेपुवामा ऋणी,"तराईका २० जिल्लाका मिटरब्याजपीडित काठमाडौं आएर सरकारसँग न्याय मागिरहेका छन्। जो मिटरब्याजको दलदलमा फसेकै छन्, त्यसमाथि लघुवित्तीय संस्थाको चंगुलमा पनि परेका छन्। दोहोरो चेपुवामा परेका उनीहरू समस्या समाधानको बाटो खोजिरहेका छन्। तर, मागको सुनुवाइ हुन सकेको छैन। काठमाडौं : सप्तरी कञ्चनपुर५ पिपराकी ५८ वर्षीया सोनादेवी सरदारले तीन वर्षअघि गाउँका साहु गणेश श्रेष्ठसँग ३० हजार ऋण लिइन्। त्यसपछि उनले पटकपटक गरी १ लाख ५ हजार रुपैयाँ तिरिन्। तर, ऋण चुक्ता भइनसकेको भन्दै साहु गोठको लैनो भैंसी तान्न आए। सोनादेवीले बाध्यतावश लघुवित्त समूहबाट ऋण काढिन्। लघुवित्तबाट लिएको किस्ता रकम बुझाउँदा पनि मिटरब्याजी साहुले सबै ऋण चुक्ता नभएकै जिकिर गरे। थप ७५ हजार तिर्नुपर्ने भन्दै सोना देवीविरुद्ध जिल्ला अदालत सप्तरीमा मुद्दा हाले। अदालतले ०७८ मंसिर १७ गते श्रेष्ठकै पक्षमा फैसला गर्दै साँवा र चलनचल्तीको ब्याज सात दिनभित्र बुझाउन भन्यो। सोना देवीले उच्च अदालत जनकपुरको राजविराज इजलासमा पुनरावेदन गरिन्। उच्चले ०७८ असोज २६ गते जिल्लाकै फैसला सदर गर्यो। मिटरब्याज र लघुवित्तको किस्ताको दोहोरो चेपुवामा परेकी उनी त्यसयता प्रायः दिनभर जंगलमा लुकेर बसिन्। तिर्नै नसक्ने ऋणको भारीले थिचेपछि सोनादेवी अन्ततः सरकारसँग गुहार माग्न काठमाडौं आएकी छन्। उनीसहित पीडित न्याय माग्दै १४ दिनदेखि काठमाडौंमा आन्दोलनरत छन्। ७ हजारको बाच्छो उसै (साहु)लाई दिएँ। ८ हजारको एउटा पाडो (राँगा) पनि दिएँ। त्यसले पनि पुगेन। गोठको एउटा गाई बिक्री गरेर पनि उसैलाई दिएँ, सोनादेवीले भनिन्, किस्तामा ऋण लिएर साहुसँग लिएको ३० हजारको १ लाख ५ हजार तिरेँ। त्यसपछि हामीसँग साहुले ७५ हजारको कागज गरायो। त्यही कागजले अदालतमा मुद्दा हाल्यो। अहिले हामीलाई जेल हाल्न पुर्जी आएको छ। अपराध गरेको भए पो जेल बस्नु ? यो वृद्ध उमेरमा जेल जाऊँ ? त्यहाँ गएर म मर्नु कि बाँच्नु ? मेरो सन्तानलाई कसले हेर्छ ? उनका श्रीमान् दृष्टिविहीन छन्। दुई जना सन्तान छन्। कहिलेसम्म जंगलमा लुकेर बस्ने भनेर उनी लघुवित्तविरुद्ध कारबाहीका लागि सरकारसँग गुहार काठमाडौं आएकी छन्। साहुले हामीलाई ऋण तिरेको कुनै प्रमाण दिएन। एक बित्ता पनि जग्गा छैन। हाम्रो खाने उपाय छैन। हाम्रो उद्धार गरिदिनुस्। जेल नपठाउनुस् भनेर सरकार गुहार काठमाडौं आएको छु, उनले भनिन्, साहुले हामीलाई पक्रिन घरमा पुलिस पठाउँछ। लघुवित्तका कर्मचारीले किस्ता तिर्न दबाब दिन्छ। आम्दानी छैन । कहाँबाट तिरौं ? त्यसको डरले दिनभर जंगलमा लुकेर बस्नु परेको छ। सोनादेवीको जग्गा एक धुर पनि छैन। उनी सुकुम्बासी हुन्। कोसीको जंगलबाट दाउरो ल्याएर जीवन चलाउँछिन्। वनरक्षकले त्यो दाउरो पनि कहिलेकाहीँ समाउँछ। त्यो दिन रित्तै घर फर्किनुपर्छ। भोकै रात काट्नुपर्छ, उनले भनिन्, जंगलमा लुक्न जान्छौं। त्यहाँ पनि हात्ती आउँछ। अब कहाँ जाऊँ ? कति दिन जंगलमा लुकेर बस्नु ? बरु लड्नुपर्छ भनेर काठमाडौं आएकी छु। सोनादेवीकी छिमेकी ५५ वर्षीया सियादेवी सरदारको समस्या पनि उस्तै छ। उनी पनि मिटरब्याजी साहु र लघुवित्तको ऋणमा चुर्लुम्म डुबेकी छन्। गाउँमा कोही नयाँ मान्छे देख्यो कि उनी लुक्न जंगलतिर दौडिन्छिन्। लघुवित्तका कर्मचारीले उनलाई फकाएर सदस्य बनाए। बचत गर्दै भएपछि उनले त्यहाँबाट ऋण लिइन्। किस्ता तिर्न भने उनलाई समस्या भयो। सात वर्षअघि गाउँकै साहु राजु यादवसँग लघुवित्तको किस्ता तिर्न उनले ३० हजार ऋण लिइन्। साहुले ६ लाख पर्ने सवा कट्ठा खेत पास गरायो। सियाले ३० हजारको १ लाख तिरिसकेकी छन्। तर, साहुले १ लाख अझै माग्दै छन्। सिया दैनिक ज्यालामजदुरी गरेर जीवन चलाउँछिन्। साहुको ऋण र लघुवित्तको किस्ता तिर्न नसक्दा उनको दिनचर्या बिथोलिएको छ। खान पुग्दैन। लघुवित्तका कर्मचारी र साहु घरमै पैसा माग्न आउँछ। साहुलाई लिएको ऋणभन्दा बढी नै दिइसकेँ, उनले भनिन्, लघुवित्तले फकाएर ऋण दियो। उसले पनि ब्याज बढाएको बढाएछ। हामी गरिब मर्नु न बाँच्नुको अवस्थामा पुग्यौं। लघुवित्तबाट किस्तामा लिएको ऋण तिर्न कर्मचारीले दबाब दिन थालेपछि उनले गाउँका साहुसँग ऋण लिएर किस्ता तिरेकी थिइन्। साहुसँग कति लुकेर भागौं ? काठमाण्डुमा लड्न आएको छु। जुलुस लगाएर सरकारसँग समस्या सुनाउन आएको छु। कर्जाको समस्या सरकारले समाधान गरिदिओस्, उनले भनिन्, सरकारले हामी गरिबको जग्गा साहुबाट फिर्ता दिलाओस्। सिरहा बस्तीपुरकी सोनीयादेवी राम पाइलापाइला ठगिएकी छन्। उनी पनि न्यायको खोजीमा काठमाडौं आएकी छन्। उनी कहिले एजेन्टबाट ठगिइन् भने कहिले लघुवित्तको ब्याजले थिचिइन्। कहिले मिटरब्याजी साहुको जालमा परिन्। उनी चरम गरिबीको चपेटामा परेकी छन्। जसले ६ वर्षअघि ५० हजार ऋण लिइन्। श्रीमान् जितन रामलाई उनले मलेसियातिर उडाइन्। त्यहाँ काम नपार जितन एक महिनामै फर्किए। ऋण तिर्न सोनियाले लघुवित्तबाट फेरि २ लाख उठाइन्। दोस्रोपटक उनले श्रीमान्लाई विदेश पठाइन्। एजेन्टले २ लाख लियो। विदेश पठाइदिन्छु भनी काठमाडौं बोलायो। तर, विदेश नपठाएर घर फिर्ता पठाइदियो। एजेन्टले त्यो २ लाख पनि ठग्यो, उनले भनिन्। अढाई लाख ऋण पर्यो। ऋण तिर्नकै लागि तेस्रोपटक लघुवित्त समूहबाट २ लाख कर्जा लिइन्। पतिलाई तेस्रोपटक तीन वर्षअघि साउदी अरब पठाइन्। श्रीमान्ले थोरबहुत कमाएर पठाउँछन्। त्यसले उनलाई किस्ता तिर्न र परिवार चलाउन हम्मेहम्मे परेको छ। साहुसँग लिएको ५० हजारको ६ लाख माग्छ। थोरै ब्याजमा किस्तामा ऋण उठाए। अहिले ब्याजमाथि ब्याज थपिदिएको छ। अब कहाँबाट तिरौं?, उनले भनिन्, किस्ता रकम तिर्न नसक्दा ग्यास चुलो उठाउन आउँछ। गालीबैज्जती गर्छ। हामी गरिबलाई कहीँ सुख छैन। सरकारले गरिबलाई मिटरब्याजकोे दलदलबाट निकाल्नुपर्ने र लघुवित्तको ऋण मिनाहा गर्नुपर्ने मागसहित आन्दोलन गर्न काठमाडौं आएको उनले बताइन्। सप्तरी राजपुरकी ४० वर्षीया नेमादेवी चौधरी पनि मिटरब्याज साहु र लघुवत्तिको चंगुलमा फसेर हैरान छिन्। उनी सात वर्ष अवधिमा ६ वटा लघुवित्तको समूहमा बसिन्। लघुवित्तले ऋण दियो। पछि उनले किस्ता तिर्न सकिनन्। लघुवित्तका कर्मचारी घर घेर्न आए। उनले बाध्य भएर सप्तरीकै साहु रामनारायण साहुबाट ४ लाख ऋण लिइन्। २५ लाख पर्ने १५ धुर घडेरी र ८ कट्ठा खेत साहुले रजिस्टेसन पास गरायो। ४ लाखको १० लाख तिर्न उनी तयार छन्। तर, उनीसँग साहुले १८ लाख माग्छ। खेत पास गराएर साहुले ८ लाखको तमसुक पनि गराएको थियो। पैसा नतिरे अदालतमा मुद्दा हाल्छु भनेर धम्की दिन्छ, उनले भनिन्, कहाँबाट त्यत्रो पैसा तिरौं ? किस्ता तिर्न नसक्दा उता लघुवित्तवालाले गालीबेज्जती गर्ने गरेको उनले सुनाइन्। खोजखाज गरेर एक हजार, दुई हजार किस्ता तिर्छौं तर मान्दैन। जमिन बिक्री गरेर तिर भन्छ, उनले भनिन्, जमिन त साहुकहाँ छ। कहाँबाट तिरौं ?लघुवित्तले गरिब तथा विपन्न महिलालाई फकाएर ऋणमा डुबाएको उनले बताइन्। किस्ता तिर्न साहुसँग ऋण लिँदा मिटरब्याजमा फसेर उठिबास भएको नेमादेवीले बताइन्। लघुवित्तवालाहरू घरमै आउँथ्यो। समूहमा बस भन्थ्यो। समूहमा बस्ने मन नहुँदा पनि फकाएर समूहमा एक हजार बचत गराउन लगायो, उनले भनिन्, पछि बचत बढेर दोहोरो, तेहोरो पाइन्छ भन्यो। हो त भनेर बसेँ। अहिले त्यसैबाट लागेको ऋणले निद्रा बिथोलियो। उनका चार छोरी छन्। सबै स्कुल पढ्छन्। श्रीमान् विदेशमा पसिना बगाइरहेका छन्। त्यहाँको कमाईले छोराछोरी पढाउनै ठिक्क भएको उनले सुनाइन्। भनिन्, लघुवित्तले पनि गरिबसँग मिटरब्याज नै लिन्छ। पहिला १८ प्रतिशत लिन्थ्यो। लकडाउनपछि १५ प्रतिशत गरिदियो। तर, तिर्नै नसक्ने गरी ऋण बढाएर ब्याज घटाएको छ। आम्दानी छैन। कहाँबाट किस्ता तिर्ने ? ऋण दिएर पल्कायो अनि पछि हामीलाई फसायो। सप्तरीको शम्भुनाथ नगरपालिका११ की ललिता चौधरीलाई लघुवित्त र साहुसँग लिएको ऋण गलपासो बनेको छ। ऋणले उनको उठिबास भएको छ। उनी पनि सरकारसँग गुहार माग्न काठमाडौं आएकी छन्। लघुवित्तको किस्ता तिर्न उनले सप्तरीकै कौशल राजपुतसँग चार वर्षअघि ७ लाख ऋण लिइन्। साहुले ३० लाखको कागज बनायो। अनि १० कट्ठा जग्गा पनि पास गरायो। मिटरब्याजी साहुले कब्जा गरेको जग्गा फिर्ता र जाली तमसुक खारेजको माग गर्दै माइतीघर मण्डलामा आन्दोलनमा उत्रिएका किसान मजदुरहरू। अहिले साहुले ३० लाख माग्दै छ। नदिएर जग्गामा भएको घर भत्काएर जाउ भन्छ , उनले भनिन्, १२ वटा लघुवित्तबाट ऋण लिएको थिएँ। कहिले बच्चा बिरामी हुँदा लिए त कहिले श्रीमान्लाई विदेश पठाउन। सबैतिर ठगिँदै गयौं। अहिले लघुवित्त र मिटरब्याजले हाम्रो उठिबास गरायो। रातदिन उनको घरमा साह र लघुवित्तका कर्मचारी जान्छन्। उनीहरूलाई देख्नेबित्तिकै गाउँमा भागाभाग हुने गरेको उनले सुनाइन्। भनिन्, गाईमाल खोल्न आउँछ। अनि हामी केटाकेटीलाई घरमा डाकेर हामी फूलबारी तिर लुक्न जान्छौं। सिरहाको बस्तीपुरकी ५५ वर्षीया स्वाघी देवी रामको व्यथा पनि कम छैन। उनलाई पनि मिटरब्याजी ऋण र लघुवित्तको किस्ताले च्यापेको छ। उनको ५ कट्ठा थियो। त्यो पनि मिटरब्याजमा पसेको छ। छोरोलाई विदेश पठाउन साहु प्रितम यादवसँग ६० हजार ऋण लिएकी थिइन्। त्यसको ७ लाख तिरिसके। अझै १२ लाख माग्दैछन्। ऋण दिँदा १५ लाख पर्ने जग्गा साहुले आफ्नो नाममा गराइएको थियो। त्यो जग्गा पनि फर्काउन मान्दैन। उनले साहुलाई ऋण तिर्न लघुवित्तहरूसँग किस्तामा ऋण उठाएकी थिइन्। अहिले ऋणमा जग्गा पनि फसेको छ, उता लघुवित्तको किस्ता पनि तिर्न हम्य हम्य परेको छ। लघुवित्तको सबै तिरिदिन्छौं। फेरि भन्छ, अझै बाँकी छ। फेरि ऋण खडा गरिदिन्छ। कहाँबाट तिरौं। ३ लाख हुन्छ, उनले भनिन्, यस्तै हो भने जीवनमा हामी गरिब कहिले पनि अघि बढ्न सक्दैनौं। सरकारले हाम्रो समस्या सुनेर हामीलाई ऋण मुक्त गराइदियोस्। बचत गर्नुस्। साँवा र ब्याज चाँडै दोब्बर बन्छ, लघुवित्तका कर्मचारीहरू ग्रामीण भेगका महिलाहरूलाई यस्तै भन्दै फकाउँछन्। समूहमा बस्न लगाउँछन्। एकै जनालाई दर्जनौं लघुवित्तले ऋण दिन्छ। किस्ता तिर्न नसक्दा लघुवित्तले उनीहरूलाई धम्क्याउँछ। कहिले घरको मालसामान उठाउन आउँछन् त कहिले दिदीबहिनीहरूले बाध्य भएर लघुवित्तिको किस्ता तिर्न गाउँको साहुसँग ऋण लिन्छन्। यति गर्दासम्म गाउँका महिलाहरू लघुवित्तको ऋणमा फसिसकेका हुन्छन् भने, मिटरब्याजीले घरजग्गा हडपिसकेको हुन्छ। पीडितहरूले मिटरब्याजी साहुको ऋण तिर्न लघुवित्तसँग कर्जा लिन्छ भने लघुवित्तको ऋण तिर्न साहुको भर पर्छन्। लघुवित्त र मिटरब्याजी साहुको ऋणको नदी डुब्दा पीडितमा बैचेनी बढ्दो छ। मिटरब्याजी साहुसँग लिएको ऋणभन्दा धेरै तिर्दा पनि पीडितको जग्गा जमिन हडपेर उठिबास भएको छ। उता लघुवित्तले ऋणमाथि ब्याज थपेको थपै गरेको पीडितहरू बताउँछन्। न्याय माग्न मधेसका २० जिल्ला पीडित काठमाडौं आएर दुई सातादेखि सरकार गुहारिरहेका छन्। मिटरब्याजी साहुले हामीलाई पक्रिन घरमा पुलिस पठाउँछ। लघुवित्तका कर्मचारीले किस्ता तिर्न दबाब दिन्छ। आम्दानी छैन । कहाँबाट तिरौं ? त्यसको डरले दिनभर जंगलमा लुकेर बस्नुपरेको छ। सोनादेवी सरदार, पीडित साहुको ऋण र लघुवित्तको किस्ता तिर्न नसक्दा लघुवित्तका कर्मचारी र साहु घरमै पैसा माग्छ आउँछ। साहुलाई लिएको ऋणभन्दा बढी नै दिइसकें। लघुवित्तले फकाएर ऋण दियो। ब्याज बढाएको बढाएछ। हामी गरिब मर्नु न बाँच्नुको अवस्थामा छौं। सियादेवी सरदार, पीडित पीडितमाथि लाठी आन्दोलनरत मिटरब्याजपीडितमाथि सोमबार शान्तिवाटिकामा प्रहरीले लाठी प्रहार गरेको छ। उनीहरू शान्तिवाटिकाबाट बृहत् मार्चपासका लागि बाहिर निस्किन खोज्दा प्रहरीले गेटमा रोकेको थियो। त्यसपछि धकलाधकेल भएको थियो। प्रहरीको लाठी प्रहारबाट २२ मिटरब्याजपीडित घाइते भए। ९ जनाको उपचार राष्ट्रिय ट्रमा सेन्टरको आकस्मिक कक्षमा भइरहेको ट्रमाका सूचना अधिकारी अर्जुनप्रसाद भेटुवालले बताए। उनका अनुसार अधिकांश घाइतेको टाउको र शरीरका विभिन्न अंगमा चोट देखिएको छ। पक्राउ परेका ३५ प्रदर्शनकारीलाई प्रहरीले सोमबार साँझ छाडेको थियो। प्रहरीतर्फ डीएसपीसहित १० जना घाइते भएका काठमाडौं उपत्यका प्रहरी कार्यालय रानीपोखरीका एसएसपी हिमालकुमार श्रेष्ठले बताए। भीड तितरवितर पार्न प्रहरीले लाठीचार्ज र अश्रुग्याससमेत प्रहार गरेको थियो। प्रहरी र मिटरब्याज पीडितबीच धकेलाधकेल भएपछि शान्तिवाटिका क्षेत्र तनावग्रस्त बनेको थियो।मिटरब्याज तथा ठगीविरुद्ध किसान मजदुर संघर्ष समितिका उपाध्यक्ष कुलबहादुर थापाको टाउकोमा गम्भीर चोट लागेको छ। असोजमा पनि उनको टाउको फुटेको थियो। प्रहरीको कुटाइबाट घाइते भएका नवलपरासीका अकबर मियाँ, तीलराम चौधरी, इलामका लोकनारायण सुवेदीको पनि उपचार भइरहेको छ। सर्लाहीको कृष्णानन्द महतो, ओखलढुंगाका प्रदीप नेपाल, बालाजुका सीताराम तामाङ, रुकुमका यमकुमारी ददेल र सिरहाको बेवी देवी घाइते भई ट्रमा सेन्टरमा उपचार गराइएका छन्। गृह मन्त्रालयमा बिहीबार सरकारसँग पाँचौं पटक वार्ता भएको थियो। तर, वार्ता भंग भएपछि पीडितले सोमबारदेखि आन्दोलन चर्काएका हुन्। नवलपरासीका प्रेम नारायणले भने, मिटरब्याजीले हडपेको खेत सरकारले फिर्ता गराउनुपर्छ। फर्जी तमसुक च्यात्नुपर्छ। हाम्रो माग पूरा नभएसम्म घर फर्किनौं। असोज १ गते पौने महिना माइतीघरमा धर्ना बस्दा सरकारले पाँच बुँदे सम्झौता गरेको थियो। उक्त सम्झौता कार्यान्वयन नभएपछि पीडितहरू चैत २० गते फेरि काठमाडौं आएका हुन्। पैदल हिँडेर काठमाडौं आएका टोलीसँग सरकारले चैत १८ गते पाँचबुँदे सम्झौता परेको थियो। पीडितले सरकारसँग फर्जी तमसुक खारेजी र अदालतमा चलिरहेको मुद्दा रोक्नुपर्नेलगायत ६ बुँदे माग राखेका छन्। तर, सरकार उनीहरूको मागमा गम्भीर नदेखिएपछि पटकपटकको वार्ता निष्कर्षविहीन सकिएको हो। संघर्ष समितिका अध्यक्ष अवधेश कुशवाहाले मिटरब्याजी साहुलाई कारबाही गर्न कानुन संशोधन नगरेसम्म आन्दोलन जारी राख्ने बताए। हामीले फास्ट ट्याकमा कानुन संशोधन गरेर फर्जी तमसुक खारेज गर्नुपर्छ भनिरहेका छौं। यसमा सरकार आलटाल गरिरहेको छ, उनले भने।"
स्मार्ट टेलिकमको लाइन्सेन्स खारेज,"स्मार्टलाई अब दुरसञ्चार प्राधिकरणले टेक ओभरगर्ने छ। काठमाडौं : स्मार्ट टेलिकमको लाइन्सेन्स खारेज भएको छ। म्याद सकिएको स्मार्टको लाइसेन्सको नवीकरण नगरिएकाले स्वत्तः खारेज भएको नेपाल दुरसञ्चार प्राधिकरणका निर्देशक एवं प्रवक्ता सन्तोष पौडेलले जानकारी दिए। उनका अनुसार स्मार्टलाई अब दुरसञ्चार प्राधिकरणले टेक ओभरगर्ने छ। स्मार्टको सबै सम्पत्ति अब प्राधिकरण हुने पौडेलले बताए। स्मार्टलाई एनसेलमा गाभ्ने प्रपञ्च भएको थियो। सञ्चार तथा सूचना प्रविधि मन्त्रालयले अनुमतिपत्र बहाल नरहेका दूरसञ्चार सेवा प्रदायकको सम्पत्ति व्यवस्थापन नियमावली २०७९ ल्याएको थियो। २०७९ मंसिर १९ मा राजपत्रमा प्रकाशित नै भयो। यो नियमावली ल्याउनुको मुख्य उद्देश्य नै हो स्मार्टको सम्पत्ति एनसेललाई हस्तान्तरण गर्ने थियो तर चौतर्फी दबावका कारण यो अभियान असफल भएको छ। उसले यसको लागि राजनीतिक लविङ पनि गरेको थियो। तर स्मार्टलाई एनसेलमा गाभ्ने प्रपञ्च भइरहेको भन्ने समाचार अन्नपूर्ण पोस्ट्ले नै छापेको थियो। स्मार्टले नेपाल दूरसञ्चार प्राधिकरणलाई करिब २७ अर्ब तिर्न बाँकी छ। अब सञ्चालनका लागि यो रकम तिर्नै पर्ने थियो। सरकारलाई लाइसेन्स नवीकरण, फ्रिक्वेन्सी दस्तुर, रोयल्टी, जरिवानावापत यो रकम तिर्न बाँकी रहेको हो। बन्द गरे पनि स्मार्टले प्राधिकरणलाई ७ अर्ब बक्यौता भने तिर्नै पर्छ। स्मार्टले १८ सय मेगाहर्ज ब्यान्डमा १२ मेगाहर्ज र ९ सय मेगाहर्ज ब्यान्डमा पाँच मेगाहर्ज फ्रिक्वेन्सी प्रयोग गर्दै आएको थियो। स्मार्ट टेलिकममा लालसाहु होल्डिङ लिमिटेड सेसिल्सको ५० प्रतिशत, कोस्भो इन्भेस्टमेन्ट लिमिटेड सेसिल्सको ३० प्रतिशत र नेपालको स्क्वायर नेटवर्क प्रालिको २० प्रतिशत सेयर स्वामित्व छ। यो पनि पढ्नुहोस एनसेलले अन्तर्राष्ट्रिय मध्यस्थता गुहार्दा खर्चमाथि खर्च एनसेलस्मार्ट उकास्दै, टेलिकम डुबाइँदै एनसेलको म्याद लम्ब्याउन एकीकृत कारोबार को घुमाउरो कानुन"
तार उद्योगमा ४ अर्ब लगानी,"बुटवल : बुटवल औद्योगिक क्षेत्रमा रहेको लिटमस इन्डस्ट्रिजले केवल उद्योगमा ४ अर्ब लगानी गरी उत्पादन विस्तार गरेको छ। लुम्बिनी विद्युत्को नामबाट ४६ वर्षअघि बुटवलमा स्थापना भएको कम्पनीले लिटमस ब्रान्डको तार उत्पादन गरिरहेको छ। नाम परिवर्तन गर्दै लिटमस कम्पनीले बुटवल औद्योगिक क्षेत्रमा एक अर्ब लगानी गरिसकेको छ। कम्पनीले नवलपरासीमा दोस्रो प्लान्टको तयारी गरेको छ। कम्पनीका उपाध्यक्ष सरोज मिश्रले उद्योग विस्तारका लागि नवलपरासीमा १५ बिघा जमिन लिइएको बताउँदै संरचना निर्माणको थालनी भएको बताए। हामी तार आयातलाई प्रतिस्थापन गर्ने योजनासहित लगानी विस्तार गरिरहेका छौं, उनले भने, घरायसी तथा प्रसारण लाइनमा प्रयोग हुने ४०० केभीए क्षमताका कन्डक्टरदेखि तारसम्म अहिले बनिरहेका छन्। बुटवल औद्योगिक क्षेत्रको दुई बिघा प्लट साँघुरो भएपछि नवलपरासीमा उद्योग विस्तार गर्नु परेको मिश्रले बताए। यो उद्योगको मातृ कम्पनी भने रमेश कर्प हो। रमेश कर्पले बुटवलको लिटमसमा मात्रै एक अर्ब लगानी गरिसकेको उपाध्यक्ष मिश्रले बताए। कम्पनीले जर्मन प्रविधिका आधुनिक मेसिन भित्र्याएको छ। विद्युतीय तार उत्पादनमा आधुनिकता भित्र्याउने लिटमस नै पहिले कम्पनी रहेको मिश्रले बताए। कम्पनीले सन् १९९६ मै नयाँ उत्पादन भारतीय बजारमा निर्यात गरेको थियो। अहिले पनि लिटमसका उत्पादन भारत बंगलादेश, भुटानमा बिक्री हुन्छन्। ओभरहेड कन्डक्टर, तार र केवल तथा इनामेल तार यसका प्रमुख उत्पादन हुन्। कम्पनीका महाप्रबन्धक प्रकाश राजपुरियाले गुणस्तरीय उत्पादनलाई प्राथमिकतामा राखेर काम गरिएको बताउँछन्। घरायसी तारसहितका केवलमा एकाधिकार जमाउँदै आएको कम्पनीले सन् २०१० मा नेपाल गुणस्तर चिह्न प्राप्त गरेको थियो।"
गौरवका आयोजनाको प्रगति निराशाजनक,"भैरहवास्थित गौतमबुद्ध अन्तर्राष्ट्रिय विमानस्थल, पोखरा अन्तर्राष्ट्रिय विमानस्थल, माथिल्लो तामाकोसी जलविद्युत् आयोजना र मेलम्ची खानेपानी आयोजना भने निर्माण सम्पन्न भएका गौरवका आयोजना हुन्। काठमाडौं : राष्ट्रिय योजना आयोगको प्रस्तावमा नेपाल सरकारद्वारा अघि बढाइएका आधारभूत आयोजनाहरू नै वर्षांैदेखि अलपत्र छन्। वास्तविक खर्चको लेखाजोखा र आवश्यक अध्ययनबिना अघि सारिएका यी आयोजनाहरू अलपत्र भएका हुन्। निर्माण सम्पन्न नभएका आयोजनाहरू अहिले सरकारलाई घाँडो बनेको महालेखापरीक्षकको नयाँ तथ्यांकले देखाउँछ। निर्माणमा ढिलाइ हुँदा आयोजनाको अवधि लम्बिने र लागत बढ्दा सरकारलाई थप व्ययभार पर्ने भएको छ। विकाससँग सम्बन्धित २४ यस्ता गौरवका आयोजनाको प्रगति हरेक महालेखाको रिपोर्टमा न्यून नै रहेको छ। ६० को दशकको पूर्वाधारमा सुरु भएपनि यी आयोजनाको प्रगति ३० प्रतिशत पनि छैन भने केही त भौतिक निर्माणमा अघि बढेका पनि छैनन्। महालेखाको ६० औं प्रतिवेदनले आयोजनाको प्रगति विवरण सन्तोषजनक नभएको उल्लेख गरेको छ। पुष्पलाल लोकमार्ग, कर्णाली करिडोर, कालीगण्डकी करिडोर, भेरी बबई डाइभर्सन सिँचाइलगायतका आयोजना चालू आर्थिक वर्षमा नै पूरा हुनुपर्ने हो तर यो सम्भव नभएको महालेखाको प्रतिवेदनले देखाउँछ। महालेखाले हरेक वर्ष सुझाव दिने तर त्यसलाई ठोस रूपमा कार्यान्वयनमा चासो नदिने गरेको अर्थविज्ञ डिल्लीराज खनाल बताउँछन्। महालेखाले देखाएका सुझावप्रति त्यसलाई सुधार्न र समस्यालाई सम्बोधन गर्नप्रति ध्यान नजाने क्रम जारी रहेको देखिन्छ। सम्बन्धित संसदीय समितिहरूले पनि समस्याका सम्बन्धमा छलफल गर्ने र समाधान गर्नेतर्फ अघि नबढेको देखिन्छ, उनले भने। महालेखाको प्रतिवेदन औपचारिकतामा सीमित भएको उनले बताए। सरकारले २०६८६९ मा समृद्ध नेपालको लागि सडक पूर्वाधार विकासको आधारशिला निर्माण गर्ने, सिँचाइ सुविधामार्फत कृषि क्षेत्रको उत्पादन र उत्पादकत्व बढाउने, जलविद्युत्, विमानस्थल निर्माण, खानेपानी व्यवस्था, सांस्कृतिक सम्पदाको संरक्षणलगायतका क्षेत्रमा महŒवपूर्ण देखिएका आयोजनालाई गौरवका आयोजना भनिएको हो। पहिला १७ आयोजनालाई उच्च प्राथमिकतामा राखिएकोमा थप ७ आयोजनालाई राखी २४ पुयाइएको छ। भैरहवास्थित गौतमबुद्ध अन्तर्राष्ट्रिय विमानस्थल, पोखरा अन्तर्राष्ट्रिय विमानस्थल, माथिल्लो तामाकोसी जलविद्युत् आयोजना र मेलम्ची खानेपानी आयोजना भने निर्माण सम्पन्न भएका गौरवका आयोजना हुन्। तर, यी आयोजनाको काम सम्पन्न भएता पनि माथिल्लो तामाकोसीबाहेक अन्य आयोजना पूर्ण रूपमा सञ्चालनमा आउन नसकेको महालेखाको प्रतिवेदनमा भनिएको छ। विस्तृत आयोजना प्रतिवेदन तयार नगरी निर्माणकार्य सुरु गर्नु, आयोजना कार्यान्वयन मोडालिटी स्पष्ट नहुनु, सीमांकन रेखांकन विवाद, वातावरणीय प्रभाव मूल्यांकन प्रतिवेदन स्वीकृत नहुनु, निर्माण क्षमताको अभाव, कमजोर अनुगमन मूल्यांकनलगायत समस्याले गर्दा आयोजना निर्माणको समय र लागत वृद्धि भएको प्रतिवेदनले औंल्याएको छ। राष्ट्रिय गौरव भनेर अरू आयोजनालाई भन्दा फरक व्यवहार गर्ने भने पनि बजेट अभावले थन्किने गरेको अर्थविद् विमल वाग्लेले बताए। सरकारले आवश्यकताभन्दा धेरै आयोजनालाई गौरवका आयोजना बनाउँदा ध्यान दिन नसकेको देखिन्छ। अति आवश्यकीय केही आयोजनालाई गौरवका आयोजना बनाएर त्यहीअनुसार काम अघि बढाउनुपर्नेमा नेता पिच्छेका गौरवका आयोजनाले सरकारको खर्च गर्ने क्षमता खुम्चिएको वाग्लेले बताए। गौरवका आयोजनाको नाममा पैसा छर्ने काम सरकारले बन्द गर्नुपर्ने उनले सुझाव दिए।"

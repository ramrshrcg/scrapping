शीर्षक,विवरण
निरिह नेतृत्व,"नेतृत्वले खुला समाज, सचेत नागरिक, स्वतन्त्र सञ्चार, प्रतिस्पर्धी विश्वबजार र प्रक्रियामुखी कर्मचारीबीच काम गर्नुपर्छ। ठीक ठाउँमा ठीक व्यक्ति (राइट पर्सन इन् राइट प्लेस)को उपदेश विद्वान्हरूबाट पटकपटक सुन्न पाइन्छ। पुस्तकहरूमा पनि पढिन्छ। अर्थ पवित्र छ। आशय सफा छ। यसबाट प्रेरित भएर राज्यका महत्त्वपूर्ण पदहरूमा व्यक्तिको चयन हुने हो भने शासन सञ्चालन कति राम्रो हुन्थ्यो होला ? तर अवलम्बनका दृष्टान्तहरू न्यून छन्। नगण्य छन्। राजनीतिको क्लाइमेक्स शासन सञ्चालन हो। प्रसिद्ध वैज्ञानिक अल्बर्ट आइन्स्टाइनले राजनीति भौतिकशास्त्रभन्दा धेरै कठिन छ भनेका थिए। शासन सञ्चालन वास्तवमा जटिल छ। यसको बन्दोबस्तीमा नीति, कानुन, योजना, संगठन, जनशक्ति, सहयोगी पूर्वाधार, बजेट, कार्यक्रम, कार्यविधि, समय, प्रविधि, अनुगमन औजार आदि अवयव सामेल गरिन्छन्। यी सबैका बाबजुद मूल कुरा नेतृत्व हो। नेतृत्व सक्षम भयो भने बन्दोबस्तीका सबै अवयवले काम गर्छन्। साधनस्रोतको सदुपयोग हुन्छ। शीघ्र सेवा, तीव्र विकासले लय पकड्छ। शासन व्यवस्थामा नेतृत्वदायी पदहरू राजनीतिक प्रक्रियाबाट पूर्ति गरिन्छन्। देशको संविधान र कानुनले सो प्रक्रिया तोकेका हुन्छन्। विशेषतः राजनीतिक नेतृत्वको मातहतमा रहेर कार्यपालिका र व्यवस्थापिकाका संयन्त्रहरू क्रियाशील हुने गर्छन्। यस विचार प्रवाहमा अभिभारा बहनमा औकातको कोणबाट हाम्रो देशको राजनीतिक नेतृत्वको सबाललाई केलाउने प्रयास गरिएको छ। प्रतिनिधिसभामा दलीय आधारमा एकल वा संयुक्त रूपमा बहुमत प्राप्त व्यक्ति प्रधानमन्त्री पदमा नियुक्त हुने संवैधानिक व्यवस्था छ। प्रधानमन्त्री नै कार्यपालिका प्रमुख हुने अर्थात् हेड अफ द गभर्मेन्टको मर्यादा पाउने संवैधानिक प्रावधान छ। प्रधानमन्त्रीको अध्यक्षतामा गठन हुने मन्त्रिपरिषद्का सदस्यमन्त्रीहरूले तोकिएको विभागीय नेतृत्व सम्हाल्ने गर्छन्। व्यवस्थापिकातर्फ माथिल्लो सदनको रूपमा राष्ट्रियसभा छ। यो अविच्छिन्न रहन्छ। प्रतिनिधिसभा तल्लो सदन हो। यसको आयु आवधिक हुन्छ। दलीय प्रणालीका आधारमा पाँचपाँच वर्षमा हुने निर्वाचनमा विजय भएर आएका सदस्यहरूबाट यसको गठन हुन्छ। प्रतिनिधिसभाका लागि सभामुख र राष्ट्रियसभाका लागि अध्यक्ष नेतृत्वदायी पद हो। दुवै सदनमा मिनी पार्लियामेन्टको रूपमा विभिन्न समिति छन्। सभापतिले सम्बन्धित समितिको नेतृत्व प्रदान गर्छन्। विश्वव्यापीकरणको युगमा नेतृत्वले ग्राउन्ड र स्राउन्ड दुवैलाई राम्ररी बुझ्नु जरुरी हुन्छ। हामी भारत र चीन दुई ठूला देशका बीचमा छौं। अन्तर्राष्ट्रिय मञ्चमा भारत तथा चीनको उपस्थिति कति ओजनदार छ, सर्वविदितै छ। दुवै देशका प्रधानमन्त्रीको नेतृत्व क्षमताले विश्व प्रभावित छ। उक्त दुवै देशका परराष्ट्र मन्त्रीको बौद्धिक प्रखरताको प्रभावले पनि विश्व तरंगित भइरहन्छ। आन्तरिक व्यवस्थापन तथा अर्थतन्त्रको सबलीकरणमा पनि दुवै मुलुकले फड्को मारिरहेका छन्। यस परिप्रेक्ष्यमा हाम्रो देशको नेतृत्व पनि सक्षम हुनुपर्छ भन्दा अतिशयोक्ति नहोला। निःसन्देह नेतृत्वको जिम्मेवारी गहन छ। ओजिलो छ। बोझिलो हुन्छ। त्यसैले नेतृत्व गर्नलाई औकात चाहिन्छ भनेको हो। यहाँनेर औकातलाई थोरै प्रस्ट पारौं। यसलाई दुई आयाममा हेर्न उचित हुन्छ। पहिलो हो, चरित्रको आयाम। यसअन्तर्गत व्यक्ति स्वच्छ छविको हुनुपर्छ। लोभ, क्रोध, घृणा, द्वेष, मोलाहिजा पक्षपात वा भ्रष्ट आचरणका दुर्गुणबाट निष्कलंक हुनुपर्छ। निष्ठा, इमान, जमान, निष्पक्षता, समभाव, सेवाभाव आदि गुणहरू भएको सरल, नम्र र मृदुभाषी स्वभाव असल चरित्रका चिनारी हुन्। दोस्रो हो, क्षमताको आयाम। यसअन्तर्गत नेतामा प्रतिस्पर्धी क्षमता हुनुपर्छ। उच्च शैक्षिक योग्यता, अनुभव, अध्ययनशीलता, कल्पनाशीलता, सिर्जनशीलता, नवीनता, प्रविधि साक्षरता, कडा मिहिनेत, साहसजस्ता गुण यसमा पर्छन्। जसको चरित्र र क्षमता राम्रो छ, उसमा विवेकशीलता उच्च हुन्छ। त्यस्ता नेता लोकतान्त्रिक संस्कारका हुन्छन्। तिनले जनतालाई हेर्छन्, सुन्छन्, बुझ्छन् र निर्णय गर्छन् भन्ने विश्वास गरिन्छ। वर्तमान संविधान जारी भएयता दोस्रो पटकको निर्वाचनबाट निर्वाचित राजनीतिक नेतृत्व पंक्तिबाट अहिले मुलुक चलिरहेको छ। यो बिन्दुमा आइपुग्दा राजनीतिक नेतृत्वको व्यक्तिगत महत्त्वाकांक्षा चुलिएको छ। उदाहरणका लागि मन्त्रालयमा मन्त्रीहरूले जिम्मेवारी सम्पादन गर्ने सिलसिलामा नेतृत्व विकास तथा अनुभव आर्जनको अभिप्रायले राज्यमन्त्री र सहायकमन्त्री पनि रहने व्यवस्था छ। एकैपटक माथिल्लो पदको जिम्मेवारी धान्न नसक्ने अनुमानका आधारमा उक्त तहहरू बनाएको हुनुपर्छ। तर व्यवहारमा एकैचोटी उपप्रधानमन्त्री ताक्ने र सहायक मन्त्री हुन नचाहने प्रवृत्ति बढेको देखिन्छ। यो प्रवृत्तिले अनावश्यक रूपमा आर्थिक बोझ थपिदिएको छ। सरकारको डेलिभरीको कुरा गर्दा संघीय तहमा व्यवस्थापिका संसद् आफ्नो भूमिकामा सशक्त हुन नसकेको प्रतीत हुन्छ। कानुन निर्माणको कामले गति लिन सकेको पाइँदैन। सुविधामात्र लिने सेवा नदिने आक्षेप व्यवस्थापिकालाई छ। कार्यपालिकालाई सुशासन दिन नसकेको गम्भीर आरोप छ। सुरक्षा, न्याय र विकासका विषयमा जनताको असन्तुष्टिका स्वरहरू प्रमुखरूपमा उठिरहेका छन्। चिन्ताको कुरा अहिले मुलुकको वित्तीय अवस्था नाजुक स्थितिबाट गुज्रिरहेको जानकारी विभिन्न माध्यमबाट सार्वजनिक भइरहेका छन्। अर्थ मन्त्रालयका वरिष्ठ आर्थिक सल्लाहकार डा पोषराज पाण्डेले केही दिनपहिले टेलिभिजन कार्यक्रममा बोलेको आँकडाले स्थिति धेरै कठिन भएको अनुमान गर्न सकिन्छ। उहाँले यो अहिलेमात्र पैदा भएको समस्या होइन, विगतदेखि सञ्चित हँुदै आएको समस्या हो भन्नुभएको छ। यसलाई थप स्पष्ट पार्दै उहाँले भन्नुभएको छ, दलबीचको प्रतिस्पर्धात्मक लोकरिझ्याइँले गर्दा यो अवस्था आएको हो। यसको समाधान के हो ? भन्ने प्रश्नमा उहाँले राजनीतिक नेतृत्वको प्रतिबद्धतालाई आंैल्याउनु भएको छ। यसबाट अनुमान गर्न सकिन्छ कि वर्तमान अर्थमन्त्रीले पनि दह्रो प्रतिबद्धता देखाउनु भएकै छैन रवा प्रधानमन्त्रीबाट नैतिक समर्थन पाउनु भएको छैन। नेतृत्वले खुला समाज, सचेत नागरिक, स्वतन्त्र सञ्चार जगत्, प्रतिस्पर्धी विश्वबजार र प्रक्रियामुखी कर्मचारीतन्त्रको बीचमा रहेर जिम्मेवारी बहन गर्नुपर्छ। समय व्यतित हुँदै जाँदा जनसाधारणका चासोका विषयमा समस्या थुपँ्रदै जाने र सुधारको पाइलै नसर्ने अवस्था देखिनु चिन्ताको विषय हो। यो स्थितिमा कतिपयको टिप्पणी सुनिन्छ कि सत्ताको बागडोर सम्हाल्ने अवसर पाएका नेताहरूको मुखमा जनता छन्। मीठो भाषण दिएर भुलाउँछन्। दिमाग र दिलमा भने अर्कै छ। जे भए पनि भविष्यप्रति आशावादी हुनैपर्छ। अतः राजनीतिक नेतृत्वले जिम्मेवारी बहनमा औकात सावित गर्नैपर्छ। प्रधानमन्त्री त यस मामलामा विशेष चनाखो हुनैपर्छ।"
दसैं आशीर्वादको परम्परा,"युद्र्रोणसुतेश्रीयो दशरथे शत्रुक्षयो राघवे। ऐश्वर्यं नहुषे गतिश्च पवने मानन्च दुर्योधने।। सौर्यं शान्तनवे बलन्हलधरे सत्यन्च कुन्तीसुते। विज्ञानं विदुरे भवन्तु भवतां कीर्तिश्च नारायणे।। पुरुषलाई टीका आशीर्वाद दिँदाको वैदिक मन्त्र हो यो । जयन्ती मंगला काली भद्रकाली कपालिनी। दुर्गा क्षमा स्वाहा धात्री स्वाहा स्वधा नमोस्तुते। स्वस्त्यस्तुते कुशलमस्तु चिरायुरस्तु गोभाजिहस्तिसहितांधनधान्यमस्तु। ऐश्वर्यमस्तु विजयोस्तु रिपुक्षयोस्तु सन्तानवृद्धिसहितांहरिभक्तिरस्तु।। नारीहरूलाई दिइने मन्त्र यस प्रकार छ। यसको अर्थ हुन्छ लामो आयु होस् द्रोणपुत्रको जस्तो। दशरथको जस्तो श्रेय रहोस्। राघवरामको जस्तो शत्रुविजयको क्षमता रहोस्। नहुषको झैं ऐश्वर्य रहोस्। पवनको झैं वेग होस्। दुर्योधनको जस्तो मान होस्। शन्तनु, बलरामको जस्तो बल अनि कुन्तीपुत्रको झैं सत्य रहोस्। ज्ञान विज्ञानमा विदुर झैं र संसारमा कीर्ति भने सर्वेश्वर नारायणको जस्तो रहोस् भनी टीका प्रसाद अर्पण गरिन्छ। यसैगरी, स्त्रीहरूमा जयन्ती, मंगला, काली, भद्रकाली, कपालिनी, दुर्गा, क्षमा, स्वाहा, धात्री जस्तो शक्ति रहोस्, नमन गर्छु भन्दै घर परिवारमा सबैथरीको वृद्धि रहोस्। सन्तान पनि बढून् भनी आशीर्वाद दिइन्छ। देवी उपासना गरी मान्यजनले त्यो आशीर्वाद दिने क्षमता राख्छन्। देवी उपासना विधानपूर्वक भएन भने यस्तो बलशाली आशीर्वाद दिने क्षमता आफूलाई प्राप्त हुन्न। यस अर्थमा उपासकले पूजा, निष्ठा, प्रक्रियामा विचार पुयाउनु जरुरी हुन्छ। हो, बडादसैं २०८० ले नेपालीको घरआँगन ढपक्कै ढाकिसकेको छ। असोज २८ घटस्थापनाका दिनदेखि आरम्भ हुने विशेष पर्व दसैं कोजाग्रत पूर्णिमा महालक्ष्मीको आराधना गरी सम्पन्न हुन्छ। १५ दिन लामो पर्व दसैंमा शुभकामना आदानप्रदान गर्दै मान्यजनका हातबाट टीकाप्रसाद र जमरा ग्रहण गर्ने चलन छ। राष्ट्रिय, अन्तर्राष्ट्रिय परिवेश अति जटिल भइरहेको छ। सात्विक पूजामा संलग्न व्यक्तिहरूले दसैंमा पशुबलि नदिई कुभिण्डाको अथवा बेलको फल अर्पण गर्नुपर्ने विधान रुद्रयामलमा छ। मांसाहार नगर्नेहरूले मूला, घिरौंंला, कुभिण्डो, नरिवल, बेल आदि अर्पण गरेर बलिको पूर्णता गर्छ । महाअष्टमीका दिन दसैंंकोठामा शुद्ध आसन, पूजासामग्री तयार गरी पायस, फलफूल, वस्त्र, सौभाग्य, नैवेद्यसहित दुर्गाको ध्यान गर्दै जयन्ती, मंगला, काली आदि देवीका विशेषनाम उच्चारण गर्दै देवीको वन्दना गर्नुपर्छ। अष्टमातृकाको पूजासहित, विशेष देवीमन्त्रले हवन, भैरवको पूजा गरिन्छ। अष्टमीकै रात्रिमा कालरात्रि गर्ने चलन पनि छ। कालरात्रि गरी पूजा गर्दैै भोलिपल्ट महानवमीका दिन बिहान दसैंघरमा सयौं राँगाको बलि दिने राष्ट्रिय चलन छ। राँगालाई महिषासुरको रूप मानिन्छ। भय दूर गर्ने भवानीको उदय अष्टमीकै दिन भएको हो। चैत्रशुक्ल अष्टमीमा उत्पत्ति भएकी भवानी आश्विन शुक्लअष्टमीमा भगवतीको रूपमा उदय भएकी हुन्। सप्तशतीचण्डीमा देवीका ब्राह्मी, वैष्णवी, कौमारी, बाराही, महेश्वरी रूपको चर्चा भएको छ। संसारको उत्पत्ति, स्थिति र प्रलय उनैबाट हुने गर्छ। प्रकृति र पुरुषरूपी यो संसारको संहार पनि उनैबाट हुन्छ। देवताहरूसामु प्रार्थनाबाट खुसी भएकी देवीले आफू ब्रह्मस्वरूपिणी भएकीले सर्वत्र एकछत्र शक्तिका रूपमा उनलाई हेर्न भनेकी छन्। सप्तशतीमा वर्णित रक्तबीज मानवमा भएको रक्तदोष हो। रक्तचाप, अनेकौं विकार, कुण्ठा र वैमनस्यता एकपछि अर्को बढ्दै जान्छन्। तर यस कर्मले ज्ञान, विवेक, संयम र तनावरहित जीवनबाट आवेग, क्रोध, ईष्र्या, वैमनस्यता हटेर जान्छन्। आसुरीप्रवृत्ति हट्छन्। यी सबैको बलिदान साँचो बलिदान हो। बलिदान भन्नाले त्याग हो, आत्मसमर्पण हो। क्रोध, आवेग, तनाव, चिन्तारूपी बोको बुद्धिको बलिदान हो। दुर्बुद्धिको बलिदान हो। यसरी आफूलाई शुद्धीकरण गर्दै समाजप्रति समर्पण हुनु भनिएको हो। मानवमा भएका ती दुर्वलतालाई बलिदान गरी प्रेम, सदाचार, भाइचारा स्थापित गर्नु हो। घरघरमा वा शक्तिपीठहरूमा बलिदान गर्नुपर्ने हिंसा र क्रोध नै हो। अष्टमी, नवमीको संकेतले जीवनको असी, नब्बे वर्षको संकेत गर्छ। यतिबेला जीवनमा बाँकी रहेका सबै आँसुरी भावको बलिदान गरी मोक्ष प्राप्तिको प्रयासका लागि देवीको उपासना भनिएको हो। यसर्थ आफ्नो हिंसा आदि भावलाई बलिदानको सट्टा पशुपक्षीजस्ताको बलिदान दिनु दया, शान्ति, करुणा, मैत्री चाहने कुनै पनि मानिसका लागि राम्रो होइन। नवरात्रभर पूजा गरेको दसैंघरमा विजयादशमीका दिन देवी अपराजिताको विशेष पूजा गरी सप्तशतीपाठको अन्तिम अध्याय एवं क्षमाप्रार्थनासमेत गरिन्छ। पूर्णपात्र, ब्राह्मणलाई यथाशक्य दान, हवनादी कार्य सम्पन्न गरी विसर्जन पूजापछि आफ्ना मंगलकारी इष्टदेव, कुलदेव, पितृदेवहरूलाई रातो दही अक्षता, फूल, दूबो, जमरा अर्पण गरिन्छ। अघि भित्त्याइएको फूलपाती विसर्जनपछि गुरु, पुरोहित मान्यजनका हातबाट मूलघडाको जल अभिषेक गर्दै मंगलसूचक टीकाप्रसाद वितरण आरम्भ गरी विजयादशमीको उत्कर्षणतिर पुगिन्छ। सर्वत्र शुभकामना, हर्ष, श्री, विजय, उत्साह, उमंग एवं कल्याणको कामना गर्दै टीकाप्रसाद वितरण गरिन्छ। कल्याण होस्, चिरायु रहोस् पशुवाहनादी, हात्ती घोडा बढून्, धन्यधान्यले पूर्णभई ऐश्वर्य वैभवशालीको साथै भगवान्मा स्थिर भक्ति लागोस् भन्ने शुभकामना दिई परमेश्वर दाहिना होऊन् भनी प्रार्थना गरिन्छ। विजयादशमीलाई टाढा रहेका आफन्तको भेटघाट र संयोगको रूपमा पनि लिने गरिन्छ। मुलुकको भौगोलिक बनावट, टाढा रहेका आफन्तको समेत ध्यान राखी दसैंको जमरा, टीका र प्रसाद ग्रहण गर्ने समय झन्डै कोजाग्रत पूर्णिका दिनसम्म कायम राखी दसैंलाई १५ दिने लामो समयपछि विसर्जन गर्ने गरिएको पाइन्छ। आश्विन शुक्लप्रतिपदादेखि १५ दिनसम्म कडो धूमधामसहित बडादसैं पर्व मान्ने चलन मल्लकालदेखि भएको गोपाल राजवंशावलीमा पाइन्छ। मल्ल राजाहरूले खड्ग स्थापना गरी देवी साधना गर्ने गरिएको इतिहास पाइन्छ। चाडहरूमा सबैभन्दा ठूलो रहेको दसैंले सबैमा एकता, सद्भाव, स्नेह र मित्रता कायम राखी पुरानो कल्मषलाई हटाई नयाँ ऊर्जा दिने परम्परागत मान्यता नै हो। जे होस् दसैंको रौनक कोजाग्रत पूर्णिमासम्म रहन्छ। कोजाग्रत पूर्णिमाका दिन स्थापित जमरा सेलाई साँझ महालक्ष्मीको पूजा सम्पन्न गरेपछि दसंैपर्व समापन हुन्छ। घरघरमा को को जागा छन् र तिनलाई धनको वर्षा गराउन योग्य छ भनी स्वयं देवी महालक्ष्मी हरेकका घरघरमा आई हेर्ने गर्छिन् भन्ने जनविश्वास छ। त्यसैले सो दिनदेखि कोजाग्रत पूर्णिमा अर्थात् को जागै छ ? भन्ने नामकरण हुँदै हालसम्म सो दिन विशेष धनधान्यकी प्रतीक महालक्ष्मीको पूजाआजा गर्ने चलन छ।"
त्रिकोणात्मक टि२० क्रिकेटका लागि नेपाली टोलीको घोषणा,"काठमाडौं : नेपाल क्रिकेट संघ (क्यान)को आयोजनामा घरेलु मैदानमा हुने त्रिकोणात्मक टि२० अन्तर्राष्ट्रिय क्रिकेट सिरिजका लागि आज १८ सदस्यीय नेपाली टोलीको घोषणा भएको छ। क्यानले रोहितकुमार पौडेलको कप्तानीमा १८ सदस्यीय नेपाली टोली घोषणा गरेको हो। छनोट हुने टोलीमा कप्तान पौडेलसहित कुशल भुर्तेल, आसिफ शेख, दीपेन्द्रसिंह ऐरी, सोमपाल कामी, विनोद भण्डारी, कुशल मल्ल र गुल्सन झा प्रतिश जिसी, करण केसी, सन्दीप जोरा, श्याम ढकाल (मौसम), ललितनाराण राजवंशी, विवेक यादव, अविनाश बोहरा, सागर ढकाल, सूर्य तामाङ र लोकेश बम छन्। उक्त प्रतियोगितामा सन्दीप लामिछाने भने हुने छैनन्। उनले आफू मानसिक दबाबमा रहेको र परिवारलाई समय दिने भन्दै आफ्नो नाम यसअघि नै फिर्ता लिएका थिए। प्रतियोगिता आगामी कत्तिक १ देखि १० गतेसम्म मूलपानी क्रिकेट मैदान र कीर्तिपुरस्थित त्रिभुवन विश्वविद्यालयको क्रिकेट मैदानमा हुनेछ। उक्त प्रतियोगितामा नेपालसहित, संयुक्त अरब इमिरेट्स (युएई) र हङकङ गरी तीन टोलीको सहभागिता हुनेछ। नेपालले कात्तिक १ गते युएईसँग खेल्दै प्रतियोगिताको उद्घाटन गर्नेछ।"
महाकाली किनारमा बीच भलिबल प्रतियोगिता सुरु,"महेन्द्रनगर : कञ्चनपुरको भीमदत्त नगरपालिका१२ स्थित महाकाली नदीको तटीय क्षेत्रमा बीच भलिबल सुरु भएको छ। खुल्ला तथा भेट्रान बीच पुरुष भलिबल प्रतियोगिताको सोमबारदेखि सुरु भएको हो। कञ्चनपुर जिल्ला भलिबल संघ र नेपाली सेनाको श्री नम्बर २५ बाहिनी अड्डाको संयुक्त आयोजनामा असोज २९ देखि कात्तिक १ गतेसम्म प्रतियोगिता आयोजना गरिएको प्रतियोगिता प्रचारप्रसार समितिका संयोजक शेरबहादुर सिंहले जानकारी दिए। 'प्रतियोगितामा खुला तर्फ २३ वटा टिम र भेट्रान तर्फ नौवटा टिमको सहभागिता रहेको छ। पहिलो पटक महाकाली नदी किनारमा बीच भलिबल प्रतियोगिताको आयोजना गरिएको छ। यसले पर्यटन विकासमा टेवा पुग्ने अपेक्षा गरेका छौं,' उनले भने। उनका अनुसार प्रतियोगिता तीन दिनसम्म चल्ने छ। सोमबार मौसम प्रतिकुलताका कारण खेल सुरु हुन नसकेको र मंगलबार बिहानदेखि खेल हुने उनले बताए। प्रतियोगितामा खुलातर्फ प्रथम, द्वितीय र तृतीयलाई क्रमशः १ लाख, ५० हजार २५ हजार नगद पुरस्कार, भेट्रानतर्फ पनि प्रथम, द्वितीय र तृतीयलाई क्रमशः २५, १५ र १० हजार रुपैयाँ पुरस्कार निर्धारण गरिएको छ।"
"अष्ट्रेलियाको पहिलो जित, श्रीलंका पाँच विकेटले पराजित",काठमाडौं : आइसीसी एक दिवसी विश्वकप क्रिकेटमा अष्ट्रेलियालाई पहिलो जित हात परेको छ। भारतको लखनउमा सोमबार भएको खेलमा अष्ट्रेलियाले श्रीलंकालाई पाँच विकेटले पराजित गरेको हो। श्रीलंकाले दिएको २१० रनको लक्ष्य अष्ट्रेलियाले ३५२ ओभरमा ५ विकेटको क्षतिमा पूरा गरेको हो। अष्ट्रेलियाका लागि माइकल मार्स र जोश इग्लिसले अर्धशतक प्रहार गरे। माइकलले ५२ रन बनाउँदा जोशले ५८ रन बनाएका थिए। यसअघि टस जितेर ब्याटिङ गरेको श्रीलंकाले ४३३ ओभरमा अलआउट हुँदै २०९ रन बनाएको थियो। श्रीलंकाका लागि कुशल परेराले सर्वाधिक ७८ रन बनाए। त्यस्तै पथुम निशांकाले ८१ रन बनाउँदा चरिथ अशलंकाले २५ रन बनाए। बाँकी खेलाडीले दोहोरो अंकको रन बनाउन सकेनन्। यसअघि अष्ट्रेलिया भारत र दक्षिण अफ्रिकासँग पराजित भएको थियो। श्रीलंका भने तीनवटै खेलमा पराजित भएको छ। यसअघि श्रीलंका पाकिस्तान र दक्षिण अफ्रिकासँग पराजित भएको थियो।
अर्थतन्त्रका धेरै क्षेत्रमा सकारात्मक संकेत देखिएका छन् : अर्थमन्त्री,काठमाडौं : अर्थमन्त्री डा प्रकाशशरण महतले मुलुकको अर्थतन्त्रमा सकारात्मक संकेत देखिएकाले छिटै लयमा आउने दाबी गरेका छन्। सोमबार काठमाडौंमा आयोजित कार्यक्रममा मन्त्री महतले अर्थतन्त्रका धेरै क्षेत्रमा सकारात्मक संकेत देखिएको भन्दै अन्तर्राष्ट्रिय परिवेश नकारात्मक नभए मुलुकको अर्थतन्त्र छिटै लयमा आउने बताए। सकारात्मक संकेत बाबजुत बाँकी रहेका अफ्ठ्यारोहरू सबै मिलेर समाधान गर्नुपर्ने उनले भनाइ छ। उनले अहिले पनि अन्तर्राष्ट्रिय तहमा धेरै समस्याहरू देखा परेको भन्दै यसलाई समयमा नरोके नराम्रो रुप लिनसक्ने बताए। सरकारको तर्फबाट अर्थतन्त्र सुधारका लागि धेरै पहल गरिरहेको पनि उनले बताए। अन्तर्राष्ट्रिय तहमै आर्थिक मन्दीको स्थितिमा रहेकाले नेपाल पनि अछुतो हुन नसकेको उनको भनाइ छ।
"सेयर बजार २३ अंकले घट्यो, २८४ मध्ये २२ स्टकको मात्रै मूल्य बढयो","काठमाडौं : सेयर बजारमा दोहोरो अंकले गिरावट आएको छ। नेप्से परिसूचक २३१६ अंकले घटेर १८५१४३ विन्दुमा पुगेको हो। नेप्से दोहोरो अंकले घटेसँगै १३ वटै उपसमूहको सूचक नकारात्मक देखिएका छन्। होटल्स एन्ड टुरिजम र हाइड्रो उपसमूहको सूचक २ प्रतिशतले बढीले घट्यो। फाइनान्स,इन्भेस्टमेन्ट,माइक्रो फाइनान्स, म्युचुअय फण्डको सेयर मूल्य १ प्रतिशत बढीले ओरालो लाग्यो। यसदिन २८४ स्क्रिप्टको ४८ लाख ३७ हजार ८९३ कित्ता सेयर १ अर्ब २५ करोड ३२ लाख ९१ हजार ७० रुपैयाँमा किनबेच भए। यो साताको पहिलो कारोबार दिन आज २८४ स्टकको कारोबार हुँदा २२ स्टकको मात्रै मूल्य बढेको छ। ३ स्टकको मूल्य स्थिर रह्यो। कारोबार रकमका आधारमा यसदिन प्रभु बैंकको संस्थापक सेयर शीर्षस्थानमा रह्यो। सो बैंकको ६ करोड २४ लाख मूल्य बराबरको सेयर कारोबार भयो। यसैगरी हाथवे इन्भेष्टमेन्टको ५ करोड बढीको सेयर खरिदबिक्री भयो। आज सिद्धार्थ प्रिमियर इन्स्योरेन्सको सेयर मूल्य सर्वाधिक ७८७ प्रतिशतले बढ्यो। सिद्धार्थ इन्भेष्टमेन्ट ग्रोथ स्किम २ को इकाइ मूल्य ७ प्रतिशत ३१ प्रतिशत,सुपर माइ हाइड्रोपावर ४०४,कालिञ्चोक दर्शनको ३९७ र सनराइज फोक्स्ड इक्वीटी फण्डको ३८५ प्रतिशतले सेयर बढेर शीर्ष पाँचभित्र परे। आज दुईवटा स्टकको सेयर नकारात्मक सर्किट लेभलमा कारोबार भयो। सयपत्री हाइड्रोपावर र हाथवे इन्भेस्टमेन्टको सेयर नकारात्मक सर्किट लेभलमा कारोबार भएको हो।"
कालोबजारी नियन्त्रणमा चुक्यो सरकार,"पहिले बजारमा पूर्णरूपमा चिनी अभाव छ। अन्य वस्तुको मूल्यवृद्धि उच्च छ। वाणिज्य, आपूर्ति तथा उपभोक्ता संरक्षण विभागले तत्कालका लागि हजार मेट्रिकटन चिनी ल्याउने विकल्प खोजेर मात्रै हुँदैन। मन्त्रालयले आजभन्दा ३ महिनाअघि नै कसरी आपूर्ति सहजीकरण गर्ने, कसरी बजार व्यवस्थापन गर्ने भन्ने विषयमा नसोच्दा अहिले बजारमा चिनी अभाव भएको हो। यसले अहिले बजार भद्रगोल छ। महँगी र कालोबजारी रोक्न चाल्नुपर्ने कदम धेरै छन्। १ महँगीको मुख्य कारण भनेकै सरकारको बजार अनुगमन, नियमन, आपूर्ति नीति, आपूर्ति अवस्था मजबुत नहुनु हो। सरकारको बजार हस्तक्षेप कमजोर हुँदा व्यापारीको मनोमानी भएको छ। २ सरकारले मूल्यको वैज्ञानिक मापदण्ड र संयन्त्र पनि बनाएन। हुन त बजारमा वस्तु नै नभएपछि अनुगमन गर्नुको अर्थ छैन। त्यसैले पहिला चिनीको आपूर्ति बढाउनुपयो। ३ अहिलेको यस्तो अवस्था हेर्दा सरकार नै बिचौलियासँग साँठगाँठ भएर आपूर्ति शृंखला बिगारेको हो कि भन्ने आशंकाको स्थिति खडा भएको छ। वाणिज्य, आपूर्ति विभागलाई आवश्यक मात्रामा स्रोत, साधन, जनशक्ति दिएन। ४ यसघि ५० प्रतिशत भन्सार छुटमा आयात गर्न सरकारले निर्देशन दिँदा खाद्य व्यवस्था तथा व्यापार कम्पनीले ल्याउन सक्दिन भन्यो। तर, साल्ट ट्रेडिङले ग्लोबल टेन्डर आह्वान गरेकोमा कसैले पनि आयातका लागि तोकिएको मूल्यमा सहभागी भएनन्। यी कम्पनीले नल्याइदियोस् भनेरै हतारमा यस्तो गर्न लगाइएको जस्तो पनि देखियो। ५ नेपाल चिनी उद्योग संघलगायतका बिचौलियाको संगतले गर्दा सरकारले चिनी आपूर्तिमा चासो नदिएको आशंका गर्न सकिन्छ। सरकारले ३ महिनाअघि चिनीलगायतका वस्तु ल्याइसक्नु पथ्र्यो यसका लागि खाद्य विभाग, साल्ट ट्रेडिङलाई समय राखेर जिम्मेवारी दिनुपथ्र्यो। यसैले प्रधानमन्त्री कार्यालय, उद्योग मन्त्रालय, अर्थ मन्त्रालय नागरिकप्रति जिम्मेवार भएनन्। यिनीहरूले नै बजारको समस्यालाई नजरअन्दाज गर्दा यस्तो अवस्था सिर्जना भएको हो। (तिमिल्सिना उपभोक्ता अधिकार संरक्षण मञ्चका अध्यक्ष)"
"सेयर बजार, हल्ला र युवा","नेपालको पुँजीबजार ओपन क्राई सिस्टमदेखि अर्धस्वचालित प्रणाली पार गर्दै आजको अभौतीकरण कारोबारको अवस्थामा आइपुगेको छ। तर पनि नेपालको पुँजीबजार पूर्ण रूपमा विकसित हुन सकिरहेको छैन। अहिलेसम्म पनि अन्तर्राष्ट्रिय मापदण्ड अनुरूप हुन नसक्नु लगानीकर्ताका लागि विडम्बना नै हो। २१औं शताब्दीको आवश्यकता र माग अनुरूपको विश्व परिवेशसँग प्रतिस्पर्धा गर्न सक्ने पुँजीबजारको विकासका निमित्त धेरै काम गर्नुपर्ने देखिन्छ। आर्थिक विकासको लागि पनि पुँजीबजारको विकास अपरिहार्य छ। चार दशक बढीको समय काटिसक्दा पनि बजार अझैं बामे सर्दै छ। यसर्थ पनि पुँजीबजारको विकास र विस्तारमा सरकार, नियामक निकाय, लगानीकर्ताहरूसहित अन्य सरोकारवालाले ध्यान दिन अपरिहार्य छ। पुँजीबजारको विकास र विस्तारको लागि लगानीकर्ताले उठाएका र सम्बन्धित निकायमा बुझाएको बजार सुधार सुझाव तथा सुधारका लागि अल्पकालीन, मध्यकालीन र दीर्घकालीन सहमति भए पनि कार्यान्वयन हुन सकिरहेको छैन। यस्ता काम गर्नुभन्दा समिति र उपसमिति गठन गर्ने परिपाटीले पुँजीबजारप्रति लगानीकर्ताको भरोसा टुट्दै गएको छ। जायज मागहरू समयमै सम्बोधन नहुनाको साथै सम्बन्धित निकायहरू आआफ्नो जिम्मेवारीबाट बिमुख रहँदा पुँजीबजार धराशायी बन्दै गइरहेको महसुस हुन्छ। पुँजीबजार सुध्रिन नसक्नुको कारण यही नै हो। पुँजीबजारलाई प्रविधिमैत्री बनाई लगानीकर्तालाई सूचना प्रविधि नीति लागू गरी बजार र लगानीकर्ताको क्षमता अभिवृद्धि गर्नुपर्छ। बजार विकास र विस्तार गर्दै स्वच्छ, पारदर्शी र अत्याधुनिक बनाउँदै लैजानु पर्ने आजको टड्कारो आवश्यकता देखिएको छ। लगानीकर्ताको हकहित संरक्षण गर्दै, संस्थागत सुशासन कायम गर्दै पुँजीबजारको जोखिमलाई न्यूनीकरण गर्दै, पुँजीबजारको विकास गर्ने कार्यमा दतचित्त भएर लाग्नु नै आजको आवश्यकता हो। लगानीकर्ता समस्यामा पर्दा बलेको आगोमा घिउ थप्ने काम पक्कै पनि गर्नु हुँदैन सरकारको अग्रसरतामा बजारको समस्या र त्यसको सम्बोधनको प्रयास गर्नुपर्छ। मूकदर्शक नबनी संकट परेको बेला उद्दार गर्नुपर्छ। अन्य देशमा सेयर बजारमा आउने समस्याको कारणहरूको खोजी गरी निकारणको प्रयास गरिन्छ। अर्थतन्त्रको ऐना मानिने पुँजीबजारप्रति यहाँको सरकार पनि अन्य देशझैं सकारात्मक बन्नु पर्छ। विभिन्न परिस्थितिले बजारलाई प्रत्यक्ष तथा अप्रत्यक्ष प्रभाव पारिरहेको हुन्छ। देशको राजनीतिक अवस्था, अन्तर्राष्ट्रिय आर्थिक मन्दी, प्राकृतिक प्रकोप, तरलता र सरकारको पुँजीबजारप्रतिको दृष्टिकोण, समयसमयमा हुने नीति नियम परिवर्तन, तथा बजारकोभावना विपरीत समयसमयमा फैलने अफवाहले बजारलाई घट्न बल पुयाएका हुन्छन्। नेपाली पुँजीबजारमा नयाँनयाँ कम्पनीहरू थपिने र सोही अनुपातमा सेयर संख्या थपिने क्रम बढ्दो छ। सेयर संख्या थपिँदै जाने तर बजारको विस्तार नहुने कारण बजारमा नकारात्मक असर परेको छ, विकास एवम् विस्तारमा प्रतिकूल असर परेको छ। बैंकमा आउने तरलताको कारण बजारमा नकारात्मक असर पर्छ। लगानीकर्ताको अर्को टाउको दुखाइको विषय मार्जिन कल पनि हो। कहिलेकाहीँ बैंकहरूले लगानीयोग्य पुँजीको कृत्रिम भुत देखाइ बेलाबेलामा सेयर बजारमा चलखेल हुने गरेको छ। बजार पूर्वाधारहरूमा सुधार तथा विकासका लागि नियामक निकाय नेपाल धितोपत्र बोर्डले पछिल्लो समय बजारमा उल्लेखनीय सुधारका काम गरेको छ तर, ती सुधार पर्याप्त छैनन्। पुँजीबजारमा नीतिगत, भौतिक र प्राविधिक पाटाहरू अझै सुधार गर्नुपर्ने ठाउँ छन्। प्रशिक्षण तथा जनचेतना अभिवृद्धिलाई क्रमिक रूपमा बढाउँदै लैजानु पर्ने देखिन्छ। बजारका बारेमा ज्ञान कमी नहुँदा पुँजी भएर पनि सेयर बजारमा आउन चाहने लगानीकर्ता हच्किनुपर्ने स्थिति छ। सर्वसाधारणमा सेयर साक्षरताको कमी छ। लगानीकर्ताले उठाएका जायज मागको सम्बोधन यथोचित समयमा नहुने र सरकारी पक्ष जिम्मेवारीबाट विमुख रहँदा पुँजीबजार अस्थिर देखिन्छ। अभिभावक मानिने सरोकारवालाको घाँटी अठ्याउने नीतिले पुँजीबजार थिलथिलो भएको छ। तर, लगानीकर्तामा अपेक्षाको चाङ छ। सेयरको मूल्य घट्दा कोहीकोही सेयरको कुरा सुन्नेबित्तिकै नाक खुम्च्याउँछन्। सेयरबारे जानकारी नै नभएकाहरूले समेत निरन्तरको बढ्दो बजारसँगै चासो देखाउने गरेका छन्। सेयर बजारलाई कतातिर डोहोयाउने भन्ने कुरा लगानीकर्ताको मनोविज्ञानले नै तय गर्ने विषय हो। एक दिन बजार घट्दा लगानीकर्ताले यति गुमाए र बजार बढ्दा यति कुम्लाउन सफल भए भन्ने जस्ता समाचार सम्प्रेषण गर्ने मिडियाहरूले लगानीकर्तालाई सबैभन्दा बढी भ्रमित र आशावादी बनाउने गरेका छन्। यसरी पत्याउनै नहुने शीर्षकका समाचारमा पनि ध्यान पुयाउनुपर्ने देखिन्छ। निरन्तर घट्दो बजारमा गुमनाम रहेका र दुलोभित्र पसेर हराइरहेका बजार पण्डितहरू दुई चार दिन बजार बढ्नेबित्तिकै बजारले आफ्नो बाटो तय गयो, अब छिट्टै यति सय चुम्छ, उति सय सय चुम्छ जस्ता धुन बजाउन थाल्छन्। यस्तो गतिविधि देख्दा पण्डितहरूले खर्बौंको बजारसँग लंगुरबुर्जाको जस्तो व्यवहार गरेको महसुस हुन्छ। सेयर बजार दुई दिनको बजार होइन। दुईचार दिन बढ्दैमा अब संसारै जितिने, दुईचार दिन घट्दैमा संसारै सकिने पनि हैन। बजारको आफ्नै लय हुन्छ, आफ्नै चाल हुन्छ। विभिन्न परिस्थितिले बजारलाई प्रत्यक्ष तथा अप्रत्यक्ष प्रभाव पारिरहेको हुन्छ। सेयर बजारमा लगानीकर्ताका दुई प्रमुख शत्रु हुन्, लोभ र डरत्रास। यसबाट हामी सदैव टाढा बस्नुपर्छ। लोभ : बजार बढ्दा अब सधैं बढ्छ, बढी नै रहन्छ, कुनै बेला घट्छ पनि भनेर सोच्ने फुर्सद नै हुँदैन। डर वा त्रास : बजार घट्दा अब सधैं घट्छ, घटी नै रहन्छ, कुनै दिन अवश्य बढ्छ भन्ने विश्वास हुँदैन। बजार सधैं बढ्दैन अनि सधैं घट्दैन पनि। बढेपछि घट्छ, र घटेपछि बढ्छ पनि। बजारका दुई प्रमुख शत्रु चिनेर समयअनुसार चल्ने लगानीकर्ता नै बजारबाट कमाउने र सधैं टिकिरहन्छ। जहाँ अवसर हुन्छ, त्यहाँ चुनौती अवश्य हुन्छ। सेयर बजारलाई जति अवसरको खानीको रूपमा लिइन्छ, त्यस्मा चुनौती पनि हुन्छन् भन्ने हामीले बिर्सनु हुँदैन। आफूसँग भएको राम्रो कम्पनीको सेयर मूल्य सोचेजस्तो नबढ्ने तर आधारभूत पक्ष कमजोर भएका कम्पनीको मूल्य तीब्र बेगले बढ्दा आफ्नो सुनलाई पित्तल सम्झेर र पित्तललाई सुन सम्झेर पोर्टफोलियो परिवर्तन गर्नेहरू धेरै भेटिन्छन्। यो सोच सबैभन्दा घातक हो। हल्लाको भरमा जस्तोसुकै कम्पनीमा पनि आँखा चिम्लेर लगानी गर्ने लगानीकर्ता पनि त्यत्तिकै भेटिन्छन्। र, तिनै मृत्युको मुखसम्म पुग्ने गरेका पनि छन्। आफूसँग भएको धातु सुन हो कि होइन, आफैंले चिन्न सक्नुपर्छ। बजारमा पित्तलको भाउ घट्न लागेको हल्ला सुनेर आफ्नो सुनलाई पित्तलको भाउमा बेच्न हतारिनु पनि लगानीकर्ताको बेवकुफी हुन जान्छ। आफूले बलियो र दिगो स्क्रिप्ट छान्नुपर्छ, कम जोखिम भएको चिन्न सक्नुपर्छ। यूवा भनेको सिंगो देश बोक्ने बलिया मेरुदण्ड हुन्, ऊर्जाले भरिएको युगको सुन्दर बिहानी हुन्। आजका युवा भोलिका कर्णधार हुन्, भोलि सबै क्षेत्रको नेतृत्व लिने अहिलेका युवाले नै हो। त्यसैले युवाहरू सेयर बजारमा आबद्ध हुनु एकदमै जरुरी छ। युवाहरूले निम्न कुरा बुझ्नुपर्छः १ युवा अवस्थामा कमाउन नसकिएला तर यो बेलाको बचत नै कमाइ हो भन्ने कुरा युवाहरूलाई सिकाउन जरुरी छ। २ युवा अवस्थामा युवायुवती कुलतमा लाग्ने गरेको पाइन्छ। विकल्प नहुँदाको परिणाम हो यो। सेयर बजारको लत कुलतको विकल्प हुन सक्छ। ३ थोरै रकमले व्यापार व्यवसाय गर्न सकिन्न तर सानोभन्दा सानो बचत पनि सेयरमा लगाएर आम्दानी गर्न सकिन्छ। ४सुरुमै धेरै कमाउन नसकिएला तर यो समय कमाउने भन्दा पनि सिक्ने, बुझ्ने अभ्यस्त हुने बेला हो। ५ पढाइमा धेरै समय खर्चिनुपर्ने हुँदा अन्य कामको लागि समय नहुन सक्छ। तर सेयर बजारलाई धेरै समय आवश्यक रहँदैन। ६पत्रपत्रिका, मिडिया, सामाजिक सञ्जाल, साथीभाइबाट पनि सेयर बजारबारे जानकारी लिन सकिन्छ। ७युवा अवस्थामा खर्च गर्ने मात्र थाहा हुन्छ। आम्दानी र बचतमा अरूको भर पर्नुपर्ने हुँदा यस बारे केही थाहा हुँदैन र थाहा पाउन आवश्यक पनि ठानिँदैन। तर यही बेलादेखि आम्दानी, खर्च, बचत र यसको व्यवस्थापनबारे ज्ञान लिए अभिभावकमा आर्थिक भार कम हुनेछ। यसको लागि यस्ता व्यावहारिक सीप आर्जन गर्ने थलो हो। पछिल्लो समयमा आएर सेयर बजारमा युवा युवतीको संलग्नता बढ्दै गएको छ। खाजा खर्च, फजुल खर्च कटाएर सेयर बजारमा लगानी गर्ने गरेको पाइन्छ। जुन राम्रो कुरा हो। वास्तवमा विद्यालय तहदेखि नै सेयर शिक्षा आवश्यक छ, पाठ्यक्रममा पनि यसलाई समावेश गर्नुपर्छ। सरकारले मातहतमा रहेका निकायलाई नतिजामुखी काम गर्न दबाब सिर्जना गर्ने हो भने नेपाली पुँजीबजार आधुनिक, प्रविधिमैत्री, अन्तर्राष्ट्रिय स्तरको र सबैको पहुँचमा पुग्न सक्छ। तर, बेलाबेलामा लिने गलत निर्णय र दिने गलत अभिव्यक्तिका कारण लगानीकर्तामा अन्योलता सिर्जना भई सेयर बजार बारम्बार कोमामा पुगेको छ। आम लगानीकर्ताको भावनामा गम्भीर असर पार्दै पुँजीबजारलाई निरुत्साहित बनाएको पाइन्छ। बजार विस्तारको कार्य र रणनीतिक काम अवरुद्ध हुँदा तथा नियमनकारी निकायको उदासीनताले पुँजीबजारमा बेलाबेलामा गम्भीर समस्या आउने गरेको छ, लगानीकर्ताको बीचमा चरम निराशा आउने गरेको छ। जसकारण ५० लाखभन्दा बढी लगानीकर्ताको सम्पत्तिको सुरक्षामा गम्भीर चुनौती देखा पर्छन्। यसैले पनि सरकारी पक्षले पुँजीबजारलाई हेर्ने दृष्टिकोण स्पष्ट र सकारात्मक हुनुपर्छ। पोखरेल, नेपाल पुँजीबजार लगानीकर्ता संघकी अध्यक्ष हुन्।"
"कतै पाइन्न चिनी,कसले लुकायो ?","काठमाडौं : चिनीको धेरै बिक्री हुने समय नै दशैंतिहार हो। दशैं लाग्यो तर, बजारमा चिनी नै छैन। चियादेखि मिठाई र अरू परिकार बनाउन चाहिने चिनी नपाउँदा सर्वसाधारण तनावमा छन्। अलिअलि पाइए पनि यति महँगो छ कि, जिब्रै टोक्नुपर्छ। पोहोर प्रतिकिलो १ सयमा पाइन्थ्यो। आजभोलि १ सय ४० भन्दा माथि छ। महँगोमा किन्न खोज्दा पनि भने जति पाउने अवस्था छैन। चिनीको चरम अभावले यसपालिको दशैं कतै खल्लो त हुने होइन ? भन्ने सर्वसाधारणको चिन्ता छ। त्यसो भए, बजारमा चिनीको अभाव किन भयो त ? व्यापारीहरू भन्छन् २०२५ दिनदेखि बजारमा चिनी नै उपलब्ध छैन। भारतबाट चिनी आएकै छैन। स्वदेशी उत्पादनले बजार धान्दैन। उपभोक्ता अधिकारवादीहरू भने चिनीको कालोबजारी भइरहेको आरोप लगाउँछन्। बजारमा जोसँग अलिअलि छ, उनीहरूले पनि वीरगञ्जबाट महँगोमै किनेर ल्याएको बताउँछन्। किन्दै महँगो परेकाले बेच्दा झनै महँगो भएको व्यापारीहरूको तर्क छ। अर्कोतिर, चिनीको अभाव नटरे चिनीमा आधारित उद्योगहरूसमेत धराशायी हुने अवस्था छ। ठूला चाडबाडका बेला चिनीको खपत बढी हुन्छ नै। दशैं, तिहार, छठलगायतमा चाडबाडमा मिठाईका परिकार बनाउन पनि चिनीको अत्याधिक प्रयोग हुन्छ। एकातिर चिनी अभाव, अर्कोतर्फ महँगोमा किन्नुपर्ने बाध्यताले मिठाईलगायतका सामान पनि महँगो हुने देखिन्छ। होलसेल र डिलरले खुद्रा पसलेलाई चिनी दिन बन्द गरेका छन्। २५ दिनदेखि चिनी नपाएको गुनासो गर्छन् नयाँ नैकापस्थित किराना पसले श्याम महर्जन। उनको पसलमा मात्र होइन, वरिवरिका अन्य किराना पसलमा पनि चिनी छैन। चाडपर्व आयो कि ठूला व्यापारीले केही न केही वस्तु अभाव देखाउने गरेको महर्जन बताउँछन्। डिलरवालाहरूले प्रतिकिलो १ सय ४० रुपैयाँभन्दा पनि बढी पुग्छ भनेर ५० केजीको बोरालाई ७ हजार पर्छ भन्छन्, महर्जनले भने, त्यतिमा भए पनि किन्छौंभन्दा डिलरले छैन भन्छन्। ठूला व्यापारीले भाउ बढाउन चिनी लुकाएको हुनसक्ने उनको आशंका छ। नत्र जहिल्यै पनि चाडपर्वकै बेला कहिले तेल, कहिले प्याज त कहिले चिनीको अभाव किन हुन्छ ?, उनको प्रश्न छ, हरेक चाडबाडका बेला केही न केही अभाव गराएकै हुन्छ। चाडपर्वमा ग्राहकहरूले उपभोग्य सामानको धेरै खोजी गर्ने बेला बेच्नै नपाएकोमा उनको गुनासो छ। सरकारले पनि यसमा चासै दिएन, उनले भने, नत्र यति लामो सयसम्म किन यस्तो अभाव हुन्थ्यो र। अर्का किराना व्यवसायी विराज ठकुराठी पनि काठमाडौंमा चिनी नै नपाएर वीरगन्जबाट महँगोमा मगाएको बताउँछन्। त्यसैकारण प्रतिकिलो १४० रुपैयाँमा बिक्री गरिरहेको उनको भनाइ छ। एक त काठमाडौंमा चिनी पाइएन। अर्कोतिर ५० केजी बोराकै ८९ हजारसम्म पुग्छ रे भन्ने हल्ला छ, उनले भने, चाडबाडका बेला पसल थापेर मात्रै भएन। चिनी नहुँदा चिया पनि खान पाइएन भन्ने ग्राहकको गुनासो आउन थाल्यो। त्यसैकारण वीरगञ्जदेखि महँगोमा भाडा तिरेर सामान मगाए। तत्काल चिनी उपलब्ध गर्ने प्रयास वाणिज्, आपूर्ति तथा उपभोक्ता संरक्षण विभागले अनुगमनका क्रममा ७० हजार किलोग्राम चिनी बरामद गरेको थियो। उक्त चिनी साल्ट ट्रेडिङले नाफा नजोडी व्यवसायीको लागत मूल्यमा १ सय ५० पैसामा किनेको छ। तर, उक्त चिनी उपभोक्तालाई प्रतिकेजी ९७९८ रुपैयाँमा उपलब्ध गराइरहेको विभागका महानिर्देशकले बताए। भने, सरकारले करिबप्रति केजी डेढ रुपैयाँ घाटा खाएर भए पनि उपलब्ध गराइरहेको छ। अहिले बजारमा चिनीको मूल्य बढ्यो मात्रै भनेका छौं तर गुणस्तर र मात्रा के कस्तो छ भनेर विभागले खुद्रा तहमा भन्दा पनि उत्पादक, पैठारीकर्ता, थोक र डिलरमा अनुगमन बढाइरहेका छौं। मूल्यवृद्धि माथिबाट नियन्त्रण गर्नुपयो तलबाट होइन। यसैले माथिल्लो तहको अनुगमन बढाएका छौं। विभागले अब तत्काल चिनी उपलब्ध गराउन दुईवटा उद्योगगबाट उच्च स्तरको हजार मेट्रिक टन (१० हजार किलोग्राम) चिनी बजारमा पठाउन लागेको उनले जानकारी दिए। पहिला गुणस्तरीय वस्तु वा सेवाको आपूर्ति व्यवस्था सहज गर्ने भन्ने अहिले हाम्रै उद्देश्य हो। वरुण वेभरेज र वोटलर्स नेपालले बुक गरेर राखेको चिनी उच्च गुणस्तरको छ। बजारमा अभाव नहोस् भनेर उनीहरूबाट पहिलो लटमा १ हजार मेट्रिक टन ल्याउने योजनामा छौं। उद्योगमा जत्ति परे पनि हामीले उपभोक्तालाई सुपथ मूल्य प्रतिकेजी ९७ रुपैयाँ बेच्ने छौं। यसले काठमाडौं, पोखरालाई पुग्छ। तराईका २२ जिल्लामा चिनीको खास समस्या छैन। त्यहाँ प्रतिकेजी १०५ देखि ११५ रुपैयाँसम्म छ। अझै चिनी कहाँकहाँ स्टक छ भनेर हेरिरहेका छौं। पहिलो प्रयास भएपछि तिहारका लागि पनि थप चिनी जुटाउँछौं। यस्तो अवस्थामा चिनीजन्य उद्योगहरू धराशायी हुनेभन्दा पनि उल्टै उनीहरूको उत्पादन समेत महँगी हुने देखिन्छ। यसकारण सरकारले भारत सरकारसँग जिटूजीमार्फत सहमति गरेर मूल्य घटाउन पर्याप्त चिनी उपलब्ध गराउनुपर्छ। मंसिरपछि उखु कटान हुने भएकाले स्वदेशमै चिनी उत्पादन हुने र उपलब्ध हुने उनले बताए। त्यसपछि विस्तारै चिनी कृत्रिम अभाव, कालाबजारीले मूल्यवृद्धि अहिले बजारमा पूर्णरूपमा चिनी अभाव छ र अन्य वस्तुको मूल्यवृद्धि भएको उपभोक्ता अधिकार संरक्षण मञ्चका अध्यक्ष माधव तिमिल्सिन औंल्याउँछन्। उनका अनुसार संसद् समितिबाट आपूर्ति सहज गराउन पहल भएन। समितिले हेरेर सरकारलाई निर्देशन मात्रै दिने होइन कार्यान्वयन भयो भएन भनेर खोज्ने काम पनि हो। विभागले तत्कालका लागि हजार मेट्रिक टन चिनी ल्याउने विकल्प खोजेर मात्रै हुँदैन। मन्त्रालयले आजभन्दा ३ महिनाअघि नै कसरी आपूर्ति सहजीकरण गर्ने, कसरी बजार व्यवस्थापन गर्ने भन्ने विषयमा नसोच्दा त्यसैको परिणाम स्वरूप अहिले बजारमा चिनीको नपाइने जस्तो भद्रगोल भएको हो। बजारमा वस्तु नै नभयपछि अनुगमन गर्नुको अर्थ छैन। बजारमा चिनी छैन, अनुगमन गरेर काम छैन। यसैले पहिला आपूर्ति बढाउनु पयो। बजारमा पर्याप्त सामान भएपछि बल्ल मूल्य बढी लिए, मिसावट गरे, तौलमा घटबढ गरे, गुणस्तरमा ठगे भनेर बल्ल अनुगमन गर्ने हो। कहिले कुन मूल्य र कहिले कुन मूल्य हुने भएकाले हामीले चिनी किनेका छैनौं र बिक्री पनि गरेका छैनौं । सरकारले किन्नु भनेपछि टेन्डर त गर्यौं । अझै प्रक्रिया पूरा भएको छैन। मोहनप्रकाश चन्द, प्रमुख कार्यकारी अधिकृत, साल्ट ट्रेडिङ र खाद्य व्यवस्था तथा व्यापार कम्पनी लिमिटेड अहिलेको यस्तो अवस्था हेर्दा सरकार नै बिचौलियासँग साँठगाँठ भएर आपूर्ति शृंखला बिगारेको होकी भन्ने आशंकाको स्थिति खडा भएको मञ्चका अध्यक्ष तिमिल्सिना बताउँछन्। वाणिज्य, आपूर्ति विभागलाई आवश्यक मात्रामा स्रोत, साधन, जनशक्ति दिइएन। अहिले अनुगमनमा करारका प्रतिनिधि पठाइएको छ। तिनीहरू विभागप्रति जिम्मेवार नबन्न सक्छन्। उनीहरूको दरबन्दी होइन। यसैले मन्त्रालयले उपभोक्ता अधिकारको विषय नपरेको हो कि भन्ने अनुभूति गराएको छ। गत मन्त्रालयले ५० प्रतिशत भन्सार छुटमा आयात गर्न सरकारले निर्देशन दिँदा खाद्यले ल्याउन सक्दिन भन्यो तर साल्ट ट्रेडिङले ग्लोबल टेन्डर आह्वान गरेकोमा कसैले पनि आयातका लागि तोकिएको मूल्यमा इच्छुक भएनन्। यी कम्पनीले नल्याइदियोस् भनेरै हतारमा यस्तो गर्न लगाइएको उनको तर्क छ। नेपाल चिनी उद्योग संघलगायतका बिचौलियाको संगतले गर्दा सरकारले चिनी आपूर्तिमा चासो नदिएको उनको आरोप छ। ३ महिनाअघि चिनी लगायतका वस्तु ल्याइ सक्नुपथ्र्यो यसका लागि खाद्य विभाग, साल्ट ट्रेडिङलाई समय राखेर जिम्मेवारी दिनुपथ्र्यो। यसैले प्रधानमन्त्री कार्यालय, उद्योग मन्त्रालय, अर्थ मन्त्रालय नागरिक प्रतिजिम्मेवार भएनन्। यिनीहरूले नै बजारको समस्यालाई नजरअन्दाज गर्दा यस्तो अवस्था सिर्जना भएको हो। नेपाल चिनी उद्योग संघले हिजोको दिनमा आन्तरिक उत्पादनले पुग्छ भनेर ल्याउन नदिन नीतिगत रूपमै माथिल्लो तहलाई प्रभाव पारेको उनको टिप्पणी छ। अहिले बजारमा प्रतिकेजी १ सय ४० रुपैयाँ तिर्दा चिनी पाउने तर सय रुपैयाँमा नपाउनु, यसरी बढी पैसा तिरेमात्रै पाइन्छ भने बजारमा कृत्रिम अभाव गराइएको पुष्टि हुने उनको ठहर छ। अहिले उद्योगको नाममा बजारमा कृत्रिम अभाव गरियो। उद्योगको नाममा, बोटलर्स नेपाल, बरुण लगायतका उद्योगको नाममा चिनी होल्ड भएको छ। यो चिनी सबै बजारमा ल्याएर बेचबिखन गरी आपूर्ति सहज गर्ने काम सरकारले गर्नुपर्छ। वर्षमा सय दिन मात्रै चिनी उद्योग सञ्चालन नेपाल चिनी उद्योग संघका अध्यक्ष शशिकान्त अग्रवाल चिनी उद्योगहरू वर्षमा ४ महिना मात्रै सञ्चालन हुने भएकाले बाँकी सबै उपभोक्तामै पुग्ने बताउँछन्। उनका अनुसार यसपटक समयमा पानी नपर्दा र किसानले मल नपाउँदा उखु राम्रो उत्पादन हुन पाएको थिएन। यसैले पनि कम चिनी उत्पादन भयो। नेपालमा उखुको सिजन अर्थात् जाडोयामको १०० दिन मात्रै चिनी उद्योग चल्छन्। यसपछि कच्चापदार्थ नभएकाले बन्द हुन्छन्। उक्त अवधिमा गत वर्ष १ लाख ८० हजार मेट्रिक टन चिनी आन्तरिक उत्पादन गरिएको उनले जनाए। तर, बजारलाई २ लाख ८० हजार मेट्रिक टन आवश्यक पर्ने उनको भनाइ छ। भारतबाट चिनी निर्यात प्रतिबन्ध हुनु धेरै अघि स्वदेशी उद्योगबाट अपुग भएको चिनी आयात गर्नुपर्छ भनेर गत साउनमा सरकारलाई लिखितपत्र बुझाएको उनले बताए। हामीले चिनीको सर्टेज छ। यहाँकाले मात्रै पुग्दैन, आयात गर्नुस् भनेर साउनमै पत्र दिएको। त्यतिबेला भन्नासाथ सरकारले आयात गरेन। त्यही भएर अहिले बजारमा चिनी अभाव भएको हो। उखु किसानले पाउँदैनन् पैसा उखु किसानले समयमा पैसा हात नपारेकाले निराश भएको पटकपटक सुनिँदै आएको छ। तर, उद्योगीको तर्फबाट किसानलाई भुक्तानी गर्ने पैसा बाँकी नरहेको नेपाल चिनी उद्योग संघका अध्यक्ष अग्रवालको दाबी छ। चिनी मिलहरू १२ वटा बदमास छन्। तिनीहरूले किसानलाई पैसा नदिएको हुनसक्छ। अरू सबैले दिएका छन्। तर, सरकारले अनुदानवापत दिने रकम करिब ८०९० करोड रुपैयाँ हाराहारीमा भुक्तानी भएको छैन। उनले अन्नपूर्णसँग भने। सरकारले उखु खेती र चिनी उद्योगलाई संरक्षण नगर्ने हो भने अहिले भइरहेको १० प्रतिशत पनि नहुन सक्ने उनको भनाइ छ। आयात रोकिँदा पनि अप्ठ्यारो नेपालमा वार्षिक करिब ३ लाख मेट्रिक टन चिनी आवश्यक पर्छ। नेपालभित्रै १ लाख ५० हजार मेट्रिक टन चिनी उत्पादन हुन्छ। ५० प्रतिशत जतिमात्रै आन्तरिक उत्पादनले धान्छ। यसपछि बाँकी ५० प्रतिशत आयात नै गर्नुपर्छ। तर, अहिले भारतले प्रतिबन्ध लगाएकाले असहज स्थिति बनेको छ। भारतले चिनी निर्यातमा प्रतिबन्ध लगाएको थियो। विश्वको सबै ठूलो चिनी उत्पादक गर्ने मुलुक भारतले नै उत्पादनमा कमी आएको भन्दै अन्य मुलुकमा निर्यात गर्न रोक्यो। भारत सरकारले ३१ अक्टोबर २०२३ सम्म चिनी निर्यातमा रोक लगाउने निर्णय गरेको विभिन्न भारतीय सञ्चारमाध्यमहरूमा पनि उल्लेख छ। भारतले ३४ महिना अघिदेखि चिनीको निर्यातमा प्रतिबन्ध लगाएकाले पनि नेपालले आयात गर्न नसक्दा र यहाँ भएको चिनी उपभोगका लागि पर्याप्त नहुँदा बजारमा अभाव भएको वाणिज्य, आपूर्ति तथा उपभोक्ता संरक्षण विभागका महानिर्देशक तीर्थराज चिलुवाल बताउँछन्। उनी भन्छन्, भारतबाट चिनी आयात नहुँदा आपूर्ति शृंखला बिग्रियो। नेपालमा औद्योगिक प्रयोजनबाहेक घरेलु प्रयोजनका लागि चिनी आयात भएको छैन। यद्यपि भारतले रोक लगाउनुअघि पनि खासै आयात नदेखिएको तर केही चकलेट, बिस्कुट, पेय पदार्थ, आईसक्रिम उद्योगहरूले चिनी आयात गरेर ल्याएको देखियो तर खुद्रा तहमा उपभोक्ताले पाउने गरी आयात नभएको र आन्तरिक उत्पादन पनि कम भएकाले अहिले बजारमा चिनी नभएको उनको भनाइ छ। चिनी कहाँ गयो भन्ने प्रश्नमा उनले भने, बजारमा चिनी लुकाएको नभइ आपूर्ति शृंखला बिग्रिएर हो। भातरतले चिनी ल्याउन दिएन। नेपालमा उत्पादित चिनीले पुगेन। नेपाली आयातकर्ताहरूले चिनी ल्याउन प्रतितपत्र (एलसी) खोलिसकेको पनि भारतले प्रतिबन्ध लगाएका कारण लामो समयदेखि ल्याउन पाएका थिएनन्। ती आयातकर्ताहरूले सरकारले रोकिएको उक्त चिनी ल्याउन पत्र पठाएर सहजीकरण गरिदिए ल्याउन सकिने पनि बताइएको छ। अहिलेको अभावको अवस्थामा यसलाई सरकारले पहल गरेर ल्याउने वातावरण तयार गर्न जरुरी छ। यदि ती व्यवसायीहरूले भारतले प्रतिबन्ध लगाउनुअघि नै प्रतिबन्ध गरेको छ भने भन्सारबाट भिœयाउन सरकारले पत्राचार गरेर वातावरण मिलाउने मन्त्रालय स्रोतको भनाइ छ। सुपथ पसलमै छैन सर्वसाधारणलाई राहत दिने भन्दै साल्ट ट्रेडिङ र खाद्य व्यवस्था तथा व्यापार कम्पनी लिमिटेडले सुपथ मूल्य पसल चलाइरहेका छन्। तर, उनीहरूसँग पनि पर्याप्त चिनी छैन। खाद्य व्यवस्था तथा व्यापार कम्पनीले त चिनी बिक्री गरेकै छैन। सरकारले उक्त कम्पनीलाई १० हजार मेट्रिक टन ल्याउन निर्देशन दिएको छ। तर, कहिले कुन मूल्य र कहिले कुन मूल्य हुने भएकाले मूल्यकै टुंगो नलागेको कम्पनीका प्रमुख कार्यकारी अधिकृत मोहन प्रकाश चन्द बताउँछन्। हामीले चिनी किनेका छैनौं र बिक्री पनि गरेका छैनौं, चन्दले भने, सरकारले किन्नु भनेपछि टेन्डर त गयौं। अझै प्रक्रिया पूरा भएको छैन। त्यतिबेला सरकारले छुटमा १५ दिनभित्र चिनी निकास गर्न आदेश दिएको थियो। यो काम साल्ट ट्रेडिङले गयो तर हामीले १५ दिनभित्र गर्न सकेनौं। हामीले टेन्डरका लागि ४५ दिनको सूचना निकाल्यौं। तर, टेन्डर परेन। हामीले महँगोमा किनेर सस्तोमा बेच्न सक्दैनौं।, सीईओ चन्दले भने, हामी खाद्यमा केन्द्रित कम्पनी भएकाले अत्यावश्यक वस्तु मात्रै बेच्ने हो चिनी सप्लीमेन्ट्री मात्रै हो। ग्राहकलाई सहयोगताका लागि साल्ट ट्रेडिङबाट ल्याउन खोजेका थियौं, तर त्यहाँ पनि कम भएकाले ल्याउन पाएनौं। यता साल्ट ट्रेडिङले दशैं लक्षित गरेर विभिन्न ८ ठाउँबाट सुपथ मूल्यमा उपभोग्य वस्तु उपलब्ध गराएको छ। बजारमा चिनी नभए पनि साल्ट ट्रेडिङले प्रतिव्यक्ति २ केजीको दरले बिक्री गरेको बताएको छ। तर, त्यो चिनी अन्य बेलाको भन्दा कालो भएकोे ग्राहकहरू बताउँछन्। यसैक्रममा साल्ट ट्रेडिङका निर्देशक ब्रजेश झा तीन वर्ष अघिदेखि उद्योग, आपूर्ति तथा वाणिज्य मन्त्रालयले साल्ट ट्रेनिङलाई ल्याउन अनुमति दिएन अहिले आएर कम्पनीलाई दोष दिन नहुने गुनासो गर्छन्। उनी भन्छन्, बजारमा चिनी सर्टेज हुनुमा साल्ट ट्रेडिङको दोष होइन। यसबारे सरकारलाई सोध्नूस्।"
नयाँ नोट साट्नेको राष्ट्र बैंकमा भीड (तस्बिर),"काठमाडौं : नेपाल राष्ट्र बैंकले आजदेखि सर्वसाधारणका लागि नयाँ नोट सटही सुरु गरेको छ। यस वर्षको दसैं, तिहारलाई लक्षित गर्दै राष्ट्र बैंकले नयाँ नोट साट्न सुरु गरेको पहिलो दिन नै बैंकमा नोट साट्न मानिसहरुको भीड लागेको छ। यस वर्ष ५, १०, २०, ५० र १०० दरका गरेर प्रतिव्यक्ति साढे १८ हजार नोट सटही गरिने राष्ट्र बैंकले जनाएको छ। मुद्रा व्यवस्थापन विभागका कार्यकारी निर्देशक नरेश शाक्यका अनुसार करिब १० अर्ब रुपैयाँबराबरको नयाँ नोट सटही अनुमान गरिएको छ। गत वर्षको तुलनामा यस वर्ष सटही खुलाउनमा ढिलाइ भएको हो। गत वर्ष घटस्थापना आउनु ८१० दिनअघिबाटै नयाँ नोट दिन सुरु गरिएको थियो।"
७ सयलाई कोरला बोर्डर पास,"जोमसोम : कोरलानाका आसपासका दुई स्थानीय तहका नागरिकलाई चीनको तिब्बती भूमि जानका लागि बोर्डर प्रस्थान अनुमतिपत्र वितरण कार्य अन्तिम चरणमा पुगेको छ। गत बुधबारदेखि इलाका प्रशासन कार्यालयले बोर्डर पास अनुमतिपत्रको प्रक्रिया अघि बढाएको थियो। उपल्लो मुस्ताङको चराङ केन्द्रबाट पनि शुक्रबार बोर्डर पास वितरण गरियो। उपल्लो मुस्ताङका झन्डै ७ सय ५० जनाले कोरला बोर्डर पास प्राप्त गरिसकेका छन्। इलाका प्रशासन कार्यालय लोमान्थाङले ४ सय ५० जनाको बोर्डर पास वितरण गरेको प्रमुख जिल्ला अधिकारी जनकराज पन्तले जानकारी दिए। सीमा बोर्डर पास दर्ताका लागि आवेदन दिएका र कागजात पूरा गरेका सबैलाई शनिबार बोर्डर पास वितरण गरिएको प्रजिअ पन्तको भनाइ छ। बोर्डर पास बनाउन युवादेखि वृद्धवृद्धाहरूसमेत आएको प्रजिअ पन्तले जनाए। यसैगरी उपल्लो मुस्ताङको लोघेकर दामोदरकुण्डको चराङबाट २ सय ४० जनाले कोरला बोर्डर प्रस्थान अनुमति पाइसकेको यसै गाउँपालिकाका अध्यक्ष लोप्साङ छोम्फेल विष्टले जानकारी दिए। प्रमुख जिल्ला अधिकारी जनकराज पन्तले बोर्डर पास वितरण गरेको अध्यक्ष बिष्टले बताए। लोघेकर दामोदरकुण्डमा ७४ वर्षीय पुरुष र ६६ वर्षीया महिलाले बोर्डर पास लिएको अध्यक्ष बिष्टको भनाइ छ। गाउँपालिकामा करिब चार सय जनाले बोर्डर पास बनाउने अनुमान गरिएको गाउँपालिका अध्यक्ष बिष्टले बताए। बोर्डर पास उपल्लो मुस्ताङका दुई गाउँपालिकाको केन्द्रबाट वितरण गरिएको हो। लोमान्थाङका इलाका प्रशासन कार्यालय र लोघेकरको चराङ केन्द्रबाट पास वितरण गरिएको छ। बोर्डर पास बनाउन छुटेकालाई अनुकूल समय मिलाएर पास वितरण गरिने प्रशासनले जनाएको छ। नेपालचीन समकक्षी बैठक नेपालचीन समकक्षी बैठक शनिबार कोरलाको तिब्बती भूमिमा सम्पन्न भएको छ। बैठकमा नाका सञ्चालन तथा व्यवस्थापनका विषयमा अनौपचारिक छलफल भएको प्रजिअ पन्तले जानकारी दिए। छलफलमा प्रजिअ पन्तसहित नेपाल पक्षबाट सुरक्षा निकाय र उपल्लो मुस्ताङका दुई गाउँपालिकाका जनप्रतिनिधि उपस्थित थिए। बैठकमा कोरलानाका खोल्न नेपालले आवश्यक तयारी पूरा गरेको र बोर्डर पास वितरण पनि भइरहेको चीन पक्षलाई प्रजिअ पन्तले जानकारी गराएका थिए। उता, चीन पक्षका समकक्षी टोलीले नाका खोल्न चीन सकारात्मक रहेको र यसका लागि केन्द्रको निर्णय पर्खनुपर्ने बैठकमा बताएका थिए। धमाधम बोर्डर पास वितरण भएपछि उपल्लो मुस्ताङी उत्साहित भएको लोमान्थाङ३ का स्थानीय कर्मा सम्टुक गुरुङले बताए। अब नाका खुलेपछि बाह्रैमहिना तिब्बती बजारमा पुगेर मालसामान किन्न पाइने भएकोमा उपल्लो मुस्ताङी खुसी छन्। कोभिडअघि तिब्बती भूमिमा अल्पकालीन व्यापार मेला लाग्ने गथ्र्यो। मेला सकिएपछि भन्सारका कर्मचारी जोमसोम आएर बस्थे। असार र भदौ महिना सीमित समयबाहेक अन्य समयनाका पूरै बन्द हुन्थ्यो। अब बोर्डर पास भएपछि तिब्बत बजारमा पुगेर सामान जुनसुकै बेला किन्न पाइनेछ। नेपाल पक्षबाट सीमावर्ती क्षेत्रका बासिन्दाले खाद्यान्न, लत्ताकपडा, कस्मेटिक सामान, इलेक्ट्रोनिक उपकरण, किराना सामान, निर्माण सामग्री र भेडाच्याङ्ग्रा आयात गरिन्छ। नेपालबाट यार्सा गुम्बा, पस्मिना र स्थानीय उत्पादन निर्यात गरिन्छ।"
"पीई रेसियो हेर्ने, वाणिज्य बैंकको सेयर किन्ने","लक्ष्मी, ग्लोबल आईएमईको बजार भाउ निकै कम, नबिल र कुमारीको बढी काठमाडौं : धितोपत्रको दोस्रो बजारमा कम्पनीको सेयर मूल्य आपूर्ति र मागले निर्धारण गर्छ। तर, लगानीकर्ताले कहिलेकाहीँ कम प्रतिफल दिने कम्पनी बढी मूल्यमा र बढी प्रतिफल दिने कम्पनी कम मूल्यमा खरिद गरिरहेका हुन्छन्। वाणिज्य बैंकहरूको दृष्टान्त लिने हो भने, दोस्रो बजारको सेयर मूल्यसँग आर्थिक वर्ष २०७९८० को चौथो त्रैमाससम्मको वित्तीय विवरणबाट प्राप्त तथ्यांक तुलना गर्दा लगानीकर्ताले कम प्रतिफल पाइने बैंक महँगोमा र बढी प्रतिफल पाइने बैंक सस्तो मूल्यमा किन्ने गरेको स्पष्ट हुन्छ। सेयर मूल्य र प्रतिफलको सम्बन्ध देखाउने तथा विश्लेषण गर्दा सबैभन्दा रिलायबल वित्तीय सूचकांक पीई रेसियो हो। बैंकको सेयरको बजार मूल्यलाई प्रतिसेयर आम्दानी (ईपीएस)ले भाग गर्दा पीई रेसियो आउँछ। पीई रेसियोले सो बैंकको प्रतिसेयर एक रुपैयाँ आम्दानी गर्न लगानीकर्ताले दोस्रो बजारमा कति रुपैयाँ हाल्छन् ? भन्ने देखाउँछ। बजार मूल्यलाई प्रतिसेयर आम्दानीले भाग गर्दा पीई रेसियो आउँछ, अर्थात् एक रुपैयाँ ईपीएसका लागि दोस्रो बजारको सेयर मूल्य। यसको गणितीय अर्थ बैंकको एक रुपैयाँ प्रतिफल पाउन लगानीकर्ताले दोस्रो बजारमा कति रुपैयाँ तिर्ने गरेका छन् भन्ने पनि हो। कम पीई रेसियोले लगानीको तुलनामा आम्दानी बढी छ भन्ने बुझाउँछ। अर्थात् जति कम पीई त्यति राम्रो प्रतिफल। उदाहरणका लागि असोज २५ गते बिहीबार एनएमबी बैंकको बजार मूल्य २ सय ८ रुपैयाँ ७० पैसा कायम भएको छ। चौथो त्रैमाससम्मको वित्तीय विवरणअनुसार बैंकको ईपीएस १८ रुपैयाँ ५७ पैसा छ। वित्तीय विवरणअनुसार कुमारी बैंकको ईपीएस सबैभन्दा कम ७४६ रुपैयाँ छ। बैंकको सेयर मूल्य १ सय ५६ रुपैयाँ ९० पैसा छ। दोस्रो बजारमा कारोबार हुने बैंकहरूमध्ये सबैभन्दा बढी ईपीएस एनआईसी एसियाको छ। बैंकको ईपीएस ४०२२ रुपैयाँ छ। बढी ईपीएस हुने बैंकको सूचीमा स्ट्यान्डर्ड चार्टर्ड दोस्रोमा र एभरेस्ट तेस्रोमा छ। यता दोस्रो बजारमा नबिल बैंक सबैभन्दा महँगो सेयर हो, एनआईसी एसिया दोस्रो महँगो र स्ट्यान्डर्ड चार्टर्ड तेस्रो। सबैभन्दा सस्तो सेयर प्रभु बैंकको हो भने कुमारी बैंक दोस्रो सस्तो सेयर हो। यी तथ्यांकको आधारमा हिसाब गर्दा लक्ष्मीको पीई रेसियो सबैभन्दा कम ८८३ छ भने कुमारीको सबैभन्दा बढी २१०३ छ। अर्थात् लक्ष्मीको एक रुपैयाँ प्रतिसेयर आम्दानीका लागि लगानीकर्ता दोस्रो बजारबाट सेयर किन्दा मात्र ८८३ रुपैयाँ तिर्न तयार छन्। यस्तै ग्लोबल आईएमई बैंकको प्रतिसेयर एक रुपैयाँ आम्दानीका लागि लगानीकर्ताले ९७२ रुपैयाँ तिर्छन्। नेपाल, सिद्धार्थ, सानिमा, हिमालयन, नेपाल इन्भेस्टमेन्ट र सिटिजन्स बैंकको एक रुपैयाँ आम्दानीका लागि लगानीकर्ताले ११ रुपैयाँभन्दा कम लगानी गर्नुपर्ने देखिन्छ। अब, यो हिसाबलाई उल्टो गरेर हेरौं। ईपी प्रतिशत हेरौं, अर्थात् खरिद मूल्यका आधारमा प्रतिफलको प्रतिशत हिसाब गरौं। चौथो त्रैमासको वित्तीय विवरणअनुसार दोस्रो बजारमा गरेको लगानीबाट कुमारीको प्रतिफल सबैभन्दा कम ४७५ प्रतिशतमात्र छ। अर्थात्, बैंकको सेयरमा दोस्रो बजारमा एक सय रुपैयाँ लगानी गर्दा ४७५ प्रतिशत प्रतिफल प्राप्त हुन्छ। यसैगरी जो लगानीकर्ताले बिहीबारको मूल्य तिरेर नबिल बैंकको सेयर किनेको छ वा लगानी गरेको छ, बैंकको वित्तीय विवरणअनुसार उसले आफ्नो लगानीको दोस्रो कम अर्थात् ४९१ प्रतिशतमात्र रिटर्न पाएको देखिन्छ। एनआईसी एसिया, एभरेस्ट, नेपाल एसबीआई, स्ट्यान्डर्ड चार्टर्ड, प्रभु र प्राइमको पनि सेयर मूल्यअनुसार प्रतिफल आशालाग्दो छैन। यी बैंकको ईपी रेसियो ८ प्रतिशतभन्दा कम छ। यो सूचीको शीर्षमा लक्ष्मी बैंक छ। लगानीकर्ताले पीई हेरेर कुन बैंकमा लगानी गर्दा ठीक हुन्छ, त्यो सोच्नुपर्ने जानकारको ठहर छ। वित्तीय विवरणअनुसार थोरै लगानी गरेर सबैभन्दा बढी रिटर्न पाउने बैंक छान्नु आवश्यक हुन्छ। पीईले अहिलेको रिटर्नमात्र होइन, भोलि कति हुन्छ पनि संकेत गर्छ। माग र आपूर्तिले निर्धारण गर्ने सेयरको माग भोलिको सम्भावना अध्ययनले पनि फरक पर्न सक्छ। ईपीएस, पीई रेसियो गणना र पीईका अर्थ कारोबार मूल्यलाई कम्पनीको ईपीएसले भाग गरेर आउने अनुपात पीई रेसियो हो। क नाम गरेको बैंकको सेयरको प्रचलित मूल्य प्रतिकित्ता रु ३ सय र ईपीएस रु १५ भए ३ सयलाई १५ ले भाग गर्दा आउने २० (३००१५ २०) नै उक्त कम्पनीको पीई हो। कम्पनीको सेयरको मूल्य बढेर ३ सय १५ पुगे पीई बढेर २१ हुन्छ भने मूल्य घट्दा पीई पनि घट्छ। यस्तै ईपीएस बढेर २० पुगे पीई घटेर १५ (३००२० १५) हुन्छ भने ईपीएस घट्दा पीई बढ्छ। प्रत्येक कारोबार मूल्य वा ईपीएससँगै परिवर्तन हुने पीईको शुद्धता र विश्वसनीयता ईपीएसको शुद्धता र विश्वसनीयतामा भर पर्छ। तीन सय रुपैयाँ पर्ने कम्पनीको ईपीएस २० रुपैयाँ भन्नुको अर्थ कम्पनीले प्रतिसेयर २० रुपैयाँ कमाएको छ। अर्थात्, १ रुपैयाँ कमाउनका लागि लगानीकर्ताले दोस्रो बजारमा १५ रुपैयाँ तिरेको हुन्छ। अर्थात्, लगानीकर्ताले दोस्रो बजारमा गरेको लगानीको ६६७ प्रतिशत प्रतिफल पाइरहेको छ भन्ने हुन्छ। वित्तीय विवरणको आधारमा वर्षभर उल्लेखित २० रुपैयाँ कमाउने हो भने ३०० रुपैयाँ लगानी उठ्न १५ वर्ष लाग्छ भन्ने पनि पीई रेसियाले संकेत गर्छ। अर्को अर्थ हो, अहिलेको ईपीएस प्राप्त गर्न १५ गुणा मूल्य दोस्रो बजारमा तिर्नुपर्छ भन्ने पनि हो। यी विषय सैद्धान्तिक हुन्। सबैभन्दा ठूलो प्रश्न, ईपीएस कति शुद्ध, कति विश्वसनीय र कति तिरन्तर छ ? भन्ने हो। असार मसान्तसम्मको तथ्यांकको कुरा गरौं। २० मध्ये १४ बैंकहरूले चैत मसान्तको तुलनामा ईपीएस बढाएको देखिन्छ। कतिसम्म पीई रेसियो ठीक हो त ? अन्तर्राष्ट्रिय अभ्यास अनुसार पीई १० भन्दा कम भएको संस्थाको सेयर किनिहाल्न सुझाव दिइन्छ। लक्ष्मी र ग्लोबल आईएमई सो अभ्यासअनुसार उत्तम सेयर हुन्। तर, नेपालमा यो लागू हुँदैन। राम्रो प्रतिफल दिने र कम मूल्य भएका वाणिज्य बैंकको पीई १५ भन्दा माथि छन्। तर, कम पीई भएको कम्पनीको सेयर राम्रो भन्ने विषय पनि आफैं विवादित छ। सस्तो सामान राम्रो हुन्छ भन्ने ग्यारेन्टी नहुने विश्लेषक बताउँछन्। माग र आपूर्तिले बजार मूल्य निर्धारण हुन्छ, क्षमताले मात्र होइन। मूल्य सस्तो हुनुले माग नभएको पनि संकेत गर्छ। बजारमा जोखिम मोल्ने लगानीकर्ता पनि छन्। उनीहरू जोखिम मोलेर बढी पीई भएको कम्पनी पनि किन्न सक्छन्। भोलि बढी नाफा हुने आसले लगानीकर्ता अहिले बढी मूल्य हाल्न तयार हुन्छन्। कम पीई हुँदैमा राम्रो हो भने माइक्रोफाइनान्स वा बिमा कम्पनीको सेयर कसैले किन्दैनथे।"

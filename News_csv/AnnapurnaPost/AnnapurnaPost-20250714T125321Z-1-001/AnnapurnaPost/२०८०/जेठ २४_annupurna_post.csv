शीर्षक,विवरण
नागरिकतामा राजनीति,"संविधानमा नेपाली नागरिकलाई नागरिकता प्राप्त गर्ने हकबाट वञ्चित गरिने छैन भनिएको छ। नागरिकता प्रमाणपत्रको महत्तव हुनेलाई कम र नहुनेलाई बढी थाहा हुन्छ। नागरिकताबाट वञ्चित नेपालीले बेहोर्नु परेको प्रशासनिक कठिनाइ अनि मानसिक तनावलाई नागरिकता विधेयक, २०७९ ले समाधान गर्नेछ। घटना १ विराटनगर१४ का २४ वर्षीय किसन अग्रवाल र अन्य धेरै आफूलाई यतिका समयसम्म अनागरिक बनाउने राज्यविरुद्ध धर्नामा उत्रिएका छन्। एउटा नागरिकता पनि नदिने देशमा बसेर मैले कसरी भविष्य बनाउने ? मेरो जीवन बर्बाद पार्न पाउँछ राज्यले ? उनको प्रश्न छ। उनका बुवाआमासँग राज्यले जन्मका आधारमा दिएको नागरिकता छ। बुवाको मृत्यु भइसकेको छ। ७० वर्षीया आमा घरैमा पसल चलाउँछिन्। कमाउन थाल्नुपर्ने उमेरका छोरा किसन भने नागरिकता नभएकै कारण भने जसरी केही गर्न नपाउने अवस्थामा थिए। २४ वर्षको भएँ, आमा ७० वर्ष, यो आमा पाल्नुपर्ने समय हो। तर, आमाले पाल्नु परेको छ, किसनले पीडा पोखेका थिए। घटना २ मोरङमा जन्मिए पनि प्राथमिक तहको अध्ययन नसकिँंदै थप अध्ययनका लागि काठमाडौं पुगेकी चन्दा साहको पीडा पनि कम थिएन। नर्सिङ अध्ययनका लागि नागरिकता चाहिने रहेछ। भर्ना हुने बेलामा नागरिकता बनाएर पेस गर्ने भनी सहीछाप गरिन्। नेपालमै जन्मेहुर्के अनि पढेकाले नागरिकता बनाउन समस्या होला भन्ने उनले सोचेकी थिइनन्। नागरिकताका लागि उनी मोरङ आइन्। वडा कार्यालयबाट सिफारिस पाउन सकिनन्। कारण थियो, बुबाको नागरिकताको किसिम अर्थात् जन्मका आधारमा नागरिकता रहेछ। आमाको नागरिकता वंशज छ, बुवाको पनि वंशज हुनुपर्ने बताइयो। नागरिकताबिना नर्सिङ अन्तिम वर्षको परीक्षा दिन नपाउने भएपछि चन्दाले कानुनको मद्दत लिनु पर्यो। अदालतले आफ्नो पक्षमा फैसला दिएपछि नर्सिङ परीक्षामा सामेल भएर उत्तीर्ण त भइन् तर नर्सिङ परिषद् (काउन्सिल) मा दर्ता भएर नेपालमा सेवा गर्ने चाहना चाहनामै सीमित भयो। तर चन्दाले हार मानिनन्। म नेपालमा जन्मेको, नेपालीको छोरी, अनि म चाहिँ गैरनागरिक कसरी भए ?उनको प्रश्न थियो। अन्ततः संवैधानिक व्यवस्थानुसार उनले मुद्दा जितेर नागरिकता प्राप्त गरिन्। संवैधानिक व्यवस्था : नेपालको संविधान २०७२ को भाग १ (प्रारम्भिक) मा यो संविधान नेपालको मूल कानुन हो। यस संविधानसँग बाझिने कानुन बाझिएको हदसम्म अमान्य हुनेछ, भनी उल्लेख छ। भाग २ मा नागरिकता महल छ। जसमा कुनै पनि नेपाली नागरिकलाई नागरिकता प्राप्त गर्ने हकबाट वञ्चित गरिने छैन भनी उल्लेख छ। सोही महलमा यो संविधान प्रारम्भ हुनुअघि जन्मको आधारमा नेपालको नागरिकता प्राप्त गरेको नागरिकको सन्तानले बाबु र आमा दुवै नेपालको नागरिक रहेछन् भने निज बालिग भएपछि वंशजको आधारमा नेपालको नागरिकता प्राप्त गर्नेछ भनी स्पष्टसँग लेखेको छ। अझ यसैमा नेपालभित्र फेला परेको पितृत्व र मातृत्वको ठेगान नभएको प्रत्येक नाबालक निजको बाबु वा आमा फेला नपरेसम्म वंशजको आधारमा नेपालको नागरिक ठहर्नेछ भनेर सजिलै नागरिकता पाउन सकिने प्रावधान छ। यसैगरीमा नेपालको नागरिक आमाबाट नेपालमा जन्म भई नेपालमै बसोबास गरेको र बाबुको पहिचान हुन नसकेको व्यक्तिलाई वंशजको आधारमा नेपालको नागरिकता प्रदान गरिनेछ। तर बाबु विदेशी नागरिक भएको ठहरेमा त्यस्तो व्यक्तिको नागरिकता संघीय कानुनबमोजिम अंगीकृत नागरिकतामा परिणत हुनेछ। यी नागरिकता महलमा नेपालमा जन्मेका वा फेला परेका समेतले नागरिकता पाउनुपर्ने देखिन्छ। समस्या कहाँनेर र किन ? : आमा र बुबाको जुनसुकै किसिमको नागरिकता भए पनि आमामात्रैको नागरिकता भए पनि सन्तानले नागरिकता पाउनुपर्ने हो। तर किसन जस्तै धेरैले पाउन सकेका छैनन्। आखिर किन ? धेरैलाई अचम्म लाग्न सक्छ। यो समस्या २०६३ सालमा जन्मको आधारमा नागरिकता पाएका सन्तानका लागिमात्रै रहेछ। अन्य जन्मका आधारमा नागरिकता पाएका नागरिकका सन्तानलाई चाहिँ छैन। यसको मुख्य कारण २०६३ सालको नागरिकता टोलीबाट बाबुको नागरिकता नभए पनि २०४६ चैतभित्र नेपालमा जन्मेको प्रमाणित भए जन्मका आधारमा नागरिकता वितरण गरियो। सो बखत जन्मका आधारमा नागरिकता पाएका नेपाली नागरिकका सन्तानलाई नागरिकता दिने विषयमा केही अन्योल थियो। २०७५ चैत्र १९ गतेको चन ५८३ मा गृह मन्त्रालयलले सबै जिल्ला प्रशासन कार्यालयलाई नेपालको संविधानको धारा ११ को उपधारा (३) को व्यवस्थाबमोजिम जन्मको आधारमा नेपाली नागरिकता प्राप्त गरेका नागरिकका सन्तानले आफ्नो बाबु र आमाको नेपाली नागरिकताको प्रमाणपत्र संलग्न गरी नेपाली नागरिकता पाउन निवेदन दिएमा नेपाल नागरिकता ऐन २०६३, नेपाल नागरिकता नियमावली २०६३ र नागरिकता प्रमाणपत्र वितरण कार्यविधि निर्देशिका २०६३ बमोजिम वंशजको आधारमा नागरिकता प्रदान गर्दा अपनाउनुपर्ने कार्यविधि प्रक्रिया अपनाइ जे जो बुझ्नुपर्छ बुझी उपयुक्त देखिए वंशजको आधारमा नागरिकता प्रदान गर्न सकिने भनेर मन्त्रीस्तर बैठकबाट निर्णय भएको व्यहोरा उल्लेख गरेर नागरिकता वितरण गर्न अनुरोध गरिएको थियो। सोहीअनुसार उमेर पुगेका जन्मका आधारमा नागरिकता पाएकाहरूका सन्तानले नागरिकता सजिलै पाउन थालेका थिए। गैरनागरिक कहिलेसम्म ? : पछि गृह मन्त्रालयको जुन पत्रका आधारमा जिल्ला प्रशासन कार्यालयहरूले नागरिकता वितरण गरे, त्यसैको विरुद्धमा सर्वोच्च अदालतमा निवेदन पर्यो। २०७६ वैशाख २४ को पूर्ण इजलासले गृहको चनं ५८३ को पत्र हाललाई कार्यान्वयन नगर्नू, नगराउनू भनी अल्पकालीन आदेश जारी गर्यो। यसै आदेशबमोजिम गृह मन्त्रालयले आदेश कार्यान्यन गर्नू गराउनू भनी २०७६ वैशाख २५ गते चनं ६४९ ले सम्पूर्ण जिल्ला प्रशासन कार्यालयमा पत्राचार गरेर जन्मका आधारमा नागरिकता पाएका नागरिकका सन्तानलाई नागरिकता पाउने अधिकारबाट वञ्चित गरिएको छ। नागरिकता प्रमाणपत्रको महत्व हुनेलाई कम र नहुनेलाई बढी थाहा हुन्छ। पढ्न, जागिर खान, चलअचल सम्पत्ति खरिद बिक्री गर्न, व्यवसाय गर्न, सवारी अनुमतिपत्र प्राप्त गर्नसमेत नागरिकता चाहिन्छ। वंशज नागरिकका सन्तानलाई नागरिकता प्रमाणपत्र लिन कुनै जटिलता छैन। तर संवैधानिक व्यवस्था भए पनि जन्मका आधारमा नागरिकता प्राप्त गरेका बाबुआमाका सन्तानले यो प्राप्त गर्न अदालत धाउनुपर्ने या अनागरिक भई गैरमानवीय जीवन बिताउनुपर्ने अवस्था थियो। यस्तो असमानता र नागरिकताबाट वञ्चित नेपालीले बेहोर्नु परेको प्रशासनिक कठिनाइ अनि मानसिक तनावलाई नागरिकता विधेयक, २०७९ ले समाधान गर्नेछ। विधेयकले २०७२ असोज ३ गतेभन्दा अघि जन्मका आधारमा नागरिकता पाएका नेपाली नागरिकका सन्तानले अदालत नधाएर, राज्यले अनागरिक बनायो भनेर मुद्दा नै गरी नेपाली नागरिकता प्राप्त गर्न सक्ने बनायो। जन्मका आधारमा नागरिकता पाएका नेपालीका सन्तानले गैरनागरिक भएर कहिलेसम्म बस्नुपर्ने हो ? अन्योल छ।"
अस्थिर नीतिले पुँजीबजार मारमा,"नेपालको पुँजीबजारको इतिहास धेरै लामो छैन। ४० वर्ष पार गरेको नेपाल स्टक एक्सचेन्ज (नेप्से) ले बुल र बियरका विभिन्न चरण पार गर्दै नेप्से २०७८ भदौमा हालसम्म उच्चतम बिन्दु ३२०० आसपाससम्म पुगेको छ। सो समयमा समग्र वातावरणले नै पुँजीबजारलाई ऐतिहासिक बिन्दुसम्म पुर्याउन सहयोग मिल्यो। कोभिड१९ महामारीले गरेर लगानीका क्षेत्र सीमित हुनु, बैंक तथा वित्तीय संस्थामा प्रशस्त मात्रामा लगानीयोग्य रकम हुनु, नेपाल राष्ट्र बैंकले मौद्रिक नीतिको माध्यमबाट १५० प्रतिशत रहँदै आयो सेयर। कर्जाको जोखिम भार औसत १०० कायम गर्नुलगायतले गर्दा नेप्सेले ऐतिहासिक बिन्दुको यात्रा पार गर्यो। हितग्राही खाता नै ५० लाखभन्दा धेरै पुगे भने नियमित कारोबार गर्नेको संख्या पनि उल्लेख्य मात्रामा बढ्न गयो। नेप्सेको कार्यालयमा गई घाँटी सुक्ने गरी कराएर सेयर खरिद बिक्री गर्ने पुस्ताले नै डिजिटल (टीएमएस) माध्यमबाट संसारको जुनसुकै कुनाबाट पनि कारोबार गर्ने मौका पाए। उल्लेख्य मात्रामा कारोबार रकम बढ्न थाल्यो। दैनिक कारोबार रकम पनि २१ अर्बभन्दा माथि पुग्यो। नेप्सेले छोएको ३,२०० को बिन्दु र कारोबार रकम अभूतपूर्व थियो। नयाँनयाँ लगानीकर्ताको दैनिक रूपमा पुँजीबारमा आगमन भइरहेको थियो। इतिहासमा नै पहिलोपल्ट सरकारी ढुकुटीमा घरजग्गा कारोबारबाट भन्दा पुँजीबजारबाट धेरै राजस्व जम्मा भयो। बढ्दो बजारमा नेप्से ४,५००, ५,०००, ६,०००, ७,००० पुग्छ भन्दै हल्ला गर्ने जमात एकातिर थियो भने सेयरबजारबाट कमाएको रकमको कहानी सुनाउने जमात अर्कोतर्फ थियो। हल्लाको भरमा सेयरबजार कसरी चल्छ भन्ने सामान्य ज्ञानसमेत नभएका मानिस पनि स्वघोषित विज्ञ लगानीकर्ता वा विश्लेषकको अनुयायी बन्दै बजारमा प्रवेश गरे। उनीहरूमध्ये धेरैलाई न कम्पनीको वित्तीय विवरणको ज्ञान थियो न कम्पनीको बारेमा नै ज्ञान थियो। आफ्ना चिनजानका मानिसले नाफा कमाएको देखेर नै अल्पकालीन रूपमा कारोबार गरी केही नाफा कमाउने उद्देश्यले धेरै नयाँ लगानीकर्ता सेयरबजारमा प्रवेश गरे। खासमा त सेयरबजार माग र आपूर्तिको सामान्य सिद्घान्त, सूचीकृत कम्पनीको वित्तीय विवरण तथा वृद्घिको सम्भावना, अर्थतन्त्रको अवस्थालगायतका आधारमा तलमाथि गर्छ। ५० रुपैयाँ हाराहारी सेयर मूल्य भएका कम्पनीको मूल्य पाँच सयन्दा माथि पुग्यो। यीमध्ये धेरै कम्पनीले न त लाभांश नै खुवाएका थिए न त निकट भविष्यमा खुवाउने सम्भावना नै थियो। न त आवश्यक परेको बेलामा यस्ता कम्पनीको सेयर धितो राखेर बैंक तथा वित्तीय संस्थाबाट ऋण नै निकाल्न मिल्थ्यो। नयाँ तथा अल्पकालीन लगानीकर्ता बजार अझै माथि जाने विश्वासमा यस्ता कम्पनीमा नै लगानी थुपारिरहेका थिए। कुनै कुनै कम्पनीको सेयर मूल्य १० गुणासम्म बढेको थियो। अकस्मात पुँजीबजारको नियामक निकाय नेपाल धितोपत्र बोर्ड (सेबोन) ले ५१ वटा कम्पनीको नाम नै तोकी सूची प्रकाशित गर्यो। ती कम्पनीहरूको सेयर मूल्य अप्राकृतिक रूपमा बढाइएको त्यस्ता कम्पनीहरूमा लगानी गर्नु जोखिमपूर्ण रहेको विज्ञप्ति निकाल्यो। लगत्तै लगानीकर्तामा डर सिर्जना भयो र पुँजीबजार ओरालो लाग्न सुरु भयो। न ती कम्पनीहरूको सेयर मूल्य कथित अस्वाभाविक रूपमा बढाइएकोमा कुनै छानबिन भयो न त्यसपछि कुनै सूची नै आयो। धितोपत्र बोर्डको कदमको केही समयपछि नै नेपाल राष्ट्र बैंकले ५० लाख माथिको सेयर धितो कर्जाको जोखिमभार एक वर्ष दोस्रो पटक संशोधन गरी १०० प्रतिशतबाट साबिककै १५० प्रतिशत कायम गर्यो। केन्द्रीय बैंकको यो कदम परिपक्व थिएन किनभने केही समय अघिमात्र १५० प्रतिशत रहेको सेयर धितो कर्जाको जोखिम भार १०० प्रतिशत बनाइयो। जोखिम भार बढेकाले सेयर धितो कर्जा महँगिनुका साथै पुँजीकोष अनुपातमा असर पर्ने भएकाले बैंक तथा वित्तीय संस्थाहरूको प्राथमिकतामा पर्न छाड्यो। साथै मौद्रिक नीतिमार्फत नै केन्द्रीय बैंकले सेयर कर्जामा ४१२ को नीति लियो। ४ १२ नै किन भनेर केन्द्रीय बैंकले स्पष्ट पारेन। धितोपत्र बोर्डले ५१ कम्पनीको प्रकाशित गरे ओरालो लाग्दै गरेको सेयरबजारलाई केन्द्रीय बैंकको नीति आगोमा घिउ थपेसरह भयो। यसलाई थप असर बैंक तथा वित्तीय संस्थामा लगानीयोग्य रकमको अभावले पनि गर्यो। सोही मौद्रिक नीतिमार्फत केन्द्रीय बैंकले बैंक तथा वित्तीय संस्थाहरूले लगानी गर्न सक्ने क्षमतामा कैंची चलाएको थियो। ३,२०० बिन्दुबाट झरेको सेयरबजार दुई वर्षभित्रै १,८०० बिन्दुु आसपास आयो। बैंक तथा वित्तीय संस्थामा लगानी योग्य रकम विस्तारै बढेर ब्याजदर क्रमशः कम हुँदै गएको असर सेयरबजारमा पनि देखिन सुरु हुँदै मात्र के थियो। सरकारले आगामी आर्थिक वर्षको बजेटमार्फत पुँजीगत लाभकर नै अन्तिम नहुने भनेर घोषणा गरियो। लगानीकर्तामा यसले अन्योलतासँगै आक्रोश सिर्जना गर्यो। लगानीकर्ताहरू आन्दोलित हुनु पर्यो र टीएमएस बन्द गराउनेसम्मका गतिविधि भए। अन्ततः सरकार आर्थिक विधेयक संशोधन गरी बुँदा २९ मा रहेको करसम्बन्धी व्यवस्था फिर्ता गरी साबिककै व्यवस्था कायम गर्ने भन्दै पछि हट्न बाध्य भयो। यी सबै कुरालाई केलाउँदा नीतिगत भ्रष्टाचारको आशंका गर्ने प्रशस्त ठाउँहरू देखिन्छन्। जुन पार्टी वा गठबन्धनको सरकार आए पनि नेपालमा अहिलेसम्म सेयरबजारको विकासका लागि कुनै दीर्घकालीन काम भएका छैनन्। यसको विपरीत बामे गतिमा अगाडि बढिरहेको पुँजीबजारलाई घाँटी निमोठ्ने कार्य हुँदै आइरहेको छ। सेयरमा चलखेल गर्ने व्यक्तिहरूको खोजी गरी प्रमाणित भए दण्ड जरिबाना गराउनु पर्छ। लगानीकर्ता शिक्षा कार्यक्रमलाई प्रभावकारी तथा समयसापेक्ष बनाई सबैको पहुँचमा पुर्याउनु जरुरी छ। अस्थिर नीतिहरू बनाउने काम बन्द हुनुपर्छ। सरकारले पनि पुँजीबजार भनेको अर्थतन्त्रमा योगदान गरी देशको विकासमा आवश्यक पुँजी निर्माण हुने ठाउँ हो भनी बुझ्नु जरुरी छ।"
हदाद माया ५५ वर्षपछि ग्रान्डस्लामको सेमिफाइनलमा पुग्ने पहिलो ब्राजिलियन,पेरिस: बेट्रिज हदाद माया बुधबार भएको क्वार्टरफाइनलमा ओन्स जाबेरलाई २१ सेटको नतिजामा पराजित गर्दै फ्रेन्च ओपनको सेमिफाइनलमा पुगेकी छन्। यसअघि सन् १९६८ मा मारिया ब्युनो क्वार्टरफाइनलसम्म पुग्नु ब्राजिलियन महिला खेलाडीको फ्रेन्च ओपनमा सबैभन्दा ठूलो उपलब्धि थियो। पहिलो सेट ३६ ले गुमाएकी मायाले त्यसपछि लगातार दुई सेट जितेकी जितिन्। दोस्रो सेटमा ७६(५)को जित निकालेकी मायाले तेस्रो सेट ६१ ले सहजै आफ्नो पक्षमा पारिन्। विश्व वरीयताको १४औं स्थानकी माया सन् २०१९ मा एन्टी डोपिङ परीक्षणमा फेल हुँदा प्रतिबन्धमा परेकी थिइन्। मायाले फाइनल प्रवेशका लागि इगा स्वाटेक र कोको गौफबीचको विजेतासँग खेल्ने छिन्।
एनआरटीसँग हार्यो मनाङ,काठमाडौं: दिपेश आले मगरको निर्णायक गोलप्रेरित न्युरोड टिम (एनआरटी)ले सहिद स्मारक ए डिभिजन लिगमा बुधबार मनाङ मर्स्याङ्दी क्लबलाई १० गोलको नतिजामा पराजित गरेको छ। च्यासल रंगशालामा भएको खेलको १७औं मिनेटमा गोल गर्दै दिपेशले एनआरटीलाई अग्रता दिलाएका थिए। बाँकी समयमा दुवै टिमले गोल गर्न नसक्दा दिपेशको त्यो गोल नै निर्णायक बन्यो। जितसँगै २५ खेलमा ३२ अंक जोडेको एनआरटी लिग तालिकाको छैटौं स्थानमा पुगेको छ। पराजित मनाङ समान खेलबाट ३२ अंक नै जोडेर सातौं स्थानमा छ। आजै दशरथ रंगशालामा भएको अर्को खेलमा मछिन्द्र फुटबल क्लबले हिमालयन शेर्पा क्लबलाई ३१ गोलको नतिजामा पराजित गरेको छ।
मछिन्द्रको सहज जित,काठमाडौं: सहिद स्मारक ए डिभिजन लिगमा बिहीबार मछिन्द्र फुटबल क्लबले हिमालयन शेर्पालाई १३ गोलको नतिजामा पराजित गरेको छ। दशरथ रंगशालामा भएको खेलको २६औं मिनेटमा विमल घर्ती मगरले गोल गर्दै साविक विजेता मछिन्द्रलाई अग्रता दिलाएका थिए। पहिलो हाफमा ०१ ले पछि परेको हिमालयन शेर्पाले दोस्रो हाफमा दुई गोल खाएर एक गोल गर्यो। ओलावाले आफिजले ६८औं मिनेटमा गोल गर्दै मछिन्द्रको अग्रता दोब्बर पारे। त्यसको ९ मिनेट नबित्दै ओलावालेले पुनः गोल गर्दै मछिन्द्रको अग्रता ०३ मा लम्ब्याएका थिए। निर्धारित समयको अन्तिम मिनेटमा पिस्टोने मुतुम्बाले हिमालयन शेर्पाका लागि एक गोल गरे। जितसँगै मछिन्द्रले २५ खेलबाट ४२ अंक जोडेको छ। साविक विजेता मछिन्द्रलाई पछि पार्दै चर्च ब्वाइज युनाइटेड एक खेल अगावै च्याम्पियन बनिसकेको छ। मछिन्द्रको पनि दोस्रो स्थान पक्का भएको छ। पराजित हिमालयन शेर्पा २५औं चरणपछि ३१ अंक जोडेर नवौं स्थानमा छ। आजै च्यासल रंगशालामा भएको खेलमा न्युरोड टिमले मनाङ मर्स्याङ्दी क्लबलाई १० को नतिजामा पराजित गरेको थियो।
युथ ओपन फाइभ के रन असार २ गते,"काठमाडौं : एथलेटिक्स परिवार नेपालको आयोजनामा असारको पहिलो साता युथ ओपन फाइभ के रन आयोजना हुने भएको छ। एथलेटिक्सका युवा खेलाडीलाई प्रवर्द्धन गर्ने उद्देश्यका साथ दशरथ रंगशाला परिषरमा प्रतियोगिता आयोजना गर्न लागिएको आयोजकले बताएका छन्। पुरुष र महिला गरी दुई स्पर्धामा सञ्चालन हुने प्रतियोगितामा १४ वर्ष उमेर पुगेका खेलाडीले प्रतिस्पर्धा गर्न पाउने आयोजकले जनाएको छ। प्रतियोगिताको विजेता (महिला र पुरुष)ले ट्रफी, पदक सहित समान २० हजार रुपैयाँप्राप्त गर्नेछन्। दोस्रो हुनेले १० हजार, तेस्रोले ५ हजार, चौथो र पाँचौं हुनेले समानदुई हजार र छैटौं देखि दशौं स्थान सम्म हासिल गर्ने खेलाडीले समान एक हजार रुपैयाँप्राप्त गर्नेछन्। प्रतियोगिताका लागि खेलाडीको नाम दर्ता जेठ ३२ गते बिहीबारसम्मको समय तोकिएको छ।"
"नेपालभारतको ऊर्जा व्यापार सम्झौतालाई औपचारिकता दिन बाँकी छ, छिट्टै गर्छौं : प्रचण्ड","बुधबार बिहान बसेको मन्त्रिपरिषद् बैठकले विद्युत् व्यापार सम्बन्धमा व्यवस्था गर्न बनेको विधेयक सङ्घीय संसद्मा पेस गर्ने निर्णय गरेको छ। काठमाडौं : प्रधानमन्त्री पुष्पकमल दाहाल 'प्रचण्ड'ले ऊर्जा व्यापारसम्बन्धी सम्झौतालाई औपचारिकता दिन मात्र बाँकी रहेको बताएका छन्। बुधबार राष्ट्रिय सभामा भारत भ्रमण भएका विषयवस्तुको जानकारी दिने क्रममा ऊर्जा व्यापारसम्बन्धी सम्झौतालाई औपचारिकता दिन बाँकी रहेकाले छिट्टै गर्ने बताएका हुन्। उनले भ्रमणका क्रममा जलविद्युतका क्षेत्रमा सहकार्य गर्ने सम्बन्धमा समेत बलियो सहमति निर्माण भएको उल्लेख गरे। उनले दीर्घकालीन ऊर्जाव्यापार र भारतीय भूमि हुँदै बङ्गलादेशसम्म नेपालबाट जलविद्युत निर्यातको शुरूवात गर्ने सैद्धान्तिक सहमति भई त्रिपक्षीय सम्झौताका लागि प्रक्रिया अघि बढाउने सहमति भएको जानकारी दिए। विभिन्न जलविद्युत आयोजनामा लगा भित्र्याउने, द्विपक्षीय ऊर्जा व्यापारका लागि ट्रान्समिसन लाईनलगायतका संरचनाको निर्माण गर्ने तथा नेपालबाट भारततर्फ ऊर्जाको दीर्घकालीन व्यापारका लागि वैधानिक आधार सुनिश्चित गर्ने विषयमा पनि भ्रमणमा छलफल र केहि महत्वपूर्ण सहमति भएको छ । खास गरी दीर्घकालीन ऊर्जाव्यापार र भारतीय भूमि हुँदै बङ्गलादेशसम्म नेपालबाट जलविद्युत निर्यातको शुरूवात गर्ने सैद्धान्तिक सहमति भई त्रिपक्षीय सम्झौताका लागि प्रक्रिया अघि बढाउने सहमति भएको छ । प्रचण्डले भने, भारतका प्रधानमन्त्रीले आगामी १० वर्षमा १० हजार मेगावाट जलविद्युत नेपालबाट आयात गर्ने भारतको लक्ष्य रहेको बताउनुभएको छ। ऊर्जा व्यापारसम्बन्धी सम्झौता सबै हिसाबबाट सम्पन्न भएको र औपचारिकता दिन मात्र बाँकी छ, जुन छिट्टै सम्पन्न हुँदैछ । यसका अतिरिक्त, ४५६ मेगावाट क्षमताको माथिल्लो तामाकोशी जलविद्युत आयोजनासहित थप १२ सय मेगावाट क्षमताका आयोजनाबाट भारततर्फ जलविद्युत निर्यातका लागि प्रधानमन्त्री मोदीजीलाई अनुरोध गरेको छु। प्रचण्डले नेपालमा विद्यमान प्रचुर जलविद्युत क्षमताको उपयोग गरी समृद्धि हासिल गर्न लगानीकर्ताहरुको टड्कारो आवश्यकता रहेको बताए। उनले भने, लगानीकर्ताहरुले उत्पादित विद्युतको बजार सुनिश्चित हुने अवस्थामा मात्र लगानी गर्ने हुँदा आगामी १० वर्षमा १० हजार मेगावाट विद्युत भारतले नेपालबाट विद्युत खरीद विक्री सम्झौता गरी खरीद गर्ने व्यवस्था सहितको सहमतिमा दुवै देशका ऊर्जा सचिवहरुले प्रारम्भिक हस्ताक्षर सम्पन्न गरेका छन् । औपचारिक प्रक्रियाहरु पुर्याएर निकट भविष्यमा यो सम्झौतामा अन्तिम हस्ताक्षर हुनेछ। बजारको यो सुनिश्चितताबाट जलविद्युत उत्पादनमा थप लगानी हुने विश्वास लिइएको छ । उनले पञ्चेश्वर बहुउद्देश्यीय परियोजना कार्यान्वयनका लागि ३ महिनाभित्र विस्तृत परियोजना प्रतिवेदन गरी अन्तिमरुप दिने बताए। वित्तीय प्रबन्ध सहित दुई सरकारले डीपीआर स्वीकृत गरेपछि त्यसको एक वर्षभित्र कार्यान्वयनको ढाँचा टुङ्गो लगाइने उनले संसदलाई जानकारी दिए। सरकारले विद्युत् व्यापार सम्बन्धमा व्यवस्था गर्न बनेको विधेयक सङ्घीय संसद्मा पेस गर्ने तयारी गरेको छ। बुधबार बिहान बसेको मन्त्रिपरिषद् बैठक विद्युत् व्यापार सम्बन्धमा व्यवस्था गर्न बनेको विधेयक सङ्घीय संसद्मा पेस गर्ने निर्णय गरेको हो। बैठकपश्चात सञ्चार तथा सूचना प्रविधिमन्त्री रेखा शर्माले मन्त्रिपरिषद्को विधेयक समितिमा छलफल भई आएको सो विधेयकलाई संसद्मा पेस गर्न सम्बन्धित मन्त्रालयलाई निर्देशन दिने निर्णय भएको जानकारी दिइन्।"
मुर्रा पाडाको निरीक्षणमा विज्ञ भारत जाने,काठमाडौं : भारत सरकारबाट नेपाललाई उच्च नश्लका मुर्रा जातका १५ पाडाहरू निःशुल्कः उपलव्ध गराउने समझदारी भएसँगै निरीक्षण गर्न जाने तयारी भइरहेको छ। नेपालमा यस्तो उच्च प्रजननका नभएको र यसबाट भैंसीको दूध उत्पादनमा उल्लेख्य वृद्धि हुने भएकाले यसको आवश्यकता महसुस गरिएको कृषि तथा पशुपक्षी विकास मन्त्रालयले जनाएको छ। भारत सरकारले प्रधानमन्त्री पुष्पकमल दाहाल भ्रमणमा गएका बेला नेपाललाई उपलब्ध गराउने सम्बन्धमा समझदारी भएको हो। भारतीय पक्षबाट प्रतिबद्धता प्राप्त भएसँगै प्राविधिक पक्ष निरीक्षणका लागि विज्ञ एवं प्राविधिक छिट्टै भारतस्थित सम्बन्धित सरकारी फार्ममा जाने तयारी भइरहेको कृषि तथा पशुपक्षी विकास मन्त्रालयले जानकारी दिएको छ। नेपालस्थित भारतीय राजदूतावासले उक्त सम्झौता भएसँगै मन्त्रालयलाई सूचित गरिसकेको छ।
बजेट : स्रोत जुटाउन सकसै सकस,"आगामी आर्थिक वर्षको बजेट कार्यान्वयनमा चुनौती नै चुनौती छन्। १७ खर्ब ५१ अर्बको बजेट बनेको छ। त्यसमा करिब ११ खर्ब ४१ अर्ब चालु खर्च छ। ऋण तिर्ने दायित्व ३ खर्ब ७ अर्ब छ। पुँजीगत खर्च ३ खर्ब २ अर्ब छ। ऋण तिर्नेभन्दा पुँजीगत खर्च कम भइसकेको छ। चालु आर्थिक वर्षको पुँजीगत खर्च करिब ३७ प्रतिशत मात्र भएको छ। राजस्व संकलन संशोधितभन्दा अझै २ खर्ब कमले उठ्ने देखिन्छ। यो वर्ष करिब १० खर्ब राजस्व उठ्छ। अर्को वर्षको चालु खर्च नै करिब १२ खर्ब छ। राजस्व आगामी वर्ष पनि लक्ष्यअनुसार उठ्ने देखिँदैन। बढी उठे ११ खर्ब हुन सक्छ। त्यहाँ नै १ खर्बजति घाटा देखिन्छ। चालु खर्च धान्न पनि नसक्ने राजस्व उठ्छ। अनि तलब रोक्न मिल्दैन। सामाजिक सुरक्षाको खर्च रोक्न मिलेन। सेनाप्रहरीको खर्च रोक्न मिलेन। यसो हुँदा पुँजीगत खर्चका लागि जति बजेट छुट्ट्याइएको छ त्यति पनि जाँदैन। साधनस्रोतको हिसाबले पनि बजेट कार्यान्वयन हुन गाह्रो छ। एकातिर सरकारको पैसा राष्ट्र बैंकको खातामा छ भनिन्छ। तर, त्यो प्रदेश र स्थानीय सरकारको खातामा जम्मा छ। राष्ट्र बैंकमा एकीकृत रूपमा जम्मा भए पनि त्यो झिक्ने अधिकार उनीहरूलाई मात्र छ। केन्द्र सरकारलाई छैन। त्यो रकम हुनु र नहुनुको अर्थ छैन। बजेट कार्यान्वयनका लागि थुप्रै पक्षमा सुधार हुन आवश्यक छ। राजनीतिक, प्रशासनिक, नीतिगत स्थायित्व चाहियो। यससँगै कर्मचारीको मनोबल पनि बढाउन सक्नुपर्छ। साथै, काम भएनभएको हेर्न अनुगमन पनि हुनुपर्यो। यस्तै हचुवा बजेट बनाउने होइन, त्यसको साधन तथा स्रोत सुनिश्चित हुनुपर्यो। व्यवस्थापन हुनुपर्यो। बजेटमा धेरै कुरा मिलेको छैन। यस्तै योजना तर्जुमामा पनि समस्या छन्। राष्ट्रिय योजना आयोगले विभिन्न समयका लागि योजना तर्जुमा गरी प्रक्षेपण गरेको हुन्छ। आयोगको १५ औं योजना मेरै नेतृत्वमा बनेको हो। यो योजना बनाउँदा कोभिडको असर पर्छ भन्ने कल्पना थिएन। यसले पनि योजना तर्जुमामा असर गरेको छ। यस्तै, अकल्पनीय रूपमा भइरहेको राजनीतिक परिवर्तनले पनि योजना कार्यान्वयनमा असर गरिरहेको छ। तर, कार्यान्वयनको समस्यामा योजना बनाउने एउटा सरकार हुन्छ, नीति तथा कार्यक्रम एउटा सरकारले बनाउँछ,। बजेट अर्को सरकारले बनाउँछ। अनि योजना, नीति तथा कार्यक्रम र बजेट एकार्कामा परिपूरक नै हुन सक्दैन। योजनालाई नीति तथा कार्यक्रमले अपनाउनुपर्ने हो। नीति तथा कार्यक्रमलाई बजेटले। अनि बजेटलाई कार्यान्वयन गर्नेले अपनाउनुपर्ने हो। अहिले झन् यति धेरै पार्टीको सरकार बनेको छ। यस्तोमा रिझाउने किसिमका मात्र कार्यक्रम छन्। ती कार्यान्वयनमा त झनै चुनौती छन्। विदेशी मुद्रा संचितिमा भएको सुधार अहिले नै मुलुक टाट पल्टिएर श्रीलंका बन्ने भन्ने होइन। तर, राजस्व कम उठ्ने, चालु खर्च बढ्दै जाँदा आन्तरिक रूपमा अर्थतन्त्र चलायमान हुन समस्या पर्ने र टाट पल्टिने भने हुन सक्छ। अर्थतन्त्रमा कोभिडले असर गरेको भनिन्छ। तर, कोभिड मात्रै कारण होइन। सरकारको गलत नीतिका कारणले अर्थतन्त्र समस्यामा परेको हो। सरकारको गैरजिम्मेवार नीतिका कारण अर्थतन्त्रमा समस्या आएको हुँदा स्थायी सरकार बन्न जरुरी छ। (डा कँडेल राष्ट्रिय योजना आयोगका पूर्वउपाध्यक्ष हुन्।)"
"नेप्से परिसूचक १९३२३३ विन्दुमा, दुई अर्बमाथिको सेयर कारोबार",काठमाडौं : सेयर बजार सामान्य अंकले बढेको छ। नेप्सेपरिसूचक ४६८ अंकले बढेर १९३२३३ विन्दुमा पुगेको छ। सेन्सेटिभ इण्डेक्स ०३८ अंकले बढेर ३६५४५ विन्दुमा अडिएको छ। सेयर बजार सामान्य अंकले बढे पनि कारोबार रकम भने मंगलबारको तुलनामा बढेको छ। आज २६१ कम्पनीको ६५ लाख ४१ हजार ३८८ कित्ता सेयर २ अर्ब ३६ करोड ८८ लाख १५ हजार ६३५ रुपैयाँ खरिदबिक्री भयो। मंगलबार २५६६ अंकले बढेर सेयर बजारमा १ अर्ब ९८ करोड मूल्य बराबरको सेयर कारोबार भएको थियो। यसदिन एउटा मात्रै कम्पनीको मूल्य सकारात्मक सर्किट लेभलमा कारोबार भयो। युनिक नेपाल लघुवित्त वित्तीय संस्थाको मूल्य १० प्रतिशतले बढेको हो। खप्तड लघुवित्त वित्तीयको सेयर मूल्य ८०२ प्रतिशतले बढ्यो। कारोबार रकमका आधारमा सोल्टी होटल शीर्षस्थानमा रह्यो। सो कम्पनीको १० करोड १३ लाखको सेयर कारोबार भयो। यस्तै शिवम् सिमेन्टको ८ करोड र सिटीजन इन्भेस्टमेन्टको ६ करोड बढिको सेयर खरिदबिक्री भयो। आज १३७ कम्पनीको मूल्य बढ्दा ७४ को मूल्य घट्यो। कारोबारमा आएका १३ वटा उपसमूहमध्ये ९ को मूल्य बढ्यो भने ५ को घट्यो। आज ट्रेडिङ उपसमूहको सूचक ४९७ प्रतिशतले बढ्यो।
चक्रपथ विस्तार द्रुत गतिमा,"चीनका राजदूत छनले चक्रपथ विस्तारका लागि चीनले नेपालको तयारी कुरेर बसेको बताउँदै नेपाल सरकारले चक्रपथ रेखांकनभित्रका संरचनाहरू हटाउनेलगायतको काममा तदारुकता दिएकाले छिट्टै नै विस्तार कार्य सुरु हुने विश्वास व्यक्त गरे। काठमाडौं : काठमाडौं चक्रपथ खण्डको मंगलबार निरीक्षण गर्ने क्रममा भौतिक पूर्वाधार तथा यातायात मन्त्री प्रकाश ज्वालाले अन्तिम चरणमा रहेको डीपीआर तयार भएसँगै चक्रपथ विस्तारको काम तीव्र गतिमा हुने बताएका छन्। चक्रपथको निरीक्षणमा मन्त्री ज्वालासहित राज्यमन्त्री नन्दा चपाइँ र नेपालका लागि चीनका राजदूत छन् सोङ गएका थिए। चक्रपथ सडक विस्तार गर्नुअघि पूर्वतयारी नगरिँदा सो सडकखण्डको विस्तार कार्यमा ढिलाइ हुँदै आएको छ। उक्त सडक विस्तारका लागि बिजुलीका खम्बाको स्थानान्तरण सडक क्षेत्रमा परेका संरचनाहरू हटाउने कार्य करिब अन्तिम चरणमा पुगेको छ। बाटो छेउछाउका माटोका थुप्राहरू पनि यो दुई महिना मित्रमा हट्ने परियोजना प्रमुख बाबुराम सापकोटाले बताए। चक्रपथको सो खण्ड विस्तारका विषयमा नेपाल र चिनियाँ पक्षले गम्भीरतापूर्वक अध्ययन गरेको थियो। अध्ययनका क्रममा केही समस्या देखिएको थियो। अब समाधान निकालिसकिएको छ। केही खम्बा हटाउन बाँकी रहेको र साना मन्दिर अर्को ठाउँमा बनाउने गरी हटाउने काम भएको छ। अब डीपीआर आउन ५ ६ महिना लाग्छ। काम सुरु हुँदा एक वर्ष कम्तीमा लाग्छ। सापकोटाले भने। मन्त्री प्रकाश ज्वालाले भने, चिनियाँ सरकारले अनुदानको रूपमा अगाडि बढाएको पहिलो चरणमा कलंकीदेखि कोटेश्वरसम्मको क्षेत्र हामीले सम्पन्न गरेका छौं। त्यहाँ आएका समस्या हामीले समाधान गरिसकेका छौं। दोस्रो फेजमा कलंकीदेखि बसुन्धरासम्मको हो। उनले दोस्रो फेजको विषयमा स्पष्ट पार्दै भने, दोस्रो फेजमा कलंकीदेखि बसुन्धरासम्मको ८२ किलोमिटर हामीले अगाडि बढाएका छौं। यो बीचमा खास समाधान नै नहुने समस्या देखिएको छैन। छिट्टै यो प्रक्रिया अगाडि बढाउन सकिन्छ। डीपीआर तयार भएलगत्तै यही वर्षभित्रमा काम अगाडि बढाउन चिनियाँ राजदूतमार्फत चीन सरकारलाई अनुरोध गरेको उनले बताए। चीनले अहिले डीपीआर बनाउने काम अगाडि बढेको छ। डकुमेन्ट तयार हुनेबित्तिकै यो टेन्डरमा जान्छ। यो दोस्रो चरणको काम अघि बढ्छ। यदि समस्या देखिए पनि फिल्डमै आएर समस्या बुझेर समाधानमा लाग्नका लागि अनुगमन गरिएको हो। मन्त्री ज्वालाले साइड क्लियरेन्सबाहेक अरू खास काममा खास समस्या नभएको पनि बताए। चिनियाँ सरकारसँग दोस्रो चरणको निर्माणका लागि गरेका केही विषयमा मन्त्रीले भने, ढुंगेधारा, गोंगबु र बसुन्धरामा अन्डर पासका लागि सवारीसाधन र मान्छे हिँड्न मिल्ने थपौं भनेर हामीले अनुरोध गरेका छौं। कमसेकम ८ लेनको चक्रपथ सुविधाजनकको रूपमा अगाडि बढाउँछौं। चीनका राजदूत छनले चक्रपथ विस्तारका लागि चीनले नेपालको तयारी कुरेर बसेको बताउँदै नेपाल सरकारले चक्रपथ रेखांकनभित्रका संरचनाहरू हटाउनेलगायतको काममा तदारुकता दिएकाले छिट्टै नै विस्तार कार्य सुरु हुने विश्वास व्यक्त गरे। राजदूत छनले भने, हामीले एकदमै स्मुथली काम गरेका छौं। काठमाडौं सहरलाई सुन्दर बनाउने एउटा अंश बन्न पाउँदा खुसी लागेको छ। डीपीआर सकिएलगत्तै काम तीव्र रूपमा हुन्छ। प्रस्तावित रेखांकनभित्रका अधिकांश संरचना हटाइसकिएकाले अब चक्रपथको विस्तार कार्य सुरु गर्न कुनै समस्या नरहेको परियोजना प्रमुखले थप प्रष्ट्याए।"
"आर्थिक विधेयकका ३ दफा, जसले लगानी पलायन गराउँछन्","अर्थमन्त्री डा प्रकाशशरण महतले हालै आगामी आर्थिक वर्षको बजेटसँगै आर्थिक विधेयक २०८० ल्याए। सरकारले यसमार्फत लगानी प्रोत्साहन गर्नुपर्थ्यो। तर, विधेयकका तीनवटा दफाका व्यवस्थाले भएको लगानी पनि झिकेर विदेश पलायन गराउन वातावरण बनाउने देखिएको छ। काठमाडौं : अर्थमन्त्री डा प्रकाशशरण महतले आगामी आर्थिक वर्षको बजेटसँगै आर्थिक विधेयक २०८० ल्याए। सरकारले यसमार्फत लगानी प्रोत्साहन गर्नुपर्थ्यो। तर, विधेयकका तीनवटा दफाका व्यवस्थाले भएको लगानी पनि झिकेर विदेश पलायन गराउन वातावरण बनाउने देखिएको छ। जुन विधेयक आएपछि अन्त : शुल्क, मूल्य अभिवृद्धि कर, भन्सारसम्बन्धी व्यवस्था जेठ १६ देखि लागू भइसकेका छन्। अरू व्यवस्था साउन १ देखि लागू हुनेछन्। करका महसुल, दर वा दस्तुरलाई यथावत् राख्न वा घटबढ गराउन राजस्वसम्बन्धी कानुनमा संशोधन गर्न सरकारले यस्तो विधेयक ल्याउने गरेको छ। यो विधेयकका दफा २६, २७ र २९ का व्यवस्था पुँजी पलायन गर्न सघाउ पुग्ने खालका छन्। वित्तीय क्षेत्र र सेयर बजारसँग सम्बन्धित भएकाले सबैको चासोमा यी दफा परेका छन्। दफा २६ ले घुमाउरो भाषा प्रयोग गरी फर्दर पब्लिक अफरिङ (एफपीओ) प्रिमियम मूल्यमा जारी गर्दा प्राप्त रकमबाट बोनस बाँड्दा कर लाग्ने व्यवस्था गरेको छ। दफा २७ ले दुई कम्पनी गाभिँदा वा एउटाले अर्कोलाई प्राप्ति गर्दा हासिल हुने बार्गेन पर्चेज गेनलाई आय मानेर आयकर तिर्न भनेको छ। दफा २९ ले सेयर तथा घरजग्गा कारोबार किनबेच गरेर प्राप्त आयको कर विगतमा नतिरेको भए कर तिर्नुपर्ने परिस्थिति सिर्जना गरिदिएको छ। व्यवसायीले पैसा कमाइरहेका छन् भन्ने बुझेर सरकारले दफा २६, २७ र २९ अनुसार कर उठाउने सुर गरेको देखिन्छ। तर, कसरी उठाउन सजिलो हुन्छ भन्ने पर्याप्त गृहकार्य भएन, विज्ञ डा गोपाल भट्ट भन्छन्। प्रतिनिधिसभाले विधेयक जस्ताको तस्तै पारित गरे दफा २६ अनुसार कुनै पनि व्यवसायीले आफ्नो कम्पनीमा गरेको लगानी पुँजीका रूपमा फिर्ता पाउँदा कम्पनीले सो रकमलाई आयका रूपमा गणना गरी आयकर तिर्नुपर्ने हुन्छ। दफा २७ अनुसार मर्जर तथा प्राप्ति गर्दा कम्पनीले लाभ पाएको छ भने उनीहरूलाई करको भार थपिएको छ। जबकि यसरी प्राप्त गरेको लाभ बिजनेस गरेर आर्जन भएको होइन। यीभन्दा जटिल देखिन्छ दफा २९। यसले आव २०७६७७ देखि २०७८७९ (तीन वर्ष)को कर तिर्नुपर्ने भुतप्रभावी (रेट्रिस्पेक्टिभ) व्यवस्था गरिदिएको छ। यसैगरी धितोपत्र तथा घरजग्गाको नियमित व्यावसायिक कारोबार गर्ने प्राकृतिक व्यक्ति लाई यो कर लाग्ने उल्लेख्य गरेको छ। जबकि नियमित व्यावसायिक कारोबार गर्ने प्राकृतिक व्यक्ति को हो भनेर स्पष्ट पारेको छैन। दफा २६ को व्यवस्थाले आयकर ऐन, २०५८ को दफा ५६ को उपदफा (३) अनुसार कर बुझाउन ताकेता गरेको छ। सो उपदफाअनुसार मुनाफाबाहेकको लाभांश वितरण गरेमा यस्तो लाभांशको रकमलाई सो संस्थाको आयमा गणना गर्दा समावेश गर्नुपर्छ। र, आयकर तिर्नुपर्छ। दफा २६ को व्यवस्थाअनुसार प्रिमियम मूल्यमा एफपीओ जारी गरेको संस्थाले २०८० मंसिर मसान्तभित्र प्रिमियम मूल्य जोडेर आयकर दाखिल गरेमा शुल्क र ब्याज मिनाहा हुनेछ। एउटा कम्पनीको प्रतिकित्ता सेयर मूल्य १ सय रुपैयाँ हुन्छ। तर कम्पनीले आफ्नो सेयरको मूल्य भ्यालुएसन गरेर १ सयभन्दा बढी तोक्न सक्छ। मानौं, कम्पनीले प्रतिकित्ता ३ सय रुपैयाँमा एफपीओ जारी गर्यो भने २ सय प्रिमियम हो। यो रकम कम्पनीले नाफामा नभएर रिजर्भ (जगेडा कोष)मा राख्छन्। जसबाट नगद लाभांश बाँड्न मिल्दैन। बोनस सेयर जारी गरेर सोही प्रिमियम रकमलाई पुँजी बनाइन्छ। अर्थात् यसरी बोनस वितरण गर्नु भनेको लगानीकर्ताको पैसालाई पुँजीका रूपमा फिर्ता गर्नु हो, लगानीलाई पुँजी बनाउनु हो। मानौं, क नामको व्यक्तिसँग २ लाख रुपैयाँ चुक्तापुँजीको कम्पनी छ। कम्पनीलाई आवश्यकता महसुस गरी दुई वर्षपछि ऊबराबर हिस्सा भएको साझेदार भिœयाउँछ। ख नामको व्यक्तिले १० लाख रुपैयाँ लगानी गर्छ। ख नामको व्यक्ति साझेदार भएर कम्पनी प्रवेश गरेपछि कम्पनीको चुक्तापुँजी ४ लाख (क २ लाख र खको २ लाखको योग) रुपैयाँको भयो। बाँकी ८ लाख जगेडामा रहन्छ। केही वर्षपछि आवश्यकता महसुस गरेर कम्पनीको पुँजी वृद्धि गरी १० लाख पुर्याउन खोजिन्छ। अर्थात् जगेडामा भएको ८ लाखमध्ये ६ लाख रुपैयाँलाई पुँजीमा परिणत गरिन्छ। जगेडामा बाँकी रह्यो, २ लाख। पुँजीमा परिणत गरिएको ६ लाख रकम कम्पनीले बिजनेस गरेर कमाएको होइन, ख नामको व्यक्तिले थपेको लगानी हो। कम्पनीको प्रगति देखेर ग नाम गरेको तेस्रो व्यक्ति एकतिहाइ साझेदारका रूपमा थप १ करोड लगानी गर्न चाहन्छ। जसमध्ये चुक्तापुँजीमा ५ लाख थपिएर कम्पनीको कुन चुक्तापुँजी १५ लाख भयो। जगेडामा बाँकी रह्यो, कुल २ लाख र ९५ लाखको योगफल अर्थात् ९७ लाख। अब सो कम्पनी कर्जाका लागि बैंकमा जान्छ। बैंकले कम्पनीको पुँजी सानो भयो भन्दै फर्काइदिन्छ। अब क, ख र ग मिलेर कम्पनीको पुँजी बढाउँछन्। पुँजी ५० लाख बनाउँछन्। रिजर्भको पैसाबाट ३५ लाख बराबरको बोनस सेयर बाँडेर कम्पनी ठूलो आकारको बनाइन्छ। यसरी बेलाबेला समान हैसियतको साझेदार थप्नु र यसले आवश्यक पुँजीभन्दा बढी लगानी गर्नु भनेको प्रिमियममा एफपीओ जारी गर्नु हो। आर्थिक विधेयक र आयकरको व्यवस्थाअनुसार अब यसरी प्रिमियमबाट बोनसमा परिणत भएको ६ लाख र ३५ लाख कम्पनीको आय हो। र कम्पनीको बिजनेस घाटामा भए पनि आयकार तिर्नुपर्छ। आर्थिक विधेयक जस्ताको तस्तै पारित भए यसरी आफैंले राखेको पैसाबाट सेयर वितरण गर्नुपर्दा सरकारलाई आयकर तिर्नुपर्ने हुन्छ। कम्पनी घाटामै भए पनि लगानीबाट बोनस बाँड्दा कर तिर्नुपर्छ। अर्थात् व्यक्तिले आफैं गरेको लगानीलाई पुँजीमा परिणत गर्दा पनि कर तिर्नुपर्ने भएपछि को लगानी गर्न चाहन्छ ? जानकार भन्छन्, आफ्नै लगानीलाई पुँजी बनाउँदा राज्यले कुदृष्टि लगाएर कर लगाउने हो भने लगानीकर्ता बिथोलिन्छन्। प्रिमियमबाट बोनस बाँड्दा राज्यले आयकर लिने हो भने कम्पनीको विस्तार हुँदैन। ग्रो हुँदैन। रियल सेक्टरको कम्पनी बजारमा आउँदैन। सार्वजनिक निष्कासन गर्न चाहँदैनन्। स्पष्ट छ, कोही व्यक्ति कुनै चलिरहेको कम्पनीमा १ करोड लगानी गर्न चाहन्छ भने यसको यथार्थ लगानी आयकर कटाएर बाँकी भएको रकम मात्र हुन्छ। वाईवाई, बुद्ध एयर, एनसेलजस्ता वास्तविक क्षेत्रका कम्पनीले यस्तै कारण प्रिमियममा आईपीओ ल्याउँदैनन्। पुँजी बढाउन रिजर्भबाट चुक्तापुँजीमा परिणत गर्दा बोनस सेयर जारी गर्नुपर्छ। तर, यसरी बोनस सेयर जारी गर्दा ३० प्रतिशत आयकर तिर्नुपर्छ। रिजर्भको पैसा बिजनेस गरेर गरेको नाफा होइन। प्रिमियम मूल्यमा सेयर जारी गर्दा भएको लाभ हो।ठूलाठूला कम्पनी आउँदैनन्। स्थानीय उद्यमी व्यापार गर्न आउँदैनन्। स्टार्टअप कल्चर हुँदैन। २६ नम्बर दफाले आजसम्मको यस्तो रकमलाई आयमा जोडेर कर तिरे छुट दिने घोषणा गरेको छ। अर्थात् सरकारले ती कम्पनीलाई कर तिर भनेको हो। साथै आउने दिनमा पनि प्रिमियमको रकमलाई आयमा गणना गर्नुपर्ने बाध्यकारी व्यवस्था पनि गरेको हो। रिजर्भको पैसा पुँजी बनाउँदा आम्दानी मानेर आयकर तिराउने संसारमा नेपालबाहेक एउटा मात्र देश देखाओस्, एक व्यवसायी भन्छन्, यस्तै हो भने अब नेपालमा कोही बस्दैन। ती व्यवसायीले भनेझैं भारत, अस्ट्रेलिया, युरोप, अमेरिका र क्यानाडामा नेपालीको पहुँच राम्रो भइसक्यो। पैसावाल धनाढ्य परिवारको कोही न कोही यी देशमा छन्। त्यहाँ भएका व्यक्तिले नेपालमा नीतिगत राम्रो व्यवस्था भयो भने त्यहाँ रहेको पुँजी नेपाल ल्याउँछन्। तर, ती देशमा यहाँभन्दा राम्रो व्यवस्था भए नेपालमै रोकिने कुरै हुँदैन। सेयर र जग्गाको पूरै कानुन पढ्ने हो भने जोकोही पनि नेपालको पुँजी विदेश लैजान खोज्छ। किनकि ती देशको करका दर नेपालको भन्दा स्पष्ट रूपमा सस्तो छ। चार्टर्ड एकाउन्टेन्टहरूका अनुसार प्रिमियमबाट बोनस बाँड्नु कारोबार होइन। भुक्तानी मात्र हो। आयकर ऐनको दफा ५६ (३) अनुसार कर लगाइँदा दफा ५८ अनुसार व्याख्या गरिँदा आफ्नै लगानीलाई पुँजी बनाउँदा आयका रूपमा गणना गर्नुपर्ने अवस्था आएको उनीहरूको तर्क छ। जसअनुसार कुनै स्थापित कम्पनीमा कसैले २ जनाले १ करोड रुपैयाँ लगानी गर्छन् भने राज्यले ३० प्रतिशत कर लगाएर पुँजी ७० लाखमा सीमित गरिदिने दाबी उनीहरूको छ। दफा २७ अनुसार कम्पनीहरू गाभिँदा स्वाप रेसियोमार्फत प्राप्त लाभमा आयकर तिर्न ताकेता गरेको छ। सरकारले २०८० मंसिरभित्र कर तिर्न आए शुल्क र ब्याज मिनहा गरिदिने भनेर घुमाउरो पारामा यस्तो करलाई अनिवार्य गरेको हो। यससँगै हिजो नेपाल राष्ट्र बैंकको सहुलियत पाएर मर्जर तथा एक्विजिसनमा गएका बैंकले स्वाप रेसियोमार्फत पाएको लाभबाट आयकर तिर्नुपर्ने भएको हो। व्यवसायीले पैसा कमाइरहेका छन् भन्ने बुझेर सरकारले दफा २६, २७ र २९ अनुसार कर उठाउने सुर गरेको देखिन्छ। तर, कसरी उठाउन सजिलो हुन्छ भन्ने पर्याप्त गृहकार्य भएन। डा गोपाल भट्ट, विज्ञ आर्थिक विधेयक जस्ताको तस्तै पारित हुने हो भने मन्त्रालयमा गरिएको प्रतिबद्धता कामै भएन। फरक भएर आयो भने पहिला जे थियो त्यही हुन्छ। तर, पहिला के थियो पनि स्पष्ट छैन। अर्थ मन्त्रालयमा गरिएको समझदारी फिर्ता लिन्छु भन्ने प्रतिबद्धतामात्र हो। त्यो पनि २९ नम्बरको दफा मात्र। ज्योति दाहाल, विज्ञ व्यवसायीलाई निरुत्साहित गर्ने विधेयकको अर्को व्यवस्था हो, दफा २९। यो निकै जटिल छ। सरकारले यही दफामार्फत घरजग्गा र सेयर कारोबार गर्नेलाई आयकरको दायरामा ल्याउन लागेको छ। ३ आवको कमाएकोमा ५० प्रतिशत कर छुट दिने र नियमित आयकर तिर्नुपर्ने उल्लेख छ। भनिएको छ, नियमित व्यवसायको रूपमा सेयर र घरजग्गाको कारोबार गर्ने प्राकृतिक व्यक्तिले आय विवरण तथा कर दाखिला गर्न बाँकी रहेको भए आर्थिक वर्ष २०७६७७ देखि २०७८७९ सम्मको त्यस्तो कारोबारको घोषणा गरी आयकर ऐन, २०५८ बमोजिम लाग्ने करको ५० प्रतिशत रकम २०८० साल चैत मसान्तभित्र दाखिला गरेमा सोमा लाग्ने बाँकी कर, शुल्क तथा ब्याज मिनाहा हुनेछ। तर, सोभन्दा अगाडिको विवरण बुझाउनु नपर्ने उल्लेख छ। यसले घुमाउरो भाषामा घरजग्गा र सेयरको पुँजीगत लाभलाई आय मानेको हो। अर्थात् सरकारले जग्गा र सेयरलाई नियमित कारोबार भनेर व्यक्तिबाट आयकर असुल्न खोजेको छ। यद्यपि, नियमित व्यवसायका रूपमा कारोबार गर्ने व्यक्ति को हो भन्ने स्पष्ट छैन। यो नीति लागू हुने हो भने नेपालमा कसैले जग्गा किन्दैन। कसैले टुक्र्याएर बेच्दैन। सेयरमा पनि त्यस्तै हो। २४ कारोबार गर्नेलाई नियमित कारोबारको नाममा परिभाषित गर्ने हो भने उसले पनि ३९ प्रतिशतसम्म आयकर तिर्नुपर्ने हुन सक्छ। सेयर लगानीकर्ताले हालसम्म ५ प्रतिशत (३६५ दिनभन्दा बढी सेयर होल्ड गर्ने) र कारोबारीले ७५ प्रतिशत (३६५ दिनभन्दा कम सेयर होल्ड गर्ने) पुँजीगत लाभकर तिर्दै आएका छन्। बढीमा साढे ७ प्रतिशत कर तिर्दै आएकामा ३९ सम्म पुग्ने अवस्थामा यहाँ कोही किन सेयर किन्छ ? जग्गाको हकमा पनि यही हो। जग्गा र सेयर दुवै पुँजी हुन्। पुँजी बेच्दा हुने लाभका आधारमा पुँजीगत लाभकर लिनुपर्ने हो। सरकार भने जग्गा बेचेर गरेको आम्दानीलाई आयमा जोडेर आयकर उठाउने सुरमा छ। भारत, श्रीलंका वा अन्य देशमा हेर्ने हो भने पनि पुँजीगत लाभकरलाई आयकर भनिएको छैन। जमिन र सेयरमा पुँजीगत लाभकर कम भएन भने ठूलो मात्रामा पुँजी पलायन हुने तर्क उठेको छ। सरकारले घरजग्गा र सेयरमा घुमिफिरी आयकर लगाउन खोजेको पाइएको छ। यसरी नेपालमा पहिलोपल्ट पुँजी पलायन गर्ने कर नीति अबलम्बन गरेको आवाज उठ्न थालेको छ। यससँगै ग्र्याजुएट गरेका फ्रेस माइन्ड, स्टार्टअप तथा ठूला लगानीकर्तालाई नेपाली करनीति प्रतिवितृष्णा जागेको छ। ठूला कम्पनीलाई पनि केमान आइल्यान्डजस्ता ट्याक्स हेभेन मुलुकमा होल्डिङ कम्पनीको मातहतमा ल्याउनु र न्युयोर्क एक्स्चेन्ज लिस्टिङ गर्नु फाइदा हुने परिस्थिति सरकारले बनाइदिएको छ। हाल कर्पोरेट क्षेत्रको हकमा पुँजीगत लाभकर २५ प्रतिशत छ। अहिले व्यक्तिलाई पनि टुक्र्याएर व्यवसायी र लगानी छुट्याउन खोजिएको छ। पुँजीगत कम्पनीलाई २५, व्यक्तिलाई ५ र ७ प्रतिशत भएकामा आर्थिक ऐनमार्फत ३९ प्रतिशतसम्म पुर्याउन खोजिएको हो। प्राकृतिक व्यक्तिलाई ५ र ७५ प्रतिशतको पुँजीगत लाभकर नै अन्तिम कर हो भन्ने कुराको आम बुझाई रहेको अवस्थामा लगानीकर्ताहरूले कर कार्यालयबाट कर चुक्तासमेत लिइसकेका थिए। तर, २०८० सालको बजेट वक्तव्यबाट भुतप्रभावी नीति लिए २०७६७७ देखि कै आम्दानीलाई आयकर ऐनअनुसार आयकर तिर्न लगाइएको छ। अर्थ मन्त्रालयले दफा २९ को व्यवस्थामाथि स्पष्ट पार्दै प्राकृतिक व्यक्तिले लगानी गरेको सूचीकृत धितोपत्र बिक्री गर्दा हुने लाभमा साविककै कानुनी व्यवस्था रहेको बताएको छ। अर्थात् नियमअनुसार दाखिल भएको ५ र ७५ प्रतिशत पुँजीगत लाभकर नै अन्तिम कर हो। सरकारले करमा यी व्यवस्था गरेर नेपालीको पुँजी (लगानी) विदेश पलायनको बाटो खोलेको हो। आर्थिक विधेयक जस्ताको तस्तै पारित हुने हो भने मन्त्रालयमा गरिएको प्रतिबद्धता कामै भएन। फरक भएर आयो भने पहिला जे थियो त्यही हुन्छ, विज्ञ ज्योति दाहाल भन्छन्, तर, पहिला के थियो पनि स्पष्ट छैन। अर्थ मन्त्रालयमा गरिएको समझदारी फिर्ता लिन्छु भन्ने प्रतिबद्धतामात्र हो। त्यो पनि २९ नम्बरको दफा मात्र। तर, मन्त्रालय विधेयकका दफा २६ र २७ बारे केही बोलेको छैन। मन्त्रालय उच्च स्रोतका अनुसार अर्थमन्त्रीले आन्तरिक राजस्व विभागको सिफारिसमा यो करको दर लगाएको हो। उनका अनुसार आयकर ऐनको दफा ५६ (३) ले प्रिमियममा आयकर लाग्ने स्पष्ट पारेको छ भने बैंक वित्तीय संस्थालाई पनि राष्ट्र बैंकले बार्गेन पर्चेज गेनमा आयकर नलाग्ने नभनेको दाबी आन्तरिक राजस्व प्रशासनको छ। मन्त्रालयले दफा २९ अनुसार कस्ता कारोबारीलाई नियमित व्यावसायिक कारोबार गर्ने प्रकृतिक व्यक्ति भन्ने अध्ययनपछि मात्र तय हुने बताएको छ। आर्थिक विधेयकका ३ दफा, जसले गराउनेछन् पुँजी पलायन २६ फर्दर पब्लिक अफरिङ (एफपीओ) जारी गरी प्राप्त रकमबाट लाभांशबापत वितरित बोनस सेयरको रकम आयमा समावेश नगरेका निकायलाई शुल्क र ब्याज मिनाहासम्बन्धी विशेष व्यवस्था : कुनै निकायले एफपीओबाट प्रिमियम मूल्यमा सेयर जारी गरी प्राप्त भएको रकममध्ये आर्थिक वर्ष २०७८७९ सम्म हिताधिकारीलाई बोनस सेयरको रूपमा वितरण गरेको लाभांश रकमलाई आयकर ऐन, २०५८ को दफा ५६ को उपदफा (३) बमोजिम आयमा समावेश गरी कर दाखिला नगरेको भए उक्त रकममा लाग्ने कर संवत् २०८० साल मंसिर मसान्तभित्र दाखिला गरेमा सोमा लाग्ने शुल्क तथा ब्याज मिनाहा हुनेछ। अर्थ : प्रिमियम मूल्यमा एफपीओ जारी गर्दा प्राप्त रकमबाट बोनस बाँड्दा आयकर लाग्ने। २७ मर्जर वा एक्विजिसनको लाभमा लाग्ने करमा शुल्क र ब्याज मिनाहासम्बन्धी विशेष व्यवस्था : निकायहरू आपसमा गाभिँदा वा प्राप्ति (मर्जर वा एक्विजिसन) मा सौदाबाजी गर्दा प्राप्त लाभ (बार्गेन पर्चेज गेन) बापतको आयलाई कर प्रयोजनको लागि आयमा समावेश गरी कर दाखिला नगरेको भए आर्थिक वर्ष २०७८७९ सम्मको त्यस्तो आयमा लाग्ने कर संवत् २०८० साल मंसिर मसान्तभित्र दाखिला गरेमा सोमा लाग्ने शुल्क तथा ब्याज मिनाहा हुनेछ। अर्थ : मर्जर वा एक्विजिसनमार्फत प्राप्त लाभलाई आय मानेर कर तिर्नुपर्ने। २९ धितोपत्र, जग्गा तथा घरजग्गाको व्यवसायिक कारोबार गर्नेलाई छुटसम्बन्धी विशेष व्यवस्था : प्राकृतिक व्यक्तिले नियमित व्यवसायको रूपमा धितोपत्र, जग्गा तथा घरजग्गाको कारोबारको आय विवरण तथा कर दाखिला गर्न बाँकी रहेको भए आर्थिक वर्ष २०७६७७ देखि २०७८७९ सम्मको त्यस्तो कारोबारको घोषणा गरी आयकर ऐन, २०५८ बमोजिम लाग्ने करको पचास प्रतिशत रकम २०८० साल चैत मसान्तभित्र दाखिला गरेमा सोमा लाग्ने बाँकी कर, शुल्क तथा व्याज मिनाहा हुनेछ। यसरी कर दाखिला गर्ने प्राकृतिक व्यक्तिको सोभन्दा अघिल्ला आर्थिक वर्षहरूको कर, शुल्क तथा ब्याज मिनाहा हुनेछ। अर्थ : सेयर र घरजग्गाको नियमित व्यावसायिक कारोबार गर्ने प्राकृतिक व्यक्तिले विगत ३ वर्षको आय विवरण बुझाउनुपर्ने र आयकर तिर्नुपर्ने। सेयर कारोबारबाट गरेको आम्दानीलाई आय मानेर आयकर तिर्नुपर्ने।"
"रामकृष्ण बजेट चलाउने होइनन्, टाइप गर्ने व्यक्ति","पूर्वअर्थमन्त्री जनार्दन शर्माले पूर्वनासु रघुनाथ घिमिरे र एक चार्टर्ड एकाउन्टेन्टको प्रयोग गरेर बजेटको दर चलाउँदा पनि कम्प्युटरमा श्रेष्ठले नै उनीहरूले भनेबमोजिम गरेका थिए। काठमाडौं : बजेट निर्माणमा पूर्वनायब सुब्बा रामकृष्ण श्रेष्ठको संलग्नतालाई लिएर राजनीति तातिएको छ। संसद्को मंगलबारको बैठकको पूर्वाद्र्ध यसैले गर्मायो। विपक्षी सांसदले अर्थमन्त्री डा प्रकाशशरण महतलाई तारन्तार यही प्रश्न सोधिरहे। संसदीय छानबिन समिति गठनको मागसमेत गरे। मन्त्री महतले प्रत्युत्तरमा भने, गोप्य कोठामा आधिकारिक व्यक्तिहरू मात्रै बसेर करको दर संशोधन गर्ने, हटाउने, बढाउने यथावत् राख्ने निर्णय गरेका छौं। हामीले निर्णय गरिसकेपछि अनुभवी र दक्ष कर्मचारीमार्फत इन्ट्री गराउन सक्ने व्यवस्थाअनुसार रामकृष्ण श्रेष्ठ सहभागी हुनुभएको हो। निर्णय प्रक्रियामा उहाँको कुनै सहभागिता छैन। उहाँले इन्ट्री गरेको मात्रै हो। अर्थमन्त्रीले आफ्नो टिमले इमान्दार भएर काम गरे पनि आरोप लागेको गुनासो गरे। उनले भने, यहाँ इमानदार भएर काम गर्न अति कठिन रहेछ। इमानदारलाई प्रश्नमाथि प्रश्न उठ्दोरहेछ। आक्रोशित बनेको संसदीय माहोललाई प्रमुख प्रतिपक्षी एमालेका अध्यक्ष केपी शर्मा ओलीले मत्थर गराए। अर्थमन्त्री महतलाई शंकाको सुविधा दिने बताउँदै उनले त्यससँग सम्बन्धित आपत्तिहरूलाई रोकाए। अर्थमन्त्रीज्यूको कसम खाने बानी रहेनछ, राम्रो लाग्यो। उहाँले जसरी सफाइ दिन खोज्नुभएको छ, त्यसमा बेनिफिट अफ डाउट दिऊँ, एमाले संसदीय दलका नेता ओलीले भने। उनले बजेटको समग्रताबारे भने कडा टिप्पणी गरे। २०८०८१ को बजेट सच्याए आफूले सरकार असफल भयो नभन्ने बताए। ओलीले भने, मुलुकको अर्थतन्त्र र जनताको आर्थिक अवस्थालाई ध्यानमा बजेट आएको छैन, यसलाई सच्याउन आवश्यक छ। यहाँ सत्ता अहंकार हुन्छ। बजेट सच्याउन मिल्दैन। बजेट सच्याएबापत सरकार असफल भयो भन्दैनौं हामी। सच्याउनुस्। रामकृष्ण रहस्य पूर्वनासु रामकृष्णबाट बजेट हेरफेर गराइएको समाचार आएपछि साँझै अर्थ मन्त्रालयले विज्ञप्तिमार्फत भन्यो रामकृष्ण श्रेष्ठ भन्सार विभागको सेवानिवृत्त नायब सुब्बा हुन्। उनको कार्यदक्षताका आधारमा विगत ३० वर्षदेखि उनले आर्थिक विधेयकको मस्यौदा टाइप गरिरहेका छन्। उनको कार्य दक्षता र अनुभवको आधारमा उनलाई सेवा निवृत्त भएपछि पनि मस्यौदा टाइप गर्ने काममा लगाइँदै आएको छ। आर्थिक विधेयकलाई अख्तियारप्राप्त व्यक्ति (मन्त्री वा सचिव)ले अन्तिम रुप दिएपछि उनैले कम्प्युटरमा टाइप गर्थे, हार्मोनाइज्ड कोडको मिलान तथा आर्थिक विधेयकको शुद्धाशुद्धिमा उनको निपूर्णता थियो। ३० वर्षदेखि निरन्तर काम गर्दै आएका श्रेष्ठलाई यससँग सम्बन्धित फाइल कहाँ छ, कुन करको दर तथा महसुल कसरी हेर्ने, फेरिएका दरलाई कसरी प्रस्तुत गर्ने भन्नेमा अर्थ प्रशासनमा श्रेष्ठको विकल्प छैन। ललितपुरको कसुन्ती निवासी श्रेष्ठ फागुन १९ गते प्रकाशनसम्बन्धी तयारी गर्ने कामका लागि करारमा नियुक्त भएका हुन्। विष्णु पौडेल फागुन १५ गते अर्थमन्त्रीबाट बाहिरिएपछि त्यहाँको अभिभारा स्वयं प्रधानमन्त्री पुष्पकमल दाहालले सम्हालेका थिए। सोहीबेला नियुक्त भएका थिए श्रेष्ठ। उनका मुख्य दायित्व थिए, आर्थिक ऐन, २०८० बमोजिक भन्सार महसुल दरबन्दी र एकीकृत भन्सार महसुल दरबन्दी अद्यावधिक गर्न सहयोग गर्ने लगायत ५। बजेटसँगै प्रस्तुत हुने आर्थिक विधेयक नै भोलिपल्टैदेखि लागू हुने करको नयाँ दर हो। त्यसैलै विधेयकमा गल्ती गर्ने छुट छैन। ३० वर्षदेखि इमानदार भएर काम गर्ने श्रेष्ठको अर्थ प्रशासनमा विकल्प नरहेको अर्थ मन्त्रालय स्रोत बताउँछ। त्यसैले मन्त्रालयले उनी सेवानिवृत्ति भएपछि पनि त्यही काममा बोलाइरहेको छ। उनी सेवा निवृत्त भएपछि आर्थिक विधेयकमा निर्देशनअनुसार करको दर हेरफेर गरेको यो दोस्रोपल्ट हो। प्रकाशनसम्बन्धी ५ वटा काम गर्ने गरी मासिक ३४ हजार ७ सय ३० रुपैयाँ तलब दिएर २०७९ फागुन २५ देखि २०८० असार मसान्तसम्मका लागि नियुक्त भएका थिए श्रेष्ठ। बजेट भाषणको अघिल्लो दिन निरन्तर कम्प्युटर स्क्रिनमा काम गरेका थिए उनले। बजेट वक्तव्यको काम अघिल्लो दिनै सकिएपछि मन्त्रालयमा करको दर हेरफेर गर्ने आर्थिक विधेयक लेख्ने काममात्र बाँकी हुन्छ। जेठ १५ गते बजेट भाषणको अघिल्लो राति मन्त्रालयमा मन्त्री, सचिवद्वय र भन्सार तथा आन्तरिक राजस्व विभागका महानिर्देशक र टाइप गर्ने मान्छेमात्र रहन्छन्। सोहीअनुसार ३ महिनाअघि नियुक्त गरिएका श्रेष्ठ पनि सँगसँगै थिए। पूर्वअर्थमन्त्री जनार्दन शर्माले पूर्वनासु रघुनाथ घिमिरे र एक चार्टर्ड एकाउन्टेन्टको प्रयोग गरेर बजेटको दर चलाउँदा पनि कम्प्युटरमा श्रेष्ठले नै उनीहरूले भनेबमोजिम गरेका थिए। अर्थमन्त्रीका वरिष्ठ आर्थिक सल्लाहकार डा विश्व पौडेलले कुनै पनि निश्चित स्वार्थ समूह बजेट निर्माणमा प्रवेश नगरेको दाबी गरे। आफूलाई अनुकूल नहुने बित्तिकै स्वार्थ समूह प्रवेश गरेको भन्न मिल्दैन, पौडेलले अन्नपूर्णसँग भने, वास्तवमा यसपटक अर्थ मन्त्रालयमा कोहीलाई पनि आउन दिइएको थिएन। ३० वर्षदेखि काम गरिरहेको इमानदार व्यक्ति जसले केही स्वार्थ नराखी टाइपमात्र गर्छन्, उनलाई शंका गरेर सदनसम्म हल्लाउनु कति नैतिक कुरा हो ?"

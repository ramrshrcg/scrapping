शीर्षक,विवरण
सहकारीको घाँटी थिच्ने बजेट,"बजेट वक्तव्यमा समेटिएको सहकारीको मन्त्र : आत्मनिर्भर अर्थतन्त्र भन्ने नारा व्यवहारमा उल्टो देखिएको छ। संघीयता कार्यान्वयनसँगै सहकारीको दर्ता एवं नियमनको अधिकार स्थानीय तहमा हस्तान्तरण भयो। प्रजातन्त्रको पुनस्र्थापनापश्चात् तीव्र गतिमा फैलिएको क्षेत्र सहकारीलाई स्वायत्तता त प्राप्त भयो तर चुनौती पनि थपियो। कोभिडले बैंकिङ क्षेत्रले लगानीमा कडाइ गर्दा खरिदबिक्री नै ठप्पजस्तै भयो। कतिपय संस्थाले सदस्यहरूको बचत फिर्ता दिन नसक्दा तत्काल बचत फिर्ताको आवश्यकता नभएका सदस्यसमेत बचत फिर्ता माग गर्न लाइन लाग्न थाले। सहकारीहरूले सामान्य अवस्थामा बचत रकमबराबर नै ऋण लगानी गर्छन्। अनि सेयर र जगेडा कोषबाट कुल बचतको १५ प्रतिशत रकम तरलता कायम राख्छन्। तर अनुत्पादक क्षेत्रमा गरिएको लगानी नियमित असुल नहुँदा कतिपय संस्थाले एकैपटक ठूलो संख्यामा सदस्यहरूको बचत फिर्ता गर्न सक्ने अवस्था पनि भएन। सहकारीहरू सदस्यहरूको संयुक्त स्वामित्व र प्रजातान्त्रिक नियन्त्रण प्रणालीबाट सञ्चालन हुने स्वायत्त संस्था भएकाले अन्य संघ, संस्था र बैंकभन्दा दिगो हुने विश्वास लिइन्छ। तर सहकारी संस्था सञ्चालकमा सामूहिक भावना र सिक्ने तत्परताभन्दा व्यक्तिकेन्द्रित सोच र बुझाइ नै अन्तिम सत्य हो भन्ने भ्रम छ। जसले सुशासन अभ्यासमा चुनौती थपियो। सामाजिक सञ्जाल हुँदै सञ्चार माध्यमहरूमा सहकारीले बचत फिर्ता दिन नसकेका विषयहरूले प्राथमिकता पाउन थाले। बचतकर्ता सदस्यहरूमा आफ्नो बचत डुब्ने हो कि भन्ने डर उत्पन्न भयो। आर्थिक मन्दीको कारण थुप्रै व्यवसाय बन्द हुँदा लगानी गरेका ऋणहरू समयमा असुल भएनन्। यसरी सहकारी क्षेत्रप्रतिको विश्वास र छविमा ह्रास आउन थाल्यो। सहकारीको वर्तमान अवस्था : सहकारी क्षेत्र सहकारी ऐन, २०७४ र सहकारी नियमावली, २०७५ को कार्यान्वयनसहित केही राहत र संरक्षणका कार्यक्रमको माग गर्दै आन्दोलन गरिरहेको समयमा आउने नीति तथा कार्यक्रम र बजेटले सहकारी क्षेत्रमा आशा जगाउने अपेक्षा थियो। तर, उल्टो भयो। कर्मकाण्डको रूपमा आएको यस वर्षको नीति तथा कार्यक्रम र बजेट सहकारी क्षेत्रलाई हर्षभन्दा विस्मात्को विषय बनेको छ। छानोबाट खस्ने, मुंग्रोले पनि चुट्ने भने जस्तै सहकारी क्षेत्रमा चौतर्फी दबाब परिरहेकाले समाधानका लागि राज्यको तर्फबाट सकारात्मक भूमिकाको माग गर्दै सहकारी क्षेत्रले गरेको आन्दोलन आमसदस्यले आफ्नो हितमा हो कि होइन ? भन्ने प्रश्नको प्रस्ट जवाफ देखेनन्। ७४ लाख सदस्य आबद्ध अभियानको आन्दोलनले अपेक्षित दबाब सिर्जना गर्न सकेन। यसरी आन्दोलन चलिरहँदा नेपाल सरकारले संसद्मा प्रस्तुत गरेको बजेटले सहकारीलाई राहत, सहुलियत र संरक्षणको साटो मुङ्ग्रो प्रहार गर्यो। राष्ट्रिय अर्थतन्त्र सुदृढ गर्ने र सहकारी क्षेत्रलाई प्रवद्र्धन गर्दै राष्ट्रिय विकासमा अत्यधिक परिचालन गर्ने भन्ने व्यवस्था गरिएको छ। राज्यको संविधान सहकारी क्षेत्रको विकास, सहभागिता र अत्यधिक परिचालनको संकल्प गर्छ। तर, विभिन्न कानुन र बजेटमार्फत सहकारी क्षेत्रको घाँटी थिच्ने काम गरिन्छ। यसले सहकारी क्षेत्र र राज्यका बीचमा असमझदारी उत्पन्न गरिरहेको छ। नीति तथा कार्यक्रममा सहकारी : २०८०८१ को नीति तथा कार्यक्रममा सरकारले सहकारीलाई जम्मा दुई बुँदामा समेटेको छ। जसमा राष्ट्रिय सहकारी नीतिमा परिमार्जन गर्ने, सहकारी संघसंस्थाको अनुगमन र नियमन, संस्थागत सुशासन, प्राप्ति तथा एकीकरण र बचत तथा लगानीको सदुपयोग र सुरक्षा गर्न आवश्यक व्यवस्था मिलाउने, सहकारी क्षेत्रको पुनर्संरचनासहित बचत तथा ऋण सहकारीहरूलाई उत्पादन तथा श्रम क्षेत्रमा केन्द्रित हुने व्यवस्था गर्ने उल्लेख छ। उत्पादन सहकारी (कृषि) सहकारीलाई भने केही प्राथमिकता दिएको देखिन्छ। विगत केही वर्षदेखि नीति तथा कार्यक्रम र बजेटमा सहकारीलाई छुट्टै शीर्षकमा समावेश गर्ने अभ्यास रहेता पनि यसपटक भूमि व्यवस्था र सहकारीलाई एउटै शीर्षकमा समेटिएको छ। जसले सरकार सहकारीप्रति अनुदार रहेको संकेत गर्दछ। बचत तथा ऋण सहकारी त झनै उपेक्षामा परेको छ। यसपटक भूमि व्यवस्था र सहकारीलाई एउटै शीर्षकमा समेटिएको छ जब कि यसअघि छुट्टै शीर्षकमा। जसले सरकार सहकारीप्रति अनुदार रहेको संकेत गर्छ। बचत तथा ऋण सहकारी त झनै उपेक्षामा परेको छ। बजेट वक्तव्यमा सहकारी : २०८०८१ को बजेट वक्तव्यमा सहकारी क्षेत्र तीनवटा बुँदामा समेटिएको छ। जसमा सहकारी क्षेत्रको बचतलाई उद्यम विकास तथा रोजगारी सिर्जना हुने क्षेत्रमा लगानी गर्न प्रोत्साहित गर्ने र घरेलु तथा साना उद्योग सञ्चालन गर्ने सहकारी संस्थालाई उत्पादन, भण्डारण र बजारीकरणमा सहयोग उपलब्ध गराउने उल्लेख छ। विगत एक दशकदेखि चर्चामा रहेको दोस्रो तहको नियामकीय निकायको सट्टा विशिष्टीकृत नियामकीय निकाय बनाउने बाहेक नयाँ केही देखिएन। विगत वर्षका अभ्यास हेर्दा कार्यान्वयनमा प्रशस्त आशंका छ। गत वर्ष प्रधानमन्त्री रोजगार कार्यक्रममार्फत तीन सय कृषि स्वयंसेवक तयार गर्ने र स्थानीय तहमार्फत खाली बाँझो रहेको जग्गा कृषि सहकारीलाई लिजमा दिने कार्यक्रम कार्यान्वयन पनि भएन र निरन्तरता पनि पाएन। चालू आव २०७९८० को बजेट वक्तव्यमा समेटिएको सहकारीको मन्त्र : आत्मनिर्भर अर्थतन्त्र भन्ने नारा व्यवहारमा उल्टो देखियो। सहकारीको कुल लगानीको ५० प्रतिशत उत्पादनमूलक क्षेत्रमा परिचालन गर्न प्रोत्साहन गर्ने, सहकारी संस्थाले कम्तीमा एउटा स्वदेशी उत्पादनको खरिद बिक्री र बजारीकरणमा सहयोग गर्ने काम पनि कार्यान्वयन हुन सकेन। यो बजेटमा सहकारी क्षेत्रको संरक्षण र राहतका कार्यक्रमहरू त समेटिएन नै उल्टो आयकरमा ११४ प्रतिशतसम्म वृद्धि गरियो। सदस्यको बचतको ब्याजमा लाग्ने ब्याज करमा समेत २० प्रतिशतले बृद्धि गरियो। आर्थिक सर्भेक्षणमा सहकारी : आर्थिक सर्भेक्षणमा वित्तीय क्षेत्रको सबैभन्दा पछिल्लो पंक्तिमा सहकारी संस्थालाई राखिएको छ। जसमा २०७९ फागुन मसान्तसम्मको तथ्यांक प्रस्तुत गरिएको छ। जसले सहकारी संस्थाको संख्या वृद्धि भई ३१ हजार ३ सय ७३, व्यक्तिगत सदस्य ७३ लाख ८१ हजार २ सय १८ र प्रत्यक्ष रोजगारी ९३ हजार ७ सय ७१ पुगेको उल्लेख छ। सहकारी क्षेत्रका समस्याहरू छरपष्ट हुँदा पनि सदस्य र प्रत्यक्ष रोजगारी वृद्धि हुनुले यसको औचित्यता पुष्ट्याइँ गरेको छ। निष्कर्ष : कम्युनिस्ट पार्टीको संयुक्त सरकार रहेको बेला आएको नीति तथा कार्यक्रम र बजेट अपेक्षित त छैन नै। संविधानको कार्यान्वयन, समाजवादी स्थापनाको लक्ष्य र आफ्ना राजनीतिक आदर्शहरूबाट वर्तमान सरकार विचलित भएकै हो त ? यसको जवाफ ७४ लाख सदस्यहरूले बजेटको संशोधनमार्फत सहकारीमैत्री कानुनी वातावरण र सहकारी ऐनबमोजिमको कर कार्यान्वयन, साखको संरक्षण, विद्यमान कानुनहरूको प्रभावकारी कार्यान्वयनमा हेर्न चाहेका छन्। अन्यथा सहकारी क्षेत्र मात्र होइन समाजमा वित्तीय अनुशासनहीनता र अराजकताको शिकार बन्नेछ।  तिमिल्सिना नेफ्स्कुनका सहायक कार्यकारी अधिकृत हुन् ।"
नेतृत्वले निम्त्याएको वितृष्णा,"करिब सात दशकसम्मको लामो उतारचढाव पार गर्दै अहिले हामी संघीय लोकतान्त्रिक गणतन्त्रात्मक व्यवस्थामा छौं। संघीयता प्राप्तिका लागि नेपाली जनताको ठूलो त्याग, तपस्या र बलिदान छ। जनताको बलिदानीले ल्याएको व्यवस्थामा राजनीतिक शक्तिहरूले संघीयतालाई स्वार्थपूर्तिका माध्यममात्रै बनाए। परिणामस्वरूप नयाँ प्रकारको द्वन्द्व सिर्जना हुने सम्भावना देखिँदैछ। प्रमुख शक्तिहरूको प्रवृत्ति, चरित्र र व्यवहार हेर्दा लेखनाथ पौड्यालले भनेझैं मै खाउँ, मै लाउँ अरू सब मरुन् दुर्बलहरू जस्तो संघीय शासनको स्वरूप बनाएको देखिन्छ। विधिविधान, शासन पद्धति र मान्यताअनुरूप काम नभएको हुँदा संघ, प्रदेश र स्थानीय सरकारमा समेत द्वन्द्व सिर्जना हुने प्रबल सम्भावना देखिन्छ। अहिलेका शासकहरूको शासकीय शैली र बानी व्यवहारमा खासै भिन्नता देखिएको छैन। राजा महाराजाहरूले जस्तै राज्यको स्रोतसाधन, सत्ता र शक्तिको दुरुपयोग कायमै छ। हामीकहाँ शासन पद्धतिमा हुने परिवर्तन, राजनीतिक उथलपुथल तथा द्वन्द्व असुरक्षा एवं संक्रमण र नीतिगत निरन्तरताको अभावजस्ता समस्या अहिलेसम्म पनि कायमै छन्। स्रोत र साधन हुँदाहुँदै पनि त्यसलाई समुचित रूपमा सदुपयोग गर्न नसक्दा अभाव मात्रै खड्किरह्यो। राज्यले गरिबीलाई हटाउन आफैंभित्रबाट विकल्प खोज्न सकेको छैन। बरु नागरिक रोजगारी खोज्न विश्वव्यापीकरणको आगमनपछि श्रमका लागि विदेश पठाउन सहजीकरण गरिदिएको छ। राज्यले मानवीय पुँजीलाई उत्पादन र आम्दानीको रूपमा मुलुकका लागि प्रयोग गर्न सकेको छैन। तर, राज्य विदेशबाट पठाएको रेमिट्यान्सबाट प्राप्त हुने आम्दानीमा मक्ख परिरहेछ। उक्त रेमिट्यान्सलाई उत्पादनमूलक क्षेत्रमा लगानी गरी आम्दानीको स्रोत बनाउन नसक्नु दुःखको विषय हो। व्यवस्था परिवर्तन भए पनि जनताको अवस्थामा उस्तै रह्यो। पछिल्लोपटक पार्टीहरू र नेतृत्व वर्ग लोकप्रिय हुने दौडमा देखिन्छन्। उनीहरू आफूलाई अरूभन्दा भिन्न भएर वा राम्रो काम गरेर जनताको मन जितेर सत्तामा पुग्ने चाहना छैनन्। अरूलाई असफल बनाउने, जालझेल, नातावाद, कृपावाद र लोकरिझाइमा अभ्यस्त भई पुरानै शैली कायम गर्ने पक्षमा भएकाले द्वन्द्व देखिएको हो। प्रत्येक दलहरूको आनीबानी मिल्नु, जुट्नु, फुट्नु र फेरि सत्ताशक्तिका लागि एक हुनु सामान्य चरित्र बनेको छ। उनीहरूलाई के थाहा छ भने पार्टी सञ्चालन गर्न प्रशस्त पैसा चाहिन्छ। पार्टीलाई चलायमान राख्न समाजमा वर्गीय, जातीय, धार्मिक, सामाजिक र सांस्कृतिक द्वन्द्व चर्काउनु उचित हो भन्ने मानसिकता तिनमा छ। दलहरूका यस्ता हर्कतले जनताले संकटको सामना गर्नु परिरहेको छ। जसको परिणाम जनतामा संघीयताप्रति असन्तुष्टि देखिएको हो। परिणामः केन्द्रीय, प्रादेशिक र स्थानीय गरी तीनै तहको सरकारको औचित्यमाथि नै प्रश्न उठ्ने गरेको छ। खासगरी संघीयताले सिद्धान्त, न्यूनतम सामाजिक मूल्य, मान्यता र सद्भावलाई एउटा केन्द्रीय बिन्दुको माध्यमबाट सरल रेखामा चित्रण गर्दछ। संघीयताले मुलुकभित्र रहेका जातजाति, भाषाभाषी, धर्म, संस्कृति, पिछडिएको क्षेत्र, लोपोन्मुख समुदाय, महिला, अपांगता भएका व्यक्तिलाई अवसर प्रदान गर्छ। तर, राजनीतिक दलहरूले भुलभुलाइया नारा दिएर जनतालाई सडकमा आन्दोलनमा उतार्छन् मात्र। अहिले तिनै प्रमुख दल सरकारमा रहेको बेला यावत् समस्याका चाङहरू संघीयताको माध्यमबाट समाधान गर्नु चुनौतीको विषय बनेको छ। यसर्थ समाजमा देखा परेका यी सबै समस्यालाई सहजरूपमा समाधान गर्नु मुख्य दलहरूको नै जिम्मेवारी हो। समस्यालाई जहाँको त्यहीँ छोडेर राज्यलाई विखण्डनको बाटोतिर धकेल्नु हुँदैन। अहिले केही दलका नेताहरूले प्रदेशको नाममा जातजाति, भाषाभाषीको विषयमा अनेक मुद्दा झिकेका छन्। नेतृत्वकर्ता र राजनीतिक दलहरूले यस्तै खाले गतिविधिलाई प्रोत्साहन दिने हो भने नेपाल पनि सुडान र इथियोपियाको हालतमा पुग्न बेर लाग्दैन। जातीयताका कारण थुप्रै देश टुक्रिएका छन्। सन् १९९१ मा पूर्वसोभियत संघ र पूर्वयुगोस्लाभिया, सन् १९९२ मा चेकोस्लोभाकिया टुक्रिएका थिए भने सन् २००६ मा सर्बिया र मोन्टेनेग्रोमा। संघीय शासन भएका देश जस्तै नाइजेरिया, भारत, पाकिस्तान पनि द्वन्द्वको सिकार भइरहेकै छन्। प्रान्त छुट्ट्याउँदा जनसरोकारको आवश्यकता हेरिएन, सेवासुविधा पनि हेरिएन र राजनीतिक फाइदा मात्रै हेरियो भने समस्या उत्पन्न हुनु स्वाभाविक हो। संघीयताले जाति, भाषा, अर्थ र साधन, संस्कृति, रीतिथिति आदि विविधता समेट्न सक्नुपर्छ। संघीयताका आधार, स्थल र मापन फरकफरक हुनेगर्छ। बेल्जियम र स्विट्जरल्यान्डजस्ता देशमा संस्कृति, धर्म र जातीय विविधता लिएर संघीयताको रूपरेखा कोरिएको छ। विशेषगरी भूगोल स्रोत र साधनले आर्थिक गतिविधि, संरचना, ऐतिहासिक र मानवीय भूगोल, अन्तर सामीप्यता, खुल्ला सिमाना र जनसांख्यिकीयको अध्ययन गरेर संघीयताको रूपरेखा कोर्नुपर्छ। जसले मुलुकभित्र छरिएर रहेका जातजाति, भाषाभाषी, संस्कृति, भूगोल र जनसंख्या सबैलाई समेट्न सहज र सरल हुन्छ। संघीयता त एउटा माध्यममात्र हो। यसको सफलता र असफलता प्रमुख राजनीतिक दलहरूको व्यवहार, प्रवृत्ति तथा परिवेशले निर्धारण गर्छ। जबसम्म राजनीतिक दलहरू, शासक, निर्णयकर्ता र प्रशासनले संघीयताको मूल मर्मलाई आत्मसात् गर्दैनन्, त्यतिबेलासम्म संघीयता द्वन्द्वको स्रोत बनिरहन्छ। हामीकहाँ अहिले राजनीतिक स्वार्थका कारण संघीयतालाई विकृत पार्ने कार्य गरिँदैछ। दलहरूको सत्ता शक्ति र नेतृत्व तहको स्वार्थले स्रोतसाधन अभाव रहेको हाम्रो मुलुकमा समावेशी र समानुपातिक पद्धतिलाई बदनाम र स्वार्थअनुकूल प्रयोग गरिँदैछ। अहिले पनि तल्लो वर्ग, पिछडिएको वर्ग, महिला, दलित, मुसहर वर्गको जीवन कुनै पनि परिवर्तन आएको छैन र आउनेवाला पनि छैन। किनकि संघीयताले सांस्कृतिक, भाषिक, जातीय, विभेद र आर्थिक विविधता जोड्ने राजनीतिक पद्धति बसाल्न सकेको छैन। अतः अब तीन तहबीच सहकार्य, सहअस्तित्व र समन्वयको भूमिका खेल्न सक्नुपर्छ। नेपालको संविधान २०७२ ले परिभाषित गरेका तीन तहका अधिकारको सूची समावेश गरे पनि संघ र प्रदेशको साझा अधिकार (अनुसूची ७) र संघप्रदेश र स्थानीय तहको साझा अधिकारको सूची (अनुसूची ९) मा विवेकीय प्रयोग आवश्यक छ। संघीयताका माध्यमद्वारा दिगो शान्ति, सुशासन, विकास र समृद्धिको दिशातिर मुलुक अगाडि बढ्न सक्नेमा दुई मत छैन। सबै यसैमा केन्द्रित हुनु आजको आवश्यकता पनि हो।"
"विकास निर्माणमा किन हुन्छ, ढिलाइ ?","विकास आयोजना कार्यान्वयन गर्न कति समय लाग्छ ? भन्ने हिसाब गर्न वैज्ञानिक विधि छैन। विकसित देशहरूले पनि यस्तै समस्या भोग्थे। प्रविधिको प्रयोगसँगै उनीहरूले आयोजना व्यवस्थापन गर्ने गरेका छन्। हामी भने अझै बजेट उपलब्धता र फ्रिज हुने आधारमा परियोजनाको समयसीमा र समयक्रम निर्धारण गर्छौं। अर्कोतिर, निर्माण कार्यमा ढिलासुस्ती छ। त्यसका केही कारण छन्। १ ठेक्का लाग्छ। तर, निर्माण व्यवसायी साइटमा जान पर्याप्त पूर्वतयारी भएको हुँदैन। जग्गा अधिग्रहण र साइट क्लियरेन्स नभएसम्म काम सुरु हुन सक्दैन। यी काम नसकेर ठेक्का लाग्दा अनेक चुनौती आइपर्छन्। २ अन्तरनिकाय समन्वय अभाव छ। काममा ढिलाइ हुनुको अर्को कारण यो पनि हो। आफ्नो निकायभन्दा अरूको कामलाई कम महŒव दिइन्छ। सार्वजनिक महत्वको परियोजनामा सबैले बराबर दायित्व महसुस गर्न सकेको अवस्था छैन। ३ निर्माण व्यवसायीले क्षमताभन्दा बढी ठेक्का लिइरहेका छन। एउटै कम्पनीले विभिन्न निकायको विविध परियोजनाको ठेक्का पाएका छन्। तर, यसबारेको विवरण सरकारी निकायसँग छैन। कम्पनीले कति काम गरिरहेका छन् भन्ने जानकारी नहुँदा न्यून बोलकबोल गर्नेलाई कन्ट्र्याक्ट अवार्ड गर्नुपर्ने स्थिति छ। बिड क्यापासिटी (जनशक्ति, कारोबार रकम, स्रोतसाधान आदि आर्थिक र प्राविधिक क्षमता) को विश्लेषण गर्न नसक्दा निर्माण व्यवसायीले गरेको घोषणालाई मान्नुपर्ने हुन्छ। ४ बजारमा खुद्रा रूपमा किन्न नपाउने निर्माण सामग्री (बालुवा, गिटी, ढुंगा) खरिदमा निर्माण व्यवसायीले सधैं अवरोधको सामना गर्नुपर्छ। स्थानीय सरकारदेखि केन्द्रसम्मको नीतिका कारण यस्ता सामग्री समयमा पाउन समस्या हुन्छ। यस्ता स्थानीय प्राकृतिक निर्माण सामग्री परियोजनाभन्दा टाढाको दूरीबाट ढुवानी गर्न पनि सम्भव हुँदैन। ५ बहुवर्षीय ठेक्कामा चार गुणासम्मको अनुमान गरी ठेक्का लगाइएको हुन्छ। तर, दोस्रो वर्षदेखि प्राथमिकता फेरिएर परियोजनाको आवश्यकताअनुसार विनियोजन हुन नसक्दा निर्माण व्यवसायीलाई भुक्तानी दिन सकिँदैन। ६ सडकको रेखांकन र पुलको डिजाइन परिवर्तन हुँदा पुनरावलोकन गरेर कार्यान्वयन गर्न समय लाग्ने गरेको छ। ७ निर्माण उद्योगले श्रमशक्ति पाउन निकै मुस्किल छ। केही हजार रुपैयाँका लागि विदेश जाने नेपालीहरू स्वदेशमा ढुंगामाटोको काम गर्न हिचकिचाउ छन्। स्वदेशमै श्रमशक्ति भएर पनि निर्माण व्यवसायीले अभाव भोग्नु परेको छ। ८ नेपालको प्राकृतिक चक्र र चाडपर्व पनि निर्माण गतिविधि विरोधी छन्। वर्षामा ४ महिना पानी पर्छ, हिमालमा ६ महिना हिउँ हुन्छ। यी बेला निर्माण कार्य सम्भव हुँदैन। मौसमीसँगै चाडपर्वको समयमा पनि काम हुँदैन। यसरी एक वर्षमा प्रभावकारी कार्यदिन ६ महिनाभन्दा कम हुन्छ। ९ स्थानीय विवाद र मागका कारण परियोजनामा अवरोध हुन्छ। १०परियोजना प्रमुख तथा कर्मचारीको छिटोछिटो सरुवा हुँदा काममा गतिरोध हुन्छ। परियोजनाको जिम्मा पाएका अधिकारीलाई निर्णय गर्ने अधिकारसम्पन्न छैनन्। यसकारण प्रक्रियागत ढिलाइ हुने गरेको छ। ११ बजेट अपर्याप्तता त छँदैछ, परियोजनाले पाएको बजेटको शीर्षक परिवर्तन गर्न पनि समस्या छ। १२ निर्माण व्यवसायीको लापरबाही, तदारुकता तथा ढिलासुस्ती पनि काम समयमै नसकिनुका कारण हुन्। राम्रो काम गर्ने र कमजोर प्रस्तुति गर्नेबीच भिन्नता वा फरक व्यवहार नहुँदा काम गर्नेलाई उत्प्रेरणाको अभाव छ। निर्माण कार्य ढिलाइ हुनु यी र यस्तै थुप्रै कारण छन्। तर, आगामी आर्थिक वर्षदेखि कामलाई गति दिन तथा प्रभावकारिता सुनिश्चित गर्न थप नीतिगत सुधारको प्रस्ताव गरिएको छ। बजेटमा घोषणा भएअनुसार पूर्वतयारीको काम नसकिएसम्म तथा साइट क्लियरेन्स नभएसम्म ठेक्का नलगाउने गरी ऐननियम संशोधन गर्न लागिएको छ। आगामी आर्थिक वर्षदेखि मर्मत सम्भारको ठेक्का साउनमै लागिसक्ने र नयाँ परियोजनाको ठेक्का ढिलोमा कात्तिकमा लगाएर बाँकी अवधि कामैमात्र गर्ने गरी तयारी अघि बढाएका छौं। (शर्मा भौतिक पूर्वाधार तथा यातायात सचिव हुन्।)"
कोभासिच म्यानचेस्टर सिटीमा अनुबन्धित,"लन्डन: क्रोएसियन मिडफिल्डर माटेओ कोभासिचलाई म्यानचेस्टर सिटीले २५ मिलियन पाउन्डमा चेल्सीबाट अनुबन्ध गरेको छ। इङ्लिस प्रतिद्वन्द्वी चेल्सीबाट इथिहाद पुगेका २९ वर्षीय कोभासिचले प्रिमियर लिग च्याम्पियन सिटीसँग चार वर्षको सम्झौता गरेका छन्। कोभासिच सिटीले नयाँ सिजनका लागि अनुबन्ध गरेका पहिलो खेलाडी हुन्। मंगलबार मात्र सिटीका कप्तान इल्काइ गुन्डोगन स्पेनिस क्लब बार्सिलोनामा अनुबन्धित भएका थिए। सिटीले गुन्डोगनको बहिर्गमनपछि वेस्ट ह्याम युनाइटेडका मिडफिल्डर डेक्लान राइसलाई ९० मिलियन पाउन्डको प्रस्ताव गरेको थियो। तर, वेस्ट ह्यामले त्यो प्रस्ताव अस्वीकार गरेको छ। चेल्सीले नयाँ सिनजअघि धेरै खेलाडी बिक्री गरिसकेको छ। हालसम्म पाँचभन्दा धेरै खेलाडी स्टाम्फोर्ड ब्रिज छाड्ने निश्चित भइसकेको छ भने अझै केही खेलाडी बाहिरिने चर्चा छ।"
नेपालको फराकिलो जित,"क्वालालम्पुर: सन्तोष यादवको पाँच विकेटप्रेरित नेपाल यु १६ पुरुष क्रिकेट टिमले एसीसी मेन्स यु १६ इस्ट जोन कपमा थाइल्यान्डलाई दुई सय २५ रनले पराजित गरेको छ। मलेसियामा बुधबार बिहान टस जितेर ब्याटिङ थालेको नेपालले ३५ ओभरमा आठ विकेट गुमाएर दुई सय ६९ रनको योगफल तयार गरेको थियो। दोस्रो इनिङमा ब्याटिङमा उत्रिएको थाइल्यान्डले १३२ ओभरमा अलआउट हुनुअघि ४४ रन मात्रै बनाउन सक्यो। थाइल्यान्डका लागि इशान बेनेर्जीले १६ र दानुफोन फाउन्गोटपिनिटले १२ रनबाहेक अन्य ब्याटरले दोहोरो अंकमा रन बनाउन सकेनन्। नेपालका लागि सन्तोषले ३२ ओभरमा आठ रन खर्चेर एक मेडनसहित सर्वाधिक पाँच विकेट लिए। अशोक बलामीले तीन ओभरमा तीन तथा अभिषेक तिवारीले दुई विकेट लिए। नेपालका लागि निरज कुमार यादवले ४३ बलमा सात चौका र ६ छक्कासहित सर्वाधिक ७४ रनको योगदान गरे। यस्तै नरेनले ५५, सन्तोषले ४२ र सूर्यान्सु कोइरालाले ४० रनको योगदान गरेका थिए।"
सात वर्षपछि पाकिस्तानी क्रिकेट टोली भारतमा खेल्ने,अन्तरराष्ट्रिय क्रिकेट काउन्सिलले मङ्गलबार यसबारे सूचना सार्वजनिक गरेको छ । बहुप्रतीक्षित भारतपाकिस्तान बीच प्रतिस्पर्धा आइतबार अक्टोबर १५ मा अहमदाबादमा हुने छ । नयाँ दिल्ली : सात वर्षपछि पाकिस्तानी क्रिकेट टोलीले भारती भूमिमामा खेल्ने भएको छ । भारतले सात वर्षपछि पहिलो पटक ५० ओभरको विश्वकप खेलका लागि पाकिस्तानको क्रिकेट टोलीलाई स्वागत गर्ने भएको हो । अन्तरराष्ट्रिय क्रिकेट काउन्सिलले मङ्गलबार यसबारे सूचना सार्वजनिक गरेको छ । बहुप्रतीक्षित भारतपाकिस्तान बीच प्रतिस्पर्धा आइतबार अक्टोबर १५ मा अहमदाबादमा हुने छ ।
विराटनगरमा आजदेखि राष्ट्रिय सफ्ट टेनिस हुने,"विराटनगर : कोसी प्रदेशको राजधानी विराटनगरमा आज(बुधबार)देखि प्रथम राष्ट्रिय सफ्ट टेनिस प्रतियोगिता सुरु हुने भएको छ । प्रदेश खेलकुद विकास बोर्डको आयोजनामा प्रतियोगिता हुने भएको हो । मोरङ जिल्ला सफ्ट टेनिस संघको संयोजनामा शहीद रंगशाला र विराटनगर जुट मिल्सको टेनिस कोर्टमा आगामी १६ गतेसम्म प्रतियोगिता सञ्चालन हुने छ । संघका अध्यक्ष श्याम लामाले प्रतियोगिताको तयारी पूरा भएको जानकारी दिए । प्रतियोगितामा सहभागी हुने टोली विराटनगर आइसकेको उनले बताए । प्रतियोगितामा ५ वटा प्रदेशसहित ३ वटा विभागीय टोलीको सहभागिता रहने जानकारी लामाले दिए । उनका अनुसार कोसी, बाग्मती, लुम्बिनी, कर्णाली र सुदूरपश्चिम प्रदेशका साथै नेपाल पुलिस, सशस्त्र प्रहरी बल (एपिएफ) र आर्मीले भाग लिने पक्का भएको छ । प्रतियोगितामा ५ इभेन्ट्सका खेलहरु हुनेछ । पुरुषमहिला सिंग्लस, पुरुषमहिला डबल्स र मिस डबल्सका इभेन्टमा खेलाडीले प्रतिस्पर्धा गर्ने छन् । प्रतियोगितामा ८० जना बढी खेलाडीको सभागिता रहने जनाइएको छ । प्रतियोगितामा पुरुषमहिला सिंगल्सतर्फका विजेताले ३५ हजार, उपविजेताले २५ र तृतीय हुनेले जनही १५१५ हजार तथा पुरुषमहिला डबल्सतर्फका विजेताले ३० हजार, उपविजेताले २० हजार र तृतीय हुनेले जनही १०१० हजार एवं मिस डबल्सतर्फका विजेताले ३० हजार, उपविजेताले २० हजार र तृतीय हुनेले जनही १०१० हजार रूपैयाँ पुरस्कार तथा ट्रफी पाउने छन् ।"
"बैंकमा पैसा थुप्रियो, घट्यो अन्तरबैंक ब्याजदर","काठमाडौं : लामो समय लगानीयोग्य पुँजी अभावमा बिताएका बैंक तथा वित्तीय संस्थाको प्रणालीमा अधिक पैसा थुपिँ्रदा अन्तरबैंक ब्याजदर घटेको छ। बैंकिङ प्रणालीमा अधिक रकम जम्मा हुन थालेपछि एक बैंकले अर्को बैंकलाई दिने कर्जाको अन्तरबैंक ब्याजदर घटेको हो। यसो हुँदा एक बैंकले अर्को बैंकसँग गर्ने कारोबारको भारित औसत ब्याजदर घटेर २६५ प्रतिशत हाराहारीमा छ। यसअघि गत बिहीबार यस्तो ब्याजदर ३१० प्रतिशत थियो। जबकि साता दिन अघिसम्म अन्तरबैंक ब्याजदर ७ प्रतिशतभन्दा माथि थियो। बैंकमा अधिक रकम थुप्रिँदा राष्ट्र बैंकले असार १० गते आइतबार एक साताका लागि २० अर्ब रुपैयाँ प्रशोचन (तानेको) छ। यसअघि गत बिहीबार बैंकबाट एक साताका लागि १० अर्ब तानेर राखेको थियो। जबकी गत चैज्ञ २३ गते केन्द्रिय बैंकले बैंक तथा वित्तिय संस्थामा पैसा अभाव भएकाले २ साताका लागि २० अर्ब रुपैयाँ पठाएको थियो। केन्द्रीय बैंकले बैंकिङ प्रणालीमा पैसा कम हुँदा विभिन उपकरणबाट पैसा पठाउँछ तर बढी हुँदा प्रणालीबाट तान्ने गर्छ। अघिल्लो साता अन्तरबैंक ब्याजदर ३ १० रहेकोमा घटेर २ ६५ प्रतिशतमा बैंकहरूको सीडी रेसियो ८४ ०१ प्रतिशतमा सीमित राष्ट्र बैंकले प्रणालीबाट फेरि तान्यो २० अर्ब यसअघिसम्म बैंकमा तरलता कम हुँदा स्थायी तरलता सुविधा (एसएलएफ), रिपोलगायतका उपकरणबाट प्रणालीमा थुप्रै पैसा पठाउँदै आएको थियो। तर पछिल्लो समय यसरी दिनु परेको छैन। बैंकिङ प्रणालीमा निक्षेप संकलन बढिरहेको छ। पछिल्लो समय बैंक तथा वित्तीय संस्थाको कुल निक्षेप ५५ खर्ब ७० अर्ब रुपैयाँ पुगेको छ। यसमध्ये वाणिज्य बैंकको मात्रै ४९ खर्ब १५ अर्ब रुपैयाँ निक्षेप संकलन भएको छ। रोकिएका सरकारी भुक्तानीहरू पनि असार मसान्तसम्म राफसाफ गरिसक्नुपर्ने भएकाले आर्थिक वर्षको अन्तिम महिना भएकाले राजस्व पनि बढ्छ। रेमिट्यान्स पनि बढेको छ। अहिले शोधनान्तर स्थिति उल्लेख्य बचतमा रहेका कारणले तरलता सहज भएको स्थिति हो। डा गुणाकर भट्ट, प्रवक्ता  नेपाल राष्ट्र बैंक यसर्थ प्रणालीमा रकम बढ्न गएको हो। यसअनुसार पछिल्लो एक महिनामै वाणिज्य बैंकको निक्षेप १० अर्ब रुपैयाँले बढ्यो। राष्ट्र बैंकको तथ्यांकअनुसार वार्षिक करिब ५ खर्ब रुपैयाँ हाराहारीमा निक्षेप वृद्धि भएको छ। यसरी एकोहोरो निक्षेप बढिरहने तर कर्जा भने न्यून छ। तुलनात्मक रूपमा कर्जा प्रवाह हुन सकेको छैन। हालसम्म समग्र बैंक वित्तीय संस्थाबाट ४८ खर्ब ५७ अर्ब रुपैयाँ लगानीमा छ। यसमध्ये वाणिज्य बैंकको मात्रे ४३ खर्ब रुपैयाँ छ। आर्थिक गतिविधिले गति लिन नसक्दा निजी क्षेत्रले पनि कर्जा लिन सकिरहेको छैन। परिणामस्वरूप कर्जाको माग कम हुँदा प्रणालीमा अधिक पैसा थुप्रिएकाले अन्तरबैंक ब्याजदर घट्न गएको बैंकरहरू बताउँछन्। यसो हँुदा यतिबेला बैंकको लगानी योग्य क्षमता (तरलता) खुकुलो भएको छ। जसले गर्दा बैंकहरूको कर्जा निक्षेप अनुपात (सीडी रेसियो ८४०१ प्रतिशतमा सीमित छ। वाणिज्य बैंकहरूले अधिकतम ९० प्रतिशतसम्मको सीडी रेसियो सीमा कायम गर्नु पर्ने हुन्छ। केही महिनाअघिसम्म बैंकहरूको सीडी रेसियो टाइट हुँदा कर्जा दिने क्षमता घटेको थियो। नेपाल राष्ट्र बैंकका प्रवक्ता डा गुणाकर भट्ट बैंकिङ प्रणालीमा अहिले पर्याप्त तरलता रहेकोले रिभर्स रिपो गरेर बैंकिङ प्रणालीबाट पैसा तानेर राखेको बताउँछन्। उनी भन्छन्, अहिलेको अवस्था आउनु भनेको लगानीयोग्य पुँजी विस्तारै सहज हुनु, लगानीयोग्य वातावरण विस्तारै सुधार गर्छ। अन्य जोखिम भएनन् भने बैंकिङ क्षेत्रले आर्थिक गतिविधिमा थप योगदान पुर्याउने उनको ठहर छ। प्रवक्ता डा भट्ट अन्तरबैंक ब्याजदर घटेसँगै अब आम ग्राहक निक्षेपको ब्याजदर घटने र कर्जाको पनि कम हुने अपेक्षा गर्छन्। स्वाभाविक रूपमा लगानीयोग्य पुँजीकोषको आपूर्ति र मागको आधारमा ब्याजदर आधारित हुन्छ। अहिले शोधनान्तर स्थिति उल्लेख्य बचतमा रहेका कारणले गर्दा तरलता सहज भएको स्थिति हो, उनले अन्नपूर्णसँग भने, पछिल्लो समय आर्थिक गतिविधिमा सुस्तता आएका कारण पनि अधिकांशले लगानीका लागि केही समय पर्खिन खोजेको जस्तो देखिन्छ। राष्ट्रिय तथ्यांक कार्यालयको तथ्यांकले पनि आर्थिक वृद्धिमा केही कमी आएको छ। आर्थिक वृद्धि औसतभन्दा केही तल रहेको छ।"
भ्याट व्यवस्थाले गलैंचा उद्योग धरासायीको खतरा,"काठमाडौं : मूल्य अभिवृद्धि कर (भ्याट) लाग्ने भएपछि गलैंचा उद्योगहरू धरासायी हुने उद्योगीले गुनासो गरेका छन्। नेपाली गलैंचा उद्योग लघु, घरेलु तथा साना भएकाले हालसम्म मूल्य अभिवृद्धि कर छुट पाइरहेका थिए। तर अर्थमन्त्री प्रकासशरण महतले आगामी आवको वजेट सार्वजनिक गर्दै आर्थिक विधेयकमा सबै उद्योगलाई मुअकको दायरामा ल्याउने क्रममा पहिलो पटक गलैंचा उद्योगलाई पनि समावेश गरे। नेपाल भर सानासाना इकाइमा छरिएर रहेको नेपाली गलैँचा उद्योगको उत्पादन स्रोतलाई मुअक को दायरामा ल्याउन अव्यवहारिक रहेको नेपाल गलैँचा उत्पादक तथा निकासीकर्ता संघको जिकिर छ। संघले बुधबार प्रेस सम्मेलन गर्दै यो व्यवस्थाले उत्पादनमा दुरुत्साहन गर्ने भएकाले रोजगारीबाट पलायन हुने अवस्थासमेत रहनेबारे संघले ध्यानाकर्षण गराएको छ। यसले रोजगारी र अस्थित्वमै समस्या ल्याउने भएकाले लाखौं मजदुरहरू सडकमा ओर्लिने सम्भावना रहेको भन्दै संघले सम्बद्ध निकायलाई सचेत गराएको छ। गलैंचा उद्योगलाई यो करको भारले दोहोरो मर्कामा परेको संघको गुनासो छ। संघका महासचिव बलराम गुरुङका अनुसार मुअक मा पचास लाखभन्दा कम कारोबार हुने उद्योगहरु दर्ता हुनु अनिवार्य नरहेको र लघु साना तथा घरेलु मुअक मा जान नपर्ने व्यवस्था पनि छर्लङ्ग छ। तर ती साना उद्योगहरुले मुअक मा दर्ता नभएपनि आफ्नो उद्योगको निमित्त कच्चा पदार्थ खरिद गर्दा मुअक तिर्नुपर्छ। साना व्यवसायीहरुले तिरेको मुअक फिर्ता हुने कुनै व्यवस्था देखिंदैन, महासचिव गुरुङ भन्छन्, यसले नेपाली गलैचाको उत्पादन लागत बढ्ने हुन्छ। अन्ततः नेपाली गलैंचा उद्योगमा प्रयोग हुने कच्चा पदार्थहरुमा मुअकको भार थप्नु र नेपाली गलैंचा उत्पादनका विभिन्न प्रक्रियागत उद्योगहरुलाई मुअक को दायरा भित्र बाँध्नु जस्ता व्यवस्थाहरुले नेपाली गलैंचाको मुल्य स्वतः रुपमा अभिवृद्धि हुनेछ। मुल्य अभिवृद्धिको परिणाम निर्यात तथा रोजगारी पर्ने छर्लङ्ग छ। यस्तै संघका उपाध्यक्ष दावा शेर्पा सरकारले उद्योगलाई औपचारीकतामा लैजादा आपत्ति नभएको तर गलैंचालाई समेटेकाले महंगो र प्रतिस्पर्धामा गर्न गाह्रो हुने गुनासो गरे। यस्तै, साना साना इकाइमा सञ्चालित उद्योगहरु मुअक मा सहभागी हुने भन्दा पलायन हुने सम्भावना बढी देखिएको संघका अध्यक्ष ई तेञ्जिङ शेर्पा बताउछन्। तर उद्योगीहरु यो व्यवस्थाबाट अन्तर्राष्ट्रिय बजारमा महँगो हुदा प्रतिस्पर्धा गर्न नसकिने र निर्यातमा चुनौती हुने र अन्ततः उद्योग नै धरासायी हुने भन्दै सम्वद्ध निकाय तथा नेतृत्वसँग गुहार पनि गरेको उनले बताए। तर उनीहरु आफ्नो माग प्रति खासै सकारात्मक नरहेकोले गलैंचा उद्योग नै धरासायी हुने घतरा भएको उनको तर्क छ। त्यसैले उनकाअनुसार आव २०८००८१ मा नेपाली गलैंचा उद्योगसँग सम्वन्धित व्यवस्थाहरुलाई पुनर्विचार गरि यथावत् व्यवस्था कायम गरिदिन हुन नेपाली गलैंचा उद्योग नेपाल सरकार समक्ष अनुरोध गरेको हो। निर्यातजन्य वस्तुमा बढि हिस्सा ओगटेको गलैंचाले विदेशी मुद्रा भित्र्याएर व्यापार घाटा कम गर्नेमा भुमिका खेल्ने भएकाले यस्ता उद्योगलाई सुविधा दिनुको सट्टा दुरुत्साहन गर्ने काम भएको अध्यक्ष ई शेर्पाले गुनासो गरे। भ्याटले गर्दा गलैंचा महंगो पर्न जान्छ। जसले गर्दा अन्तर राष्ट्रिय जगतमा प्रतिस्पर्धी हुन गाह्रो हुन्छ, उनले थप्दै भने, अहिले नै भारतसँग मुल्यमा प्रतिस्पर्धी बन्न सकेका छैनौं । हामी भारतभन्दा २५ प्रतिशत महंगो छौं । अझ भ्याट जोडिंदा नेपालको गलैंचा झन महंगो हुन्छ। बिक्री गर्न सक्दैनौं। यसले समग्र गलैंचा उद्योग धराशायी हुन्छन् । हामीलाई उत्पादनको मुल्य घटाउन वातावरण तय गरिदिन सहज वातावरण तय गर्नुको सट्टा झन महंगा बनाइदिए। हालः यी उद्योगले दुई लाखभन्दा बढी संख्यामा प्रत्यक्ष र अप्रत्यक्ष रुपमा रोजगारी प्रदान गर्दै आइरहेको छ। यस उद्योगले नेपालको अशिक्षित, गरिबीको रेखामुनी जीवनयापन गरिहेका रहेका र सीमान्तकृत समूहलाई रोजगारीको अवसर प्रदान गरेको छ। काठमाडौँबाट ऊन लगेर नेपालको पूर्वी जिल्लाहरुदेखि नेपालको पश्चिम जिल्लाहरुमा घर घरमा साना साना इकाईमा कृषकहरुले पनि फुर्सदको समयमा उत्पादन गरिने यस उद्योगको उत्पादनले पनि नेपालीहरुको रोजगारीलाई सुनिश्चित गरेको अवस्था हो। मुअक को व्यवस्था लागु भएमा आफ्नो घरको चुलो बाल्नका लागि सहयोग गर्ने रोजगारी उनीहरुबाट खोसिने छ भन्ने विषय संघको मुख्य ध्यानाकर्षणको विषय हो। नेपाली गलैंचाको निकासी वृद्धि हुनु नेपाल सरकारले व्यवस्था गरेको विभिन्न छुट, सुविधा र सहुलियतहरुको कारणले हो भन्ने धारणा नेपाल गलैंचा उत्पादक तथा निकासीकर्ता संघको रहेको छ। नेपाली गलैंचा निर्यातको विगत चार वर्षको तथ्याङ्क अध्ययन गर्दा कोभिड अघि ७ अर्ब २९ करोड ८२ लाख ७८ हजार २१५ निर्यात रहेकोमा कोभिडको समयमा निर्यातमा १६८५ प्रतिशतले ह्रास आइ नेपाली गलैँचाको निर्यात ६ अर्ब ६ करोड ८५ करोड ६६ हजार ५२६ मा पुग्न गएको थियो। यसपछि कोभिडको परिस्थिति सहज हुँदै जाने क्रममा नेपाली गलैंचाको निर्यात आव २०७७०७८ मा ३१४५ प्रतिशतले वृद्धि भइ रु ७ अर्ब ९७ करोड ६९ लाख ५३ हजार ४४९ र आव २०७८०७९ मा ३३१७ प्रतिशतले वृद्धि भइ रु १० अर्ब ६२ करोड २६ लाख ८९ हजार ९१६ को निर्यात भएको छ। चालु आवको १० महिनासम्ममा मात्रै ९ अर्ब १० करोड बराबरको गलैंचा निर्यात भैसकेको छ।"
"सेयर बजार फेरि ओरालोतिर , १२ वटा उपसमूहको सूचक नकारात्मक","काठमाडौं : तीन दिन लगातार उकालो लागेको सेयर बजार आज फेरि ओरालो लागेको छ। साताको पहिलो, दोस्रो र तेस्रो कारोबार दिन लगातार बढेको नेप्से परिसूचक आज दोहोरो अंकले घटेको हो। आइतबार ६१२१ र मंगलबार ५६९४ अंकले नेप्से बढेको थियो। आज २८० कम्पनीको १ करोड ३३ लाख ४२ हजार ९९६ कित्ता सेयर ५ अर्ब ९७ करोड २२ लाख ८६ हजार ४८१ रुपैयाँमा खरिदबिक्री भयो। कारोबारमा आएकामध्ये ३६ कम्पनीको मूल्य बढ्यो भने १८८ को मूल्य ओरालो लाग्यो। यसदिन तीन कम्पनीको सेयर सकारात्क सर्किट लेभलमा कारोबार भयो। हिमालयन लाइफ,बीपीडब्लू लघुवित्त वित्तीय र सिटी होटलको सेयर मूल्य १० प्रतिशतले बढेको हो। कारोबार रकमका आधारमा हिमालयन लाइफ इन्स्योरेन्स शीर्षस्थानमा रह्यो। सो कम्पनीको ८३ करोड ७ लाख मूल्य बराबरको सेयर कारोबार भयो। यस्तै शिवम् सिमेन्टको २८ करोड र सोल्टी होटलको २३ करोड बढि मूल्यको सेयर कारोबार भयो। कारोबारमा आएका १३ मध्ये १२ उपसमूहको सूचक नकारात्मक देखिएका छन्। १२ उपसमूहको सूचक ओरालो लाग्दा लाइफ इन्स्योरेन्सको सूचक २४६ प्रतिशतले बढेको हो।"
जलवायुको असर स्याउ खेतीमा,"जोमसोम : पछिल्लो समय हिमाली जिल्लामा जलवायु परिवर्तनको असर प्रत्यक्ष र परोक्षरूपमा देखिन थालेको छ। जलवायु परिवर्तनले हिमाली जिल्लाको मौसमी तापमानसमेत वृद्धि हुँदै जाने थालेको छ। केही वर्षयता मुस्ताङको मौसमी तापमान फेरिन थालेपछि यहाँको कृषि क्षेत्रमा नकारात्मक प्रभाव पर्न थालेको छ। मौसमी तापमानमा आएको परिवर्तनसँगै उच्चउचाईतर्फ स्याउ खेतीले बसाई सर्न थालेको कतिपयको बुझाई छ। हिउँ पर्ने समयमा हिउँ नपर्ने, हिउँ नपर्ने समयमा हिउँ पर्ने र वर्षा कम पर्ने भनिएर चिनिने मुस्ताङमा निरन्तरको वर्षाले यहाँका किसानले गर्दै आइरहेको सदिँयौदेखिको परम्परागत स्याउ खेती जोखिममा पर्न थालेको हो। पछिल्लो समय मुस्ताङका कृषकहरू स्याउ खेतीतर्फको आर्कषण बढ्दै गइरहे पनि जलवायु परिवर्तनको असरले यहाँका कृषि व्यवसायले प्रत्यक्ष प्रभाव पार्न थालेको बताइएको छ। यहाँ बर्सेनि स्याउ खेतीको क्षेत्रफल बढ्दै गईरहेपनि स्याउ उत्पादन क्षमतामा भने जलवायुको प्रभावले बाधक बनाइदिएको छ। यसवर्ष स्याउ बोटमा परागसेचन (पोलिनेसन) हुने बेला पटकपटक वर्षा भयो। वर्षाकै कारण स्याउ बोटमा फुल फुल्ने बेला परागसेचन हुन पाएन। स्याउ बोटको फुलमा परागसेचन हुन नपाएकाले मुस्ताङमा यसवर्ष स्याउ उत्पादन ४० देखि ५० प्रतिशतले घट्ने कृषि ज्ञान केन्द्र मुस्ताङको प्रारम्भिक अनुमान छ। अक्सर वैशाख, जेठ महिनामा स्याउ बोटमा फुल फुल्न थाल्छ। स्याउ बोटमा फुल फुल्ने बेला मौसम अनुकुलित र सन्तुलित हुनुपर्छ। तर यो वर्ष स्याउको फूल फूल्ने बेला निरन्तर वर्षा भएकाले स्याउ बोटमा फल कम लागेको कृषि ज्ञान केन्द्र मुस्ताङका कार्यालय प्रमुख प्रकाश बस्ताकोटीले जानकारी दिए। स्याउको मुख्य पकेट क्षेत्र मानिएको तल्लो मुस्ताङको वारागुङ,घरपझोङ र थासाङ गाउँपालिकामा एक महिनासम्म वर्षा भएकाले स्याउको फुलमा परागसेचन हुन नपाएको केन्द्र प्रमुख बस्ताकोटीको भनाइ छ। पुस र माघ महिनाको अनुकुल मौसममा यहाँ हिउँ परेन। तापक्रम पनि खासै घटेन, उनले भने, तापक्रम बढ्ने समयमा पनि बेमौसमे हिमपातसँगै वर्षा हुनुले स्याउ बोटमा फल कम लागेको हो। कृषकले स्याउ बगैचा व्यवस्थापन र उचित विषादीको प्रयोग गरेपनि यसले स्याउ उत्पादन क्षमतामा खासै अर्थ राख्दैन। पुस्तौदेखि स्याउ खेती गर्दैआईरहेका मुस्ताङको घरपझोङ३ स्याङका कृषक जीवन थकालीले पनि स्याउ खेतीमा सक्रिय छन्। व्यवसायिक स्याउ खेती गर्दै आइरहेका थकालीले पछिल्लो समय स्याउ खेतीमा सन्तुष्ठ छैनन्। जलवायु परिवर्तनको असरले स्याउ खेतीमा पारेको प्रभावले उनी चिन्तित छन्। उनले यस वर्ष निरन्तरको वर्षा र तुषारोले मुस्ताङमा स्याउ उत्पादनदर ठूलो मात्रामा ह्रास आउने प्रक्ष्येपण गरे। धेरै कृषकहरुको स्याउ बगैचा अवलोकन गरियो। बोटमा फलका दाना एकदमै कमी छ, कृषक थकालीले भने, स्याउको फुल फुल्ने बेला मौसम सन्तुलित हुनु पर्नेमा वर्षाले गर्दा फुल झर्ने र फुलमा परागसेचन हुन नपाउँदा फलको संख्या कम भएको हो। मुस्ताङमा चालु वर्ष ६ हजार ५९७ मेट्रिक टन स्याउ उत्पादन भएको थियो। आर्थिक वर्ष २०७९०८० मा जिल्लाको कुल ५८० हेक्टर जमिनमा लगाइएको स्याउ बोटमा उक्त परिमाणमा स्याउ उत्पादन भएको थियो।"
प्री ओपन सेसन : नेप्से परिसूचक ७ अंकले बढ्यो,काठमाडौं : प्री ओपन सेसनमा नेप्से परिसूचक ७१५ अंकले बढेर २१९३५१ विन्दुमा पुगेको छ। यो समयमा ५४ कम्पनीको ४ हजार ९८५ कित्ता सेयर २४ लाख ९८ हजार ५२२ रुपैयाँमा खरिदबिक्री भयो। कारोबारमा आएका कम्पनीमध्ये ४१ को मूल्य बढ्यो भने ७ को घट्यो। बाँकी ५ कम्पनीको मूल्य भने यो सेसनमा स्थिर रह्यो।
बजेट पारित हुन नदिने एकीकृत समाजवादीको निर्णय आज सच्चिएला ?,"काठमाडौं : नेकपा एकीकृत समाजवादीको संसदीय दलको बैठक आज बस्ने भएको छ। कृषिमन्त्री बेदुराम भुसालका अनुसार बिहान ११ बजे एसको संसदीय दलको बैठक बोलाइएको हो। उनका अनुसार आजको बैठकमा बजेट र समसामयिक राजनीतिक विषयमा छलफल हुनेछ । अर्थमन्त्री डा प्रकाशशरण महतले संसदमा प्रस्तुत गरेको बजेटप्रति एसका नेता दुई धारमा रहेका छन्। यस अगाडि असार ७ गते सिंहदरबारमा बसेको एकीकृत समाजवादी संसदीय दलको बैठकले यथास्थितिमा सरकारले ल्याएको बजेट पारित हुन नदिने निर्णय गरेको थियो। दलका उपनेता राजेन्द्र प्रसाद पाण्डेका अनुसार उक्त बैठकले बजेटमा रहेका असन्तुलनलाई मिलाउनका लागि पार्टी अध्यक्ष माधवकुमार नेपालले प्रधानमन्त्री, अर्थमन्त्रीका साथै गठबन्धन दलमा रहेका सबैसँग छलफल गर्ने निर्णय गरेको थियो। आगामी आर्थिक वर्षको बजेट गोरखा, डडेल्धुरा, नुवाकोटमा मात्र कूल बजेटको आधा र बाँकी बजेट अन्य जिल्लामा रहेको भन्दै सत्ता पक्षकै सांसदले असन्तुष्टि जनाएका थिए। प्रतिनिधिसभाको आजको बैठकमा बजेट पारितका लागि प्रस्ताव पेस हुने भएको छ। आज बिहान ११ बजे संघीय संसद् भवनमा बस्ने बैठकमा अर्थमन्त्री डा प्रकाश शरण महतले विनियोजन विधेयक, २०८० लाई पारित गरियोस् भनी प्रस्ताव प्रस्तुत गर्ने सम्भावित कार्यसूची छ। आजको संसदको कार्यसूचीमा बजेट पास गर्ने भएपछि कांग्रेस र माओवादी केन्द्रले आफ्ना सांसदलाई पक्षमा मतदान गर्न ह्वीप जारी गरेको छ। आगामी आर्थिक वर्ष २०८०८१ को बजेट निर्णयार्थ प्रस्तुत हुने हुँदा बैठकमा अनिवार्य उपस्थित हुन, विनियोजन विधेयक, २०८० को पक्षमा मतदान गर्न र तटस्थ नरहन भन्दै निर्देशन दिइएको छ। संसद बैठकमा सत्ता पक्ष र प्रतिपक्ष दलका सांसदहरुले बजेट संशोधन नभए पास हुन नदिने बताइरहेका छन्। नेकपा एमाले, रास्वपा, राप्रपा, जसपा, नेकपा एस र जनमत पार्टीका सांसदहरुले यथास्थितिमा बजेट पास हुन नसक्ने अभिव्यक्ति दिँदै आएका छन्। सत्ता गठबन्धनमा सहभागी दल जसपा, एस र जनमत पार्टीले ह्वीप जारी गरेका छैनन्।"
लम्की स्किनबाट १२० गाईगोरु मरे,"बेनी : लम्की स्किन रोगको महामारीबाट म्याग्दीमा हालसम्म १२० गाईगोरु मरेका छन्। जिल्लाभर एक हजार ६६९ गाईगोरु र भैसी लम्की स्किनबाट बिरामी परेका भेटेरीनरी अस्पताल तथा पशु सेवा विज्ञ केन्द्रले जनाएको छ। केन्द्रका नायव पशु सेवा प्राविधिक गणेश रिजालले म्याग्दीका छ वटै स्थानीय तहमा लम्की स्किन फैलिएको बताए। यसअघि गाई, गोरु, बाच्छा र बाच्छीमा मात्र यो रोग देखिएको थियो, उनले भने पछिल्लो पटक मंगला गाउँपालिकामा एक वटा भैसीमा पनि लम्की स्कीन देखिएको छ। तथ्याङ्क अनुसार बेनी नगरपालिकामा ८१, मंगला गाउँपालिकामा ५०, मालिकामा ४३, धवलागिरीमा १५४, रघुगंगामा ४६१ र अन्नपूर्णमा ८८० पशुमा लम्की स्किन देखिएको छ। बेनीमा ९, मालिकामा ४, धवलागिरीमा ४, रघुगंगामा २९ र अन्नपूर्णमा ७४ पशु मरेका छन्। १३ वटा बाच्छाबाच्छी, ३६ वटा गाई, ७१ वटा गोरु मरेका केन्द्रले जनाएको छ। म्याग्दीमा लम्की स्किन देखिएका मध्य ७१९ प्रतिशत पशु मरेका छन्। विस २०७९ चैत १३ गते रघुगंगा गाउँपालिकामा जिल्लामा पहिलो पटक लम्की स्किन देखिएको थियो। पछिल्लो पटक अन्नपूर्ण गाउँपालिकामा यो रोग तिब्र रुपमा फैलिएको छ। गोरु बिरामी परेका र मरेका कारण मुख्य खाद्यबाली धान रोपाई प्रभावित भएको अन्नपूर्ण गाउँपालिका६ घारका कृषक टेकबहादुर खड्काले बताए। गाईहरु बिरामी भएपछि घारमा सञ्चालित चिज उद्योग पनि बन्द भएको छ, उनले भने खेती लगाउने बेलामा जोत्ने गोरु नपाएर समस्या भएको छ। ज्वरो आउने र शरीरका फोका देखा पर्ने, पछि झोक्राउँदै जाने, घाँस, खोले नखाने र अन्त्यमा मर्ने गरेका छन्। यो रोग हावाका माध्यमबाट सर्ने बताइएको छ। साथै झिँगाबाट समेत यो रोगको संक्रमण बढ्ने बताइएको छ। यो रोगको उपयुक्त औषधी नभएपनि खोप पहिचान भएको छ। यो रोगका कारण गाई गोरुमा समस्या आउँदा दुध उत्पादनमा असर पर्ने जनाइएको छ। लम्की स्किन फैलिन नदिन बेनी नगरपालिकाले निशूल्क खोप लगाउने अभियान सञ्चालन गरेको छ। नगरपालिकका ४०० पशुमा हालसम्म लम्की स्किन विरुद्धको खोप लगाइसकेको पशु सेवा शाखाका प्राबिधिक प्रदिप गौतमले बताए। नगरपालिकाले आन्तरिक स्रोतबाट खोप खरिद गरेर निशुल्क लगाउने व्यवस्था मिलाएको जनाएको छ। प्रदेश सरकारबाट प्राप्त भएको लम्की स्किनबाट बिरामी भएका पशुलाई खुवाउने एन्टिबायोटिक औषधि स्थानीय तहलाई उपलब्ध गराएको भेटेरीनरी अस्पताल तथा पशु सेवा विज्ञ केन्द्रका निमित्त प्रमुख रामकृष्ण सुवेदीले बताए।"
डिम्याट खाता खोल्न गाउँपालिकाको आह्वान,"दोलखा : माथिल्लो तामाकोसी जलविद्युत आयोजनाको सेयर अभौतिकरण गर्न विगु गाउँपालिकाले आग्रह गरेको छ। गाउँपालिकाभित्रका धेरै स्थाद्दियले अझै पनि सेयर अभौतिकरण नगरेको कारण गाउँपालिकाले आग्रह गरेको हो। माथिल्लो तामाकोशी जलोीद्युत आयोजनाले छिट्टै निष्काशन गर्न लागेको हकप्रद सेयरका लागि सेयरधनीले अनिवार्यरूपमा डिम्याट खाता खोली सेयर अभौतिकीकरण गर्नु पर्नेहुन्छ। आयोजनाले हकप्रद सेयर निष्काशनको तयारी अन्तिम चरणमा पर्याएसँगै विगु गाउँपालिकाले सेयर अभौतिकरण गर्न सुलभ मूल्यमा डिम्याट खाता, मेरो सेयर र टिएमएस खोल्नका लागि घर आगनमै पुगी सेवा उपल्ब्ध गराउन इच्छुक संस्थालाई कम मूल्यमा सेवा उपल्ब्ध गराउन २०८० साल जेठ १० गते सूचना प्रकाशन गरेको थियो। सबैभन्दा कम मूल्यमा अभौतिकरणका सेवा उपल्ब्ध गराउन प्रगतिशिल युवा समूह विगु दोलखाले सबैभन्दा कम चारसय पचास रुपैँया मूल्य प्रस्ताव गरेकोले सोही संस्थालाई गाउँपालिका भित्रका इच्छुकको सेयर अभौतिकरण गर्न सहजीकरण गर्न जिम्मेवारि दिइएको गाउँपालिकाकी उपाध्यक्ष देवीका थामीले जानकारी दिइन्। सबैभन्दा कम मूल्यमा सेवा उपल्ब्ध गराउन प्रस्ताव गर्ने प्रगतिशिल युवा समूहसँग स्थानीयले सम्झौता गरी सेवा लिनसक्ने उनको भनाइ छ।"
चालु आर्थिक वर्षको सबै भुक्तानी असार २४ गतेभित्र गरिसक्नू,"आर्थिक कार्यविधि तथा वित्तीय उत्तरदायित्व नियमावलीको व्यवस्थाअनुसार नयाँ आव सुरु हुनु सात दिनअगावै चालु आवका सबै खाता बन्द हुन्छन्। काठमाडौं : चालु आर्थिक वर्षको वार्षिक बजेट तथा कार्यक्रम कार्यान्वयन गर्दा सिर्जना भएको आर्थिक दायित्वको भुक्तानी असार २४ गतेभित्र गरिसक्न महालेखा नियन्त्रक कार्यालयले सबै जिल्लाका कोष तथा लेखा नियन्त्रक कार्यालय (कोलेनिका) र प्रदेश लेखा नियन्त्रक कार्यालय (प्रलेनिका) लाई परिपत्र गरेको छ। महालेखा नियन्त्रक कार्यालयले आइतबार सबै कोलेनिका र प्रलेनिकालाई पत्र पठाउँदै असार २४ गतेपछि भुक्तानी रोक्न भनेको हो। आर्थिक कार्यविधि तथा वित्तीय उत्तरदायित्व नियमावली, २०७७ मा आर्थिक वर्ष सकिन सात दिनअगावै सबै भुक्तानी गरिसकेर खाता बन्द गरिसक्नुपर्ने व्यवस्था छ। सोही व्यवस्थाअनुसार महालेखा नियन्त्रक कार्यालयले परिपत्र गरेको हो। प्रदेश तथा स्थानीय तहको बजेट भुक्तानी निकासाका लागि प्रयोग हुँदै आएका स्थानीय सञ्चित कोष व्यवस्थापन प्रणाली (सूत्र), एकल खाता कोष प्रणाली (टिएसए) र कम्प्युटरकृत सरकारी लेखा प्रणाली (सिगास) एक हप्ताका लागि बन्द हुनेछन्। सङ्घ, प्रदेश तथा स्थानीय तहको भुक्तानी निकासीका सम्बन्धमा परिपत्र गरिसकेको भएपनि आवको अन्त्यमा धेरै भुक्तानी हुने प्रवृत्ति रोक्न र चालु आवमा सिर्जना भइसकेको भुक्तानी दायित्व आगामी आव सर्न गएमा त्यसको व्यवस्थापनका लागि महालेखा नियन्त्रक कार्यालयको भूमिका नरहने प्रवक्ता शम्भुप्रसाद मरासिनी बताउँछन्। चालु आवमा भएको खर्चको भुक्तानी असार २४ गतेभित्र हुन नसकेको अवस्थामा र आगामी आवको बजेटबाट भुक्तानी गर्नुपर्ने अवस्था आइलागेमा त्यसको व्यवस्थापन कसरी हुन्छ ? भन्ने प्रश्नमा प्रवक्ता मरासिनीले सम्बन्धित कार्यालय र लेखा उत्तरदायी अधिकारी त्यसका लागि जिम्मेवार हुनुपर्ने बताए। आर्थिक कार्यविधि तथा वित्तीय उत्तरदायित्व नियमावलीको व्यवस्थाअनुसार नयाँ आव सुरु हुनु सात दिनअगावै चालु आवका सबै खाता बन्द हुन्छन्। चालु आवको भुक्तानी मिलान आगामी आवको बजेटबाट गर्नुपर्ने अवस्था आएमा त्यसका लागि सम्बन्धित कार्यालय तथा लेखा उत्तरदायी अधिकारी नै जिम्मेवार हुन्छन्। यसमा महालेखा नियन्त्रक कार्यालयको भूमिका रहँदैन, उनले भने। आवको अन्त्यमा मात्रै भुक्तानी गर्ने परिपाटीका कारण गत आव २०७८७९ मा सात प्रदेशको मात्र करिब रु छ अर्ब बराबर भुक्तानी रोकिएको थियो। ठूलो सङ्ख्यामा बजेट भुक्तानी माग भइआएका फाइल प्रवृष्टि (इन्ट्री) गर्दा महालेखा नियन्त्रक कार्यालय तथा कोलेनिका र प्रलेनिकाको भुक्तानी प्रणालीमै समस्या देखिएको थियो। एकैपटक ठूलो सङ्ख्यामा डाटा इन्ट्री हुँदा त्यस्तो समस्या देखिएपछि भुक्तानी रोकिएको भन्दै प्रदेशले प्रेस विज्ञप्ति नै जारी गरेर भुक्तानी माग गर्दै दबाब दिएका थिए। आर्थिक वर्षको अन्तमा हतारमा कागज मिलाउने र भुक्तानी माग्ने प्रवृत्ति पनि बढ्दो छ। वर्षान्तको खर्चमा आर्थिक अनुशासन मिचिने बढी सम्भावना हुनेहुँदा यस्तो खर्च रोकिनुपर्ने भन्दै महालेखा परीक्षकको प्रतिवेदनले हरेक वर्ष औँल्याउने गरेको छ। गत आव २०७८७९ मा कूल बजेट खर्चको २१ प्रतिशत असार महिनामा मात्र खर्च भएको थियो। गत आवका लागि रु १६ खर्ब ४७ अर्ब ५७ करोड ६७ लाख बराबरको बजेट विनियोजन भएकोमा कूल खर्च रु १३ खर्ब नौ अर्ब ८७ करोड ४३ लाख बराबर थियो। यस्तो खर्चमध्ये असार महिनामा मात्र रु दुई खर्ब ९ अर्ब ७५ अर्ब नौ करोड २५ लाखअर्थात् कूल खर्चको २१ प्रतिशत बराबर भुक्तानी भएको देखिन्छ। त्यस्तै असार महिनाको अन्तिम हप्तामा मात्र रु ९८ अर्ब ९९ करोड ७१ लाख ८१ हजार अर्थात् कूल वार्षिक खर्चको सात दशमलव ५६ प्रतिशत भुक्तानी भएको महालेखा परीक्षक कार्यालयको ६० औँ प्रतिवेदनमा उल्लेख छ। त्यस्तै, सरकारले वर्षान्तमा ठूलो सङ्ख्यामा रकमान्तरसमेत गर्ने गरेको देखिन्छ। गत आव २०७८७९ मा कूल रु एक खर्ब ९६ अर्ब ४१ करोड ४८ लाख अर्थात् कूल बजेटको १२ प्रतिशत रकमान्तर गरेको थियो। महालेखा परीक्षकको ६० औँ वार्षिक प्रतिवेदनअनुसार गत आवको असार महिनामा मात्र रु ८२ अर्ब ८० करोड ६७ लाख र असारको अन्तिम हप्ता मात्र रु २७ अर्ब बराबर रकमान्तर भएको थियो। रकमान्तरको यस्तो प्रवृत्ति हटाउनुपर्ने सुझाव महालेखाको प्रतिवेदनले दिएको छ।  रासस"
"किन गइरहेको छ, झ्याप्पझ्याप्प बिजुली ?","बिजुली उत्पादन बढेपछि प्राधिकरणले निजी क्षेत्रलाई कम उत्पादन गर्न निर्देशन दिइरहेको छ। एक हप्ताअघि देखि प्राधिकरणले निजी ऊर्जा उत्पादकहरूलाई कम क्षमतामा आयोजना सञ्चालन गर्न मौखिक निर्देशन दिँदै आएको व्यवसायी बताउँछन्। काठमाडौं : बर्खा लाग्यो। नदीखोलामा पानीको सतह बढ्दैछ। विद्युत् उत्पादन पनि दिनप्रतिदिन बढ्दो छ। खपत बढाउन नसकेको भन्दै विद्युत् प्राधिकरणले निजी क्षेत्रलाई कम बिजुली उत्पादन गर्न एक सातादेखि आग्रह गरिरहेको छ। अर्थात्, मुलुकमा बिजुली फालाफाल छ। तर, यही बेला झ्याप्पझ्याप्प बत्ती जान्छ। कतिबेला बिजुली आउँछ र जान्छ भन्ने टुंगो छैन। सर्वसाधारणदेखि उद्योगीव्यवसायी यसको प्रत्यक्ष मारमा छन्। किन त यस्तो ? प्राधिकरणका प्रवक्ता एवं भार सम्प्रेषण केन्द्रका प्रमुख सुरेश भट्टराई भन्छन् कयौं नेटवर्कहरूमा भोल्टेजको समस्या छ। प्रसारण लाइनको समस्या उस्तै छ। यसैकारण स्वदेशमा उत्पादित बिजुली खेर गइरहेको छ। मुलुकमा हिउँदको बेला करिब ८ सय मेगावाट बिजुली उत्पादन हुन्छ। हाल करिब २ हजार १ सय मेगावाट उत्पादन भइरहेको छ। प्राधिकरणका अनुसार दैनिक करिब १ हजार ७ सय मेगावाट बिजुलीको आन्तरिक माग छ। प्राधिकरणले सरदर करिब ३ सय मेगावाट भारत निर्यात गरिरहेको छ। भारतले ४ सय ५२ मेगावाट बिजुली निर्यातको स्वीकृति दिएको छ। बिजुली उत्पादन बढेपछि प्राधिकरणले निजी क्षेत्रलाई कम उत्पादन गर्न निर्देशन दिइरहेको छ। एक हप्ताअघि देखि प्राधिकरणले निजी ऊर्जा उत्पादकहरूलाई कम क्षमतामा आयोजना सञ्चालन गर्न मौखिक निर्देशन दिँदै आएको व्यवसायी बताउँछन्। निजी ऊर्जा उत्पादकहरूको संस्था नेपाल (इप्पान)ले निजी क्षेत्रबाट उत्पादित ५ सय मेगावाट बिजुली खेर गइरहेको तथ्यांक सार्वजनिक गरेको छ। विभिन्न २९ आयोजनाबाट उत्पादित ५ सय मेगावाट बिजुली खेर गइरहेको इप्पानका अध्यक्ष गणेश कार्की बताउँछन्। अर्कोतिर, प्राधिकरणले वीरगन्ज औद्योगिक करिडोर तथा बाँकेका औद्योगिक क्षेत्रहरूमा नियमित विद्युत् दिन सकिरहेको छैन। झ्याप्पझ्याप्प बत्ती काटिँदा औद्योगिक उत्पादनमा समस्या परेको वीरगन्ज उद्योग वाणिज्य संघका अध्यक्ष अनिल पटवारी बताउँछन्। प्राधिकरणले महिनौंदेखि नियमित बत्ती नदिएको संघको गुनासो छ। झ्याप्पझ्याप्प बत्तीको लाइन काट्नुभन्दा तालिका अनुसार लोडसेडिङ गरेको भए उद्योगव्यवसायलाई सजिलो हुने संघका अध्यक्ष पटवारी बताउँछन्। भारत निर्यात गरे पनि प्राधिकरणले भारतबाट बिजुली आयात भने रोकेको छैन। बढीमा करिब ८७ मेगावाट विद्युत् भारतबाट आयात भइरहेको प्राधिकरणले जनाएको छ। विद्युत् उत्पादन, प्रसारण तथा वितरण प्रणालीमा सामञ्जस्यता नभएको प्राधिकरणका पूर्वकार्यकारी निर्देशक मुकेश काफ्ले बताउँछन्। प्राधिकरणले बिजुली खपतको प्रक्षेपण गरिरहँदा त्यसको वितरण तथा प्रसारण संरचनाहरूमा पनि उत्तिकै लगानी गर्न आवश्यक छ, काफ्ले भन्छन्, समस्या सुरु भइसकेको छ। संरचनागत समस्याका कारण विद्युत् वितरणमा पनि समस्या भएको प्राधिकरणले यसअघि नै स्वीकार गरिसकेको छ। प्राधिकरणका कार्यकारी निर्देशक कुलमान घिसिङले एक कार्यक्रममा वितरण तथा प्रसारण लाइन क्षमताका कारण विद्युत् आपूर्तिमा समस्या भइरहेको बताए। माग बढे पनि वितरण तथा प्रसारण लाइनको क्षमता नहुँदा समस्या भएको उनको भनाइ थियो। घिसिङले यो वर्षको मागलाई धाने पनि यही संरचनाले अर्को वर्ष धान्न नसक्ने र लोडसेडिङ हुन सक्नेसम्मको चेतावनी दिएका थिए। लोडसेडिङमुक्त भइसक्यो अब विद्युत्मा लगानी गर्नु पर्दैन भन्ने सरकारको नीतिले यो क्षेत्र मारमा पर्ने उनको भनाइ छ। उनका अनुसार काठमाडौं उपत्यकामा उत्पादित विद्युत् खपत गर्न संरचना सुधारका लागि आगामी ५ वर्षमा करिब ६० अर्ब लगानी चाहिन्छ। मुलुकभरको प्रसारण लाइन स्तरोन्नति र नयाँ निर्माणका लागि करिब ५ खर्ब चाहिन्छ। आगामी पाँच वर्षमा विद्युत्को उत्पादन, प्रसारण र वितरण प्रणालीका लागि करिब ८ खर्ब रुपैयाँ चाहिन्छ। प्राधिकरणले पछिल्लो ३ वर्षमा करिब १ खर्ब रुपैयाँ यस क्षेत्रमा लगानी गरेको बताउँदै आएको छ। यति हुँदाहुँदै पनि बिजुलीको प्रसारण तथा वितरणमा समस्या देखिएको छ। ४ सय केभी प्रसारण लाइनको एक किलोमिटर निर्माण गर्न करिब १० करोड लाग्छ भने ४ सय केभीकै सबस्टेसन निर्माणका लागि ५ अर्ब र १३२ केभी लाइनको एउटा सबस्टेसन बनाउन करिब २ अर्ब लाग्छ। यस्तै सयौं सबस्टेनसन र हजारौं मिटर प्रसारण लाइन बनाउन आवश्यक रहेकोले ठूलो लगानी आवश्यक रहेको घिसिङको भनाइ छ। आकस्मिक पीपीएले निजी प्रवर्द्धन मारमा नेपाल विद्युत् प्राधिकरणले निजी ऊर्जा प्रवद्र्धकहरूसँग टेक अर पे (किन र तिर) मा विद्युत् खरिद सम्झौता गर्दै आएको छ। तर विगत दुई वर्षदेखि राष्ट्रिय ग्रिडमा जोडिने नयाँ आयोजनाहरूसँग प्रसारण लाइनको अभाव देखाउँदै आकस्मिक पीपीए गर्दै आएको छ। प्राधिकरणले आयोजना जोडिने मुख्य प्रसारण लाइन बनाउन नसक्दा वैकल्पिक व्यवस्था गर्ने आकस्मिक पीपीएको सर्त हो। जसमा वैकल्पिक प्रसारण लाइनको क्षमताअनुसार नै विद्युत् खरिद गरिन्छ। मुख्य प्रसारण लाइन नबन्दा आकस्मिक रूपमा केही समयका लागि गरिएको पीपीए भएकोले यसलाई पीपीए अर्को तरिका भन्न नमिल्ने इप्पानका उपमहासचिव प्रकाश दुलाल बताउँछन्। करिब ५ सय मेगावाटका आयोजनासँग आकस्मिक पीपीए भएको छ। यसमा दोर्दी करिडोरका आयोजना सबैभन्दा बढी प्रभावित छन्। दुलालका अनुसार वैकल्पिक प्रसारण लाइनको क्षमताले नभ्याए प्राधिकरणले नकिन्न पनि सक्छ। अहिले निजी क्षेत्रको ५ हजार मेगावाटसँग टेक ओर पे पीपीए भइसकेको छ भने थप १५ सय मेगावाटको पीपीएका लागि प्रक्रिया अघि बढेको छ। ५ सय मेगावाटको आकस्मिक पीपिए भएको छ भने करिब १३० मेगावाट बाढीका कारण बन्द छन्। प्राधिकरणले अहिले ५ सय मेगावाट आयोजनाको करिब २५० मेगावाट मात्रै किनिरहेको छ भने त्यत्ति नै विद्युत् खेर गइरहेको छ। प्राधिकरणको गैरजिम्मेवारीपनका कारण विद्युत् खेर जाने अवस्था आएकोले आकस्मिक पीपीए मान्य नहुने इप्पानको भनाइ हो। प्राधिकरणले अहिले दुई तरिकाले पीपीए गर्ने गरेको प्रवक्ता सुरेश भट्टराई बताउँछन्। एउटा टेक अर पे चौबिसैघण्टा लिने र अर्को आवश्यक परेको बेलामा मात्र लिने। यस कारण सबै बिजुली किन्न प्राधिकरण बाध्य नभएको उनी बताउँछन्। इप्पानले भनेको जस्तो पाँच सय मेगावाट खेर नगएको भट्टराईको भनाइ छ। तर, इप्पान भने प्राधिकरणले केही महिनाका लागि भन्दै गरेको आकस्मिक पीपीएलाई वर्षौं लम्ब्याएको अध्यक्ष गणेश कार्की बताउँछन्। प्रसारण लाइन छैन भन्दै प्राधिकरणले केही समयका लागि आकस्मिक पीपीए गर्न भनेको हो। दुई वर्षअघि केही समयका लागि भनेकोमा यो वर्षको वर्षामा पनि त्यसलाई दोहोर्याएको छ, कार्कीले भने।"
प्रतिनिधिसभा बैठक : बजेट पारितका लागि आज अर्थमन्त्रीले प्रस्ताव पेस गर्दै,"काठमाडौं : प्रतिनिधिसभाको आजको बैठकमा बजेट पारितका लागि प्रस्ताव पेस हुने भएको छ। आज बिहान ११ बजे संघीय संसद् भवनमा बस्ने बैठकमा अर्थमन्त्री डा प्रकाश शरण महतले विनियोजन विधेयक, २०८० लाई पारित गरियोस् भनी प्रस्ताव प्रस्तुत गर्ने सम्भावित कार्यसूची छ। आजको कार्यसूचीमा बजेट पास गर्ने भएपछि कांग्रेस र माओवादी केन्द्रले आफ्ना सांसदलाई पक्षमा मतदान गर्न ह्वीप जारी गरेको छ। आगामी आर्थिक वर्ष २०८०८१ को बजेट निर्णयार्थ प्रस्तुत हुने हुँदा बैठकमा अनिवार्य उपस्थित हुन, विनियोजन विधेयक, २०८० को पक्षमा मतदान गर्न र तटस्थ नरहन भन्दै निर्देशन दिइएको छ। संसद बैठकमा सत्ता पक्ष र प्रतिपक्ष दलका सांसदहरुले बजेट संशोधन नभए पास हुन नदिने बताइरहेका छन्। नेकपा एमाले, रास्वपा, राप्रपा, जसपा, नेकपा एस र जनमत पार्टीका सांसदहरुले यथास्थितिमा बजेट पास हुन नसक्ने अभिव्यक्ति दिँदै आएका छन्। सत्ता गठबन्धनमा सहभागी दल जसपा, एस र जनमत पार्टीले ह्वीप जारी गरेका छैनन्। यसैगरी बजेट पास गर्न संसदमा पेश हुन अगाडि प्रधानमन्त्री पुष्पकमल दाहाल प्रचण्डले विनियोजन विधेयक, २०८० अन्तर्गत प्रधानमन्त्री तथा मन्त्रिपरिषद्को कार्यालय, राष्ट्रिय योजना आयोगको सचिवालय, राष्ट्रपतिको कार्यालय एवं उपराष्ट्रपतिको कार्यालयको विभिन्न शीर्षकहरूमाथिको छलफलको क्रममा उठेका प्रश्नहरूको जवाफ दिने कार्यसूची छ। प्रचण्डको जवाफपश्चात सभामुख देवराज घिमिरेले विनियोजन विधेयक, २०८० अन्तर्गत विभिन्न मन्त्रालयहरूको खर्च कटौतीका लागि सांसदले पेश गरेको प्रस्तावहरूलाई निर्णयार्थ प्रस्तुत गरिनेछ। महतले आर्थिक विधेयक, २०८० माथि विचार गरियोस्, राष्ट्र ऋण उठाउने विधेयक, २०८० माथि विचार गरियोस् भनी प्रस्ताव प्रस्तुत गर्ने र आर्थिक विधेयक, २०८० माथि दफावार छलफलको लागि दिन तोकिने कार्यसूची रहेको छ।"

शीर्षक,विवरण
"राष्ट्रिय एकता, अनुशासन र शुभकर्म","नेपाल सयौं जातजाति, भाषाभाषी तथा अनेक परम्परा र संस्कृतिहरूले भरिएको संसारकै अनुपम र सुन्दर देश हो। प्रकृतिले सुन्दर नगरीका रूपमा सिंगारिएको यो देश, नेपाल हिमालपहाडतराई, पाखापखेरा, छाँगाछहरा, वनजंगल, डाँफेमुनाल र लेखबेंसीले शोभायमान छ। बहुजाति, बहुभाषी, बहुसंस्कृति तथा जैविक विविधताको यो देशमा अनेकौ धर्म, भाषा र संस्कृतिहरू अपनाउने यावत् जातजातिहरू शदियौंदेखि हातमा हात गाँसी मिलेर बसेका छन्। नेपालीहरूको यो जातीय सद्भाव विश्वमै उदाहरणीय छ। यही जातीय सद्भाव र भाइचाराका कारण नै नेपालको राष्ट्रिय एकता र अखण्डता अक्षुष्ण र मजबुत रहेको छ। नेपालको राष्ट्रिय एकतालाई मजबुत बनाउने यस कार्यमा आदिवासी तथा राष्ट्रवादी नेपालीहरूको ठूलो योगदान रहेको सर्वविदितै छ। तन, मनले नेपाली भएकाहरूका लागि यो गर्वको कुरा हो। तर, केही वर्षयता केही मुठ्ठीभरका मानिसहरूले गर्दा अहिले नेपालको स्थिति एकदम जटिल र संवेदनशील अवस्थाबाट गुर्जिरहको छ। यस्तो अवस्थामा हामी सबै नेपालीहरूले मनन् गर्नुपर्ने कुरा के भने हामी क्षेत्री, ब्राह्मण, नेवार, मगरगुरुङ, राईलिम्बू, थारूमधेसी तथा दलित आदि भएर नेपाली भएका होइनौं। नेपाली नागरिक भएर नेपाली भएका हौं। लोकतन्त्रमा जात, धर्म, देश र कानुनभन्दा माथि हुदैन। लोकतन्त्रमा आस्था राख्ने कुनै पनि नागरिकले यस्तो व्यवस्था स्वीकार्दैन, भागबन्डाका लागि स्वीकार्नु पनि हुदैन। त्यसैले यदि कुनै नागरिकले आफ्नो र आफ्नो जातजातिको स्वार्थका लागि पहिला म फलाना वा ढिस्काना जातजाति अनि मात्र नेपाली भन्छ भने त्यसको राष्ट्रियतामाथि नै शंका गर्नुपर्छ। नेपालमा लोकतन्त्र आएपछि यस्ता केही तत्त्वहरूले विदेशी पैसाको आडमा, विभिन्न बहानामा नेपालको राष्ट्रिय एकता र अखण्डतालाई नामेट पार्न खोजेको देखिन्छ। यसप्रति सबै जातजातिहरू सचेत हुन जरुरी छ। चनाखो हुन आवश्यक छ। त्यसैले यो देशको राष्ट्रिय एकता र अखण्डतालाई अक्षुष्ण राख्न हामी नेपालीहरू एकताबद्ध हुनु आवश्यक छ। तर यस्तो एकता नेपालमा जातीय सद्भाव कायम राख्ने दिशामा अग्रसर हुनुपर्छ। नेपालको राष्ट्रिय एकता र अखण्डतालाई झन् कसिलो र बलियो बनाउनु हामी सबै नेपालीको कर्तव्य हो। यस शुभकार्यमा हामी नेपालीले जातीय सद्भावका साथ आफ्नो विशेष योगदान दिनु आवश्यक छ। यसका लागि हरेक नागरिकमा अनुशासन, इमानदारिता र कर्तव्यबोधको आवश्यकता हुन्छ। अनुशासन र इमानदारिता त हरेक मानिसको गहना हो। अनुशासन र इमानदारिताले नै मानिसलाई एक असल नागरिक बनाउछ। असल नागरिकले नै समाजको होस् वा देशको होस्, प्रगतिमा टेवा पुराउछ। तर, अनुशासनहीन तथा निकम्मा समाज वा देश दिगो रहन सक्दैन। आफैं नष्ट हुन्छ। हामीले बुझ्नुपर्ने कुरा यही हो। त्यसैले हामी अनुशासित र इमानदार भएर शुभकर्ममा लाग्यौं भने हाम्रो समाजको मात्र नभएर देशको समृद्धि सम्भव हुनेछ। आफ्नो, परिवारको तथा राष्ट्रको समृद्धि चाहने हरेक नागरिकले यो कुरा बुझ्न तथा व्यवहारमा लागू गर्न आवश्यक छ। संस्कृतमा एउटा भनाइ छ, सर्वमूलम् चरित्रम्। अर्थात् चरित्र नै मूल कुरा हो। चरित्रको घेरा यति पवित्र छ कि जो यस घेराभित्र रहन्छ, उसको इज्जत, मानमर्यादा, गौरव तथा आत्मसम्मान सदासर्वदा जीवित र सुरक्षित रहन पुग्छ। यस्ता व्यक्ति नै देशको एक सच्चा नागरिक हुन्छ तथा आदरणीय मानिस बन्छ। त्यसैले हामी सबै नेपालीले आफ्नो चरित्रलाई कहिल्यै नष्ट हुन दिनु हुदैन। अनुशासन र इमानदारिताको धर्मलाई छोड्नु हुँदैन। जति बढी हामी अनुशासित र कर्तव्यनिष्ठ भई एकआपसी हितका लागि कार्य गर्छौ, त्यत्ति नै हाम्रो तथा देशले प्रगति गर्नेछ। यो देशको प्रगति भनेको नै सम्पूर्ण नेपालीको प्रगति हो। अनुशासन तथा इमानदारिताको पहिलो पाठशाला भनेको नै घर हो। परिवार हो। त्यो किनभने आमाबाबु तथा परिवारका वरिष्ठ सदस्यहरूको व्यवहारबाट नै बालबालिकाहरूको सोच तथा आचरण बन्ने गर्छ। त्यसैले आफ्ना छोराछोरा तथा भाइबहिनीलाई उच्च शिक्षा हासिल गरी देश र जनताका हितमा शुभकर्म गर्न उत्प्रेरित गर्नुपर्छ। हामी यदि समाज वा देशलाई परिर्वतन गर्न चाहन्छौं भने सुरु आफैंबाट गर्नुपर्छ। मानिस आफैं परिर्वतन नभइकन समाज परिर्वतन हुन सक्दैन। हामी सबै नेपालीले यो तथ्यलाई बुझौं र हाम्रा सन्ततिको उज्ज्वल भविष्यका लागि आआफ्ना ठाउमा बसेर आफ्नो कर्त्व्य जुटौं। आफ्नो स्वास्थ्यको ख्याल राखौं। सकारात्मक सोच र जीवनशैली अपनाऔं। सौम्य (सुशील) बन्नौं। धूमपान मद्यपान नगरौं, फजुल खर्च नगरौं, अनावश्यक तडकभडक नगरौं। धनसम्पत्तिको सदुपयोग गरौं। बालबालिकालाई स्नेह तथा सहयोग गरौं। उनीहरूलाई शुभकार्य गर्न प्रोत्साहित गरौं। आमाबुबालाई आदर र सहयोग गरौं। समाजमा उदाहरणीय बनौं। सधैं सत्यको बाटो हिडौं। हिंसा नगरौं। प्रलोभनमा परी कुनै पनि गैरकानुनी काम नगरौं। जनहितजन्य सरकारी कार्यक्रममा सहयोगी बनौं। वातावरणको संरक्षण र संवद्र्धन गरौं। कसैको पनि मानहानी नगरौं।"
न्याय भनेको ढिला नै दिने हो ?,"केही दिनअगाडि सर्वोच्च अदालत परिसरमा भेटिएका एक जना व्यक्तिले आफ्नो लेनदेनसम्बन्धी मुद्दामा ६ वर्षसम्म अदालतमा तारेख बोक्दा पनि फैसला नभएपछि दिक्क भएर झगडाका दुवै पक्ष बसी आफैं मिलापत्र गरेको बताए। उनको मुद्दा पटकपटक पेसीमा चढ्ने तर हेर्न नभ्याउने सूचीमा पर्दो रहेछ। पत्रकारहरूले सोधेको प्रश्नमा उनले अदालतप्रति व्यंग्य गर्दै भने, अन्याय पो छिटोछिटो गर्ने हो त, न्याय त जति सकिन्छ ढिलो नै दिने हो नि। त्यसो त न्याय क्षेत्रमा प्रचलित भनाइ छ ढिलो न्याय दिनु भनेको न्याय नदिनु सरह हो। यो भनाइ न्यायसम्पादन गर्ने न्यायाधीशदेखि न्यायको वकालत गर्ने कानुनविद्हरूले कर्मचारीदेखि राजनीतिक दलका नेताहरूले भाषणमा कतिपटक फलाके फलाके। तर जसले धेरै फलाके, तिनीहरूले नै न्याय सम्पादनमा ढिलाइ गरे, ढिला गर्ने कुरामा जानेर वा नजानेर चाहेर वा नचाहेर भूमिका खेले। अनि पीडितका लागि न्याय एकादेशको कथा भयो। हाम्रो प्रचलित भनाइ र अभ्यासहरूले पनि न्याय समयमै दिनु भनेको छ। न्याय नपाए गोर्खा जानू भन्ने प्रचलित भनाइदेखि जयस्थिति मल्लले बसालेको स्थिति होस् वा राम शाहको न्याय नीति होस् अथवा जंगबहादुरको मुलुकी ऐनदेखि पद्मशमशेरको वैधानिक कानुनसम्मले थोरै नै किन नहोस् तत्कालीन समयसापेक्षतामा न्याय दिन गरेका प्रयासलाई हामी बेलामौका उद्धरण गरिरहन्छौं। तर लोकतन्त्रमा आइपुग्दा न्यायहरू भने बीचमै सहिद हुन्छन्। मानौं कि न्याय भनेको ढिला नै दिने हो। उदाहरण अनगिन्ती छन्। महोत्तरीको मनरासिसवा नगरपालिका १० को वडामा भएको स्थानीय तह निर्वाचन २०७४ को सर्वोच्च अदालतको आदेशमा चार वर्षपछि पुनः मतगणना हुँदा पहिले पराजित उम्मेदवार रमेश राय निर्वाचित भए। यसअघि निर्वाचन आयोगले अरुण चौधरी विजयी भएको घोषणा गरेको थियो। ढिला गरी भएको फैसलाले यहाँका मतदाताको समेत अपमान भएको छ। काठमाडौंको गोंगबुस्थित प्रहरी चौकीमा कार्यरत प्रहरी जवान मदननारायण श्रेष्ठ १३ वर्ष ६ महिनापछि निर्दोष सावित भए। बलात्कारपछि हत्या गरेको आरोप लागेका श्रेष्ठ घटनाका बेलामा ड्युटीमा रहेको कुरा अदालतसामु प्रमाणित गर्न उनलाई साढे १३ वर्ष लाग्यो। रौतहटमा २०६४ सालमा इँटाभट्टामा घटेको भनिएको घटनाका पीडितले न्यायका लागि अदालत धाएको पनि दुई दशक पुग्न केही वर्ष मात्र बाँकी छ। सशस्त्र द्वन्द्वको समयमा ज्यान गुमाएकाहरू भनौं वा बेपत्ता भएकाहरू वा अंगभंग भएकाहरू नै किन नहुन्, उनीहरूले न्यायका लागि याचना गरेको दुई दशक लाग्न थालिसक्यो। काभ्रेकी अर्जुन लामाकी पत्नी पूर्णिमाया लामा हुन् वा गोरखाका कृष्णप्रसाद अधिकारीका बाबुआमा नन्दप्रसाद अधिकारी र गंगामाया अधिकारी अथवा काभ्रेकी मैना सुनारकी आमा देवी सुनार नै किन नहुन् उनीहरू द्वन्द्वकालमा हत्या गरिएका आफ्ना परिवारका सदस्यहरूको न्यायको लागि याचना गरिरहेका छन्। यी यस्ता केही प्रतिनिधिमूलक उदाहरण मात्र हुन्, जसले न्यायको लागि गरेको संघर्षको आमसञ्चार माध्यमहरूमा र कार्यक्रमहरूमा चर्चा परिचर्चा हुन्छ। तर चर्चा परिचर्चामै नआउने र दशकौंदेखि अदालतमा तारिख धाउँदा पनि कहिल्यै फैसला नहुने मुद्दाहरू अदालत तथा अन्य अर्धन्यायिक निकायमा हजारौं छन्। सर्वोच्च अदालतको आव २०७८०७९ को वार्षिक प्रतिवेदनले औंल्याएअनुसार आर्थिक वर्षान्तमा ३० हजार ६ सय ३४ मुद्दा फस्र्योट हुन बाँकी छन्, तीमध्ये ४ हजार ८ सय ५८ वटा पाँच वर्ष नाघेका छन्। सो आर्थिक वर्षमा सबै अदालतमा गरेर १ लाख ५९ हजार ८ सय ५१ वटा मुद्दा फस्र्योट हुन बाँकी रहेकोमा ८ हजार ८ सय ८० वटा मुद्दाहरू २०७४ सालभन्दा अगाडिका छन्। अदालतमा न्याय सम्पादन ढिला हुने गरेको कुरा मुद्दाका पक्ष विपक्षले मात्र होइन, स्वयम् अदालतको तथ्यांक र प्रतिवेदनले समेत स्वीकार गरेको छ। सर्वोच्च अदालतका तत्कालीन न्यायाधीश हरिकृष्ण कार्कीको संयोजकत्वमा गठित समितिले बुझाएको प्रतिवेदनमा न्यायाधीश र कानुन व्यवसायी स्वयम् बिचौलिया भएको, कतिपय न्यायाधीशका नातेदारहरूले मुद्दाको किनबेच गरेको भन्ने चर्चा हुने गरेको र कतिपय न्यायाधीशहरूले नै आफ्नो सवारी चालकमा बिचौलिया नियुक्ति गरेकाले खोजबिन हुनुपर्ने कुरा औंल्याइएको थियो। तर त्यो प्रतिवेदन कार्यान्वयनमा आएन। न्यायाधीशहरू नै यस प्रकारको कार्यमा संलग्न भएपछि न्याय सर्वसाधारणका लागि आकाशको फल आँखा तरी मर भनेको जस्तो हुनु स्वाभाविक हो। सर्वोच्च अदालतका न्यायाधीश तेजबहादुर केसी र पुरुषोत्तम राजभण्डारीले सन्दीपकुमार अग्रवालविरुद्ध विपक्षी प्रमोदकुमार अग्रवालको उत्प्रषण परमादेश २०७४ साउन ३२ को फैसलामा ढिलो न्याय दिनु न्याय नदिनुसरह हो भन्ने न्यायको मान्य सिद्धान्त हो। न्याय ढिलो हुनु हुँदैन न्याय ढिलो हुँदा मुद्दाको पक्षहरूले न्याय प्राप्त गर्न सक्दैनन् र न्याय पाइहाले पनि ठूलो खर्च र कष्टका साथ मात्र न्याय प्राप्त भएको अनुभूति हुन जान्छ। न्याय छिटो, छरितो र सुलभ हुनुपर्दछ र अदालतसमेत सो विषयमा गम्भीर रहेको छ। फैसला कार्यान्वयनसम्बन्धी प्रचलित ऐन, कानुन, नियमावली र अदालतको लक्ष्यले समेत फैसलाको कार्यान्वयन छिटो छरितो रूपमा नै हुनुपर्ने मान्यतालाई जोड दिएको पाइन्छ भनी व्याख्या गरेका छन्। तर न्याय ढिला गर्नु हुँदैन भनेर पढ्ने मात्र होइन, फैसलामा राखेर त्यसको व्याख्यासमेत गर्ने न्यायाधीशहरूले आपूले भने कत्तिको छिटो न्याय सम्पादन गरेका छन् भन्ने चाहिँ आफैंमा ज्वलन्त प्रश्न छ। न्यायालयमा हुने गरेको ढिलासुस्तीलाई कम गर्न अदालतमा विचाराधीन मुद्दालाई तीन प्रकृतिमा बाँडेर सरल प्रकृतिका मुद्दालाई ६ महिनाभित्र, सामान्य प्रकृतिका मुद्दालाई एक वर्षभित्र र जटिल वा विशेष प्रकृतिका मुद्दालाई १८ महिनामा टुंग्याउने प्रयास भएको बताइएको थियो। तर अदालतमा तल्लो अदालतदेखि सर्दै आएका १८ वर्षदेखिका मुद्दा विचाराधीन छन्। न्याय ढिला हुन थालेपछि आजकल न्यायालयमा भीड प्रवेश गरेको छ। न्यायालयमा कुनै सार्वजनिक सरोकारको विषय वा अलि मिडियामा चर्चित कुनै मुद्दा पेसी चढ्यो भने सर्वोच्च अदालत नजिकै माइतीघरमा दबाब समूह नारा जुलुसमा निस्कन्छ। त्यसो त न्याय भीडले प्रभावित हुनु हुँदैन भन्ने मान्यता छ। त्यस्तो प्रयास कसैबाट पनि हुनु हुँदैन। भीडप्रतिको भरोसा बढ्नु र न्यायालयप्रति वितृष्णा जाग्नु लोकतन्त्रका लागि राम्रो संकेत होइन। तर, जब न्यायले बाटो बिराउन थाल्छ र न्यायमूर्तिको विवेक धर्मराउन थाल्छ, त्यहाँ भीडले मौका पाउँछ। यस्तो मौका अदालतले दिनु हुँदैनथ्यो। तर अदालतले जुन मौका दिनु हुँदैनथ्यो र हुनु हुँदैनथ्यो, त्यही भइरहेको छ । हालै सर्वोच्च अदालतमा प्रस्तावित न्यायाधीशहरूले संसदीय सुनावाइको क्रममा आफ्नो योजना प्रस्तुत गर्दै छिटो, छरितो न्यायका लागि कार्य गर्ने तथा दबाब र प्रभावबाट न्यायालयलाई मुक्त राख्न पहल गर्ने बताए। न्यायमूर्तिका यी र यस्ता प्रतिबद्धता नौला भने होइनन्, हरेक न्यायाधीशहरूले संसदीय सुनुवाइका क्रममा प्रतिबद्धता जनाएको कुरा हुन्। तर जति धेरै प्रतिबद्धता जनाइन्छन् अदालतमा मुद्दाका चाङ त्यति नै बढी थुप्रिरहेका छन्। कानुन तर्जुमा गर्दा गल्ती गर्ने पक्षले नै लाभ प्राप्त गर्न सक्ने गरी कानुन तर्जुमा गर्नु नहुने भन्ने कानुन र न्यायको सामान्य सिद्धान्त हो। तर नेपालको कानुनले जतिसुकै न्याय ढिला गर्न पनि अदालतलाई छुट दिएको छ। जुन कानुनको मर्म विपरीत छ। कि त अब राज्यले पनि भनिदिनु पयो कि, हामी कानुनका सिद्धान्त मान्दैनौं, न्याय छिटो दिने होइन, ढिला नै दिने हो। होइन भने न्याय छिटो दिनु पयो। कानुनका नौ सिङ हुन्छन् भन्ने कुरालाई बढावा दिँदै अनेकका कानुनका छिद्र खोजेर मुद्दाको फैसला ढिलो गर्दै जाने हो भने लोकतन्त्र, विधिको शासन र मानव अधिकारको मूल्य मान्यता र मर्ममाथि उपहास हुँदैन र ?"
"अन्तिम समयमा चुक्यो धनगढी, पोखरा शीर्ष स्थानमा","काठमाडौं : नेपाल सुपर लिगमा धनगढी र पोखराबीचको खेल ११ गोलको बराबरीमा सकिएको छ। अन्तिम समयमा गोल जोगाउन नसक्दा धनगढीले अंक बाँडेका हुन्। खेलको ४२औं मिनेटमा धनगढीले गोल गर्दै अग्रता लिएको थियो। धनगढीका लागि मिलन राईले गोल गरेका थिए। त्यसबीच प्रतस्पर्धात्मक खेल भए पनि अन्तिम समयमा पोखराले गोल फर्काएको थियो। पोखराका लागि मोसेस ग्याबाले खेलको ९०औं मिनेटमा बराबरी गोल गरेका थिए। यसअघि नै प्लेअफमा पुगिसकेको पोखरा बराबरीसँगै अंकतालिकाको शीर्ष स्थानमा उक्लिएको छ। उसले ८ खेलमा ४ जित, ३ बराबरी र एक हारसहित १५ अंक जोडेको छ। त्यस्तै ८ खेलमै धनगढीको ३ जित, ४ बराबरी र एक हारसँगै १३ अंकसहित दोस्रो स्थानमा छ। धनगढी पनि यसअघि नै प्लेअफमा पुगिसकेको छ।"
प्रधानमन्त्री कप : गण्डकी र कोशी विजयी,"काठमाडौं : प्रधानमन्त्री कप महिला टी२० क्रिकेट प्रतियोगिताअन्तर्गत आज सम्पन्न खेलमा गण्डकी प्रदेशले कर्णाली प्रदेशलाई पराजित गरेको छ। गण्डकी प्रदेश ४४ रनले विजयी भएको हो। जारी प्रतियोगितामा गण्डकीको यो पहिलो जित हो। बिहीबार खेलेको पहिलो खेलमा गण्डकी लुम्बिनी प्रदेशसँग चार विकेटले पराजित भएको थियो। माथिल्लो मुलपानी क्रिकेट मैदानमा टस जितेर ब्याटिङ गर्दै गण्डकी प्रदेशले निर्धारित २० ओभरमा ६ विकेट गुमाएर एक सय ४१ रन बनायो। जितका लागि एक सय ४२ रनको विशाल विजयी लक्ष्य पछ्याएको कर्णाली २० ओभरमा ६ विकेट गुमाउँदै ९७ रनमा समेटियो। गण्डकीका लागि अञ्जली विश्वकर्मा र ज्योत्स्निका मरासिनीको उत्कृष्ट साझेदारी गरे। अञ्जलीले ५१ रन बनाइन्। उनले ४८ बल खेल्ने क्रममा आठ चौका प्रहार गरिन्। त्यस्तै ज्योत्स्निकाले ४० बलमा पाँच चौका र एक छक्कासहित ५० रन बनाइन्। मन खतिवडाले १७ बलमा दुई चौका र एक छक्कासहित २२ रन बनाइन्। बलिङतर्फ कर्णालीकी यमुना थारु र अन्जु गुरुङले दुई तथा रश्मी खड्काले एक विकेट लिइन्। त्यसैगरी कर्णालीका लागि ९७ रन बनाउने क्रममा गौरी बोहराले २६, यमुना थारुले २१ तथा तृसना विश्वकर्माले १९ रन जोडिन्। बलिङतर्फ गण्डकी प्रदेशकी रचना चौधरीले दुई तथा सुमन खतिवडा र ज्योत्स्निका मरासिनीले एकएक विकेट लिए। जारी प्रतियोगितामा कर्णालीको यो लगातार दोस्रो हार हो। यसअघि बिहीबार खेलेको पहिलो खेलमा कर्णाली कोशी प्रदेशसँग १० विकेटले पराजित भएको थियो। त्यस्तै आजै भएको अर्को खेलमा कोशी प्रदेशले बागमती प्रदेशलाई आठ विकेटले पराजित गरेको छ। बागमतीले कोशी प्रदेशलाई जीतका लागि ८८ रनको मध्यम लक्ष्य दिएको थियो। जवाफमा कोशी प्रदेशले १८ दशमलव १ ओभरमा दुई विकेट गुमाउँदै पूरा गर्यो। कोशीको जीतमा काजल श्रेष्ठले सर्वाधिक ४१ रनको योगदान दिइन्। उनले ५१ बल खेल्दै तीन चौका र एक छक्काको मद्दतमा ४१ रन बनाएकी हुन्। कोशी प्रदेशकी अर्की खेलाडी अपसरी बेगमले पनि समान ४१ रन बनाइन्। उनले ५४ बल खेल्दै चार चौका र एक छक्काको मद्दतमा ४१ रन बनाएकी हुन्। कप्तान रुविना क्षेत्रीले दुई रन बनाइन्। बलिङतर्फ बागमतीकी संस्कृति फुयाँल र सोनी पाख्रिनले समान एकएक विकेट लिए। त्यसअघि कीर्तिपुरस्थित त्रिवि क्रिकेट मैदानमा भएको खेलमा टस हारेर पहिले व्याटिङको निम्तो पाएको बागमतीले निर्धारित २० ओभरमा आठ विकेट गुमाउँदै ८७ रनको योगफल बनाएको थियो। बागमतीका लागि यशोधा विष्टले सर्वाधिक ४१ रनको योगदान दिइन्। उनले ५४ बल खेल्दै चार चौकाको मद्दतमा ४१ रन बनाएकी हुन्। त्यस्तै अस्मीना कमचार्यले २४ रन बनाइन्। त्यसबाहेक अन्य कुनै पनि खेलाडीले दोहोरो अंकमा रन बनाउन सकेनन्। कञ्चन श्रेष्ठले ८ रन जोडिन भने सोनी पाख्रिन र खुसी डंगोलले समान तीनतीन जोडे। बलिङतर्फ कोशी प्रदेशकी अपसरी बेगम र सबनम राइले समान दुईदुई विकेट लिए भने संगीता राईले एक विकेट लिइन्। जीतसँगै कोशी प्रदेशले प्रतियोगितामा लगातार दोस्रो जीत दर्ता गराएको छ। हिजो भएको पहिलो खेलमा कोशीले कर्णाली प्रदेशलाई १० विकेटले हराएको थियो।"
प्रधानमन्त्री कप : गण्डकी र कोशी विजयी,"काठमाडौं : प्रधानमन्त्री कप महिला टी२० क्रिकेट प्रतियोगिताअन्तर्गत आज सम्पन्न खेलमा गण्डकी प्रदेशले कर्णाली प्रदेशलाई पराजित गरेको छ। गण्डकी प्रदेश ४४ रनले विजयी भएको हो। जारी प्रतियोगितामा गण्डकीको यो पहिलो जित हो। बिहीबार खेलेको पहिलो खेलमा गण्डकी लुम्बिनी प्रदेशसँग चार विकेटले पराजित भएको थियो। माथिल्लो मुलपानी क्रिकेट मैदानमा टस जितेर ब्याटिङ गर्दै गण्डकी प्रदेशले निर्धारित २० ओभरमा ६ विकेट गुमाएर एक सय ४१ रन बनायो। जितका लागि एक सय ४२ रनको विशाल विजयी लक्ष्य पछ्याएको कर्णाली २० ओभरमा ६ विकेट गुमाउँदै ९७ रनमा समेटियो। गण्डकीका लागि अञ्जली विश्वकर्मा र ज्योत्स्निका मरासिनीको उत्कृष्ट साझेदारी गरे। अञ्जलीले ५१ रन बनाइन्। उनले ४८ बल खेल्ने क्रममा आठ चौका प्रहार गरिन्। त्यस्तै ज्योत्स्निकाले ४० बलमा पाँच चौका र एक छक्कासहित ५० रन बनाइन्। मन खतिवडाले १७ बलमा दुई चौका र एक छक्कासहित २२ रन बनाइन्। बलिङतर्फ कर्णालीकी यमुना थारु र अन्जु गुरुङले दुई तथा रश्मी खड्काले एक विकेट लिइन्। त्यसैगरी कर्णालीका लागि ९७ रन बनाउने क्रममा गौरी बोहराले २६, यमुना थारुले २१ तथा तृसना विश्वकर्माले १९ रन जोडिन्। बलिङतर्फ गण्डकी प्रदेशकी रचना चौधरीले दुई तथा सुमन खतिवडा र ज्योत्स्निका मरासिनीले एकएक विकेट लिए। जारी प्रतियोगितामा कर्णालीको यो लगातार दोस्रो हार हो। यसअघि बिहीबार खेलेको पहिलो खेलमा कर्णाली कोशी प्रदेशसँग १० विकेटले पराजित भएको थियो। त्यस्तै आजै भएको अर्को खेलमा कोशी प्रदेशले बागमती प्रदेशलाई आठ विकेटले पराजित गरेको छ। बागमतीले कोशी प्रदेशलाई जीतका लागि ८८ रनको मध्यम लक्ष्य दिएको थियो। जवाफमा कोशी प्रदेशले १८ दशमलव १ ओभरमा दुई विकेट गुमाउँदै पूरा गर्यो। कोशीको जीतमा काजल श्रेष्ठले सर्वाधिक ४१ रनको योगदान दिइन्। उनले ५१ बल खेल्दै तीन चौका र एक छक्काको मद्दतमा ४१ रन बनाएकी हुन्। कोशी प्रदेशकी अर्की खेलाडी अपसरी बेगमले पनि समान ४१ रन बनाइन्। उनले ५४ बल खेल्दै चार चौका र एक छक्काको मद्दतमा ४१ रन बनाएकी हुन्। कप्तान रुविना क्षेत्रीले दुई रन बनाइन्। बलिङतर्फ बागमतीकी संस्कृति फुयाँल र सोनी पाख्रिनले समान एकएक विकेट लिए। त्यसअघि कीर्तिपुरस्थित त्रिवि क्रिकेट मैदानमा भएको खेलमा टस हारेर पहिले व्याटिङको निम्तो पाएको बागमतीले निर्धारित २० ओभरमा आठ विकेट गुमाउँदै ८७ रनको योगफल बनाएको थियो। बागमतीका लागि यशोधा विष्टले सर्वाधिक ४१ रनको योगदान दिइन्। उनले ५४ बल खेल्दै चार चौकाको मद्दतमा ४१ रन बनाएकी हुन्। त्यस्तै अस्मीना कमचार्यले २४ रन बनाइन्। त्यसबाहेक अन्य कुनै पनि खेलाडीले दोहोरो अंकमा रन बनाउन सकेनन्। कञ्चन श्रेष्ठले ८ रन जोडिन भने सोनी पाख्रिन र खुसी डंगोलले समान तीनतीन जोडे। बलिङतर्फ कोशी प्रदेशकी अपसरी बेगम र सबनम राइले समान दुईदुई विकेट लिए भने संगीता राईले एक विकेट लिइन्। जीतसँगै कोशी प्रदेशले प्रतियोगितामा लगातार दोस्रो जीत दर्ता गराएको छ। हिजो भएको पहिलो खेलमा कोशीले कर्णाली प्रदेशलाई १० विकेटले हराएको थियो।"
नेपालले स्वीट्जरल्याण्डसँग हवाई सम्झौता गर्दै,"काठमाडौं : नेपालले युरोपेली मुलुक स्वीट्जरल्याण्डसँग द्विपक्षीय हवाई सेवा सम्झौताको तयारी गरेको छ। संस्कृति, पर्यटन तथा नागरिक उड्डयन मन्त्रालयले स्वीट्जरल्याण्डसहित विभिन्न मुलुकसँग हवाई सम्झौताको प्रक्रिया अघि बढाएको हो। मन्त्रालयको नागरिक उड्डयन महाशाखाका प्रमुख एवं सहसचिव बुद्धिसागर लामिछानेका अनुसार स्वीट्जरल्याण्डसँग आगामी फेब्रुअरीको पहिलो हप्ता काठमाडौंमा द्विपक्षीय हवाई सेवा सम्झौता हुने सहमतिअनुरुप आवश्यक तयारी गरिएको छ। मध्यपूर्वी एसियाली मुलुक इण्डोनेसियासँग पनि सम्झौताका लागि समन्वय भइरहेको उनले जानकारी दिए। महाशाखाका प्रमुख लामिछानेले भने, 'इन्डोनेसियासँग द्विपक्षीय हवाई सम्झौताका लागि समन्वय भइरहेको छ, समय तय गर्न बाँकी छ।' ती दुवै मुलुकसँगको हवाई सम्झौताका लागि हालैको मन्त्रिपरिषद् बैठकबाट स्वीकृत भइसकेको छ। सरकारले छिट्टै रुससँग पनि नयाँ हवाई सेवा सम्झौता गर्दैछ। उक्त प्रयोजनका लागि पनि समन्वय भइरहेको मन्त्रालयले जनाएको छ। यसअघि गत मङ्सिर १९ गते नेपाल सरकार र रुवाण्डा सरकारबीच द्विपक्षीय हवाई सेवा सम्झौतामा हस्ताक्षर भएको थियो। यससँगै नेपालले द्विपक्षीय हवाई सेवा सम्झौता गरेका मुलुकको सङ्ख्या ४१ पुगेको छ। अन्य केही मुलुकसँग पनि द्विपक्षीय हवाई सम्झौताका लागि प्रक्रिया अघि बढिरहेको मन्त्रालयले जनाएको छ।"
सहुलियतपूर्ण कर्जाको ब्याज अनुदान निकासा,"काठमाडौं : सरकारले ब्याज अनुदानमा प्रदान गर्दै आएको सहुलियतपूर्ण कर्जाबाट हालसम्म २२ अर्ब ३९ करोड ८ लाख १६ हजार रुपैयाँ ब्याज अनुदान निकासा गरिसकेको छ। सरकारले तोकेअनुसारको ब्याज अनुदानमा बैंक तथा वित्तीय संस्थाहरूले आधार दरमा दुई प्रतिशत थप गरेर मात्रै यस्तो कर्जा उपलब्ध गर्दै आएका छन्। गत कात्तिकसम्ममा १ लाख ४१ हजार ३ सय ६९ जनाले ऋण उपयोग गरेका छन्। गत आर्थिक वर्षको असोजकात्तिकमा कुल ऋणीको संख्या १ लाख ४७ हजार ६ सय ४२ थियो। आर्थिक वर्ष २०८००८१ को चार महिनासम्ममा उक्त ऋणीले ५६ प्रतिशतको ब्याज अनुदानमा लाभ लिन सफल भएको राष्ट्र बैंकको तथ्यांकले देखाएको छ। २०७२ सालदेखि सरकारले उक्त ब्याज अनुदानमा यस्तो कर्जा उपलब्ध गर्दै आएको छ। बैंक तथा वित्तीय संस्थाले हालसम्म २ खर्ब ४४ अर्ब ९२ करोड ९९ लाख ६४ हजार रुपैयाँबराबरको कर्जा स्वीकृत गरेका छन्। तर यसमध्ये १ खर्ब २८ अर्ब ५४ करोड ९३ लाख ७३ हजार रुपैयाँ ऋण बक्यौता तथा लगानीमा रहेको राष्ट्र बैंकले बताएको छ। सहुलियतपूर्ण कर्जा २०७५ सालपछि प्रभावपूर्ण ढंगले प्रवाह हुन थालेको देखिन्छ। पछिल्लो तीन वर्षयता आम सर्वसाधारणले विभिन्न शीर्षकमा कर्जा सुविधा प्राप्त गर्दै आएको भए पनि कतिपयले नपाएको गुनासो छ। लक्षित वर्ग तथा समुदायबाट निश्चित व्यावसायिक योजनासहितको कर्जाको माग भएकालाई प्राथमिकता दिने र यो सुविधा प्रयोग गर्न पाउने सम्भावना अधिक रहने बैंकरहरू बताउँछन्। सहुलियतपूर्ण कर्जा दुरुपयोगको समाधान छिट्टै सरकारले उद्यमशीलता बढाउन तथा ग्रामीण अर्थतन्त्रको विकास गर्नका लागि सहुलियत कर्जाको अवधारणा ल्याएको हो। सहुलियतपूर्ण कर्जामा दिइने ब्याज अनुदान सरकारको राजस्वकै पैसा हो। आम सर्वसाधारणले तिरेकै करबाट अन्ततः ब्याज अनुदान दिइन्छ। यसैले अनुदानबाट सर्वसाधारणले लाभ लिऊन्, उत्पादनमुखी होस्, आयात प्रतिस्थापनमा सहायता होस् भनेर अनुदान प्रदान गर्दै आएको राष्ट्र बैंकका प्रवक्ता डा गुणाकर भट्ट बताउँछन्। यसरी सरकारले अनुदान दिएको कर्जाको प्रभावकारिता तथा उपयोगिता माथि नै पटकपटक प्रश्न उठ्ने गरेको छ। यस्तो कर्जाको दुरुपयोग माथि प्रश्न उठेपछि कर्जाको प्रभावकारिताबारे राष्ट्र बैंकले अध्ययन गर्न स्वतन्त्र लेखापरीक्षकलाई जिम्मा दिएको छ। उक्त अध्ययन अन्तिम चरणमा पुगेको राष्ट्र बैंकले जानकारी दिएको छ। धितोमै बढी सहुलियतपूर्ण कर्जा प्रवाह प्रवाह कर्जामध्ये सबैभन्दा बढी व्यावसायिक कृषि तथा पशुपन्छी र महिला उद्यम शीर्षकमा छ। राष्ट्र बैंकले आव २०८००८१ को असोज मसान्तसम्म सार्वजनिक गरेको तथ्यांकअनुसार बैंक तथा वित्तीय संस्थाबाट महिला उद्यमशीलता कर्जा लिने महिलाको संख्या ८० हजार ७ सय ७६ पुगेको छ। ती महिलाकोे ८५ अर्ब ६ करोड ५९ लाख रुपैयाँबराबरको कर्जा स्वीकृत भएको छ। यद्यपि हालसम्म उक्त शीर्षकमा ५३ अर्ब १९ करोड ३८ लाख रुपैयाँबराबरको कर्जा दिने प्रक्रियामा छ। महिला उद्यमशीलता शीर्षकमा बिनाधितो ६ प्रतिशत ब्याज अनुदानमा सहुलियतपूर्ण कर्जा लिन पाउने व्यवस्था छ। महिला उद्यमशीलता कर्जा प्रतिव्यक्ति १५ लाख रुपैयाँसम्म लिन पाइन्छ। यसपछि व्यावसायिक कृषि तथा पशुपंक्षी कर्जामा ब्याज अनुदानमा लगानीमा रहेको कुल सहुलियतपूर्ण कर्जा ५८ हजार ४३ ऋणीले उपयोग गरेका छन्। ती ऋणीले १ खर्ब ५६ अर्ब ४ करोड ७६ लाख रुपैयाँ बराबरको कर्जा लगानीमा रहेकोे छ। यसमध्ये कृषिमा बिनाधितोमा भन्दा बढी धितो कर्जामा लगानी रहेको छ। बैंक तथा वित्तीय संस्थाले प्रवाह भएको कृषि कर्जामध्ये ४ हजार २ सय ५७ ऋणीबाट २ अर्ब ९५ करोड ३२ लाख रुपैयाँ बराबरको कर्जा बिनाधितो स्वीकृत गरिएको छ। बाँकी १ खर्ब ५३ अर्ब ९ करोड ४३ लाख ५० हजार रुपैयाँबराबरको कर्जा लगानी करिब ५३ हजार ७ सय ८६ ऋणीले उपयोग गरेको राष्ट्र बैंकको तथ्यांकमा उल्लेख छ। सामान्यतया सहुलियतपूर्ण कर्जा बिनाधितोमा दिनुपर्ने मान्यता हो। तर बैंकहरूले बिनाधितोमा खासै नपत्याएको ऋणीहरू गुनासो गर्छन्। ब्याज अनुदानमा सहुलियतपूर्ण कर्जा व्यावसायिक कृषि तथा पशुपंक्षी व्यवसायका लागि प्रतिव्यक्ति पाँच करोड रुपैयाँसम्म पाँच प्रतिशत ब्याज अनुदान पाउन सकिन्छ।"
"नेपालकै दोस्रो ठूलो सवस्टेशन सञ्चालनमा, भारत र बंगलादेशलाई विद्युत निर्यात गर्न सकिने","धरान : सुनसरीको भोक्राहा नरसिंह गाउँपालिकामा देशकै दोस्रो ठूलो विद्युत प्राधिकरणको सवस्टेशन सञ्चालनमा आएको छ। इनरुवाढल्केवर ४ सय केभी प्रसारण विद्युत लाइनको सवस्टेशन सञ्चालनमा आएको हो। यसअघि ढल्केवरमा मात्र राष्ट्रिय प्रसारणको सवस्टेशन थियो। यो योजना देशको गौरवशाली योजनाअन्तर्गत निर्माण गरिएको परियोजना प्रमुख शुक्र देवकोटाले बताए। यही सवस्टेशनमार्फत् भारत र बंगलादेशलाई समेत विद्युत निर्यात गर्न सकिने उनले बताए। सवस्टेसनको शुक्रबार प्रधानमन्त्री पुष्पकमल दाहालले उद्घाटन गरे। उनले भारत र बंगग्लादेश विद्युत व्यापार जीआइएस स्वचालित प्रणाली ४००, २२०, १३२, २२०, ३३ केभी इनरुवा सवस्टेशनको उद्घाटन गर्न पाउँदा गौरवको महसुस भएको बताए। प्रधानमन्त्री दाहालले ८९५ मिलियन डलर लागतमा निर्माण गरिएको उक्त सवस्टेशनले भारत र बंगलादेशसँगको विद्युत व्यपारमा टेवा पुग्ने बताए। उनले यसले नेपालको अर्थतन्त्रमा सुधार हुने बताए। उनले सुनसरीमा सञ्चालनमा आएको सवस्टेशनले पूर्वपश्चिम विद्युत आपूर्ति गर्न र छिमेकी मुलुक भारतसँग विद्युत व्यापार गर्ने हबको रूपमा स्थापित भएको बताए। देशमा विकास निर्माणका काम उत्साहजनक रूपमा अगाडि बढिरहेको र गठबन्धन नेतृत्वको सरकारले अँध्यारोबाट उज्यालोतर्फ ल्याउने कार्यलाई सफलताको शिखरमा पुर्याएको उनको दाबी थियो। उज्यालो नेपाल यात्रालाई सार्थक पारी देशको ९८ प्रतिशत नेपालीको पहुँचमा विद्युत पुर्याएको उनले बताए। बाँकी दुई प्रतिशतको घरमा पनि दुई वर्षभित्र विद्युत पुग्ने लक्ष्य रहेको उनले बताए। यो वर्ष वर्षातको समयमा बचत भएको विद्युत बिक्री गरी देशले १५ अर्ब रुपैयाँ आम्दानी गरेको प्रधानमन्त्री दाहालले बताए। सो आम्दानीले आर्थिक विकास र जलविद्युतको सम्भावनालाई चित्रित गरेको उनको भनाइ थियो।"
दैलेखमा घट्यो धान उत्पादन,"दैलेख : दैलेखमा धान उत्पादन घटेको छ। समयमै वर्षा नहुँदा, लगाइएको धान खेतमै ढलेका कारण गत वर्षको तुलनामा धान उत्पादनमा कमी आएको हो। यस वर्ष ८ हजार ३ सय १५ हेक्टर क्षेत्रफलमा धानखेती गरिएकोमा २५ हजार २८ टनमात्र धान उत्पादन भएको हो। गत वर्ष सोही क्षेत्रफलमा धानखेती गर्दा २५ हजार १ सय २५ टन धान उत्पादन भएको थियो। गत वर्षको तुलनामा यस वर्ष ९७ टन धान कम उत्पादन भएको कृषि विकास कार्यालय दैलेखका निमित्त कार्यालय प्रमुख हिक्मतराज गिरीले बताए। पछिल्ला दुई वर्षको तुलनामा आर्थिक वर्ष २०७८७९ मा बढी धान उत्पादन भएको थियो। आव २०७८०७९ मा ८ हजार ५ सय १२ हेक्टर क्षेत्रफलमा धानखेती लगाउँदा २६ हजार ५ सय १० टन धान उत्पादन भएको थियो। यसैगरी यस वर्ष दैलेखमा सुन्तलाको उत्पादन बढ्ने अनुमान गरिएको छ। कृषि विकास कार्यालय दैलेखको विवरणअनुसार दैलेखमा ६ सय १४ हेक्टर क्षेत्रफलमा सुन्तलाखेती गरिएको छ। उत्पादनको पूरा विवरण आइनसकेको भए पनि नयाँ बिरुवाले उत्पादन दिन थालेपछि सुन्तलाको उत्पादन बढ्ने अनुमान गरिएको निमित्त कार्यालय प्रमुख गिरीले बताए। आव २०७९८० मा ६ सय १२ हेक्टर क्षेत्रफलमा सुन्तलाखेती गर्दा ५ हजार ५ सय ७६ टन सुन्तला उत्पादन भएको थियो। आव २०७८७९ मा ६ सय ११ हेक्टर क्षेत्रफल जमिनमा लगाइएकोमा ५ हजार ९ सय ८५ टन सुन्तला उत्पादन भएको थियो। निमित्त कार्यालय प्रमुख गिरीका अनुसार यस वर्ष दैलेखमा कागती खेतीसमेत बढ्ने अनुमान गरिएको छ। गत वर्ष ७२ हेक्टर जमिनमा कागती खेती गर्दा ५ सय ७८ टन उत्पादन भएको थियो भने यस वर्ष ७३ हेक्टर क्षेत्रफलमा कागती खेती गरिएको छ। आव २०७८०७९ मा ६९ हेक्टर क्षेत्रफलमा कागती खेती गर्दा ५ सय ३१ टन उत्पादन भएको थियो। दैलेखमा कृषिजन्य वस्तुको उत्पादन प्रत्येक वर्ष घट्दै गएको देखिन्छ। पछिल्ला वर्षमा रैथाने बालीको उत्पादनमा समेत कमी आएको छ।"
तीन तहको अन्तरसम्बन्धलाई मजबुत बनाउने,"काठमाडौं : १६औं आवधिक योजनाले आगामी माघमा अन्तिमरूप पाउने भएको छ। राष्ट्रिय योजना आयोगले माघ मसान्तअघि नै मन्त्रिपरिषद्बाट स्वीकृत गरी प्रकाशनको तयारी गरेको हो। त्यसअघि माघको तेस्रो हप्तामा योजनाको अन्तिम मस्यौदा तयार गरी स्वीकृतिका लागि मन्त्रिपरिषद् पठाउने तयारी आयोगको छ। असोजको दोस्रो साता तयार भएको योजनाको प्रारम्भिक मस्यौदामाथि विभिन्न चरणमा छलफल भएर तथा सुझाव संकलन गरेर हालसम्म पहिलो परिमार्जित मस्यौदा तयार भएको छ। हालसम्म प्रदेश, स्थानीय तह, निजी क्षेत्र र विषय विज्ञबाट सुझाव संकलन गरिएकामा यसपछिको चरणमा योजनाको मस्यौदामाथि राष्ट्रियस्तरबाट सुझाव संकलन गरिनेछ। आयोगका अनुसार संघीय सांसदहरू, प्रमुख राजनीतिक दलका पदाधिकारी, नागरिक समाज, मन्त्री, सचिव तथा विकास साझेदारबाट अन्तरक्रिया गरी दोस्रो परिमार्जित मस्यौदा तयार पारिनेछ। सो मस्यौदालाई पुस मसान्तभित्र राष्ट्रिय विकास परिषद्मा छलफल गरी सुझावसहित अनुमोदन गरिनेछ। १६औं योजना निर्माण कार्य गत जेठबाट सुरु भएको थियो भने मस्यौदा तयार गर्ने काम साउनको पहिलो साताबाट सुरु भएको हो। १६औं योजना आर्थिक वर्ष २०८१८२ देखि कार्यान्वयनमा आउनेछ। यता १६औं योजनाका लागि सुझाव संकलन गर्ने क्रममा प्रदेशलाई संघीयता कार्यान्वयनको केन्द्रबिन्दुमा राखिनुपर्ने सुझाव आएको छ। तीन तहको अन्तरसम्बन्धलाई थप मजबुद बनाउन प्रदेशलाई अधिकार सम्पन्न गराउनुपर्ने माग आएको हो। योजनाका लागि प्रदेश पुगेको आयोगलाई प्रदेशका मन्त्री, सांसद तथा नीतिनिर्माताले यस्तो सुझाव दिएको आयोगका उपाध्यक्ष डा मीनबहादुर श्रेष्ठले बताए। मुख्यमन्त्री, मन्त्री, विज्ञहरूबाट सुझाव लिएका छौं, श्रेष्ठले भने, हामी प्रदेशसम्म पुगे पनि सुझाव भने ७ सय ५३ वटै स्थानीय तहबाट आएका छन्। उनले आर्थिक गतिविधिलाई गति दिने, हासिल गर्न सकिने लक्ष्य राख्ने र कार्यान्वयन गर्न सकिने योजना बनाउने आयोगको तयारी रहेको पनि बताए। घनीभूत रूपमा छलफल र अन्तरक्रिया गरेका छौं भने विगतको भन्दा फरक योजना बनाउन लागेका छौं, डा श्रेष्ठले भने। विगतमा पछाडि परेको वा पारिएको भूगोल समेटेर बनेका प्रदेशलाई संघ सरकारले वित्तीय स्रोतको विनियोजन तथा आयोजना छनौट र कार्यान्वयनमा क्षतिपूर्ति स्वरूप अतिरिक्त प्राथमिकता दिनुपर्ने प्रदेशका प्रतिनिधिको तर्क छ। प्रदेशबाट राष्ट्रिय रणनीतिक महत्व र गौरवका आयोजनाबाहेक भौतिक पूर्वाधार निर्माण तथा विकाससँग सम्बन्धित आयोजना प्रदेश तहबाट नै कार्यान्वयन हुनुपर्ने मागसमेत उठेको छ। स्थानीय तहले भने आफूहरूलाई आर्थिक, प्रशासनिक एवं प्राविधिक रूपमा सक्षम बनाउन सक्दा मात्र जनताले पाउने सेवा सुविधा स्वतः प्रभावकारी बन्ने भएकाले राष्ट्रिय विकास योजनाले स्थानीय तहको सशक्तीकरणमा जोड दिनुपर्ने सुझाव दिएका छन्। विकास आयोजनाको वर्गीकरण गरी स्थानीय तहका आयोजनाको छनौट र कार्यान्वयनमा संघ तथा प्रदेश सरकार अलग रहनुपर्ने उनीहरूको सुझाव छ। दिगो विकास लक्ष्यमा विश्वभरको भन्दा दोब्बर प्रगति दिगो विकास लक्ष्य प्राप्तिमा नेपालले विश्वभरको औसतभन्दा दोब्बर प्रगति गरेको छ। पछिल्लो अध्ययनअनुसार नेपालले सन् २०२२ सम्मको लक्ष्यको तुलनामा करिब ६० प्रतिशत र सन् २०३० सम्मको लक्ष्यको तुलनामा करिब ४२ प्रतिशत प्रगति हासिल गरेको छ। जबकि संयुक्त राष्ट्र संघका सदस्य राष्ट्रहरूको यस्तो प्रगति औसत करिब १८ प्रतिशतमात्र छ। राष्ट्रिय योजना आयोगकाअनुसार दिगो विकास लक्ष्य राष्ट्रिय निर्देशक समितिको बैठक बसेर लक्ष्यका राष्ट्रिय सूचकलाई आवश्यकताअनुसार परिमार्जनसहित अध्यावधिक गरिएको छ। दिगो विकास लक्ष्यमा भएको उपलब्धिमा नेपाल विश्वस्तरबाट प्रशंसासमेत पाएको योजना आयोगका उपाध्यक्ष डा श्रेष्ठले बताए। यसैबीच सन् २०२४ मा नेपालले संयुक्त राष्ट्र संघको उच्चस्तरीय राजनीतिक मञ्चमामा नेपालको तर्फबाट तेस्रो एसडीजी भोलुन्टरी नेसनल रिभ्यु रिपोर्ट प्रस्तुत गर्ने अवसर पाएको छ।अर्कातर्फ नेपाल सन् २०२६ मा अतिकम विकसित मुलुकबाट विकासशील मुलुकमा स्तरोन्नति हुने चरणमा छ। विकासशील मुलुकमा स्तरोन्नति भएसँगै प्राप्त हुने अवसरहरूको अधिकतम उपयोग गर्ने तथा आइपर्ने चुनौतीहरूको सामना गर्ने उद्देश्यका साथ आयोगबाट सहज स्थानान्तरण रणनीति तर्जुमा गर्ने कार्य अन्तिम चरणमा पुगेको आयोगले जानकारी दिएको छ। फेरिँदै बजेट क्यालेन्डर राष्ट्रिय योजना आयोगले देशको बजेट क्यालेन्डर फेर्न सुझाव दिएको छ। हरेक वर्ष जेठ १५ गते अर्थमन्त्रीले संघीय संसद्मा आगामी आर्थिक वर्षको बजेट प्रस्तुत गर्ने परम्परा छ। त्यसअघि अर्थमन्त्रीले विनियोजन विधेयक (बजेट)को सिद्धान्त र प्राथमिकता तथा राष्ट्रपतिले सरकारको नीति तथा कार्यक्रम प्रस्तुत गर्छन्। तर, छलफलका लागि समय पर्याप्त नभएको भन्दै बजेट समयतालिका फेर्नुपर्ने माग उठेपछि सोहीअनुसार सुझावसहितको प्रतिवेदन राष्ट्रिय योजना आयोगले तयार पारेको छ। आयोगका उपाध्यक्ष डा श्रेष्ठले भने, समस्यालाई समाधान गर्न बजेट क्यालेन्डरलाई केही परिमार्जन गर्ने गरी सुझावसहितको प्रतिवेदन आयोगले स्वीकृत गरेको छ। यसलाई प्रस्ताव पेस हुने क्रममा छ। सुझाव दिन तयार समितिको संयोजन आयोगका सदस्य डा रामकुमार फुयालले गरेका थिए। फुयालका अनुसार दुइटा विषयमा सुझाव दिइएको छ। आयोगको सुझावअनुसार आर्थिक कार्यविधि तथा वित्तीय उत्तरदायित्व ऐन, २०७६ संशोधन भएर बजेट प्रस्तुत हुने ३ महिनाअघि नै संसद्मा आगामी आवको बजेटबारे छलफल थाल्नुपर्ने छ। यसैगरी बजेट भाषणको अघिल्लो दिनमात्र आर्थिक सर्वेक्षण सार्वजनिक गर्ने व्यवस्था हटाएर ७ दिनअघि नै सार्वजनिक गर्नुपर्ने सुझाव दिइएको छ। फुयालले भने, बजेट तर्जुमादेखि संसद्मा सम्बोधन गर्नेसम्म कार्यतालिकामा सिस्टमेटिक व्यवस्थाको प्रस्ताव छ। बजेटको पूर्वतयारीमा हुने छलफल छोटो हुने भएकाले त्यसलाई बढाउने प्रस्ताव गरिएको हो। आगामी बजेटको तयारी थाल्न पत्राचार राष्ट्रिय योजना आयोगले आगामी आर्थिक वर्षको बजेट तयारीको काम अघि बढाउन मन्त्रालयहरूलाई पत्र पठाएको छ। आर्थिक वर्ष २०८१८२ को बजेट तयारीको काम थाल्न मंसिर २५ गते नै पत्राचार गरेको आयोगका उपाध्यक्ष डा श्रेष्ठले बताए। १६औं योजना कसले कस्ता सुझाव दिए ? विषय विज्ञ राष्ट्रिय विकास योजनाले संघ, प्रदेश र स्थानीय तीनै तहको विकासको दिशा र गतिलाई मार्गदर्शन गर्न सक्नुपर्ने विगतको भन्दा अतिरिक्त मेहनतबाट लक्ष्य हाँसिल हुन सक्नेसम्मको लक्ष्य योजनामा हुनुपर्ने तथा अति महत्वाकांक्षी हुनु नहुने विकासका विभिन्न पक्षमा संरचनात्मक रूपान्तरणको खोजी गरिनुपर्ने विकास आयोजनाको छनौट गर्दा तथ्य र विश्लेषणका आधारमा अधिकतम आर्थिक तथा सामाजिक प्रतिफल दिने आयोजनामा स्रोत विनियोजन हुने सुनिश्चितता हुनुपर्ने योजनाले उत्पादन तथा उत्पादकत्व अभिवृद्धि र रोजगारी सिर्जनालाई केन्द्रबिन्दुमा राख्नुपर्ने मध्यमकालीन तथा दीर्घकालीन मानव स्रोत योजना बनाएर सोहीअनुरूप आवश्यक जनशक्ति विकासमा जोड दिनुपर्ने निजी क्षेत्र नीतिगत स्थिरता, निजी क्षेत्र अनुकूल राज्यका नीति नियम, औद्योगीकरण तथा निर्यातलाई प्रोत्साहन दिने कार्यक्रमको आवश्यकता, उत्पादन लागत घटाउनका निमित्त ब्याजदर, विद्युत् र राजस्वमा सहुलियत, उद्योगका लागि आवश्यक जग्गा सरकारले लिजमा उपलब्ध गराउनुपर्ने कृषिको व्यवसायीकरण, सार्वजनिक जग्गालाई कृषि उत्पादनमा उपयोग, साना तथा मझौला व्यवसायका लागि विशेष सुविधा, पर्यटन गन्तव्यको विविधीकरण स्रोतले धान्न सक्ने आयोजनालाई मात्र स्रोत सुनिश्चितता दिएर निर्माण कार्य अगाडि बढाउनुपर्ने, आयोजना बैंकलाई प्रभावकारी बनाउने, सार्वजनिक खरिद प्रक्रियामा रहेका जटिलताको अन्त्य गरिनुपर्ने"
थन्किएका चिनियाँ जहाज लिलामीमा,"काठमाडौं : नेपाल वायुसेवा निगम (नेपाल एयरलाइन्स)ले थन्किएका चिनियाँ जहाज लिलामीमा राखेको छ। निगमले बिहीबार ४५ दिने सूचना जारी गर्दै चिनियाँ जहाज २ एमए ६० र ३ वाइ १२ गरी ५ जहाज लिलामीमा राखेको हो। बोलकबोलमार्फत जसले बढी रकम दिन्छन्, सोही आधारमा नै जहाज लिलामीमा राखिएको निगमका प्रवक्ता रमेश पौडेलले जानकारी दिए। तीन वर्षदेखि त्रिभुवन अन्तर्राष्ट्रिय विमानस्थलमा थन्किएका जहाजका वार्षिक खर्च मात्रै करिब २० करोड रहेको छ। एउटा वाइ १२ भने नेपालगन्ज विमानस्थलमा २०७६ मा दुर्घटनमा परेको थियो। दुर्घटनापछिको बिमा रकम निगमले बुझिसकेको छ। यसअघि गत वर्ष निगमले थन्किएका ५ जहाजलाई लिजमा दिने भन्दै २ पटक सूचना जारी गरेको थियो। तर, निगमका जहाज लिजमा लिन आवेदन परेन्। आन्तरिक उडानमा आक्रमक रूपमा अघि बढाउने भन्दै निगमले २०७१ मा ६ वटा चिनियाँ जहाज भित्राएको थियो। तीमध्ये एमआई ६० र वाई १२ मोडलका ११ वटा चीन सरकारले अनुदानमा दिएको हो । बाँकी ४ वटा जहाज जीटूजी (सरकारद्वारा सरकारसँग खरिद) प्रणालीअन्तर्गत चीनकै एक्जिम बैंकसँगको सहुलियतपूर्ण ऋणमा खरिद गरेको थियो। अर्थ मन्त्रालयको मध्यस्थतामा सहुलियतपूर्ण ऋणमा जहाज खरिद गरिएको थियो। निगमले उडाउन नसक्ने निर्णय गरेका ६ वटामा ४ वटा चिनियाँ जहाजको ऋण करिब ४ अर्ब रुपैयाँ छ। उडान भरेको ५ वर्षमा पनि करिब साढे २ अर्ब घाटा भएको निगमको तथ्यांक छ। २०७७ कात्तिकबाट पहिलो किस्ता तिर्नुपर्नेमा निगमले सोही वर्षको साउनबाट नै ती विमान थन्काएको हो। चिनियाँ जहाज उडाउन प्रशिक्षित पाइलट उपलब्ध हुन नसक्नु, तालिम खर्च अन्य जहाजको तुलनामा चार गुणा बढी हुनु, पाइलटले तालिम प्राप्त गर्ने समय प्रशिक्षक पाइलटबाट नपाउनु, बिमा शुल्क महँगो लगायतका कारण निगमले उक्त जहाज थन्काएको हो। कालोसूचीमा समितिको चासो प्रतिनिधिसभाको अन्तर्राष्ट्रिय सम्बन्ध र पर्यटन समितिले युरोपिन युनियन(ईयू) को कालोसूचीको बारेमा थप अध्ययन गर्ने भएको छ। बिहीबारको बैठकले समितिअन्तर्गत एक प्राविधिक उपसमिति बनाइ सो सम्बन्धमा थप अध्ययन गर्ने जनाएको छ। संसदीय समितिले नेपालको हवाई उडान युरोपियन युनियन (ईयू) को कालोसूचीबाट हटाउने विस्तृत कार्ययोजनाबारे नेपाल वायुसेवा निगमसँग छलफल गर्ने बताएको थियो। बिहीबारको छलफलमा निगमले कार्ययोजना सहितको प्रतिवेदन पेस गरेको थियो। उक्त छलफलमा नियामक निकाय नेपाल नागरिक उड्डयन प्राधिकरणले पनि नेपालको हवाई सुरक्षा र अबको कार्ययोजनासम्बन्धी प्रतिवेदन पेस गरेको थियो।"

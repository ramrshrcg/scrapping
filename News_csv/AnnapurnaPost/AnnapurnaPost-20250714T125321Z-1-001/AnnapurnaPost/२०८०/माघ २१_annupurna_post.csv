शीर्षक,विवरण
आँखामा पनि क्यान्सर!,"आँखामा हुने क्यान्सरको उपचार समयमै गरेमा आँखाको दृष्टिसमेत जोगाउन सकिन्छ भने ढिलो गरेमा आँखामात्रै होइन, ज्यानैसमेत जान सक्छ। दैलेखका एक वर्षीय बालक रमेशको दायाँ आँखामा उनकी आमाले सेतो ज्योति जस्तो देखेको ६ महिना भइसकेछ। गाउँमा यो राम्रो लक्षण हो भने पछि यसैै राखेछन्। भारतमा रोजगारी गर्ने रमेशका बुबा दसैंमा घर आउँदा थाहा भयो, रमेशका आँखा ठीक छैनन्। नजिकैको अस्पतालमा देखाउन जाँदा यो राम्रो लक्षण होइन, तुरुन्तै काठमाडौं जानू भनी रिफर गरेछन्। उनीहरूले तिलगंगा आँखा अस्पतालको क्यान्सर रोग विभागमा जाँच गराउँदा यो त बालबालिकामा हुने आँखाको क्यान्सर हो भन्ने कुरा भयो। तब पो अभिभावकहरू छाँगाबाट खसे झैं भएछन्। आँखामा पनि क्यान्सर हुन सक्छ भन्ने कुरा धेरैलाई थाहा नहुन सक्छ। यसमाथि एकै वर्षको बालकलाई। यसको चोट दोब्बर हुन गयो। रमेशको आँखा र टाउको स्क्यान गरी हेर्दा टाउकोमा त फैलिएको देखिएन। तर, बायाँ आँखामा पनि सानो शंकास्पद ट्युमर हो कि भन्ने देखियो। उनलाई बेहोस बनाएर राम्ररी हेर्दा दाहिने आँखामा ९० प्रतिशत ट्युमरले भरेको पाइयो भने बायाँ आँखामा पनि यसकै सुरुआतका रूप देखियो। अब उनको उपचारमा ६ वटा केमो औषधि लगाउने र हरेक महिना बेहोस् बनाइ बायाँ आँखामा लेजर र परेमा दायाँ आँखामा पनि केमो लगाउने निधो गरियो। दायाँ आँखाको ट्युमर भने धेरै फैलिएको हुनाले अप्रेसन गरी निकाल्नुपर्ने भयो। जुन कुरा सुनेपछि रमेशकी आमा बेहोस जस्तै भइन्। केमो लगाउन कान्ति बाल अस्पताल जाँदा अरू पनि रमेश जस्तै बालबालिकाको उपचार भइरहेको देखेपछि आमामा बल्ल हिम्मत आएछ। उक्त क्यान्सरलाई रेटिनोब्लास्टोमा भनिन्छ। यो क्यान्सर रोग बच्चा जन्मेदेखि पाँच वर्षको उमेरसम्म हुने गर्छ। जुन एक वा दुवै आँखामा हुन सक्छ। यसको उपचार नभए ज्यान नै जानसक्छ भने समयमै उपचार गरे ज्यान र आँखा दुवै जोगाउन सकिन्छ। रमेशका बुबाले आफ्नो काम छाडेरै ६ महिनासम्म अस्पताल धाए। त्यसैबीचमा तिलगांग आँखा अस्पतालमा चारपटक धाए। जहाँ बायाँ आँखाको पनि लेजर गर्ने काम भयो। अहिले बायाँ आँखा निको हुने क्रममा छ भने दायाँ आँखाको अप्रेसन भयो। अनि नक्कली आँखा लगाइयो। उनीहरूको आर्थिक अवस्था कमजोर भएका कारण एक गैरसरकारी संस्था ओपन आइज नेपालले अस्पतालको सबै खर्च बेहोरिदियो। नक्कली आँखा लगाउने काममा समेत सोही संस्थाले सहयोग गर्यो। यसैगरी, भक्तपुरकी ६० वर्षीया धनमायाको आँखाको परेला छेउमा नयाँ कोठी देखा परेको चार वर्ष भयो। तर, त्यति ध्यान भने कसैले दिएन। दुई महिनादेखि भने एक्कासि आकार बढ्यो। हुँदाहुँदा कहिलेकाहीँ रगत पनि देखा पर्यो। अनिमात्र धनमाया तिलगंगा अस्पताल आउनुभयो। अंकोलोजी विभागमा जाँच गराउँदा उक्त कोठी नभई एक किसिमको क्यान्सर हो भन्ने बुझियो। धनमाया समयमै अस्पतालमा आएकाले आँखालाई असर नगरी ट्युमरमात्रै काटेर फाली अप्रेसन गर्न सहज भयो। यसरी रोगबाट मुक्त हुनुुभयो। उक्त क्यान्सरको उपचार पनि ढिलो भएको भए आँखासमेत निकाल्नु पथ्र्यो। रमेश र धनमायाको आँखाको क्यान्सर जस्तै अरू पनि धेरै प्रकारका क्यान्सर कुनै पनि उमेरका मानिसका आँखामा हुनसक्छ। आँखाको डिलदेखि आँखाको नानी, भित्री भागका साथै आँखाको पछाडिको भागमा समेत क्यान्सर हुन सक्छ। कहिलेकाहीँ शरीरको अन्य भागको क्यान्सरसमेत सर्न सक्छ। विशेष गरी महिलामा स्तनको क्यान्सर र पुरुषमा फोक्सोको क्यान्सर आँखामा सरेको देखिएको छ। यी आँखामा हुने क्यान्सरको उपचार समयमै गरेमा आँखाको दृष्टिसमेत जोगाउन सकिन्छ भने ढिलो गरेमा आँखामात्रै होइन, ज्यानैसमेत जान सक्छ।  राजकर्णिकार तिलगंगा आँखा अस्पतालको अंकुलोप्लास्टी र अंकुलर अंकोलोजी विभाग प्रमुख हुन्।"
क्यान्सर उपचारमा असमानता हटाउनुपर्छ,"विकसित मुलुकमा झैं नेपालमा पनि क्यान्सरको उपचारमा असमानता छ। क्यान्सर रोगको निदान, उपचार र फलोअपमा असमानता देखिएको छ। उपचारमा असमानता हटाउन सरकार र सरोकारवालाहरूले देहायबमोजिम कार्य गर्नुपर्छ। क्यान्सरका अध्ययन, अनुसन्धान, निगरानी, रोकथाम र नियन्त्रणका कार्यक्रम एकसाथ अघि बढाउनुपर्छ। दक्ष जनशक्ति उत्पादनमा ध्यान दिनुपर्छ। ठूला अस्पताललाई क्यान्सर इन्स्टिच्युट वा प्रतिष्ठानका रूपमा विकास गर्नुपर्छ। थप जनशक्ति र बजेटको व्यवस्था गर्नुपर्छ। राष्ट्रिय मोलिकुलर डायग्नोस्टिक र न्युक्लियर मेडिसिन केन्द्रको व्यवस्था गर्नुपर्छ। त्यसका लागि चाहिने उपकरण जीटूजीमार्फत आपूर्ति गर्ने व्यवस्था मिलाउनुपर्छ। आवश्यक केमोथेरापी औषधि पनि यसैगरी ल्याउन सकिन्छ। विभिन्न स्वास्थ्य संस्थामा रहेका रेडियोथेरापी मेसिनहरू पूूर्णक्षमतामा सञ्चालन गर्नुपर्छ। सातै प्रदेशमा थप उपकरण राखी निःशुल्क सेवा उपलब्ध गराउनुपर्छ। कुनै पनि क्यान्सरको अस्पतालमा पुगे पछि बिरामीको एक हप्ताभित्र नै रोगको पहिचान गर्ने क्षमताको विकास गराउनुपर्छ। रोगको निदान भएको दुई हप्ताभित्र उपचार सुरु गरिसक्नु पर्ने व्यवस्था गर्नुपर्छ। किनभने उपचार एक महिना ढिलो भएमा पनि मृत्युदर कम्तीमा १० प्रतिशतले बढ्छ। क्यान्सरविरुद्ध प्रतिकारात्मक, प्रबद्र्धनात्मक, उपचारात्मक र पुनस्र्थापनात्मक लगायतका आधारभूतदेखि विशिष्टीकृत र गुणस्तरीय सेवामा सबै नागरिकको पहुँच सुनिश्चित गर्नुपर्छ। अल्पकालीन, मध्यकालीन र दीर्घकालीन योजना बनाइ लागू गर्नुपर्छ। आशा छ, निकट भविष्यमा नेपालमा क्यान्सरका बिरामीले सहज ढंगले गुणस्तरीय उपचार सेवा पाउने छन्। क्यान्सरको उपचारमा भएको असमानता पनि हट्ने छ। (डा न्यौपाने क्यान्सर सर्जन समाजका अध्यक्ष हुन्।)"
धूमपानमा छुट किन ?,"सुर्तीजन्य पदार्थ उत्पादकलाई करदाताको रुपमा सरकारले हेर्ने प्रचलन नै गलत छ। काठमाडौं महानगरपालिकाको २९औं वार्षिकोत्सवको अवसरमा स्वस्थ्य महानगरपालिका अभियान अन्तर्गत २०८० मंसिर २७ गतेदेखि ३२ वटै वडामा प्लाटिकमा र्याप गरिएको धूमपानका कच्चा पदार्थ, खैनी, बिँडी, तमाखु, सुल्फा, गुट्खा र पानपराग बिक्री वितरणमा प्रतिबन्ध लगाएको घोषणा गरियो। लगत्तै मंसिर २९ गते उच्च अदालत पाटनले कानुनबमोजिम सञ्चालन गर्दै आएको उद्योग व्यवसायमा महानगरपालिकाको घोषणाले प्रतिकूल असर परी अपूरणीय क्षति पुग्न सक्ने अवस्था देखिएकाले रिट निवेदनको अन्तिम टुंगो नलागेसम्म कार्यान्वयन नगर्नू नगराउनू भनी विपक्षीहरूको नाममा आन्तरिम आदेश गरिदियो। जनस्वास्थ्य जस्तो संवेदनशील सवालमा महानगरपालिकाको अभियानको घोषणा र उच्च अदालतको आन्तरिम आदेश पछिको अन्योलमा पारेर शान्त बस्दा समग्र राज्यको हिसाबले कसको जित भयो त ? प्रश्न तेर्सिएका छन्। पहिलो त सुर्तीजन्य पदार्थ उत्पादन गर्ने उद्योगहरूलाई महानगरको यो निर्णय कार्यान्वयन नगर्नुपर्ने दुइटा जिकिर गरिएको छः नियमअनुसार सञ्चालन भएका उद्योगलाई पर्न सक्ने आर्थिक क्षति र नियमित कर तिर्ने गरेको। उद्योगलाई पर्न सक्ने आर्थिक क्षतिमा महत्वपूर्ण होला कि धूमपान सेवनबाट जनस्वास्थ्य र वातावरणमा पर्ने क्षति एक गम्भीर प्रश्न ? राज्यले विश्लेषण गर्नुपर्ने दोस्रो प्रश्नः के स्वास्थ्यमा परिरहेको तथा पर्ने सक्ने आर्थिक, मानसिक, सामाजिक क्षति सुर्तीजन्य पदार्थ उत्पादकबाट जम्मा हुने राजस्वले तिर्न सक्छ ? सम्मानित अदालतले रिटको अन्तिम टुंगो लगाउनुअघि केही महत्वपूर्ण विषयमा गहन भएर सोच्न जरुरी छ। नेपालको सविधान २०७२ लागू भयो, जनतामा नीहित नैसर्गिक अधिकारहरू जस्तै शिक्षा, स्वास्थ्य आदिको रक्षा भएको रेखदेख गर्ने जिम्मा स्थानीय निकायलाई जिम्मोवार बनाइयो। यसरी, धूमपान जस्ता स्वास्थ्यमा असर पार्ने अखाद्य वस्तुको नियन्त्रण र निगरानीको जिम्मेवारी स्थानीय निकाय आएको बुझ्नुपर्ने हुन्छ। मौजुदा संविधानअनुसार सुर्तीजन्य पदार्थ नियन्त्रण जस्ता सवाल जसको उपभोग, व्यापार, व्यवसाय आदिमा स्थानीय सरकारको निगरानी पर्छ। यसका प्रत्यक्ष नियन्त्रण पनि स्थानीय सरकारकै जिम्मामा भनेर बुझ्न सकिन्छ। खुसीको कुरा हाल स्थानीय तहहरूले यही ऐन २०६८ र निर्देशिका २०७१ लाई समातेर केही कार्यान्वयन कार्यविधिहरू तयारी गरिरहेको र लागू गर्ने घोषणा गरिरहेका छन्। तर, स्थानीय सरकारले मौजुदा सुर्तीजन्य पदार्थ नियन्त्रण ऐन र कार्यविधिलाई आधार बनाएर कार्यविधि बनाउनुको सट्टा आफैं कानुन बनाइरहेका छन्। जुन अनावश्यक हो। मौजुदा ऐनअनुसार, तोकिएका सार्वजनिक स्थलहरू, अस्पताल, स्वास्थ्य केन्द्र, विद्यालय, सरकारी सेवाका भवन, सार्वजनिक बस पार्क आदिबाट १०० मिटरको वरिपरि सुर्तीजन्य पदार्थ बिक्री वितरण रोक लगाउने, १८ वर्ष उमेरमुनिका तथा गर्भवती महिलालाई सुर्तीजन्य पदार्थ बिक्री वितरण गर्न नपाइने, खुला खिल्ली बिक्री वितरण गर्न नपाइने जस्ता बुँदा उल्लेख गर्न सकिन्छ। ऐनको परिच्छेद ३ को दफा ११ (१) अनुसार बिक्री वितरण तथा प्रदर्शनमा बन्देज भनेर सार्वजनिक स्थलबाट कम्तीमा सय मिटरभित्रको घरपसलबाट सुर्तीजन्य पदार्थ बिक्री गर्न नपाइने व्यवस्था गरेको छ। गरिहाले १० हजारसम्म जरिवाना, परिच्छेद २ को दफा ५ मा सूचना टाँस गर्नुपर्ने भन्ने बुँदा छ। जसमा सार्वजनिक स्थलहरूमा धूमपान गर्न नपाइने व्यहोराको सूचना सबैले देख्ने र पढ्न सक्ने गरी टाँस नगरे पाँच हजारसम्म जरिवानाको व्यवस्था गरिएको छ। परिच्छेद ३ को दफा ११ मा बिक्री वितरण तथा प्रदर्शनमा बन्देज भनी सुर्तीजन्य पदार्थ बिक्री वितरणका लागि इजाजत लिनुपर्ने प्रष्ट उल्लेख छ। अन्यथा १० हजारसम्म जरिवाना गर्न सकिने उल्लेख छ। परिच्छेद ३ को दफा ११ मा बिक्री वितरण तथा प्रदर्शनमा बन्देज लगाउने उल्लेख छ भने उपदफा ७ अनुसार सुर्तीजन्य पदार्थप्रति आकर्षण हुनेगरी बिक्री स्थल सजावट गर्न नपाउने व्यवस्था छ। जसको उल्लंघन गरे पाँच हजारसम्म जरिवाना हुनेछ। उपदफा १ मा बिक्री वितरण तथा प्रदर्शनमा बन्देजको व्यवस्था छ। जसमा १८ वर्ष उमेर नपुगेका व्यक्ति र गर्भवती महिलालाई सुर्तीजन्य पदार्थ बिक्री वितरण गर्न लगाएको पाइएमा १० हजार जरिवानाको व्यवस्था छ। तर यी कुनै पनि बुँदा कार्यान्वयनमा आएका छैनन्। धूमपान उत्पादकहरूले नेपालमा हालीमुहाली गरेका छन् भन्ने धेरै प्रमाण छन्। जसलाई विश्लेषण गरी राज्य र जनताको हित हुनेमा सम्मानित अदालतको फैसला आओस् भन्ने सबै नेपालीको अपेक्षा छ। आजकल हरेक होटेल रेस्टुरेन्टमा फेसनको रुपमा चलेको हुक्का बारको संस्कार छ। कतिपय अभिभावकले बालबालिकालाई नै हुक्का तान्न प्रोत्साहान गरिरहेको पाइन्छ। तर, हुक्काको नकारात्मक असर चुरोटभन्दा कम छैन भन्ने तथ्यबाट अभिभावक अनभिज्ञ छन्। त्यस्तै, ईसिग्रेटलाई मानिसले व्यक्ति र घरपरिवारकै लागि घरनाको सानको हिसाबले लिने गरेको छ। पहिलो कुरो ईसिग्रेट अन्य साधारण सिग्रेटभन्दा झनै बढी हानीकारक छ। अतः ईसिग्रेटलाई कुलघरनाको मापन गर्ने विषय बनाउनु मूर्खता हो। यसमा पनि महानगरपालिकाको हस्तक्षेपकारी भूमिका जरुरी छ। राजस्वका विषयमा केही तथ्यको कुरो गर्दा नेपाल सुर्तीजन्य पदार्थमा कम कर भएको देशमध्ये पर्छ। दक्षिण एसियाली देशमध्ये सबैभन्दा कम कर तिर्नेमा नेपाल पर्छ। नेपालको कर प्रणालीअनुसार सुर्तीजन्य पदार्थमा मूल्य अभिवृद्धि कर, अन्तःशुल्क कर र स्वास्थ्य जोखिम कर गरेर जम्मा ३७ प्रतिशतको हाराहारीमा छ। यो जम्मा कर विश्व स्वास्थ्य संघको सिफारिसअनुसार ७५ प्रतिशत हुनुपर्छ। भारतको कर ५४ प्रतिशत, बंगलादेश र श्रीलंकाको कर झन्डै विश्व स्वास्थ्य संघको सिफारिस जति पुग्छ। उता नेपालमा सुर्तीजन्य पदार्थका कारण लाग्ने रोगबाट मृत्यु संख्या अत्यधिक छ। स्मरण रहोस्, प्रतिवर्ष नेपालका सुर्तीजन्य पदार्थ सेवनबाट हुने रोगबाट नेपालमा ३७ हजारभन्दा बढी मानिसले मृत्युवरण गर्छन्। सुर्तीजन्य पदार्थबाट सृजित रोगको उपचारमा लाग्ने खर्च सुर्तीजन्य पदार्थबाट उठ्ने करभन्दा धेरै गुणा बढी भएकाले करसँग तुलना गर्न मिल्दैन। सुर्तीजन्य पदार्थबाट उठ्ने करको उद्देश्य राजस्व जम्मा गर्ने हेतुभन्दा पनि स्वास्थ्यमा पुर्याउने असरलाई कम गर्न कर उठाउने कुरालाई जोड दिन अपरिहार्य छ। राजस्व परामर्श समितिको लगातार दुई आर्थिक वर्षको प्रतिवेदन २०७८७९ मा करलाई बढाएर कम्तीमा दक्षिण एसियाली देशहरूको बराबर बनाउन सिफारिस गरेको छ। महालेखाको प्रतिवेदनमा पनि सुर्तीजन्य पदार्थको करमा समायोजन गर्न उल्लेख छ। तर, त्यस सिफारिसलाई अर्थ मन्त्रालयले बेवास्ता गरी आवश्यक कर बढाइरहेको छैन। सुर्तीजन्य पदार्थ उत्पादकलाई करदाताको रूपमा सरकारले हेर्ने प्रचलन नै गलत छ। अझ, सरकारले कर तिर्ने व्यवसायी भनेर सुर्तीजन्य पदार्थ उत्पादकलाई पुरस्कार दिनु भनेको सुर्तीजन्य पदार्थ नियन्त्रण तथा नियमन निर्देशिका २०७१ को परिच्छेद ५ अन्तर्गत दफा ४० को बर्खिलाफ भएको पुष्टि हुन्छ। करदाताको रूपमा राज्य सम्मान गर्नु आफैंमा विरोधाभासको विषयमात्र होइन, गैरजिम्मेवारी काम नै हो। यसमा अर्थ मन्त्रालयले जवाफ दिनुपर्ने हुन्छ। अर्थ मन्त्रालय सुर्तीजन्य पदार्थमा कर बढाउ सुझाव दिँदा उही पुरानै अडान दोहोर्याउने गर्छन् कर बढाएमा अवैद्य व्यापार बढ्ने छ। के अहिले सुर्तीजन्य पदार्थमा अवैद्य व्यापार छ र कर बढाएमा अवैद्य व्यापार बढ्दै जान्छ ? यही प्रश्नलाई पछ्याउँदै बृटिस मेडिकल जर्नल (२०२३) अनुसार नेपालमा अवैद्य व्यापार शून्यप्रायः (००३ प्रतिशत) छ। जबकि सुर्तीजन्य पदार्थ जस्ता अम्मलमा ५ प्रतिशत जति अवैद्य व्यापारलाई सामान्य मानिन्छ। बरु भारतमा सुर्तीजन्य पदार्थ र मदिरासम्बन्धी कडा नीति अपनाएको र नेपालको खुला नीति भएको कारण खैनी, गुट्का, पानपराग आदि भने भारतबाट नेपालमा अवैद्य भित्रिने र नेपाली ब्रान्डका चुरोट भारतमा भन्सार छल गरी भारत जाने गरेको छ। धूमपान उत्पादकहरूले नेपालमा हालीमुहाली गरेका छन् भन्ने यस्ता धेरै प्रमाण छन्। जसलाई विश्लेषण गरी राज्य र जनताको हित हुनेमा सम्मानित अदालतको फैसला आओस् भन्ने सबै नेपालीको अपेक्षा छ। विद्यमान नीति र नियमावलीलाई उपयोग गर्दै स्थानीय तहलाई जनताको स्वास्थ्य र शिक्षाको प्रत्याभूति गर्न प्रोत्साहान गर्ने निर्णय सम्मानित अदालतबाट आएमा फैसला जनताको पक्षमा हुनेछ। जसले अदालततको गरिमा पनि बढाउने छ।  गुरुङ नेपाल विकास अनुसन्धान प्रतिष्ठानमा आबद्ध छन्। डा जयकुमार गुरुङ"
डुंगेश्वरलाई दोस्रो पटक रनिङ शिल्ड,"दैलेख : जिल्लाको डुंगेश्वर गाउँपालिकाले लगातार दोस्रो पटक राष्ट्रपति रनिङ शिल्डको उपाधि हात पारेको छ। जिल्ला खेलकुद विकास समितिले आयोजना गरेको १४ औँ जिल्लास्तरीय राष्ट्रपति रनिङ शिल्डको उपाधि डुंगेश्वरले जितेको हो। ठाटीकाँध गाउँपालिकामा भएको प्रतियोगिताअन्तर्गत डुंगेश्वरले ८ स्वर्ण, ८ रजत र ५ कास्यसहित कुल २१ पदक जित्दै राष्ट्रपति रनिङ शिल्ड हात पार्न सफल भएको हो। अघिल्लो वर्ष डुंगेश्वरले ७ स्वर्ण, २ रजत र ५ कास्यसहित १४ पदक जित्दै रनिङ शिल्डको उपाधि जितेको थियो। त्यसबेला प्रतियोगितामा जिल्लाका ९ वटा स्थानीय तहबाट सहभागिता रहेको थियो। डुंगेश्वर गाउँपालिकाको खेलकुद विकास समितिका अध्यक्ष राजुकुमार खत्रीले गाउँपालिकाले दोस्रो पटक पनि शिल्ड जितेको बताए। शिल्डको उपाधि हात पार्न गाउँपालिका, खेल प्रशिक्षक र खेलाडीहरूको महत्वपूर्ण योगदान रहेको उनको भनाइ छ। पालिकाभित्र खेल पूर्वाधार र खेलाडीहरूको क्षमता विकास गरेर राष्ट्रियस्तरका खेलमा प्रतिस्पर्धा गर्नसक्ने योग्य खेलाडी उत्पादनमा जोड दिइएको खत्रीको भनाइ छ। स्थानीय सरकारलाई समृद्ध बनाउन खेल क्षेत्रलाई पनि मजबुत बनाउनुपर्ने खत्री बताउँछन्। खेलकुद विकास समितिका अध्यक्ष गोपालबहादुर बुढाका अनुसार यस वर्षको प्रतियोगितामा दैलेखका ११ मध्ये १० स्थानीय तहले प्रतियोगितामा सहभागिता जनाएका थिए। दुल्लु नगरपालिका प्रतियोगितामा सहभागिता नभएको बुढाले बताए। दुल्लु नगरपालिका १३ औँ जिल्लास्तरिय राष्ट्रपति रनिङ शिल्ड प्रतियोगितामा पनि सहभागिता जनाएको थिएन्, बुढाले भने। प्रतियोगितामा ८ स्वर्ण, ८ रजत र ५ कास्यसहित कुल २१ पदक जित्दै राष्ट्रपति रनिङ शिल्डको उपाधि डुंगेश्वरले जितेको बुढाले बताए। उनका अनुसार ६ स्वर्ण, ५ रजत र २ कास्यसहित १३ पदक जित्दै नारायण नगर दोस्रो, कुल ११ पदक जित्दै नौमूले गाउँपालिका तेस्रो भएको छ। प्रतियोगिता अन्तर्गत आठबिस नगर चौथो, ठाटीकाँध गाउँपालिका पाचौँ, गुराँस गाउँपालिका छैठौँ, भैरवी गाउँपालिका सातौँ, महाबु गाउँपालिका आठौँ, भगवतीमाई गाउँपालिका नवौँ र चामुण्डाविन्द्रासैनी नगर दशौँ भएका छन्।"
प्री ओपन सेसनमा नेप्से परिसूचक सामान्य अंकले बढ्यो,काठमाडौं : साताको पहिलो कारोबार दिन आज प्री ओपन सेसनमा नेप्से परिसूचक सामान्य अंकले बढेको छ। नेप्से ०४५ अंकले बढेर २०६७४७ विन्दुमा बन्द भएको छ। यो समयमा १८ कम्पनीको ६१० कित्ता सेयर ३ लाख ५५ हजार २८ रुपैयाँमा किनबेच भए। कारोबार भएका १८ कम्पनीमध्ये ६ वटाको मूल्य बढ्यो भने ८ को घट्यो बाँकी ४ को मूल्य स्थिर रह्यो।
"नेप्सेमा एकल अंकको गिरावट, कारोबार ३ अर्बमा झर्यो","काठमाडौं : साताको पहिलो कारोबार दिन आइतबार नेप्से परिसूचक सामान्य अंकले घटेको छ। नेप्से ५३१ अंकले घटेर २०६१७० विन्दुमा कायम भएको छ। सेन्सेटिभ इण्डेक्स ०१६ प्रतिशतले घट्यो। यसदिन ३०७ कम्पनीको ९२ लाख ७२ हजार ७८२ कित्ता सेयर ३ अर्ब २१ करोड ६७ लाख २७ लाख २२१ रुपैयाँमा खरिदबिक्री भए। सामान्य अंकले ओरालो लागेको बजारमा एउटा मात्रै कम्पनीको सेयर सकारात्मक सर्किट लेभलमा कारोबार भयो। युनिक नेपाल लघुवित्त वित्तीय संस्थाको सेयर सकारात्मक सर्किट लेभलमा कारोबार भयो। यसैगरी मोलुङ हाइड्रोपावरको ९४६, समाज लघुवित्त वित्तीयको ८२०,भगवती हाइड्रोपावरको ६७८ र किसान लघुवित्त वित्तीयको ६६७ प्रतिशतले बढेको हो। यसदिन महिला लघुवित्त वित्तीय संस्थाका लगानीकर्ताले भने गुमाए। सो कम्पनीको सेयर ५३७ प्रतिशतले घट्यो। कारोबार रकमका आधारमा हिमालयन रिइन्स्योरेन्स शीर्षस्थानमा रह्यो। सो कम्पनीको ३३ करोड ५८ करोड बढि मूल्यको सेयर कारोबार भयो। यसैगरी एसियन लाइफ इन्स्योरेन्स को लिमिटेड र नेपाल इन्फ्रास्टक्चरको १२ १२ करोड र नगदी ग्रुप र रिडी पावरको ११११ करोड मूल्य बराबरको सेयर कारोबार भयो। ४ उपसमूहको सूचक बढ्दा ९ वटाको सूचक नकारात्मक देखिए। डेभलपमेन्ट बैंक,फाइनान्स,इन्भेस्टमेन्ट र नन लाइफ इन्स्योरेन्सको सूचक बढ्दा अन्य उपसमूहको सूचक घटेको हो। यसदिन १०४ कम्पनीको मूल्य बढ्दा १३२ वटाको घट्यो भने ११ को मूल्य स्थिर रह्यो।"
पाठेघरको क्यान्सरलाई कल्पोस्कोपी,"कल्पोस्कोपी एक महत्वपूर्ण जाँच हो किनभने यस जाँचबाट महिलामा हुने सर्भाइकल क्यान्सरका बारेमा थाहा हुन्छ। यसबाट महिलामा हुने सर्भाइकल क्यान्सर हुनुभन्दा अगाडि नै पत्ता लगाउन सकिन्छ। महिला जनेन्द्रीय अंगहरू जस्तै पाठेघरको मुख, योनी तथा योनीमार्गमा कुनै असामान्य रोग वा रोगको लक्षणहरू भए पत्ता लगाउन गराइन्छ। महिलाहरूको रोग परीक्षण गर्ने सिलसिलामा गर्भाशय श्राव (पाप स्मेयर) को जाँच गर्दा कुनै खराबी देखिएमा वा खराबीको शंका लागेमा चिकित्सकद्वारा कल्पोस्कोपी गर्ने सुझाव दिने गरिन्छ। कल्पोस्कोपी गरिँदा यदि महिला जनेन्द्रीयहरूमा (पाठेघरको मुख, योनीद्वार) असामान्य कोषिकाहरू भएको पाइएमा वा कोषिकाहरूको असामान्य वृद्धि पाइएमा ती कोषिकाहरूको बायोप्सी परीक्षण गरिन्छ। कल्पोस्कोपी किन गरिन्छ त ? सामान्यतया निम्न रोग पत्ता लगाउन कल्पोस्कोपी गरिन्छ : गुप्तांगमा हुने घाउखटिराहरू। पाठेघरको मुखको सुजन (सुन्निेदुख्ने, सर्भिसाइटिस)। पाठेघरको मुखको अर्बुद रोग (क्यान्सर)। योनीक्षेत्रको बाहिरी प्रकोष्ट वा भगकोष्टमा अर्बुदरोग भएमा। योनीक्षेत्र, योनीद्वार वा बाहिरी भाग, पाठेघरको मुखको अर्बुदरोग हुनुपूर्व हुने परिवर्तनहरूको शंका लागेमा। कल्पोस्कोपिक परीक्षणले के गर्छ त ? पाठेघर, पाठेघरको मुख वा योनीद्वारमा हुने घाउ, खटिराहरू पत्ता लगाउँछ। रोगका शंकास्पद क्षेत्रहरूसँग सम्बन्धित असामान्य अवस्था वा क्षेत्रको पहिचान गर्छ। रोगको शंकास्पद क्षेत्रका असामान्य कोषिकाहरूको जाँच गर्न मद्दत पुर्याउँछ। शल्याक्रिया गर्नुपर्ने खालका अर्बुदरोग भएनभएको पत्ता लगाउँछ। कल्पोस्कोपिक परीक्षण कहिले गराउने त ? मूलाधार, योनी, योनीद्वार, गर्भाशय वा पाठेघरको मुखमा शंकास्पद गिर्खाघाउ, खटिराहरू देखिएमा। गर्भाशयभित्र कडा खाले वा जटिल रोगको इतिहास भएमा। बालिकाहरूमा हुने यौन हिंसा वा व्यभिचार र बलात्कार जस्ता अपराधहरूको निर्क्यौल गर्नुपरेमा।  एसोसिएट प्रोफेसर श्रेष्ठ कन्सल्ट्यान्ट गाइने अंकोसर्जन हुन्।"
"आलुको माग बढी, घट्यो उत्पादन","जोमसोम : हिमाली क्षेत्रको चिसो हावापानीमा उत्पादन हुने मुस्ताङी आलुलाई उपभोक्ताले निकै मन पराउँछन्। उसिनेर होस् या तरकारीमा मिसाएर खान मुस्ताङी आलुको माग बढी छ। तराई र पहाडी क्षेत्रमा उत्पादन हुने आलुभन्दा यस क्षेत्रमा उत्पादन हुने आलुप्रति सहरिया उपभोक्ताको रुचि बढी छ। मुस्ताङका स्याउ खेती जस्तै प्रमुख बालीको रूपमा रहेको परम्परागत आलु खेती यहाँका किसानको गतिलो आम्दानीको स्रोत बनेको छ। मुस्ताङका किसानले स्याउ बगैंचाभित्र अन्तरबालीको रूपमा आलु खेती गर्दै आइरहेका छन्। उनीहरूले स्याउ र आलु गरी दोहोरो आम्दानी लिइरहेका छन्। यद्यपि मुस्ताङका किसानले स्याउ बगैंचाभित्र अन्तरबालीका रूपमा उवा, फापर, जौ र तरकारी खेती पनि गर्छन्। मुस्ताङमा यसवर्ष आलु उत्पादन ३३ प्रतिशतले घटेको कृषि ज्ञान केन्द्र मुस्ताङले जनाएको छ। गतवर्ष मुस्ताङमा २ सय १२ हेक्टरमा लगाइएको आलु खेतीबाट ९ हजार ६ सय ३ टन स्याउ उत्पादन भएको थियो। तर, यसवर्ष ३ सय १५ हेक्टर क्षेत्रफलमा लगाइएको आलु खेतीबाट ६ हजार ३ सय ६३ टन मात्र आलु उत्पादन भएको ज्ञान केन्द्र मुस्ताङका कार्यालय प्रमुख प्रकाश बस्ताकोटीले जानकारी दिए। यसवर्ष मौसम अनुकूल नहुँदा आलु उत्पादन घटेको केन्द्र प्रमुख बस्ताकोटीले उल्लेख गरे। गतवर्ष आलुका लागि उपयुक्त हावापानी भएको भए पनि यसवर्ष आलुको बोटको वृद्धि विकास हुने बेलामा लगातार वर्षा भएको र यसले आलु खेतीमा डढुवा रोगको प्रकोप देखिँदा उत्पादन घटेको केन्द्र प्रमुख बस्ताकोटीको भनाइ छ। उनले उपल्लो मुस्ताङमा तुषारोका कारण आलु खेतीमा डढुवा रोग देखिएको बताए। आलु खेतीमा मौसम अनुकूल नहुँदा डढुवा रोगको प्रकोप देखिने गर्छ। डढुवा रोग लाग्दा आलु बोटका पातहरू सुक्दै र मर्दै जाने लक्षण देखिन्छ। आलु बोटको पातमा डढुवाको प्रकोप देखिँदा आलुको बोटले प्राप्त गर्ने कार्वनडाई अक्साइडको मात्रा उपलब्ध हुन सक्दैन। आलुको बिरुवाले मलजल नपाउँदा आलु उत्पादन घट्नुको प्रमुख कारण रहेको केन्द्र प्रमुख बस्ताकोटीले सुनाए। यसवर्ष गतवर्षको तुलनामा ३ हजार २ सय ४० टन आलु उत्पादन घटेको हो। गतवर्ष मुस्ताङमा प्रतिहेक्टरमा ३०७८ टन आलु उत्पादन भएको थियो। यसवर्ष गतवर्षभन्दा थप ३ हेक्टर क्षेत्रफल विस्तार भए पनि प्रतिहेक्टर २०२ टन आलु उत्पादन भएको देखिन्छ। यहाँ औसत प्रतिहेक्टर १० टनले आलु उत्पादनमा ह्रास आएको केन्द्र प्रमुख बस्ताकोटीले जनाए। यसवर्ष ६ हजार ३ सय ६३ टन आलु उत्पादन हुँदा औसत प्रतिकेजी ५० रुपैयाँका दरले ३१ करोड ८१ लाख रुपैयाँको आलु उत्पादन भएको छ। गतवर्ष मुस्ताङमा ९ हजार ६ सय ३ टन उत्पादन हुँदा ४८ करोड १ लाख रुपैयाँ आम्दानी भएको केन्द्रको अनुमान छ।"
गण्डकीले बनायो सवारी तथा यातायात नियमावली,"बेनी : गण्डकी प्रदेश सरकारले सार्वजनिक सेवाको सुधारका लागि बनाएको ऐन कार्यान्वयन गर्न नियमवली बनाएको छ। गण्डकी प्रदेशको सवारी तथा यातायात नियमावली, २०८० बनेसँगै २०७६ सालमा जारी भएको ऐन कार्यान्वयन भएको हो। सार्वजनिक यातायात सेवालाई प्रविधिमैत्री र समयअनुकूल बनाउन नियमावली महत्वपूर्ण आधार बन्ने भौतिक पूर्वाधार विकास तथा यातायात व्यवस्थामन्त्री रेशमबहादुर जुग्जालीले बताए। राजस्वको स्रोत बढाउन, सेवा प्रवाहलाई छिटोछरितो र सार्वजनिक यातायातलाई व्यवस्थित बनाउन नियमावली सहयोगी बन्नेछ, उनले भने, यो नियमावली गण्डकीको यातायात क्षेत्र सुधारका लागि कोसेढुंगा सावित हुने छ। गत पुस २६ गतेको मन्त्रिपरिषद् बैठकले पारित गरेको नियमावली मुख्यमन्त्री तथा मन्त्रिपरिषद् कार्यालयले बिहीबार राजपत्रमा प्रकाशन गरेको छ। १०३ नियम र १३ परिच्छेद भएको नियमावलीमा ३२ अनुसूची रहेका मन्त्रालयका कानुन अधिकृत जितबहादुर बस्यालले बताए। प्रदेशभर रुट इजाजत सर्वाजनिक सवारीलाई सम्बन्धित सवारीधनी वा व्यवसायी कम्पनीको मागबमोजिम प्रदेशभित्रको मार्ग इजाजत (रुट परमिट) दिइने नियमावलीमा व्यवस्था गरिएको छ। पछिल्लो पाँच वर्षयता गण्डकी प्रदेशमा सञ्चालन हुने जिप र ट्याक्सीमा दुई जिल्ले परमिट लागू गरिएको थियो। सम्बन्धित सार्वजनिक सवारीधनी वा व्यवसायी कम्पनीको मागबमोजिम प्रदेशभर, बहुजिल्ला, एक जिल्ला, निश्चित पालिका वा क्षेत्र तोकी मार्ग इजाजतपत्र जारी गर्न लागिएको हो। एकै ठाउँमा मात्र व्यवसायीहरूलाई केन्द्रित हुन नदिनका लागि मापदण्ड बनाइने भएको छ। निजी गाडीको पनि आयु तोकियो । नियमावलीमा नेपालमै पहिलोपटक निजी सवारी साधनको पनि २५ वर्ष आयु तोकिएको मन्त्रालयका प्रवक्ता टीकाराम पौडेलले बताए। राइड सेयरीङलाई बैधानिकता दिने बाटो निजी प्रयोजनका लागि दर्ता प्रमाणपत्र प्राप्त चारपांग्रे तथा दुईपांग्रे सवारीले राइड सेयरिङ एपमार्फत दिने यातायात सेवालाई नियमन गर्ने र बैधानिक बनाउन कानुनी बाटो नियमावलीले खुलाएको छ। नियमावलीको दफा १३ मा उल्लेख भएको निजी प्रयोजनका लागि दर्ता प्रमाणपत्र प्राप्त चारपाङग्रे तथा दुईपाङग्रे सवारीले तोकिएको प्रक्रिया पूरा गरी तोकिएको भाडा लिई यात्रु बिमा गरेर यात्रु बोक्न पाउने व्यवस्था कार्यान्वयनका लागि मापदण्ड बनाउने तयारी गरेको प्रवक्ता पौडेलले बताए। नेपालमा पठाओ, टुटल, इनड्राइभ, सहारा, सजिलोलगायत राइड सेयरिङ एप सञ्चालनमा आएका छन्।"

शीर्षक,विवरण
म्युजिकल चेयरमा कोसी प्रदेश,"के वर्तमान संविधानको सबैभन्दा महत्तवपूर्ण उपलब्धि संघीय लोकतान्त्रिक गणतन्त्रात्मक शासन व्यवस्थालाई स्थायित्व र समृद्घ बनाउला ? प्रश्नहरू बेग्रेल्ती छन्। संविधान र संसदीय राजनीतिको वकालत गर्ने दल र नेतृत्वले पटकपटक सत्ता स्वार्थलाई केन्द्रमा राखेर संविधानको अपव्याख्या गर्ने गरेका जवलन्त उदाहरण छन्। त्यसमध्येको पछिल्लो कडी हो, कोसी प्रदेश सत्ताको म्युजिकल चेयर। जहाँ सत्ता संघर्षको उद्देकलाग्दो म्याराथन जारी छ। उक्त म्याराथनलाई सर्वाेच्च अदालतको पूर्ण इजलासले पूर्णविराम लगाउने प्रयास गरेको त छ। तर, अल्पमत र बहुमतको म्युजिकल ट्रयाक भने खुलै छ। सर्वाेच्चको परमादेशले एक महिने निकाश त दियो। तर, राजनीतिक नेतृत्वको संस्कार र प्रवृत्ति हेर्ने हो भने स्थायित्वभन्दा पनि अर्काे कुनै अस्थिरताको म्याराथन ट्रयाक खुलेको त होइन ? २०७८ मंसिरमा सम्पन्न आमनिर्वाचनको मत परिणाम र सत्ता अंकगणितको लुछाचुँडीले कोसी प्रदेशमा राजनीतिक अस्थिरता यसरी निम्तियो कि मुद्दा अदालतबाटै किनारा लगाउनुपर्यो। सत्ता प्राप्तिका लागि संवैधानिक प्रावधानभन्दा बाहिरबाट भएका जोरजुलुमको बहुमतीय प्रक्रियालाई सर्वाेच्च अदालतले दुईदुईपटक करेक्सन गर्नुपर्यो। दल र त्यसको नेतृत्वले आफ्नाले र आफैंले गरेका सबै गतिविधि कानुनी र संवैधानिक हुन्छन् भन्ने कु तर्कहरूलाई अदालतको एकल र पूर्ण इजलासले असंबैधानिक र असंसदीय भन्दै संविधानका धारा बुझ्न र बुझाउन बाध्य बनाएको छ। अदालतको व्याख्याकै आधारमा दलहरू यत्तिमै रोकिने र करेक्सन हुने छाँट भने देखिएको छैन, विगतदेखि वर्तमानसम्म सत्तास्वार्थको राजनीतिक दाउपेचलाई सर्सर्ती हेर्ने हो भने। परमादेशबाट कोसी प्रदेशको मुख्यमन्त्रीमा एमाले कोसी प्रदेश संसदीय दलका नेता हिक्मतकुमार कार्की नियुक्त भए पनि अहिलेकै संसदीय समीकरणबाट उनले बहुमत पुर्याउन अवस्था देखिँदैन। सर्वाेच्चले संविधानको धारा १६८ को ३ अनुसार ठूलो दलको हैसियतमा कार्कीलाई मुख्यमन्त्री नियुक्त गर्न परमादेश दियो। तर, ३० दिनभित्र प्रदेशसभाबाट विश्वासको मत लिनै पर्ने हुन्छ। तर, केन्द्रको सत्ता समीकरणका कारण उनलाई आफ्नो पक्षमा बहुमत पुर्याउन सकस त के असम्भव जस्तै छ। के कोसीका लागि केन्द्रीय समीकरण फेरिएला त्यो तत्काल सम्भव देखिँदैन। के कार्कीलाई फ्लोर क्रस भएर मत जाला त्यो सम्भावना आजका मितिमा झनै छैन। विश्वासको मत लिन सकिँदैन भनेरै हुनुपर्छ कार्कीले कोसीमा सर्वदलीय सरकारका लागि आह्वान गरेको। तर, उनले कसको नेतृत्वमा सर्वदलीय सरकार त्यो खुलाएका छैनन्। उनको पेटबोलीमा पक्कै आफ्नै नेतृत्वमा हुनुपर्छ। त्यो अरू दलले स्वीकार्ने अवस्था छैन नै। सत्ताकै लागि सभामुख पद गुमाएको र दुईदुईपटक सर्वाेच्च अदालतले असंवैधानिक भन्दै मुख्यमन्त्री र सरकारबाट पदच्युत र सत्ताच्युत गरेको व्यक्ति र दल के कार्की नेतृत्वको सरकारमा सहयात्री बन्लान् ? इख र विष भएका राजनीतिक दल र नेतृत्वमा केन्द्रीय राजनीतिमा कुनै उतारचढाव आउने विश्वस्त संकेत नदेखिएसम्म कोसीमा सत्ता प्राप्तिको म्युजिकल चेयर रोकिनेवाला छैन। यसलाई रोक्न सक्ने एउटा मात्रै अस्त्र छ त्यो हो मध्यावधि निर्वाचन। सर्वाेच्चको आदेशले संविधानको धारा १६८ को २ मा म्युजिकल चेयर खेलिरहेका दलहरूलाई १६८ को ३ मा पुर्याएको छ। ३० दिनभित्र कार्कीले विश्वासको मत पाउन सकेनन् भने १६८ को उपधारा ५ मा पुग्ने छ। दलकै नेताले विश्वासको मत पाउन नसकिरहेको बेला प्रदेशसभाको कुनै एक सदस्यले उपधारा ५ अनुसार कसरी बहुमत पुर्याउन सक्लान् ? दलीय बन्धन र ह्वीपमा बाँधिएका प्रदेशसभा सदस्यहरूले किन र केका लागि अर्काे सदस्यलाई विश्वास गर्ने ? तसर्थ इख र विष नमरेसम्म कोसी प्रदेशसभाले विश्वासको मत दिएर मुख्यमन्त्री चयन गर्ला भन्ने आधार देखिँदैन। निर्वाचनको भयले कोपार्ने अवस्थामा कार्कीले भने जस्तै सर्वदलीय सरकार बन्न सक्छ। तर, यस्तो अवस्था नआएमा भने बहालवाला मुख्यमन्त्रीको सिफारिसमा प्रदेशप्रमुखले संविधानको धारा १६८ को ७ अनुसार ६ महिनाभित्र सम्पन्न हुने गरी प्रदेशमा मध्यावधि निर्वाचनको घोषणा गर्नुपर्ने छ। प्रदेशको अंकगणितले धकेल्दै मध्यावधिसम्म पुर्याउने अवस्थामा मात्रै दलहरूको चेत खुल्ने एकथरिको तर्क छ। त्यो पनि अहिले प्राप्त जनमत गुम्ने बाध्यात्मक परिबन्ध आउने देखिएमा मात्रै। किनभने यही वैशाख १० गते सम्पन्न प्रतिनिधिसभाको उपनिर्वाचनको मत परिणामका कारण दलहरू अहिलेकै अवस्थामा निर्वाचनमा जान अनिच्छुक देखिन्छन्। तर, इख र विषले निर्वाचनतर्फ भने डोहोर्याउँदैछ। र, सर्वाेच्चको परमादेशले पनि संसदीय अभ्यासबाट विश्वासको मत नपाए बाटो त्यतै खोलेको छ। जुन संवैधानिक व्यवस्था नै हो। निर्वाचन भइहाल्यो भने प्रमुख रैथाने दलहरूको हातबाट कोसी प्रदेशको राजनीति गुम्ने आधार बलिया हुँदैछन्। निर्वाचनबाट कतै प्रत्यक्ष फाइदा कोसी प्रदेशमा पहिचान पक्षधरवालाले उठाउने त होइनन् ? कतै उपनिर्वाचनमा अप्रत्याशित नतिजा ल्याएको नयाँ राजनीतिक शक्ति राष्ट्रिय स्वतन्त्र पार्टीले पो उठाउने हो कि ? यस्तो किसिमको निर्वाचन परिणामको पूर्वानुमानको लेखाजोखा दलहरूले गर्न थालिसकेका छन्। त्यसैले पनि हुनुपर्छ, मुख्यमन्त्री कार्कीले सर्वदलीय सरकारको एजेन्डा पस्केको। यी र यस्तै भयबाट बच्नमात्रै कोसीमा कार्की या कुनै पात्रका नाममा प्रदेश सरकारले विश्वासको मत पाउने छ। तर, के त्यसरी बनेको सरकारको स्थायित्व होला ? दलहरू स्वयं ढुक्क देखिँदैनन्। यसरी बनेको सरकार टिकाउनै लागि बाँकी अवधि तरबारको धारबाट गुर्जनु पर्नेछ। अल्पमत र बहुमतको डिलमा उभिएको सरकारले कस्तो शासन देला ? के त्यस्तो सरकारले प्रदेश संरचनाको औचित्य र उपादेयतालाई न्याय गर्ला ?के वर्तमान संविधानको सबैभन्दा महत्तवपूर्ण उपलब्धि संघीय लोकतान्त्रिक गणतन्त्रात्मक शासन व्यवस्थालाई स्थायित्व र समृद्ध बनाउला ? प्रश्नहरू बेग्रेल्ती छन्। प्रादेशिक संरचनामार्फत राजस्वको दुरुपयोग र बजेट अनियमितताका लागि मात्रै नागरिकले कहिलेसम्म सत्ता छिनाझप्टीका लागि काँध थाप्ने ? जनजनका कुरा सुन्ने र मनन गर्ने हो भने कोसीको बहावमै पछिल्लो राजनीतिक संरचना बग्ने नियति त कतै सुरु भएन ? कतै कोसी शासकीय राजनीतिक पुनर्संरचनाको कास्टिङ टेलर त होइन ?"
बीपीको अन्तर्राष्ट्रियतावाद,"नेपालको सन्दर्भमा प्रजातन्त्र र समाजवादका व्याख्याता हुन् बीपी । नेपाली राष्ट्रियताका शीर्ष व्याख्याता पनि हुन् उनी। बीपी कोइराला नेपालको सन्दर्भमा प्रजातन्त्र र समाजवादका व्याख्याता हुन्। नेपाली राष्ट्रियताका एक शीर्ष व्याख्याता पनि हुन् उनी। त्यसो त अन्ध राष्ट्रियता, अन्ध राष्ट्रवाद वा निरंकुशतावादका उत्तिकै प्रखर विरोधी पनि। राष्ट्रिय अस्तित्वको सम्मानजनक सुरक्षाको प्रत्याभूति हुनुपर्छ भन्नेमा बीपीले कसैसँग सम्झौता गरेनन्। उनको समयमा रंगभेद वा वर्णभेदले अन्तर्राष्ट्रियस्तरमा व्यापक चर्चा पाएको थियो। बीपी स्वभावतः त्यसका विरोधी थिए। सन् ६० को दशकमा विशेषगरी अफ्रिकी महादेशमा देखिएको रंगभेद वा कालो र गोरो वर्णले निर्माण गरेको अन्तर्राष्ट्रिय मनस्थितिको मूल्यांकन गरे बीपीले। यसरी दुवै वर्णले भिन्नभिन्न समयमा निर्दोषताको भावनात्मक स्थान प्राप्त गरेका थिए भन्ने बीपीको मूल्यांकन थियो। कालो भन्नेबित्तिकै सर्वदोषरहित निर्दोषताको प्रमाण हो भन्ने तर्क उपस्थित हुन थालिरहेछ। बीपी रंगका आधारमा हुने कुनै पनि जातीय श्रेष्ठताको सिद्धान्तका विरुद्धमा थिए जातीय श्रेष्ठताको सिद्धान्तको कुनै पनि वैज्ञानिक या सामाजिक या मानवीय आधार छैन। त्यसो हुनाले यसको जति छिटो लोप हुन्छ, उति बढी कल्याण मानवको हुनेछ। बीपी अफ्रिकी रंगभेदवादी नीति, अमेरिकी रंगभेद कुनै पनि समाजमा विद्यमान छुवाछूत, भाषा वा धर्मका नाममा हुने भेदभाव, अल्पसंख्यक वा बहुसंख्यकका आधारमा हुने असमानतापूर्ण व्यवहारका सक्त विरोधी थिए। बीपीले आफू प्रधानमन्त्रीका हैसियतमा रहँदा अफ्रिकी महादेशमा रहेको गोरा शासकको रंगभेदवादी नीति एवं विश्वका पराधीन मुलुकहरूको स्वतन्त्रताका लागि संयुक्त राष्ट्र संघले उचित कदम चाल्नुपर्नेमा महासभाबाटै सशक्त आह्वान गरेका थिए। बीपीले राष्ट्रसंघमा सदस्यता प्राप्त नगरेका मुलुकहरूले अविलम्ब सदस्यता पाउनुपर्नेमा पनि जोड दिएका थिए। मानवजातिको अस्मिता, अधिकार, स्वतन्त्रतालगायतका विषयमा केन्द्रित विश्वमानव कल्याणकारी दृष्टिकोण नै अन्तर्राष्ट्रियताको दृष्टिकोण हो। उनले कुनै पनि भेदभावरहित एवं शासकीय निरंकुशतामुक्त मानव समाजको स्थापनाका लागि चिन्तन र आह्वान गरे। राजनीतिक, सामाजिक वा सांस्कृतिक रूपले विभेदजन्य विश्व समाजको तत्कालीन अवस्थामाथिको विश्लेषण बीपीका जीवनको उत्तराद्र्धतिरका दस्तावेजहरूमा पनि पढ्न पाइन्छ। विशेषतः उनका राजनीतिक लेख, भाषण वा अन्तर्वार्ताहरूमा अन्तर्राष्ट्रियतासम्बन्धी चिन्तन मनग्य भेटिन्छन्। एउटा राजनेतामा समसामयिक विश्व परिस्थितिप्रति सजगता र त्यसप्रतिका दृष्टिकोणहरूमा नवीनता रहन्छ। बीपीले भूमण्डलीकरणको चर्चा वस्तुगत ढंगले गरेका छन्। विगत सन् ९० को दशकयता भूमण्डलीकरण वा विश्वव्यापीकरणको चर्चाले व्यापकता पाउँदै आएको पाइन्छ। विज्ञान र प्रविधिको व्यापक विकास हुँदै जाँदा त्यसका उपलब्धिबाट कुनै पनि मुलुकले आफूलाई लाभान्वित गराउँदै लान खोज्नु स्वाभाविक थियो। हरेक मुलुकले आर्थिक व्यवस्थालाई विश्व आर्थिक व्यवस्थाको एकाइका रूपमा स्विकार्नुपर्ने स्थितिको मूल्यांकन उनले गरेका थिए। अन्तर्राष्ट्रियताको भावना नलिई कुनै पनि मुलुकले विकासको गतिलाई अगाडि बढाउन नसक्ने विचार व्यक्त गरेका छन्, बडो विरोधाभासपूर्ण प्रवृत्तिहरू अन्तर्राष्ट्रिय जगत्मा प्रकट हुँदैछन् परस्परविरोधी प्रवृत्तिहरू। विश्वको स्थिति यस्तो भएर आएको छ कि अब स्पष्ट रूपबाट व्यावहारिक अर्थमा तमाम संसार एउटा एकाइमा परिणत हुँदैछ। कुनै पनि भूभाग अरू भागको असम्पर्कमा रहन सक्दैन। आर्थिक स्थिति अन्तर्राष्ट्रिय भइसकेको छ। झन् विकासको यस युगमा आर्थिक व्यवस्थालाई अन्तर्राष्ट्रियताको भावनामा सारा विश्वलाई एउटा एकाइका रूपमा नसोची अब विकास सम्भव छैन। विश्वनेताहरूले युगिन प्रवृत्तिगत ऐक्यताको प्रवाहलाई बुझेका भए विश्व राष्ट्रियतावादी स्वतन्त्रताको पछि नलागी समस्त मानवजातिको ऐक्यतालाई प्रवद्र्घन गर्ने विश्वव्यवस्थाको परिकल्पना गर्ने थिए भन्ने बीपीको आशय पाइन्छ। यसैगरी, यातायात तथा सञ्चारमा आएको क्रान्तिले विश्व क्रमशः वित्तीय बन्धनमा पनि बाँधिदै गएको परिस्थितिमा देशहरूका बीचको भौगोलिक तथा मनोवैज्ञानिक दूरी मेटिँदै गएर मानिसका विचार र व्यवहारमा एकरूपता आउँदै गरेको विश्लेषण बीपीले सन् ६० को दशकमै गरेका थिए। जुन यस्तो छ, यातायात र सञ्चारको ठूलो विकासले देशदेशका बीचको दूरी (भौगोलिक तथा मनोवैज्ञानिक)लाई मेटाइदिएको छ, जसले गर्दा रहनसहन र आचारविचार तथा चिन्तन प्रणाली सबै एकनासको हुँदैछ सारा विश्वमा। बीपीले उसबेला देखेअनुसार विश्व जनमानसमा आएका वैचारिक एवं व्यावहारिक समरूपताले वर्तमानमा झन् व्यापकता पाउँदै आएको छ। विज्ञान र प्रविधिका उपलब्धिहरूका कारण सारा विश्व अब कसैका लागि पनि टाढा र अपरिचित नभएको प्रत्यानुभूति आम मानिसमा क्रमशः हुँदै गइरहेको छ। प्रथम विश्वयुद्धपछि राष्ट्रसंघ (लिग अफ नेसन्स) जस्तो विश्व संस्थाको परिकल्पना गरियो। द्वितीय विश्व युद्धपछि त्यसका उद्देश्यहरूलाई अझ व्यापक बनाइँदै संयुक्त राष्ट्रसंघको जन्म पनि भयो। विश्व एकता र सहयोग आदानप्रदान, विश्वबन्धुत्व, स्वतन्त्रता लगायतका विचारहरूको दु्रततर विकास र विस्तार पनि हुँदै आयो। तर, सँगसँगै विश्वलाई एउटै साझा एकाइका रूपमा रूपान्तरण गर्दै जान प्रेरित गर्ने मौलिक चिन्तन प्रवृत्तिका विरुद्ध झन् धेरै राष्ट्रहरूको उदय हुँदै आयो। द्वितीय विश्व युद्धपछिको युगको मौलिक प्रवृत्ति युगकै लागि अनुपयुक्त राष्ट्रियताको घेरामा खुम्चिनु थिएन भन्ने चिन्तन बीपीले गरेका थिए। मानिसका व्यवहार र चिन्तनहरूमा रहेका विभेद, विभिन्नता र अनेक रूपतामा कमी आएर आर्थिक, सामाजिक, सांस्कृतिक व्यवस्थामा नै सबैको समान रुचि र सहभागिता बढ्दै गइरहेको स्थितिमा राष्ट्रियताभित्र युगिन विश्व मानव प्रवृत्ति अटाउन नसक्ने चिन्तन बीपीको छ। यदि विश्वनेताहरूले यस युगिन प्रवृत्तिगत ऐक्यताको प्रवाहलाई बुझेका भए विश्व राष्ट्रियतावादी स्वतन्त्रताको पछि नलागी समस्त मानवजातिको ऐक्यतालाई प्रवद्र्धन गर्ने विश्वव्यवस्थाको परिकल्पना गर्ने थिए भन्ने बीपीको आशय पाइन्छ। यदि विश्वका राजनीतिक नेताहरूमा दूरदर्शिता भएको भए विश्वको एकताका प्रवृत्तिलाई पोषण गर्ने व्यवस्थाको परिकल्पना उनीहरूबाट हुने थियो न कि राष्ट्रिय स्वतन्त्रताको सजिलो बाटोलाई उनीहरूले पैल्याउने थिए। उनले द्वितीय विश्वयुद्धपछि विस्तारित राष्ट्रियताको धारणा विश्वमानव समाजको मौलिक प्रवृत्तिको अनुकूल नरहेको चिन्तन गरेका छन्। आजीवन उनी स्वतन्त्रताको नाममा तानाशाहहरूद्वारा परिभाषित राष्ट्रियताका विपक्षमा रहे। बीपीको राजनीतिक व्यक्तित्वलाई बुझ्न उनका विचारभित्रका बहुआयामिक पक्षहरूलाई पहिल्याउनु जरुरी हुन्छ। बीपीका समाजवादी चिन्तनहरू मुलुक सापेक्ष मात्र नभएर अन्तर्राष्ट्रिय स्तरमै पनि व्यावहारिक रहेको बुझ्न सकिन्छ। अन्तर्राष्ट्रिय समाजवादी संगठनमा उनी एक सम्मानित राजनेता नै थिए। बीपीका गुणत्वका पारखी प्रसिद्ध कूटनीतिज्ञ एवं परराष्ट्रविद् प्रा यदुनाथ खनालले उनको व्यक्तित्वलाई एक राजनीतिशास्त्री, राजनेता र नीतिद्रष्टाका हैसियतमा राखेर मूल्यांकन गर्नु अत्युक्ति नहुने बताएका छन्। राजनीतिक हिसाबले बीपीको त्रिआयामिक व्यक्तित्व उनको वैचारिकताको अन्वेषणात्मक अध्ययनका लागि महत्वपूर्ण आधार हुनसक्छ। उनको अन्तर्राष्ट्रियतासम्बन्धी चिन्तन एक राजनीतिशास्त्रीका हैसियतमा अभिव्यक्त भएको मान्न सकिन्छ। बीपीको व्यक्तित्वसँग समकालीन विश्वका कैयौं राजनेतासँग तुलना गर्न सकिने कुरा राजनीतिक चिन्तक प्रदीप गिरिले पनि गरेका छन्। प्रा यदुनाथ खनालले भनेझैं बीपीका गुणहरू नेपाली समाजका लागि चीरकालतक स्मरण गरिने नासो हुन्। उनको सामथ्र्य नेपालका लागि अतुलनीय राष्ट्रिय वैचारिक सम्पदा हो। यसको संरक्षण र प्रवद्र्धन गर्नु वर्तमान राजनीतिक पुस्ताको शीर्ष जिम्मेवारी हो।"
बालेनलाई सुझाव,"राज्यविरुद्ध आपत्तिजनक शब्दको प्रयोग गर्नुको सट्टा शिष्ट भाषामा जनताको साथ लिनुनै बालेनका लागि उचित कदम हुनेछ। काठमाडौंका नगर प्रमुख बालेन्द्र शाह (बालेन) सामाजिक सञ्जालमा राखेको एउटा स्टाटसका कारण चर्चामा छन्। हुनत प्रायः सामाजिक सञ्जाल फेसबुक र ट्वीटर एक्समा उनका स्टाट्सले चर्चा पाएकै हुन्छन्। पत्नी सबिना काफ्ले चढेको गाडी ट्राफिकले रोकेको विषयमा उनले लेखेको फेसबुक स्टाट्सले भने उनलाई चर्चाभन्दा पनि विवादित बनायो। चर्को आलोचनापछि चोर सरकार भन्दै सिंहदरबार जलाउने धम्कीसहित लेखेको स्टाट्स लेखेका बालेनले स्टाट्स हटाउन बाध्य भए। काठमाडौं महानगर सुधारका लागि आशा गरिएका र लोकप्रिय मतसहित नगर प्रमुखको बागडोर सम्हाल्न पुगेका बालेनसँग काठमाडौंवासीको मात्र हैन, देशकै जनताले आशाको धरोहर मानेका छन्। उनीप्रति धेरैको विश्वास र अपेक्षा छ। सञ्जालको क्रेजबाटै मेयरको कुर्सीमा आसिन हुन पुगेका उनलाई अहिले सञ्जालले नै विवादित पनि बनाएको हो। पुराना र वर्षौंसम्म राज्यसत्ता चलाएका पार्टीका नेताहरूबाट आजित भएका जनताले बालेनबाट केही नयाँ काम र महानगर सुधारको अवधारणामा पूर्णतया समर्थन गरिरहेका छन्। हुन त बालेनले कार्यकालको झन्डै डेढ वर्षमा धेरै राम्रा कामको सुरुआत पनि गरेका छन्। उनले लेख्ने गरेका आक्रामक स्टाट्सकै कारण उनले गरेका राम्रा कामलाई नजर अन्दाज गर्न भने सकिन्न। उनले डेढ वर्ष कार्यकालमा शिक्षा क्षेत्रमा सुधार, सुकुम्बासी बस्तीको व्यवस्थापन, सार्वजनिक शौचालयको व्यवस्थापन, काठमाडौंको फोहोर व्यवस्थापनका सक्रियता, फुटपाथ बजारको व्यवस्थापन र अव्यवस्थित पार्किङ नियन्त्रणलगायत सुरुआती कार्य प्रशंसनीय छन्। मेयर पदमा निर्वाचित भएसँगै देशका मूल पार्टीका नेताहरू खनिएका बालेनले सामाजिक सञ्जालबाटै अभिव्यक्ति प्रकट गर्ने गरेका छन्। सञ्जालमा उनको स्टाट्समा लाखौंले लाइक र कमेन्ट गर्नेमध्ये धेरैले उनको पोस्टमा सकारात्मक कमेन्ट नै धेरै देखिन्छ। लामो समय शासन गरेर पनि देशमा सुधारोन्मुख केही नदेखेर हतोत्साहित बनेका जनता बालेनको कडा अभिव्यक्तिमा साथ दिएको पाइन्छ। सञ्जालमार्फत आमजनता र युवाको सेन्टिमेन्ट क्याच गरेर मेयर बनेका बालेन अझै कडाकडा स्टाट्स लेखेर सधैंभर चर्चा र लोकप्रिय बन्ने दाउमा छन्। तर, यसपटक भने उनी अलि नै बढी आक्रामक बन्दा चुकेभन्दा अन्यथा नहोला। जसका कारण पहिलोपटक उनले लेखेको स्टाट्स नै डिलेट गर्नुपर्यो। उनले हालसालै लेखेको स्टाट्स आपत्तिजनक र गलत नै हो। सञ्जालमा कसैले लेखेको कुरामा धेरैले सकारात्मक भन्दैमा त्यो सकारात्मक र कसैले नकारात्मक भन्दैमा कुनै कुरा नकारात्मक बन्न कदापी सक्दैन। देशको बारेमा के लेख्ने ? कस्तो भाषा प्रयोग गर्ने भन्ने विषयमा विभिन्न कानुनसमेत आकर्षित हुने गर्छन्। कोही कसैले कुनै कुरामा चित्त नबुझ्दैमा सरकारलाई चोरको संज्ञा र देशको प्रमुख प्रशासनिक निकाय सिंहदरबारमा आगो लगाइदिन्छु भन्ने छुट जो कसैलाई पनि छैन। अझ काठमाडौं महानगर सुधार्ने भनेर आशा गरिएका र महानगरको प्रमुख जस्तो गरिमामय पदमा आसिन व्यक्तिबाटै यस्तो अभिव्यक्ति आउनुमा आमजनताले भोलिको महानगर कस्तो अपेक्षा गर्ने ? मेयर जस्तो गरिमामय पदमा बसेर राज्यविरुद्ध नै लाग्ने र अशिष्ट भाषा प्रयोग गर्ने हो उनीमाथि भरोसा गरिरहेका आम जनताले के सिक्ने ? आवेगमा लेखिने यस्ता स्टाट्सले उनको भावी राजनीतिक यात्रा ओरालो लाग्न सक्छ। उनले यसअघि नयाँ र पुराना नेता सबै चोर हुन्, सिंहदरबार अरू पालिकामा सार्नुस्, कुनै कानुन र अदालत मान्दिनँ र सांसदहरूलाई वडाध्यक्षको संज्ञा दिनु आदि स्टाटसका कारण पनि विवाद खेप्नुपर्यो। उनले पटकपटक नेताहरूलाई चोरको संज्ञा दिनु आमजनताले रुचाएको भए पनि अदालत नमान्ने अभिव्यक्ति दिनु र लोकप्रिय बन्ने दाउपेचमा कुनै नेता विशेषलाई तोकेरै गालीगलोजमा उत्रनुले भने उनको छविमाथि आँच आउने प्रष्ट देखिन्छ। अधिकार क्षेत्रमा आफूले वर्चस्व जमाउन खोज्नु, केन्द्रीय सरकारसँग पौठेजोरी खोजेर अधिकार खोजिनु महानगरका लागि राम्रो होला। महानगरको समग्र हितका लागि कतिपय काममा केन्द्रीय सरकारसँग सहकार्य गरेर अगाडि बढ्नुमा मेयर बालेनको हित हुने देखिन्छ। राज्यविरुद्ध आपत्तिजनक शब्दको प्रयोग गर्नुको सट्टा शिष्ट भाषामा जनताको साथ लिनुनै बालेनका लागि उचित कदम हुनेछ। जुन संविधान र व्यवस्थालाई टेकेर बालेन मेयर बने त्यही संविधान मान्दिनँ, अदालत मान्दिनँ भन्नुले आगामी दिनमा उनको छविलाई थप उदांगो बनाएको छ। श्रीमतीलाई रोकेर ट्राफिक प्रहरीले सोधेकै भरमा आक्रोशित बन्नुको साटो शिष्ट र मर्यादित भाषाको प्रयोग गरेर हामीलाई त यति गाह्रो छ ? जनतालाई कति गाह्रो होला ? भन्ने जनताको पक्षको अभिव्यक्ति प्रकट गरेको भए उनले थप प्रशंसा बटुल्थे। यता, सोधपुछ गरेको प्रहरीले पनि दुःख दिने तरिकाबाट सोधपुछ नगरेर थोरै संयमता अपनाएको भए हुन्थ्यो। मेयर पत्नीका विषयमा सामाजिक सञ्जालमा अभिव्यक्त भएका तल्लो स्तरका अनेकथरी टिकाटिप्पणीले उनको व्यक्तिगत जीवनमा पक्कै पनि असर गरेकै छ। सामाजिक सञ्जालका कतिपय टिकाटिप्पणी पक्कै पनि गलत छन्। त्यसतर्फ सामाजिक सञ्जाल प्रयोगकर्ता सचेत बन्नुपर्ने देखिन्छ। जनताको प्रतिनिधि रहेका मेयरले पत्नीभन्दा पनि जनताका विषयलाई मुद्दा बनाउनुपर्ने अपरिहार्य देखिएको छ। अस्पतालसम्म जानै नसक्ने कतिपय स्थानीय यही महानगरमा छन्, उपचार गर्न अस्पतालसम्म पुगिहाले पनि पहुँच नपुग्दा उपचार नपाएका उदाहरण पनि छन्। परिवारमा परेको बेलामा मात्र हैन, मेयर साब महानगरवासीका प्रत्येक जनसरोकारका विषयमा यहाँको साथ खोजेका छन्। महानगरवासीले चाहे, खोजेजस्तो शासन र विकास गर्न नसकेको खण्डमा सामाजिक सञ्जालमा रमाउँदैमा पटकपटक जनताले बालेन नै रोज्ने छन् भन्नेमा ढुक्क बन्ने परिस्थिति छैन। जे होस्, उनले आफूले सामाजिक सञ्जालमा लेखेको स्टाट्सलाई डिलेट गरेर भए पनि उनले गल्तीलाई स्वीकार गरे। आशा गरौं, यसबाट पाठ सिकेर उनले गल्ती दोहोर्याउने छैनन्।"
नेमारले उछिने पेलेको कीर्तिमान,"बोलिभिया : फिफा विश्वकप २०२६ को दक्षिण अमेरिकी छनोटको खेलमा ब्राजिलले बोलिभियालाई ५१ को फराकिलो अन्तरले पराजित गर्दा स्टार फरावर्ड नेमारले भने भिन्न कीर्तिमानको आत्मसाथ गरेका छन्। शनिबार बिहान भएको खेलमा घरेलु टोली बोलिभियाविरुद्ध दुई गोल गरेका नेमारले ब्राजिलका सर्वकालीन महान खेलाडी पेलेको नाममा रहेको सर्वाधिक गोलकर्ताको कीर्तिमानसँग बराबरी गरेका हुन्। नेमारले शनिबार नै पेलेलाई पछाडि छाड्ने अवसर पाएका थिए। पहिलो हाफको १७औं मिनेटमा उनी पेनाल्टीमा चुक्दा पेलेको कीर्तिमानलाई पछाडि पार्न भने सकेनन्। नेमारले एक सय २५औं खेलमा ७७ गोल गर्दै पेलेसँगको कीर्तिमान बराबरी गरेका हुन्। मैले कहिले पनि यो कीर्तिमानसम्म पुग्ने कल्पनासम्म पनि गरेको थिइनँ। म राष्ट्रका लागि प्रतिनिधित्व गरेका पेले वा अन्य खेलाडीभन्दा उत्कृष्ट होइन र छैन पनि, नेमारले भने। समग्रमा ब्राजिलका लागि सर्वाधिक गोल गर्ने खेलाडी भने महिला खेलाडी मार्टा छिन्। उनले एकसय ८९ खेलमा एक सय २२ गोल गरेकी छन्। गत डिसेम्बरमा ८२ वर्षको उमेरमा निधन भएका पेलेले सन् १९५७ देखि १९७१ को समयमा ८२ खेलमा ७७ गोल गरेका थिए। पेले आफ्नो समयको महान खेलाडी थिए। पेलेको सामाजिक सञ्जाल ट्विटर (एक्स) ले नेमारको उपलब्धिप्रति बधाइ दिएको थियो। ब्राजिलका लागि सर्वाधिक गोलकर्ता बन्दै पेलेसँग बराबरी गरेकोमा नेमारलाई हार्दिक बधाइ। निश्चित रुपमा पेलेले तपाईको सराहना गरिरहेका छन्, ट्विटरमा भनिएको छ। ब्राजिलका प्रशिक्षक फर्नान्डो डिनिजले पनि नेमारको सराहना गरेका छन्। उनी यही गर्न आएका थिए र उनले गरे पनि। दुई गोल गरे र कीर्तिमान तोडे, प्रशिक्षक फर्नान्डोले भने, उनी संसारकै उत्कृष्ट खेलाडीमध्येका हुन्। धेरैका आदर्श हुन्। सन् २०१७ मा नेमार विश्वकै सर्वाधिक महंगा खेलाडी बनेका थिए। सन् २०१७ मा दुई सय मिलियन पाउन्डमा स्पेनिस क्लब बार्सिलोनाबाट उनी फ्रेन्च क्लब पेरिस सेन्ट जर्मेन (पीएसजी) पुगेका थिए। उनले यही वर्ष पीएसजीको बसाइलाई बिट मार्दै साउदी अरेबियाको प्रो लिग क्लब अल हिलालमा आवद्ध भएका थिए। दक्षिण अमेरिकी छनोटमा ब्राजिललाई प्रभावशाली जित दिलाउन नेमारसँगै रोड्रिगोले दुई गोल गरेका थिए। अर्को खेल गोल राफिन्हाले थपेका थिए। पहिलो खेल खेलेको ब्राजिल तीन अंकका साथ शीर्ष स्थानमा छ। शनिबार नै भएको अर्को खेलमा उरुग्वेले चिलीलाई ३१ गोलले पराजित गरेको थियो। दक्षिण अमेरिकी छनोटमा १० राष्ट्रको सहभागिता रहेको छ।"
जिल्ला स्तरीय तेक्वाण्डो प्रतियोगिता बिजु दोजाङ प्रथम,"तानसेन : पाल्पामा सञ्चालन भएको १०औं जिल्ला स्तरीय तेक्वाण्दो प्रतियोगिता बिजु दोजाङ प्रथम भएको छ। बिजुले ९ वटा स्वर्ण पदक जिती प्रतियोगितामा प्रथम भएको हो। ८ स्वर्ण पदकसहित तानसेन दोजाङ दोस्रो, ७ वटा स्वर्ण पदक जिती हिदन दोजाङ तृतीय भएको छ। प्रतियोगितामा १४ वटा दोजाङका ३ सय ४३ जना खेलाडीले पाइरिङ र प्याट्रिन गरी २ वटा विधामा ४२ स्वर्ण, ४२ रजत र ६० कास्यपदकको लागि प्रतिस्पर्धामा सहभागी भएका थिए। प्रतियोगितामा महिला बेष्ट प्लेयर उपाधि सिनिएरमा एलिसा घर्ति मगर र पुरुषतर्फ विवेक बुढाले प्राप्त गरेका छन्। जुनियर महिलामा समीक्षा थापा र पुरुषमा श्रीजल पाण्डे वेष्ट प्लेयर घोषित भए। कार्यक्रममा भारतको हैदराबादमा सम्पन्न सातौं दक्षिण एसियाली आइटीएफ तेक्वान्दो प्रतियोगितामा तानसेन ७ काजीपौवाका दुई जना पदक विजेता खेलाडीहरू एन्जल रेग्मी र रजन रेग्मीलाई पाल्पा जिल्ला आइटीएफ तेक्वाण्दो संघले पन्ध्र, पन्घ्र हजार नगदसहित प्रमाणपत्रले सम्मान गरेको छ। सो प्रतियोगितामा एन्जल रेग्मी एक स्वर्ण दुई कास्य र रजन रेग्मीले एक रजत र एक कास्य पदक जितेका थिए। दुई दिनसम्म सञ्चालन भएको प्रतियोगिताका विजयीहरूलाई पुरस्कार वितरण गर्दे लुम्बिनी प्रदेश सभाका सभामुख तुलाराम घर्ती मगरले पाल्पामा मार्सलआर्टको कर्भडहल नभएकाले यसको लागि बजेट छुट्याउन पहल गर्ने बताए। लुम्बिनी प्रदेश सभा सदस्य खेमबहादुर सारुले तेक्वाण्दो खेलमा हजारौंको संख्यामा खेलाडी रहे पनि सरकारको ध्यान नगएकोमा अबका दिनमा खेलाडीहरूलाई उचित बजेट छुट्याउनु पर्नेमा जोड दिए।"
सहकारीपीडितलाई उजुरी गर्न अपील,"भक्तपुरको मध्यपुरथिमि नगरपालिका३ कौलसटारमा केन्द्रीय कार्यालय रहेको शिवशिखर सहकारीले बेनीका बचतकर्ताले बचत गरेको साँवा र ब्याज फिर्ता नगरेको गुनासो गरेका छन्। सहकारीले २०७९ वैशाखमा बेनीमा सदस्य सेवा केन्द्र विस्तार गरेको थियो। म्याग्दी : जिल्ला प्रहरी कार्यालय म्याग्दीले बेनीमा सञ्चालित शिवशिखर बहुउद्देश्यीय सहकारी संस्थाबाट पीडित भएकालाई उजुरी गर्न अपील गरेको छ। एक वर्षअघि बेनी नगरपालिका८ न्यूरोडमा स्थापना भएको सहकारी छ महिनायता बन्द छ। सहकारी ऐनसम्बन्धी कसुरमा गत असार १७ गते दर्ता भएको मुद्दाको अनुसन्धानका क्रममा थप पीडित बचतकर्तालाई पनि उजुरी गर्न आह्वान गरिएको कार्यालयका सूचना अधिकारी प्रहरी निरीक्षक कुमार गुरुङले बताए। 'सहकारी विभाग र केन्द्रीय अनुसन्धान ब्यूरोको परिपत्रका साथै बेनीका केही बचतकर्ताको उजुरीका आधारमा असार १७ गतेदेखि अनुसन्धान भइरहेको छ', उनले भने, 'मुद्दा दर्ता भएको ९० दिनसम्म अनुसन्धानको अवधि रहने हुँदा अन्य बचतकर्तालाई समयमै जाहेरी दरखास्त दर्ता गर्न अपिल गरेका छौँ।' भक्तपुरको मध्यपुरथिमि नगरपालिका३ कौलसटारमा केन्द्रीय कार्यालय रहेको शिवशिखर सहकारीले बेनीका बचतकर्ताले बचत गरेको साँवा र ब्याज फिर्ता नगरेको गुनासो गरेका छन्। सहकारीले २०७९ वैशाखमा बेनीमा सदस्य सेवा केन्द्र विस्तार गरेको थियो। सुरुआतमा बचतकर्तालाई आकर्षक ब्याजदरको लोभमा करोडौँ बचत सङ्कलन गरेको सहकारीले छ महिनाअघि आर्थिक सङ्कटमा रहेको सूचना प्रकाशित गरेर कारोबार बन्द गरेको थियो। बेनीको न्यूरोडमा करिब छ करोडमा सात आना क्षेत्रफलमा रहेको जग्गा र घर खरिद गरेर सहकारीले शाखा सञ्चालन गर्दै आएको थियो। बचतकर्ता सेयर सदस्यको करिब छ करोड ५० लाख सहकारीमा निक्षेप रहेको अनुमान गरिएको छ। पैसा फिर्ता लिन सहकारीमा आएका निक्षेपकर्ता निराश हुँदै फर्किने गरेका छन्। निक्षेप फिर्ता नगरेको भन्दै बेनी नगरपालिकाको न्यायिक समितिमा समेत सहकारीविरुद्ध उजुरी परेको थियो।"
लालबन्दीबाट एक महिनामा १४ करोडको तरकारी निकासी,"लालबन्दी नगरपालिका७ स्थित रहेको कृषि थोक बजार व्यवस्थापन समितिले चालु आव २०८०८१ को पहिलो महिना साउनमा १४ करोड ३९ लाख ६१ हजार छ सय ५० बराबरको तरकारी निकासी गरेको समितिका व्यवस्थापक शम्भुप्रसाद घिमिरेले जानकारी दिए। सर्लाही : लालबन्दीमा रहेको कृषि थोक बजार व्यवस्थापन समितिले चालु आर्थिक वर्षको पहिलो साउन महिनामा १४ करोडभन्दा बढीको तरकारी निकासी गरेको छ । लालबन्दी नगरपालिका७ स्थित रहेको कृषि थोक बजार व्यवस्थापन समितिले चालु आव २०८०८१ को पहिलो महिना साउनमा १४ करोड ३९ लाख ६१ हजार छ सय ५० बराबरको तरकारी निकासी गरेको समितिका व्यवस्थापक शम्भुप्रसाद घिमिरेले जानकारी दिए। उनका अनुसार आव २०८०८१ को पहिलो महिना साउनमा दुई करोड ८९ लाख नौ हजार छ सय किलो तरकारीबाट १४ करोड ३९ लाख ६१ हजार छ सय ५० बराबरको तरकारी निकास भएको हो । जिल्लाको लालबन्दी, हरिवन, हरिपुर र ईश्वरपुर नगरपालिका क्षेत्रमा किसानले उत्पादन गरेका गोलभेँडा, परबल, बोडी, सिमी, भन्टा, करेलालगायतका तरकारी लालबन्दीको बजारमा आउने समितिका अध्यक्ष तोरणबहादुर मगरले जानकारी दिए। उनका अनुसार सिन्धुली, रामेछाप, काठमाडौँ, पोखरा, बुटवल, भैरहवा, नारायणघाट, नेपालगञ्ज, हेटौँडा, वीरगञ्ज, गौर, जनकपुर, सिरहा, विराटनगर, इटहरीका साथै छिमेकी देश भारतको सोनवर्षा तथा सीतामाडीलगायतका स्थानमा लालबन्दीबाट तरकारी निकासी हुने गरेको छ । सङ्घीय सरकारअन्तर्गत रहेको कृषि थोक बजार व्यावस्थापन समिति लालबन्दीबाट टमाटर, भन्टा, बोडी, लौका, करेला, काँक्रो, फूलगोभी, बन्दा, घिरौँला, सिमी, झिङ्गनी, मूला, हरियो खुर्सानी, बेथुको साग, गाँजर, भिन्डी, परबल, रुख कटहर, फर्सी, धनियाँको पात, कागती, मटरकोसा, प्याज र भेँडे खुर्सानीलगायतका तरकारी निकासी हुने गरेको समितिले जनाएको छ ।"
"अलैँचीको मूल्यवृद्धि, किसान उत्साहित","बजारमा आउन थालेसँगै नयाँ अलैँचीले राम्रो मूल्य पाउँदा संलग्न किसान तथा व्यवसायी उत्साहित भएका छन् । सदरमुकाम फुङ्लिङ बजारमा हिजोआज नयाँ अलैँची प्रतिमन (४० किलोग्राम) रु ५६ हजारसम्ममा कारोबार भइरहेको छ । ताप्लेजुङ : गत वर्षभन्दा यस वर्ष दोब्बर बढी मूल्यमा अलैँचीको कारोबार हुन थालेको छ । अलैँचीको नयाँ फसल (उत्पादन) बजारमा आउन थालेसँगै गत वर्षभन्दा दोब्बर बढी मूल्यमा कारोबार हुन थालेको हो । बजारमा आउन थालेसँगै नयाँ अलैँचीले राम्रो मूल्य पाउँदा संलग्न किसान तथा व्यवसायी उत्साहित भएका छन् । सदरमुकाम फुङ्लिङ बजारमा हिजोआज नयाँ अलैँची प्रतिमन (४० किलोग्राम) रु ५६ हजारसम्ममा कारोबार भइरहेको छ । भदौको पहिलो सातापछि बजारमा आउन थालेको अलैँचीको मूल्य गत वर्षको तुलनामा दोब्बर रहेको स्थानीय व्यापारीले बताएका छन् । अलैँची व्यवसायी सङ्घ ताप्लेजुङका अध्यक्षसमेत रहेका स्थानीय व्यापारी भद्रवीर रेग्मीले नयाँ अलैँची प्रतिमन ५५ देखि ५६ हजारसम्ममा कारोबार भइरहेको बताए। रेग्मीका अनुसार गत वर्ष यही मौसममा अर्थात् नयाँ अलैँची बजारमा आउन थाल्दा प्रतिमन २४ देखि २७ हजारमात्र मूल्य थियो । उनले मूल्य अस्थिर रहे पनि स्थानीय बजारमा अहिले कारोबार भइरहेको अलैँचीको मूल्य धेरै राम्रो भएको बताए। अलैँची व्यापारी दिनेश अधिकारीका अनुसार एक साताअघि नयाँ अलैँची प्रतिमन ६० हजारमा कारोबार भएको थियो । त्यसपछि तीन दिनअघि प्रतिमन रु ५७ हजारमा कारोबार भएको अलैँची शुक्रबार भने रु ५६ हजारमा कारोबार भइरहेको उनले जानकारी दिए। उनले दुईचार हजार मूल्यमा तलमाथि हुने गरेको भए पनि अहिलेको मूल्य गत वर्षभन्दा दोब्बर बढी भएकाले आकर्षक मूल्यका रूपमा लिँदै आएको बताए। भारतसहितका मुलुकबाट माग रहेकाले सुरुमा नयाँ अलैँचीले राम्रै मूल्य पाएको व्यवसायी बताउँछन् । अलैँची व्यवसायी सङ्घका अनुसार अहिलेको मूल्य पछिसम्म कायम रहेमा वा थप वृद्धि भएमा किसान तथा व्यवसायीलाई राम्रो फाइदा हुने छ । नेपालमा उत्पादन हुने अलैँचीको मूल्य अन्तर्राष्ट्रिय बजारको भर रहेको हुँदा मूल्य भने अनिश्चित रहने सङ्घका अध्यक्ष रेग्मीको भनाइ छ । यता यस वर्ष अलैँची उत्पादनमा भने निकै गिरावट आउने बताइएको छ । विगतको तुलनामा यो वर्ष झण्डै आधाले उत्पादन घट्ने किसान बताउँछन् । फूल खेल्ने समयमा खडेरी लागेको, असिनाले चुटेको र कतिपय ठाउँमा अज्ञात रोगले अलैँची मरेका कारण उत्पादनमा ह्रास आउने किसानको भनाइ छ । त्यस्तै गत असारसाउनमा गएको बाढीपहिराले समेत केही क्षेत्रमा अलैँचीखेती बगाएका कारण उत्पादनमा कमी आउने सिदिङ्वा गाउँपालिका६ मेहेलेका प्रेम बुडाक्षेत्रीले बताए। स्थानीय किसानले दाबी गरेअनुसार आधा नभई यस वर्ष २५ देखि ३० प्रतिशतसम्म उत्पादन घट्नसक्ने व्यवसायीले अनुमान लगाएका छन् । सुक्खा मौसम (खडेरी), रोग तथा असिनाको असर सबैतिर नपरेकाले अलैँची उत्पादनमा घट्ने व्यवसायी बताउँछन् । अलैँचीखेती भने ताप्लेजुङमा करिब चार हजार पाँच सय हेक्टर क्षेत्रफलमा हुने गरेको छ । कृषि ज्ञान केन्द्रका अनुसार जिल्लामा वार्षिक दुई हजार पाँच सय मेट्रिक टनसम्म अलैँची उत्पादन हुने गरेको छ । रासस"
बाण्डु हाइड्रोपावरको सेयर बाँडफाँड,काठमाडौं : माण्डु हाइड्रोपावर लिमिटेडको साधार सेयर (आईपीओ) बाँडफाँड भएको छ। कम्पनीको सेयर निष्काशन तथा बिक्री प्रबन्धक प्रभु क्यापिटलको कार्यालयमा आइतबार बिहान आईपीओ बाँडफाँड भएको हो। आवेदन दिएकामध्ये १ लाख २० हजार ५३२ जनाले १०१० कित्ताका दरले सेयर पाएका छन्। आईपीओमा १० लाख १६ हजार ७१४ आवेदन परेको थियो। मागभन्दा बढी आवेदन परेकाले गोलाप्रथाबाट सेयर बाँडफाड गरिएको हो। कम्पनीले भदौ १० गतेदेखि १३ गतेसम्म सर्वसाधारणका लागि १२ लाख ५ हजार ३२० कित्ता सेयर निष्काशन गरेको थियो।
"१० अंकले बढ्यो सेयर बजार, कारोबार रकम १ अर्बमा सीमित","काठमाडौं : सेयर कारोबार साताको पहिलो दिन आइतबार नेप्से परिसूचक १०२३ अंकले बढेको छ। नेप्से परिसूचक १०२३ अंकले बढेर १९४२६८ विन्दुमा पुगेको हो। सेन्सेटिभ इण्डेक्स २३२ अंकले बढेर ३७३९० विन्दुमा अडिएको छ। यसदिन २७६ कम्पनीको ४३ लाख १४ हजार ४१७ कित्ता सेयर १ अर्ब ७ करोड २२ लाख १२ हजार ४१८ रुपैयाँमा खरिदबिक्री भयो। १० अंकले उकालो लागेको बजारमा चार कम्पनीको मूल्य सकारात्मक सर्किट लेभलमा कारोबार भयो। सूर्योदय वमी लघुवित्त वित्तीय,शुभम पावर,नगदी हाइड्रोपावर र मेन्छियाम हाइड्रोपावरको सेयर मूल्य सकारात्मक सर्किट लेभलमा कारोबार भएको हो। कारोबार रकमका आधारमा हिमाल दोलखा हाइड्रोपावर शीर्षस्थानमा रह्यो। सो कम्पनीको ८ करोड ५६ लाख मूल्य बराबरको कारोबार भयो। माछापुच्छ्रे बैंक र शिवम् सिमेन्टको ४ करोड मूल्य बराबरको सेयर कारोबार भयो। कारोबारमा आएका १३ उपसमूहमध्ये १२ को मूल्य बढ्यो भने एकको मात्रै घटयो। आज हाइड्रोपावर उपसमूहबाहेक अन्य उपसमूहको सूचक सकारात्मक देखिएको छ। आज १५२ कम्पनीको मूल्य बढ्दा ६६ कम्पनीको घट्यो भने ९ को मूल्य स्थिर रह्यो।"

शीर्षक,विवरण
ओपन बुद्धपूर्णिमा कपको उपाधि न्यू नमोबुद्धलाई,"सिन्धुपाल्चोक : सेभेन ए साईड ओपन बुद्धपूर्णिमा कप २०८० फुटबल प्रतियोगिताको उपाधि न्यू नमोबुद्ध क्लब खाडिचौरले हात पारेको छ। चौतारा फुटबल क्लबले आयोजना गरेको प्रतियोगिताको फाइनल खेलमा शनिबार न्यू नमोबुद्ध क्लबले चौताराको द फ्लाईङ वर्डस्लाई ३१ गोलअन्तरले पराजित गर्दै उपाधि चुमेको हो। खेल समयभर दुवै टोलीले गोल गर्न नसकेपछि खेल पेनाल्टीमा परिणत भएको थियो। सुरुमा पेनाल्टी गर्ने मौका पाएका द फ्लाईङ वर्डस्का भीमबहादुर गुरुङले पहिलो गोल गरे। त्यसपछिको पेनाल्टीमा द फ्लाईङ वर्डस्ले असफलता भोग्यो। न्यू नमोबुद्ध क्लबले भने ३ गोल गर्यो। क्लबका सुजन, सनिश र सुरेशले ११ गोल गरी क्लबलाई विजयी गराए। उपाधि जितेको न्यू नमोबुद्ध क्लबले नगद ३० हजार र उपविजेता द फ्लाईङ वर्डस्ले १५ हजार रुपैयाँसहित ट्रफी र मेडल प्राप्त गरेका छन्। १८ टिम सहभागी खेल भएको विजेता र उपविजेताहरूलाई चौतारा साँगाचोकगढी नगरपालिकाका प्रमुख कृष्णप्रसाद सापकोटाले पुरस्कार प्रदान गरेका थिए।"
"अञ्जनको ह्याट्रिक, चर्च ब्वाइज शीर्ष स्थानमा",काठमाडौं : अञ्जन विष्टको ह्याट्रिकप्रेरित चर्च ब्वाइज युनाइटेड न्युरोड टिम (एनआरटी)लाई ४१ ले पराजित गर्दै सहिद स्मारक ए डिभिजन लिगको शीर्ष स्थानमा उक्लिएको छ। च्यासल रंगशालामा भएको खेलको ४०औं मिनेटमा सुशील साहले गोल गर्दै युनाइटेडलाई अग्रता दिलाएका थिए। पहिलो हाफमा १० ले पछाडि परेको एनआरटीले दोस्रो हाफमा थप तीन गोल खायो। अञ्जन विष्टले ५१औं मिनेटमा गोल गर्दै युनाइटेडको अग्रता दोब्बर पारेका थिए। त्यसको ९ मिनेट नबित्दै अञ्जनले व्यक्तिगत दोस्रो गोल गरेका थिए। निर्धारित ९० मिनेटको खेल सकिन ६ मिनेट बाँकी रहँदा पाएको पेनाल्टीमार्फत अञ्जनले ह्याट्रि गर्दै अग्रता ४० मा लम्ब्याएका थिए। इन्जुरी समयमा दिपेश आले मगरले एनआरटीका लागि एक गोल फर्काए। जितसँगै १५ खेलबाट २७ अंक जोडेको चर्च ब्वाइज युनाइटेड लिग तालिकाको शीर्ष स्थानमा उक्लिएको छ। समान खेलबाट १७ अंक जोडेको एनआरटी १०औं स्थानमा छ। मनाङ र सातदोबाटोको बराबरी आजै दशरथ रंगशालामा भएको खेलमा मनाङ मर्स्याङ्दी क्लब र सातदोबाटो युथ क्लबले गोलविहीन बराबरी खेलेका छन्। दुवै टिमले गोलका लागि अवसर सिर्जना गरे पनि फिनिसिङ छरितो नहुँदा खेल बराबरीमा सकियो। बराबरीसँगै १५ खेलबाट १९ अंक जोडेको मनाङ लिग तालिकाको आठौं स्थानमा उक्लिएको छ। समान खेलबाट २३ अंक जोडेको सातदोबाटो चौथो स्थानमा छ।
घरेलु टिमलाई स्तब्ध पार्दै पथरी फुटबल क्लब सेमिफाइनलमा,धनकुटा : घरेलु टोली रारा फुटबल क्लबलाई स्तब्ध पार्दै मोरङको पथरी फुटबल क्लब १० औं गोर्खा रारा गोल्डकपको सेमिफाइनलमा प्रवेश गरेको छ। शनिबार पुण्य माविको खेल मैदानमा भएको दोस्रो क्वाटरफाइनल खेलमा आयोजक टिम रारालाई ३२ गोलअन्तरले पराजित गर्दै पथरी सेमिफाइनल प्रवेश गरेको हो। घरेलु दर्शकको भरपुर साथ पाएको राराले खेलमा दुई पटक लिएको अग्रता जोगाउन नसक्दा पहिलो खेलबाटै बाहिरिन पर्यो। खेलको ९ औं मिनेटमा अभिषेक गुरुङले गोल गर्दै घरेलु टोलीलाई सुरुवाती अग्रता दिलाएका थिए। २६ औं मिनेटमा पथरीका सौरव राउतले गोल गर्दै खेल बराबरीमा ल्याए। ३७ औं मिनेटमा पत्रुस राईले गोल गर्दै अग्रता दिलाए। तर पहिलो हाफको अन्त्यतिर राराका बुद्ध लिम्बुले आत्माघाती गोल गर्दै खेल बराबरीमा बनाए। ७२ औं मिनेटमा सौरवले पुनः गोल गर्दै पथरीलाई अग्रता दिलाए। त्यसपछिको खेलमा कुनै गोल हुन नसक्दा पथरी ३२ गोलअन्तरले विजयी भयो। खेलको म्यान अफदी म्याच पथरीका सौरव राउत घोषित भए। उनले नगद ५ हजार सहित ट्रफी प्राप्त गरे। आइतबार हुने तेस्रो क्वाटर फाइनल खेल झापाको विर्तामोड युनाइटेड क्लब र डाँडाबजार फुटबल क्लब बीच हुने प्रतियोगिताका प्रचारप्रसार संयोजक सविन अधिकारीले बताए। राजारानीमा लाग्ने ऐतिहासिक चण्डी पूर्णिमा मेलाको अवसर पारेर आयोजक भएको १० औं गोर्खा रारा गोल्डकपको विजेताले नगद तीन लाख रुपैयाँसहित रारा गोल्डकपको ट्रफी र उपविजेताले एक लाख ५० हजार रुपैयाँ प्रदान गरिने आयोजक रारा क्लबका अध्यक्ष मणि चेम्जोङले बताए।
मूलपानीको अन्तर्राष्ट्रिय डेब्यु,"लामो समय सरकारी गोलचक्करमा फसेको मूलपानी क्रिकेट मैदानमा पहिलो पटक अन्तर्राष्ट्रिय क्रिकेट प्रतियोगिता आयोजना भएको छ। मूलपानीको माथिल्लो मैदानले एसियन क्रिकेट काउन्सिल (एसीसी) प्रिमियर कपमार्फत अन्तर्राष्ट्रिय प्रतियोगितामा डेब्यु गरेको हो। निर्माण थालेको करिब दुई दशकसम्म केही घरेलु प्रतियोगिता आयोजना हुँदै आएको यो मैदानमा गत वैशाख ५ मा एसीसी प्रिमियर कपअन्तर्गत सिंगापुर र हङकङबीच पहिलोपटक अन्तर्राष्ट्रिय खेल भएको हो। मूलपानी मैदानमा एसीसी प्रिमियर कपको एक सेमिफाइनलसहित ११ खेल सञ्चालन भएको थियो। नेपाल क्रिकेट संघ (क्यान)ले एसीसी प्रिमियर कपका लागि करिब डेढ महिना लगाएर मूलपानी मैदानको पिच तयार गरेको थियो। मूलपानी मैदानमा पिचसँगै मैदान विस्तार, पार्किङ, ड्रेसिङ रुम, ब्रोडकास्टर हल, खेलाडीको लागि लन्च हल, पर्खाल निर्माणलगायतका पूर्वाधार निर्माण गरिएको क्यानका अध्यक्ष चतुरबहादुर चन्दले जानकारी दिए। मैदानमा खानेपानी, बिजुली आपूर्ति, सरसरफाइ र बाटो मर्मतको काममा कागेश्वरी मनोहरा नगरपालिकासँग समन्वय गरेको थियो। मूलपानीको माथिल्लो मैदानमा सात वटा पिच छन्। सातमध्ये एसीसी प्रिमियर कपका लागि तीनवटा मात्रै पिच प्रयोग गरिएको थियो। ७० मिटरको बाउन्ड्री लाइनलाई बढाएर ७५ मिटरको बनाइएको थियो। अन्तर्राष्ट्रिय मापदण्ड मिलाउन बाउन्ड्री लाइन बढाएको क्यानले जनाएको छ। डम्पिङ साइटबाट रंगशाला डम्पिङ साइटका रूपमा रहेको मूलपानीको २ सय ९६ रोपनी जग्गामा रंगशाला बनाउने अभियान विसं २०६० सालबाट सुरु भएको थियो। जग्गा अधिकरणलगायतका काममा लामो समय रुमलिएपछि २०६९ बाट भने रंगशाला निर्माणका लागि सरकारले वार्षिक रूपमा बजेट उपलब्ध गराउन थालेको हो। आर्थिक वर्ष २०६९०७० मा नेपाल क्रिकेट संघ (क्यान) का नाममा ३० लाख रुपैयाँ दिएर सुरु भएको रंगशाला निर्माणमा ३५ करोडभन्दा बढी खर्च भइसकेको छ। गुरुयोजना अनुसार एकेडेमीसहितको मूलपानी रंगशाला निर्माण सम्पन्न हुन अझै केही वर्ष लाग्ने देखिएको छ। क्यान अध्यक्ष चन्द गुरुयोजना अनुरूप रंगशालाले पूर्णता पाउन केही समय लागे पनि अहिले निर्माण भएका संरचनालाई संरक्षण गर्नुपर्नेमा जोड दिन्छन्। गुरुयोजना अनुरूप रंगशाला सम्पन्न हुन केही समय लाग्ला। तर, अहिले बनेका संरचनालाई संरक्षण गर्नु पनि उत्तिकै आवश्यक छ, उनी भन्छन्, अब राष्ट्रिय तथा अन्तर्राष्ट्रिय प्रतियोगिता आयोजना गर्दा त्रिवि र मूलपानी मैदानलाई बराबर रूपमा प्राथमिकता दिइनेछ। मूलपानी रंगशाला निर्माणमा हालसम्म ३५ करोडभन्दा बढी रुपैयाँ खर्च भइसकेको छ। पछिल्लो पाँच आर्थिक वर्षमा मात्र झन्डै २० करोड रुपैयाँ बजेट मूलपानीका लागि विनियोजित भएको छ। तर, काम गर्न नसकेका कारण हरेक वर्षजसो बजेट फ्रिज हुने नियति मूलपानी रंगशालाले भोगिरहेको छ। आर्थिक वर्षको अन्तिममा रकमान्तर भएर बजेट आएका कारणले केही बजेट फ्रिज भए पनि अधिकांश बजेट भने सदुपयोग हुँदै आएको राष्ट्रिय खेलकुद परिषद्को दाबी छ। सुकुम्बासी समस्या सल्टाउन ढिलाइ विसं २०५५ सालदेखि नै मूलपानीको अहिलेको क्रिकेट रंगशालामा १६ परिवार सुकुम्बासी बस्दै आएका थिए। स्थानीय विकास मन्त्रालयअन्तर्गत फोहरमैलाको डम्पिङ साइड रहेको जग्गामा सुकुम्बासीले टहरा बनाएर बसेका थिए। त्यहाँ रहेका सुकुम्बासीलाई अन्यत्र जग्गा सट्टाभर्ना दिने सहमतिअनुसार राष्ट्रिय खेलकुद परिषद्लाई २ सय ९६ रोपनी जग्गा हस्तान्तरण गरिएको थियो। परिषद्ले तत्कालै मैदानको मध्यभागमा रहेका सुकुम्बासीले निर्माण गरेका टहरा भत्काएर अन्यत्र सार्न १० परिवारलाई दुई लाख रुपैयाँ दिएको थियो। तत्कालीन सदस्यसचिव किशोरबहादुर सिंहको पालामा १६ मध्ये १० सुकुम्बासी टहरा हटाउनप्रति टहरा दुई लाख दिए पनि बाँकी रहेका ६ टहरालाई समयमै पैसा नदिँदा समस्या थपिएको स्थानीय बताउँछन्। सुकुम्बासीका टहरा एकै पटक हटाउन सकिएन। जसका कारण समस्या बल्झिरह्यो, एक स्थानीय भन्छन्, उनीहरूलाई मैदानबाट हटाउनै समय लागेपछि रंगशाला निर्माणको काम पनि प्रभावित हुन पुग्यो। जग्गा विवाद पनि प्रमुख कारक मूलपानी अन्तर्राष्ट्रिय क्रिकेट मैदानको मुख्य विवाद जग्गा मुआब्जाको हो। मैदानको बीच भागमै करिब ५२ आना व्यक्तिगत जग्गा थियो। त्यही जग्गा राखेपलाई लामो समयसम्म टाउको दुखाइ बनेको स्थानीय बताउँछन्। ५२ आना जग्गाको मुआब्जा सल्टाउन ढिला भएका कारण निर्माणका काम पनि अवरुद्ध हुँदै आएको थियो। राष्ट्रिय खेलकुद परिषद्का तत्कालीन सदस्यसचिव युवराज लामाले रंगशाला निर्माणको कामअघि बढाएका थिए। त्यसपछि जग्गाको मुआब्जा विवादले पनि उग्र रूप लियो। जसका कारण रंगशाला निर्माणको काम अघि बढ्न सकेन। २०७५ सालमा मुआब्जाका विषयमा सहमति भएपछि मात्रै मूलपानीको तल्लो रंगशाला निर्माणको कामले तीव्रता पाएको थियो। गुरुयोजना पनि परिवर्तन मूलपानी क्रिकेट मैदानको गुरुयोजना अन्तर्राष्ट्रिय क्रिकेट परिषद् (आईसीसी) का प्रतिनिधिले तयार पारेका हुन्। गुरुयोजनाअनुसार २ सय ९६ रोपनी जग्गामा एकेडेमीसहितको विशाल संरचना निर्माण हुनेछ। गुरुयोजनामा २० हजार क्षमताको रंगशाला बनाउने भनिएको छ। तर, राष्ट्रिय खेलकुद परिषद्ले गुरुयोजना परिवर्तन गरिरहँदा दर्शक क्षमता घट्नुका साथै बजेट पनि फ्रिज हुने गरेको स्थानीय बताउँछन्। आईसीसीले तयार पारेको गुरुयोजनालाई राष्ट्रिय खेलकुद परिषद्ले पटकपटक परिवर्तन गर्दै आएको छ, स्थानीय भन्छन्, गुरुयोजना परिवर्तन गर्दा निर्माणको काम पनि प्रभावित हुने र बजेट पनि फ्रिज हुने गरेको छ।"
"तातोपानी नाकाबाट आयात मात्र, निर्यात शून्य","सिन्धुपाल्चोक : नेपाल चीनबीचको उत्तरी नाका तातोपानी सुचारु भए पनि नेपालतर्फबाट निर्यात हुन सकेको छैन। बन्द रहेको आठ वर्षपछि दुईतर्फी सञ्चालनमा आएको नाकाबाट आयातमात्रै भइरहेको छ। नेपालचीन जिल्लास्तरीय सरकारी अधिकारीको उपस्थितिमा जेठ १८ गतेबाट आयात निर्यात दुवै हुने गरी दुईतर्फी रूपमा नाका सञ्चालन गरिएको घोषणा गरिए पनि आयात मात्रै भइरहेको तातोपानी सुक्खा बन्दरगाह भन्सार कार्यालयका प्रमुख अधिकृत दयानन्द केसीले बताए। अहिले आयात मात्रै भइरहेको छ, निर्यात छैन, उनले अन्नपूर्णसँग कुरा गर्दै भने, उताबाट चाहिँ दैनिक ३ देखि १० वटासम्म सामान बोकेका कन्टेनरहरू भित्रिरहेका छन्। नाका सञ्चालन गरिएको पहिलो दिन म्याट्रेस, बेदको कुर्सी र बाँसको मुढाजस्ता नेपालमा उत्पादित हस्तकलाका सामग्री भरिएका तीन कन्टेनर सामग्री चीन निर्यात गरिएको थियो। त्यसपछि नेपालबाट कुनै पनि सामग्री चीन निर्यात नभएको अधिकृत केसीले बताए। दुईतर्फी रूपमा नाका सञ्चालन भएको भनिएको छ तर आयात मात्रै भइरहेको छ। निर्यात ठप्प छ, उनले भने, उताबाट सामग्रीको माग नआउँदा निर्यात हुन नसकेको व्यापारीहरूले जानकारी दिएका छन्। यो विषयमा हामी चिनियाँ अधिकारीहरूसँग छलफलको तयारीमा छौं। नाका खुलेको पाँच दिनसम्म निर्यात हुन नसक्नुको कारण खोज्नुपर्ने व्यवसायीहरूको भनाइ छ। जबसम्म तातोपानी नाकाबाट आयात निर्यात बराबरी हुँदैन तबसम्म दुईतर्फी रूपमा नाका खुलेको भन्न मिल्दैन, व्यवसायी ईश्वरलाल श्रेष्ठले भने। आयात निर्यातसँगै सर्वसाधारणको लागि पनि नाका खुला गरिनुपर्ने उनको भनाइ छ। जबसम्म सर्वसाधारणको लागि नाका खुल्दैन त्यो समयसम्म खुसी हुने भनेको नै यसै नाका भएर करोडौंको तस्करी गर्नेहरू मात्रै हो, उनले भने, सर्वसाधारणको लागि कागलाई बेल पाक्यो हर्ष न विस्मत भनेजस्तै हो। मानवीय आवागमन रोकेर नाका पूर्ण रूपमा सञ्चालनमा आयो भन्न नमिल्ने भन्सार अधिकृत केसी बताउँछन्। मानवीय आवागमनसहित नाका पूर्ण सञ्चालनमा ल्याउनेबारे चिनियाँ अधिकारीले पछि संयुक्त बैठक बसेर निर्णय लिने बताएका छन्, उनले भने, त्यसकारण नाका आंशिक रुपमा मात्रै सञ्चालनमा आएको मान्नुपर्छ। नाका पूर्ववत् सञ्चालनमा ल्याउने तयारी दुवै देशको स्थानीय स्तरमा नभएको उनले बताए। तर, सिन्धुपाल्चोक क्षेत्र नं १ बाट प्रतिनिधिसभा सदस्य रहेका माधव सापकोटाले कूटनीतिक पहलकदमीले नाका दोहोरो सुचारु भएको र छिट्टै मानव आवतजावत पनि सुरु हुने बताए। कूटनीतिक भेटघाट एवम् उच्चस्तरका पहलका क्रममा प्राप्त सूचना र प्रतिबद्धताअनुसार निकट भविष्यमै मानव आवतजावतसहित तातोपानी नाका पूर्ण रूपमा सुचारु हुने विश्वास दिलाउन चाहन्छु, उनले भने। २०७२ वैशाख १२ को विनाशकारी भूकम्पपछि चार वर्ष बन्द यो नाका २०७६ जेठ १५ देखि एकतर्फी सञ्चालनमा आएको थियो। चीनले नेपालबाट हुने निर्यात व्यापार र मानवीय आवागमनमा भने रोक लगाउँदै आएको थियो। १५ चैतमा जनवादी गणतन्त्र चीनको तिब्बत स्वायत्त क्षेत्र ल्हासामा सम्पन्न भएको संयन्त्रको बैठकमा तातोपानी नाका पूर्ण रूपमा सञ्चालन गर्ने सहमति भएको थियो। वैशाख ४ मा नेपाल र चीनका सरकारी अधिकारीबीच निर्यात खुल्नेसहित ६ बुँदे मौखिक सहमति भएको थियो। सिन्धुपाल्चोकका प्रमुख जिल्ला अधिकारी रमेश न्यौपानेका अनुसार यसअघि भएको मौखिक सहमतिअनुरूप दुईतर्फी रुपमा नाका खुलेको हो। निकासी खुलाउन सिन्धुपाल्चोकका प्रमुख जिल्ला अधिकारी रमेश न्यौपाने र चीनतर्फ न्यालम काउन्टी प्रमुख मिस्टर झुओमाजीले बैठक बसेर सहमति गरेका थिए। चैत र वैशाखमा दुवै देशका अधिकारीबीच मितेरीपुलमा बैठक बसेर आयातनिर्यातका लागि सवै पूर्वाधार पूरा गर्ने सहमति भएको थियो। सहमतिअनुसार क्रस बोर्डर क्राइम नियन्त्रण गर्न दुवै देश मिलेर काम गर्ने उल्लेख छ। स्वतन्त्र तिब्बत गतिविधिबारे पनि सरकारी अधिकारीले छलफल गरेका थिए। नेपाल एक चीन नीतिमा रहेकाले दुवै मुलुक मिलेर काम गर्ने अनौपचारिक सहमति भूकम्पका कारण नाका बन्द हुनुअघि यही नाकाबाट हस्तकला, वनस्पति, जडीबुटी, चाउचाउजस्ता एक सय ८२ प्रकारका सामग्री निर्यात हुने गर्थे। चीनकै भरमा व्यापार नाका दुईतर्फी सञ्चालनमा आएको भनिए पनि नेपाली मजदुर नाकाबाट तिब्बतको खासा क्षेत्र प्रवेश गर्न पाउँदैनन्। चिनियाँ कन्टेनरले नै चीनबाट व्यापारिक सामग्री नेपालको सीमासम्म ल्याउने गरेका छन्। नेपाल तर्फबाट निर्यात भइहाले पनि मितेरी पुलबाटै चिनियाँ कन्टेनरले सामग्री जाँच गरी लैजाने छन्। यसरी चीनकै भरमा मात्र व्यापार गर्नुपर्ने अवस्था रहेको नेपाल चेम्बर अफ कमर्स भोटेकोसीका अध्यक्ष फुनु शेर्पाले बताए। निकासी खुला भए पनि खासातर्फ ड्युटी फ्रि नभएकाले बढी कर तिर्नुपर्ने बाध्यता समेत रहेको उनले बताए। मितेरी पुल उताका भौतिक संरचना अध्यागमनका भवन, झाङ्मु पोर्ट, पार्क र अत्याधुनिक नापतौल मेसिन राख्ने काम चीनले अत्याधुनिक प्रविधि प्रयोग गरी सञ्चालनमा ल्याउँदै छ। त्यसपछि निकासी भएका सामान नेपाली पक्षले सीमासम्म पुर्याउने र चिनियाँ व्यापारीले बुझ्ने प्रणाली लागू हुनेछ। निकासी जाँच, अध्यागमन र क्वारेन्टिनको सबै पूर्वाधार भने तयार भइसकेका छन्। नेपाली कन्टेनर लगेर राख्ने खासा पार्किङ गएको सालको पहिरोले पुरेकाले त्यसको पुनर्निर्माण गर्न चीन सरकारले भर्खर टेन्डर निकालेको छ। चिनियाँ सरकारी अधिकारीका अनुसार नाका पूर्ववत् सञ्चालन हुन अझै ६ महिना लाग्छ। खासाका बासिन्दा र सरकारी कार्यालयको घर पुनर्निर्माण गर्न पनि टेन्डर निस्केको छ। तर, नेपालतर्फको तातोपानी क्षेत्रमा रहेका धेरैजसो सरकारी कार्यालय भने पूर्वाधारविहीन छन्। भूकम्पमा बचेको पुरानो भन्सार भवनमा अध्यागमन कार्यालय राखिएको छ तर व्यवस्थित बन्न सकेको छैन। अध्यागमन, निकासीका लागि भन्सार, क्वारेन्टिन र सम्बन्धित व्यापारी तयारी अवस्थामा रहेका छन्, पूर्ण रुपमा व्यवस्थित चाहिँ हुन सकेको छैन, भन्सार प्रमुख केसीले भने। चिनियाँ क्षेत्रका व्यापारीसँग निरन्तर संवादमा रहेका सिन्धुपाल्चोक उद्योग वाणिज्य संघका अध्यक्ष राजकुमार बस्नेतका अनुसार आउँदो डिसेम्बरसम्म सम्पूर्ण रूपले पुनर्निर्माण सकिने बताए। काठमाडौंबाट सबैभन्दा नजिक पर्ने भएकाले तातोपानीबाट आयातनिर्यात गर्दा व्यापार घाटा कम हुने उनले बताए।"
विषादी र सुलसुलेले संकटमा मौरी,"तरकारीलगायत अन्य बालीमा विषादी लगाउँदा महमा असर देखिएको हो। खेतबारीमा प्रयोग गर्दा मौरीमा लाग्छ। त्यसको असर महमा पर्यो। चरनमा गएर आउँदा घारमा मर्ने पनि हुन्छ। नेपालमा तरकारी खेती धेरै गरिने ठाउँमा विषादी देखिने गरेका छन्। काठमाडौं : विज्ञ भन्छन्, यदि मौरी नहुँदो हो त पृथ्वीमा खेती सप्रँदैन। खाद्यान्न तथा फलफूल उत्पादन हुँदैन।खाद्य तथा फलफूल उत्पादन र जैविक विविधताको संवद्र्धनमा मुख्य भूमिका नै मौरीको हुने भएकाले यसलाई प्रकृतिको अनुपम वरदान मानिन्छ। तर, पछिल्लो समय त्यहीँ मैरी संकटमा पर्न थालेको छ। कारण विषादीको बढ्दो प्रयोग र सुलसुले (माइट रोग) को संक्रमण। यस्तै समस्या भोगेका रामेछापका नारायणप्रसाद दाहाल केही दिनअघि नेपाल कृषि अनुसन्धान परिषद् (नार्क) पुगे र वैज्ञानिकलाई भेट्दै भने, मौरीमा केही संक्रमण फैलिएजस्तो छ। घामा किरा सल्बलाउन थालेका छन्। नार्कका वरिष्ठ वैज्ञानिक (एस२) विष्णु न्यौपानेले उनलाई घारमा देखिएका किरा नमार्न सुझाव दिँदै अनुसन्धान गरिने बताए। वैज्ञानिक न्यौपानेका अनुसार अहिले मौरीको शत्रु किरा सुलसुलेको समस्या बढेको छ। यसको संक्रमणका कारण मौरीले राम्ररी काम गर्न सक्दैन। अशक्त बन्छ। अनि, विस्तारै घार नै रित्तिने अवस्थामा पुग्छ। तर, मौरीपालक किसान दाहालको घारमा देखिएको किरा भने सुलसुलेलाई नै खाने किसिमको भएकाले मार्न नहुने वैज्ञानिक न्यौपानेले बताए। विषादीको बढ्दो प्रयोगको चपेटामा परेको मौरी फेरि सुलसुलेको आक्रमणमा पर्न थालेपछि अहिले नार्कले अध्ययन सुरु गरेको छ। मौरीको चरण पात्रो निर्माण तथा मौरीमा लाग्ने सुलसुले व्यवस्थापन कार्यक्रमअन्तर्गत धादिङ, चितवन, काभ्रेसहित नेपालका विभिन्न स्थानमा गत अप्रिलबाट अध्ययन सुरु भएको छ। यो क्रम २०८३ सम्म रहने नार्कले जनाएको छ। उक्त अध्ययनले माइट व्यवस्थापन गर्नेछ। मौरीको संख्या जोगाउनेछ। महको गुणस्तर नबिगार्ने अभिप्रायले वैज्ञानिकहरूले कम घातक विषादीको प्रयोग गरेर ती किराहरूको व्यवस्थापन गर्ने र त्यसको प्रभावकारिता हेर्ने न्यौपानेले बताए। उक्त अनुसन्धानमा वैज्ञानिक रूपमा प्रमाणित भएका सुरक्षित विषादी राखेर परीक्षण गर्न खोजिएको छ। नीमको तेल, लसुन, अदुवाको पात, फर्मिक एसिड (सुरक्षित मानिएको विषादी) लगायतको प्राकृतिक र वनस्पतिजन्य वस्तुको प्रयोग गरिएको छ। नार्कले खुमलटारस्थित कार्यालय परिसरमा १८ वटा घार राखेर माइट व्यवस्थापनको काममा अनुसन्धान गरिरहेको छ। न्यौपानेका अनुसार सुलसुले रोग मौरीको लार्भा र चाकामा लाग्छ। जसका कारण मौरी कतिपय लुलो, लंगडो निस्कन्छन्। यसले वयस्क भएर निस्कँदा कसैको प्वाँख छोटो हुने, खुट्टा नहुने, प्वाँखै नहुने र उड्न नसक्ने बनाइदिन्छ। सुलसुलेले मौरीको शरीरको बाहिरै बसेर रगत चुस्छ। कुनै मौरी वयस्क हुने बेलासम्म मर्ने गर्छन्। उसले रस, पराकण, (प्रोपोलिस) चोपहरू दैनिक संकलन गर्नुपर्छ। तर, यो संक्रमण भएमा ती काम गर्न नसक्ने हुन्छन्। न्यौपानेले भने, मौरी शारीरिक रूपमा असक्त जस्तो हुन्छ। सामान्य आकारभन्दा फरक हुन्छ। मौरीका कामदार समूह सबैभन्दा बढी सक्रिय हुनुपर्छ। तर, सुलसुलेका कारण उनीहरूको दैनिकीमा अवरोध हुन्छ। उनीहरूले चाहिने जस्तो खाना संकलन गर्न नसकेपछि विस्तारै घार नै रित्तिन्छ। अर्का वरिष्ठ वैज्ञानिक रत्न थापाका आफ्नै पहलमा मौरी र यसमा देखिएका समस्याको अनुसन्धान गरिरहेका छन्। चितवनको गैंडाकोटमा एपिथेरापी (मौरीजन्य वस्तुबाट उपचार गर्ने पद्धति) मार्फत मौरीको प्रवद्र्धन तथा अनुसन्धान गरिरहेको उनी बताउँछन्। मौरीको रानी नियन्त्रण गरेमा यस्ता समस्या नियन्त्रणमा आउने उनले बताए। भने, माइट व्यवस्थापनको लागि (ब्रिडिङ) प्रजनन गर्दा आनुवंशिक रूपमा चयन (जेनेटिकल्ली सेलेक्सन) हुन्छ। त्यो महत्त्वपूर्ण कुरा हो। त्यसमा मौरीको स्वच्छ व्यवहार हेरिन्छ। ल्याब टेस्ट गरिन्छ। त्यसबाट ब्रिडिङ गरिन्छ। टोक्ने, भाग्न तथा उत्पादन दिनेलगायत सबै व्यवहार जेनेटिक सेलेक्सनमा पर्ने उनले बताए। थापा भन्छन्, आमा ठीक भए सबै कुरा ठीक हुने भएकाले रानी कस्तो छ त्यो महत्त्वपूर्ण हुन्छ। उनले करिब ३५ वर्षदेखि यसै क्षेत्रमा काम गरिरहेको बताए। काठमाडौंमा बसेर अध्ययन गर्ने गर्थे। तर, काठमाडौंमा प्लटिङका कारण मौरीका लागि चरन क्षेत्र विनाश भएसँगै उनी चितवन लागे। थापाका अनुसार मौरीको संख्या विनाश भएमा मानिसको अस्तित्व हराएर जाने र मानव अस्तित्वका लागि मौरी एकदमै आवश्यक छ। पाँच वर्षदेखि बुटवल उपमहानगरपालिका १९ मा मौरीपालन गर्दै आएका गोपाल बोहरा मौरीमा देखिने समस्याले हैरान भएको बताउँछन्। सुलसुलेले मौरी सखाप बनाएकाले जडीबुटीको प्रयोगबाट किरा नियन्त्रणमा उनी लागेका छन्। तर, नेपालमा प्रायःले केमिकलको प्रयोग गर्दै आएको उनले बताए। सुलसुले नियन्त्रणका लागि कहिलेकाहीँ रानीविहीन गराएको बोहराले पनि बताए। लार्भामा सुलसुले धेरै लाग्ने भएकाले लार्भा नहुनका लागि रानी नै नराखेको उनको अनुभव छ। उनले भने माइट व्यवस्थापनका लागि मौरीको नियमित प्रक्रिया रोकिदिने गरेको छु। रानी नै नराखेर। मौरीमा अन्य रोग पनि छन्। सबैभन्दा सताउने यो माइट नै हो। तर, रानीविहीन बनाएर काम नहुने नार्कका वैज्ञानिक बताउँछन्। सय वटा घारमा मौरी पालिरहेका उनले एक सिजनमा कम्तीमा २५ क्विन्टन मह उत्पादन गर्छन्। बोहराले भने खडेरीले पनि एकदमै प्रभाव पार्दो रहेछ। अत्यधिक जाडो, लामो समय हुस्सु लाग्दा मौरीले बाहिरबाट खाना ल्याउन सक्दैन र चास्नी खुवाउनुपर्ने समस्या आउँछ। असारदेखि असोजसम्म पनि चास्नी खुवाउनुपर्ने हुन्छ। कात्तिक पहिलो सातादेखि चरन सुरु हुन्छ। झापा अर्जुनधारा नगरपालिकामा २०५५ सालदेखि मौरी पाल्दै आएका दीपा खरेलका अनुसार मौरीमा विभिन्न प्रकारका समस्या देखिन्छन्। तर आफैंले समाधानका उपायहरू खोज्दै आएका छन्। १ सय २० घार मौरी पालिरहेको उनको परिवारले कहिलेकाहीँ घार नै सखाप हुने समस्या पनि भोगेका छन्। सुलसुले रोग मौरीको लार्भा र चाकामा लाग्छ। जसका कारण मौरी शारीरिक रूपमा कमजोर निस्कन्छन्। वयस्क भएर निस्कँदा कसैको प्वाँख छोटो हुने, खुट्टा नहुने, प्वाँखै नहुने र उड्न नसक्ने अवस्थाका पनि हुन्छन्। सुलसुलेले मौरीको शरीरको बाहिरै बसेर रगत चुस्छ। कुनै मौरी वयस्क हुने बेलासम्ममा यसकै कारण मर्छन्। विष्णु न्यौपाने, वरिष्ठ वैज्ञानिक (एस२), नार्क विभिन्न स्थानमा चरनमा लैजान्छन्। मौरी चरेको ठाउँमा राम्रो उत्पादन हुने विश्वासले मानिसहरूले विषादी लगाउन छाडेका छन्। आजकल खेतीमा मौरी चराउन आफैंले बोलाउने गरेको बताइन्। खरेलले भनिन् अनुसन्धानका लागि हामीले निश्चित घेरामा मौरी चराएर हेर्यौं। ती ठाउँमा धेरै उत्पादन भएको भेटियो। तर, मौरीपालनमा मौसमले निकै ठूलो चुनौती दिँदै आएको र रेखदेखमा कुनै पनि समय तत्पर भएर बस्नुपर्ने उनले सुनाइन्। कुनै पनि प्रकारका विषादीको प्रयोग गर्न नपाउने नियम छन्। महमा केमिकल भेटिएमा खान योग्य हुँदैन। मानिसले थाहै नपाई विषादी प्रयोग गरेर महको गुणस्तर बिगारेको नार्कका वैज्ञानिक न्यौपानेले बताए। विषादीको असर घातक र कम घातक हुन्छ। घातक विषादीले मौरी मर्छन्। कम घातकको असर दीर्घकालीन हुन्छ। मौरी चरनमा नजाने समयमा विषादी प्रयोग गरेमा पनि समस्या समाधान हुने उनको बुझाइ छ। जब महमा विषादी देखियो माइट व्यवस्थापनको लागि पहिला रासायनिक केमिकलहरू हाल्ने गरिन्थ्यो। त्यो हाल्दा महको गुणस्तर बिग्रियो। नेपालको मह हिमालयन महको रूपमा चिनिन्थ्यो र एकदमै मूल्यवान् थियो। अत्यन्तै राम्रो माग पनि थियो। विश्व व्यापार संगठन (डब्लूटीओ) ले सन् २०१२ पछि विभिन्न मापदण्ड पालना गर्नुपर्नु पर्ने बनायो। त्यतिबेला महमा विषादीको थिगार (रेसिड्यु) बाँकी रहेको देखायो। त्यसपछि नेपालको महको माग खासै नभएको वैज्ञानिक न्यौपानेले बताए। तरकारीलगायत अन्य बालीमा विषादी लगाउँदा महमा असर देखिएको हो। खेतबारीमा प्रयोग गर्दा मौरीमा लाग्छ। त्यसको असर महमा पर्यो। चरनमा गएर आउँदा घारमा मर्ने पनि हुन्छ। नेपालमा तरकारी खेती धेरै गरिने ठाउँमा विषादी देखिने गरेका छन्। शुद्ध मह चिन्न समस्या यसका लागि विभिन्न माध्यमहरू छन्। एकै तरिकाले थाहा नहुने बताउँछन् न्यौपाने। महमा पानी, चिनी, प्रोटिन तथा कार्बोहाइड्रेडको मात्रा कति छ हेर्नुपर्छ। त्यसका लागि ल्याबमा परीक्षण गर्नुपर्छ। हेरेर मात्रै महको गुणस्तर चिन्न गाह्रो छ। आम मानिसको बुझाइमा पानीमा महको थोपा चुहाउने, त्यो स्वाट्टै छिरेर गयो भने राम्रो भनिन्छ। पानीमा फैलिँदै गएमा अशुद्ध मह भएको मान्यता छ। मह आगोले डढ्दैन, कुकुरले खाँदैन भनिन्छ। तर, यी कुनै पनि कुरामा सान्दर्भिकता नभएको न्यौपाने बताउँछन्। आर्टिफिसियल मह पनि हेर्दा उस्तै र स्वाद अझै राम्रा बनाउने गरेको देखिन्छ न्यौपानेले भने दुरुस्तै बनाइदिन्छन्। स्वाद अझ मीठो। नार्कले के गर्दैछ ? किरा व्यवस्थापनको लागि फर्मिक एसिड, एपिस्टानजस्ता खतरा विषादी प्रयोगले महको गुणस्तर बिग्रियो। त्यसैले सुरक्षित खालको फर्मिक एसिड, लसुन, अदुवाको पातलगायत पाँच वटा ट्रिटमेन्ट प्रयोग गरिएको छ। जसले मानव तथा वातावरणको लागि सुरक्षित हुने र मौरीको कोलोनीको लागि सुरक्षित हुने न्यौपाने बताउँछन्। तीनदेखि पाँच किलोमिटरसम्म चरनमा जान्छन्। मौरीहरू चरनमा जाँदा पनि घातक र घारभित्रै पनि असुरक्षित देखिएका छन्। मौरीका जीवनचक्र र किसिम मौरीमा तीन किसिमका जात हुन्छन् (वर्कर) कामदार समूह, (ड्रन) भाले र (क्विन) रानी। रानी एउटा मात्र हुन्छ। उसको काम अन्डा पार्ने हुन्छ। यो घरबाट निस्कँदैन। एक पटकमा १५ देखि १६ दिनसम्म सम्भोगका लागि बाहिर निस्कन्छ। त्यसपछि घारमा आएर दैनिक १५ सय देखि दुई हजारसम्म अन्डा पार्छ। अन्डाबाट निस्किएको ३ देखि ६ दिनमा चाकाहरू सफा गर्ने, कहाँ के छ सरसफाइ गर्छन्। मौरीको रानीलाई छुट्ट्याएर राखेमा सुलसुलेको समस्या नियन्त्रणमा आउँछ। रानी पनि सुरक्षित रहन्छ। रानी आमा हो। आमा ठीक भए सबै कुरा ठीक हुने भएकाले यसलाई जोगाउनु पर्छ। रत्न थापा, वरिष्ठ वैज्ञानिक मौरीको (वर्कर) को टाउकोमा ग्रन्थी हुन्छ। त्यसलाई रोयल जेली (शाही खुराक) भनिन्छ। त्यो ग्रन्थीबाट निकालेर बच्चाहरूलाई खुवाइन्छ। खुवाएको १४ देखि १५ दिनपछि पेटमा मैन ग्रन्थी हुन्छ। त्यो निकालेर चाकाहरू टाल्ने काम गर्छन्। १८ देखि २० दिनमा गेटमा पालेको काम गर्छन्। मह चोर्न नदिन चौकीदारी गर्छन्। कामदार मौरी ४५ दिन जति बाँच्छन्। यस अवधिमा मैन, रस तथा पराग कणलगायत संकलन गर्ने काम गर्छन्। भालेको काम सम्भोगको लागि मात्रै हुन्छ। सम्भोगपछि मह मात्रै खाएर बस्न खोज्छ। र त्यसपछि कामदार समूहले यसको काम छैन भनेर मारी दिन्छन्। भालेहरू प्रायः साउन भदौमा सकिन्छन्। भालेले हेर्दा ठूलो हुन्छ। काम केही गर्दैन। कामदारले तान्दै निकालेर टोक्दै मार्छन्। कामदारहरूले रानीलाई निरन्तर खुवाउने गर्छन्। १३ दिनमा रानी निस्कन्छन्। २१ दिनमा कामदार समूह र २४ दिनमा भाले निस्कन्छन्। ग्रन्थीबाट निस्किएको शाही खुराक अलि धेरै दिन खुवायो भने रानी निस्कन्छ। रानीले ठूलो सेलमा फुल पार्छ। ठूलो सेलमा फुल पार्नेबितिकै कामदार समूहले रानी निकाल्न खोजेको भनेर शाही खुराक लगातार खुवाइदिन्छन्। त्यसपछि त्यो रानी हुन्छ। शाही खुराक सबैभन्दा कम खुवाएमा भाले निक्कन्छ। र ठीक्क खुवाएमा कामदार समूह निस्कन्छन्। शाही खुराक तीन दिन सामान्यत खुवाइन्छ। तीन दिनमात्रै खुवाएमा भाले हुन्छ। न्यौपानेका अनुसार कामदार समूहको आयु ४५ दिन, भाले ५० देखि ५७ दिन बाँच्छ। रानी करिब चार, पाँच वर्ष बाँच्छन्। शाही खुराकले उनीहरूको आयु लामो बनाउँछ। बुढो भएपछि पुनः अर्को रानी विकास गर्छन्। मह दुई वटा सिजनको राम्रो मानिन्छ। त्यो हो स्प्रिङ र अटम सिजन। चैतदेखि जेठसम्म सबैभन्दा राम्रो मह हुन्छ।"

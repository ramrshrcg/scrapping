शीर्षक,विवरण
रुमलिएको अर्थतन्त्र,"अल्पकालीन अर्थात् अन्तर बैंक ब्याजदर घटेर नेपाल राष्ट्र बैंकले बेलाबेला तरलता प्रशोचन गरे पनि यो दरको उतारचढाबले लगानीयोग्य रकमको पर्याप्तता र दिगो उपलब्धता नरहने संकेत गर्छ। यसको सीधा अर्थ कर्जा लगानी विस्तार हुन सकेको छैन भन्ने हो। यो परिस्थितिमा लगानी किन बढेन भन्ने बुझ्न आवश्यक छ। अर्थतन्त्रमा आएको शिथिलताका कारण माग छैन। बजारमा पैसा हुनु वा नहुनुको आधारमा अर्थतन्त्रको स्वास्थ्य मापन गर्न सकिँदैन। महँगीले घाँटी न्याकेको बेलामा जब आमसर्वसाधारणको क्रयशक्ति बढ्दैन। राम्रो आम्दानी नहुने एउटा व्यक्ति खर्च कटौती गर्नतर्फ सोच्छ। सर्वसाधारणको माग नभएकै कारण खुद्रा व्यापारी विस्थापित हुँदै गएका हुन्। सटर खाली हुन थालेका छन्। व्यवसायीको एउटा आवाजले लगानी बढ्न नसक्ने कारण दर्शाउँछ। उनीहरू ब्याजदर घटाउनुपर्छ भन्ने माग र लबिङ गर्न छोडेका छैनन्। बजार सुध्रिएको अवस्था होइन। परिवेश सुध्रिन रोजगारी बढ्नुपर्छ। औपचारिक तथा अनौपचारिक सबै क्षेत्रमा उत्साह छाउनुपर्छ। आर्थिक वर्षको अन्त्यमा रहँदा बैंकिङ क्षेत्रमा पर्याप्त रकम हुनुपर्ने हो। तर, राष्ट्र बैंकले तरलता बढी भयो भने पनि कर्जा प्रवाह हुन सकेको छैन। यस्तो परिस्थितिमा सबैको ध्यान मौद्रिक नीतिमा छ। विगतदेखि नै बजेटभन्दा बढी आस मौद्रिक नीतिबाट गर्ने परम्परा बसालियो। अघिल्लो आर्थिक वर्षको मौद्रिक नीतिले अपेक्षाभन्दा बढी प्याकेज ल्याएका कारणले वाहवाही पाएकै हो। त्यसपछि आयात बढ्यो। रियलस्टेट र सेयर बजारमा लगानी ब्यापक रूपमा बढ्यो। यी सबैको प्रभाव अहिले देखिएको छ। अर्थतन्त्रलाई पुनर्ताजगी गराउन पनि संयमित हुनुपर्ने रहेछ भन्ने बुझियो। हाम्रो अर्थतन्त्र कहीँकतै रुमल्लिएको छ। आधारभूत अवयवलाई टेकेर अगाडि जान सकिरहेको छैन। यो सरकारको पहिलो बजेट कार्यान्वयनको सुरुवात नजिकिँदै जाँदा तथा नेपाल राष्ट्र बैंकले मौद्रिक नीति तर्जुमा गर्दै गर्दा सरोकारवालाले आफ्नो डालोमा केही न केही लाभ हुने नीति आओस् भनेर अपेक्षा गर्नु वा आफ्नो पक्षमा लबिङ गर्नु नराम्रो होइन। तर, मौद्रिक नीतिको लक्ष्य कसैलाई लाभ दिने होइन। मौद्रिक नीतिको लक्ष्य नेपाली मुद्रा खस्किनबाट जोगाउनु अर्थात् मूल्यवृद्धि रोक्नु र भुक्तानी प्रणालीलाई मजबुद बनाउनु हो। तर, रोजगारी सिर्जना पनि राष्ट्र बैंकको मौद्रिक नीतिले गर्नुपर्छ भन्ने अपेक्षा हामीले गयौं। यस्ता माग सम्बोधन गर्न राष्ट्र बैंकले अप्रत्यक्ष रूपमा सुधारको व्यवस्था गर्न सक्छ। कृषि क्षेत्रमा लगानी बढाउने वा त्यसले क्षेत्रले थप लगानीको माग गर्छ भने भइसकेको लगानीलाई पुनर्कर्जाको रूपमा छोटो समयका लागि थप गर्ने विकल्प छ। यस्तो ठाउँमा पनि राष्ट्र बैंकले हेर्ने, साना व्यवसायीलाई पनि उद्यमशीलता विकास गर्न मद्दत गर्ने हो भने अर्थतन्त्रलाई सम्याएर ल्याउन समस्या हुँदैन। शिथिल अर्थतन्त्रलाई पुनर्ताजगी गर्ने हो भने साना तथा मझौला उद्यमलगायत क्षेत्रमा लिफ्टको आवश्यक छ। पुनर्कर्जा एउटा विकल्प हो। यसो भएमात्र गुमेको रोजगारी फर्किन सक्छ, उत्पादन वृद्धि हुन सक्छ, आयात कम हुन सक्छ। सानो रूपबाट जान सक्यौं भने शिथिल भएको अर्थतन्त्र लयमा फर्कन सक्छ। फेरि ठूला परियोजनालाई मात्र प्राथमिकता दिइयो भने अर्थतन्त्र भड्खालोमा पर्छ। निजी क्षेत्रले गरेका माग तत्कालका लागि आफ्नो नाफा बढाउने खालका मात्र छन्। दीर्घकालका बारेमा सोच्ने हो भने रोजगारी सिर्जना गर्ने, स्थानीय व्यवसायमा रमाउन सक्ने वातावरण बनाउने नीति नै चाहियो। (क्षेत्री नेपाल राष्ट्र बैंकका पूर्वगभर्नर हुन्।)"
विनाशको बीउ रोप्दै बिचौलिया,"वर्तमान बिचौलियाहरूको राज ! बिचौलियाका पर्याय काम गर्ने कालु मकै खाने भालु । काम गर्ने भोकोपेट ! भुटानी शरणार्थीको मुकुण्डो। सजीव देहधारी मानुष बनाम भूतत्त्व बौरिएका अल्याख प्रेतात्मा। हामीजस्ता चपलाअबला नेपाली चेतना। भुटुकिएर मर्माहत रहेका रह्यो भयौं। योभन्दा चर्को चपेटा चोट सह्य नभएर मूच्र्छित पार्ने अन्तरघात प्रतिघात अरू के ? एक जिम्मेवार देश संवाहक भूतप्रेत तत्त्वधारीले पिरोलिएका नेपाली नागरिक हामी। लाई भन्दा देख्नेलाई लाज ! यस्तो पनि हुँदो रैछ, नेपाली लोकतन्त्र ! विश्वका आँखामा आँखा जुधाउन लाज अन्तरचेत लागेकाका लागि ! हे पशुपतिनाथ ! त्रिनेत्रधारी हे महादेव ! देवहरूका नि देव महादेव ! एक पटक चर्मचक्षु दुई आँखा बीचका तेस्रो दिव्य चक्षु विवेक ब्रह्म चक्षु पर्लक्क उघारी हाल्नुपर्ने घडिकाघरान अवस्था यो! संरक्षक बनाम भक्षक तन्त्र ! भष्मधारी मसान महात्म्य ! अपरम्पार परम्परा नै नभएको वर्तमान चाल ! वर्तमान बिचौलियाहरूको राज ! बिचौलियाका पर्यायकाम गर्ने कालु मकै खाने भालु। काम गर्ने भोकोपेट ! बकमफुसे बकवादीहरू शेरा बन्ने मन्त्रजपुवा तन्त्र। जुक्ति भुक्तिमुक्ति तन्त्र, वर्तमानका यथार्थ चिन्तन चित्रपोस्टरव्यंग्य चित्र कार्टुन ! युगै कार्टुने उपहासे मुहूर्त ! पदासीनसत्ताधारीहरू पात्र यसकै। झोले तिमी, हामी, उहाँ केहीबाहेक युगीन साझेदार भुक्तभोगी। मानौं जमानाका युगीन हकदार। भविष्यका धिक्कार तिरस्कार, दुत्कारका पात्र। लोकतन्त्रका सारगर्भित वरदान अधिकार बिच्क्याहतवरदान ! हे प्रभु भगवान् ! मार्ग प्रशस्तीकरण निमित्त कसलाई पछ्याउँ? झोलेनाथ प्रभू बनाम नेता जति आफू अनि आसेपासे प्रियजनवादी प्रभू श्रीमान् महोदयहरूलाई ? देशनेपाल राष्ट्र घूसखोरहरूको तहगत महापापी श्रामनेरहरू सम्मिलित रहेका आमसञ्चार माध्यमहरू झ्याउँकिरी धुन झंकृत् पार्छन्। झ्यानाकुटी झ्यानाकुटी झ्याइँ गर्ने बाजा बजाइरहेछन्। घुस खानेमाथि निगरानी कारबाही गर्नेहरू तहगत रूपमा सम्मिलित रहेको दैव दुन्दुगी छ। जो अगुवा उही बनेको पाइएका छन्। झल्यास्स झन्किएछु आफंै। राष्ट्रनिर्माता श्री ५ बडामहाराजाधिराज पृथ्वीनारायण शाहका दिव्य उपदेश निञा निसाप बिगान्र्या भन्याको घुस दिन्या र षान्या ईन दुइको ता धर जिव गरी लियाको पनि पाप छैन, ई राजाका (राष्ट्रका) महासतुर हुन्। राष्ट्रनिर्माता पृथ्वीनारायण शाहका शासनकालको २ सय ७५ वर्षपछाडि पनि दिव्य उपदेश अझै पनि सान्दर्भिक छन् उत्तिकै। यस कोणमय समाज आयामिक समस्याका प्रसंग छैन। तथापि शुद्ध नेपाल आमाका सहोदर छोराछोरी पनि नक्कली भुटानी नागरिक बनाम अमेरिका, क्यानडा, अस्टेलिया, ब्रिटेनमा शरणार्थी बन्ने झुठमुठे संकल्प अजीव भयो ! राम हे! स्वदेशस्वराष्ट्रप्रतिको व्यग्रता ! जीवनप्रतिको अनास्था ! आफैंमा कत्रो अनास्था ! कलियुगे धर्म आस्था ! कत्रो विडम्बना ! जो उद्धारक, उही घातक ! नेपाल आमाका मुटुमा छुराका प्रहारक ! कहनु न सहनुका व्यथा ! लघुकथा। व्यथावाहक ठेला गाडा। घचेडेञ्जेल लुरुकलुरुक ! घचेट्न छाड्यो जहाँको तही टुक्रुक्क ! कत्रो दुर्दशा आमा नेपालप्रति ! हरि बियोग ! युवराज ज्ञवालीको अन्नपूर्ण पोस्ट् (इजलास)मा प्रकाशित लेख भ्रष्टाचारको जरै उखेलौं पठन गर्दा मनमा प्रतिक्रिया जाग्यो। नागरिकताविरुद्ध आयाम पनि कोणमय लाग्न थाल्यो। समय र परिस्थितिजन्य परिवेशमा आयाम तत्तत् स्थितिजन्य हुन्छ। एकनाश रहन्न सदा सधैं बदलिरहन्छ। विश्व परिवेश रहन्न, सदा उस्तै उही। मनोविज्ञान शास्त्रका अध्येता विषयविज्ञहरू बताउँछन्, मानिसका मानसिक स्थिति एकनास रहन्न स्थिर अनि अविचलित। गतिमान भूगोलको गतिमूलक मानसपटल चलायमान रहन्छ। गतिवान् प्रकृति, परिवेश, जीवन, समाज एकापसका परिपूरक अनि परिपोषक छन्, रहन्छन् नितनूतन। नहँुदा हुन् त यथास्थितिमय हुन्छन्, यथास्थितिजन्य रहन्छन्। गतिमान जीवन जगत् विपरीत बाँच्न सक्छौं नै कसरी ? यही अवसरमा बाल्यकालमा कण्ठस्त पढेको संस्कृत वाङ्मयका कण्ठाग्र श्लोक स्मरणमा आइरहेछ लोक विरुद्धम् नाचरणियम् ! अर्थात् लोकविरुद्ध कूनै आचरण नगरिउन्। यहाँ त जो रक्षक उही भक्षक! नेपाल आमा मातृभूमिले सहुन् नै कुन मुटुले? कुन चेतले? कोणमय समाज आयामिक समस्या भनें। प्रसंगको सान्दर्भिकता एक पाटो सिधा यी भए। अर्को कोणिक व्याख्या पनि बन्न सक्छ। त्यस पाटो पल्टाउने प्रयास गरुँ गरुँ लाग्छ मलाई। ८९ वर्षको संघार टेक्ने बैंस बोकेर बसेको यो कुप्रे उमेरको बहुलठ्ठीपन नहोस्! कठै साहस गरुँ गरुँ लाग्छ। त्यत्रो धन सम्पत्ति लगाएर बनेको नेपाल आमाको छातीमा लात मार्ने त्यो प्रकृतिलाई के भन्ने ? मानवीय कि दानवीय ? विवेकशील महानुभाव वृन्द ! आफंै संश्लेषण गर्नु भए हुन्छ ! कोणमय समाज आयामिक समस्याको चुरो कुरो यिनै न हुन् ? नेपाली जन्मसिद्ध नागरिकतालाई लत्याएर पराधीन बन्ने प्रवृत्ति सार्थक कि निरर्थक ? दोस्रो त्यत्रो अकुत धनसम्पत्ति कुन स्रोत साधन जुटाएर आर्जे त्यसमा चासो राज्यले राख्ने कि आँखा चिम्लने ? युवराज ज्ञवालीजी ! अन्तरमनका संवाद यो ! शासनसत्ता बागडोर सम्हाल्ने समयसम्म पुगोस्।"
धूमपान ! जाला है ज्यान,"मुलुकभर झन्डै ४८ लाख व्यक्ति सुर्तीजन्य पदार्थ एवं धूमपान उपभोग गर्छन्। त्यसमध्ये कतिपय नयाँ अनुभव एवं साथीभाइको लहैलहैमा लागेर पनि धूमपानप्रति आकर्षित भएका छन्। विश्व स्वास्थ्य संगठन (डब्लूएचओ) का अनुसार सुर्तीजन्य पदार्थको सेवनबाट प्रत्येक वर्ष विश्वमा ८० लाख मानिसको अकालमा मृत्यु हुने गर्छ। यो संख्या आगामी वर्षहरूमा यसको सेवनमा कमी नगरे अझ बढ्ने खतरा छ। सुर्तीजन्य पदार्थको सेवनकै कारण नेपालमा बर्सेनि ३७ हजारभन्दा बढीको ज्यान जाने गरेको पाइएको छ। सरकारी एवं गैरसरकारी पक्षबाट सुर्तीजन्य पदार्थविरुद्ध विभिन्न सचेतनामूलक कार्यक्रम भइरहेका छन्। गत मे ३१ तारिखका दिन विश्व धूमपानरहित दिवस मनाइयो। हरेक वर्ष धूमपानरहित दिवस मनाइरहँदा हाम्रो मुख्य ध्यान जनचेतना अभियानमा हुनुपर्छ। विशेषगरी युवालाई धूमपानको तलतलबाट लाग्नबाट जोगाउनु मुख्य चुनौती भएको छ। सुर्तीजन्य पदार्थका उत्पादकहरूले विभिन्न रणनीति बनाउने गरेका छन्। त्यसलाई हतोत्साही गर्ने कुरामा सरोकारवाला पक्षहरू एकजुट हुनुपर्ने आवश्यक छ। सुर्तीजन्य पदार्थको सेवनले धेरै थरीका क्यान्सर रोगहरू निम्त्याउँछ। चुरोट एवं सुर्ती सेवनकै कारण जिब्रो, फोक्सो, मुख, घाँटी आदिको क्यान्सरका बिरामी बढिरहेका छन्। यसबाहेक मुटु, मस्तिष्कलगायतका अंंगमा पनि क्षति पुग्छ। अहिले उत्पादकहरूले ईसिगरेट, भेपिङ डिभाइसको उपयोग भइरहेको छ। सुर्तीजन्य पदार्थको उपभोगमा कमी ल्याउने सबैभन्दा पहिले कर वृद्धि गरिनुपर्छ। त्यस्तै यस सम्बन्धमा बनाइएका कानुनहरूको व्यवहारमा सफल कार्यान्वयन गर्नुपर्छ। युवालाई चुरोट एवं सुर्तीजन्य पदार्थको सेवनमा निरुत्साहित गर्नुपर्छ। यसका लागि सरकारी, गैरसरकारी निकायका साथै नागरिक समाज सञ्चारमाध्यमको ठूलो भूमिका हुन्छ। आपसी समन्वय र सहकार्य गरी अनुगमर्न ुपर्ने आवश्यकता छ। सचेतनाका लागि शिक्षक, कलाकार, अभिभावकको भूमिकालाई उपयोग गर्न सकिन्छ। हामी क्यान्सर रोग विशेषज्ञ तथा जनस्वास्थ्य विज्ञका अनुभवमा सुर्तीजन्य पदार्थको उपभोगमा आकर्षित गर्न उत्पादक कम्पनीले अनेक रणनीति अपनाएका छन्। सुर्तीजन्य पदार्थको स्टिक्स, क्यान्डी, हुक्काजस्ता आकर्षक देखिने र सजिलैसँग बोक्न तथा लुकाउन मिल्ने आकारमा बनाउने गरेका छन्। राष्ट्रिय तथा अन्तर्राष्ट्रिय कम्पनीले विभिन्न तरिका अपनाएर युवालाई आकर्षित गर्न खोजेका छन्। विभिन्न स्वाद (फ्लेभर्स) मा उपलब्ध गराउन थालेका छन्। चेरी, स्ट्रबेरी, चकलेटलगायतका विभिन्न स्वादमा सुर्तीजन्य पदार्थ बिक्रीको सुरुआत गरिसकेका छन्। सुर्ती उत्पादक कम्पनीले कहिल्यै नभएको अनुसन्धान तथा खोज गरेका छन्, जस्तै भेपिङ डिभाइसलाई लिन सकिन्छ। योभन्दा चुरोट नै सफा तथा स्वास्थ्यका लागि कम हानिकारक छन् भनेर देखाउने प्रयास गरिरहेका छन्। यी कुरामा पनि सत्यता छैन। व्यापार वृद्धिका लागि समाजमा चर्चित व्यक्तिहरू जस्तैः सेलिब्रेटीलाई आफ्नो उत्पादनको विज्ञापन गराउने गर्छन्। सहज बिक्रीका लागि चुरोट तथा सुर्तीजन्य पदार्थलाई मिठो गुलियो स्न्याक्स पाइने स्थानको नजिकै राख्ने गरेको पाइएको छ। विशेषगरी युवायुवतीलाई लक्षित गरिएको छ। चलचित्रमा कलाकारले चुरोट तथा सुर्तीजन्य पदार्थ सेवन गरिरहेको अथवा टेलिभिजनमा देखाएर युवालाई आकर्षित गर्ने प्रोपोगान्डा पनि गरिन्छ। अहिलेसम्मको खोज तथा अनुसन्धानका अनुसार धेरैजसोले किशोरावस्था (टिनएज)बाट नै चुरोट तथा सुर्ती सेवन सुरु गरेको पाइएको छ। जति सानो उमेरमा सुर्तीजन्य पदार्थको सेवन गयो, त्यति नै यसको गहिरो लत बस्ने सम्भावना रहन्छ। यही कारण युवा चुरोट तथा सुर्तीजन्य पदार्थको सेवनबाट टाढै बस्नु महत्वपूर्ण हुन्छ। प्रत्येक वर्ष मे ३१ का दिनमात्र नभई हरेक दिनजसो सुर्तीजन्य पदार्थविरुद्ध जागरण अभियान चलाउनुपर्ने आवश्यकता छ। सुर्तीजन्य पदार्थबाट हुने स्वास्थ्यसम्बन्धी हानिकारक र सम्भावित रोगका बारेमा व्यापक रूपमा सचेतना प्रवाह गर्नुपर्छ। धूमपान एवं सुर्तीजन्य पदार्थको सेवन मानव स्वास्थ्यका लागि हानिकारक छ। यसको सेवनले स्वास्थ्यका साथै आर्थिक, सामाजिक र सांस्कृतिक क्रियाकलापमा समेत नकारात्मक असर पारिरहेको छ। त्यसैले सुर्तीजन्य पदार्थको सेवनबाट पर्ने असरबारे सुसूचित गराउँदै सुर्तीजन्य पदार्थ नियन्त्रण (नियन्त्रण र नियमन गर्ने) ऐन, २०६८ को कार्यान्वयनमा ध्यान दिनुपर्ने जरुरी छ। सार्वजनिक क्षेत्रमा खुला रूपमा भइरहेको बेचबिखन तथा प्रयोग गर्न हतोत्साहित गर्नुपर्छ। सुर्तीजन्य पदार्थको आयात, उत्पादन, बिक्रीवितरण तथा सेवन कार्यलाई नियन्त्रण एवं नियमन गर्नु आवश्यक छ। दक्षिण एसियामा सबैभन्दा न्यून कर नेपालमा लगाइएकाले पनि उत्पादकहरूले बजार विस्तार गरिरहेका छन्। त्यसैले पनि सुर्तीजन्य पदार्थविरुद्ध लगाइएको अन्तःशुल्क वृद्धि गर्नुपर्छ। सर्वसाधारण जनताको स्वास्थ्य, सुविधा र आर्थिक हितको अभिवृद्धि गर्न सरकारका साथै सबै पक्ष लाग्नुपर्ने आवश्यक छ। शाही क्यान्सर रोग विशेषज्ञ हुन्।"
पुलिसको कठिन जित,"काठमाडौं : विभागीय टोली नेपाल पुलिस क्लबले सातौं प्रधानमन्त्री कप महिला तथा पुरुष राष्ट्रिय भलिबल क्लब लिगमा कठिन जित निकालेको छ। शनिबारदेखि सुरु प्रतियोगिताको पुरुषतर्फको खेलमा गण्डकी प्रदेशमाथि कठिन जित निकाल्दै अंक बाँड्न बाध्य भएको हो। पुलिसले विदेशी खेलाडी सहभागी गण्डकीलाई ३२ सेटले पराजित गरेको हो। पहिलो र दोस्रो सेट २५२१, २५१६ ले जितेको पुलिसले तेस्रो सेट १३२५ ले गण्डकीलाई सुम्पिएको थियो। चौथो सेटमा ६ अंकको अग्रता लिँदै जितको नजिक पुगेको पुलिसले २४२६ ले गण्डकीलाई नतिजा सुम्पिएको थियो। अन्तिम तथा निर्णायक सेटमा १५१० ले जित हात पार्दै पुलिसले गण्डकीसँग अंक बाँडेको हो। पुलिसको दुई अंक जोड्दा गण्डकीको एक अंक खोस्न सफल भयो। पुरुषतर्फकै अर्को खेलमा विभागीय टोली त्रिभुवन आर्मी क्लबले सैलुङ स्पोर्ट्स क्लबलाई २५८, २५१३, २५१७ ले पाखा लगाउँदै तीन अंक बटुल्न सफल भयो। नेपाल भलिबल संघको आयोजनामा भएको अर्को खेलमा एपीएफ क्लबले पनि जित निकाल्यो। एपीएफले दवाँली मिलन क्लबलाई २५२२, २५१३, २५२३ ले पराजित गर्दै तीन अंक जोड्यो। महिलातर्फको खेलमा विभागीय टोली नेपाल पुलिस क्लबले जित निकाल्यो। एकपक्षीय खेलमा पुलिसले गण्डकी प्रदेशलाई २५१०, २५१०, २५११ ले हराउँदै तीन अंक जोड्न सफल भयो। प्रतियोगिताका विजेताले आगामी डिसेम्बरमा नेपालमा आयोजना हुने काभा क्लब लिग च्याम्पियनसिपमा प्रतिस्पर्धा गर्ने अवसर पाउने छन्। प्रतियोगिताको विजेताले ६ लाख, उपविजेताले तीन लाख र तेस्रो स्थान हात पार्ने टोलीले एक लाख ५० हजार रुपैयाँ पुरस्कार पाउने छन्। यस्तै प्रतियोगिताको सर्वोत्कृष्ट खेलाडीले जनही ३५ हजार र विधागततर्फका उत्कृष्ट खेलाडीले जनही १५ हजार रुपैयाँ पुरस्कार पाउने छन्। प्रतियोगितामा पुरुषतर्फ सात र महिलामा ६ टोलीको सहभागिता छ।"
सन्दीपा र शिशिरलाई अस्ट्रेलियामा कांस्य,"काठमाडौं : सन्दीपा अमगाईं र शिशिर श्रेष्ठले डब्लुटी प्रेसिडेन्ट कप ओसिनिया जीटु तेक्वान्दो च्याम्पियनसिपमा कांस्य पदक जितेका छन्। अस्ट्रेलियाको मोरिफिल्ड क्विन्सल्यान्डमा भएको च्याम्पियनसिपको ३० वर्षमुनिको पेयर पुम्सेमा सन्दीपा र शिशिरले कांस्य पदक जितेका हुन्। यो स्पर्धामा चाइनिज ताइपेइले स्वर्ण र अस्ट्रेलियाले रजत पदक जितेको थियो। उक्त च्याम्पियनसिपमा नेपालकै सागर गुभाजु र पारस भण्डारीले पनि प्रतिस्पर्धा गरेका थिए। राष्ट्रिय टोलीका सदस्य रहिसकेका सागरले ग्योरोगीको ८० केजीमुनिको तौल समूहमा प्रतिस्पर्धा गरेका थिए। यस्तै पारसले ६८ केजीमुनिको तौल समूहमा प्रतिस्पर्धा गरेका थिए। चारै जना खेलाडीले अस्ट्रेलियाकै अर्को प्रतियोगिता अस्ट्रेलियन ओपन जीटु च्याम्पियनसिपमा पनि प्रतिस्पर्धा गर्दैछन्। सन्दीपा र शिशिरले ३० वर्षमुनिको पेयर पुम्से, सागरले पुरुष ७४ केजी र पारसले ६३ केजी तौल समूहमा प्रतिस्पर्धा गर्ने छन्। सन्दीपा अध्ययनको सिलसिलामा जापानमा बस्दै आएकी छन् भने अरु अस्ट्रेलियामै अध्ययन गरिरहेका छन्। मलेसियामा आयोजना भएको सरावाक बोर्नियो कप इन्टरनेसनल तेक्वान्दो च्याम्पियनसिपमा कांस्य पदक जितेका पारस प्रतियोगिताकै सर्वोत्कृष्ट खेलाडी घोषित भएका थिए। सोही प्रतियोगितामा रजत पदक जितेकी सन्दीपाले लेभल टु कोचेज कोर्स पनि उत्तीर्ण गरेकी छन्। सीतापाइला तेक्वान्दो डोजाङकी सहायक प्रशिक्षकसमेत रहेकी सन्दीपाले वल्र्ड तेक्वान्दोले मे १५ देखि २१ सम्म सञ्चालन गरेको लेभल टु कोचेज उत्तीर्ण गरेकी थिइन्। यस्तै गुभाजुले अस्ट्रेलियामा भएको सनसाइन कोस्ट ओपन तेक्वान्दो च्याम्पियनसिपमा स्वर्ण पदक जितेका थिए।"
ऐन नहुँदा दुई दर्जन बढी प्रतिबन्धित रासायनिक विष निर्वाध रूपमा प्रयोग,"काठमाडौं : सरकारले विष मापनको विश्व मापदण्ड बनाउने ऐनको मस्यौदा थन्काउँदा आम उपभोक्ताहरू यसको मारमा परेको भन्दै ध्यानाकर्षण गराइएको छ। ऐन नहुँदा नेपालमा प्रयोग भइरहेका करिब २४ भन्दा बढी प्रतिबन्धित रासायनिक विषहरू अहिलेसम्म निर्वाध रूपमा प्रयोग भइरहेको कृषि विज्ञ कृष्णप्रसाद पौडेलले सरकारको ध्यानाकर्षण गराएका हुन्। खाद्यका लागि कृषि अभियानले संसद सदस्यसँग आइतबार राजधानीमा आयोजित नेपाली कृषिको भविष्य : सम्भावना तथा चुनौती विषयक अन्तरक्रियामा कृषि विज्ञ पौडेलले कृषि र खाद्यसँग सम्बन्धी कानुनी व्यवस्था नहुँदा भएको विकृतिप्रति सचेत गराएका छन्। यसै क्रममा नेपालमा कृषिजन्य उत्पादित वस्तुमा दुई दर्जन बढी प्रतिबन्धित रासायनिक विष प्रयोग भएकाले यसको नियमन गर्न नियम बनाउन सहभागी सांसदहरूलाई अनुरोध गरे। पौडेल भन्छन्, हामीसँग भएका संरचना र संयन्त्रले काम गर्न सकेको छैन। अहिले पनि विष मापनको विश्व मापदण्ड बनाउने ऐनको मस्यौदा थन्किएर बसेको छ। अवशेष मापदण्डदसँगै अनुगमन ऐन बनायएर यसलाई अभिलम्ब अगाडि बढाउनु पर्छ। यस्तै, कृषक अभियन्ता उद्धव अधिकारी रासायनिक मल, विषको प्रयोगले करिब ६५ प्रतिशत भन्दा बढी माटो अम्लीय भइसकेकाले यसलाई सुधार गर्न ठूलो लगानी आवश्यक पर्ने बताउँछन्। तर सरकार प्राङ्गारिक मललाई जोड दिनुभन्दा रासायनिक मल कारखाना खोल्नका लागि लगानी बोर्डमार्फत अगाडि बढेकोमा दुःख व्यक्त गर्छन्। रासायनिक मलको विकल्पमा सयौं विकल्प छन्। तर रासायनिक मल कारखाना समाधानको बाटो होइन। यससँगै कृषि विज्ञ पौडेलले सवल नीति र सक्षम संस्थागत वातावरण तय गर्न खाना र खेतिपातीको मौलिक हक, एकीकृत कृषि ऐन, कृषि विकास रणनीति, विषादी अवशेष मापदण्डदसँगै अनुगमन ऐन र कृषि विकास संयन्त्रहरूको पुनर्संरचना जरुरी भएको औंल्याए। यसकारण ऐन कार्यन्वयनको व्यवस्था मस्यौदा र ऐन निर्माण, असान्दर्भिक बनेको कृषि विकास रणनीतिको परिमार्जन र स्थानीय स्तरको सेवामा जोड दिन उनले प्रस्ताव पेश गरेका छन्। अहिले सरकारले एकीकृत संघीय कृषि ऐन बनाउने भनेर घोषणा गरे पनि अझै टुङ्गो नलागेको प्रति पनि ध्यानाकर्षण गराए। कृषिलाई सफा गर्न पनि यो ऐन महत्वपूर्ण रहेको उनको तर्क छ। नेपालको कृषि विकास रणनीतिको परिमार्जन गर्नुपर्नेमा जोड दिँदै उनले मुलुक संघीयतामा जानुअघि सरकारले एसियाली विकास बैंकको २० करोड रकम सहायता लिएर कृषि विकास रणनीति बनाएकोमा टिप्पणी गरे। मुलुक संघीयतामा जाने भएकाले हतार नगर्न भनेका थियौं। तर कसैले सुनेन। २० करोड रूपैयाँ पचाउने काम भए। त्यो रणनीति लागू भएको पनि करिब ८ वर्ष भयो। कृषिको स्थिति सुध्रेको छैन। यसको जवाफदेहिता कसरी कसले लिने ? यो बनाउने तत्कालीन सरकार मन्त्रालय जिउँदै छन तर अझै संघीय कृषि ऐन समेत आएको छैन। त्यतिबेलाको सम्झँदै उनले आक्रोस पोखे। यसकारण अहिलेको महत्वपूर्ण सवाल नेपालको कृषिको ढाँचा नै नभएको उनको तर्क छ। उनका अनुसार कृषिलाई कसरी उन्नत बनाउने भनेर दृष्टिकोण पुगेको छैन। रासायनिकमा आधारित कृषिको ढाँचा बनाएर व्यावसायिक, आधुनिक र यान्त्रिकीकरण कृषि भनेर लगानी गरिरहेका छौं, उनले थपे। जुन ढाँचाले ५० वर्षदेखि नेपालको कृषिले खुट्टा टेक्न सकेको छैन त्यसैलाई ढाँचा बनाउनु गलत भएको टिप्पणी गर्छन्। यसैले अब नयाँ प्रस्ताव जरुरी भएको औंल्याए। सांसदहरूले मौलिक अधिकारका थुपै व्यवस्थालाई ऐनमार्फत नियमन गरेको राम्रो भए पनि यसलाई कार्यान्वयन गर्ने कार्यविधिहरू अझै नबनेकाले यसलाई उठाउन अनुरोध गरे। यसैगरी नेपाली कृषिका समसामयिक सवाल र सम्बोधनको प्रस्ताव अन्तर्गत कृषि विकासको ढाँचा स्थानीय विशेषतामा आधारित हुनुपर्ने, खानाका लागि खेतिपाती, तुलनात्मक लाभका कृषि उद्यमशील किसानी, खेतिपातीको सहकारीकरण (व्यावसायिक उत्पादन)लाई सम्वोधन गर्न सुझाव दिएका छन्। यस्तै, उपयुक्त कृषि प्रविधि, अनुसन्धान र प्रसारको सवालमा जैविक र वातावरणीय कृषि अनुसन्धान (चिस्यान व्यवस्थापन, बिउ, मल र प्रविधि), पशुपालन, फलफूल र नर्सरीमा जोड दिन र सामुदायिक कृषि प्रसारलाई सम्बोधन गर्नुपर्नेमा उनले सरोकारवालाको ध्यानाकर्षण गराए। आयात निर्यातको वासलातका आधारमा आयात आयात प्रतिस्थापनको रणनीति तथा कार्ययोजना, प्रशोधन उद्यम विकास र तुलनात्मक लाभका कृषि उपजको निर्यात प्रवर्द्धन गर्नुपर्नेमा उनले जोड दिए। रैथाने खाना र कृषि पर्यटनको प्रवर्द्धनलाई प्राथमिकतामा राख्न सुझाए। यस्तै, भूउपयोग र बाँझो जमिन व्यवस्थापनको सवालमा जमिनको वर्गीकरणका आधारमा रेखांकन र बाँझो जमिन स्थानीय सरकारलाई जिम्मा दिने व्यवस्था ल्याउन पनि अनुरोध गरे। कार्यक्रममा सरोकारवालाहरूले गरेका सवाल माथि सहभागी संसदहरूले कतिपय विषयलाई संसद भवनमा पहल गरिरहेको र थप विषयलाई पनि जोड दिने बताएका छन्।"
बबई सिँचाइको मुआब्जामा कन्जुस्याइँ,"गुलरिया : बबई सिँचाइ आयोजनाअन्र्तगत निर्माणाधीन पश्चिम नहरको मुआब्जा दिन सरकारले कन्जुस्याई गरेको स्थानीयले गुनासो गरेका छन्। गुलरिया नगरपालिकास्थित खैरापुर क्षेत्रको मुआब्जामा जग्गाको चलनचल्ती दररेटभन्दा कम रकम दिने निर्णय गरेको भन्दै उपभोक्ताहरूले चित्त दुखाएका छन्। खैरापुर नगरपालिका निवासी विनोद यादवले भने, मधुवन नगरपालिकाको खेतीयोग्य जमिनको मुआब्जा रकमभन्दा हामीलाई थोरै रकम दिने निर्णय सरकारले गरेको छ। यो सरासर गलत हो। केही दूरीभित्रै मुआब्जामा ठूलो भिन्नता गरेकोले हामीलाई दुःख लागेको हो। मधुवनको खेतीयोग्य जमिनलाई प्रतिकठ्ठा ४ देखि ५ लाख रुपैयाँ मुआब्जा दिइएको उनले बताए। हामीले प्रति कठ्ठा २ लाख ८० हजारदेखि ३ लाख रुपैयाँ मात्र मुआब्जा रकम पायौं। यो न्यायोचित भएन। खैरापुरमै बाटो पारी केही वर्षअघि प्रतिकठ्ठा १५ लाख रुपैयाँ मुआब्जा दिइयो, उनले भने। चलनचल्तीको प्रतिकठ्ठा २२ लाख मूल्य पर्ने जमिनको १६ लाख रुपैयाँका दरले दिने भनिएको उनले बताए। एउटै कित्ताको जमिन दुई भाग गरी मोहडाको एउटा दर पछाडीको अर्को दर कायम गरिएको उनले गुनासो गरे। सरकारले खैरापुरमा नहर निर्माणाधीन क्षेत्रका ४ सय ५० जनाको नाम मुआब्जा वितरणका लागि प्रकाशन गरेको छ। मुआब्जाका लागि वडाबाट उचित दररेट निर्धारण गरेर पठाए पनि अन्तिम निर्णय गर्दा कम दररेट राखिएकोप्रति यादवले दुःख व्यक्त गरेका छन्। यो निर्णयले हामीलाई अन्याय भएको छ, उनले भने। बबई सिँचाइ आयोजनाले पश्चिमतर्फ ४१ किलोमिटर नहर निर्माण गर्ने लक्ष्य लिएको आयोजना निर्देशक सुशीलचन्द्र देवकोटाले बताए। हालसम्म २८ किमी नहर निर्माण भइसकेको छ। १३ किमी निर्माणाधीन अवस्थामा छ। हामीले मूल र शाखा नहर खण्डमा मुआब्जा दिएका छौं, उनले भने।"
कोरला नाकामा भूप्राविधिक अध्ययन सुरु,"जोमसोम : चीनको स्वशासित क्षेत्र तिब्बत र मुस्ताङको उत्तरी कोरला नाकाको सीमा क्षेत्रमा भूप्राविधिक अध्ययन अर्थात् माटो परीक्षण सुरु गरिएको छ। कोरला नाकाको दशगजा दक्षिण नेपालतर्फको भूभागमा सरकारले भूप्राविधिक अध्ययन सुरु गरेको हो। कोरला नाकामा सरकारले दीर्घकालीन उद्देश्यले भन्सार, अध्यागमन,सुरक्षा पोस्ट,क्वारेन्टाइन र सुख्खा बन्दरगाह लगायतका संरचना निर्माण गर्न भूप्राविधिक अध्ययन अध्ययन अघि बढाएको हो। कोरलानाका क्षेत्रमा भवन संरचना लगायतका पूर्वाधार निर्माण गर्नका लागि भूप्राविधिक अध्ययन सुरु गरिएको हो। भूप्राविधिक अध्ययन अर्थात् माटो परीक्षणको अध्ययन गर्ने जिम्मा ट्रेसेवल मेजरमैंट कम्पनीले लिएको हो। यसका लागि गत असार १३ गते मुस्ताङका प्रजिअ अनुप केसीलाई माटो परीक्षण अध्ययन विषयमा जानकारी गराएको थियो। असार १४ गते कोरला नाका सीमाक्षेत्रको लोमान्थाङ र लोघेकर दाामोदरकुण्ड गाउँपालिकाका अध्यक्ष टसीनर्बु गुरुङ र लोप्साङ छोम्फेल विष्टको समन्वयमा छिमेकी देश चीनका प्रतिनिधिलाई भूप्राविधिक अध्ययन कार्यक्रमका बारेमा विस्तृत जानकारी गराएको थियो। मुस्ताङ प्रशासन र स्थानीय पालिकाको समन्वयमा चीन पक्षलाई जानकारी गराइएपछि गत असार १५ गतेदेखि कोरला नाकामा पूर्वाधार निर्माण गर्न भूप्राविधिक अध्ययन अर्थात् माटो परीक्षण गर्ने कार्य अघि बढाइएको कम्पनी अन्तर्गत माटो परीक्षणमा खटिएका सिनियर इन्जिनियर हरिकुमार अधिकारीले जानकारी दिए।"
विज्ञापन नीतिको मस्यौदामा छलफल,"काठमाडौं : राष्ट्रिय विज्ञापन नीति २०८० को मस्यौदा माथि छलफल गरिएको छ। नीतिका मस्यौदामा सरोकारवाला निकायहरूसँग छलफल गरिएको हो। कार्यक्रममा सञ्चार तथा सूचनामन्त्री रेखा शर्माले नीतिको मस्यौदामा सरोकारवालाको सुझाव समावेश गरी अघि बढाउने प्रतिबद्धता व्यक्त गरिन्। मन्त्री शर्माले राष्ट्रिय विज्ञापन नीतिको आवश्यकतालाई औल्याउँदै चाँडै नै कार्यान्वयनमा लैजाने बताइन्। उनले कानुनी व्यवस्थाविरुद्ध विज्ञापन गर्न नहुने भन्दै नीतिबाट नै विज्ञापन बजारलाई नियमन गर्न जरुरी रहेको बताइन्। पछिल्लो समयमा फस्टाउँदै गएको डिजिटल माध्यमका विज्ञापनलाई पनि राष्ट्रिय नीतिले समेट्नु पर्ने भन्दै मन्त्री शर्माले विज्ञापन बजारको विस्तार गरेर नै उद्योग अघि बढ्ने हुँदा नेपाली वस्तु तथा सेवाको प्रवर्द्धन गर्नुपर्ने बताइन्। कार्यक्रममा विज्ञापन बोर्डका अध्यक्ष लक्ष्मण हुमागाईंले विज्ञापनको राष्ट्रिय नीतिको बारेमा प्रस्तुति गरेका थिए। नीतिमा सरोकारावालाको सुझाव समावेश गर्ने सूचनामन्त्रीको प्रतिबद्धता विज्ञापनलाई नियमनको दायरामा ल्याउने विषयमा छलफल मस्यौदामा उपभोक्तामैत्री र लैंगिकमैत्रीे, पारदर्शिता, विज्ञापनको चुहावट नियन्त्रण, बजारको विकास र विस्तार, संघीय संरचना अनुसार तीन तहको विज्ञापनको व्यवस्था पर्न, ४ क्षेत्रमा आउने विज्ञापनलाई नियमनको दायरामा ल्याउने विषयमा छलफल गरिएको छ। मस्यौदामा विज्ञापनको वर्तमान अवस्था, बजारको सम्भावना र अवसर, समस्या र चुनौती र नीतिको औचित्यलाई समावेश गरिएको छ। विज्ञापन बजारबाट राजस्वमा हुने योगदानमा वृद्धि गर्न तथा थप रोजगारी सिर्जना गर्न, विज्ञापन व्यवसायमा देखिएका विकृति र विसंगति हटाई निष्पक्ष, मर्यादित, पारदर्शी र व्यवस्थित बनाउन नीतिको औचित्य औंल्याइएको छ। यस्तै, बाह्य विज्ञापनको नियमनमा देशभर एकरूपता ल्याउन तथा स्थानीय सौन्दर्य कायम गर्न र डिजिटल माध्यम तथा सामाजिक सञ्जालमा हुने विज्ञापनले मुलुकको विदेशी मुद्रा सञ्चितिमा पार्न सक्ने प्रभावलाई कम गर्न आवश्यक व्यवस्था मिलाउने भनिएको छ।"
साना किसान र आरएमडिसी लघुवित्तको एकीकृत कारोबार,"काठमाडौं : साना किसान विकास लघुवित्त वित्तीय संस्था र आरएमडिसी लघुवित्त वित्तीय संस्थाको एकीकृत कारोबार सुरु गरेका छन्। आइतबार राजधानीमा आयोजित कार्यक्रममा उक्त दुई संस्था गाभिएसँगै कुल चुक्ता पूँजी ८ अर्ब १२ करोड पुगेको छ। उक्त लघुवित्तको स्वाप रेसियो १ बराबर ०८७ रहेको छ। यसको मतलव साना किसान विकास लघुवित्तको प्रति कित्ता सेयर १ सय हुदा आरएमडिसीको ०८७ पुगेको छ। संस्थाका अनुसार गाभिएपछि हुम्लाबाहेक ७६ जिल्लामा करिब १ लाख २० हजार ऋणी सदस्य पुगेका छन् भने कर्मचारी १ सय ४५ जना रहेका छन्। उक्त लघुवित्तको एकीकृत कारोबारको शुभारम्भ गर्दै अर्थमन्त्री डा प्रकाशशरण महतले लघुवित्त संस्थाले लक्ष्य बिर्सन नहुने बताए। मर्जरपछि यसको क्षमता र सेवा दिने लक्ष्य अझ घनिभूत हुनुपर्नेमा उनले जोड दिए। सरकारको गरिबी निवारणको लक्ष्य, सन् २०३० सम्म दिगो विकासको लक्ष्यमा साना किसान लघु वित्तीय संस्थाले ठूलो भूमिका खेल्ने उनको भनाइ छ। यद्यपी वित्तीय संस्थामा समस्या देखिएको बारे पनि उनले प्रसंग निकाले। स्वाभाविक रूपमा साना किसानलाई यसले सेवा दिने भएकाले अहिलेको चुनौती भनेको यसको ब्याज रहेको उनले बताए। समग्रमा जनसंख्याको आकालाई लघुवित्तले समेटेको बताउँदै अर्थमन्त्री डा महतले भने, १२ लाख साना किसान परिवार सहकारी मार्फत् सेवा प्राप्त गरिरहेका छन्। यो ठूलो संख्या हो। ४५ अर्ब र सहकारी आफैले सञ्चालन गरेको स्थानीय वित्तीय श्रोतबाट ६७ अर्ब रुपैयाँ किसानलाई आवश्यक सेवा दिएको जानकारी प्राप्त भएको छ। यसमा ८० प्रतिशत महिला, आदिवासी जनजातिको ३८ प्रतिशत, दलितको संख्या ११ प्रतिशत तथ्यांक देखिन्छ। यो राम्रो हो।"
"खण्डहर तातोपानी : माथि भिर तल खोला, के गरेर खाने होला ?","सिन्धुपाल्चोक : जर्जर सडक। सुनसान बजार। जीर्ण घर र शैवाल लागेका भित्ता। झुत्रिएर रङ खुइलिसकेका केही थान साइनबोर्ड कुनै हरर सिनेमामा देखाइने दृश्यको जस्तो नियतिबाट गुज्रिहेको छ नेपाल र चीन जोड्ने उत्तरी नाकास्थित तातोपानी बजार। विसं २०७२ वैशाखको भूकम्प अघिसम्म गुल्जार रहने तातोपानी क्षेत्र अब बजारको स्वरुपमा छैन। दुई देश जोड्ने मितेरी पुल काँडेतारले छेकिएको छ। चहलपहल शून्य जस्तै छ। कुनै समय निकै व्यस्त रहने यो नाकामा रहेका अध्यागमन कार्यालय, बैंक, उद्योग वाणिज्य संघलगायत प्रशासनिक तथा संस्थाका झुत्रा साइनबोर्ड देखिने घर खाली अवस्थामा छन्। दैनिक केही थान कन्टेनर नेपाल छिर्छन् तर पहिलेको जस्तो मानिसको आउजाउ छैन। मितेरी पुलदेखि लिपिङसम्मका घरका सटर केही बन्द त केही आधाबन्द र असरल्ल छोडिएका छन्। भूकम्पले चर्किएका घरका भित्तामा झार पलाएको छ। सुनसान र खण्डहर बनिसकेको छ। मितेरी पुलसँगै जोडिएको लिपिङ विपद्पछि शोकमा डुबेजस्तो भएको छ। एकनास सुसाएको भोटेकोशी र आकलझुकल चल्ने सवारी साधन बाहेकको आवाज त्यहाँ सुनिंदैन। पूर्वाधार संरचना कङ्काल बन्दैछन्। तिनको अस्तित्व मेटिँदैछ र पनि तातोपानी बजार आशाको त्यान्द्रो बोकेर बाँचेको छ। कुनै दिन फेरि पुरानो लयमा फर्किन सकिन्छ कि भन्ने आशामा। गोरखा भूकम्प र २०७३ सालको असार तेस्रो हप्ता आएको बाढीले लिपिङ बजार तहस नहस भयो। यी विपद्ले केहीको ज्यान पनि गयो। ज्यान जोगाएकाहरू पनि अन्तै सरे। फेरि ठडिन नसकेका तर ठडिने आस बोकेका संरचनाका भग्नावशेष मात्रै अब त्यहाँ बाँकी छन्। राजधानी काठमाडौंका व्यस्त बजारको भन्दा महँगो भाडा तिरेर पनि सानो सटर पाउन पनि मुस्किल पर्ने लिपिङ बजारका व्यवसायी अहिले पलायन भइसके। बजार नजिकका घर मौजा पनि सक्नेले छोडे, नसक्नेहरू त्यहीँ अल्झिरहेका छन्। स्थानीयलाई पछिल्लो आठ वर्ष ऐँठनको थिचेको त्रासदीपूर्ण सपनाजस्तो लाग्छ। स्थानीय सोनाम शेर्पालाई जीवनको उत्तरार्द्धमा यति पट्यारलाग्दा दिनहरू देख्नुपर्ला भन्ने सायदै लागेको थियो। बिहीबार दिउँसो कोदारी बजारमा भेटिएका शेर्पाका युवावयका दिन जति व्यस्त र रसिला थिए, अहिले त्यो भन्दा कैयौं गुणा निरस र उराठलाग्दा। तातोपानी क्षेत्र फेरि पहिलेजस्तै चम्किन्छ भन्ने आशा उनमा बाँकी छैन। उच्च पदस्थका भ्रमणबारे उनलाई अब चासो हुन छाडेको छ। 'नेताहरू धेरैपटक आए। आउँछन् मात्रै, हुने केही होइन।' भाव शून्य हुनुभएका शेर्पा विस्तारै खुले, 'हाम्रा दुःखकष्ट सुनाएर थाकियो। सबैले देखेकै छन् माथि भिर तल खोला, के गरेर खानु ?' त्यहाँका स्थानीयलाई सरकारसँग अब आशाभन्दा बढी आक्रोश छ। 'सबैजना आउँछन्, हेर्छन् जान्छन्। गर्ने केही होइनन्', स्थानीय गोमा खत्री आक्रोशित भावमा भन्छन्, 'काम छैन। खाने बाटो छैन। बाहिरबाटै ल्याएर खानुपरेको छ।' तातोपानी नाकाबाट मान्छे आवतजावत गर्न चीनले रोक लगाएपछि त्यहाँबाट हुने व्यावसायिक गतिविधि पनि खुम्चिएको सिन्धुपाल्चोक उद्योग वाणिज्य संघका अध्यक्ष होमबहादुर बस्नेत (राजकुमार) बताउँछन्। त्यसको प्रभाव स्थानीयमा बढी परेको उनको भनाइ छ। 'स्थानीयको जनजीवन नराम्रोसँग थलिएको छ। त्यहाँ खेतीयोग्य जमिन छैन, भीरपाखा मात्रै छ। उनीहरूलाई व्यवसाय गरेर खान पाए मात्रै पनि खुसी हुन्थे', उनले भने। भूकम्पपछि बन्द भएको तातोपानी नाका २०७५ जेठमा खोलिएको थियो। नाका खुलेपछि सामान बोकेका कन्टेनर आउजाउ गर्न दिइएपनि चीनले मान्छे आवतजावत गर्न दिएन। लगत्तै कोभिड १९ महामारी शुरु भयो। त्यसपछि नाका फेरि बन्द भयो। कोभिड अवधिमा नाका खुल्ने र बन्द हुने क्रम चलिरह्यो। गत वैशाखमा निर्यातसमेत खुलाउने गरी चीनले अनुमति दिए पनि अहिले फेरि नेपालबाट सामान जान छाडेको छ। चीनले नाकामा आउजाउ सहज बनाइदिए विस्तारै चहलपहल पनि बढ्ने स्थानीयको आशा छ। पहिलेको जस्तै चीनतर्फको बजारमा सहज पहुँच बनाउने हो भने फेरि त्यहाँ त्यहाँ चहलपहल बढ्ने सिन्धुपाल्चोक उद्योग वाणिज्य संघका अध्यक्ष बस्नेत बताउछन्। उनी भन्छन्, 'मानिसलाई आवतजावतका लागि सहज बनाएर नाका चल्यो र चहलपहल बढ्यो भने बिग्रिएको संरचना पनि बन्थे होलान्। स्याहारसम्भार हुन्थ्यो। सामान आयात गर्दा पनि व्यवसायीले सहज महसुस गरेका छैनन्। भनेको बेला सामान आइपुग्दैन।' चीनबाट सामान ल्याउन रसुवागढी नाकाभन्दा तातोपानी नाका भौगोलिक दूरीका हिसाबले नजिक रहेकाले छोटो समयमा सामान आयात गर्दा त्यसको लागत पनि कम पर्ने उनको भनाइ छ। 'चीनका विभिन्न सहरबाट सामान ढुवानी गर्दा १५२० दिनमा सामान काठमाडौं आइपुग्थो। अहिले दुईतीन महिनासम्म लाग्छ। कम समयमा सामान ढुवानी गर्न सके व्यवसायीको लागत कम हुने र उपभोक्ताले पनि सस्तोमा सामान पाउथे। स्थानीय व्यवसायीले रोजीरोटी पाउँथे', बस्नेतले भने। तातोपानी नाका सञ्चालनमा हुँदा त्यहाँ पर्यटकीय गतिविधि पनि राम्रै थियो। तातोपानीमा नुहाउने र घरायसी सामान लिने भनेर गएकाहरू ठूलो सङ्ख्यामा हुन्थे। अहिले त्यो पनि गुमेको छ। व्यापार, होटल, पर्यटनलगायतको व्यवसाय ठप्प भएपछि व्यवसायी पलायन भएका छन्। ठूला व्यापारी मात्र नभई साना व्यापारी व्यवसायी, सवारी चालक, लोड अनलोड गर्नेहरू बेरोजगार भएका छन् भने कैलाश मानसरोवर जानका लागि त्यहाँ पुग्ने पर्यटकहरू पनि शून्य भएका छन्। मितेरी पुलबाट करिब छ किलोमिटर तल लार्चामा सुविधासम्पन सुख्खा बन्दरगाह बनाइएको छ। भव्य पूर्वाधारसहितको बन्दगरगाह पनि सुनसान छ। बिहीबार केही मजदुर बन्दरगाह प्राङ्गणभित्र जस्तापाताले छाएको विश्रामस्थलमा सुस्ताइरहेका थिए। भन्सार जाँचपासका लागि आउने दैनिक तीनचार कन्टेनर र जाँचपासपछि बाहिरिने ट्रकको सामान लोडअनलोड गर्नु उनीहरूको दैनिकी हो। चीनकै आर्थिक र प्राविधिक सहयोगमा निर्माण भएको यो बन्दरगाह २०७६ असारमा नेपाललाई हस्तान्तरण गरेको थियो। तर भव्य संरचनाले काम भएको छैन। गत मे १ मा नेपालबाट तीनवटा कन्टेर चीन गएका थिए। त्यसयता नेपालको निर्यात शून्य छ। तातोपानी नाकाबाट अहिले स्याउ, खुद्रा सामान, जलविद्युत् आयोजनाका मेसिनलगायत सामान फाट्टफुट्ट रुपमा मात्रै आइरहेको र नेपालबाट हुने निर्यात भने ठप्प रहेको तातोपानी भन्सार कार्यालयका भन्सार अधिकृत उदयसिंह विष्ट बताउँछन्। 'अहिले निर्यात भन्ने त छँदै छैन। शुरुको दिन तीनचारवटा कन्टेनर गएको थियो। आयात पनि स्याउ, लसुनलगायतका वस्तु बोकेका दैनिक तीनचार कन्टेनर जाँचपासका लागि आउँछन्। हामीले यसवर्षका लागि चार अर्ब ६२ करोड रुपैयाँको राजस्व उठाउने लक्ष्य राखेका थियौं। तर लक्ष्यको ५० देखि ६० प्रतिशतको हाराहारी मात्रै हुने देखिएको छ। गतवर्ष भित्रिएका ७२ वटा विद्युतीय गाडीमध्ये केही गाडी अझै बन्दरगाहमा थन्किएका छन्। तातोपानी नाका खुलाउन कुटनीतिक पहल आवश्यक रहेको सिन्धुपाल्चोकबाट निर्वाचित सांसद तथा स्वास्थ्य तथा जनसङ्ख्यामन्त्री मोहनबहादुर बस्नेत बताउँछन्। उनले उक्त नाका खुलाउन सरकारले चीनलाई आश्वस्त पार्न सक्नुपर्ने बताए। 'हामीले लामो समयदेखि पहल गर्दा पनि तातोपानी नाका सहज रुपमा सञ्चालन हुन सकेको छैन। नाका खुलाउन सरकारले कूटनीतिक ढङ्गले चीन सरकारलाई विश्वस्त गर्न सक्नुपर्छ', उनले भने, 'राजनीतिक तहमा कुरा भैरहेको छ। तर सुरक्षाको विषयलाई लिएर रोकिएको हामीले बुझेका छौं।' नाका बन्द हुँदा स्थानीय बासिन्दाको जनजीवनमा नराम्ररी प्रभाव परेको बारेमा मन्त्री बस्नेत पूरापुर जानकार छन्। 'नाका सञ्चालन नहुँदा जनताले दुःख पाएका छन्। बस्ती मसानजस्तो भएको छ। यहाँ वैकल्पिक उद्यम व्यवसायका लागि अरु विकल्प पनि छैनन्', उनले भन्छन्, 'हामीले पटकपटक पहल गरेका छौं। तर सुरक्षालगायतका विषय पनि यहाँ जोडिएका छन्।' तातोपानी नाका मात्र होइन, नेपालचीनबीचको समग्र अन्तरदेशीय व्यापार अझै लयमा फर्किसकेको छैन। २०७२ को भूकम्प अघिको सामान्य अवस्थामा दुई देशबीच वार्षिक साढे दुई खर्बभन्दा बढीको वैदेशिक व्यापार हुने गरेको देखिन्छ। वार्षिक डेढ खर्ब बराबरको कारोवार तातोपानी भन्सारबाट मात्रै हुन्थ्यो भने सरकारले वार्षिक करिब छ अर्ब राजस्व उठाउँथ्यो। अहिले तातोपानी भन्सार कार्यालयका अनुसार त्यहाँ मासिक औसत २३ करोड बराबर राजस्व उठ्ने गरेको छ। कुनै समय तातोपानी भन्सार कार्यालय सञ्चालनका लागि ८० देखि ८५ जनासम्म कर्मचारी खटिने गरेकामा अहिले १४ जना कर्मचारी मात्रै छन्। नेपालका लागि चीनसँगको व्यापारमा रसुवागढी भन्सारभन्दा तातोपानीबाट सामान आयात गर्दा ढुवानी भाडा सस्तो हुने र पूर्वाधारका हिसाबले समेत त्यहाँ उपयुक्त भए पनि चीनको बेवास्ताका कारण त्यहाँबाट हुने व्यापार खुम्चिँदै गएको छ। भूकम्पका कारण तातोपानी नाकाको चीनतर्फको क्षेत्र खासा बजार पनि प्रभावित भएको थियो। अहिले उक्त बजार पूर्णरुपमा बन्द छ। चीनले त्यहाँबाट बस्तीसमेत हटाइसकेको छ। पहिलेको बजार सारिएको छ। भौगर्भिक अध्ययनपछि उक्त क्षेत्र मानव बसोबासका हिसाबले असुरक्षित देखिएको भन्दै चीनले बस्ती सारेको हो। अहिले त्यहाँ चिनियाँ सुरक्षाकर्मीको क्याम्प मात्र रहेको छ। चीनतर्फको भन्सार कार्यालयसमेत हटिसकेको छ। खासा क्षेत्रमा बजार बसाउन भौतिक संरचना निर्माण र सडक सञ्जाल निर्माणमा चीनले चासो देखाएको छैन। अन्य नाका अध्ययनमा मात्रै सीमित दुई देशबीच व्यापारका लागि सञ्चालनमा रहेका दुईवटा भन्सार नाका तातोपानी र रसुवागढी स्वभाविक अवस्थामा फर्किन सकेका छैनन् भने अन्य जिल्लामा खोल्न प्रस्ताव गरिएका नाकाको कार्यप्रगति नगण्य छ। तातोपानी र रसुवागढीबाहेक अन्य वैकल्पिक नाका खोल्नका लागि सम्भाव्यता अध्ययन गर्न नेपाल र चीनबीच सात वर्षअघि सम्झौतापत्रमा हस्ताक्षर भइसकेको छ। नेपालचीन द्विपक्षीय व्यापारका लागि विभिन्न सात ठाउँमा नाका खुलाउन सम्भाव्यता अध्ययनका लागि २०७२ कात्तिक १९ गते दुई देशबीच सहमति भएको थियो। ताप्लेजुङको ओलाङचुङगोला, सङ्खुवासभाको किमाथाङ्का, मुस्ताङको कोरला, गोरखाको लार्के, दोलखाको लामाबगर, हुम्लाको यारी र मुगुमा नाका सञ्चालनमा ल्याउन सम्भाव्यता अध्ययन गर्ने सहमतिपत्रमा उल्लेख छ। सहमतिअनुसार नाका सञ्चालनका लागि सम्भाव्यता अध्ययन भने अझै हुन सकेको छैन। नाका सञ्चालनका लागि सडक सञ्जाल जोड्ने र भौतिक संरचना आवस्यक पर्ने भएकाले त्यस्ता संरचना निर्माणका लागि पनि पहल हुन सकेको छैन।"
व्यवसायी हतोत्साही हुने काम नगर्न निजी क्षेत्रको आग्रह,"काठमाडौं : अदालतले दोषी ठहर नगर्दै कुनै पनि व्यवसायीलाई थुन्ने जस्ता कार्य भएकाले यसबाट निजी क्षेत्र त्रसित भएको गुनासो छ। निजी क्षेत्रका तीनवटा छाता संगठन नेपाल उद्योग महासंघ, नेपाल उद्योग परिसंघ र नेपाल चेम्बर्स अफ कमर्सले आइतबार संयुक्त विज्ञप्ति जारी गर्दै व्यवसायी हतोत्साही हुने काम नगर्न आग्रह गरेका छन्। व्यवसायीहरू आरोप पुष्टि नभई व्यवसायीलाई थुन्ने प्रवृत्तिले हतोत्साही हुने र अर्थतन्त्रलाई प्रभाव पर्ने भन्दै यसो नगर्न अनुरोध गरेका हुन्। कुनै पनि विषयमा आरोप लागेपछि व्यवसायीलाई थुनिहाल्ने नभएर राज्यले व्यवसायीका कुरा सुनिदिनुपर्छ, विज्ञप्तिमा भनिएको छ, राज्यको यस्तो प्रवृतिले उद्यमी व्यवसायीको मनोबल कमजोर भई हतोत्साही हुने तथा मुलुकको अर्थतन्त्र संकटमा रहेका बेला साना ठूला व्यवसायी एवं उद्यमीप्रतिको यस्तो व्यवहारले नकारात्मक असर पर्ने भएकाले आवश्यक परेमा अग्रिम जमानत लिने र आरोप प्रमाणित भएपछि मात्रै कानुनी कारबाहीको प्रक्रिया अघि बढाउन आग्रह गर्दछौं। कानून विपरीत काम गरेको प्रमाणित भएमा जो कोही पनि कारबाहीको भागिदार हुनुपर्छ र कारबाही गरिनुपर्नेमा निजी क्षेत्रले स्वीकार गरेको छ। तर कुनै पनि विषयमा आरोप लाग्दैमा उद्यमी व्यवसायीलाई अमर्यादित व्यवहार गर्ने, थुन्ने जस्ता कार्य गर्न नहुनेमा निजी क्षेत्रले आपत्ति जनाएको हो। यस्ता कार्यले निजी क्षेत्रलाई कमजोर बनाउने मात्रै नभई समग्र मुलुकको आर्थिक विकासमा नकारात्मक असर पर्न सक्ने तर्फ सम्बन्धित पक्षको ध्यानाकर्षण गराएको छ। मुलुकको अर्थतन्त्रमा ८१ प्रतिशत हिस्सा रहेको निजी क्षेत्र अहिले समस्यामा परेको भन्दै व्यवसायीमाथि यस्ता व्यवहार नगर्न अनुरोध गरेको छ। यसै क्रममा निजी क्षेत्रले उद्यम व्यवसाय संकुचित हुँदा अर्थतन्त्रमा बहुआयामिक असर परेको बताएका छन्। देशको अर्थतन्त्रको प्रमुख संवाहक रहेका उद्यमी व्यवसायीमाथि पछिल्लो समयमा भइरहेको धरपकडले पनि लगानी थप निरूत्साहित हुन सक्ने देखिएको भन्दै यसप्रति सरकारको ध्यानाकर्षण गराएको छ। न्यून मागका कारण लगानी विस्तार हुन नसक्दा कुल गार्हस्थ्य उत्पादन अपेक्षित भन्दा ६ प्रतिशत विन्दु कम भएको छ भने राजश्व संकलन गत वर्षभन्दा १३ प्रतिशतले घटेको छ। १० महिनायता मूल्य वृद्धिदर ७ प्रतिशत माथि छ।"
प्यारापाइलटलाई तालिम,"पोखरा : प्याराग्लाइडिङ उडान सुरक्षित, व्यवस्थित र व्यावसायिक बनाउन पोखराका प्याराग्लाइडिङ पाइलट र व्यवसायीलाई एयर ट्राफिक तालिम दिइएको छ। पोखरामा अन्तर्राष्ट्रिय विमानस्थलबाट उडान सुरु भएसँगै यहाँ सञ्चालनमा रहेका प्याराग्लाइडिङ व्यवसायलाई थप व्यवस्थित र सुरक्षित बनाउँदै व्यावसायिक उडान सञ्चालन गर्न एयर ट्राफिक तालिम दिइएको हो। प्याराग्लाइडिङलाई सुरक्षित बनाउन र अनुगमनमा सहजता तुल्याउन जीपीएस ट्याकिङ, रेडियो कम्युनिकेसन सिस्टमलाई सञ्चालनमा ल्याउन तालिमको आयोजना गरिएको नेपाल हवाई खेलकुद संस्था ना का अध्यक्ष सुनीलबहादुर भट्टराईले बताए। दुई दिनसम्म भएको तालिममा ६० बढी प्याराग्लाइडिङ व्यवसायी, २ सय ५० प्याराग्लाइडिङ पाइलोट र यस क्षेत्रका सरोकारवालाको सहभागिता रहेको आयोजक संस्था ना ले जनाएको छ। तालिममा नेपाल नागरिक उड्डयन प्राधिकरणको एटिएसम विभाग र सेफ्टी विभागको टेक्निकल सपोर्ट लिइएको बताइएको छ। तालिममा नेपाल नागरिक उड्डयन प्राधिकरणका एटीएस विभाग प्रमुख सीताराम भण्डारी, उपनिर्देशक देवेन्द्रप्रसाद श्रेष्ठले आईएफपीडी प्रोसियुडरसम्बन्धी तालिम दिएका थिए। प्रवन्धक मुकेश दाहालले एटीएस कम्युनिकेसन तालिम दिएका थिए। यसैगरी सिनियर क्याप्टेन विनोद पुरीले पनि तालिम दिएका थिए। नेपाल नागरिक उडड्यन प्राधिकरणको निर्देशनात्मक पत्रअनुसार प्याराग्लाइडिङ व्यवसायीको छाता संस्था एवं नेपाल नागरिक उड्डयन प्राधिकरणको प्राधिकारिक संस्था नेपाल हवाई खेलकुद संस्था ना ले प्याराग्लाइडिङ उडानमा निगरानीसहित विधि, प्रविधिको प्रयोग र प्रशिक्षणका कार्यक्रम गरेको संस्थाका अध्यक्ष भट्टराईले बताए।"
"दोहोरो अंकले बढ्यो नेप्से परिसूचक, सेयर बजारमा हरियाली",काठमाडौं : साताको पहिलो कारोबार दिन आइतबार नेप्से परिसूचक दोहोरो अंकले वृद्धि भएको छ। नेप्से परिसूचक २८३८ अंकले बढेर २०७७७६ विन्दुमा पुगेको हो। आज २८७ कम्पनीको ८३ लाख ५२ हजार ५७६ कित्ता सेयर ३ अर्ब ४२ करोड ५ लाख ४३ हजार ९६१ रुपैयाँमा खरिदबिक्री भयो। दोहोरो अंकले उकालो लागेको बजारमा एउटा मात्रै कम्पनीको सेयर मूल्य सकारात्मक सर्किट लेभलमा कारोबार भयो। रावा इनर्जी डेभलपमेन्टको सेयर मूल्य ९९८ प्रतिशतले बढ्यो। यस्तै सिटी होटलको सेयर मूल्य ९५१ प्रतिशतले बढ्यो। १८ करोड ६० लाख मूल्यको सेयर कारोबार गरी हिमालयन लाइफ इन्स्योरेन्स शीर्षस्थानमा रह्यो। शिवम् सिमेन्ट १६ करोड र सोल्टी होटल १४ करोड बढि मूल्यको सेयर कारोबार गरी क्रमश दोस्रो र तेस्रो स्थानमा रहे। यसदिन १६८ कम्पनीको मूल्य बढ्यो भने ५० को घट्यो। ६ कम्पनीको मूल्य भने स्थिर रह्यो। कारोबारमा आएका १३ वटै उपसमूहको सूचक सकारात्मक देखिएका छन्। होटल एन्ड टुरिजम र ट्रेडिङ उपसमूहको सूचक ४ प्रतिशत बढिले बढ्यो।
प्री ओपन सेसन:नेप्से परिसूचक करिब १ अंकले बढ्यो,काठमाडौं :प्री ओपन सेसनमा नेप्से परिसूचक करिब १ अंकले बढेको छ। ०९७ अंकले बढेर नेप्से परिसूचक २०५०३६ विन्दुमा पुगेको छ। यो सेसनमा सेन्सेटिभ इण्डेक्स ०४२ अंकले घटेको छ। कारोबारमा आएका २३ कम्पनीमध्ये १३ को मूल्य बढ्यो भने ९ को घट्यो। बाँकी १ कम्पनीको मूल्य यो समयमा स्थिर रह्यो। यो सेसनमा २३ कम्पनीको ५ हजार ३८१ कित्ता सेयर २४ लाख २५ हजार ९०२ रुपैयाँमा खरिदबिक्री भयो।
बैंकमा किन थुप्रियो पैसा ?,"काठमाडौं : अहिले बैंक तथा वित्तीय संस्थासँग कर्जा दिने क्षमता अधिक छ। यसअघिका समय बैंक तथा वित्तीय संस्थासँग लगानी योग्य पुँजी (तरलता) नहुँदा कर्जा नपाउने गुनासो पटकपटक आउँथ्यो। तर, अहिले यथेष्ट पैसा छ। यस्तो अवस्थामा पनि बैंकहरूले निजी क्षेत्रलाई थप कर्जा दिन चाहिरहेका छैनन् भने व्यवसायीहरूले पनि थप कर्जा मागेका छैनन्। बैंकको खराब अर्थात् निस्क्रिय कर्जा बढेकाले बैंकहरू कर्जा दिएर जोखिम मोल्नभन्दा सरकारी ऋणपत्रमा ७८ प्रतिशतको ब्याजदरमा लगानी गर्न तयार देखिन्छन्। असार मसान्तमा सकभर ऋण दिनभन्दा धमाधम उठाउन लागि परेका छन्। व्यवसायीहरू चर्को ब्याजले कर्जा लिएर शिथिल अर्थतन्त्रको अवस्थामा थप लगानी गर्न डराइरहेका छन्। यसअघि आमसर्वसाधारणको निक्षेप चालु पुँजी कर्जा शीर्षकमा ऋण लिएर जथाभावी लगानी गरेपछि यसलाई नेपाल राष्ट्र बैंकले कडाइ गरेर सीमा तोकेपछि थप कर्जा लिन सकेका छैनन्। लगानीको क्षमता हुँदा पनि बैंकले कर्जा प्रवाह गर्न र निजी क्षेत्रबाट माग हुन नसक्नुले गम्भीर अवस्था देखाउँछ। यद्यपि यी दुवै क्षेत्रका सरोकारवाला भने नेपाल राष्ट्र बैंकले आगामी आर्थिक वर्षका लागि साउनमा कस्तो मौद्रिक नीति ल्याउँछ भनेर पर्ख र हेरको अवस्थामा रहेकाले यस्तो अवस्था सिर्जना भएको बताउँछन्। जबकी केन्द्रीय बैंकले आर्थिक वर्ष २०७९८० मा निजी क्षेत्रतर्फ १२६ प्रतिशतले कर्जा वृद्धि गर्ने लक्ष्य राखेको थियो। तर, चालु आव सकिन लाग्दा पनि बैंक तथा वित्तीय संस्थाहरूबाट निजी क्षेत्रमा प्रवाहित कर्जा ४ प्रतिशत पनि नाघ्न सकेको छैन। यसअवधिमा निजी क्षेत्रमा थप १ खर्ब ५३ अर्ब १७ करोड रुपैयाँको मात्रै कर्जा बढ्यो। जबकी गत आर्थिक वर्षकोे सोही अवधिमा यस्तो कर्जा ५ खर्ब ४८ अर्ब १४ करोड रुपैयाँ अर्थात् १३४ प्रतिशतले बढेको थियो। यसपटक निजी क्षेत्रतर्फको कर्जा वृद्धि लक्ष्यअनुसार गर्न नसकेको नेपाल राष्ट्र बैंकका सहप्रवक्ता नारायणप्रसाद पोखरेल स्विकार गर्छन्। यद्यपि पछिल्लो समय निजी क्षेत्रमा गएको कर्जाको प्रतिफल नदेखिएको भन्दै सरोकारवालाहरूले टिप्पणीसमेत गर्दै आएका छन्। सावती (साउथ एसिया वाच अन ट्रेड, इकोनोमिक्स एन्ड इन्भाइरोमेन्ट)का अध्यक्ष पोषराज पाण्डे सीमित उद्योगी तथा व्यवसायीले निक्षेपकर्ताको पैसामाथि हालीमुहाली गरेको अनुमान गर्छन्। निजी क्षेत्रमाथि लगाइएको चालु पुँजी कर्जा सीमाले भने लगानीको प्रतिफल अर्थतन्त्रमा देखिन सक्ने उनको भनाइ छ। भन्छन्, हालसम्म नत निजी क्षेत्रमा भएको लगानीको प्रतिफल अर्थतन्त्रमा देखिएको छ, न त सरकारले लिएको आन्तरिक ऋणको प्रतिफल नै देखिएको छ। यी सबै ऋण कहाँ गयो भन्ने प्रश्न छ। अहिले समग्र वाणिज्य, विकास बैंक र वित्त कम्पनीहरूसँग ३ खर्ब ९४ अर्ब २२ करोड रुपैयाँ कर्जा प्रवाह गर्ने क्षमता छ। यो असार १९ गतेसम्म बैंकहरूसँग भएको क्षमता हो। यसको २ दिनअघि असार १७ गतेसम्म ३ खर्ब ८० अर्ब ३६ करोड २५ लाख रुपैयाँ कर्जा प्रवाह गर्ने क्षमता थियो। असार १९ गतेसम्म बैंकहरूको लगानी योग्य क्षमता खुकुलो अर्थात् कर्जानिक्षेप अनुपात (सीडी रेसियो) ८३२५ प्रतिशतमा सीमित छ। नीतिगत व्यवस्थाअनुसार बैंकहरूले अधिकतम ९० प्रतिशतसम्मको सीडी रेसियो सीमा कायम गर्नुपर्छ। यसअनुसार अहिले बैंकहरूले प्रणालीलाई सहज बनाउन ६७५ प्रतिशतको कुसन राखेका छन्। यसरी अधिक रकम भएकै कारण एक बैंकले अर्को बैंकसँग लिने अन्तर बैंकको ब्याजदर पनि ३४ प्रतिशतको हाराहारीमा झरेको छ। यसअघि यस्तो ब्याजदर ७८ प्रतिशतसम्म पुगेको थियो। अझ यसैबीच सरकारले असार २१ गते आन्तरिक ऋण उठाउन १० अर्ब रुपैयाँ बराबरको ६ वर्षे विकास ऋणपत्र बिक्रीको घोषणा गरेको छ। यसमा जोखिम नहुने र तुलनात्मक रूपमा आकर्षक ब्याजदर हुने भएकाले पनि बैंकहरू इच्छुक देखिन्छन्। केही महिनाअघिसम्म कतिपय बैंकहरूको सीडी रेसियो सीमा नाघेको थियो भने अधिकांशको कसिलो अवस्था हँुदा कर्जा दिन सकेका थिएनन्। बैंकमा अधिक रकम थुप्रिँदा राष्ट्र बैंकले असार महिनामा ३ पटक ( ७, १० र १९ गते) गरेर ५० अर्ब रुपैयाँ प्रणालीबाट तान्यो (प्रशोचन)। यसअघि राष्ट्र बैंकले क्रमशः एक साताका लागि १० अर्ब, २० अर्ब लिए पनि १९ गते भने १० दिनका लागि २० अर्ब रुपैयाँको पैसा बैंकिङ प्रणालीबाट लिएको छ। केन्द्रीय बैंकले बैंकिङ प्रणालीमा पैसा कम हँुदा विभिन्न उपकरणहरूबाट पैसा पठाउँछ तर बढी हुँदा रिभर्स रिपोजस्ता उपकरणमार्फत प्रणालीबाट तान्ने गर्छ। यसअघिसम्म बैंकमा तरलता कम हँुदा स्थायी तरलता सुविधा (एसएलएफ), रिपोलगायतका उपकरणबाट प्रणालीमा थुप्रै पैसा पठाउँदै आएको थियो। तर, पछिल्लो समय यसरी दिनु परेको छैन। बैंकिङ प्रणालीमा निक्षेप संकलन बढ्दो छ। पछिल्लो समय बैंक तथा वित्तीय संस्थको कुल निक्षेप ५६ खर्ब ३० अर्ब रुपैयाँ पुगेको छ। यसमध्ये वाणिज्य बैंकको मात्रै ४९ खर्ब ७२ अर्ब निक्षेप संकलन भएको छ। तर, अहिले आयात एक तहसम्म स्थायित्व कायम भएको, रेमिट्यान्स राम्रै बढिरहेकाले निक्षेप संकलन वृद्धि भएको नेपाल बैंकर्स संघका अध्यक्ष सुनील केसी बताउँछन्। उनकाअनुसार मासिक करिब १ खर्ब रुपैयाँकै हाराहारीमा रेमिट्यान्स भित्रिँदा निक्षेप बढेको हो। आयातमा थायित्व आएको छ। व्यापार घाटा पहिलाको भन्दा घटेको छ। भुक्तानी सन्तुलन पहिलाकोभन्दा सुधार भएर २ खर्ब १४ अर्ब रुपैयाँ बचतमा छ। रेमिट्यान्स महिनामै खर्ब रुपैयाँले आएको छ। यस्ता कारणले निक्षेप बढ्न गएको तर बढेअनुसार कर्जाको माग कम भइरहेकाले तरलता पर्याप्त भएको हो, उनले अन्नपूर्णसँग भने, अझ असार महिनाभर करिब १डेढ खर्ब निक्षेप बढ्न सक्छ। राष्ट्र बैंकबाट पुनर्कर्जा बापतको रकम पनि आउँदा राम्रै रकम बढ्ने देखिन्छ। नेपाल राष्ट्र बैंकको तथ्यांकअनुसार वार्षिक करिब ५ खर्ब रुपैयाँ हाराहारीमा निक्षेप वृद्धि भयो। तर, जसरी निक्षेप बढेको छ कर्जा प्रवाह भने क्षमता हँुदा पनि बढेको छैन। हालसम्म समग्र बैंक तथा वित्तीय संस्थाबाट ४८ खर्ब ६२ अर्ब रुपैयाँ लगानीमा छ। यसमध्ये वाणिज्य बैंकको मात्रै ४३ खर्ब ३ अर्ब रुपैयाँ लगानीमा छ। गत वैशाख, जेठ र असार लागेयता खासै कर्जा जान नसकेको एनएमबी बैंकका प्रमुख कार्यकारी अधिकृतसमेत रहेका संघका अध्यक्ष केसी स्विकार गर्छन्। उनी भन्छन्, समग्र वाणिज्य बैंकसँग करिब साढे ३ खर्ब हाराहारीमा थप कर्जा दिनसक्ने क्षमता छ। सीडी रेसियो खुकुलो छ। तर, मौद्रिक नीति कसरी आउँछ यसले कर्जा प्रवाहमा फरक पार्ने भनेर हेर्न खोजेको देखिन्छ। उनकाअनुसार अहिलेको नियम, परिस्थितिले गर्दा कर्जाको माग आएको छैन। यसैले अहिलेको नियमअनुसार मिल्दो खालको कर्जाको माग आउनुपथ्र्यो तर त्योअनुसार कम भएको उनको भनाइ छ। बजारमा उपभोग क्षमता नभएकाले माग कम हुँदा व्यवसायीहरू पनि केही समय पर्खन खोजेको उनले बताए। पूर्वबैंकर भुवन दाहाल असार महिनामा बैंकहरूले विशेष गरेर नयाँ कर्जा दिनभन्दा पनि उठाउनेमा जोड गर्ने बताउँछन्। बैंकहरू अरू बेलामा रोपेको मानोलाई असार महिनामा मुरी फलाउने काम गर्ने भएकाले पनि कर्जा प्रवाहभन्दा पनि रिकभरीमा जोड दिने भएकाले न्यून ऋण प्रवाहको अवस्था देखिएको उनको भनाइ छ। दाहाल भन्छन्, यस अवधिमा बैंकहरू रिकभरी गर्न चाहन्छन्। वैशाख र जेठमै कर्जा बढ्ला कि जस्तो लागेको थियो। तर, व्यवसायीहरूलाई पनि पछिल्लो बजारको स्थितिले आत्मबल नबढेको देखिन्छ। सरकारको बजेट आइसकेको छ अब मौद्रिक नीतिले गर्ने व्यवस्थाले ब्याजदर घट्ने अपेक्षा गरेर बसेकाले पनि कर्जा प्रवाहमा कमी भएको आकलन गर्न सकिन्छ। निजी क्षेत्रमा जाने कर्जा वृद्धि केन्द्रीय बैंकको लक्ष्यभन्दा कम भएकोमा दुःख व्यक्त गर्दै नेपाल राष्ट्र बैंकका सहप्रवक्ता नारायण पोखरेल पछिल्लो समय अर्थतन्त्रमा शिथिलता सँगै बैंकहरूको खराब कर्जा बढेकाले पनि लगानीमा जोड नदिएको बताउँछन्। उनकाअनुसार बैंकको खराब तथा निस्क्रिय कर्जा (एनपीएल) बढेकाले धेरै पैसा क्रेडिट रिकभरीतिर गएको छ। यो रिकभरी राम्रो भयोे भने एनपीएल घट्ला। यसैले छोटो अवधिका लागि अहिले यसो गरेको देखिन्छ। यद्यपि बैंकहरूले लगानी गर्ने नै हो। लगानी नगर्ने हो भने सटर बन्द गरे हुन्छ। तर, अहिले बैंकहरू एनपीएल बढेका कारण घटाउन ऋण असुलीमै केन्द्रित भएको हो, सहप्रवक्ता पोखरेलले भने। केन्द्रीय बैंकको तथ्यांकअनुसार चालु आर्थिक वर्षको तेस्रो त्रैमाससम्ममा बैंकहरूको निस्क्रिय कर्जा (एनपीएल) बढेर ३३४ प्रतिशत पुगेको छ। जबकी गत वर्ष सोही अवधिमा औसत १ प्रतिशत हाराहारीमा थियो। यसअवधिमा सबै बैंकको कुल कर्जामा निस्क्रिय कर्जा (नन परफर्मिङ लोन) नियन्त्रणमा आउन सकेको छैन। अधिकांश बैंकको दोब्बरले बढेको छ। तेस्रो त्रैमाससम्म वाणिज्य बैंकहरूको मात्रै एनपीएल औसत ३२३ प्रतिशत, विकास बैंकहरूको औसत ३४० र वित्त कम्पनीहरूको ८१९ प्रतिशत पुगेको छ। कुल कर्जाको ५ प्रतिशतमाथि खराब कर्जा हुन नपाउने भएमा वाचलिस्टमा पर्नजान्छ। एनपीए बढ्दा बैंकको कर्जा क्षमता घट्छ। असार मसान्तसम्म कस्तो कति निस्क्रिय कर्जा बढ्छ भन्ने थाहा नभएकाले अहिलेदेखि नै कर्जा नदिएर कुसन राख्न खोजेको व्यवसायीहरू बताउँछन्। यस्तो जोखिममा धेरै बैंकहरू भएकाले अहिले रिकभरीमा केन्द्रित हुँदा थप कर्जा नदिइरहेको नेपाल उद्योग परिसंघ (सीएनआई)का अध्यक्ष राजेशकुमार अग्रवाल जीकिर गर्छन्। उनकाअनुसार बैंकहरूमा पर्याप्त तरलता देखिय तापनि अहिलेको अवस्थामा बैंकहरूले पनि पैसा दिन चाहेका छैनन्। अहिले बजारमा मागको कमी भइरहेको र समग्र अर्थतन्त्र शिथिल भएको अवस्थामा १२१३ प्रतिशतमा कर्जा लिँदा भोलि त्यो पनि तिर्न नसक्ने हुन कि भनेर बैंकहरूले जोखिम लिन नखोजेर कर्जा दिन खोजेनन्, सीएनआई अध्यक्ष अग्रवाल भन्छन्, राष्ट्र बैंकले साउनदेखि वासेल थ्रीअन्तर्गतको काउन्टर साइक्लिङ बफर लगाउँदै छ। यो नीति लगायो भने बैंकले थप २ प्रतिशत प्रोभिजनिङ गर्नुपर्ने हुन्छ। यो कुसन राख्नलाई पनि बैंकहरूले जति थुप्रो भए पनि दिन चाहेको छैन। व्यवसायीहरू भने अर्थतन्त्रमा मन्दी छाउँदा माग घटेकाले निजी क्षेत्रका व्यवसायीहरू महँगो ब्याजमा कर्जा लिएर लगानीको चुनौती लिन नसकेको उनको गुनासो छ। अझ राष्ट्र बैंकले चालु पुँजी कर्जाको व्यवस्था गरेपछि निजी क्षेत्र मर्कामा परेको भन्दै उनले यो व्यवस्थाअनुसार मिलाउन निजी क्षेत्रले कर्जा समायोजन गर्न थालेकाले पनि थप कर्जा लिन नचाहेको बताए। कर्जाको दुरुपयोग भएपछि चालु पुँजी गाइडलाइन ल्याएको हो । अब यसअनुसार उद्योगी, व्यवसायीहरूले आफ्नो कर्जा सीमाअनुसार घटाउनु पर्ने बाध्यताले थप ऋण नलिएको स्पष्ट पारे। यसकारण उद्योगीले ऋण लिन चाहेका छैनन्, उनले थपे। असारभर यस्तै अवस्था रहने उनको अनुमान छ। यसपछि राष्ट्र बैंकले के हिसावले मौद्रिक नीति ल्याउँछ त्यसमा भर पर्ने उनले बताए। यस्तै, नेपाल चेम्बर्स अफ कमर्सका अध्यक्ष राजेन्द्र मल्ल अहिले चर्को ब्याजदरकै कारण व्यवसायीहरू कर्जा लिन अग्रसर नभएको गुनासो गर्छन्। मल्ल भन्छन्, मौद्रिक नीतिको चौतर्फी कसिलो व्यवस्थाले गाह्रो छ। ब्याज महँगो भएकै हो। यद्यपि एकाध घटेको अवस्था पनि छ।"

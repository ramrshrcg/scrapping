शीर्षक,विवरण
यसकारण कांग्रेसले तत्काल मन्त्री फेर्दैन,"संसदीय व्यवस्था भनेको प्रधानमन्त्रीय व्यवस्था हो। यो व्यवस्थामा प्रधानमन्त्री नै सर्वेसर्वा हुन्छन्। तर, अहिले गठबन्धन सरकार भएकाले प्रधानमन्त्रीले चाहेअनुसार आफ्नो ढंगले मन्त्रिपरिषद् गठन र हेरफेर गर्न सक्नुहुन्न र पाउनुहुन्न पनि। गठबन्धन सरकार भएकाले प्रधानमन्त्रीलाई पनि अप्ठ्यारो छ। प्रधानमन्त्रीलाई गठबन्धनका दलले अप्ठ्यारो पार्नुहुन्न, सजिलो बनाउनुपर्छ। सरकार सफल या असफल भन्ने विषय सीधै प्रधानमन्त्रीसँग जोडिन्छ। मन्त्रीहरूको कार्यक्षमता, कार्यप्रगति, व्यवहार र शैली सम्बन्धित पार्टीलाई भन्दा पनि प्रधानमन्त्रीलाई बढी थाहा हुन्छ। त्यो विषयमा दलहरूभन्दा प्रधानमन्त्री नै जवाफदेही पनि हुनुपर्छ। प्रधानमन्त्रीले एक वर्ष पूरा भएपछि लगातार रूपमा मन्त्री हेरफेरको विषय उठाउँदै आउनुभएको छ। मन्त्री फेरेर भए पनि आफ्नो लक्ष्य प्राप्त गरिछाड्छु भन्ने प्रतिबद्धता जनाउँदै आउनुभएको छ। मन्त्री हेरफेरको विषय कांग्रेसमा अनौपचारिक रूपमा उठेको थियो। तर, अहिले नहतारिऔं भन्ने सहमति भएको छ। राष्ट्रियसभाको निर्वाचन र महासमितिको बैठकपछि यो विषयमा कांग्रेसले आफ्नो धारणा राख्नेछ। पार्टीको केही दिनअघि बसेको कार्यसम्पादन बैठकमा सरकारमा सहभागी मन्त्रीहरूले आफ्नो प्रगति विवरण सुनाउनु भएको थियो। मन्त्री हेरफेरको विषय त्यहाँ उठेन। मन्त्रिपरिषद् प्रधानमन्त्रीले चाहनुभयो भने हेरफेर हुन सक्छ। हाम्रो भागमा परेका मन्त्री हेरफेर गर्ने स्थिति आयो भने महासमितिको बैठकपछि त्यस विषयमा छलफल गर्छौं। अहिलेको सरकार भनेको थोरै सम्पत्तिको साहू हो। यता तान्यो उता पुग्दैन। उता तान्यो यता पुग्दैन। मन्त्रीहरूले भयंकर कोसिस गरेको देखिन्छ। तर, देशको परिवेश, आफ्नो क्षमता, राज्यको साधन स्रोतलगायतले पनि सरकारबाट जनता सन्तुष्ट हुन सकेका छैनन्। (विश्वकर्मा नेपाली कांग्रेसका प्रचार विभाग प्रमुख हुन्।)"
रूसयुक्रेन युद्धको त्रासदी,"रूसी सेनामा लागेर मारिने नेपालीको संख्या बढिरहेको छ । तर, राज्य बेखबरझैं छ । रुस र युक्रेन युद्धग्रस्त मुलुक हुन् भन्ने तथ्य जगजाहेर छ । यिनीहरू एकापसमा लडिरहेको दुई वर्ष पुग्न लाग्यो । हामीले त्यसको बाछिटास्वरूप मूल्यवृद्धि झेलिरहेका थियौं । तर, हाल आएर त्रासदीकै सामना गरिरहेका छौं । रूसी सेनामा लागेर मारिने नेपालीको संख्या बढिरहेको छ । युक्रेनले बन्दी बनाएको खबर पनि सार्वजनिक भएको छ । हाम्रो सरकार भने आफ्ना नागरिक मारिएका घटना सार्वजनिक भएपछि मात्र तातिएको छ । वैदेशिक रोजगार विभागले बल्ल युद्ध देखेजस्तो हालै मात्र ती दुई देशका लागि श्रम स्वीकृति रोकेको छ । नत्र विदेश पठाएका नागरिकको न चासो न त कुनै चिन्ता । श्रम स्वीकृति दिएर विदेश पठायो, सकियो । नेपाली युवालाई वैदेशिक रोजगार बाध्यात्मक बनेको छर्लंगै छ । स्वदेशमै रोजगारीको मौलिक हक त संविधानमै सीमित छ । किनकि, संविधानको धारा ३३ (१) मा लेखिएको छ, प्रत्येक नागरिकलाई रोजगारीको हक हुनेछ । रोजगारीको सर्त, अवस्था र बेरोजगार सहायता संघीय कानुनबमोजिम हुनेछ । नागरिकलाई रोजीरोटीका लागि राज्यले देशमै रोजगारस्वरोजगारको वातावरण मिलाइदिए को जालान् विदेश ? स्वदेशमा रोजगारी नदिने, काम गर्न विदेश ठेल्ने तर वैदेशिक रोजगारलाई सुरक्षित र भरपर्दो पनि नबनाउने ? बरु वैदेशिक रोजगारका नाममा नेपालीहरू मानव तस्करको चंगुलमा परिरहेका छन् । त्यहीमाथि विदेशी सेनामा लागेर मारिनु जत्ति विडम्बना अरू के हुन सक्छ ? सरकारको नागरिकप्रतिको गैरजिम्मेवारीनालायकी योभन्दा अरू हुन सक्दैन । पहिला पासपोर्ट बनाउने बेलादेखि ऋण लाग्थ्यो । अहिले राष्ट्रिय परिचयपत्र बनाउने बेलादेखि ऋण लाग्छ । किनभने, वैदेशिक रोजगारमा जानै पर्ने बाध्यतामा रहेकाहरू भनेका निम्न आय भएकाहरू हुन् । जो ऋणको बोझले थिचिएका हुन्छन् । तर, यस्ता निमुखा नै बढी दलालको चंगुलमा फसिरहेका छन् । तस्करले प्रलोभनमा पार्छन् । फसाउँछन् । जो अनेक हन्डर, ठक्कर, दुःख, कष्ट, हैरानी भोग्न बाध्य भइरहेका छन् । तर, सरकार श्रम स्वीकृति दिएपछि आफ्नो अभिभारा पूरा भएजस्तो ठान्छ । रूसले युक्रेनमा आक्रमण थालेपछि नै ती मुलुकको श्रम स्वीकृतिमा किन रोक लगाइएन ? श्रम स्वीकृतिसहित विधिप्रक्रिया पुर्याएर गएका नेपाली पनि कतै ती मुलुकका सैनिक भएर एकापसमै भिडिरहेका त छैनन् ? हाल रसिया तथा युक्रेनबीच युद्ध भइरहेको तथा नेपाली नागरिकहरू रूसी सेनामा भर्ना भई युद्धमा दुःखद् निधन भएको समाचारहरू विभिन्न समाचारपत्रमा आइरहेको सन्दर्भमा र यस विषयमा अध्ययन तथा छानबिनसमेत भइरहेकोले, विभागको सूचनामा लेखिएको छ, वैदेशिक रोजगारीको सिलसिलामा संस्थागत वा व्यक्तिगत रूपमा नेपाली नागरिकहरू रसिया जाँदा हुन सक्ने थप क्षतिलाई न्यूनीकरण गर्न र यस विषयलाई मध्यनजर गरी हाललाई अर्को व्यवस्था नभएसम्म रसिया युक्रेनका लागि श्रम स्वीकृति स्थगन गरिएको व्यहोरा सबैमा सूचित गरिन्छ । विभागकै तथ्यांकअनुसार पुसमा २, मंसिरमा ४०, कात्तिकमा ४३, असोजमा ४७, भदौमा १ सय ६१, साउनमा ५३ जनाले रूसको श्रम स्वीकृति लिए । यो संख्या आर्थिक वर्ष २०७९०८० मा ३ सय ८६ थियो । उक्त वर्ष ७ लाख ७१ हजार ३ सय २७ नेपाली श्रम स्वीकृति लिएर १ सय ४४ मुलुक गएका थिए । त्यस वर्ष युक्रेन जानेको संख्या देखिँदैन । त्यसअघि २०७८०७९ मा भने १ सय ५२ जना युक्रेन गएको तथ्यांकले देखाउँछ । ८२ जना रूस उडेका थिए । उक्त वर्ष १ सय ४८ मुलुकका लागि ६ लाख ३० हजार ९० नेपालीले श्रम स्वीकृति लिएका थिए । यस तथ्यांकबाट प्रस्ट हुन्छ कि जोखिमपूर्ण मुलुकका लागि पनि श्रम स्वीकृति दिइएको छ । त्यसमाथि युद्धग्रस्त मुलुकमै आफ्ना नागरिक पठाउनु भनेको त गैरजिम्मेवारीको पराकाष्ठा हो । रूसी सेनाबाट भाग्न सफल एक नेपालीले मिडियासँग भनेका छन् यो बेला रूस जाने भनेको मर्नु जानु हो । रूसी सेनामा गएर फर्किने नसोचे पनि हुन्छ । के ज्यानको माया मारेरै नेपालीहरू रूसी सैनिकमा भर्ना हुन गएका हुन् त ? अहिलेसम्म जति विवरण सार्वजनिक भएका छन् त्यसका आधारमा भन्ने हो भने अधिकांश तस्करदलालको चंगुलमा परेका हुन् । जसलाई दलालले सजिलै लाखौं रकम कमाउन सकिने प्रलोभनमा पारी भिजिट भिसामा सेटिङ मिलाएर त्यहाँ पुर्याए । समाचारहरूका अनुसार त्यसरी गएर सेनामा लागेकामध्ये ११ नेपाली मारिइसकेका छन् । यसरी युद्ध लडिरहेका नेपाली कति होलान् ? कुनै यकिन तथ्यांक छैन । परराष्ट्रमन्त्री एनपी साउदले हालै भनेका थिए, करिब दुई सय जना काम गर्न, अध्ययन र भ्रमण भिसामा रूस गएका नेपाली युवा त्यहाँको सेनामा भर्ना भएको खुलेको छ । त्यसभन्दा केही बढी भर्ना भएको हुनुपर्छ भन्ने हो । किनभने, सय जना हाराहारीमा हराइरहेका र घाइते भएकाको उजुरी मन्त्रालयमा आएको छ । कोही सम्पर्कविहीन भए या मारिए भने मात्र रूसी सेनामा लागेको तथ्य बाहिर आइरहेका छन् । तब यता परिवारजन बिलौना गर्छन् । युद्धमा फसेकाहरूको उद्धार गर्न गुहार माग्छन् । यस्तो अवस्थामा सरकारले कूटनीतिक पहलमार्फत नागरिकको उद्धार गर्नुपर्ने हो । तर, मारिएका नेपालीको शवसमेत आएको छैन । अवस्था बडो दर्दनाक छ । भयावह छ । पहिला त्रिपक्षीय सन्धिअनुसार गोर्खा भर्तीका नाममा विदेशी सेनामा लागेर हजारौंले ज्यान गुमाएको विगत छ । त्यो भनेको सरकारले सम्झौता गरेरै आफ्ना नागरिकलाई पठाएको थियो । गोर्खा भर्तीमार्फत बेलायत र भारतीय सेना अनि सिंगापुर प्रहरीमा अझै पनि कार्यरत छन् । रूससँग त सरकारले सम्झौता गरेको होइन । यसअर्थमा त्यहाँको सेनामा जानु भनेको अवैध हो । तर, अवैध ढंगले गएका भनेर राज्य नागरिकप्रतिको दायित्वजिम्मेवारीबाट पन्छिन मिल्दैन । युद्धमा फसेकाहरूलाई हाम्रा कूटनीतिक निकायहरूमार्फत उद्धार गर्नुपर्छ । मानव तस्करी रोक्नु त पर्छ नै । विधि पुर्याएर युद्धग्रस्त मुलुक पुगेका नागरिकलाई फिर्ता ल्याउनुपर्छ । अन्तर्राष्ट्रिय सञ्चारमाध्यमका अनुसार रूसले विदेशीलाई आफ्नो सेनामा भर्ना हुन प्रेरित गरिरहेको छ । तर, विदेशीलाई युद्धको अग्रमोर्चामा खटाउँछन् । यो भनेको जानाजान कालको मुखमा धकेल्नु हो । तसर्थ सरकारले द्विपक्षीय वार्ता होस् या अन्य प्रभावकारी कूटनीतिक पहलकदमीमार्फत ती नागरिकलाई उद्धार गरी फिर्ता ल्याउन जरुरी छ । मानवअधिकार आयोगले मृत्यु भएकाहरूको शव स्वदेशमा ल्याई आफ्नो परम्पराअनुसार दाहसंस्कार गर्ने वातावरण मिलाउन सरकारलाई आग्रह गरेको थियो । स्वदेश फर्कन चाहनेलाई फर्कने वातावरण मिलाउन, मृतकका परिवार र घाइतेलाई राहत तथा क्षतिपूर्ति उपलब्ध गराउन ध्यानाकर्षण गराएको थियो । गैरकानुनी बाटोबाट वैदेशिक रोजगारमा जाने स्थितिको अन्त्य गरी नागरिकको जीउधनको सुरक्षा गर्न आग्रह गरेको थियो । तर, सरकारको पहल परिणाममुखी बन्न सकेको छैन ।"
राम मन्दिरको प्राणप्रतिष्ठा,"भारतको अयोध्यामा मर्यादा पुरुषोत्तम श्रीरामको मूर्ति प्राणप्रतिष्ठा सोमबार हुँदैछ। हिन्दु धर्मशास्त्रको ज्योतिष गणना विधिअनुसार त्रेतायुगको अन्त्यतिर भगवान् श्रीरामको जन्म भएको हो। धर्मपरायण सूर्यवंशी राजाहरूको कुलमा राजा दशरथका पुत्रका रूपमा साक्षात् भगवान्ले राम अवतार लिएका थिए। पृथ्वीमा अन्यायी र पापी राजाहरूलाई समाप्त गरी धर्मस्थापना गरेका कुराहरू विभिन्न कालखण्डमा रचना गरिएका रामायणहरूमा वर्णन पाइन्छ। रामायणजस्ता काव्य धर्मिताको मर्यादामा रहेर लेखिएका ग्रन्थहरूलाई आधा लिँदा लगभग ९ लाख ५० हजार वर्ष श्रीरामको जन्म भएको थियो। पहिले भारतको सरयु नदीछेउमा रहेको अयोध्यामा जन्म भएको थियो। यसरी अयोध्या क्षेत्रलाई सनातनी हिन्दुहरूले मोक्ष दिने पुण्य क्षेत्रका रूपमा लिँदै आएका छन्। रामायण कथाअनुसार अवध क्षेत्रमा सूर्यवंशी रघुकुलले आफ्नो कुलीन परम्पराका रूपमा राज्य व्यवस्था सञ्चालन गर्न थाले। त्यस समयदेखि प्रजालाई उचित न्याय प्राप्त थियो। राजा र राजनीति आफैं न्यायपरायण भएपछि प्रजामा देशभक्ति इमान्दारिता कर्तव्यनिष्ठा आदि स्वतः हुने नै भयो। र, रघुकुलमा राज्यको न्यायप्रणाली अति उत्तम रहेको थियो। त्यसबेला अवधको राज्यसीमा धेरै ठूलो थिएन। अवधभरिका प्रजा अति सुखी त थिए। तर सत्ययुगमा स्थापित भारतवर्षका सम्पूर्ण क्षेत्रहरूका प्रजा अवधझै सुखी र खुसी थिएनन्। विद्वानहरू पनि विद्याको दुरुपयोग गरेर कमजोरलाई शोषण गर्दथे। सामन्तहरू प्रजाबाट लिएको करको व्यक्तिगत भोगविलास र सुखसयलका लागि उपयोग गर्दथे। शक्तिशाली पुरुष र राजाहरू स्त्री धन, मद, मदिरा आदिमा आशक्त थिए। धर्मको बाटोमा हिँड्ने ऋषिमुनिहरूलाई पनि कुत्सित विचार भएका मानिसहरूले दुःख दिइरहन्थे। यज्ञ यागादीको अपव्याख्या गरेर प्रबुद्धहरू धनसंग्रह गर्नका लागि यज्ञ गर्ने गर्दथे। प्राणीमा धर्मको भावना समाप्त भइसकेको अवस्था थियो। यसैबेला अवधको अयोध्यामा राजा दशरथको घरमा मर्यादा पुरुषोत्तमका रूपमा श्रीरामको जन्म भयो। श्रीरामले जहिले पनि पारिवारिक, सामाजिक र राजनैतिक रूपमा पालना गर्नुपर्ने मर्यादापालन गरिरहनु भयो। यसकारण श्रीरामलाई मर्यादा पुरुषोत्तम भनियो। विवाहपश्चात् १४ वर्ष वनवासी हुँदा पनि कुल मर्यादाअनुसार वनवासी आदिवासी समुदाय र प्राणीहरूको कल्याण गर्नुभयो। वनवासमै रहँदा अपहरित आफ्नी पत्नी सीतालाई रावण र उसको कुशासनबाट प्रशिक्षित अनुयायीहरूको वध गरेर आफ्नो राज्यमा ल्याउनु भयो। वनवासको क्रममा अनेकौं आदिवासी वनवासी जनजातिहरूले साथ लिएर वन्यप्राणीहरूलाई निर्भयता प्रदान गर्नुभयो। श्रीरामको जीवन र चरित्रको दार्शनिक विवेचन गर्दा सर्वत्र असल र योग्य राजनीतिज्ञका रूपमा चित्रण गर्न सकिन्छ। रामराज्यको अवधारणा भनेको सांस्कृतिक राष्ट्रवाद हो। सांस्कृतिक राष्ट्रवाद भनेको एकै प्रकारको राष्ट्रिय चरित्र हो। मानव जीवनमा व्यक्तिका व्यक्तिगत गुणदोष चिन्तन चरित्र र व्यवहारहरू हुन्छन्। तर त्यस्ता व्यक्तिगत कुराहरूलाई धर्ममा अनुबन्ध गराएर सम्पूर्ण नागरिकमा एकात्मक चिन्तन र भावना जागृत गराउनु नै रामराज्यको अवधारणा हो। रामराज्यको अवधारणा धर्ममा आधारित छ। श्रीमद्भगवत् गीताको ईश्वर सर्वभूतेषुः ह्द्देशेर्जुन तिष्ठति यो भनाइअनुसार प्रत्येक व्यक्तिले अर्को प्राणीमा ईश्वरको बास छ भन्ने सोच्नु पर्दछ। यसरी अर्को व्यक्तिमा ईश्वरको स्वरूप देखिसकेपछि व्यक्ति आफूलाई प्रतिकूल हुने व्यवहार अरूलाई पनि गर्दैन। धर्मभावनाले ओतप्रोत भएर सबै प्राणीप्रति सौहाद्र्र बनेमा कुनै पनि कर्ममा पाप जन्मँदैन। अपराध हुँदैन। धर्मनीतिअनुसार धर्मका लक्षण भनेका धैर्य, क्षमा, दुर्भावनाको, दमन, चोरी नगर्नु, स्वास्थ्य र सफाइप्रतिको प्रतिबद्धता, इन्द्रियनिग्रह, समाज उपयोगी विचारप्रवाह, लोककल्याणकारी विद्या अध्ययन, सत्यभाषण र प्रतिशोधरहित कार्यव्यापार हुन्। यी धर्मप्राप्तिका लक्षणहरू आचरणमा ल्याएमा कानुन नै बनाउनुपर्ने आवश्यकता हुँदैन। रामराज्यको व्याख्या गर्दै रामायणमा उल्लेख गरिएको छ न राजा न प्रजा चासित न दण्डो न च दाण्डिक अर्थात् जुन समयमा रामको राज्य थियो त्यसबेला राजा पनि थिएनन्। राजा नभएपछि प्रजा पनि हुने भएनन्। दण्ड विधानको कुनै कानुन थिएन। दण्डसजाय पाउनुपर्ने कुनै अपराधी पनि थिएनन्। यसको अर्थ हो रामराज्यमा राजा प्रजा राज्यनीति सबै भए पनि राजामा आफू राजा हु भन्ने अभिमान रहँदैन। प्रजालाई पनि आफू कसैबाट शासित व्यक्ति भएको महसुस हुनु हुँदैन। यसरी रामराज्यमा सबैले आआफ्ना संस्कार, संस्कृति स्वतन्त्रतापूर्वक मान्न पाउँथे। सबैको राष्ट्रिय चरित्र एक थियो। रामराज्य भनेको विविध संस्कृतिमा निरपेक्ष र राष्ट्रिय चरित्रमा सापेक्ष चिन्तन हो। रामराज्यको वर्णन गरेको एक प्रसंगमा भनिएको छ न स्वैरि स्वैरिणी कुतः यसको मतलव हो रामराज्यमा वेश्यागमन गर्ने पुरुष नै थिएनन् भने वेश्यावृत्ति गर्ने स्त्री हुने कुरै भएन। जब राज्यमा अभियुक्त नै रहँदैन अभियोजन पक्ष रहने कुरै भएन। वेश्यागमन वा बलात्कार मानिसको मन चिन्तन चेतना र सामाजिक प्रतिष्ठालाई समेत पतन गराउने कार्य मानिन्थ्यो। धर्मनीतिमा कामवासनाको (यौनऊर्जा) उपयोग निश्चित कार्यका लागिमात्र गर्न निर्देशन गरियो। रामराज्यमा नागरिकले यसको पालन पनि गरे र समाज अपराध शून्य बन्न सक्यो। यसैगरी कृषि संसाधन खाद्यान्नलगायतका वस्तुहरूको भण्डारण र वितरण प्रणालीलाई धर्मसँग जोडियो। व्यक्तिले संसाधनको अनुचित भण्डारण गर्नुलाई चोरी भनियो। यावत् भ्रियेत जठरं तावत सत्वं हि देहीनाम्। अधिकं योभिमन्येत स स्तेनो दण्डमर्हति अर्थात् मानिसले आफूले उत्पादन गरेको अन्न आदि आफूलाई आवश्यक परे जतिमात्र राख्नुपर्छ। आवश्यकताभन्दा बढी अन्न राख्ने चोर हो। र त्यस्ता चोरलाई दण्ड दिनुपर्छ भन्ने कुरा रामराज्यमा लागू थियो। रामराज्यको अवधारणा नै राज्य संस्कृति निरपेक्ष र धर्मसापेक्ष हो। भिन्न संस्कृति र विचार वाहकहरूलाई एक राष्ट्रिय चरित्रको मूलधारमा ल्याउन रामचरित मानसमा प्रसिद्ध दोहा छ, सीयाराममय सव जग जानी। करहु प्रनाम जोरी जुग पानी। यसको अर्थ हो जव मानिसले सबै सबैमा सीताराम देख्दछ तब ऊ सबैसँग झुक्दछ। सम्मान गर्दछ। शताब्दीयौंदेखिको संघर्षबाट अयोध्यामा राम मन्दिर प्रतिष्ठित भएको छ।"
"प्रधानमन्त्री कप : प्रहरीको चौथो जित, मधेससँग हार्यो सुदूरपश्चिम","काठमाडौं : लगातार चौथो जितसँगै नेपाल पुलिस क्लब प्रधानमन्त्री कप क्रिकेट प्रतियोगिताको शीर्ष स्थानमा उक्लिएको छ। आज भैरहवाको सिद्धार्थ क्रिकेट रंगशालामा भएको खेलमा पुलिसले सशस्त्र प्रहरीलाई ५८ रनले हराएको छ। ललित राजवंशी बलिङमा चम्किदा पुलिसले मध्यम स्कोरमा पनि जित बटुलेको हो। पहिले ब्याटिङ गरेको पुलिसले ४१ ओभरमा आफ्ना सबै विकेट गुमाउँदै एक सय ४५ रन बनाएको थियो। पुलिसका लागि दिलीपनाथले ४४ रन बनाए भने अर्जुन साउदले ३१ र शंकर रानाले २२ रन जोडे। बलिङतर्फ सशस्त्रका भुवन कार्कीले तीन विकेट, अमर रौटेला र रमेश कुर्मीले समान २२ विकेट लिए। १ सय ४६ रनको लक्ष्य पाएको सशस्त्रले ३४ ओभरमा सबै विकेट गुमाउँदै ८७ रनमा समेटियो। सशस्त्रका लागि सन्दिप जोराले २५ रन र अमर रौटेलाले २३ रन बनाए। सशस्त्रका कप्तान रोहित पौडेल, लोकेश बम, मौसम ढकाल र रमेश कुर्मी शून्य रनमा आउट भएका थिए। बलिङमा नेपाल पुलिसका ललित राजवंशीले ७ ओभरमा ४ मेडेनसहित ८ रन मात्र जोडे। राजवंशीले ५ विकेट लिदा पुलिसका अर्का बलर रशिद खाँनले २ विकेट लिए। मधेससँग हार्यो सुदूरपश्चिम पराजित त्यस्तै मधेस प्रदेशले सुदूरपश्चिम प्रदेशलाई पराजित गरेको छ। कीर्तिपुरस्थित त्रिवि मैदानमा मधेसले सुदूरपश्चिमलाई ८० रनले पराजित गर्यो। प्रतियोगितामा सुदुरपश्चिमको यो पहिलो हार हो। जितसँगै प्रतियोगितामा चौथो जित हासिल गरेको मधेसले आठ अंक जोडेको छ। छ खेलमा आठ अंक जोड्दै मधेस प्रदेश तालिकाको तेस्रो स्थानमा छ। त्यस्तै चार खेलमा तीन जित र एक खेलमा हार व्यहोर्दै सुदुरपश्चिम ६ अंकका साथ अंक तालिकाको चौथो स्थानमा छ। मधेस प्रदेशले प्रस्तुत गरेको तीन सय २० रनको लक्ष्य पछ्याएको सुदूरपश्चिम ४४ दशमलव ५ ओभरमा सबै विकेट गुमाउँदै दुई सय ३९ रनमा समेटियो। सुदूरपश्चिमका लागि नरेन भट्टले एक सय २२ बलमा १३ चौका र एक छक्काको मद्दतमा एक सय २१ रन बनाए। त्यसैगरी नारायण जोशीले २६, किरण ठगुन्नाले २०, नरेन साउदले १८, खडक बोहराले १४ तथा गजेन्द्र बोहराले १२ रन बनाए। मधेसका लागि राजेश यादव र प्रदीप पासवानले समान तीन विकेट लिए भने रञ्जित कुमारले दुई तथा कप्तान हरिशंकर शाह र पवन सराफले समान एकएक विकेट लिए। त्यसअघि टस जितेर पहिले ब्याटिङ रोजेको मधेस प्रदेशले निर्धारित ५० ओभरमा नौ विकेट गुमाउँदै तीन सय १९ रन बनाएको थियो। मधेसका लागि मायन यादवले एक सय २८ बलमा आठ चौका र दुई छक्काको सहयोगमा एक सय १५ रनको योगदान दिए। त्यसैगरी पवन सर्राफले ६३ बलमा चार चौका र चार छक्काको मद्दतमा ७० रन बनाए। अनिल शाहले ७० बलमा ६ चौका र दुई छक्काको मद्दतले ६९ रनको योगदान गरे। रुपेश सिंहले २१, अविशेक तिवारीले १६ तथा हरिशंकर शाहले १४ रन बनाए। सुदूरपश्चिमका लागि शेर मल्लले चार विकेट लिए भने विकाश आग्रीले दुई तथा नारायण जोशी र गजेन्द्र बोहराले समान एकएक विकेट झारे।"
अन्नबाली बाँदरबाट जोगाउनै सकस,"गुल्मी : गुल्मी मालिका गाउँपालिका ७ कि देवकला कार्कीको दुई हलको खेत र बारी छ। घरदेखि केही टाढा र तल टारी खेत भएकाले कार्कीले प्रायः घरवरिपरिको बारीमै तरकारी र नगदेबालीको खेती गर्छिन्। उनले विगत केही समयदेखि झन्डै एक हलको बारीमा मौसमी तरकारी र आलुखेती गरिरहेकी छन्। पहिले गाईबस्तुको हेरचाह गर्दै बारीमा रोपेको बालीको रेखदेख गर्ने कार्की अहिले बिहान सबेरैदेखि बाँदर धपाउन बारीको छेउछाउ पुग्छिन्। पहिले गाउँमा मान्छेको बाक्लो बस्ती थियो बाँदरको बगाल आए पनि जंगल वा कुनै ओडारमा बस्थ्यो, उनले भनिन्, अहिले गाउँका मान्छे सुखसयल खोज्दै सहर पसेका छन्, बाँदर आहार खोज्दै सुनसान गाउँबस्तीमा पसेको मात्रै छैन हामीलाई बालीनाली जोगाउनै सकस परेको छ। अर्का कृषक हुन्, मीनबहादुर कार्की। उनी बिहानैदेखि बेलुकासम्म घरवरपर बारीमै भेटिन्छन्। पहिले ज्याला मजदुरी गरेर जीविकोपार्जन गर्ने कार्की यतिबेला बाँदर धपाउनमै व्यस्त हुन्छन्। बारीमा रोपेको आलु र बाली बाँदरबाट जोगाउनै उनलाई हम्मेहम्मे छ। पहिले बूढीआमा घरमा छोडेर मेलापात जान्थे तर अहिले बारीको अन्नबाली जोगाउने बाँदर धपाउने घरमै बस्नु परेको छ। त्यस्तै घमिर गाउँका प्रकाश लम्साल गाउँकै देवीस्थान माध्यमिक विद्यालयमा कक्षा १२ मा अध्ययन गर्छन्। उनले विद्यालय समयबाहेक अन्य समय घरको काममा सघाउँथे। तर, पछिल्लो समय उनको दैनिकी नै फेरिएको छ। दिउँसो पढ्न क्याम्पस बिहान र बेलुकाको समय बाँदर धपाउनमै उनको समय बित्ने गरेको लम्सालले बताए। बाँदरको हैरानी घमिरका अधिकांश किसान खेप्न बाध्य छन्। मालिका गाउँपालिकाको अर्जै, मर्भुङ, अर्खावाङलगायत जिल्लाका अधिकांश ठाउँका किसानले कष्ट भोगिरहेका छन्। गुल्मीका केही स्थानीय तहले बाँदर नियन्त्रण गर्न केही यन्त्र लिए पनि त्यो खासै प्रभावकारी नभएको कृषकको भनाइ छ। ठूलो आवाजले केही समय बाँदर भाग्ने तर उत्तिबेलै फर्किएर आउने गरेको कृषक सुनाउँछन्। किसान जंगली जनावरबाट आजित छन्। तर, सरकारलाई यसको दीर्घकालीन समस्या समाधानका लागि निकै चुनौती देखिएको मालिका गाउँपालिका अध्यक्ष देवीराम अर्यालले बताए। गाउँपालिकाले गत आर्थिक वर्षमा केही बजेट विनियोजन गरेर बाँदर हेरालु राखे पनि किसानका लागि प्रभावकारी नभएको अध्यक्ष अर्यालले बताए। जंगली वन्यजन्तुले पुर्याएको क्षतिपूर्ति मागसहित आएका किसानका निवेदन र वन्यजन्तुले पुर्याएको क्षतिका आधारमा केही गाउँपालिकाले सहयोग गरेको छ।"
प्री ओपन सेसनमा नेप्से परिसूचक ओरालोतिर,काठमाडौं : साताको दोस्रो कारोबार दिन आज प्री ओपन सेसनमा नेप्से परिसूचक १६२ अंकले घटेर बन्द भएको छ। सेन्सेटिभ इण्डेक्स पनि ०२३ अंकले घटेको छ। सोमबार प्री ओपन सेसनमा ३५ को स्टकको ११ हजार ५७७ कित्ता सेयर ४६ लाख ३५ हजार १५५ रुपैयाँमा खरिदबिक्री भए। कारोबारमा आएका स्टकमध्ये १५ वटाको मूल्य बढ्यो भने १६ वटाको घट्यो। बाँकी ४ स्टकको मूल्य भने यो समयमा स्थिर रह्यो।
वाणिज्य बैंक नाफा दोहोरो अंकले ऋणात्मक,"काठमाडौं : ऋणीहरूबाट किस्ता तथा ब्याज संकलन घट्दा समग्रमा खराब अर्थात् निष्क्रिय कर्जा (एनपीएल) वृद्धिको असर समग्रमा बैंकको नाफामा देखिएको छ। निष्क्रिय कर्जा बढ्दा बैंकहरूको नाफा उत्साहजनक रूपमा वृद्धि हुन नसकेको बैंकरहरू बताउँछन्। बैंकमा निक्षेप बढ्दै गयो। तर पछिल्लो समय आर्थिक मन्दी र कर्जा लिन पहिलाको भन्दा कडाइ हुँदा बैंकमा लगानीयोग्य पुँजी थुप्रिएको छ। कर्जा नदिने भएपछि निक्षेपको लागत बढ्ने र कर्जाको प्रवाह घट्दा आम्दानीमा पनि संकुचन आएपछि स्वाभाविक रूपमा नाफामा असर परेको बैंकरहरू बताउँछन्। खराब कर्जाको आकार बढेर कर्जा नोक्सानी व्यवस्था (प्रोभिजन) बढेकाले पनि नाफा घटेको हो। तथ्यांकअनुसार समग्रमा २० वाणिज्य बैंकहरूको निष्क्रिय कर्जा (एनपीएल) चालू आर्थिक वर्षको दोस्रो त्रैमासमा औसतमा बढेर ३२७ प्रतिशत पुगेको छ। जबकि गत वर्षको सोही अवधिमा समग्रमा वाणिज्य बैंकको एनपीएल औसत २२९ प्रतिशतमात्रै थियो। बैंकहरूको एनपीएल वार्षिक ०९८ प्रतिशत बिन्दुले बढेको छ। यस अवधिमा सबै बैंकको कुल कर्जामा निष्क्रिय कर्जा (नन् परफर्मिङ लोन) नियन्त्रणमा आउन सकेको छैन। अधिकांश बैंकको बढेको छ। चालू आवको ६ महिनामा सबैभन्दा बढी निष्क्रिय कर्जा (एनपीएल) कुमारी बैंकको एनपीएल बढेर ४९७ प्रतिशत पुगेको छ। जबकि गत वर्षको पुससम्म ३१५ प्रतिशत थियो। यसैगरी हिमालयन बैंकको गत वर्ष ३१५ प्रतिशत एनपीएल भएकोमा अहिले बढेर ४९५ प्रतिशत पुगेको छ। यसैगरी बढी एनपीएल हुनेमा क्रमशः प्रभु बैंकको ४९ प्रतिशत, नेपाल इन्भेस्टमेन्ट बैंकको ४७५ प्रतिशत, ग्लोबल आईएमईको ४६८ प्रतिशत, लक्ष्मी सन्राइजको ४६७ प्रतिशत, नेपाल बैंकको ४५, प्राइमको र सिटिजन्सको ४०७ प्रतिशत रहेको छ। यसबाहेकका बैंकको ४ प्रतिशतभन्दा कम एनपीएल छ। सबैभन्दा कम एनपीएल एभरेस्ट बेैंकको ०७७ प्रतिशत रहेको छ। दुई प्रतिशतभन्दा कम एनपीएल हुनेमा सानिमा, स्ट्यान्डर्ड चार्टर्ड, नबिल र एनआईसी एसिया बैंकको रहेको छ। नेपाल राष्ट्र बैंकले बैंकको कुल कर्जाको ५ प्रतिशत माथि कर्जा खराब हुन थाले समस्याग्रस्त घोषणा गर्ने नीतिगत व्यवस्था छ। यसको जोखिममा ४ प्रतिशतभन्दा माथि एनपीएल भएका ९ वटा बैंक देखिन्छन्। यसैले ती बैंकहरूले समयमै एनपीएल घटाउनुपर्ने चुनौती छ। समग्रमा मुलुकमा आर्थिक मन्दीले गर्दा बैंकहरूको कर्जा असुलीमा समस्या आएसँगै खराब कर्जाको आधार बढेको बैंकरहरूको भनाइ छ। पछिल्लो समय बैंकहरूको कर्जा उठ्न नसक्दा धेरै धितो लिलामीमा निकालेका पनि देखिन्छ। लिलामीमा निकालेको धितोसमेत बिक्री नभएपछि बैंकहरू आफैंले सकारिरहेका थिए। यसले गर्दा बैंकहरूको गैरबैंकिङ सम्पत्तिको आकार पनि बढ्दै गएका बताउँछन्। वार्षिक नाफा वृद्धिदर औसत १० प्रतिशतले संकुचन, चालू आर्थिक वर्षको दोस्रो त्रैमाससम्ममा २० वाणिज्य बैंकको नाफा औसत १० प्रतिशतले घटेको छ। यद्यपि निष्क्रिय कर्जा बढ्दा नाफा प्रभावित भएको बैंकरहरूको ठहर छ। बैंकको नाफा सो दरले बढेर २८ अर्ब ७६ करोड ५२ लाख ४० हजार रुपैयाँ पुगेको छ। गत आवको सोही अवधिमा बैंकहरूको नाफा ३१ अर्ब ९४ करोड ११ लाख २५ हजार रुपैयाँ थियो। दोस्रो त्रैमाससम्मा १६ ओटा बैंकको नाफा घटेको । समीक्षा अवधिमा नेपाल बैंकको खुद नाफा सर्वाधिक ५० प्रतिशत घटेर ५९ करोड रुपैयाँमात्र नाफा कमाएको छ। जबकि गत आव १ अर्ब १७ करोड रुपैयाँ नाफा कमाएको थियो। बैंकहरूको खराब कर्जाको आकार बढिरहँदा नाफासमेत प्रभावित भएको बैंकर्सको भनाइ छ। यसैले यसपालि नाफामा भएको वृद्धिलाई बैंकरहरू उत्साहजनक ठान्दैनन्। बैंकको पुँजीगत लागतको तुलनामा यत्तिको नाफा अझै कम भएको तर्क छ। खराब कर्जा बढ्दा भएको कर्जा नोक्सानीमा बढी पैसा छुट्ट्याउँदा नाफामा कमी आएको बैंकरहरू बताउँछन्। अब यसको प्रभाव वितरणयोग्य नाफामा पर्छ। जस्ले गर्दा लाभांश क्षमतामा पनि कमी आउने देखिन्छ। यद्यपि यसबीच पुस मसान्तसम्ममा सबैभन्दा बढी नाफा कमाउने अग्रपंक्तिमा भने नबिल बैंक देखिएको छ। सो बैंकको गत वर्षभन्दा ६ प्रतिशतले नाफामा कमी आए पनि दोस्रो त्रैमासमा सबैभन्दा बढी नाफा कमाउनेमा अग्रस्थानका देखिएको हो। सो बैंकले चालू आवको ६ महिनासम्ममा ३ अर्ब २० करोड ३० लाख रुपैयाँ खुद नाफा गर्न सफल भएको छ। तर गत आव योभन्दा बढी गरेको थियो। गत आर्थिक वर्षको सोही अवधिसम्ममा बैंकले ३ अर्ब ४१ करोड रुपैयाँ नाफा गरेकोे थियो। गत आवको दोस्रो त्रैमासको तुलनामा चालू आवको सोही अवधिमा भने चार वाणिज्य बैंकले नाफा वृद्धि गरेका छन्। यस्तो छलाङ मार्ने बैंकमा क्रमशः कृषि विकास बैंक, हिमालयन, प्राइम कमर्सियल र एभरेस्ट बैंक रहेका छन्। जस्मा गत आवमा नोक्सानी व्यहोरेको कृषि विकास बैंकले अहिले राम्रो फड्को मारेको छ। यस्तै, हिमालयनको नाफा ५८ प्रतिशतले बढेर १ अर्ब ५० करोड ३९ लाख रुपैयाँ गरेको छ। त्यसैगरी प्राइम कमर्सियल बैंकले ३२१३ प्रतिशत वृद्धि भई २ अर्ब १८ करोड नाफा गरेको छ भने एभरेस्ट बैंकको ७८८ प्रतिशतले वृद्धि भई १ अर्ब ७१ करोड नाफा कमाएको छ। गत आवको दोस्रो त्रैमासमा नाफा ऋणात्मक भएको कृषि विकास बैंकले यसपटक नाफामा छलाङ मार्न सफल भएको छ। सो बैंकले गत आर्थिक वर्षको दोस्रो त्रैमासिक विवरणमा १२ करोड ८९ लाख ३३ हजार रुपैयाँ घाटा व्यहोरेकोे थियो। तर चालू आवको सोही अवधिसम्ममा बैंकले १ अर्ब ३५ करोड ५२ लाख ७५ हजार रुपैयाँ नाफा गर्न सफल भएको छ। बैंकको निष्क्रिय कर्जा पनि केही हदसम्म नियन्त्रित भएको छ। गत आवको पुसमा ४५४ प्रतिशत खराब कर्जालाई घटाएर ३०२ प्रतिशतमा झारेको छ। यसै क्रममा कृषि विकास बैंक प्रमुख कार्यकारी अधिकृत (सीईओ) गोविन्द गुरुङ यसपटकको यो सुधारको श्रेय सबै कर्मचारी मिलेर रिकभरी अर्थात् सावाँ, ब्याज उठाउन केन्द्रित भएकोलाई दिन्छन्। उनका अनुसार गत असार साउनमा रिकभरी अर्थात् सावाँ, ब्याज उठेको थिएन। नेपाल राष्ट्र बैंकले सर्कुलर जारी गरेपछि पुस मसान्तमा बुक भएको एनपीएल असार मसान्तमा पनि कायम रहने भनेपछि रिकभरीलाई तदारूकताका साथ लियौं। यसपछि सबै शाखा प्रतिनिधिहरूलाई पुस मसान्तलाई नै असार मसान्त ठानेर असुलीमा लाग्न निर्देशन दिएका थियौं। यसअनुसार सबै लागेकाले यसपटक केही प्रतिफल ल्याएको हो। यससँगै अझ प्रभावकारी गर्न केन्द्रीय स्तरमा रिकभरीलाई जोड दिने काम गरिएको उनले बताए। यसबाहेक राष्ट्र बैंकले १० प्रतिशत ब्याज लिएर पनि कर्जाको पुनर्संरचना, पुनर्तालिकीकरण गर्न सकिने भन्ने व्यवस्थाअनुसार गर्दा केही सकारात्मक परिवर्तन हासिल गर्न सहयोग गरेको हो। यद्यपि पहिल्यै निष्क्रिय कर्जामा गएकाहरूलाई पुनर्संरचना गरे पनि एनपीएलमै गणना हुने व्यवस्था छ। तर एनपीएलमा नगइसकेका तर जाने जोखिममा रहेका कर्जाहरूलाई कर्जा पुनर्संरचनाको व्यवस्था गरेका थियौं। यसले पनि एनपीएल घट्यो र नाफा बढाउन सहयोग गर्यो। सीईओ गुरुङले अन्नपूर्णसँग भने। समग्रमा खराब कर्जाको आकार बढ्नु र नाफा अपेक्षाअनुसार नहुनुको मुख्य कारण आर्थिक मन्दी भएको बैंकरहरूको ठहर छ। यसैक्रममा सीईओ गुरुङ बैंकमा कर्जाको माग नहुनु र ऋणीहरूमा भइरहेको कर्जा तिर्ने क्षमतामा ह्रास आएको बताउँछन्। उनका अनुसार बैंकमा लगानीयोग्य पुँजी (तरलता) बढेको छ, सर्वसाधारणको हातमा पैसा छ तर उनीहरूको उपभोग गर्ने क्षमतामा वृद्धि भएको छैन। यसकारणले गर्दा कर्जा तिर्ने क्षमतामा पनि कमी आएको छ। सरकारले पनि विकास खर्च लक्ष्यअनुसार धेरै कम मात्रै गरेकाले पनि विशेष गरेर निर्माण क्षेत्र चलायमान हुन सकेको छैन, उनले अन्नपूर्णसँग भने, यसले गर्दा श्रमबजारदेखि सिमेन्ट, छठ, फर्निचर, फलामलगायतका उद्योगहरू प्रभावित भएका छन्। यसो हुँदा ऋण उपभोग गर्ने ग्राहकको भुक्तानी क्षमतामा ह्रास आएको छ। त्यस कारणले गर्दा स्वाभाविक रूपले खराब कर्जाको अनुपात बढेको हो। यससँगै, तरलता बढे पनि बैंकहरूले सहज तरिकाले कर्जा दिइरहेका छैनन्। राष्ट्र बैंकको नियमानुसार पनि कर्जा दिने प्रक्रिया पहिलाको भन्दा धेरै कडाइ भएको छ। केन्द्रीय बैंकले प्राथमिकता क्षेत्रलाई केन्द्रित गर्ने खालका नियन्त्रण गरेकाले पनि सहज रूपले कर्जा पाइरहेका छैनन्। एक बैंकबाट लिएको ऋण अर्को बैंकमा सारेर मिलाउने (कर्जा ग्रिनिङ)को सम्भावना पनि कम भएको बैंकरहरू बताउँछन्। सीईओ गुरुङ भन्छन्, यस्ता कडाइका कारणले पनि बढी कर्जा जाने स्थिति नभएको हो। बैंकहरूले थप कर्जा प्रवाह नगर्दा र गएको कर्जाको सावाँ वा किस्ता, ब्याज समयमा नउठ्दा खराब कर्जाको आकार बढ्यो। यसको प्रत्यक्ष असर बैंकको नाफामा परेको उनको भनाइ छ। समग्रमा खराब कर्जाको आकार बढ्नु र नाफा अपेक्षाअनुसार नहुनुको मुख्य कारण आर्थिक मन्दीले गर्दा हो। बैंकमा कर्जाको माग नहुनु र ऋणीहरूमा भइरहेको कर्जा तिर्ने क्षमतामा ह्रास आएको छ। लगानीयोग्य पुँजी (तरलता) बढेको छ, सर्वसाधारणको हातमा पैसा छ तर उनीहरूको उपभोग गर्ने क्षमतामा वृद्धि भएको छैन। कर्जा तिर्ने क्षमतामा पनि कमी आएको छ। सरकारले पनि विकास खर्च लक्ष्यअनुसार धेरै कम मात्रै गरेकाले पनि विशेष गरेर निर्माण क्षेत्र चलायमान हुन सकेको छैन। यसले गर्दा श्रमबजारदेखि सिमेन्ट, छठ, फर्निचर, फलामलगायतका उद्योगहरू प्रभावित भएका छन्। यसो हुँदा ऋण उपभोग गर्ने ग्राहकको भुक्तानी क्षमतामा ह्रास आएको छ। त्यस कारणले गर्दा स्वाभाविक रूपले खराब कर्जाको अनुपात बढेको हो। तरलता बढे पनि बैंकहरूले सहज तरिकाले कर्जा दिइरहेका छैनन्। राष्ट्र बैंकको नियमानुसार पनि कर्जा दिने प्रक्रिया पहिलाको भन्दा धेरै कडाइ भएको छ। एक बैंकबाट लिएको ऋण अर्को बैंकमा सारेर मिलाउने (कर्जा ग्रिनिङ)को सम्भावना पनि कम भएको छ। यस्ता कडाइका कारणले पनि बढी कर्जा जाने स्थिति नभएको हो। बैंकहरूले थप कर्जा प्रवाह नगर्दा र गएको कर्जाको सावाँ वा किस्ता, ब्याज समयमा नउठ्दा खराब कर्जाको आकार बढ्यो। यसको प्रत्यक्ष असर बैंकको नाफामा परेको छ।  गोविन्द गुरुङ, सीईओ, कृषि विकास बैंक"
"राज्यको सम्पत्तिमाथि खेलवाड, ४ करोडको रक्सी गोदाममै कुहाइयो","राज्यको सम्पत्तिमाथि खेलवाड कसरी हुन्छ ? एउटा उदाहरणै काफी छ । तत्कालीन नेशनल ट्रेडिङ कर्पोरेसनले अमेरिकी डलरमा करोडौंको रक्सी र रक्सीजन्य पदार्थ ल्यायो । तर, बिक्री गरिएन । सरकारी गोदाममै सडाइए । ४ करोड बढीको रक्सी नष्ट गर्नुपर्ने अवस्थामा छ । अझै साढे २ करोड बढीको रक्सी प्रयोग गर्न मिल्ने अवस्थाको छ । तर, सरकारी निकाय मौन छन् । राज्यको सम्पत्ति त्यसै खेर जाँदैछ । काठमाडौं : विनोद कपाली कार्यालय समयमै गोदाममा पुग्छन्। उनको ड्युटी हो सरकारी रक्सी कुर्ने। १५ वर्षदेखि गोदाममा सरकारको रक्सी र रक्सीजन्य पदार्थ राखिएको छ। गोदाम भने नखुलेको वर्षौं भयो। तर, पनि कपाली र अर्का एक जनालाई त्यही रक्सी कुर्ने जिम्मेवारी तोकिएको छ। सिंहदवारको मुख्य (पश्चिम गेट) को मुखमै छ, रामशाहपथ। ड्राइभर सेन्टरले कम्पाउन्ड भाडामा लिएको छ। त्यही छ, एउटा भवन। जसको तल्लो तलामा ६ वटा गोदाम छन्, सरकारी रक्सीले भरिएका। जसलाई १५ वर्षअघि शिल गरेर राखिएको हो। राख्दाराख्दा ४ करोड बढीको मदिराजन्य पदार्थ म्याद सकिएर नष्ट गर्नुपर्ने अवस्थामा छ। साढे २ करोड बढीको मदिराजन्य पदार्थ बिक्री गर्न त मिल्छ, तर सरकारी निकायबीच समन्वय नहुँदा त्यसै छ। अधिकांश रक्सी स्कटल्यान्ड र फ्रान्सबाट किनेर ल्याइएका हुन्। त्यतिबेला भ्याट र भन्सार नतिरी सीधैं ल्याइएका थिए। कसरी आयो त्यत्रो मदिरा ? नेशनल ट्रेडिङ लिमिटेडको मुख्य काम हो उपभोक्तालाई सस्तो मूल्यमा सामान बेच्ने। त्यसैकारण उसले ०४६ सालतिरबाट डलरमा मदिराजन्य पदार्थ ल्याउन थाल्यो। कूटनीतिक नियोगदेखि त्रिभुवन अन्तर्राष्ट्रिय विमानस्थलका ड्युटी फ्रिका पसललाई बेच्ने गथ्र्यो। तर, ०६५ मा डा बाबुराम भट्टराई अर्थमन्त्री भएपछि अन्तर्राष्ट्रिय विमानस्थलमा ड्युटी फ्रि पसल हटाइए। नेशनल ट्रेडिङले विदेशी डलरमा किनेर ल्याएका करोडौंका पेय पदार्थ त्यसै थन्किए। नेशनल ट्रेडिङले ५ लाख ६३ हजार ५ सय ६४ अमेरिकी डलरमा किनेका ब्रान्डेड, ह्विस्की, रम, भोडका, वियरलगायतका पेय पदार्थ गोदाममा थन्किएका छन्। हालको बजार भाउअनुसार त्यसको मूल्य ७ करोड ४९ लाख ५४ हजार बढी हुन्छ। तीमध्ये अधिकांशको म्याद गुज्रिसकेको छ। ४ करोड बढीका पेय पदार्थ नष्ट गर्नुपर्ने अवस्था छ। बाँकी साढे २ करोड बढीका पेय पदार्थ बेच्न मिल्ने भए पनि सरकारी समन्वय नहुँदा त्यसै छन्। ०७६ सालमा नेशनल ट्रेडिङ लिमिटेड गाभेर खाद्य व्यवस्था तथा व्यापार कम्पनी लिमिटेड बनाइयो। मदिरा किनेर ल्याउने संस्था नै गाभिएर अर्को बनेपछि गोदामको रक्सी गोदाममै थन्कियो। रेखदेखमा खटिएका कर्मचारी कपाली भन्छन्, सरकारले ड्युटी फ्रि पसल हटाउने बेला ३२३३ करोडको सामान बाटोमा आउँदै थियो। बैंकबाट ऋण लिएर ती सामान किनेर ल्याइएका थिए। गोदाममा १ लाख ३ हजार ९ सय ३३ लिटरका विदेशी ब्रान्डेड पेय पदार्थ छन्। तीमध्ये ९५ हजार ८ सय ९८ लिटर मदिराजन्य पदार्थको म्याद समाप्त (डेट एक्स्पायर) भइसकेको छ। ८ हजार ३४ लिटर मदिरा बेच्नेयोग्य रहेको कर्मचारीहरू बताउँछन्। ४ गोदाम त बिग्रेका रक्सीले भरिभराउ सरकारी रक्सीले ६ वटा गोदाम भरिएका छन्। गोदाममै थन्क्याउँदा एकातिर सरकारको खरिद वापतको करोडौंको लगानी डुबेको छ। अर्कोतर्फ गोदाम ओगटेका कारण गोदाम भाडामा दिएर हुने थप आम्दानी रोकिएको छ। ४ वटा गोदाम त म्याद गुज्रेका रक्सीले मात्रै भरिएका छन्। तिनको बजार मूल्य झन्डै ५ करोड रुपैयाँ हुन सक्ने अनुमान गरिएको छ। यस्तै, एउटा गोदाम कूटनीतिक नियोगको बिक्री कक्षमा स्टोर गरी राखिएका रक्सीले भरिएको छ। अर्को एउटामा पनि बिक्री गर्न मिल्ने रक्सी राखिएका छन्। सरकारी रक्सी रुँग्न २ कर्मचारी खटिएका छन्। उनीहरूलाई दैनिक ७ सय २५ रुपैयाँ ज्याला दिने गरिएको छ। नेशनल ट्रेडिङले ५ लाख ६३ हजार ५ सय ६४ अमेरिकी डलरमा किनेका ब्रान्डेड, ह्विस्की, रम, भोडका, वियरलगायतका पेय पदार्थ गोदाममा थन्किएका छन्। अधिकांशको म्याद गुज्रिसकेकाले ४ करोड बढीका पेय पदार्थ नष्ट गर्नुपर्ने अवस्था। गोदाममा रहेका १ लाख ३५ हजार ७ सय ७४ ब्रान्डेड मदिराजन्य पदार्थमध्ये ह्विस्कीमात्रै १५ हजार ९ सय बोतल छन्। उद्योग, वाणिज्य तथा आपूर्ति मन्त्रालयका पूर्वसहसचिव रविसिंह सैञ्जु साविकको नेशनल ट्रेडिङको थुप्रै विषय विवादमै भएकाले रक्सीको विवाद पनि सल्टिन नसकेको बताउँछन्। तत्कालीन समयमा ड्युटी फ्रि सुविधामा ल्याइए पनि सरकारी कोषबाट डलरमा ल्याइएकाले अब यसको निकास खोज्नुपर्ने बताउँछन्। आन्तरिक विवाद जेसुकै भए पनि नष्ट गर्नुपर्नेलाई नष्ट गर्ने र बाँकीलाई के गर्ने भनेर काम गरिसक्नुपथ्र्यो, सैञ्जु भन्छन्। उद्योग, वाणिज्य तथा आपूर्ति मन्त्रालयका सहसचिव गजेन्द्र ठाकुर आफू भर्खर मन्त्रालय आएकाले जतिसक्दो चाँडो यो विषयलाई सल्टाउन लागि पर्ने बताउँछन्। कुन ब्रान्डको कति रक्सी ? गोदाममा विभिन्न प्रकारका १ लाख ३५ हजार ७ सय ७४ ब्रान्डेड मदिराजन्य पदार्थ छ। ह्विस्कीमात्रै १५ हजार ९ सय बोतल छन्। अर्थात् २ हजार ७ सय ७१ लिटर ह्विस्की छ। यसैगरी, ब्रान्डी ८ हजार ६ सय ४१ बोतल छन्। जसको मात्रा ४ हजार ९ सय लिटर बराबर हुन्छ। गोदाममा सबैभन्दा बढी वियर (क्यान) का बोतल छन्। ६० हजार ६ सय (क्यान) वियर छन्। त्यतिबेला ३९ हजार ४ सय ९ अमेरिकी डलरमा वियर मात्रै किनेर ल्याइएको थियो। तिनीहरूको म्याद म्याद गुज्रिसकेको छ। यस्तै गोदाममा स्याम्पेन ब्रान्डका १ हजार ३ सय २७ परिमाण छन्। यसैगरी जिन १ हजार ५ सय ७० बोतल, रम २ हजार ९८ बोतल, चेरी ९ हजार ७ सय २ बोतल, भोड्का १ हजार ७ सय ८६ बोतल, अन्य रक्सी १५ हजार ६ सय ३२ र वाइन १८ हजार ५ सय ८ परिमाणमा छन्। गोदाममा जैतुनको तेल (ओलिभ ओइल) समेत १ सय २९ वटा थन्किएको छ। बिक्री गर्न मिल्ने रक्सी ८ हजार ३४ लिटर गोदाममा केही ब्रान्डेड ह्विस्की, ब्रान्डी, जिन, रम र भोड्काहरू प्रयोग गर्न मिल्ने छन्। यस्ता पेय पदार्थ करिब ८ हजार ३४ लिटर हाराहारीमा रहेको कर्मचारीहरू बताउँछन्। ह्विस्की मात्रै १५ हजार ६ सय ७१ बोतल प्रयोग गर्न मिल्ने अवस्थाको छ। यसको मात्रा २ हजार ६ सय ७५ लिटर हाराहारी छ। यसका लागि ७४ हजार ७ सय ५३ अमेरिकी डलर लगानी परेको थियो। यस्तै, ब्रान्डी मात्रै ८ हजार ६ सय ९ बोतल छ। यो करिब ४ हजार ८ सय ३० लिटर हाराहारीमा छ। उक्त ब्रान्डीको खरिद मूल्य १ लाख १४ हजार १ सय ८४ अमेरिकी डलर थियो। यसैगरी जिन १ हजार ५ सय ७० बोतल छ। यसको भोलम भने ७८ लिटर हाराहारीमा मात्रै छ। यसको खरिद मूल्य त्यतिबेला १ हजार १ सय ८ अमेरिकी डलर परेको थियो। यस्तै, ३ सय ६१ लिटरको रम २ हजार ५६ बोतल छ। यसको लागत मूल्य २ हजार ८ सय ५१ अमेरिकी डलर परेको थियो। यसैगरी, साढे ८८ लिटर बराबरको भोड्का १ हजार ७ सय ७० बोतल छ। यसको खरिद मूल्य ९ सय ४७ अमेरिकी डलर परेको थियो। यससँगै नबिग्रिएका अन्य सामानहरू पनि २ हजार ५ सय ७२ पिस छन्। कुनकुन ब्रान्डका बेच्न मिल्ने छन् ? अधिकांश आयातीत ब्रान्डेड पेय पदार्थ स्कटल्यान्ड र फ्रान्सबाट ल्याइएका हुन्। हाल चलनचल्तीमा रहेका रेड लेबल, ब्ल्याक लेबल भने त्यहाँ छैनन्। स्टकमा जिनका बोतल मात्रै १ हजार ५ सय ७० बोतल छ। यसअन्तर्गतको ब्रान्डमा बिफिटर जिन १ हजार ८२ बोतल, गेलविज जिन ७९ बोतल, ग्लोज जिन १ सय ५१ ओटा र गार्डोन्स् कम्पनीको ड्राई जिन २ सय ५८ बोतल छन्। यसैगरी विभिन्न ६ ब्रान्डका रम स्टकमा छन्। हवाना क्लब अनिर ९८, हजाना क्लब एनएच २ सय ४० बोतल, ल्याम्ब्स नेभी रम १ हजार ६ सय २५ बोतल, ल्याम्ब्स ह्वाइट रम ३४, माल्भु रम ४७ र नेगरिता रम १२ बोतल प्रयोग गर्न मिल्ने अवस्थाका छन्। यस्तै, ब्रान्डीअन्तर्गत मात्रै बिक्रीयोग्य पेय पदार्थ ४४ प्रकारका छन्। ब्रान्डीका ८ हजार ६ सय ९ बोतल छन्। जसअन्तर्गत स्टकमा डेनिस कार्पेनटर भिएस १ सय ७ वटा, केमस भिएस १ सय ४४ बोतल छन्। हाल यसको मूल्य अन्तर्राष्ट्रिय बजारमा प्रतिबोतल करिब १४५४५ अमेरिकी डलर पर्छ। यसको एउटा बोतलको नेपाली मूल्य साढे १६ हजार हाराहारीमा पर्ने देखिन्छ। गोदाममा यस्तै ब्रान्डको अर्को केमस भिएस (१ गुणा १२) ३ सय २६ बोतल, गउटियर भिएस २ सय १५ बोतल, गोडेट सेलेक्सन ४ सय १५ बोतल र गोडेट भिएस ४ सय २७ बोतल छन्। सबैभन्दा बढी स्टकमा बिक्रीयोग्य ह्विस्की छ। यो मात्रै करिब १५ हजार ६ सय ५१ बोतल छ। जस्मा ब्यालेन्टाइन जिएस (गोल्डेन सेलेक्सन) मात्रै १ सय १० बोतल छ। यसको सुरुवाती खरिद मूल्य ३२ अमेरिकी डलर परेको थियो। हाललाई पहिलो चरणमा यसप्रकारको ह्विस्की २४ वटा मात्रै बिक्रीका लागि राजस्व तिरेर बेच्ने योजना बनाएको बताइएको छ। कर्मचारी कपालीका अनुसार कम्पनीले यी सबै रक्सीको एकैपटक राजस्व तिरेर बिक्री गर्दा ठूलो भार पर्छ। यसैले विस्तारै चरणबद्ध रूपमा मात्रै हेरेर भन्सार तिरेर बेच्न उपयुक्त हुने बताउँछन्। लिपिस्टकदेखि पर्फयुम पनि नष्ट गर्नुपर्ने खाद्य व्यवस्था तथा व्यापार कम्पनीमा गाभिनुअघि नै नेशनल ट्रेडिङसँग म्याद गुज्रेका धेरै सामान थिए। बिक्री नगरी त्यसै बस्दा अरू सामान पनि बिग्रँदै गए। १ लाख ६० हजार बोतल मदिराजन्य पदार्थ नष्ट गर्नुपर्ने अवस्थामा छ। यस्तै, जैतुनको तेल १ सय २९ बट्टा, चुरोट र तमाखु २ हजार १ सय १९ कार्टुन पनि नष्ट गर्नुपर्ने अवस्थाको सामान गोदाममा थुप्रिएको छ। यस्तै, पालिस, लिपिस्टिक, ब्याग, अत्तर (पर्फ्युम), क्रिमलगायत ३ हजार ७ सय २५ वटा गोदाममा त्यसै छन्। नष्ट गर्नुपर्ने यी सामानको खरिद मूल्य नै ३ लाख ८ सय ७६ अमेरिकी डलर परेको थियो। हालको डलर भाउअनुसार खरिद मूल्य ४ करोड १६ हजार ५ सय ८३ रुपैयाँ पर्छ। सरकारी स्वामित्वको कम्पनीले नष्ट गर्नुपर्ने सामान पनि गोदाममै थुपारिएको छ। खाद्य व्यवस्था तथा व्यापार कम्पनीका बिक्री वितरण विभाग प्रमुख भीमबहादुर थापा कानुनी र वातावरणीय दृष्टिका कारण यी सामान तत्काल नष्ट गर्न नसकेको बताउँछन्। कानुनी र वातावरणीय दृष्टिकोणले कठिनाइ छ, थापा भन्छन्, कसरी नष्ट गर्न सकिन्छ भनेर लागिरहेका छौं। समितिको सुझाव लत्याइयो नेशनल ट्रेडिङले बेच्न नसकेका, कतिपय मिति सकिएका र कतिपय बिक्रीयोग्य सामानहरू खाद्य व्यवस्था तथा व्यापार कम्पनीको जिम्मामा आएपछि यसलाई सल्टाउन उद्योग, वाणिज्य तथा आपूर्ति मन्त्रालयले एउटा समिति गठन गरेको थियो। मन्त्रालयका सहसचिव उर्मिला केसीको संयोजकत्वमा अध्ययन समिति गठन भएको थियो। उक्त समितिले स्टकमा रहेका वस्तुहरूको अध्ययन गरेर काम नलाग्ने नष्ट गर्ने र काम लाग्नेलाई बिक्रीयोग्य भनेर सूची तयार पारी प्रतिवेदन पेस गरेको थियो। तर, यो प्रतिवेदन पेस गरेको पनि करिब २ वर्ष बितिसकेको छ। तर, अझै ठोस निकास निस्किएको छैन। जब नेशनल ट्रेडिङ नै कोल्याप्स भयो नेशनल ट्रेडिङ लिमिटेडलाई सरकारले २०७४ माघ १५ मा खारेज गरेको थियो। वाणिज्य मन्त्रालयअन्तर्गतको यो निकाय २०१८ चैत १८ मा स्थापना भएको थियो। बहुदलीय व्यवस्थाको स्थापनापछि सरकारी संस्थानलाई कार्यकर्ता भर्तीको केन्द्र बनाउने राजनैतिक दलहरूको कार्यको निशानामा नेसनल ट्रेडिङ लिमिटेड पर्यो। त्यसपछि यो निरन्तर घाटामा डुब्दै गयो। ०७४ मा मन्त्रिपरिषद् बैठकले घाटा चुलिँदै गएर सञ्चालन हुन नसक्ने देखिएको भन्दै नेशनल ट्रेडिङ लिमिटेडलाई खारेज गर्ने निर्णय गरेको थियो। केपी ओली नेतृत्वको सरकारले नेसनल ट्रेडिङ लिमिटेडलाई फेरि ब्युँताउने निर्णय गर्यो। ०७६ जेठ १० गतेको मन्त्रिपरिषद्ले नेशनल ट्रेडिङ लिमिटेड र नेपाल खाद्य संस्थानलाई गाभेर नयाँ सरकारी कम्पनीका रूपमा खाद्य व्यवस्था तथा व्यापार कम्पनी लिमिटेड गठन गर्ने निर्णय गरेको थियो। ०७६ साउन २८ गते कम्पनी रजिष्ट्रारको कार्यालयमा दर्ता भई औपचारिक रूपमा उक्त कम्पनी स्थापना भएको थियो। ०७६ मा नेशनल ट्रेडिङ लिमिटेड खाद्य व्यवस्था तथा व्यापार कम्पनीसँग गाभियो। यसपछि नेशनलको सबै जिम्मेवारी कम्पनीलाई हस्तान्तरण भयो। गाभिदा सबै सामानको दायित्व खाद्य तथा व्यापार कम्पनीमा गयो। नेशनल ट्रेडिङको पुरानो दायित्वको बोझले अहिले कम्पनीलाई निल्नु न ओकल्नु अवस्थामा पुर्याएको सम्बद्ध कर्मचारीहरू बताउँछन्। तत्कालीन समयमा ड्युटी फ्रि खरिद गरेर बिक्री नभएका र त्यतिबेलै बिग्रिसकेका वस्तुसमेत अहिले गोदाममै थुप्रिएका छन्। कर्मचारी कपालीका अनुसार बन्द गोदाममा करिब २४ वर्षअघि खरिद गरेका ब्रान्डेड रक्सीहरू छन्। अझ त्यतिबेलै खरिद गरेका केही पेय पदार्थ १५ वर्षदेखि २० वर्ष पुराना छन्। यी पेय पदार्थ जतिनै पुराना भए पनि बिग्रिएका छैनन्। अँध्यारो स्टोरमा राखेका यस्ता पेय पदार्थको गुणस्तरयुक्त हुन्छ तर उज्यालोमा राखी रहेमा भने यस्को गुणस्तर खस्किन्छ। गोदाममा रहेका पेय पदार्थ एकैचोटी बिक्री गर्न नसके पनि चरण चरणमा बिक्री गर्न सकिने कपाली बताउँछन्। अब भने भन्सार र भ्याट तिर्नुपर्ने उद्योग मन्त्रालयले बनाएको समितिले दुइटा विकल्प दिएको थियो। बिग्रेकोबिक्री नहुने सामान सडाउने, गलाउने र राम्रोलाई प्रक्रिया पुर्याएर बिक्री गर्न सुझाव दिएको थियो। तर, त्यसमा व्यावहारिक कठिनाइ भएकाले सल्टाउन नसकिएको बताउँछन् खाद्य व्यवस्था तथा व्यापार कम्पनीका बिक्री वितरण विभाग प्रमुख भीमबहादुर थापा। उनका अनुसार अब गतिलो सामानलाई बजारीकरण गर्न सम्भव छ वा छैन भनेर अध्ययनको क्रममा छौं। उनी भन्छन्, काम नलाग्ने वस्तुलाई उपयुक्त विधि प्रयोग गरेर गाडने भन्ने छ। तर, धेरै पुराना पेय पदार्थ हो। बजारमा यसको अहिलेको मूल्य के कति छ ? त्यसपछि पहिला ड्युटीफ्रिको सामान भएकाले अब ड्युटीपे गर्दा व्ययभार बढी पर्छ। किनभने अहिलेको चलन चल्तीअनुसार भन्सार शुल्क प्रतिलिटर २ हजार २ सय रुपैयाँ, प्रतिलिटर अन्तःशुल्क १ हजार २ सय १५ रुपैयाँ र मूल्य अभिवृद्धि कर (भ्याट) १३ प्रतिशत तिर्नुपर्छ। उक्त अनुसार तीर्नुपरेमा हाल बिक्री योग्य भनेर छुट्ट्याएको सबै प्रकारका पेय पदार्थ कुल ८ हजार ३४ लिटरको राजस्वबापत मात्रै २ करोड ७४ लाख ३९ हजार रुपैयाँ हाराहारीमा सरकारलाई बुझाउनुपर्छ। करिब लागत बराबरकै यति ठूलो आकारको रकम बुझाएपछि मात्रै बिक्री गर्न मिल्छ। तर, अहिलेको राजस्वको दरअनुसार चुक्ता गर्दा स्टकमा रहेको पेय पदार्थको मूल्य महँगो पर्न जान्छ। यो सबै गर्दा ती पेय पदार्थको मूल्य प्रतिलिटर अहिलेको बजार मूल्यभन्दा बढी पर्न जाने कर्मचारी बताउँछन्। तर, अहिले बजारमा आधुनिक ब्रान्डेड पेयपदार्थ योभन्दा धेरै सस्तोमा आउने भएकाले बजारमा बिक्री गर्न चुनौती भएको विभागीय प्रमुख थापा बताउँछन्। यसर्थ बिक्री गर्नुभन्दा स्टकमै रहे घाटा नहुने देखिएकाले यसमा खासै चासो नदिएको उनको भनाइ छ। यद्यपि पुराना सामानलाई लगानी गरेर बिक्री हुन्छ वा हुँदैन भनेर सुरुमा अध्यन गर्न खोजिएको उनले जानकारी दिए। काम लाग्ने पेयपदार्थको गुणस्तर मापन गरिसकेका छौं। खाद्य प्रविधि गुण नियन्त्रण विभागले त्यसको परीक्षण गरेर ठीक छ भन्ने प्रतिवेदन आइसकेको छ, विभागीय प्रमुख थापाले भने। नमुनाका रूपमा पठाएकोबाट यस्तो प्रतिक्रिया आएकाले अब बजार अध्ययन गरेर मात्रै योजना अघि बढाउने उनले बताए। उनका अनुसार ड्युटी फ्रिका सामान भएकाले प्रतिलिटर खरिद मूल्य, भन्सार दर, अन्तःशुल्क र मूल्य अभिवृद्धि कर गरेर कम्तीमा सामान्यको पनि सरकारलाई ६ हजार बढी राजस्व बुझाउनुपर्छ। यसैले उनी भन्छन्, खाद्य बेच्दै आएको कम्पनीले ती ड्युटी फ्रिका स्टक रक्सी बिक्री गर्नुअघि सरकारलाई राजस्व तिर्दा अधिक भार लाग्ने र भविष्यमा बिक्री हुने वा नहुने भन्ने एकिन नभएकाले पनि यो विषय सल्टिन नसकेको हो।"
"१५ सहकारी समस्याग्रस्त, जोखिममा डेढ अर्ब","काठमाडौं : सरकारले समस्याग्रस्त घोषणा गरेका १५ सहकारीमा सर्वसाधारणको डेढ अर्बभन्दा बढी रकम अझै उठ्न सकेको छैन। ती सहकारीमा ५ हजार ३ सय ८१ सर्वसाधारणको १ अर्ब ५७ करोड रुपैयाँ फसेको हो। समस्याग्रस्त सहकारी व्यवस्थापन समितिका अध्यक्ष काशीराज दाहालले आइतबार संसदीय समितिमा पेस गरेको प्रतिवेदनमा समस्याग्रस्त सहकारीका डेढ अर्बभन्दा बढी रकम मागदाबी गरिएको बताए। संसद्को कृषि तथा सहकारी समितिको बैठकमा दाहालले समस्याग्रस्त सहकारीको सम्पत्ति लिलाम गरेर सर्वसाधारणलाई फिर्ता गर्नुपर्ने बताए। सहकारीपीडितको करिब ६३ दिनको आन्दोलनपछि २०८० वैशाख २६ गते दाहालको संयोजकत्वमा समस्याग्रस्त सहकारी व्यवस्थापन समिति गठन भएको थियो। समितिले समस्याग्रस्त घोषित सहकारीको स्थितिसहितको प्रतिवेदन मिति २०८० असोज २२ गते सरकारलाई बुझाएको थियो। दाहालले मुलुकभर रहेका ३१ हजार ३ सय ७३ सहकारीमध्यै ८० प्रतिशत स्थानीय तहको, १९५ प्रतिशत प्रदेशको र १ सय ४५ वटामात्रै संघको अधिकार क्षेत्रमा पर्ने बताउँदै संघले हेर्ने सहकारीमा १५ ठूला समस्याग्रस्त सहकारीमध्ये ओरेन्टलकोअपरेटिभ लिमिटेड बढी चर्चामा रहेको छ। जसमा ४ हजार २ सय ४९ जनाको ३ अर्ब १९ करोड रुपैयाँ बचत मागदाबीमध्ये एक लाखभन्दा कम बचतकर्ता ५ सय १९ जनाको बचतमात्रै फिर्ता गरिएको छ। तत्कालीन निलम्बित अध्यक्ष सुधीर बस्नेतबाट करिब ८८ करोड रुपैयाँबराबरको दायित्व घटाउनुका साथै सञ्चालक तथा ऋणीको चलअचल सम्पत्ति खोजी गरी जग्गा लिलामी प्रक्रियाअघि बढिसकेको जानकारी दिइयो। अन्य तीन सहकारी ओरेन्टलसँगै सम्बन्धित रहेको र सँगै काम कारबाही हुनेछ जसमा कन्जुमर बचत तथा ऋण सहकारी, कोहीनुर हिल सेभिङ एन्ड क्रेडिट र भेगास बचत तथा ऋण सहकारी रहेका छन्। अन्य समस्याग्रस्तमध्ये स्ट्यान्डर्ड सेभिङ एन्ड क्रेडिट कोअप्रेटिभ जस्मा १ सय ७५ जना बचतकर्ताको ११ करोडमध्ये ८१ जनाको २ करोड ९७ लाख रुपैयाँ मात्रै फिर्ता भएको र ९४ जनाको रकम फिर्ता गर्न सञ्चालक र ऋणीको सम्पत्ति लिलाम प्रक्रियामा रहेको उनले बताए। अर्को सहकारी प्यासिफिक सेभिङ एन्ड इन्भेस्टमेन्ट कोअपरेटिभका ३ सय ५२ जनाको ४८ करोड मागदाबीमध्ये ३६ करोड रुपैयाँ फिर्ता र बाँकी सञ्चालक ऋणीको सम्पत्ति लिलामी प्रक्रियामा रहेको छ भने अन्य सहकारीमा सोसाइटल बचत तथा ऋण सहकारी संस्था लि मा २ सय ४० जनाको १० करोड ८७ लाखमध्ये ५ करोड ५५ लाख फिर्ता र ६ करोड ४७ लाख मिलान गरिएको र ४ करोड ४० लाख रुपैयाँ फिर्ता हुन नसकेको अवस्था छ। यो संस्थाको नाममा चितवनमा १३ कठ्ठा जग्गा बचतकर्तालाई मिलान गरिएको छ। समस्याग्रस्तमध्येकै प्रभु बचत तथा ऋण सहकारीमा बचतकर्ता १ सय ३८ जनाको मागदाबी १३ करोड २ लाख, फिर्ता जम्मा २० जनाको ३३ लाख रुपैयाँमात्र भएको छ भन्दै संयोजक दाहालले लुनिभा बहुउद्देश्यीय सहकारी संस्थामा २ सय १४ बचतकर्ताको ११ करोड ७४ लाख मागदाबीमा जम्मा फिर्ता ६ करोड रुपैयाँ भएको बताए। त्यसैगरी, ठूलो रकममध्येको पशुपति सेभिङ एन्ड क्रेडिट कोअप्रेटिभको सम्पूर्ण कार्यालयको सामान जफत गरी सम्पत्ति लिलामी प्रक्रियामा रहेको जानकारी गरियो। कुल ९ सय ८४ बचतकर्ताको ९८ करोड ७५ लाख दाबीमा सबै रकम फिर्ता दिन नसकेको। शिव शिखर बहुउद्देश्यीय सहकारी संस्थाको ३६ शाखा कार्यालय सिल गरी कागजात बरामद गरिएको र १६ हजार ३ सय ६५ जनाको बचत ६ अर्ब २७ करोड रुपैयाँ मागदाबीलाई फिर्ता गर्न नसकेको भन्दै संयोजक दाहालले जानकारी दिए। तुलसी बहुमुखी सहकारी संस्थाको सम्पूर्ण शाखा सिल गरी उक्त सहकारीसँग सम्बन्धित सम्पूर्णको सम्पत्ति खोजी कार्य जारी रहेको र उक्त सहकारीमा अनलाइनमार्फत १ अर्ब ५७ करोड रुपैयाँ मागदाबी भएको छ। समस्याग्रस्त १५ मध्ये ३ को समस्या समाधान भएको छ जसमा चार्टर्ड सेभिङ एन्ड क्रेडिट कोअपरेटिभको सम्पूर्ण बचतकर्ताको ८४ लाख, स्ट्यान्डर्ड मल्टिपर्पोज कोअपरेटिभको ७५ लाख र कुबेर बचत तथा ऋण सहकारी संस्थाको सम्पूर्ण बचतकर्ताको ५७ लाख रुपैयाँ फिर्ता भइसकेको छ। दुई वटाको समाधानको प्रक्रियामा नै रहेको संयोजक दाहालले जनाए। सहकारीलाई नियमन गर्न धेरै समस्या छन् जसमा राज्यको ध्यान जान सकेको छैन, संयोजक दाहालले भने, स्रोतसाधन र जनशक्तिको कमी छ। सञ्चालकले बचत रकमको दुरुपयोग गरी अचल सम्पत्ति खरिद अन्य उद्योगमा लगानी र अन्य बैंक वित्तीय संस्थाबाट ऋणसमेत लिएकाले पहिला नै सम्पत्ति रोक्का रहेको अवस्था छ। उनले थपे, अदालतले कतिपय अवस्थामा पीडककै पक्षमा आदेशफैसला गरेकोले पीडितले अझै कति पीडित हुनुपर्ने हो थाहा छैन। समितिमा सहकारी पीडितको तर्फबाट ओरेन्टल कोअपरेटिभका बचतकर्ता राजु श्रेष्ठ र सुनिता श्रेष्ठको उपस्थिति थियो। समिति सभापति आरजु राणाले सहकारी समस्यालाई संकटग्रस्त क्षेत्र घोषणा गरी सीधै प्रधानमन्त्रीलाई समस्या समाधानका लागि लिखित निर्देशन दिने बताइन्। (झलकबहादुर रावल, प्रशिक्षार्थी)"
अध्यक्ष नियुक्ति नहुँदासम्म सेबोनको जिम्मा डा अधिकारीलाई,"काठमाडौं : गत पुस २१ गते यता नेपाल धितोपत्र बोर्ड (सेबोन)को अध्यक्ष पद रिक्त छ। उक्त नेतृत्व नहुँदा दैनिक कार्य सञ्चालन प्रभावित भएकाले अर्थ मन्त्रालयले यसको जिम्मेवारी सेबोनका कार्यकारी निर्देशक डा नवराज अधिकारीलाई दिएको छ। अध्यक्ष नहँुदा दैनिक प्रशासनिक काममा समेत असर नपुगोस् भनेर ढिलै भए पनि मन्त्रालयले बोर्डलाई चलायमान बनाउन यसो गरेको देखिन्छ। अर्थ मन्त्रालयका अनुसार अध्यक्ष नियुक्त नभएसम्म दैनिक कार्य सञ्चालनको जिम्मेवारी डा अधिकारीलाई दिएको हो। मन्त्रालयले मन्त्रिस्तरीय निर्णय गर्दै डा अधिकारीलाई दैनिक कार्य सञ्चालनको जिम्मेवारी दिएको बताएको छ। अहिले सेबोनमा चार जना कार्यकारी निर्देशक छन्। तर मन्त्रालयले वरीयता क्रममा पहिलोमा डा अधिकारी छन्। यसैले उनैलाई जिम्मेवारी सुम्पिने निर्णय गरेको अर्थ मन्त्रालयको भनाइ छ। अब डा अधिकारीलाई बोर्डको दैनिक प्रशासनिक कामको नेतृत्वदेखि बोर्ड सञ्चालक समितिको बैठकसमेत बोलाउन सक्ने अधिकार दिइएको छ। तर नीतिगत निर्णय गर्ने अधिकार भने उनको हुँदैन, यसमा नयाँ अध्यक्ष नै आउनु पर्नेछ। यद्यपि सरकारले नयाँ अध्यक्ष नियुक्तिका लागि सरकारले तयारी गरिरहेको छ। जस्का लागि मन्त्रिपरिषद् बैठकले राष्ट्रिय योजना आयोगका उपाध्यक्ष डा मीनबहादुर श्रेष्ठको संयोजकत्वमा तीन सदस्यीय सिफारिस समिति गठन गरिसकेको छ। अब उक्त सिफारिस समितिले बोर्डको नयाँ अध्यक्ष नियुक्ति प्रक्रिया कहिले पूरा गर्नेछ, त्यसैको पखाईमा छ।"
"नेप्से परिसूचक ३१ अंकले घट्यो, ६ अर्बको सेयर किनबेच","काठमाडौं : सेयर कारोबार साताको दोस्रो दिन नेप्से परिसूचक दोहोरो अंकले घटेको छ। नेप्से परिसूचक ३१४९ अंकले घटेर २०९८६९ विन्दुमा कायम भएको छ। सेन्सेटिभ इण्डेक्स १२५ प्रतिशतले ओरालो लाग्यो। दोहोरो अंकले घटेको बजारमा कारोबार रकम पनि आइतबारको तुलनामा घटेको छ। यसदिन ३०७ कम्पनीको १ कोड ८० लाख ४३ हजार २४४ कित्ता सेयर ६ अर्ब ३६ करोड ६० लाख ७० हजार ३ रुपैयाँमा खरिदबिक्री भए। अघिल्लो कारोबार दिन आइतबार २ करोड २८ लाख २० हजार २७९ कित्ता सेयर ७ अर्ब ६७ करोड ७७ लाख ४० हजार ५८ रुपैयाँमा खरिदबिक्री भएका थिए। अपर स्यांगे हाइड्रोपावरको सेयर मूल्य ९९८ प्रतिशतले बढ्यो। मिड सोलु हाइड्रोपावरको ९४६,आशा लघुवित्त वित्तीयको ६६९,नगदी ग्रुपको ३८१ र मैलुङ खोला जल विद्युतको २८६ प्रतिशतले सेयर मूल्य बढेर कमाउने पाँच शीर्ष कम्पनीभित्र परे। दोर्दी खोला जल विद्युतका लगानीकर्ताले लगानी गुमाए। सो कम्पनीको सेयर मूल्य ८३३ प्रतिशतले घट्यो। ७८ करोड बढी मूल्यको सेयर कारोबार गरी हिमालयन रिइन्स्योरेन्स शीर्षस्थानमा रह्यो। कारोबारमा आएका १२ वटा उपसमूहको सूचक नकारात्मक देखिएका छन्।"

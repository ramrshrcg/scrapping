शीर्षक,विवरण
ऊर्जा व्यापारका परिदृश्य,"पछिल्लो समय जलविद्युत्मा निजी क्षेत्रको लगानी बढेको छ। तर, सरकारको नीति निजी क्षेत्रमैत्री छैन। विद्युत् उत्पादनमा निजी क्षेत्रको सहभागिताले नेपाललाई यो अवस्थामा ल्याएको छ। नेपाल र बंगलादेशबीच ऊर्जा व्यापार सहकार्यलाई मजबुत बनाउने सम्झौता भएको छ। ढाकामा भएको ऊर्जा सहयोगसम्बन्धी सचिवस्तरीय संयुक्त सञ्चालन समिति (जेएससी)को पाँचौं बैठकमा दुवै सरकार सुनकोसी३ जलविद्युत् आयोजना संयुक्त रूपमा विकास गर्न सहमत भएका छन्। ६८३ मेगावाट क्षमताको यो भण्डारण प्रकारको जलविद्युत् प्लान्टले बंगलादेशलाई बिजुली निर्यात गर्ने लक्ष्य राखेको छ। जेएससी बैठकले नेपालबाट बंगलादेशमा ४० मेगावाट बिजुली निर्यात गर्न भारतसँग त्रिपक्षीय सम्झौतामा काम गर्ने सहमति पनि गरेको छ। नेपालबाट बंगलादेशमा बिजुली निर्यात गर्ने वार्ताले गति लिएको एक वर्ष भयो। गत भदौको अन्तिम साता काठमाडौंमा भएको दुई देशको ऊर्जा सचिवस्तरीय जेएससी बैठकमा बंगलादेशले नेपालबाट ४०५० मेगावाट विद्युत् आयात गर्ने तयारी देखाए। त्यसपछि भारतभन्दा बाहिर आफ्नो बिजुलीको बजार खोज्ने नेपालको खोजमा थप हौसला बढेको छ। नेपालबाट बंगलादेशसम्म ४०५० मेगावाट बिजुली पुर्याउन भारतलाई अनुरोध गर्ने सहमति पनि भएको थियो। जसको दुवै पक्षले पहल गरिरहेका छन्। बंगलादेशका ऊर्जा तथा खनिज राज्यमन्त्री नसरुल हमिदले पनि नेपालबाट जलविद्युत आयात गर्न भारतीय सहयोग मागेका थिए। द डेली स्टारका अनुसार हमिदले बंगलादेशको विद्युत् क्षेत्रको वृद्धिका बारेमा कुरा गर्दै देशमा विद्युत्को माग निरन्तर बढिरहेको बताए। जवाफमा, भारतीय पक्षले नेपालबंगलादेश ऊर्जा व्यापार सञ्चालन गर्न सहयोग गर्ने आश्वासन दिएको थियो। बंगलादेश नेपालबाट बिजुली किन्न उत्सुक छ उनीहरूको संलग्नताले त्यही भन्छ। नेपाल विद्युत् प्राधिकरणका प्रबन्ध निर्देशक कुलमान घिसिङले पनि हालै यसको पुष्टि गरेका छन्। नेपालका लागि बंगलादेशका राजदूत सलाहुद्दिन नोमान चौधरीले भनेका थिए, बंगलादेश ऊर्जा भोको छ भने नेपाल छिट्टै ऊर्जा बेच्ने राष्ट्र हुने छ। त्यो एकअर्काको आवश्यकता पूरा गर्न उत्तम परिदृश्य हो। धेरै जलविद्युत् आयोजना सञ्चालनमा छन् वा पाइपलाइनमा छन्। तसर्थ नेपालले सन् २०३० सम्ममा ६८ गिगावाट जलविद्युत् उत्पादन गर्ने महत्वाकांक्षी लक्ष्य हासिल गर्न सक्ने देखिन्छ। नेपालले सन् २०४५ सम्ममा आफ्नो महत्वाकांक्षी शुद्ध शून्य उत्सर्जन मात्र हासिल गर्न हैन कि छिमेकी राष्ट्रहरूलाई समेत अतिरिक्त ऊर्जा निर्यात गरेर उनीहरूका जलवायु लक्ष्य पूरा गर्न पनि मद्दत गर्न सक्छ, क्षेत्रीय एसिया र प्यासिफिकआइएफसीका प्रबन्धक जेसन पेलमार भन्छन्। तर, पूर्वजलस्रोतमन्त्री दीपक ज्ञवाली भने ऊर्जा व्यापारमा नाफा नहुने बताउँछन्, बंगलादेशमा ऊर्जा निर्यातमा ध्यान केन्द्रित गर्नु समयको बर्बादी हो। भारतले नेपालबाट १० वर्षमा १० हजार मेगावाट विद्युत् आयात गर्ने तय गरेको छ। नेपाल विद्युत् प्राधिकरणले जेठ १३ बाट भारतमा विद्युत् निर्यात पनि सुरु गरेको छ। नदीमा पानीको बहाव बढेपछि बिजुली उत्पादन बढेकाले भारत निर्यात सुरु गरिएको प्राधिकरणले जनाएको छ। ऊर्जा व्यापारमा निजी क्षेत्रको पनि भूमिका हुनुपर्छ, पेलमार भन्छन्। निजी क्षेत्रलाई बजार खुला गर्न नीति निर्माताले नियमावली बनाएर प्रोत्साहन गर्नुपर्ने उनको भनाइ छ। सरकारले जलविद्युत् विकास नीति, २००१ परिमार्जन गर्ने योजना बनाएको छ। नेपाल बिस्तारै ऊर्जा निर्यातकर्ता बन्नेतर्फ अघि बढ्दै गएपछि ऊर्जा क्षेत्रमा भएका पछिल्लो घटनाक्रम र परिवर्तनलाई समेट्ने गरी दुई दशक पुरानो नीतिलाई परिमार्जन गर्न लागिएको हो। पछिल्लो समय जलविद्युत्मा निजी क्षेत्रको लगानी बढेको छ। तर, सरकारको नीति निजी क्षेत्रमैत्री छैन, स्वतन्त्र ऊर्जा उत्पादक संघ नेपाल (इप्पान)का उपाध्यक्ष गणेश कार्की भन्छन्, अहिले विद्युत् उत्पादनमा निजी क्षेत्रको ८० प्रतिशत योगदान छ। त्यही पनि निजी क्षेत्रलाई बेवास्ता गरिएको छ। विद्युत् उत्पादनमा निजी क्षेत्रको सहभागिताले नेपाललाई यो अवस्थामा ल्याएको छ। केही वर्षभित्रै नेपालको क्षमता ८ हजार मेगावाट पुग्ने छ। बिजुली भारत र बंगलादेशमा बेच्न सरकारी पहलमात्र पर्याप्त छैन, कार्कीको भनाइ छ। भर्खरै सम्पन्न भएको पावर समिट २०२३ मा नेपाल र भारतका ऊर्जा कम्पनीबीच सम्झौता भएको थियो। मणिकरण पावर लिमिटेडले नेपालको जलविद्युत् आयोजनाबाट करिब २०० मेगावाट विद्युत् प्रत्यक्ष खरिद गर्न सहमत भएको छ। वेदान्त भारतले नेपाल पावर एक्सचेन्ज लिमिटेडसँग दुई हजार मेगावाट विद्युत् खरिदका लागि दीर्घकालीन विद्युत् खरिद सम्झौता (पीपीए) गर्ने प्रक्रिया अघि बढाएको छ। ऊर्जा, जलस्रोत तथा सिँचाइ मन्त्रालयका अनुसार करिब आधादर्जन कम्पनीले विद्युत् व्यापार लाइसेन्सका लागि आवेदन दिएका छन्। अहिले मुलुकको विद्युत् उत्पादन क्षमता २६५० मेगावाट पुगेको र यो वर्षको असारसम्म २८५३ मेगावाट पुग्ने प्राधिकरणले जनाएको छ। इपानका उपाध्यक्ष आशिष गर्गका अनुसार पावर समिट २०२३ ले नेपालमा उत्पादित बिजुलीका खरिदकर्ता छन् भन्ने तथ्यलाई अझ बलियो बनाएको छ। यदि बेलैमा कदम चालेनौं भने आगामी हिउँदमा एक हजार मेगावाटभन्दा बढी बिजुली खेर जानेछ। नियम र ऐनका आन्तरिक समस्या, भूराजनीतिक अवस्था, पूर्वाधार र विद्युत् व्यापारका लागि प्राविधिकआर्थिक समस्याजस्ता चुनौती राष्ट्रिय जलविद्युत् कम्पनीका कार्यकारी अध्यक्ष कुमार पाण्डेले सम्बोधन गर्ने ठूलो कुरा नभए पनि सरोकारवालाको इच्छाशक्तिको अभाव रहेको बताउँछन्।"
विकासको मौलिक सोच,"सोच नै विकासको पहिलो खुड्किलो हो। सोचबिना विकासको प्रकृयाको थालनी नै हुँदैन। कसरी हुन्छ विकास ? विकासको बाधक के ? अरू देशले कसरी विकास गरिरहेका छन् ? नेपालले आफूलाई विकासको बाटोमा किन अघि बढाउन सकेन ? जस्ता सवाल अहिले अहं बनेका छन्। विश्वमाझ अनेकन भौगोलिक विविधता र सांस्कृतिक पहिचानको धरोहर बोकेको नेपाल सानो भए पनि सुन्दर एवं अनुपम भएको कथ्य महाकवि लक्ष्मीप्रसाद देबकोटाले उहिल्यै लेखेका हुन्। उनको भावना नेपाल अरूको विकासको नक्कल गरेर होइन, प्राकृतिक रूपमै अनुपम छ भन्ने हो। हुन त आज विकास त के कृत्रिम बौद्धिकता (एआई)को नै विकास हुन थालिसकेको छ। पढाउने, लेखाउने, गाउने, गाडी हाँक्ने, साराका सारा काम गर्नसक्ने बुद्धि भरिएका स्वचालित यन्त्रहरूको विकास सम्भव हुन थालिसकेको छ। विश्वमा प्रविधि क्षेत्रका बौद्धिकमाझ एआईले मान्छेलाई विनाशको दिशामा लैजाने जोखिम उत्तिकै भएको बहस हुन थालेका छन्। र, त्यो खालको प्रयास रोक्न दबाब बढाउन थालिएको छ। प्रविधि क्षेत्रका होनाहार उद्यमी एलन मक्सहरूले मंगल र चन्द्र ग्रहहरूलाई पानी पधेंरो बनाउन लागिपरेका छन्। पृथ्वीको एउटा कुनाबाट अर्को कुनामा एकदुई घण्टामै पुग्न सकिने बाहनहरूको कल्पना गरिरहेका छन्। यस्तोमा नेपालीले दैनन्दिन जीवनशैलीलाई सुविधायुक्त बनाउने गरी न्युनतम विकासको फड्को पार गर्न नसक्नु लाजमर्दो विषय नै हो। तर सवाल के हो भने विश्वले जे जति आधुनिक विकास गरेका छन् ती प्राकृतिक भन्दा कृत्रिम विकास हुन्। कृत्रिम चीज अस्थायी हो। प्रकृतिले हामीाई जे चीज दिएको छ। त्यसको सन्तुलन नभत्काइ गरिने आदर्श विकास आजको आवश्यकता हो। संसारमा प्रकृतिपद्धत्त विकासका लागि हरित अर्थतन्त्रको अवधारणा क्रमशः लागू हुँदै गएका छन्। मान्छेहरू क्रमश कृत्रिम विकासको उचाई छेडेर प्राकृतिक विकासतिर लम्किरहेका छन्। त्यसकारण नेपालले विदेशीले जे जसरी र जे जस्ता विकास गरेका छन्, त्यसैलाई अनुसरण गर्नुपर्छ भन्ने छैन। ठुलाठुला गगनचुम्बी भवन, अग्लाअग्ला टावरहरूले सजिदैमा कुनै पनि देश विकासको स्वर्ग बन्दैन। तर यत्ति हो कि हामीले गर्ने विकासले मान्छे, प्रकृति, पशुपक्षी कसैको पनि हानि नगरोस् र त्यसले अधिकतम मान्छेलाई आर्कषण पनि गरोस्। नेपालको आर्थिक सम्वृद्धि र विकासको कुरा गर्दा तीनवटा खम्बा भनेका पर्यटन, उर्जा र कृषिजडिबुटी क्षेत्र हुन्। जसमा लगानी बढाउन सक्यौं भने तीनमा प्रकृतिको लय नभत्कने गरी आवश्यक प्रयत्न गर्यौं भने नेपाल स्वर्गतुल्य हुन्छ। खासगरी नेपाल धेरैजसो पहाडैपहाडले सजिएको मुलुकको हो। जलस्रोतको धनी यस देशमा नदीहरूको जुलुस लगाउँछन्। टलल टल्कने सेता गगनचुम्बी हिमालहरूका ताँती छन्। तराईको १७ प्रतिशत भूभाग कृषिका लागि भूस्वर्ग छ। हामीहरू त नभएर भन्दा पनि नजानेर गरिव भएका छौं। विदेशीको चलखेलको शिकार हुँदै गइरहेका छौं। प्राकृतिक स्रोत तथा साधनमाथि विदेशीको गिद्धे नजर परिरहेका छन्। आजसम्म जति पनि मुलुक सम्वृद्धिको शिखरमा पुगेका छन्, ती आफ्नै बलुबता र बृद्धिले पुगेका हुन्। कसरी हुन्छ विकास ? विकासको बाधक के ? अरू देशले कसरी विकास गरिरहेका छन् ? नेपालले आफूलाई विकासको बाटोमा किन अघि बढाउन सकेन ? जस्ता सवाल अहिले अहं बनेका छन्। तीन दशक एकछत्र शासन गरेका आधुनिक सिंगापुरका जन्मदाता ली क्वान युले गरेको चामत्कारिक विकासको आज विश्वभर चर्चा छ। एसिया महादेशमा जापानपछि सबैभन्दा धेरै प्रतिव्यक्ति आय भएको धनी र संसारकै सुन्दर देश बनाएका उनको विकासको मोडल भौगोलिक हिसाबले उस्तै देश भएकाले नेपाललाई काम लाग्ने देखिन्छ। अहिले नेपालको बौद्धिकवृत्तमा उनको अनुभव गाथा सँगालिएको पुस्तक चर्चामा पनि छ। तर केही थान मुर्रा भैसीको भित्रिएकोमा नेपाली सांसदहरू व्यंग्यविमर्शमा छन्। लीको पुस्तक उनीहरूले छिचोलेर पढे होलान् ? लीले गरेको विकास उनको मौलिक सोचको कार्यान्वयनको सानो प्रयासबाट अग्लिएको विकास हो। आज मलेसियाको विकास, दुबई, कतारको विकास, कहिल्यै अमेरिकाको दासत्व स्वीकार नगरेको क्युवाको विकास, दक्षिण कोरियाको विकास अरू सहयोग र सोचबाट भएका होइनन्। आफ्नै प्रयासबाट भएका हुन्। त्यसकारण नेपालको विकास पनि विदेशीले उत्पादन गरेका योजनाकारहरूबाट होइन, नेपाली माटो बुझेका, नेपालका तमाम भूभागहरू घुमेका र विदेशी डलर एवं स्वार्थबाट गाइडेड नभएका बौद्धिकहरूको मौलिक योजनाहरूबाट मात्र सम्भव छ। माहाकवि देवकोटाले भनेझैं नेपाल सानो भए पनि सुन्दर र अनुपम छ। त्यसकारण हामीले यसलाई कृत्रिम विकासले होइन, प्राकृतिक सौन्दर्यताको लेपले सजाउन जरुरी छ। १५ प्रतिशत भूभाग ओगटेको हिमाली क्षेत्रलाई विश्वले नै ध्यान आकर्षण गर्नेगरी पर्यटकीय रूपमा विकास गर्न जरुरी छ। त्यसका लागि हिमाली क्षेत्रहरू बसोबासभन्दा सुविधा सम्पन्न पर्यटकीय होटल तथा रेष्टुरेन्ट बनाउने कुरामा जोड दिनुपर्छ। त्यहाँको वातावरणलाई जोगाएर केही सांस्कृतिक गाउँहरू, बस्तीहरू बनाउन सकिन्छ। ६८ प्रतिशत भूभाग ओगटेको पहाडी भूभागमा देशका सबैजसो बस्तीहरूलाई सार्ने अलिक फराकिलो दिर्घकालिन नीति लिन सकिन्छ। खासगरी पहाडी भुभागमा वनजंगल, फलफूल र फूलैफूलले सिँगार्ने अनि विश्वमाझ नेपालीलाई पहिचान दिने कलात्मक बस्तीहरू निर्माण गर्न सकिन्छ। बाँकी रहेको तराईको १७ प्रतिशत भूभाग कृषिमा उपयोग गर्न सकिन्छ। यो नेपाललाई विश्वमाझ उदाहरणीय, व्यवस्थित र प्रकृतिप्रदत्त देश बनाउने हो भने एउटा बलियो संकल्प लिन सकिन्छ। सोच नै विकासको पहिलो खुड्किलो हो। जब सोच नै हुँदैन भने विकासको प्रकृयाको थालनी नै हुँदैन। लीले तमाम जनतालाई आवासको ग्यारेन्टी राज्यले गर्ने र काम गर्न सक्ने महिला पुरुष कसैलाई पनि बेरोजगार नबनाइ काममै लगाउने नीति नलिएको भए सिंगापुर पुरानै हालतमा हुन्थ्यो। त्यसकारण ठुलो सोचले मात्र मुलुक बन्नेछ। मुलुक बनाउन संकल्प नै चाहिन्छ। कुनै बेलाको मरुभूमिलाई जुरुक्क उठाएर बनाएको लस भेगास सहरलाई अमेरिकाले अहिले विश्वकै सबैभन्दा बढी पर्यटक ओइरिने जुवाको सहर बनाएको छ। चीनको ग्रेटवालले शताब्दीऔंदेखि संसारलाई अचम्म तुल्याएर वार्षिक करोडौं मानिसले पाइला टेकिरहेका छन्। तर संसारको शिखर अर्थात् सगरमाथाको देश नेपालमा पर्यटकहरू किन आइरहेका छैनन् ? हामीले कारण खोज्न सकिरहेका छैनौं। हाम्रा दन्तलहर जस्ता सेता सुन्दर हिमालहरू अमेरिका वा चीनका कृत्रिम पर्यटकस्थल भन्दा हजार गुना सुन्दर छन्। हामीले त्यस्ता हिमाल, झरना, नदीहरू, कुण्डहरू, तालहरू र अनेकन पर्यटकीय गन्तव्यहरू विश्वमाझ चिनाउन नसक्नु विडम्बना हो। त्यसकारण हामीले आफ्नै खालको मौलिक सोच सहितको विकास, प्राकृतिक सौन्दर्यतालाई विश्वमाझ चिनाउन लाग्नुपर्छ। नेपाली सांसद समग्र देश विकासका अनेक आयाममा अनुसन्धानपछि गहन र मिहिन ढंगले लाग्ने बेला पनि ढिलो भइसकेको छ।"
तरकारीमै कर ?,"कर सन्तुलनमा राख्नुपर्छ। धेरै कर लगाइयो भने जनताले कर तिर्दिनँ भन्ने पनि सोच्नु पर्छ। खाली उत्पादनमात्र हेर्ने होइन। आम मान्छेले उपभोग गर्ने जुनसुकै वस्तुमा कम हुनुपर्छ। बजेट समयसापेक्ष हुनुपर्छ। यस पटकको बजेटले सर्वसाधारणको ढाड सेक्ने गरी कर लगाउनु उचित होइन। कृषिजन्य वस्तुमै कर बढी देखिन्छ। कतिपय विलासिताका वस्तुमा कर थिएन, पहिलो पटक लगाएको छ। खैनी, चुरोट र मदिरामा हरेक साल बढ्दै गएको हुन्छ। यसपटक पनि बढेको छ। तर, कतिसम्म बढे ठीक हुन्थ्यो भन्ने योजना भएन। सापेक्षतामा कर यतिसम्म बढ्दा ठीकै होला भन्ने व्यक्ति, संस्थाको विचार पनि हुन सक्छ। यसमा उत्पादकको एक प्रकारकोे विचार होला। चुरोट, खैनी र मदिराले उपभोक्ताको स्वास्थ्यलाई हानि गर्ने नै हो। यसमा विश्व स्वास्थ्य संगठनले पनि कर बढाऊ र सकेसम्म बन्द नै गर भन्छ। यद्यपि यस्ता वस्तुमा अरू मुलुकको तुलनामा नेपालमा कम बढेको छ। यद्यपि सरकारले राजस्व नै लिन जुन हदसम्म जानुपर्ने हो, नगएको हुन सक्छ। यसो हो भने बेठीक हो। आम जनताले उपभोग गर्ने तरकारीलगायतमा लगाएको कर ठीक छैन। किनभने यसपटक उपभोक्ता र समग्र अर्थतन्त्रको हिसाबले पनि गलत हो। नेपालमा धेरैले नबुझेर लगानीलाई मात्रे प्रमोसन गर्ने कुरा गर्छन्। तर, उपभोक्तालाई पनि संरक्षण गर्नुपर्छ। गरिब तथा सम्पूर्ण उपभोक्ताको संरक्षण गर्न सक्यो भने माग बढ्छ। माग बढ्दा उत्पादकलाई फाइदै हुन्छ। ठूला साहुहरूको मात्रै अनुहार हेर्ने गरिब वर्गको अनुहार नहेर्ने बानी लागेको देखिन्छ। यो वर्षमात्रै होइन हरेक वर्ष लगानीलाई प्रवद्र्धन गर्नुपर्छ। उद्योगी र नेपालको उत्पादनलाई संरक्षण दिन सके रोजगारी बढ्छ। यसो हुँदा गरिबले काम पाउँछन्, पैसा पाउँछन् भनिन्छ, तर गरिबले सस्तोमा पनि खानुपर्छ भनेर कहिल्यै भनिएको थिएन। कर सन्तुलनमा राख्नुपर्छ। धेरै कर लगाइयो भने जनताले कर तिर्दिनँ भन्ने पनि सोच्नु पर्छ। खाली उत्पादनमात्र हेर्ने होइन। आम मान्छेले उपभोग गर्ने जुनसुकै वस्तुमा कम हुनुपर्छ। यद्यपि अहिले नेपाली किसानलाई संरक्षण गर्न आयातीत वस्तुमा कर बढाइयो। नेपाल सरकारले २० प्रतिशतभन्दा बढी भए पनि स्वदेशी सामान किन्नु भनेको छ। उत्पादकलाई संरक्षण गर्न हो। यसो गर्नु पनि गलत हो। यसो मात्रै भन्न पाइँदैन। नेपाली आम उपोक्ताले सस्तोमा खान, किनमेल गर्न पाए हितकारी हुन्छ। बरु उत्पादकहरूले प्रतिस्पर्धी सामान बेच्नु पर्यो। यसमा करलाई मात्रै नियन्त्रण गर्ने होइन। कोभिड पछाडि व्यवसायीहरू कम कर होस्, उत्पादनको भाउ पनि नघटाउने र मुनाफा भने बढाउने प्रवृत्ति आएको छ। यसलाई ग्रिड इन्फ्लेसन (लोभले गर्दा बढेको महँगी) भनिन्छ। नेपालमा पनि यस पटकको बजेटले ग्रिड इन्फ्लेसनलाई संरक्षण गरेको छ। धनीको लोभ बढेको छ जस्लाई संरक्षण नदिँदा पनि हुन्थ्यो। यस पटक बजेट कम छ। राजस्व पनि कम उठेको छ। यसो हेर्दा माथिल्ला वर्गलाई मात्रै संरक्षण गरेको जस्तो देखिन्छ। अहिले तरकारी जस्ता उपभोग्य वस्तु आयातमा कर बढाउँदा गरिब झन् गरिब हुने भए। यसले अर्थतन्त्रलाई पनि त्यति फाइदा पुग्दैन। अर्को कुरा करको दर बढाउँदैमा राजस्व बढ्दैन बरु करको दर कम भए बढ्छ। पहिला यस्तो थिएन राजा शासनमा पनि कुनै माल धेरै तस्करी भयो, आउन छोड्यो भने करका दर घटाएर हेरिन्थ्यो। यसो गर्दा सामान सस्तो हुन्छ र आयातको आकार बढ्छ। फलस्वरूप कर बढी उठ्छ। तर, अहिले यसरी सोचिएन। करको दायर बढाउँदा बढी उठ्छ भन्ने भो तर, उठ्न पनि गाह्रो छ। पछिल्लो समय वृद्धि पनि हुन सकेन। कोभिडपछि धेरै गरिब हुँदै गए। क्रयशक्ति घटेको छ। अर्थतन्त्रलाई सुधार्न माथिबाट मात्रै हेर्ने, तलकालाई नहेर्ने बानी बसेको छ। यो हट्नु पर्छ। (मल्लिक, पूर्वअर्थसचिव हुन्।)"
फिलिपिन्स जाने राष्ट्रिय फुटबल टिमको बिदाइ,"काठमाडौं : मैत्रीपूर्ण खेलका लागि फिलिपिन्स जान लागेको नेपाली राष्ट्रिय पुरुष फुटबल टिमलाइ बिदाइ गरिएको छ। आइतबार एन्फा कम्प्लेक्समा अखिल नेपाल फुटबल संघ (एन्फा)का एन्फाका अध्यक्ष पंकज बिक्रम नेम्बाङ लगायत पदाधिकारीहरूले राष्ट्रिय पुरुष फुटबल टिमलाइ बिदाइ गरे। साफ च्याम्पियनसिपको तयारी स्वरूप मैत्रीपूर्ण खेलका लागि नेपाली टिम फिलिपिन्स जान लागेको हो। नेपालले बिहीबार फिलिपिन्ससँग एक मैत्रीपूर्ण खेल खेल्नेछ। बिदाइ कार्यक्रममा राष्ट्रिय फुटबल टिमका किरण चेम्जोङले साफ च्याम्पियनसिपमा सबै टिम कडा प्रतिष्पर्धी रहे पनि नेपाली टिमको तयारी राम्रो भएको बताए। उनले चुनौति भएपनि उत्कृष्ट नतिजा निकाल्ने विश्वास रहेको बताए। त्यस्तै उनले राज्यले व्यवस्थापन गर्न नसक्दा राम्रा खेलाडी विदेसिन बाध्य भएको जिकिर गरे। त्यस्तै, मुख्य प्रशिक्षक भिन्सेन्जो अल्बर्टो एनेसेले प्रशिक्षका क्रममा खेलाडीहरूले राम्रो गरेकाले नतिजा पनि राम्रै आउने बताए। भारतमा आयोजना हुने १४औं संस्करणको साफ च्याम्पियनसिप असार ६ देखि १८ गतेसम्म चल्ने छ। बेङ्गलुरुमा हुने च्याम्पियनसिपका लागि मुख्य प्रशिक्षक भिन्सेन्जो अल्बर्टो एनेसेले २३ सदस्यीय नेपाली टिमको घोषणा गरिसकेका छन्। साफमा नेपाल समूह ए मा छ। नेपालको समूहमा साविक विजेता भारत, कुवेत र पाकिस्तान रहेको छ। यस संस्करणको च्याम्पियनसिपमा नेपालसहित आयोजक भारत, बंगलादेश, कुवेत, लेबनान, भुटान, पाकिस्तान, माल्दिभ्सले सहभागिता जनाउने छन्। साफको उद्घाटन खेलमा नेपाल र कुवेतबीच प्रतिस्पर्धा हुनेछ।"
"सेयर बजार ४० अंकले बढ्यो, ३ अर्ब ४५ करोड रुपैयाँको कारोबार",काठमाडौं : सेयर बजार दोहोरो अंकले उकालो लागेको छ। कारोबार साताको पहिलो दिन आज नेप्से परिसूचक ४०४८ अंकले बढेर १९८००९ विन्दुमा पुगेको हो। सेन्सेटिभ इण्डेक्स ६१० अंकले बढेर ३७०५२ विन्दुमा अडिएको छ। आज १७५ कम्पनीको ९५ लाख २८ हजार २५५ कित्ता सेयर ३ अर्ब ४५ करोड ४३ लाख ४४ हजार ५६३ रुपैयाँमा खरिदबिक्री भयो दोहोरो अंकले बढेको सेयर बजारमा दुई कम्पनीको मूल्य सकारात्मक सर्किट लेभलमा कारोबार भयो। भूगोल इनर्जी डेभलपमेन्ट कम्पनीको १० प्रतिशत र सिटी होटलको ९९९ प्रतिशतले सेयर मूल्य बढेको हो। यस्तै गुह्येश्वरी मर्चेन्ट बैंक एन्ड फाइनान्सको ८७० र रिलाइन्स फानान्सको ८३६ र सिटीजन्स इन्भेस्टमेन्ट ट्रस्टको ८३१ प्रतिशतले सेयर मूल्य बढ्यो। कारोबार रकमका आधारमा सिटजन इन्भेस्टमेन्ट ट्रस्ट शीर्षस्थानमा रह्यो। यसको ११ करोड माथिको सेयर कारोबार भयो। शिवम् सिमेन्टको १० करोड ८७ लाखको सेयर कारोबार भयो। कारोबारमा आएका १३ वटै उपसमूहको सूचक सकारात्मक देखिएका छन्। यसदिन फाइनान्स उपसमूहको सूचक सर्वाधिक ५७२ प्रतिशतले बढ्यो। इन्भेस्टमेन्ट उपसमूहको ५११ प्रतिशतले बढ्यो। २१२ कम्पनीको सेयर मूल्य बढ्दा ६ को घट्यो भने बाँकी ५ को मूल्य स्थिर रह्यो।
पर्यटन र जलविद्युतको योगदानले गण्डकीको आर्थिक वृद्धिदर धेरै,"पोखरा : मुलुकभरका ७ प्रदेशमध्ये यो आर्थिक वर्ष गण्डकीको आर्थिक वृद्धिदर सबैभन्दा धेरै हुने देखिएको छ। राष्ट्रिय तथ्यांक कार्यालयले उक्त जानकारी दिएको हो। गण्डकीको आर्थिक वृद्धिदर ३ दशमलव ३ प्रतिशत हुने अनुमान गरिएको कार्यालयका तथ्यांक अधिकृत अवधेशकुमार शुक्लले जानकारी दिए। गण्डकीका पर्यटन अर्थात सेवा क्षेत्र र जलविद्युत आयोजनाहरूका कारण आर्थिक वृद्धिदर उकालिने शुक्लले जानकारी दिए। उद्योगधन्दा, कलकारखानाहरू नभए पनि सेवा क्षेत्रकै योगदान उल्लेख्य रहेको उनले सुनाए। यस आवमा गण्डकी प्रदेशको प्रतिव्यक्ति कुल ग्राहस्थ उत्पादन १४९२ डलर हुने अनुमान छ। तथ्यांक कार्यालयले समष्टिगत आर्थिक सूचकहरूमध्येको महत्वपूर्ण सूचक प्रदेशस्तरको कुल ग्राहस्थ उत्पादनको अनुमान गर्ने कार्य आव २०७५७६ देखि सुरु गरेको थियो। चालु आव २०७९८० को अघिल्ला ६ देखि ९ महिनासम्मका उपलब्ध आर्थिक क्षेत्रहरूसँग सम्बन्धित आँकडा तथा सूचनाहरू एवं बाँकी अवधिको अवस्था सामान्य रहने अपेक्षा गरी यस आवको वस्तु तथा सेवाको उत्पादनको प्रारम्भिक अनुमान गरिएको जानकारी पनि शुक्ले दिए। तथ्यांक कार्यालय कास्कीको आयोजनामा आइतबार प्रदेशको तथ्यांक सार्वजनिक गरिएको थियो। अर्थतन्त्रका विविध पक्षहरूलाई मापन गरी आर्थिक नीति निर्माण गर्न तथा आर्थिक विकासका गतिविधिहरूको अनुगमन तथा मूल्यांकन गर्न राष्ट्रिय तथ्यांक कार्यालयले नियमित रुपमा राष्ट्रिय तहको कुल ग्राहस्थ उत्पादन लगायत समष्टिगत आर्थिक सूचकहरू तथा त्यससँग सम्बन्धित तथ्यांकहरू सार्वजनिक गर्दै आएको छ। देशको शासन प्रणालीमा भएको परिवर्तन पश्चात् प्रादेशिक तहमा भएको आर्थिक गतिविधिको मापन गर्न र प्रदेशहरूमा देखिएका सामाजिक तथा आर्थिक विभेदहरूलाई न्यून गर्न आवश्यक नीति निर्माण गर्न र विकासका गतिविधिलाई प्रभावकारी बनाउन प्रदेशस्तरको कुल ग्राहस्थ उत्पादन अत्यावश्यक हुने तथ्यांक कार्यालयले जनाएको छ। गण्डकीमा यो आवमा प्रदेशको कुल गार्हस्थ उत्पादन उपभोक्ताको मूल्यमा करिब ४ खर्ब ८२ अर्व हुने अनुमान छ, तथ्यांक कार्यालयको विज्ञप्तिमा भनिएको छ, गत आवको संशोधित अनुमान करिब ४ खर्ब ३७ अर्ब छ। राष्ट्रिय तहमा कुल गार्हस्थ उत्पादनको ८ दशमलव ९ प्रतिशत हिस्सा ओगटेको गण्डकी प्रदेशले यस आवमा ९ प्रतिशत योगदान पुर्याउने अनुमान छ। गत आवमा कुल गार्हस्थ उत्पादनको वृद्धि दर ६ दशमलव ३५ प्रतिशत थियो। यस आवमा संकुचन आई ३ दशमलव २६ प्रतिशतमात्र कायम रहने अनुमान छ। तथ्यांक सार्वजनिक कार्यक्रममा गण्डकी प्रदेश नीति तथा योजना आयोगका उपाध्यक्ष डा कृष्णचन्द्र देवकोटाले प्रदेशमा तथ्यांकहरूको अभाव भएको सुनाए। उनले तथ्यांक संकलनदेखि प्रशोधन र विश्लेषणसम्मका लागि दक्ष जनशक्तिसमेत अभाव रहेको उनले औंल्याए। तथ्यांक कार्यालय कास्कीका निर्देशक जगुलाल बस्यालले तथ्यांक कार्यालय नै खारेजीमा पर्न लागेको भन्दै चिन्ता दर्साए। उनले कृषि, उद्योग लगायत क्षेत्रको गणना गर्दै आएको समेत उनले जानकारी दिए। केन्द्रीय कार्यालयबाट आएका तथ्यांक अधिकृत पूर्ण घर्तीमगर र शिव श्रेष्ठले तथ्यांककै आधारमा प्रदेशको नीति तथा योजना निर्माण गर्न सजिलो हुने विश्वास व्यक्त गरे।"
सिञ्जामा राष्ट्रिय प्रसारण लाइन विस्तार,जुम्ला : सिञ्जा गाउँपालिकाको प्रशासनिक केन्द्र नराकोट बजारसम्म राष्ट्रिय प्रसारण लाइनको सेवा विस्तार गरिएको छ। सिञ्जा क्षेत्रमा पर्ने तीन स्थानीय तहमध्ये हिमा र सिञ्जा गाउँपालिकाको प्रशासनिक केन्द्रमा नेपाल विद्युत् प्राधिकरणको राष्ट्रिय प्रसारण लाइन विस्तार भई विद्युत् सेवा सञ्चालनमा आएको जुम्ला वितरण केन्द्रका प्रमुख नरेशदत्त रावलले जानकारी दिए। हिमाको प्रशासनिक केन्द्रसम्म विस्तार भएको राष्ट्रिय प्रसारण लाइन शुक्रबारदेखि सिञ्जाको नराकोट बजारसम्म विस्तार भएपछि स्थानीयलाई निकै राहत भएको छ। विद्युत्को अभावले काम गर्न कठिन हुने गरेको थियो। प्राधिकरणको जुम्ला वितरण केन्द्रले सिञ्जाको प्रशासनिक केन्द्रसम्म विद्युत् सेवा पुगेपछि गाउँपालिकामा अब काम गर्न सहज हुने उपाध्यक्ष सितली रोकायाको भनाइ छ। नराकोटमा रहेको ट्रान्सफर्मरमा बिजुली चार्ज गरी सेवा शुभारम्भ गरिएको छ। सिञ्जा क्षेत्रका ग्रामीण ठाउँसम्म प्रसारण लाइनको सेवा विस्तार गर्ने काम तीव्र गतिमा भइरहेको छ। केही दिनपछि कनकासुन्दरी गाउँपालिका हुँदै मुगुसम्म प्रसारण लाइन पुर्याउने लक्ष्य रहेको प्राधिकरणका प्रमुख रावलले बताए। सिञ्जासम्म राष्ट्रिय प्रसारण लाइन विस्तार भएपछि इलाका प्रशासन कार्यालयलगायत गाउँपालिकाबाट हुने सेवा प्रवाहमा सहजता हुने अपेक्षा गरिएको गाउँपालिकाका प्रमुख प्रशासकीय अधिकृत मित्रलाल धितालले जानकारी दिए।
बेलिब्रिजले बगरफाँटलाई तीन वर्षपछि यातायात सञ्जालमा जोड्यो,"बेनी : कालीगण्डकी नदीमा बेलिब्रिज जडान भएपछि पर्वतको जलजला गाउँपालिका२ र ३ नम्बर वडामा पर्ने बगरफाँट तीन वर्षपछि यातायात सञ्जालमा जोडिएको छ । म्याग्दी र पर्वत जिल्लाको सिमाना भएर बग्ने कालीगण्डकी नदीमा बेलिब्रिज जडान भएपछि म्याग्दीको सदरमुकाम बेनी बजारसँगै रहेको बगरफाँटका बासिन्दालाई राहत मिलेको छ । पर्वतबेनी देखि बगरफाँट जोड्ने सडक विसं २०७७ असारको बाढीले कटान गरेर बगाएको र मर्मत तथा नयाँ सडक निर्माण हुन नसकेपछि करिब चार सय घरधुरी रहेको बगरफाँटको यातायात सम्पर्क बिच्छेद भएको छ । बेलिब्रिज निर्माण भएपछि बगरफाँटबासीलाई बेनीमा आवतजावत, खाद्यान्न, निर्माण सामग्री ढुवानी, विद्यार्थीलाई क्याम्पस विद्यालय जान र बिरामीहरूलाई अस्पताल पुग्न सहज भएको स्थानीय रवी भण्डारीले बताए । म्याग्दीको सदरमुकाम बेनीबजारसँगै भएपनि यातायात र ढुवानीको समस्याले बगरफाँटबासीले दुर्गमको महशुस गरेका थिए, जलजला३ को निवर्तमान वडा अध्यक्ष समेत रहेका भण्डारीले भने बेलिब्रिजले बगरफाँटलाई तीन वर्षपछि यातायात सञ्जालमा जोडेको छ । बगरफाँटका साथै जलजला गाउँपालिकाको बाँसखर्क, मल्लाज, लेकफाँट र म्याग्दीको नागीराम्चेका बासिन्दा पनि लाभान्वित भएका छन् । ४५ मिटर लामो बेलिब्रिज निर्माणका लागि बेनीजोमसोम कोरला सडक आयोजनासँग बेनीको हिमालयन बिल्डर्सले २०७९ फागुनमा दुई करोड चार लाख रुपैयाँमा ठेक्का सम्झौता गरेको थियो । आयोजना प्रमुख जगत प्रजापतिले आगामी असार मसान्तसम्म सम्झौताको म्याद भएपनि एक महिना अघिनै बेलिब्रिज निर्माण सकिएर प्रयोगमा आएको बताए । पाँच महिनाको सम्झौताको म्याद थियो, उनले भने चार महिनामै पुल तयार भएर प्रयोगमा आइसकेको छ । प्राविधिक मूल्याङ्कन र नापजाँचको काम बाँकी छ । धेरै योजना ढिलासुस्तिले थलिएको अवस्थामा यो बेलिब्रिज लक्ष्य भन्दा एक महिना अघिनै सम्पन्न भएको छ । बेनीजोमसोम कोरला सडक अन्तरगत म्याग्दीको अन्नपूर्ण गाउँपालिका६ र २ को सिमाना पोखरेबगर स्थित कालीगण्डकीमा रहेको बेलिब्रिज बगरफाँट जोड्ने सडकमा स्थानान्तरण गरिएको हो । पोखरेबगरमा गत वर्ष पक्कि पुल बनेपछि बेलिब्रिज प्रयोग बिहिन थियो । हिमालयन बिल्डर्सका सञ्चालक निरज भण्डारीले काम गर्ने वातावरण, सम्बद्ध कार्यालय, स्थानीय पालिका र समुदायको सहयोगका कारण लक्ष्य अघिनै पुल निर्माण गर्न सकेको बताए । सम्झौता लगत्तै पर्याप्त मजदुर, उपकरण परिचालन गरेको थिए, उनले भने काम गर्ने वातावरण भएकाले पनि सजिलो भयो ।"
"प्री ओपन सेसन : करिब २ अंकले बढ्यो नेप्से, ४ लाख बढिको सेयर कारोबार",काठमाडौं : साताको पहिलो कारोबार दिन आइतबार नेप्से परिसूचक करिब दुई अंकले बढेको छ। नेप्से परिसूचक १९९ अंकले बढेर १९४१५२ विन्दुमा पुगेको छ। यो सेसनमा सेन्सेटिभ इण्डेक्स ०२० अंकले बढेको छ। प्री ओपन सेसनमा १६ कम्पनीको सेयर कारोबार भयो। जसमध्ये १० को मूल्य बढ्यो भने ४ को घट्यो। बाँकी २ को मूल्य भने स्थिर रह्यो। यो सेसनमा ८६८ कित्ता सेयर ४ लाख ३१ हजार ६७६ रुपैयाँमा खरिदबिक्री भयो।
भान्सामै अचाक्ली कर ?,"तरकारी महँगो भए नखाने, सस्तो भए धेरै खाने भन्ने हुँदैन। अर्थमन्त्री महतले तरकारी र फलफूलमा भ्याट लगाएर भान्सा महँगो बनाइदिए। अर्कातर्फ, विलासिताका वस्तुमा कर घटाए, स्वास्थ्य र वातावरणलाई नकारात्मक असर पार्ने सुर्ती तथा अल्कोहलजन्य वस्तुमा अपेक्षित दरमा कर बढाएनन्। काठमाडौं : करको सिद्धान्तले भन्छ, धनीलाई बढी र गरिबलाई कम कर लगाउनु। र, सक्नेले उपभोग गर्ने वस्तुमा बढी र नसक्नेले उपभोग गर्नेमा कम गर्नु। सोही मान्यताअनुसार अत्यावश्यक वस्तु तथा सेवामा कम र विलासिताका वस्तु वा वातावरणमा प्रतिकूल प्रभाव पार्नेमा बढी कर लाग्नुपर्ने हो। तर, अर्थमन्त्री डा प्रकाशशरण महतले ल्याएको बजेट र सँगै प्रस्तुत गरेको आर्थिक विधेयकमार्फत अत्यावश्यक वस्तुमा कर लगाइएको छ। केही विलासिताका वस्तुमा घटाइएको छ भने स्वास्थ्य र वातावरणलाई नकारात्मक प्रभाव पार्ने नेगेटिभ लिस्टका वस्तुमा भने अपेक्षित दरमा कर बढाइएको छैन। करको दर हेरफेर यति अनौठो किसिमको छ कि अर्थमन्त्री महतले र्यासनल अर्थात् तर्कसंगत बनाउने सुरमा निम्छरो वर्गलाई महँगीको भार बोकाए। आम नेपालीको भान्सा महँगो बनाए। अर्थशास्त्रको सिद्धान्तअनुसार वस्तु वा सेवाको मूल्य बढ्दा माग घट्छ। अर्थात्, करको दर बढाउँदा वस्तु वा सेवाको मूल्य बढ्छ र मागखपत घट्छ भन्ने अर्थमन्त्री महतले बुझेकै छन्। तर, त्यस्तो केही वस्तु पनि हुन्छ जसको मूल्य बढ्दैमा खपत कम हुँदैन। तरकारी महँगो भए नखाने, सस्तो भए धेरै खाने भन्ने हुँदैन। अर्थमन्त्री महतले तरकारी र फलफूलमा भ्याट लगाएर भान्सा महँगो बनाइदिए। अर्कातर्फ, विलासिताका वस्तुमा कर घटाए, स्वास्थ्य र वातावरणलाई नकारात्मक असर पार्ने सुर्ती तथा अल्कोहलजन्य वस्तुमा अपेक्षित दरमा कर बढाएनन्। अत्यावश्यक वस्तुमा कर लगाउनुको कारण दिइएको छ, आयात निरुत्साहित गरेर स्थानीय उत्पादन बढाउने। आयातमा कर लगाउनेबित्तिकै स्थानीय उत्पादन बढ्छ त ? अर्थविद् डा माणिकलाल श्रेष्ठ भन्छन्, आयातमा कर लगाउनासाथ स्थानीय उत्पादन बढ्दैन। उत्पादन बढ्न समय लाग्छ। आन्तरिक उत्पादन बढ्न व्यवसायीले लगानी वृद्धि गर्नुपर्छ। व्यवसायीले लगानी त्यतिबेलामात्र गर्छ, जब उसले लगानीभन्दा बढी प्रतिफल देख्छ। व्यवसायीले लगानी गर्ने वातावरण बन्न स्थायित्व चाहिने उनको तर्क छ। कि मूल्यमा स्थायित्व चाहियो कि त करमा, श्रेष्ठले भने, वर्षैपिच्छे फेरिने कर प्रणालीले लगानी गर्न कसैलाई आकर्षित गर्दैन। करको दर दीर्घकालीन, भरपर्दो र दिगो हुनुपर्छ। अत्यावश्यक वस्तुमा कर बढाउनाले महँगीमात्र निम्त्याउँछ। यी वस्तु महँगो हुनुपूर्व स्वदेशमै उत्पादित वस्तु सर्वसुलभ भएको स्थिति बनिसक्नुपर्छ, श्रेष्ठले थपे, आयातमा कर लगाउनेबित्तिकै उत्पादक स्वतः बढ्ने चाहिँ हुँदै हुँदैन। यसले सरकारको राजस्वमात्र बढाउँछ। उपभोक्ताकर्मी माधव तिमल्सिना उपभोक्ताले खपत नगरी नहुने वस्तुमा करको बोझ थप्नाले सहज उपभोग गर्ने उपभोक्ताको अधिकार कुण्ठित भएको र सँगसँगै भान्सा पनि महँगिएको बताउँछन्। कर बढाउनेबित्तिकै स्थानीय उत्पादन बढ्छ वा आयात ठप्पै हुन्छ भन्ने हुँदैन, तिमल्सिनाले भने, उत्पादन बढाउने र हामी आत्मनिर्भर बन्न सक्ने धरातल तय नगरेसम्म यसरी हचुवाको भरमा आयातलाई प्रतिस्थापन गर्ने नाममा कर बढाउनु राज्य पनि दुब्लाउने र उपभोक्तालाई मारमा पार्ने काम हो। आयातलाई निरुत्साहित गर्न आलुप्याजमा कर लगाइयो (भ्याट छुट दिइँदै आएकामा छुट पाउने वस्तुको सूचीबाट हटाइएको)। तर, आयात रोक्नेबित्तिकै खेतबारीमा एकाएक तरकारी उब्जन थाल्छ भन्ने मानसिकतामा अर्थमन्त्री छन्। आर्थिक विधेयकमार्फत १ सय ७० वस्तुमा दिइएको मूल्य अभिवृद्धि कर छुट हटाइएको छ। अर्थात् अबदेखि ती वस्तुको आयातमा भ्याट लाग्नेछन्। यस्तै ३ सय ४० वस्तुमा अन्तःशुल्क छुट हटाएर कर लाग्ने बनाइएको छ। यी वस्तु १३ प्रतिशतले महँगो बन्दैछन् सरकारले घोषणा गरेअनुसार आधारभूत कृषि उत्पादनहरू प्याज, केराउको कोसा, आलु, कोसे तरकारी, सागसब्जी, गुलियो मकै, सोयाबिन मस्यौरा र फलफूलमा स्याउको आयातमा पनि भ्याट लाग्ने भएको छ। यस्तै विदेशी फलफूलहरू एभोकाडो, श्रीफल (क्विन्स), चेरी, एप्रिकोट, स्ट्रबेरी तथा अरू बेरीहरू, किबी तथा हलुवावेद र कोकामा पनि भ्याट लाग्ने भएको छ। स्थानीय कृषिजन्य उत्पादनलाई प्रोत्साहन दिन भन्दै कफीको गेडा, मकैको पिठो, कपासमा पनि भ्याट छुट हटाइएको छ। आर्थिक ऐनमार्फत सरकारले आधारभूत आवश्यकता वस्तुको रूपमा रहेको मट्टीतेलमा भ्याट लगाउने भएको छ। यससँगै मट्टीतेल महँगिने भएको छ। सरकारले खसीबोका, कुखरा, सुँगुर, भेडा, फाउल, अस्ट्रिच, हाँसको फ्रोजन मासुको आयातमा भ्याट लगाएको छ। ऊन, कपासको तथा अन्य धागोमा पनि भ्याट लगाएको सरकारले सडकमा गुड्ने ट्र्याक्टरलाई दिँदै आएको भ्याट छुट हटाएको छ। सरकारको निसानामा अपांगता भएका व्यक्ति पनि परेका छन्। उनीहरूले प्रयोग गर्ने स्कुटर तथा कमोड चियर अब १३ प्रतिशतले महँगो बन्ने भएको छ। आर्थिक विधेयकमार्फत हवाईजहाजको इन्जिनका पार्टपुर्जा, लुगा सुकाउने मेसिन र ढक तराजुमा पनि भ्याट लगाइएको छ। यसबाहेक सजावटका फूल, गुलदस्ता आयातमा पनि १३ प्रतिशत भ्याट लागेको छ। उल्लेखित वस्तुको मूल्य तत्कालका लागि १३ प्रतिशतले बढ्नेछ। अन्तःशुल्कले पनि महँगी निम्त्याउने स्वास्थ्य जोखिम तथा वातावरण प्रदूषण निम्त्याउने नकारात्मक सूचीको वस्तुमा सरकारले अन्तःशुल्क लगाउँदै आएको छ। आर्थिक विधेयकले व्यवस्था गरेको नयाँ अन्तःशुल्क दरले पनि महँगीमा टेवा दिने देखिएको छ। केही वस्तुमा बढेको अन्तःशुल्कको सीधा प्रभाव भान्सासम्म पर्ने भएको छ। सरकारले भान्सामा प्रयोग हुने चम्चा, डाडु, पन्यूदेखि ताल्चा, दाह्री काट्ने मेसिन, छुरा तथा नङको स्याहार गर्ने औजारसम्ममा अन्तःशुल्क लगाएको छ। अप्टिकल फाइबरको अन्तःशुल्क १० बाट १५ प्रतिशत पुगेको छ भने जंकफुडमा पनि अन्तःशुल्क बढेको छ। उखुको खुदो, सक्खर (गुँड र भेलीसमेत), गुँडगट्टामा अन्तःशुल्क बढेको छ। अन्डा मिसाइएका स्पागेटी, म्याक्रोनी, नुडल्स, पास्ता, लसान्या, नोकी, राभिओली, कुकु (उत्तर अफ्रिकी खाद्य पदार्थ), कुरकुरे, लेज, चिजबललगायतका वस्तुमा प्रतिकिलो १७ अन्तःशुल्क लाग्ने गरेकामा प्रतिकिलो २० रुपैयाँ पुगेको छ। आलु चिप्समा प्रतिकिलो १७ रुपैयाँ अन्तःशुल्क लाग्ने गरेकामा १८ पुर्याइएको छ। सुन्तला, भोगटे, भुइँकटहर, गोलभेँडा, अंगुर, स्याउ, आँप, क्यानबेरी, म्याक्रोकार्पनलगायत जुसमा अन्तःशुल्क प्रतिलिटर दुई रुपैयाँले बढेको छ। मार्बल, ट्राभर टिन, इकोजिन र अन्य चुनद्वारा स्मारक वा भवन बनाउन प्रयोग हुने ढुंगामा लाग्ने गरेको ५ प्रतिशत अन्तःशुल्क १५ प्रतिशत भएको छ। भन्सारका दरमा उल्लेख्य वृद्धि आर्थिक विधेयकमार्फत उपभोग्य वस्तुमा भन्सार महसुल बढाइएको छ। सुकुमेल, अलैंचीमा यस्तो महसुल १० प्रतिशतबाट बढाएर २० पुर्याइएको छ। साबुदानामा लाग्दै आएको ५ प्रतिशत भन्सार महसुल १० प्रतिशत पुगेको छ। स्टेसनरी सामानहरू फाइल, कभर, कार्बन कपीमा ३० प्रतिशत भन्सार लगाइने भएको छ। यस्ता वस्तुमा यसअघि बढीमा २० प्रतिशत भन्सार थियो। यसैगरी फुटवेयर कम्पनीले प्रयोग गर्ने जुत्ताको कच्चा पदार्थमा २० प्रतिशत भन्सार लाग्ने भएको छ। निर्माण सामग्रीको रूपमा प्रयोग हुने ग्रेनाइटमा भन्सार दर २० बाट ३० प्रतिशत पुर्याइएको छ। जलप लगाएको गरहगना, हातेऔजार, सिरक डसनामा पनि भन्सार बढाइएको छ। यसबाहेक बिजुली बत्ती, कुचो, हुक्काको पाइप तथा सिगार होल्डर्समा पनि भन्सार दर बढेको छ। बजेटमार्फत एक प्रतिशत भन्सार लाग्दै आएको तोरीको दानाको भन्सार ५ प्रतिशत पुर्याएको छ। त्यसैगरी, १ प्रतिशत भन्सारमा आयात भइरहेको सोयाबिन, सनफ्लावर र पाम आयलको भन्सार पनि १० प्रतिशत बनाइएको छ। यसले पनि बढाउँछ भार यसबाहेक अन्य केही करले सीधै जनताको थाप्लोमा भार थप्नेछन्। उदाहरणका लागि बैंकबाट पाउने ब्याजदर सरकारले यसअघिसम्म लिइरहेको भन्दा २० प्रतिशत बढी कर लिन थालेको छ। संस्थागत निक्षेपको ब्याजकर यथावत् राख्नुले पनि सरकारले नागरिकको हितबारे कम सोचेको आकलन गर्न सकिन्छ। निक्षेपकर्ताले बचत गरेबापत सरकारलाई ब्याजको सयकडा ५ तिर्नुपथ्र्यो, अब भने ६ तिर्नुपर्ने भएको हो। वैदेशिक रोजगारीमा नागरिकबाट पनि सरकारले एक प्रतिशत सेवा शुल्क असुल्न लागेको हो। यो कर व्यवसायीबाट लिइने भए पनि व्यवसायीले श्रमिकबाट उठाउनेछन्। प्रत्येक वर्ष हचुवाको भरमा करनीति अंगीकार गरिन्छ। कुनै पनि नीतिले निर्दिष्ट गरेको हुँदैन। आफूले चाहेको व्यापारीको हित जे गर्दा हुन्छ, उही खालको करको दर तय गरिन्छ। मुख्य समस्या यो नै हो। माणिकलाल श्रेष्ठ,अर्थविद् संसारभर आर्थिक मन्दी रहेको, महँगी बढेको र नेपालीको क्रयशक्ति घटेको अहिलेको अवस्थामा आलुप्याजलगायत खाद्य तथा दैनिक उपभोग्य वस्तुमा सरकारले कर लगाएको छ। आयात प्रतिस्थापन गर्न र स्थानीय उत्पादन बढाउन आयातीत वस्तुमा कर लगाइनु ठीकै सुनिएला। तर जे वस्तु खपत नगरी हुँदैन त्यस्ता वस्तुमा कर लगाउनु भनेको महँगी डाक्नु हो। माधव तिमल्सिना,उपभोक्ताकर्मी सानो क्षमताको प्यासेन्जर सवारी र सार्वजनिक यातायातमा कर बढाउनु भनेको मानिसको जीविकोपार्जन महँगो बनाउनु हो। हामीले विद्युतीय सवारीमै जोड दिनुपर्छ। यस्ता सवारी सञ्चालन खर्च कम छ, स्वदेशमै उत्पादित बिजुलीबाट चल्छ, वातावरणलाई कम हानि पुर्याउँछ र उत्पादकत्व प्रबद्र्धन गर्छ। आशिष गजुरेल,यातायात विज्ञ स्वास्थ्यका लागि हानिकारक वस्तुमा भएन अपेक्षित वृद्धि हरेक आर्थिक विधेयकबाट सुर्ती तथा अल्कोहलजन्य वस्तुमा औसत १० प्रतिशतका दरले कर बढ्ने अनुमान गरिन्छ। सरोकारवालाले पनि यस्तै सुझाव दिने गरेका छन्। विगत १० वर्षको तथ्यले पनि यस्तै भन्छ। तर, अर्थमन्त्री महतले यस वर्ष सरोकारवालाको सुझाव लत्याउँदै सुर्तीजन्य पदार्थमा मात्र ३ प्रतिशतले कर बढाए जबकि यसअघिका अर्थमन्त्री जनार्दन शर्माले १९ प्रतिशतसम्मले कर बढाएका थिए। स्वास्थ्यका लागि हानिकारक वस्तुमा उपभोक्ताले किन्ने नसक्ने गरी कर लगाउन सुझाव दिइन्छ। सुर्तीजन्य पदार्थमा नेपालले लगाउने करको दर विश्व स्वास्थ्य संगठनको सिफारिसको दुई तिहाइ पनि होइन। विश्व स्वास्थ्य संगठनले यस्ता पदार्थमा ७५ प्रतिशत कर लगाउन सिफारिस गरे पनि बढी बिक्री हुने सुर्तीजन्य ब्रान्डको खुद्रा मूल्यमा नेपालले ४१ प्रतिशतमात्र कर लगाउने गरेको छ। छिमेकी मुलुक भारतमा यस्तो पदार्थमा बिक्री मूल्यको ५८ प्रतिशत, पाकिस्तानले ६१ प्रतिशत, बंगलादेशले ७३ प्रतिशत कर लगाउँदा श्रीलंकाले मात्र विश्व स्वास्थ्य संगठनको सिफारिस थ्रेसहोल्ड पार गरेको छ। श्रीलंकाली बजारमा सर्वाधिक बिक्री हुने सुर्तीजन्य पदार्थमा ७७ प्रतिशत कर लाग्ने गर्दछ। दैनिक उपभोग्य वस्तुमा तालु पोल्ने गरी कर लगाएको सरकारले यस्ता वस्तुमा भने कन्जुस्याइँ गरेको हो। आर्थिक विधेयकका अनुसार सुर्तीरहित पान मसलामा अन्तःशुल्क प्रतिकिलो ८ सय २१ बाट ८ सय ५० पुर्याइएको छ। त्यस्तै, सुर्तीरहित सुगन्धित सुपारी (गुटखा) को अन्तःशुल्क प्रतिकिलो ९ रुपैयाँ बढाएर ३ सय ६५ पुर्याइएको छ। फिल्टर नभएको सुर्तीको चुरोटमा प्रतिमिटर ७ सय १० रुपैयाँ अन्तःशुल्क रहेकामा त्यसलाई मात्र २० रुपैयाँले बढाइएको छ। ७० मिमिसम्मको लम्बाइ भएको चुरोटमा १६ सय ३५ बाट बढाएर १६ सय ९० पुर्याइएको छ। ७० देखि ७५ मिमिसम्म लम्बाइ भएकोमा प्रतिमिटर २३ सय तथा ८५ मिमिसम्मकामा प्रतिमिटर २९ सय ७० अन्तःशुल्क तोकिएको छ। ८५ मिमिभन्दा बढी लम्बाइका चुरोटमा अन्तःशुल्क प्रतिमिटर १ सय १५ रुपैयाँले बढेर ४ हजार ८० पुगेको छ। जर्दा, खैनी, नस, गुटखा र निकोटिनयुक्त पान मसला तथा सुर्ती मिश्रित तयारी वस्तुमा प्रतिकिलो ८ सय २१ रुपैयाँ अन्तःशुल्क लाग्ने गरेकामा त्यो जम्मा २९ रुपैयाँले बढाइएको छ। अर्थमन्त्री डा प्रकाशशरण महतले बजेट भाषण गरेको भोलिपल्ट पत्रकार सम्मेलन गर्दै भनेका थिए, बजेटसँगै करका दरलाई र्यासनल (तर्कसंगत) बनायौं, लुपहोलहरू बन्द गर्यौं। महतले भने झैं आर्थिक विधेयकमार्फत राजस्वका छिद्र त टालिए तर धेरै राजस्व उठाउने सुरुमा आँखा चिम्लिदिँदा महतले आम सर्वसाधारणको भान्सा महँगो हुँदैछ भन्ने अनुमान पनि गर्न भ्याएनन्। अल्कोहलरहित बियर र ८० देखि ९९ प्रतिशतसम्म अल्कोहल भएको डिनेचर्ड स्प्रिटमा प्रतिलिटर ३० बाट बढाएर प्रतिलिटर ३५ पुर्याइएको छ। वाइन र ब्रान्डीको कच्चा पदार्थका रूपमा प्रयोग हुने सबै प्रकारका स्प्रिट, जौबाट बनेको बियर, ह्विस्कीको कच्चा पदार्थका रूपमा प्रयोग हुने स्प्रिट, रम र अन्य स्प्रिटहरूको कच्चा पदार्थका रूपमा प्रयोग हुने उखुको उत्पादनका स्प्रिट र जिन र जेनेभाको कच्चा पदार्थका रूपमा प्रयोग हुने स्प्रिटमा अन्तःशुल्क प्रतिलिटर ७ रुपैयाँ बढाएर २ सय ३५ पुर्याइएको छ। एक्स्ट्रा न्युट्रल अल्कोहल (ईएनए) मा अन्तःशुल्क ८६ रुपैयाँबाट प्रतिलिटर ९० पुर्याइएको छ। १५ यूपी शक्तिको (४८५ प्रतिशत अल्कोहलको मात्रा भएको) तयारी मदिरा र ४८५ प्रतिशत अल्कोहल भएको जिनमामा प्रतिलिटर १७ सय ५० रुपैयाँ अन्तःशुल्क ५० रुपैयाँले बढेको छ। २५ यूपी शक्ति (४२८ अल्कोहल) भएको ह्विस्की र जिनमा प्रतिलिटर १३ सय ६ रुपैयाँ अन्तःशुल्क लाग्ने गरेको त्यसलाई बढाएर १३ सय ४५ पुर्याइएको छ भने ३० यूपी शक्ति (३९ ९४ प्रतिशत अल्कोहल भएको) तयारी मदिराको अन्तःशुल्क प्रतिलिटर १२ सय १५ बाट ३५ रुपैयाँ बढेको छ। विद्युतीय सवारीमा अचम्मको हेरफेर सरकारको प्राथमिकता विद्युतीय सवारीमा छ। तर, यस्ता सवारीमा अंगीकार गरेको कर नीति चाहिँ अनौठो प्रकारको छ। अघिल्ला बजेटले मोटरको पिक पावर १०० किलोवाटसम्मका गाडीमा अन्तःशुल्क छुट दिएको थियो। तर नयाँ बजेटले ५० किलोवाटसम्मलाई यस्तो छुट दिएको छ। आर्थिक ऐनमार्फत् ५० देखि १०० किलावाटको रेन्जमा १५ प्रतिशत भन्सार महसुल र १० प्रतिशत अन्तःशुल्क कायम गरेको छ। यसअघिसम्म यो रेन्जमा भन्सार १० प्रतिशतमात्र थियो। विद्युतीय गाडीलाई प्रोत्साहन गर्दै आएको सरकारले यस्ता गाडीको आयातमा थप उदार हुन्छ भन्ने अपेक्षाको उल्टो करका दर बढाइदिएको छ। खासमा ठूला क्षमताका गाडीलाई विलासी मानिन्छ। तर, सरकारले भने साना गाडीलाई करमा कसेर ठूलालाई छुट दिएको देखिन्छ। १०० देखि २०० किलोवाटसम्मका गाडीमा अघिल्लो वर्षको तुलनामा १०१० प्रतिशतले भन्सार महसुल र अन्तःशुल्क घटाई क्रमशः २० र २० प्रतिशत कायम गरिएको छ। २ सयदेखि ३ सय किलोवाटसम्मका गाडीको भन्सार महसुल ५ प्रतिशतले घटाउँदै ४० र अन्तःशुल्क अघिल्लो वर्षको नै ४५ प्रतिशत कायम गरिएको छ। ३ सय किलोवाटभन्दा माथिको हकमा पनि अघिल्लो वर्षको करको दरलाई हेरफेर गरिएन। सरकारले सार्वजनिक विद्युतीय सवारीमा पनि कर बढाएको छ। ११ देखि १४ सिट क्षमताका विद्युतीय माइक्रोबस आयातमा १ प्रतिशत भन्सार शुल्क लाग्दै आएकामा १० प्रतिशत पुर्याएको छ । बजेट वक्तव्यमा अर्थमन्त्री महतले विद्युतीय सवारीसाधनको प्रयोगलाई प्रोत्साहन गरी निजी क्षेत्रसमेतको लगानीमा चार्जिङ स्टेसनहरूको विस्तार गरिने उद्घोष गरेको भए पनि सरकारले आर्थिक ऐनमार्फत विपरीत बाटो अँगालेको छ। ठूला बाइक अझै सस्ता महतले अनौठो नीति अंगीकार गरेको कुरा मोटरसाइकलमा लगाइएको करले पुष्टि गर्छ। मोटरसाइलक (मोपेडसहित) र साइड काररहित वा सहित साइकलमा सहायक मोटर जडान गरिएका साइड कारहरूमा २ सयदेखि २ सय ५० सीसी क्षमतासम्मको लागि ८० प्रतिशत अन्तःशुल्क लाग्ने गरेकामा घटाएर ६० प्रतिशत बनाइएको छ। २ सय ५० सीसीभन्दा बढी र ४ सय सीसीसम्मको मोटरसाइकल तथा स्कुटरमा सडक निर्माण दस्तुर पनि घटाइएको छ। यस्तो मोटरसाइकलमा प्रतिगोटा ५० हजार रुपैयाँ सडक निर्माण दस्तुर लाग्ने गरेकामा अब २० हजारमा झारिएको छ। यसैगरी ४ सय सीसी क्षमता माथिको हकमा प्रतिगोटा १ लाख रुपैयाँको ठाउँमा मूल्यको १० प्रतिशत बनाइएको छ। यो पनि पढ्नुहोस आर्थिक विधेयकका ३ दफा, जसले लगानी पलायन गराउँछन्"
"अर्थतन्त्र मोटायो, दुब्लाए जनता","काठमाडौं : नेपाल राष्ट्र बैंक र सरकारले अपनाएको नीतिका कारण देशको बाह्य स्थिति सन्तुलनमा आउन थालेको छ। नेपाल राष्ट्र बैंकका अनुसार चालू आवको १० महिनामा शोधनान्तर स्थिति ४ खर्ब १४ अर्ब ६७ करोड रुपैयाँले बचतमा छ। यस अवधिमा अघिल्लो आवको बेहोरेको शोधनान्तर घाटाको ८३ प्रतिशत कभर भएको हो। आयातमा अनियन्त्रित वृद्धि र रेमिट्यान्समा अनपेक्षित गिरावटका कारण आव २०७८८० मा अर्थतन्त्रले २ खर्ब ५५ अर्ब २६ करोड रुपैयाँ शोधनान्तर घाटा बेहोरेको थियो। केन्द्रीय बैंकले केही वस्तुको आयातमा अनिवार्य नगद मार्जिन र विलासिताका वस्तु आयातमा सरकारले लगाएको प्रतिबन्धले शोधनान्तर घाटा कभर हुन सकेको हो। आयात पुसदेखि फुकुवा भइसकेको छ भने नगद मार्जिन माघदेखि हटेको छ। यी व्यवस्थाको लाभ हालसम्म निरन्तर रूपमा देखिइरहेको छ। देशले प्राप्त गर्ने र देशबाट बाहिरिने विदेशी मुद्राको अन्तर नै शोधनान्तर स्थिति वा अंग्रेजीमा ब्यालेन्स अफ पेमेन्ट हो। शोधनान्तर स्थितिले उल्लेखित अवधिमा देशको विदेशी मुद्रा सञ्चिति कति मात्राले बढ्यो वा घट्यो भन्ने देखाउँछ। यस्तो सञ्चिति घटेर साढे ६ महिनाको आयातमात्र धान्न पर्याप्त भएको स्थितिमा राष्ट्र बैंक र सरकारले आयात कडाइको नीति लिएका थिए। तर, यो नीतिको प्रतिकूल प्रभाव सरकारले संकलन गर्ने राजस्वमा देखिएको छ। आव २०७९८० को वैशाख मसान्तसम्म सरकारले कुल ७ खर्ब ५६ अर्ब २५ करोड रुपैयाँमात्र राजस्व संकलन गरेको छ। जबकि गत आवको यही अवधिमा ८ खर्ब ६५ अर्ब ७० करोड रुपैयाँ राजस्व उठेको थियो। सरकारको राजस्व नीति आयातमुखी भएकाले आयात ठप्प हुँदा राजस्व घटेको हो। मोटायो अर्थतन्त्र वैशाख मसान्तसम्मको तथ्यांकअनुसार कुल वस्तु व्यापार घाटा १५९ प्रतिशतले कमी आएको छ। १० महिनामा बेहोरिएको १२ खर्ब ४ अर्ब ४२ करोड रुपैयाँबराबरको व्यापार घाटाको कारण १३ खर्ब ३२ करोडको आयात जुन अघिल्लो आवभन्दा १६८ प्रतिशतले घटेको छ। यसै अवधिमा कुल वस्तु निर्यात पनि २४५ प्रतिशतले कमी आएर १ खर्ब ३० अर्ब ९० करोड रुपैयाँमा सीमित भएको छ। आयातमा मध्यवर्ती वस्तुको अनुपात ५३२ प्रतिशत, पुँजीगत वस्तुको ८४ प्रतिशत तथा अन्तिम उपभोग्य वस्तुको अनुपात ३८४ प्रतिशत रहेको छ। यही अवधिमा देशको खुद सेवा आय ५७ अर्ब ७४ करोड रुपैयाँले घाटामा छ। जसमध्ये भ्रमण आय ९३८ प्रतिशतले बढेर ५१ अर्ब ८८ करोड रुपैयाँ छ। गत वर्षको १० महिनामा नेपाल घुम्न आउने पर्यटकबाट देशले २६ अर्ब ७७ करोड रुपैयाँ प्राप्त गरेको थियो। १० महिनामा विदेश घुम्न जाँदा नेपालीले १ खर्ब २ अर्ब ४९ करोड रुपैयाँ खर्च गरेका छन् यसमध्ये विदेश पढ्न जाने विद्यार्थीमार्फत ७५ अर्ब १४ करोड रुपैयाँ बाहिरिएको हो। नेपालीहरू विदेश जाँदा गत वर्षको भन्दा ३५३ प्रतिशतले बढी खर्च भएको हो। अर्थतन्त्र मोटाउनुको कारण आयात कम हुनुसँगै रेमिट्यान्स बढ्नु हो। १० महिनामा गत आवको सोही अवधिको तुलनामा २३४ प्रतिशत बढी अर्थात् १० खर्ब ५ अर्ब १८ करोड रुपैयाँ रेमिट्यान्स प्राप्त भएको छ। वार्षिक तथ्यअनुसार रेमिट्यान्समा उच्च सुधार देखिए पनि मासिक तथ्यले रेमिट्यान्स ७ अर्ब रुपैयाँले घटेको देखाउँछ। चैत महिनामा हालसम्मको बढी १ खर्ब ९ अर्ब रुपैयाँ रेमिट्यान्स भित्रिएकामा वैशाखमा १ खर्ब २ अर्बमात्र भित्रिएको हो। समीक्षा अवधिमा वैदेशिक रोजगारीका लागि अन्तिम श्रम स्वीकृति (संस्थागत तथा व्यक्तिगतनयाँ) लिने नेपालीको संख्या ५१४ प्रतिशतले वृद्धि भई ४ लाख २१ हजार २ सय ७९ पुगेको छ। त्यसैगरी, वैदेशिक रोजगारीका लागि पुनः श्रम स्वीकृति लिने नेपालीको संख्या समीक्षा अवधिमा ३७ प्रतिशतले वृद्धि भई २ लाख ३८ हजार ९ सय ७६ पुगेको छ। समीक्षा अवधिमा खुद ट्रान्सफर २२५ प्रतिशतले वृद्धि भई ११ खर्ब १० अर्ब २२ करोड पुगेको छ। वैशाखसम्म चालू खाता ५४ अर्ब ६७ करोडले घाटामा छ। अघिल्लो वर्षको सोही अवधिमा चालू खाता ५ खर्ब ४५ अर्ब ६ करोडले घाटामा थियो। समीक्षा अवधिमा पुँजीगत ट्रान्सफर २०५ प्रतिशतले कमी आई ६ अर्ब ३६ करोड कायम भएको छ भने खुद प्रत्यक्ष वैदेशिक लगानी ४ अर्ब ३६ करोड मात्र आएको छ। अघिल्लो वर्षको सोही अवधिमा पुँजीगत ट्रान्सफर ७ अर्ब ९९ करोड र खुद प्रत्यक्ष वैदेशिक लगानी रु१६ अर्ब ६५ करोड रहेको थियो। २०८० वैशाख महिनामा अन्तर्राष्ट्रिय मुद्रा कोषले एक्स्टेन्डेड क्रेडिट फसिलिटीअन्तर्गत दोस्रो किस्ताबापतको ६ अर्ब ८८ करोड (अमेरिकी डलर ५ करोड २७ लाख) दिएको नेपाल राष्ट्र बैंकले जनाएको छ। शोधनान्तर बचतमा रहँदा कुल विदेशी विनिमय सञ्चिति २०९ प्रतिशतले बढेर १४ खर्ब ७० अर्ब ३३ करोड रुपैयाँ पुगेको छ। २०७९ असार मसान्तमा रु१२१५ अर्ब ८० करोड रुपैयाँको रिजर्भ थियो। आर्थिक वर्ष २०७९८० को दस महिनाको आयातलाई आधार मान्दा बैंकिङ क्षेत्रसँग रहेको विदेशी विनिमय सञ्चितिले ११२ महिनाको वस्तु आयात र ९७ महिनाको वस्तु तथा सेवा आयात धान्न पर्याप्त रहने देखिन्छ। यसकारण दुब्लाए जनता सर्वसाधारण महँगीको चरम परिस्थिति भोग्न बाध्य छन्। वस्तु तथा सेवाको आपूर्तिभन्दा खपत कम हुँदा साना व्यवसायी मारमा परेका छन्। केन्द्रीय बैंकको तथ्यांकले पनि मुद्रास्फीति ७४१ प्रतिशत पुगेको देखाउँछ। यस अवधिमा खाद्य तथा पेय पदार्थ समूहअन्तर्गत मरमसला उपसमूहको मूल्य गत वर्षको सोही अवधिभन्दा २६६१ प्रतिशत, रेस्टुरेन्ट तथा होटलको १४८७ प्रतिशत, खाद्य तथा खाद्यजन्य पदार्थको १३६९ प्रतिशत, दुग्ध पदार्थ तथा अन्डाको १०४१ प्रतिशत र सुर्तीजन्य पदार्थको ८४९ प्रतिशतले बढेको छ। गैरखाद्य तथा सेवा समूहअन्तर्गत मनोरञ्जन तथा संस्कृति उपसमूहको वार्षिक बिन्दुगत मूल्य सूचकांक १५७५ प्रतिशत, विविध वस्तु तथा सेवाहरूको १३०८ प्रतिशत, शिक्षाको १०५६ प्रतिशत, घरायसी उपयोगका वस्तुहरूको ९६५ प्रतिशत र फर्निसिङ तथा घरायसी उपकरणहरूको ८२७ प्रतिशतले बढेको छ। अर्थतन्त्र ठप्प रहेको तथ्य कर्जा र निक्षेपको विस्तार दरले पनि देखाउँछ। सर्वसाधारणको बचत अर्थात् बैंक तथा वित्तीय संस्थामा रहेको निक्षेप ७३ प्रतिशतले मात्र बढेको छ भने कर्जा ४७ प्रतिशतले बढेको छ। अर्थात् सर्वसाधारण बचत गर्न सक्ने अवस्थामा छैनन् र निजी क्षेत्रले लगानी बढाउन नसकिरहेको यो तथ्यले देखाउँछ।"
अर्थतन्त्रमा लागेको डढेलोलाई छोप्ने कोसिस भयो : पौडेल,"काठमाडौं : निवर्तमान अर्थमन्त्री विष्णुप्रसाद पौडेलले बजेटले आर्थिक मन्दीलाई ढाकछोप गरेर अर्थतन्त्रमा लागेको डढेलोलाई छोप्ने कोसिस गरेको बताएका छन्। आइतबार प्रतिनिधि सभामा बजेटमाथिको छलफलमा बोल्दै उनले प्रस्तुत बजेटले मन्दीको अवस्थामा पुगेको अर्थतन्त्रको समस्यालाई सामान्यीकरण गरेको बताएका हुन्। उनले भने, सरकारले लिएको पहल कदमीले अर्थतन्त्रमा सकरात्मक संकेत देखिन थालेको भ्रम छर्ने काम गरेको छ। पौडेलले अर्थमन्त्रीले खर्च कटौतीको नारा ल्याएर राष्ट्रपति, प्रधानमन्त्री, जनप्रतिनिधिको भत्ता कटौती किन गर्न नसकेको भन्दै प्रश्न गरे। आर्थिक दायित्व खासै नपर्ने संस्थाहरु खारेज गर्ने निर्णय भएपनि खर्च घटाउन भत्ता खारेज गर्ने काम गर्न नसकेको उनको भनाई छ। उनले आफूले निर्वाचन पूर्वाधार विकास कार्यक्रम खारेज गरेको भएपनि अहिलेको सरकारले पुन: ल्याएको भन्दै आपत्ति जनाए। उनले सांसदहरुको भूमिकालाई ५ करोडमा अवमूल्यन गरेको टिप्पणी गरे। पूर्वअर्थमन्त्री पौडेलले कम किलोवाट क्षमताका विद्युतीय सवारी साधनको कर बढाएको किन भन्दै प्रश्न गरे। पौडेलले विद्युतीय सवारी साधनको करको हर हेरफेर गर्ने प्रस्तावको औचित्य पुष्टि गर्न चुनौती दिए। अहिलेको बजेटले नेपालको अर्थतन्त्रको समाधान नहुने बताउँदै उनले नेपाल आफैँले लगानी गर्ने भनिएको जलविद्युत आयोजनाहरु विदेशीलाई हस्तान्तरण गर्ने काम सरकारले गरेको आरोप लगाए। यो पनि पढ्नुहोस बजेटमाथि विष्णु पौडेलको टिप्पणी : नीति तथा कार्यक्रम एकातिर, बजेट अर्कैतिर फर्केर आयो"
तरकारीमै कर ?,"कर सन्तुलनमा राख्नुपर्छ। धेरै कर लगाइयो भने जनताले कर तिर्दिनँ भन्ने पनि सोच्नु पर्छ। खाली उत्पादनमात्र हेर्ने होइन। आम मान्छेले उपभोग गर्ने जुनसुकै वस्तुमा कम हुनुपर्छ। बजेट समयसापेक्ष हुनुपर्छ। यस पटकको बजेटले सर्वसाधारणको ढाड सेक्ने गरी कर लगाउनु उचित होइन। कृषिजन्य वस्तुमै कर बढी देखिन्छ। कतिपय विलासिताका वस्तुमा कर थिएन, पहिलो पटक लगाएको छ। खैनी, चुरोट र मदिरामा हरेक साल बढ्दै गएको हुन्छ। यसपटक पनि बढेको छ। तर, कतिसम्म बढे ठीक हुन्थ्यो भन्ने योजना भएन। सापेक्षतामा कर यतिसम्म बढ्दा ठीकै होला भन्ने व्यक्ति, संस्थाको विचार पनि हुन सक्छ। यसमा उत्पादकको एक प्रकारकोे विचार होला। चुरोट, खैनी र मदिराले उपभोक्ताको स्वास्थ्यलाई हानि गर्ने नै हो। यसमा विश्व स्वास्थ्य संगठनले पनि कर बढाऊ र सकेसम्म बन्द नै गर भन्छ। यद्यपि यस्ता वस्तुमा अरू मुलुकको तुलनामा नेपालमा कम बढेको छ। यद्यपि सरकारले राजस्व नै लिन जुन हदसम्म जानुपर्ने हो, नगएको हुन सक्छ। यसो हो भने बेठीक हो। आम जनताले उपभोग गर्ने तरकारीलगायतमा लगाएको कर ठीक छैन। किनभने यसपटक उपभोक्ता र समग्र अर्थतन्त्रको हिसाबले पनि गलत हो। नेपालमा धेरैले नबुझेर लगानीलाई मात्रे प्रमोसन गर्ने कुरा गर्छन्। तर, उपभोक्तालाई पनि संरक्षण गर्नुपर्छ। गरिब तथा सम्पूर्ण उपभोक्ताको संरक्षण गर्न सक्यो भने माग बढ्छ। माग बढ्दा उत्पादकलाई फाइदै हुन्छ। ठूला साहुहरूको मात्रै अनुहार हेर्ने गरिब वर्गको अनुहार नहेर्ने बानी लागेको देखिन्छ। यो वर्षमात्रै होइन हरेक वर्ष लगानीलाई प्रवद्र्धन गर्नुपर्छ। उद्योगी र नेपालको उत्पादनलाई संरक्षण दिन सके रोजगारी बढ्छ। यसो हुँदा गरिबले काम पाउँछन्, पैसा पाउँछन् भनिन्छ, तर गरिबले सस्तोमा पनि खानुपर्छ भनेर कहिल्यै भनिएको थिएन। कर सन्तुलनमा राख्नुपर्छ। धेरै कर लगाइयो भने जनताले कर तिर्दिनँ भन्ने पनि सोच्नु पर्छ। खाली उत्पादनमात्र हेर्ने होइन। आम मान्छेले उपभोग गर्ने जुनसुकै वस्तुमा कम हुनुपर्छ। यद्यपि अहिले नेपाली किसानलाई संरक्षण गर्न आयातीत वस्तुमा कर बढाइयो। नेपाल सरकारले २० प्रतिशतभन्दा बढी भए पनि स्वदेशी सामान किन्नु भनेको छ। उत्पादकलाई संरक्षण गर्न हो। यसो गर्नु पनि गलत हो। यसो मात्रै भन्न पाइँदैन। नेपाली आम उपोक्ताले सस्तोमा खान, किनमेल गर्न पाए हितकारी हुन्छ। बरु उत्पादकहरूले प्रतिस्पर्धी सामान बेच्नु पर्यो। यसमा करलाई मात्रै नियन्त्रण गर्ने होइन। कोभिड पछाडि व्यवसायीहरू कम कर होस्, उत्पादनको भाउ पनि नघटाउने र मुनाफा भने बढाउने प्रवृत्ति आएको छ। यसलाई ग्रिड इन्फ्लेसन (लोभले गर्दा बढेको महँगी) भनिन्छ। नेपालमा पनि यस पटकको बजेटले ग्रिड इन्फ्लेसनलाई संरक्षण गरेको छ। धनीको लोभ बढेको छ जस्लाई संरक्षण नदिँदा पनि हुन्थ्यो। यस पटक बजेट कम छ। राजस्व पनि कम उठेको छ। यसो हेर्दा माथिल्ला वर्गलाई मात्रै संरक्षण गरेको जस्तो देखिन्छ। अहिले तरकारी जस्ता उपभोग्य वस्तु आयातमा कर बढाउँदा गरिब झन् गरिब हुने भए। यसले अर्थतन्त्रलाई पनि त्यति फाइदा पुग्दैन। अर्को कुरा करको दर बढाउँदैमा राजस्व बढ्दैन बरु करको दर कम भए बढ्छ। पहिला यस्तो थिएन राजा शासनमा पनि कुनै माल धेरै तस्करी भयो, आउन छोड्यो भने करका दर घटाएर हेरिन्थ्यो। यसो गर्दा सामान सस्तो हुन्छ र आयातको आकार बढ्छ। फलस्वरूप कर बढी उठ्छ। तर, अहिले यसरी सोचिएन। करको दायर बढाउँदा बढी उठ्छ भन्ने भो तर, उठ्न पनि गाह्रो छ। पछिल्लो समय वृद्धि पनि हुन सकेन। कोभिडपछि धेरै गरिब हुँदै गए। क्रयशक्ति घटेको छ। अर्थतन्त्रलाई सुधार्न माथिबाट मात्रै हेर्ने, तलकालाई नहेर्ने बानी बसेको छ। यो हट्नु पर्छ। (मल्लिक, पूर्वअर्थसचिव हुन्।)"

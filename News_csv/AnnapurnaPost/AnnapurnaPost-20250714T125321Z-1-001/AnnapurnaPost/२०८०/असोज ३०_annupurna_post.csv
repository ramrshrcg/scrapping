शीर्षक,विवरण
"कनकसिंहको कोर्रा, भद्री बाबाको न्याय","नेपालमा एक ऐतिहासिक मुसहरको वीरता सुनाउँदा जो पनि आफूलाई गौरवान्वित महसुस गर्छ। मुसहर दम्पतीको सन्तानको रूपमा जुम्ल्याहा वीर सन्तान पैदा भए। जेठो दिनाराम र कान्छो भद्री। एकापसमा अत्यधिक मायाप्रेम गर्ने। उनीहरूको वाणीको वर्णन गर्दा कोही थाक्दैनन्। रामायणको रामलक्ष्मणजस्तै कान्छो भाइ सदा आदेशको पालन गर्ने। उनीहरूमा काललाई पनि न्याय सिकाउने आत्मविश्वास थियो। अनि जस्तोसुकै अन्यायी शक्तिसँग नडराउने दह्रो इच्छाशक्ति पनि। उनै अनौठो वीरहरूको पुरुषार्थ आज पनि अन्तर्राष्ट्रिय जगत्मा सर्वव्यापी छ। दिनाराम तथा भद्रीको जन्मस्थानको नाम नेपालको सप्तरी जिल्लामा पर्ने जोगिया जाँजर गाउँ थियो। हाल बोदेबर्साइन नगरपालिकाको जोगिया टोलको ठूलो चौरमा पर्छ। दिनारामभद्रीको चर्चा, वीरताको गाथा तथा लोककथाको वर्णन उत्तरी नेपाल तथा दक्षिणी भारतको जनजिब्रोमा छलंगै छ। दुवै हिन्दु देवताको रूपमा अन्तर्राष्ट्रिय जगत्को हजारौं देवालयमा सुपूजित छन्। यिनका नाममा थुप्रै मन्दिर छन्। जन्मेदेखि यी जुम्ल्याहा अनेक जटिलताहरूको अनुसन्धान गर्थे। टाढाको वनजंगलमा विचरन गर्ने र जंगली फलफूल तथा कन्दमूल खाएर बाँच्थे। बुवाआमासँग अनुमति लिएर बिनागुरुको अनेक प्रकारको अनौपचारिक शिक्षाको अभ्यास गर्थे। रुख, जीवजन्तु र विश्वलाई गुरु मानेर नाना प्रकारका गुण ज्ञानको अभ्यास गर्दै थिए। सोही ठाउँको तत्कालीन शासकको कनकसिंह (धामी) र उनको धर्मपत्नीको नाम बुधनी सिंह (धम्याइन) थियो। जो शासक आठकोसे जमिन्दार र धनी राजा कहलाउँथे। क्रोधित अवस्थामा त उनको अघि पर्ने मान्छेको सातोपुत्लो जान्थ्यो रे। उनको कुरा काट्ने साहस कोही गर्दैनथे। जसको आज्ञापालन नगर्नेले मृत्युदण्ड पाउँथ्यो, कोर्रा पाउनेका त कुरै भएनन्। राजाको व्यक्तिगत चरित्रको चर्चा जताततै भइरहन्थ्यो। उनको अमानवीय क्रियाकलापको कुरा घरघरमा कानेखुसी हुन थाल्यो। उनको आदेशको संकेत मात्रैले सीमाभित्र र बाहिर भूकम्प जान्थ्यो। बालबालिकादेखि महिला र बूढापाकासमेत त्रसित भई खेतमा काम गर्न जान्थे। दिनभर काम गरे पनि डरले पारिश्रमिक माग्ने साहस कसैले गर्दैनथे। एक छाक खाएर पनि राजाको खेतबारीमा काम गर्नुपथ्र्यो। अति भएपछि एक महिलाले अवज्ञा गरिन्। आदेशको अवहेलना गर्ने महिलाको नाम मन्त्रीबाट राजासम्म पुग्यो। कनकसिंह अति क्रोधित भई घोडा चढे। तुरुन्तै त्यो महिला निरसो सदायको (मुसहरनी) घर पुगे। उनको छाप्रो गाउँको अन्तिम भागमा थियो। राजा आउने सुनेपछि बिहानैदेखि घर छोडेकाले पूरै टोल मानिसविहीन शून्य थियो। थिए त अशक्त र अति वृद्ध थिए। राजाले लुकेर बसेकी ती बूढी महिलालाई कोर्राले मर्ने गरी पिट्न थाले। मेरो खेतबारीमा काम गर्न नजाने ? भोलिदेखि पनि यस्तै रवैया रह्यो भने मृत्युदण्ड दिनेछु भन्दै राजा फर्के। संयोगवश दिनारामभद्री दुवै दाजुभाइ घरमै सुतिरहेका थिए। बिहानै ३ बजेदेखि ८ बजेसम्म दैनिक शारीरिक व्यायामको कोर्स पूरा गर्थे। राजाबाट दर्दनाक चोट पाएकी आमा निरसोले पीडा लुकाउन सकिनन्। अन्ततोगत्वा छोराद्वयले पनि यो दर्दनाक घटनाको चाल पाइहाले। अनेक विधिले फकाएर कसले पिटेको र किन पिटेको आदि सबै पत्ता लगाए। ठूलो यात्राकै श्रीगणेश पनि एउटा पाइलोबाट हुन्छ। निरसोको पिटाइ थियो निरंकुशता नासको महान् यात्रा। जेठो छोरो दिनाराम आमालाई स्याहार्न थाले। कान्छो भद्री चाहिँ आमा र दाइको अनुमति लिएर कनक सिंहलाई भेट्न गए। राजालाई सम्झाएर फर्किन्छु भनी उनको घरतिर लम्किए। तीव्र गतिमा दगुर्दै थिए। राजाको घर पुग्नुपूर्व एक ठूलो चौर थियो। त्यही चौरको मध्यभागमा घोडा सवार गर्दै जुँगा बटारेर हिँडेका राजासँग जम्काभेट भयो। भद्रीको राजासँग प्रथम भेट थियो। विनम्र शब्दमा भद्रीले आमालाई कठोर दण्ड दिनुको कारण सोधे। मालिक अति क्रोधित भई भद्रीलाई गाली गरे। गालीबेइज्जती असैह्य भयो उनलाई। त्यसपछि प्रतिउत्तरमा भद्रीले जबाफ फर्काए। राजाले घोडाबाटै आफूलाई कोर्रा हान्न खोज्दा रिस थाम्न नसकी भद्री आकाशतिर उफ्रँदै गरेको घोडालाई लात हाने। घोडासँगै मालिक भुइँमा लडे। भद्रीले राजालाई हात र लातले सक्दो प्रहार गरे। उद्घोष गरे, आइन्दा मेरा बाआमामाथि हात उठाइबक्सियो भने मौसुफलाई मृत्युदण्ड दिनेछु महाराज। क्षणमै दया जागेपछि उनले भने, महाराज, आक्रोशित भई मौसुफलाई हातपात गरेकोमा क्षमाप्रार्थी छु। दुःख नमानी बक्सियोस्। महाराजको आक्रामक चरित्र सुधार्न हात जोरेर प्रार्थना गर्छु। मालिकको शरीर रक्ताम्य भयो। उनका दुइटा दाँत झरे। जेनतेन उठेर चारैतिर हेरे, कसैले देख्यो देखेन ? सार्वजनिक लाजशरमलाई कसरी लुकाउनु ? भन्ने लाग्यो राजालाई। प्रश्नहरूको ज्वारभाटामा परे उनी। लुकीछिपी जसोतसो लड्दैपड्दै घर फर्के। पिटाइको प्रतिशोध लिन रानी बुधनीले अनेक तन्त्रमन्त्र प्रयोग गर्न थालिन्। तान्त्रिक विद्याको बाँण चलाउन थालिन्। छलकपटको प्रयोग गर्दै दिनारामभद्रीलाई मार्न अनेक षड्यन्त्र गर्न थालिन्। ती दाजुभाइलाई ती बुधनीले मृत्युको जालमा फसाइन्। तर स्वेच्छाले देहत्याग गर्नु परेको भन्ने जनविश्वास बनाइयो। तर पनि ती दाजुभाइ अनेक रूपमा प्रकट हुन थाले। प्रकट हुने र तुरुन्त लुप्त हुने प्रक्रिया बारम्बार दोहोरिन थाल्यो। दुष्ट र असुरहरूलाई आफ्नो परिचय दिँदै मार्न थाले। क्रमशः दिनारामभद्रीले यसरी विविधरूपमा अवतरित भई त्यहाँका दर्जनौं निरंकुश शासकलाई मारेर सामाजिक न्यायको स्थापना गरेका थिए भने जनविश्वास छ।"
कोसी विद्रोहको तरंग,"नेकपा एमालेसँग मिलेर कांग्रेसनेता शेखर कोइरालाले कोसी प्रदेशमा गरेको विद्रोहले केन्द्रीय सत्तामा नराम्रो झड्का दियो। कोसी प्रदेशमा केदार कार्कीलाई अघि सारेर डा शेखर कोइरालाले गरेको विद्रोहले नेपाली राजनीति तरंगित बनाइदिएको छ। नेकपा एमालेसँग मिलेर उनले गरेको यस किसिमको विद्रोहले केन्द्रीय सत्तामा समेत नराम्रो झड्का दियो। प्रधानमन्त्री पुष्पकमल दाहाल र सभापति शेरबहादुर देउवा हतप्रभ भए। यसले सनसनीखेज चर्चा पायो। तर, यसको प्रभाव आकलन भइरहेकै बेला उनले प्रचण्ड र देउवासँग अर्को अनपेक्षित सहमति गरे। एउटा असंगत कागजको टुक्रामा तीन नेताले हस्ताक्षर गरेर सत्ता गठबन्धनलाई अझ बलियो बनाउने प्रतिबद्धता जनाए। यही कागजलाई देखाउँदै प्रचण्डले अब पाँचैवर्ष गठबन्धन चल्ने दाबी गरे भने एमाले केही झस्कियो। तर, त्यसको २४ घण्टा नबित्दै कोसीमा नवनियुक्त मुख्यमन्त्री कार्कीले शपथग्रहण गरेसँगै सानो आकारको मन्त्रिपरिषद् गठन गर्दा एमालेलाई समेत समेटे। सत्ता गठबन्धनका नेतालाई यसले फेरि अर्को झस्का दियो। यद्यपि यो क्रम सरकारले विश्वासको मत पाउञ्जेललाई हो वा यसको प्रभाव लामो रहन्छ भन्ने सन्दर्भको सम्पूर्ण पटाक्षेप हुन भने अरू थप समय कुर्नुपर्ने हुन्छ। संविधानसभाबाट बनेको नयाँ संविधानमा सरकार गठनका सन्दर्भमा संसदीय अभ्यासमा कतै प्रचलनमा नरहेको नयाँ प्रकृतिको प्रावधान राखियो। कुनै दलले बहुमत पाएको अवस्थामा सो दलको संसदीय दलको नेतालाई स्वतः प्रधानमन्त्री नियुक्त गरिने व्यवस्था आमअभ्यास हो। एकल बहुमत नपाएको अवस्थामा दुई वा दुईभन्दा बढी दलको समर्थनमा संसद्मा बहुमत जुटाउन सक्ने दलको नेतालाई मौका दिने र त्यो नभए संसद्मा सबैभन्दा ठूलो दलको नेतालाई प्रधानमन्त्री नियुक्त गरिने व्यवस्था २०४७ सालको संविधानदेखि नै थियो। संसदीय परम्परामा यो चलिरहेकै चलन हो। तर, यसपटक सकेसम्म मध्यावधि रोक्ने उपायका रूपमा केही थप र फरक व्यवस्था गरियो। सरकार गठनका सन्दर्भमा यी तीनवटै प्रावधानले काम नगरे अन्तिम उपायस्वरूप संविधानको धारा १६८ (५) बमोजिम कुनै पनि सांसदलाई बहुमत जुटाउन मौका दिने व्यवस्था गरियो। केन्द्र र प्रदेशमा समानरूपमा गरिएको यो मौकाको प्रयोग संघीय संसद्को पहिलो कार्यकालमै गरियो। तत्कालीन प्रधानमन्त्री केपी शर्मा ओलीले संसद्को बहुमत प्राप्त गर्न सक्ने अवस्था नरहेपछि प्रतिनिधिसभा विघटन गरिदिए। तर, सर्वोच्च अदालतले सोही प्रावधान देखाउँदै संसद्ले नयाँ सरकार बनाउने सम्भावना रहुञ्जेल संसद् विघटन हुन नसक्ने व्याख्या गरिदियो। तर उसले पार्टी निर्णयविपरीत पार्टी नेतृत्वको सरकारका विपक्षमा हस्ताक्षर गर्ने एमालेका केही सांसदको कदमलाई मान्यता दिँदै कांग्रेस सभापति शेरबहादुर देउवालाई प्रधानमन्त्री नियुक्त गर्न परमादेश दियो। त्यस क्रममा अदालतले त्यस्तो सरकार गठन गर्दा सांसदलाई दलीय ह्विप नलाग्ने र उनीहरू स्वतन्त्र हुने नजिर पनि कायम गरिदियो। विधिको विडम्बना भन्नुपर्छ, त्यो व्याख्याबाट लाभान्वित हुने पक्ष अहिले त्यसैको मारमा पर्यो भने त्यसबाट विगतमा मारमा पर्ने पक्षले त्यही हतियार प्रयोग गरेर अहिले सत्ता गठबन्धनलाई तिर्मिराउने अवस्थामा पुर्यायो। कोसी प्रदेशमा सर्वोच्चको आदेशले स्थापित अल्पमतको सरकारले प्रदेशसभाबाट विश्वासको मत प्राप्त गर्ने अवस्था नदेखेपछि मुख्यमन्त्री हिक्मत कार्कीले राजीनामा दिए। उनले त्योसँगै प्रदेशसभा विघटन गरेनन्। तर, सत्ता गठबन्धनलाई भने झन्डैझन्डै विघटनको स्थितिमा पुर्याए। कार्कीको सरकारलाई प्रतिस्थापन गर्न सत्ता गठबन्धनले माओवादीका इन्द्र आङ्बोलाई कोसी प्रदेशको नयाँ मुख्यमन्त्रीमा अघि सार्यो। गठबन्धन दलका प्रदेश सभासद्को हस्ताक्षरसहित प्रदेश प्रमुखसमक्ष उनको नाम प्रस्तुतसमेत गरियो। तर, कांग्रेससहितको सत्तागठबन्धनको संस्थागत निर्णयविपरीत कांग्रेसका आठजना प्रदेश सांसद र नेकपा एमालेका सबै सांसदको समर्थनमा केदार कार्की मुख्यमन्त्री बने। कांग्रेस सभापति देउवा र प्रधानमन्त्री प्रचण्डले यसलाई रोक्न निकै कसरत गरे। विद्रोही सांसद केदार कार्की, उनका समर्थनमा रहेका कांग्रेस सांसद र तिनको राजनीतिक नेतृत्व गर्ने डा शेखर कोइरालामाथि तिब्र दबाब सिर्जना गरियो। प्रदेश प्रमुख पर्शुराम खापुङमाथि पनि दबाब सिर्जना गरियो। फलतः हस्ताक्षर गर्ने सांसद सशरीर उपस्थित हुँदा पनि कार्कीलाई मुख्यमन्त्री नियुक्त गर्न उनी हच्किए। उनले यसमा चलखेल गर्न पर्याप्त समय दिए। यस क्रममा अझ आश्चर्यलाग्दो के भयो भने आफूलाई संवैधानिक राष्ट्रपतिको सीमा र कर्तव्यको स्पष्ट जानकारी रहेको बताउने राष्ट्रपति रामचन्द्र पौडेल पनि दलीय र अझ गुटगत राजनीतिमा प्रयोग भए। प्रत्यक्ष टेलिफोनसमेत गरेर शेखर पक्षलाई मिलाउन पौडेल खुलेरै लागे। तर, त्यसले पनि काम गरेन। कार्की मुख्यमन्त्री बन्ने स्थिति भयो। सत्ता गठबन्धनको निर्णयबमोजिम प्रदेश प्रमुखसमक्ष मुख्यमन्त्रीमा दाबी गर्न पठाइएका आङ्वोलाई बेवारिस बनाउँदै प्रधानमन्त्री स्वयंले नवनियुक्त कार्की नै अब सत्ता गठबन्धनको आधिकारिक मुख्यमन्त्री भन्न थाले भने कारबाहीको धम्की दिने देउवा बधाई दिन बाध्य भए। यो नेतृत्वको महसुस होइन, न त लचकता नै हो। स्वार्थाधन्ता, सिद्धान्तहीनता, आत्मसमर्पणवाद र राजनीतिक स्खलनको समुच्च अभिव्यक्ति हो। कार्कीलाई मुख्यमन्त्रीमा नियुक्त गर्ने प्रक्रियासँगै प्रचण्ड, देउवा र कोइरालाको हस्ताक्षरसहित सार्वजनिक गरिएको कागजको टुक्राले त झनै उनीहरूको हैसियत स्पष्ट गर्छ। यो कागजले सत्ता गठबन्धनप्रतिको विश्वास होइन, अविश्वास झल्काउँछ। सत्ताको संकट टरेको होइन, बढेको संकेत गर्छ। यो कागज देखाउँदै प्रचण्डले जे जस्तो व्याख्या गरे पनि मुख्यमन्त्रीले प्रचण्ड र देउवाको चाहनाविपरीत एमालेलाई समेटेर बनाएको मन्त्रिपरिषद् नै उनको मार्गचित्र हो भन्ने स्पष्ट हुन्छ। शेखर कोइराला यतिमै रोकिन्नन् भन्ने यसको प्रारम्भिक संकेत हो। यद्यपि उनको लडाइँ सैद्धान्तिक हो वा देउवाले बेवास्ता गरेकाले उनको ध्यानाकर्षण गर्नेसम्मको हो भन्ने कुरा भने भावी दिनमा नै स्पष्ट हँदै जानेछ। कोसीमा प्रदेश सरकारको रचनागर्भ असामान्य रहेकाले यसको भविष्य पनि सामान्य छैन। कम्तीमा प्रदेशसभाबाट विश्वासको मत प्राप्त नगरुञ्जेल यो सरकारको मार्गचित्र बारेमा स्पष्ट हुन सकिने स्थिति रहन्न। अहिले विश्वासको मत प्राप्त गर्न बाँकी नै रहेको अवस्थामा एमालेलाई विश्वासमा लिइरहने प्रयासस्वरूप एमालेलाई सरकारमा सहभागी गराइएको पनि हुन सक्छ। अथवा नेपाली कांग्रेसभित्रको संघर्ष अब निर्णायक बिन्दुतर्फ बढेको पनि हुन सक्छ। अथवा कतिपयले आशंका गरेजस्तो प्रचण्ड सरकारको सान्दर्भिकता समाप्त भएको कारण राष्ट्रियअन्तर्राष्ट्रिय परिस्थिति अब उनको विपरीत भएको पनि हुनसक्छ। कारण जे भए पनि परिणाममा वर्तमान गठबन्धनको दिनगन्ती सुरु भएको स्थिति भने आजको यथार्थ हो। वास्तवमा अहिले आमनागरिकमा चरम निराशा छ। यो मनोगत विश्लेषण होइन। देशको आर्थिकसामाजिक सूचकांकले बोलेको यथार्थ हो। महँगी अत्यधिक बढेको छ। हरेक क्षेत्रमा अराजकता छ। उद्योगीव्यवसायीहरू रक्षात्मक अवस्थामा छन्। बिचौलियाको बिगबिगी छ। विकास निर्माण ठप्प छ। कमिसनखोरको दबदबा छ। बैंक तथा वित्तीय संस्थाहरू धराशायी हुँदैछन्। चाहे रोजगारीका लागि होस् वा अध्ययन, नवयुवा बिदेसिने क्रम बढिरहेछ। सरकारले सहज र गतिलो सेवाप्रवाह दिन सकेको छैन। नागरिकमा आशाका किरणहरू कतै देखिन्न। सुशासन, समृद्धि र लोकतान्त्रिक संरचनाहरू कमजोर बनिरहेका छन्। परिणामतः राजनीतिक प्रणालीमाथि नै गम्भीर प्रश्न उब्जिएको छ। यस्तो स्थितिमा प्रमुख राजनीतिक दल र नेताहरूले स्वार्थको खेल होइन, जोखिमपूर्ण तर जिम्मेवार यात्रा तय गर्नैपर्छ।"
लाओससँग नेपालको परीक्षा,काठमाडौं : विश्वकप फुटबल २०२६ को प्रारम्भिक छनोटअन्तर्गत एसियाली छनोटको दोस्रो लेगको खेलमा नेपाल मंगलबार लाओसविरुद्ध मैदान उत्रिँदैछ। घरेलु मैदानमा भएको पहिलो लेगको खेलमा ११ गोलको बराबरी खेलेको नेपालले मंगलबार लाओससँग उसकै घरेलु मैदानमा दोस्रो लेग खेल्न लागेको हो। नेपाली टोलीले आइतबार र सोमबार लाओसको घरेलु मैदानमा प्रशिक्षण गरेको थियो। फिफा वरीयतामा आफूभन्दा तल रहेको लाओसविरुद्ध सहज जितको अपेक्षा गरे पनि अवे मैदानमा नेपाललाई अग्नी परीक्षा हुने देखिएको छ। अन्जन विष्टको कीर्तिमानी गोलमा नेपालले घरेलु मैदानमा खेल बराबरी गरेको थियो। नेपालको अपेक्षा विपरीत लाओसका खेलाडीले उत्कृष्ट प्रदर्शन गरेका थिए। त्यसैले मंगलबारको खेल नेपालका लागि गर या मरको अवस्था हुने देखिएको छ। लाओसविरुद्ध नेपालले अहिलेसम्म चार खेल खेलेको छ। जसमा तीन खेलमा जित निकालेको छ भने एक खेल बराबरीमा सकिएको छ। मंगलबार नेपालसँग खेल्दा घरेलु टोली लाओसलाई दशरथ रंगशालामा गरेको अवे गोलको फाइदा भने हुने छैन। यस पटक विश्व फुटबल महासंघ (फिफा)ले प्रतियोगिताको नियमावली संशोधन गर्दै अवे गोलको गणना नहुने र दुई लेगको खेलमा प्रस्ट जित चाहिने व्यवस्था गरेको छ।
लाओसलाई हराउँदै नेपाल विश्वकप छनोटको दोस्रो चरणमा प्रवेश,"काठमाडौं : लाओसलाई हराउँदै नेपाल फिफा विश्वकप छनोटको दोस्रो चरणमा प्रवेश गरेको छ। लाओसको घरेलु मैदानमा नेपालले १० गोलले विजयी हुँदै फिफा विश्वकप २०२६ छनोटको दोस्रो चरणमा प्रवेश गरेको हो। नेपालका लागि मनिष डाँगीमाले ५३औं मिनेटमा निर्णायक गोल गरेको थियो। अन्जन विष्टको पासमा मनिषले नेपालका लागि निर्णायक गोल गरेका थिए। यसअघि दशरथ रंगशालामा भएको खेलमा नेपाल र लाओसबीच एकएक गोलको बराबरी भएको थियो। नेपालले अब दोस्रो चरणअन्तर्गत समूह एचमा युएई, बहराइन र यमनसँग प्रतिस्पर्धा गर्नेछ।"
कप्तान रोहित भन्छन् सन्दीपको अनुपस्थितले टिममा असर पर्नु स्वभाविक हो,काठमाडौं : नेपालसहित हङकङ र युएई सम्मिलित त्रिकोणात्मक क्रिकेट सिरिज बुधबारबाट काठमाडौंमा सुरु हुँदैछ। काठमाडौंको मुलपानीमा हुने त्रिकोणात्मक क्रिकेट सिरिजका सम्पूर्ण तयारी सम्पन्न गरेको नेपाल क्रिकेट संघ (क्यान) ले जनाएको छ। टीट्वान्टी विश्वकप छनोटको तयारी स्वरुप नेपालले त्रिकोणात्मक सिरिजको आयोजना गरेको हो। पहिलो खेलमा नेपालले युएईसँग खेल्दै प्रतियोगिताको सुरुआत गर्नेछ। प्रतियोगिताअघि नेपाली क्रिकेट टीमका कप्तान रोहित पौडेलले नेपाली टीमले राम्रो तयारी गरिरहेकाले नजिता पनि राम्रो आउने विश्वास व्यक्त गरे। मंगलबार काठमाडौंमा आयोजित प्रिम्याच कन्फ्रेन्समा पौडेलले सन्दीप लामिछानेको अनुपस्थितले टिममा असर पर्नु स्वभाविक रहेको उनले बताए। त्यस्तै नेपाल क्रिकेट संघ (क्यान)का सचिव पारस खड्काले मुलपानी क्रिकेट मैदान त्रिकोणात्मक क्रिकेट सिरिज हुनु नेपाली क्रिकेटमा राम्रो सुरुवात भएको बताए। उनले सन्दीपसँग निरन्तर छलफलमा रहेको र नेपाली परिवारसँग समय बिताउने सन्दीपको इच्छा नकार्न नसकिएको उल्लेख गरे। क्रिकेट संघमा आफूले पाएको जिम्मेवारी बहन गर्न गम्भीर हुने उनको भनाइ छ। डबल राउण्ड रोबिनका आधारमा हुने सिरिजको फाइनल खेल भने कात्तिक १० गते कीर्तिपुरस्थित त्रिवि मैदानमा हुने छ। खेलका लागि नेपाल क्रिकेट संघ क्यानले रोहित पौडेलको कप्तानीमा १८ सदस्यीय नेपाली टिमको घोषणा समेत गरिसकेको छ। नेपाली टिमको सूचिमा सन्दीप लामिछानेको इच्छाअनुसार त्रिकोणात्मक सिरिजमा समावेश गरिएको छैन।
त्रिभुवन विमानस्थलबाट दैनिक ११३ अन्तर्राष्ट्रिय उडान,काठमाडौं : त्रिभुवन विमानस्थलबाट दैनिक ९० भन्दाबढी अन्तर्राष्ट्रिय उडान हुन थालेका छन्। सरदर दैनिक दुईतर्फी ९० हाराहारी अन्तर्राष्ट्रिय उडान हुने विमानस्थलमा आइतबार एकैदिन दुईतर्फी ११३ उडानअवतरण भएको विमानस्थल कार्यालयले जनाएको छ। विमानस्थलका महाप्रबन्धक प्रतापबाबु तिवारीका अनुसार आज पनि अन्तर्राष्ट्रियतर्फ ११० उडान हुँदैछ। पछिल्ला दिनमा अन्तर्राष्ट्रिय उडानको चाप बढेको उनले बताए। त्रिभुवन अन्तर्राष्ट्रिय विमानस्थलमा तीन नेपालीसहित ३० वटा वायुसेवा कम्पनीले अन्तर्राष्ट्रिय उडान भर्दै आएका छन्। नेपालमा पर्यटकीय याम सुरु भएको र दसैँलगायत महत्त्वपूर्ण चाडपर्व पनि प्रारम्भ भएकाले विदेशबाट नेपाल आउनेको सङ्ख्या बढेको छ। आन्तरिकतर्फ पनि उडान चाप रहेको छ। दैनिक दुईतर्फी तीन सय उडानबाट करिब १५ हजार यात्री आवतजावत गरिरहेका विमानस्थल कार्यालयले जनाएको छ। आन्तरिकतर्फ १२ हेलिकप्टर कम्पनीसहित २० वायुसेवा कम्पनीले उडान गर्दै आएका छन्।
"सेयर धितो कर्जामा सीमा, कति उचित कति अनुचित ?","नेपाल राष्ट्र बैंकले सेयर धितो राखेर लिइने मार्जिन प्रकृतिको कर्जाको विद्यमान व्यवस्थामा केही लचकता अपनाएर व्यक्तिगत र संस्थागततर्फ क्रमशः १५ र २० करोड रुपैयाँसम्म लिन पाइने व्यवस्था गरेको छ। सेयर धितो कर्जामा लगाइएको सीमाले सेयरबजार बढ्न नसकेको भन्ने सरोकारवालाले आरोप लगाइरहेका छन्। सेयरबजारमा उतारचढाव आइरहन्छ । यस्तै उतारचढाव नै सेयरबजारको मूल प्रवृत्ति र प्रकृति हो। सेयर धितो कर्जामा लगाइएको सीमाकै कारण सेयरबजार बढ्न नसकेको हो वा होइन त्यसको अर्कै पाटो होला तर, सेयर धितो कर्जामा सीमा लगाउने कार्य उचित हो कि हैन भन्ने मूल चर्चाको विषय बनेको छ। साम्पत्तिक अधिकार र मौद्रिक नीति सम्पत्तिलाई मूलतः चल र अचल गरी दुई प्रकारले वर्गीकरण गरिन्छ । नेपाल कानुन व्याख्या सम्बन्धी ऐन, २०१० को दफा २(ट) मा जग्गाजमिन, जग्गाबाट हुने लाभ र जमिनमा जोडिएको चिजवस्तुसमेत जनाउँछ, भनिएको छ । त्यस्तै, सोही दफा २ (ण) मा चल सम्पत्ति भन्नाले अचल सम्पत्तिबाहेक अरू हरेक किसिमको सम्पत्ति सम्झनुपर्छ भनिएको छ। सम्पत्ति प्राप्त हुने विषयमा शास्त्रीय विद्वान मनुले ७ वटा विधि बताएका छन्। मनुकै शब्दमा सप्त वित्तगमा धर्मा दायो लाभः क्रयो जयः। प्रयोगः कर्मयोगश्च सत्प्रतिग्रह एव च।। दाय (उत्तराधिकार वा अंश), लाभ (व्यावसायिक नाफा), क्रय खरिद), जय (बाजी, जुवा, पुरस्कार), प्रयोग (कृषि, लगानी), कर्मयोग (नोकरी) आदि सेवाबाट प्राप्त पारिश्रमिक), सत्प्रतिग्रह (दान) बाट सम्पत्ति प्राप्त हुन्छ। आधुनिककालमा पनि करिब यही सात तरिकाबाट नै सम्पत्ति प्राप्त हुन सक्छ। सेयर पनि सम्पत्तिको एउटा स्वरूप हो। सेयर लगानीबाट प्रतिफलको रूपमा लाभांश प्राप्त हुन्छ। कम्पनी सूचीकृत भएको अवस्थामा पुँजीगत लाभ पनि प्राप्त हुन्छ। लाभांश र पुँजीगत लाभ प्राप्त हुन्छ भन्ने सुनिश्चितता भने हुन्न। कुनै पनि व्यक्तिले चलअचल दुवै प्रकारको सम्पत्ति कुनै साहुमहाजनकोमा वा बैंकवित्तीय संस्थामा धितोबन्धक राखेर कर्जा लिएर व्यावसायिक गतिविधि बढाउन वा आफ्नो घरघरायसी गर्जो टार्न सक्छन्। अरू कुनै पनि प्रकारको सम्पत्ति धितोबन्धक राखेर कर्जा लिन कुनै सीमा बन्देज छैन तर, सेयर धितोबन्धक राखेर कर्जा लिन केन्द्रीय बैंकले रोक जत्तिकै लगाएको छ। केन्द्रीय बैंकले चल सम्पत्तिको रूपमा रहेको सेयर धितो कर्जामा लगाएको विद्यमान सीमाले साम्पत्तिक अधिकारको उपयोग र उपभोगमाथि अवाञ्छित रूपमा निषेध गरेको छ। मौद्रिक नीति सार्वजनिक हुन थालेदेखिको १९सौं संस्करणको रूपमा सार्वजनिक भएको आर्थिक वर्ष (आव) २०७८७९ को मौद्रिक नीतिले सेयरधितो कर्जाको सन्दर्भमा गरेको व्यवस्था असान्दर्भिक थियो। उक्त नीतिमा बैंक तथा वित्तीय संस्थाबाट सेयर धितोमा प्रवाह हुने मार्जिन प्रकृतिको कर्जा एक व्यक्ति वा संस्थाले एक वित्तीय संस्थाबाट अधिकतम ४ करोड र समग्र वित्तीय प्रणालीबाट अधिकतम १२ करोड रुपैयाँसम्म मात्र लिन सक्ने व्यवस्था गरेर साम्पत्तिक अधिकारको भोगमाथि पहिलो पटक घोषित रूपमै प्रतिबन्ध लगायो। त्यतिबेलैदेखि यसको बारेमा व्यापक चर्चा र बहस हुँदै आए पनि यसलाई हटाउनेतर्फ केन्द्रीय बैंकले अहिलेसम्म पहल गरेको छैन। बरु हुने भए सेयरलाई सम्पत्तिको सूचीबाटै हटाएर सेयर धितो राखेर कर्जा लिन वा दिन पूर्णतः बन्देजै लगाउने जस्तो मनस्थितिमा देखिन्छ। सेयर धितो राखेर कर्जा १२ करोड रुपैयाँभन्दा बढी कर्जा लिन नपाइने भन्ने नीतिगत व्यवस्थाको औचित्य पुष्टि नहुँदासमेत यसलाई हटाउन र पुष्टि हुने किसिमको नीतिगत व्यवस्था गर्न सकेको छैन। तर, सरोकारवाला र सम्बद्ध पक्षले दिएको चौतर्फी दबाबका कारण आव २०७९०८० को बीसौं संस्करणको मौद्रिक नीतिमा केही लचकता अपनाए जस्तो गरेर एकै वा समग्र वित्तीय प्रणालीबाट १२ करोड रुपैयाँसम्म सेयरधितो कर्जा लिन सकिने व्यवस्था गरे पनि अघिल्लो वर्षको तुलनामा नयाँ कुरा केही थिएन। यसमा शब्दजाल मात्र थियो। तर, शब्दजाल पनि धेरै टिक्न सकेन। २०८० असोज महिनामा यसमा एकीकृत निर्देशनमार्फत फेरि शब्दजाल हाल्ने काम गरियो। यस निर्देशनमा अघिल्लो पटकका व्यवस्थाभन्दा के कुरामा फरक थियो भने व्यक्तिगततर्फ सीमा बढाइएको छ र संस्थागत भन्ने एउटा नयाँ शब्दजाल हालेर २० करोड रुपैयाँसम्म लिन पाउने व्यवस्था गरिएको छ। निर्देशनमार्फत आएको यो संशोधित व्यवस्थाले पनि सीमालाई भने कायम राख्यो। यस्ता सीमा लगाउने व्यवस्था साम्पत्तिक अधिकारको उपभोगमाथिको अवाञ्छित हस्तक्षेप नै हो। उचित कि अनुचित कुनै पनि कुराको एउटा सीमा र हद हुन्छ। यसलाई असान्दर्भिक र औचित्यहीन भनिहाल्न सकिन्न तर, त्यो सीमा स्वीकार्य हदसम्मको हुनुपर्छ। केन्द्रीय बैंकले हरेक प्रकारको कर्जामा सीमा लगाएको छ। कुनै क्षेत्रमा न्यूनतम निश्चित प्रतिशत कर्जा प्रवाह गर्नैपर्ने गरी नीतिगत व्यवस्था गरिएको छ। यो पनि एक प्रकारको सीमा नै हो। त्यस्तै, कुनै क्षेत्रमा अधिकतम प्रवाह गर्न सकिने कर्जाको सीमा लगाइएको छ। यी दुवै प्रकारका सीमालाई अनुचित भन्न सकिन्न। न्यूनतम कर्जा प्रवाह गर्नुपर्ने क्षेत्रमा समय सीमा पनि दिइएको हुन्छ। सेयर धितो कर्जामा पनि सीमा लगाउनुपर्छ भन्ने कुरामा सामान्यतयाः कसैको पनि दुईमत हुन्न। तर, यस्तो सीमा उचित र स्वीकार्य स्तरको हुनुपर्छ। तर, आव २०७८०७९ को मौद्रिक नीतिले लगाएको सेयर धितो कर्जाको सीमा भने अनुचित प्रकारको सीमा हो। २०७८ सालअघि पनि सेयरधितो कर्जामा लगाइएको सीमा पनि अनुचित थियो। त्यतिबेला प्राथमिक पुँजीको निश्चित प्रतिशतसम्म सेयरधितो कर्जा दिन पाइने व्यवस्था गरिएको थियो। पुँजीकोष गणनाको लागि उपयोग हुने प्राथमिक पुँजीलाई सेयरधितो कर्जासँग लगेर जोडियो। त्यतिबेला यस्तो व्यवस्था किन गरियो त्यसको पनि केन्द्रीय बैंकसँग जवाफ थिएन। अन्य सबै प्रकारका कर्जामा कुल कर्जाको आधारमा क्षेत्रगत रूपमा यतियति भनेर सीमा लगाइन्थ्यो तर, सेयरधितो कर्जालाई पुँजीसँग जोडेर कहीँ नभएको जात्रा झैं देखाइयो। केन्द्रीय बैंकको यस्ता जात्रा सेयरधितो कर्जामा मात्र हैन, लाभांशमा पनि केही वर्ष देखियो। लाभांश वितरणमा वितरणयोग्य नाफाको ७० प्रतिशत बोनस र ३० प्रतिशत नगद मात्र वितरण गर्नुपर्ने निर्देशनको पनि औचित्य थिएन। त्यतिबेला किन यस्तो व्यवस्था गरियो र अहिले किन हटाइयो त्यसको पनि जवाफ केन्द्रीय बैंकसँग छैन। सरकारको आर्थिक सल्लाहकारसमेत रहेको केन्द्रीय बैंकका यस्ता अल्लारे नीति ले न बैंकिङ प्रणालीको यथोचित विकास हुन्छ न सरकारले नै यथोचित सल्लाह पाउँछ। केन्द्रीय बैंकले यस्ता अल्लारे हैन, ठोस र परिणाममूलक नीति लिनुपर्छ। सेयरधितो कर्जामा २०७८ देखि अपनाइँदै आएको व्यक्ति केन्द्रित नीतिमा अविलम्ब पुनर्विचार गरि क्षेत्रगत कर्जा नीति अपनाउनुपर्छ। सेयरधितो लिएर प्रवाह गरिने कर्जाको सीमा लगाउँदा अन्य कर्जासरह कुल कर्जाको आधारमा निश्चित प्रतिशत तोकिनुपर्छ र यस्तो प्रतिशत तोकिँदा कुनै बैंक वा वित्तीय संस्थाले यस्तो कर्जा दिन नचाहेमा नदिन पनि सक्ने गरी इच्छाधीन बनाउनुपर्छ। यस्तो किसिमले लगाइएको सीमालाई भने उचित मान्न सकिन्छ र स्वीकार्य पनि हुन्छ।"
एनआरएनएको विश्व सम्मेलन आजदेखि,"काठमाडौं :गैरआवासीय नेपालीहरूको विश्व सम्मेलन आजदेखि सुरू हुँदैछ । एघारौं अन्तर्राष्ट्रिय महाधिवेशन तथा तेस्रो विश्व ज्ञान सम्मेलन असोज ३० गतेदेखि कात्तिक ३ गतेसम्म हुनेछ । यसको उद्घाटन राष्ट्रपति रामचन्द्र पौडेलले गर्नेछन् । अधिवेशनमा अनलाइन भोटिङमार्फत संसारको जुनसुकै स्थानमा बसेर सजिलै मतदानमा भाग लिन सकिनेछ। इतिहासमै पहिलोपटक फेसियल भेरिफिकेशनमार्फत अनलाइन भोटिङ हुन लागेको हो। निर्वाचनमा ५९ देशमा ४ हजार २ सय २७ जना महाधिवेशन प्रतिनिधिले भाग लिँदैछन्। नेपालीका लागि नेपाली भन्ने मूल नारा तथा ज्ञान र रूपान्तरण समृद्धिको आधार विषयमा सम्मेलन केन्द्रित रहने एनआरएनए प्रवक्ता सोम सापकोटाले बताए । त्यसपछि विश्व ज्ञान सम्मेलन, युवा सम्मेलन र महिला सम्मेलन हुनेछ। कात्तिक २ गते संघको नयाँ नेतृत्व चयनका लागि निर्वाचन कार्यक्रम राखिएको छ। संघको ११ औं अन्तर्राष्ट्रिय महाधिवेशन गर्दै सम्मेलन सकिनेछ। कार्यक्रमको समापन प्रधानमन्त्री पुष्पकमल दाहालले गर्नेछन् ।"
कम परिमाणको तेल बिक्री गर्ने गैह्रीगाउँस्थित भ्याली बाबा पेट्रोल पम्प सिल,"काठमाडौं : उपत्यकाभित्र रहेका पेट्रोल पम्पका बारेमा गुनासो आएपछि प्रधानमन्त्री कार्यालय, आयल निगमलगायतले संयुक्तरूपमा अनुगमन गरेको छ। पेट्रोल पम्पका बारेमा गुनासो आएपछि प्रधानमन्त्री पुष्पकमल दाहालको निर्देशनमा संयुक्त अनुगमन टोलीले उपत्यकाका विभिन्न स्थानमा रहेको पेट्रोल पम्पमा अनुगमन गरेको हो। अनुगमनका क्रममा काठमाडौंको गैह्रीगाउँको भ्याली बाबा सप्लायर्सबाट कम परिमाणको तेल बिक्री वितरण गरेको पाइएपछि पेट्रोल पम्पको एउटा नोजललाई सिल गरिएको छ। परिमाण मापन गर्दा मात्रा कम देखिएपछि कारबाही गरिएको अनुगमनमा संलग्न प्रधानमन्त्रीको सचिवालय सदस्य बिनोद न्यौपानेले जानकारी दिए। चाडपर्वको मौका छोपी उपभोक्तामाथि ठगी हुनसक्ने भएकाले अनुगमन गरिएको उनले बताए।"
"खाद्य कम्पनीले सुरु गर्यो खसी, बोका र च्याङ्ग्राको बिक्री (फोटोफिचर)","काठमाडौं : खाद्य व्यवस्था तथा व्यापार कम्पनीले आजदेखि खसी, बोका बिक्री सुरु गरेको छ। सरकारी स्वामित्वको खाद्य व्यवस्था तथा व्यापार कम्पनीकाले दसैंको अवसरमा सहुलियत मूल्यमा जिउँदो खसी, बोका र च्याङ्ग्रा बिक्रि गर्न सुरु गरेको हो। कम्पनीले खसी र बोकाको मूल्य प्रतिकेजी ६ सय ७० रुपैयाँ तोकेको छ भने च्याङ्ग्राको मूल्य प्रतिकेजी १२ सय ५० तोकेको छ। खाद्यले खसी, बोका र च्याङ्ग्राको बिक्रीमा प्रतिकिलो १० रुपैयाँ छुट दिएको छ। कम्पनीले विभिन्न जिल्लाबाट किनेर काठमाडौंमा ल्याएको हो। तस्बिरमा हेर्नुहोस् थापाथलीबाट बिक्री भइरहेका खसी, बोका र च्याङ्ग्रा तस्बिर : सुनिता डंगोल"
सहुलियत पसलमै छैन चिनी,"लेखनाथ : पोखरा नयाँबजार निवासी प्रेमबहादुर क्षत्री दसैंका लागि चिनी खरिद गर्न सोमबार दिउँसो पोखराको पृथ्वीचोकस्थित साल्ट ट्रेडिङ कर्पोरेशनको सहुलियत पसलको बिक्री केन्द्र पुगे। तर त्यहाँ चिनी नै बिक्रीमा नभएपछि रित्तो हात घर फर्किए। उपभोक्तालाई लक्षित गरी काठमाडौंमा सहुलियत पसलबाट चिनी बिक्री भइरहेको समाचार हेरेर पोखराको साल्ट ट्रेडिङले पनि बिक्री गरेको होला भन्दै आएको हुँ तर यहाँ चामल, नून, तेल र साबुन मात्र बिक्री भइरहेको रहेछ, मलाई चिनी चाहिएको हो,' उनले भने, 'बजारमा चिनी खरिद गर्दा व्यापारीले प्रतिकेजी एक सय ३० लिने गरेका छन्।' बजारमा दैनिक उपभोग्य वस्तुको मूल्यवृद्धि भएपछि सर्वसाधारणको दैनिकी कष्टकर हुँदै आएको उनको भनाइ छ। सहुलियत दरमा खाद्यवस्तुको बिक्री गर्ने जिम्मा पाएको खाद्य व्यवस्था तथा व्यापार कम्पनी लिमिटेड पोखरा र साल्ट ट्रेडिङ कर्पोरेशन कम्पनी लिमिटेड पोखराको बिक्री केन्द्रले यसवर्ष चिनी नभएका कारण बिक्री गरिएको छैन। 'सरकारले काठमाडौं बाहिरका जिल्लामा पनि चिनी बिक्री केन्द्र राखेको भए आम उपभोक्ताले सहुलियत दरमा चिनी किन्न पाउने थिए, किन त्यसो नगरेको होला?,' क्षत्रीले प्रश्न गरे। साल्ट ट्रेडिङ कर्पोरेशन कम्पनी लिमिटेड पोखराका प्रमुख वासुदेव उपाध्यायले उद्योग वाणिज्य तथा आपूर्ति मन्त्रालयले सहुलियत दरको चिनी बिक्री गर्ने निर्णय ढिला गर्दा दसैंमा चिनी आयात हुन नसकेको र दसैंपछि लगत्तै सहुलियत दरको चिनी बिक्री केन्द्रमा आइपुग्ने बताए। 'दसैंमा उपभोक्तालाई सहुलियत दरमा चामल, तोरीको खाने तेल, नुहाउने साबुन र नून सहुलियत दरका दिएका छौं,' उनले भने, 'सधैं झैं यसवर्ष पनि साल्ट ट्रेडिङको कार्यालय पृथ्वीचोकबाट उपभोग्य सामान बिक्री भइरहेका छन्।' प्रमुख उपाध्यायका अनुसार साल्ट ट्रेडिङले २५ केजी तौल भएको जिरा मसिनो चामलको बोरालाई बजार भाउभन्दा पाँच सय सस्तोमा रु दुई हजार एक सयमा बिक्री गरिएको छ। त्यस्तै २५ केजीको सोना चामल प्रतिबोरामा दुई सय ५० छुट गरी एक हजार सात सय ५० मा बिक्री गरिएको छ। त्यस्तै नूनमा दुई सहुलियत दिइएको छ भने सन्तुर साबुनमा १० र बजार भाउ चार सय २५ रहेको शान्ति तोरीको तेल प्रतिलिटर तीन सय ७० मा बिक्री गरिएको छ। खाद्य व्यवस्था तथा व्यापार कम्पनी लिमिटेड प्रादेशिक कार्यालय पोखराका सूचना अधिकारी रञ्जना केसीले यसवर्ष चिनी नभएका कारण पोखराबाट स्टिम जिरा चामल बिक्री गरिएको जानकारी दिइन्। उनका अनुसार २५ केजी तौल भएको चालमको बोरा एक हजार नौ सय ७५ मा बिक्री भइरहेको छ। दसैंदेखि छठ पर्वसम्मका लागि पाँच सय क्वीन्टल चामल बिक्रीका लागि राखिएकोमा पोखराको पार्दीस्थित बिक्री केन्द्र र पृथ्वीचोकको बिक्री केन्द्रबाट दैनिक २० क्वीन्टल चामल बिक्री भइरहेको केसीको भनाइ छ। 'प्रतिपरिवार दुई बोरा चामल दिएका छौं,' उनले भनिन्, 'सहुलियत पसल यही असोज १५ गतेदेखि सुरु भई मङ्सिर ३ गतेसम्म रहने छ,' उनले भनिन्। विशेष गरी दसैं, तिहार र छठ पर्वलाई लक्षित गरी सरकारले सञ्चालनमा ल्याएको सहुलियत पसलमा चामल खरिद गर्न दसैंसँगै सर्वसधारण उपभोक्ताको चाप बढेको उनको भनाइ छ। सरकारले बोलपत्रमार्फत खरिद गर्न लागेको चिनी केही हप्तामा नै बिक्री केन्द्रमा आइपुग्ने र चिनीको समेत बिक्री गर्ने उनले बताए। देशभर खाद्य व्यवस्था तथा व्यापार कम्पनीले ४९, साल्ट ट्रेडिङ कर्पोरेशनले ३५ र दुग्ध विकास संस्थानले ११ आउटलेटबाट सहुलियत मूल्यमा सामान बिक्री गरिरहेका छन्। सञ्चालनमा ल्याइएका सहुलियत मूल्य पसल प्रभावकारी भएनभएको विषयमा अनुगमन गर्न सरकारले अनुगमन समिति पनि बनाएको छ। सहुलियत पसलबाट धेरैभन्दा धेरै लाभ लिन केसीले उपभोक्तालाई आग्रह गरिन्।"
दसैं नजिकिँदा नेप्से झन् ओरालो,"काठमाडौं : दसैं नजिकिँदै गर्दा नेपाल स्टक एक्सचेन्ज (नेप्से) मा सेयरबजार झन् ओरालो लाग्दै छ। नाफा बुक गरेर दसैं खर्च जोहो गर्ने अवसर सेयरबजारले खासै दिएन। किनभने पछिल्लो तीन दिन बन्द भएको सेयरबजार साताको दोस्रो दिन सोमबार सुरु भएको सेयरबजार दोहोरो अंकले गिरावट आएको छ। यसदिन नेप्से परिसूचक २३१६ अंकले घटेर १८५१४३ बिन्दुमा पुग्यो। नेप्से दोहोरो अंकले घटेसँगै १३ वटै उपसमूहको सूचक नकारात्मक देखिए। होटल्स एन्ड टुरिजम र हाइड्रो उपसमूहको सूचक २ प्रतिशतभन्दा बढीले घट्यो। फाइनान्स, इन्भेस्टमेन्ट, माइक्रो फाइनान्स, म्युचुअय फन्डको सेयर मूल्य १ प्रतिशत बढीले ओरालो लाग्यो। यसदिन २ सय ८४ स्क्रिप्टको ४८ लाख ३७ हजार ८ सय ९३ कित्ता सेयर १ अर्ब २५ करोड ३२ लाख ९१ हजार ७० रुपैयाँमा किनबेच भए। यो साताको पहिलो कारोबार दिन आज २ सय ८४ स्टकको कारोबार हुँदा २२ स्टकको मात्रै मूल्य बढेको छ। तीन स्टकको मूल्य स्थिर रह्यो। यस्तै, कारोबार रकमका आधारमा यस दिन प्रभु बैंकको संस्थापक सेयर शीर्ष स्थानमा रह्यो। सो बैंकको ६ करोड २४ लाख रुपैयाँ मूल्यबराबरको सेयर कारोबार भयो। यसैगरी हाथवे इन्भेस्टमेन्टको पाँच करोड रुपैयाँ बढीको सेयर खरिदबिक्री भयो। यससँगै, सिद्धार्थ प्रिमियर इन्स्योरेन्सको सेयर मूल्य सर्वाधिक ७८७ प्रतिशतले बढ्यो। सिद्धार्थ इन्भेस्टमेन्ट ग्रोथ स्किम २ को इकाइ मूल्य ७ प्रतिशत ३१ प्रतिशत, सुपर माई हाइड्रोपावर ४०४, कालिञ्चोक दर्शनको ३९७ र सन्राइज फोक्स्ड इक्विटी फन्डको ३८५ प्रतिशतले सेयर बढेर शीर्ष पाँचभित्र परेका छन्। सोमबार दुईवटा स्टकको सेयर नकारात्मक सर्किट लेभलमा कारोबार भयो। तर सयपत्री हाइड्रोपावर र हाथवे इन्भेस्टमेन्टको सेयर नकारात्मक सर्किट लेभलमा कारोबार भएको छ। यसकारण ओरालो लाग्दै छ सेयरबजार सेयरबजार उकालो र ओरालो लाग्नु यसको प्रवृत्ति नै हो। यी दुवै अवस्थामा लगानीकर्ताहरूले लाभ लिन सक्छन्। तर सामान्यतयाः सेयरबजारमा हरियाली छाउँदा लगानीकर्ताको मनोबल बढ्ने गरेको देखिन्छ। तर लगातार सेयरबजार ओरालो लाग्दा पनि हतोत्साहित हुने स्थितिसमेत देखिन्छ। यद्यपि सेयरबजारमा धैर्य जरुरी भएको पनि केही सेयर जानकारले पटकपटक भन्दै आएका छन्। तर यतिबेला दसैेंंका लागि नाफा बुक गर्न भने लगानीकर्तालाई चुनौती छ। किनभने सेयरबजार निरन्तर ओरालोमा छ। पछिल्लो सात कारोबार दिनमा ६ दिनमा एक दिनमात्रै बजार बढ्यो बाँकीका दिन घट्यो। यसले लगानीकर्ताको मनोबल कमजोर हुँदा बजार ओरालो लाग्ने क्रम रोकिएन। वास्तवमा यतिबेला केही ठूला लगानीकर्ताले सेयर खरिद नगर्दा पनि यस्तो स्थिति आएको सेयर जानकारहरू सुनाउँछन्। यद्यपि सेयरबजार हल्लाको भरमा पनि चल्ने देखिएको छ। जसको प्रभाव सामान्यतया भर्खर प्रवेश गरेका नयाँ लगानीकर्तामा हाबी हुन सक्छ। नेपाल राष्ट्र बैंकले मार्जिक प्रकृतिको सेयरधितो कर्जाको क्याप नहटाएकाले पनि बजार उत्साहित हुन नसकेको गुनासो छ। यससँगै बैंक तथा वित्तीय संस्थामा ब्याजदर महँगो हुँदा पनि यसको प्रभाव सेयरबजारमा परेको छ।"
नेप्से परिसूचकमा दोहोरो अंकको वृद्धि,"काठमाडौं : नेपाल स्टक एक्सचेञ्ज (नेप्से) परिसूचकमा दोहोरो अंकको वृद्धि देखिएको छ। आज नेप्से परिसूचक १३ दशमलव १८ अंकले बढेर एक हजार आठ सय ६४ दशमलव ६२ को बिन्दुमा कायम भएको हो। आज दुई सय ८९ कम्पनीको ३८ लाख १३ हजार दुई सय ३३ कित्ता सेयर ४५ हजार चार सय ५६ पटक किनबेच हुँदा एक अर्ब ८४ लाख ३७ हजार आठ सय ६० बराबरको कारोबार भएको छ। आजको कारोबारमा होटल तथा पर्यटन समूहको उपसूचक शून्य दशमलव २७, निर्जीवन बीमा समूह शून्य दशमलव ५३ र व्यापार समूह एक दशमलव २५ प्रतिशतले घटेको छ भने अरु सबै समूहको उपसूचक बढेको छ। सबैभन्दा धेरै वित्त समूहको उपसूचक एक दशमलव ३० र बैंकिङ समूहको उपसूचक एक दशमलव १० प्रतिशतले बढेको छ। आज एनआइबिएल प्रगति फन्डको सेयर मूल्य सबैभन्दा धेरै सात दशमलव ३५ प्रतिशतले बढेको छ। सबैभन्दा धेरै घट्नेमा भने ह्याथवे इन्भेन्टमेन्ट नेपाल लिमिटेडको सेयर मूल्य आठ दशमलव ५३ प्रतिशतले घटेको छ। कारोबार रकम र कारोबार भएका सेयर सङ्ख्याका आधारमा आज सबैभन्दा धेरै हाथवे इन्भेन्टमेन्ट नेपाल लिमिटेडको चार करोड ६२ लाख ६९ हजार दुई सय ४८ बराबरको एक लाख ५९ हजार पाँच सय ४७ कित्ता सेयर किनबेच भएको छ।"
पोल्ट्री व्यवसाय ओरालै ओरालो,"चितवन : दानाको मूल्यवृद्धि र बैंकको चर्को ब्याजका कारण पोल्ट्री व्यवसाय ओरालो लागेको छ। पोल्ट्री उत्पादनमा लागतभन्दा कममा बिक्री गर्नुपर्ने व्यवसायीलाई बाध्यता छ। प्रतिक्रेट ४ सय ९० लागत मूल्य रहेको अन्डा हिजोआज बढीमा ३ सय ६० रुपैयाँमा बिक्री हुन्छ। प्रतिगोटा १६ रुपैयाँ लागत रहेको अन्डा १२ रुपैयाँमा बिक्री भएको छ। उत्पादन लागतभन्दा कममा बिक्री गर्नुपर्दा व्यवसाय नै संकटमा परेको गुनासो व्यवसायीको छ। कुनै बेला ७० लाख अन्डा उत्पादन हुँदा त्यसको ८० प्रतिशत उत्पादन चितवन आसपासबाट हुन्थ्यो। अहिले ठूला लगानीका फार्म बढेका छन्। साना घटेका छन्। चितवन नबलपुर क्षेत्रमा करिब १६ लाख कुखुरापालन हुन्छ। डेढ सय कृषक यस पेसामा आबद्ध छन्। नेपालका पोल्ट्री व्यवसायी ६० प्रतिशतले कमी भएका छन्। व्यवसाय चौपट छ। महँगीको मार एकातिर अर्को बैंकको किस्ता र ब्याज कसरी तिर्ने भन्ने पिर छ, नेपाल लेयर्स कुखुरापालक संघका अध्यक्ष विनोद पोखरेलले भने, लगानी धेरै पुग्यो न छोड्न सकिन्छ न अडिन नै। कोभिडको समयमा प्रतिदिन ५० लाखसम्म उत्पादन हुने अन्डा अहिले दैनिक ३० लाख मात्र उत्पादन हुन्छ। पोल्ट्री व्यवसायमा आएको आर्थिक संकटले व्यवसायी पलायन हुँदै गएका छन्। साना व्यवसायी पलायन भएका छन्। ठूला लगानीमात्रै पोल्ट्री क्षेत्र धानिएको छ। बजार भाउ कम र बैंकको चर्को ब्याजदरले पोल्ट्री क्षेत्र धराशायी बनेको छ। व्यवसायी ६० प्रतिशत घटेका छन्। चितवनमा ९५ ह्याचरी उद्योग थिए। अहिले ४३ वटा मात्र छन्। पोल्ट्री महासंघका उपाध्यक्ष टीकाराम पोखरेलले अहिले व्यवसायमात्रै धानेको बताए। चार वर्ष घाटा खाँदा दुई महिना भाउ आएर के थेग्न सकिन्छ र ? पोखरेलले भने, उत्पादन पनि घट्यो लगानी जोगाउन सकिएन। त्यसैले धेरैले पलायनको बाटो रोजे। साना लगानीका कृषकले पेसा छोडेका छन्। ठूला लगानीका व्यवसायी बैंकको ऋणले समस्यामा छन्। देशभरका आठ हजार लेयर्स कुखुरा फार्म अहिले चार हजार मात्रै छन्। लेयर्स कुखुरा फार्म, ह्याचरीसहित पोल्ट्रीसँग सम्बन्धित किसान र व्यवसायी अधिकांश विस्थापित भएका छन्। घाटामा व्यवसाय गर्न परेपछि व्यवसाय कसरी टिकाउने भन्ने चिन्तामा छन्, व्यवसायी। अन्डाको बजारीकरणमा समस्या छ। पोल्ट्री व्यवसायी मञ्चका अध्यक्ष राजेन्द्र लामिछाने लागत मूल्यभन्दा पनि कम मूल्यमा बिक्री गर्न परेको गुनासो व्यवसायीको छ। मिहेनत गर्दा अगाडि बढ्न सकिन्छ कि जस्तो लागेको थियो। तर पोल्ट्रीबाट हामी धेरै साथी पलायन हुने अवस्थामा पुग्यौं, उनले भने, बैंकले लगानी गर्न सकेन। अर्को लगानी भएकोमा पनि ब्याजदर बढ्दै गयो। अब अगाडि बढ्नै कठिन भएको छ। ३ सय ४८ ह्याचरी अहिले १ सय २० मात्रै छन्। क्षमताभन्दा कम उत्पादन भएको छ। राज्यले वास्ता नगरेको गुनासो व्यवसायीको छ। कुल गार्हस्थ्य उत्पादनमा पोल्ट्री व्यवसायले करिब चार प्रतिशत योगदान दिएको व्यवसायी बताउँछन्। चितवन उद्योग संघका अध्यक्ष त्रिलोचन कँडेलले भने व्यवसायी टिकाउन मुस्किल भएको बताए। पोल्ट्री व्यवसाय खस्किनु भनेको व्यवसायी मात्र होइन राज्यकै अर्थतन्त्र खस्किएको छ भन्ने कुरा सरकारले बुझ्न सकेन, उनले भने। यसबेला करिब दुुई खर्बभन्दा बढी लगानीको पोल्ट्री व्यवसाय धराशायी बनेको छ।"
मूल्यवृद्धि ८१९ प्रतिशत पुग्यो,"काठमाडौं : नेपाल राष्ट्र बैंकले चालु आर्थिक वर्ष २०८०८१ को पहिलो दुई महिनाको तथ्याङ्कमा आधारित देशको वर्तमान आर्थिक तथा वित्तीय स्थिति सार्वजनिक गरेको छ। राष्ट्र बैंकले सार्वजनिक गरेको आर्थिक अवस्थाको स्थितिअनुसार गत भदौ मसान्तसम्ममा वार्षिक बिन्दुगत आधारमा उपभोक्ता मूल्य सूचकाङ्कमा आधारित मुद्रास्फीति आठ दशमलव १९ प्रतिशत पुगेको छ। सरकारले चालु आर्थिक वर्षमा मूल्यवृद्धि साढे छ प्रतिशतको वाञ्छित सीमाभित्र राख्ने लक्ष्य राखेको छ। राष्ट्र बैंकको गत भदौ मसान्तसम्मको तथ्याङ्कअनुसार मरमसलामा ४५ दशमलव ४६ प्रतिशतसम्म मूल्यवृद्धि देखिएको छ। त्यस्तै, चिनी तथा चिनीजन्य वस्तुमा १७ दशमलव ८६, तरकारीमा १४ दशमलव ५१, खाद्य तथा खाद्यजन्य पदार्थमा १३ दशमलव ३८ र दुग्ध पदार्थ तथा अण्डामा १२ दशमलव ६० प्रतिशत मूल्य बढेको छ। यो अवधिमा घ्यू तथा तेल उपसमूहको वार्षिक बिन्दुगत मूल्य सूचकाङ्क भने १३ दशमलव ०८ प्रतिशतले घटेको छ। गैरखाद्य तथा सेवा समूहअन्तर्गत मनोरञ्जन तथा संस्कृति उपसमूहको वार्षिक बिन्दुगत उपभोक्ता मूल्य सूचकाङ्क १५ दशमलव ५५, विविध वस्तु तथा सेवाहरु १२ दशमलव २१ प्रतिशत, शिक्षा क्षेत्रमा नौ दशमलव १० प्रतिशत, घरायसी उपयोगका वस्तुमा आठ दशमलव ११ प्रतिशत र फर्निसिङ तथा घरायसी उपकरणमा छ दशमलव ५९ प्रतिशतले मूल्य बढेको छ । भदौ मसान्तसम्ममा यातायात क्षेत्रको मुद्रास्फीति शून्य दशमलव १८ प्रतिशतले घटेको छ। यो अवधिमा काठमाडौं उपत्यकाको मुद्रास्फीति नौ दशमलव ८३ प्रतिशत, तराईको सात दशमलव ०३ प्रतिशत, पहाडको आठ दशमलव ०९ प्रतिशत र हिमालको ११ दशमलव ३२ प्रतिशत रहेको छ।"
दुई महिनामा दुई खर्ब २८ अर्ब रेमिट्यान्स भित्रियो,काठमाडौं : चालु आर्थिक वर्ष २०८०८१ को पहिलो दुई महिनामा नेपालले करिब साढे दुई खर्ब रेमिट्यान्स भित्र्याएको छ। नेपाल राष्ट्र बैंकले आज सार्वजनिक गरेको गत भदौ मसान्तसम्मको तथ्याङ्कमा आधारित देशको वर्तमान आर्थिक तथा वित्तीय स्थिति प्रतिवेदनअनुसार यो अवधिमा विप्रेषण आप्रवाह २२ दशमलव एक प्रतिशतले बढेर रू दुई खर्ब २८ अर्ब ३७ करोड पुगेको छ। अघिल्लो वर्षको सोही अवधिमा विप्रेषण आप्रवाह १९ दशमलव आठ ८ प्रतिशतले बढेको थियो। अमेरिकी डलरमा विप्रेषण आप्रवाह १७ दशमलव सात प्रतिशतले वृद्धि भई १ अर्ब ७३ करोड अमेरिकी डलर पुगेको छ। गत भदौ मसान्तसम्ममा वैदेशिक रोजगारीका लागि श्रम स्वीकृति लिने नेपालीको संख्या २८ दशमलव तीन प्रतिशतले घटेर ७४ हजार चार सय ५५ रहेको छ। त्यसैगरी वैदेशिक रोजगारीका लागि पुनः श्रम स्वीकृति लिने नेपालीको संख्या १८ दशमलव तीन प्रतिशतले घटेर ३२ हजार चार कायम भएको राष्ट्र बैंकले जनाएको छ। अघिल्लो वर्ष सोही अवधिमा यस्तो संख्या ७० दशमलव छ प्रतिशतले बढेको थियो।
प्राधिकरणलाई डबल ए प्लस क्रेडिट रेटिङ,"काठमाडौं : नेपाल विद्युत् प्राधिकरणले यस वर्ष पनि डबल ए प्लस क्रेडिट रेटिङ पाएको छ। इक्रा नेपालले प्राधिकरणको क्रेडिट रेटिङ गरी इक्रा एनपी डबल ए प्लस स्तरको रेटिङ प्रदान गरेको हो। अघिल्लो वर्ष पनि प्राधिकरणले सोही रेटिङ पाएको थियो। डबल ए प्लस रेटिङ प्राप्त गर्ने संस्थाकोे वित्तीय तथा आर्थिक दायित्व समयमै वहन गर्न सक्ने उच्च क्षमता सुरक्षित रहन्छ। डबल ए प्लस रेटिङ पाउने संस्थासँगको वित्तीय कारोबारमा ज्यादै न्यून ऋण भुक्तानी जोखिम हुन्छ। इक्रा नेपालले प्राधिकरणको वित्तीय अवस्था, सम्पत्ति, व्यावसायिक तथा वित्तीय जोखिमको विश्लेषण, व्यवस्थापकीय क्षमता, सञ्चालन प्रभावकारितामा प्रभाव पार्ने आन्तरिक तथा बाह्य वातावरणीय तत्त्वहरूलगायतको विश्लेषण गरेको थियो। सोही विश्लेषणका आधारमा प्राधिकरणको क्रेडिट रेटिङ गरिएको हो। क्रेडिट रेटिङमार्फत कुनै व्यक्ति वा संगठित संस्थाको साखको गुणस्तर सम्बन्धमा मूल्यांकन गर्ने तथा राय प्रकट गर्ने काम गरिन्छ। यसमा संस्थाको ऋण दायित्व भुक्तान गर्ने क्षमता सम्बन्धमा निहित जोखिमबारे सरल र बुझ्न सकिने सांकेतिक सूचकका रूपमा राय दिइन्छ। विद्युत् उत्पादन, प्रसारण र वितरणलाई सक्षम, भरपदो र सर्वसुलभ गरी विद्युत् आपूर्तिको समुचित व्यवस्था गर्न सरकारको पूर्ण स्वामित्वमा प्राधिकरण स्थापना गरिएको हो। प्राधिकरणले देशभित्र विद्युत् उत्पादन, प्रसारण र वितरणका अतिरिक्त आन्तरिक तथा सीमापार विद्युत् व्यापार पनि गरिरहेको छ। सरकारले विद्युत् विकासका कार्यक्रमहरू कार्यान्वयन गर्न वार्षिक रूपमा बजेट विनियोजन, सेयरमा लगानी र अन्य आवश्यक रकम, सञ्चालनमार्फत प्राधिकरणलाई सहयोग गरिरहेको छ। प्राधिकरणका कार्यकारी निर्देशक कुलमान घिसिङले सार्वजनिक निकायमध्ये प्राधिकरणले डबल ए प्लस क्रेटिड रेटिङ पाएकाले संस्थामा वित्तीय दायित्व बहन गर्न सक्ने उच्च तहको सुरक्षित क्षमता देखिएको बताए। प्राधिकरणले तेस्रो वित्तीय पुनर्संरचना गरी नेपाल विद्युत् प्राधिकरण ऐन, २०४१ बमोजिम संस्थाको सेयर सर्वसाधारणमा जारी गर्ने प्रस्ताव अर्थ मन्त्रालयमा पेस गरिसकेको छ। प्राधिकरणको चुक्ता पुँजी करिब ३ खर्ब रुपैयाँ कायम गरी त्यसको १० प्रतिशतले हुन आउने रकममा प्रिमियम थप गरी करिब ६० अर्ब रुपैयाँबराबरको प्राथमिक सेयर सर्वसाधारणलाई निष्कासनको प्रस्ताव गरिएको छ। प्राधिकरणको सेयरको प्रतिकित्ता किताबी मूल्य करिब १ सय २५ रुपैयाँ कायम गर्ने र त्यसमा त्यति नै रकम प्रिमियम थप गरी सेयर निष्कासनको प्रस्ताव गरिएको छ।"
युनिलिभरको प्रतिकित्ता १५८० लाभांश,काठमाडौं : युनिलिभर नेपालले गत आर्थिक वर्षको मुनाफाबाट सेयरधनीलाई प्रतिकित्ता १ हजार ५८० रुपैयाँका दरले लाभांश वितरण गर्ने घोषणा गरेको छ। यही असोज २६ गते बसेको कम्पनीको सञ्चालक समितिको बैठकले सो दरमा लाभांश वितरण गर्ने घोषणा गरेको हो। यससँगै यो अहिलेसम्मकै सबैभन्दा बढी लाभांश वितरण गर्ने घोषणा गर्ने कम्पनी बनेको छ। कम्पनीले सञ्चालनको ३० वर्ष सफतलापूर्वक पूरा गरेको अवसरमा सेयरधनीहरूका लागि आकर्षक लाभांश वितरण गर्ने घोषणा गरेको बताएको छ। लाभांश वितरण प्रयोजनार्थ कम्पनीले मंसिर १२ देखि २६ गतेसम्म बुक क्लोज गर्ने बताएको छ। यस बमोजिम आगामी मंसिर ११ गतेसम्म नेप्सेमा कारोबार भई कायम सेयरधनीले कम्पनीले वितरण गर्ने लाभांश प्राप्त गर्न सक्छन्।
"चालु खाता र शोधनान्तर बचतमा, मुद्रा सञ्चितिले एक वर्षको आयात धान्ने","काठमाडौं : चालु आर्थिक वर्षको पहिलो दुई महिना अवधिमा चालु खाता र शोधनान्तर स्थिति बचतमा देखिएको छ। त्यस्तै, मुलुकको विदेशी मुद्रा सञ्चितिले एक वर्षको वस्तु तथा सेवा आयात धान्न सक्ने देखिएको छ। नेपाल राष्ट्र बैंकले आज सार्वजनिक गरेको भदौ मसान्तसम्मको तथ्यांकमा आधारित देशको वर्तमान आर्थिक तथा वित्तीय स्थिति प्रतिवेदनअनुसार चालु खाता २३ अर्ब ५० करोड रुपैयाँ बचतमा देखिएको छ। अघिल्लो वर्षको सोही अवधिमा चालु खाता ३६ अर्ब ८४ करोड रुपैयाँ घाटामा थियो। त्यस्तै, गत भदौ मसान्तसम्ममा शोधनान्तर स्थिति ५३ अर्ब ६१ करोडले बचतमा छ। अघिल्लो वर्षको सोही अवधिमा शोधनान्तर स्थिति २० अर्ब ८१ करोडले घाटामा थियो। गत असार मसान्तसम्ममा १५ खर्ब ३९ अर्ब ३६ करोड बराबर रहेको कूल विदेशी विनिमय सञ्चिति तीन दशमलव नौ प्रतिशतले बढेर भदौ मसान्तसम्ममा १५ खर्ब ९८ अर्ब ९० करोड पुगेको छ। कूल विदेशी विनिमय सञ्चितिमध्ये नेपाल राष्ट्र बैंकमा रहेको सञ्चिति १४ खर्ब ६ अर्ब ५२ करोड र बैंक तथा वित्तीय संस्थासँग रहेको विदेशी विनिमय सञ्चिति एक खर्ब ९३ अर्ब ५९ करोड रहेको छ। कूल विदेशी विनिमय सञ्चितिमा भारतीय मुद्राको अंश २१ दशमलव ७ प्रतिशत रहेको छ। चालु आर्थिक वर्षको दुई महिनाको आयातलाई आधार मान्दा हालको विदेशी विनिमय सञ्चितिले १२ दशमलव छ महिनाको वस्तु आयात र १० दशमलव तीन महिनाको वस्तु तथा सेवा आयात धान्न पर्याप्त रहने देखिएको छ। गत भदौ मसान्तसम्ममा विदेशी विनिमय सञ्चितिको कूल गार्हस्थ्य उत्पादन, कूल आयात र विस्तृत मुद्राप्रदायसँगका अनुपात क्रमशः २९ दशमलव सात, ८६ र २६ दशमलव दुई प्रतिशत रहेको छ। पछिल्लो दुई महिनामा आयात पाँच दशमलव एक प्रतिशतले, निर्यात सात दशमलव आठ प्रतिशतले र कूल वस्तु व्यापार घाटा चार दशमलव सात प्रतिशतले घटेको छ। भदौ मसान्तसम्ममा सरकारको कूल बजेच खर्च एक खर्ब ३१ अर्ब १४ करोड र राजस्व परिचालन एक खर्ब ४१ अर्ब आठ करोड रहेको छ। यही अवधिमा विस्तृत मुद्राप्रदाय शून्य दशमलव पाँच प्रतिशतले घटेको छ। वार्षिक बिन्दुगत आधारमा भने यस्तो मुद्राप्रदाय १२ प्रतिशतले बढेको छ। त्यस्तै, यो अवधिमा बैंक तथा वित्तीय संस्थाको निक्षेप सङ्कलन शून्य दशमव एक प्रतिशतले घटेको छ र निजी क्षेत्रमा प्रवाहित कर्जा शून्य दशमलव सात प्रतिशतले बढेको छ। वार्षिक बिन्दुगत आधारमा निक्षेपको वृद्धिदर १३ दशमलव दुई प्रतिशत र निजी क्षेत्रमा प्रवाहित कर्जाको वृद्धिदर चार प्रतिशत छ। रासस"
मल्टिपर्पस फाइनान्सको अवितरित हकप्रद सेयर बिक्रीमा,"काठमाडौं : मल्टिपर्पस फाइनान्सले असोज २९ गते (सोमबार) बाट १ लाख ४२ हजार कित्ता अवितरित हकप्रद सेयर बिक्री खुला गरेको छ। लगानीकर्ताले अवितरित हकप्रद सेयरको बोलपत्र आउँदो कात्तिक १३ गतेसम्म पेस गर्नुपर्नेछ। बिक्रीमा रहेको उक्त सेयरमा संस्थापक समूहको ८२ हजार १ सय २३ कित्ता छ भने सर्वसाधारण समूहको ६० हजार ६ सय ५० कित्ता रहेको छ। उक्त सेयरको न्यूनतम मूल्य १ सय रुपैयाँ राखिएको छ। लगानीकर्ताले सोही आधारमा न्यूनतम मूल्य वा सोभन्दा बढी बोलकबोल गर्न सक्ने बताइएको छ। लगानीकर्ताले बोलपत्र धितोपत्र बिक्री प्रबन्धक मुक्तिनाथ क्यापिटलको काठमाडौं, नक्सालस्थित कार्यालयमा पेस गर्न सक्नेछन्। साथै बोलपत्रका लागि देशभर मुक्तिनाथ विकास बैंकका शाखाहरू थिमी, कुमारीपाटी, बिर्तामोड, विराटनगर, वीरगन्ज, जनकपुर, हेटौंडा, नारायणगढ, चिप्लेढुंगा (पोखरा), बागलुङ, बुटवल, घोराही, नेपालगन्ज, सुर्खेत, धनगढी र महेन्द्रनगरमा पेस गर्न सकिने जनाइएको छ।"

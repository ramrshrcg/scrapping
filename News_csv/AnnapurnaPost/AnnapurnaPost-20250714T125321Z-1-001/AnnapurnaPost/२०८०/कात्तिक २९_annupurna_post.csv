शीर्षक,विवरण
'टिकटकर नेताहरू'लाई मेरो प्रश्न देशको सुरक्षाभन्दा ठूलो टिकटक हो?,"नेपाल सरकारले चिनियाँ सामाजिक सञ्जाल टिकटकमाथि लगाएको प्रतिबन्ध केही नेपाली टिकटकर नेताहरूलाई पचेको छैन। किनकि टिकटककै कारण केही नेताहरू रातारात जन्मेका छन्। अहिले टिकटक बन्द हुँदा ती नेताहरूको निन्द्रा नै हराम भएको छ। यहाँसम्म कि समाजसेवाको देखावटी खोल ओढेकाहरूले पनि रोइलो गरिरहेका छन्। साइबर सेना बनाएर सस्तो लोकप्रियता कमाउने उनीहरूमा रूवाबासी चलेको छ। टिकटक बन्द गर्ने सरकारको निर्णयले 'फेक आइडी' खोलेर लोकप्रिय कमाउने टिकटक बिशेषज्ञ एवं राजनीतिक मौसमविद्हरूको सपना चकनाचूर भएको छ। केही राजनीतिक मौसमविद्हरू जसरी मौसम परिवर्तन भएसँगै मान्छेले आफ्नो काम फेर्छ, त्यसरी नै सस्तो लोकप्रियतामा लागेका ती नेताहरू अहिले बोली फेर्दै रुवाबासी गरिरहेका छन्। सरकारको तर्फबाट तिहारको सर्प्राइज उपहारस्वरूप आएको टिकटकमाथिको प्रतिबन्धले टिकटकर नेताहरूको चिन्ता असाध्यै बढेको छ। किनभने लामो समयदेखि टिकटकमार्फत् भ्रम सिर्जना गरेर आम नेपाली जनतालाई गुमराहमा पारिरहेका उनीहरूलाई यो निर्णयले ठूलो धक्का लागेको छ। टिकटक प्रतिबन्धसँगै उनीहरूको सस्तो लोकप्रियता कमाउने माध्यममाथि नै सरकारले अंकुश लगाइदिएको छ। टिकटकमाथि प्रतिबन्ध लगाउने सरकारको निर्णय उपयुक्तमात्र छैन, समय सान्दर्भिक र सबै दृष्टिकोणले महत्वपूर्ण पनि छ। किनभने पछिल्लो समय सामाजिक सञ्जाललाई दुरुपयोग गरेर नेपालमा बसोबास गर्ने विभिन्न समुदाय, धर्म, संस्कृति र भेषभुषाका व्यक्तिहरूबीचको सामाजिक सद्भाव र पारिवारिक एकतामाथि खलल पुर्याउने काम भइरहेको सर्वविदितै छ। यसमा सामाजिक सञ्जालहरूमध्ये पनि टिकटकको सबैभन्दा ठूलो भूमिका छ। उदाहरणका लागि केही समय अगाडि देशका विभिन्न स्थानमा भएका धार्मिक सद्भाव बिथोल्ने दुष्प्रयासलाई नै हेरौं। त्यो बेला हिंसात्मक भाषण दिनेदेखि एक अर्काको धर्ममाथि आँच पुग्ने किसिमका अभिव्यक्ति दिने कामलगायतका अधिकांश हर्कतहरू टिकटककै माध्यमबाट भएका थिए। यद्यपि यस विषयमा टिकटकर नेताहरूले कहिल्यै बोलेको पाइँदैन। किनभने उनीहरूलाई देशको सामाजिक र धार्मिक सद्भाव भन्दा पनि आफ्नो सस्तो लोकप्रियता नै प्यारोजस्तो देखियो। देशमा टिकटकमार्फत् हिंसा फैलिरहँदा नबोल्नेहरू आज प्रतिबन्ध लागेपछि अभिव्यक्तिमाथि अभिव्यक्ति दिइरहेका छन्, नियमनका कुरा गरिरहेका छन्। त्यही कारणले समाजभित्र विसङ्गती, विकृति र अराजकता फैलाउने प्रवृत्तिलाई नियन्त्रण तथा नियमन गर्ने मनसायबाट प्रेरित भएर टिकटकमाथि प्रतिबन्ध लगाउने सरकारको निर्णय सोह्रै आना जायज छ। मुलुकको सुरक्षा जोखिममा हुँदा सरकारले जुनसुकै बेला टिकटकजस्ता सामाजिक सञ्जालमाथि प्रतिबन्ध लगाउन सक्नुपर्छ। त्यसमाथि टिकटकजस्ता सामाजिक सञ्जालमार्फत् वर्षेनि अर्बौँ रुपैयाँ देशबाट बाहिर गइरहेको छ। टिकटकमा लाइभ बसेर गिफ्ट किन्ने र दिने परिपाटीका कारण नेपालीले दैनिक लाखौं रुपैयाँ खर्चिरहेका छन् भने लाइक, कमेन्ट र फ्लोअर्सका लागि युवाहरू अश्लीलता र आफ्नै ज्यानै जाने किसिमको जोखिमपूर्ण कामसमेत गरिरहेका छन्। टिकटकमार्फत् हुने ठगी, चरित्रहत्या, ब्ल्याकमेलिङलगायत अन्य आपराधिक गतिविधिहरूको नेपाल प्रहरीको साइबर ब्युरोमा उजुरीको चाङ नै थुप्रिएको छ। यसले पनि टिकटक हाम्रो समाज र देशका लागि कति घातक छ भन्ने कुरालाई प्रस्ट पार्छ। त्यस्तै कलिलो उमेर समूहका युवायुवतीहरू शिक्षा लिनुको साटो टिकटक स्टार बन्ने लोभमा आफ्नो पढाई नै चौपट गरिरहेका थिए। टिकटकका कारण आम नेपाली सर्वसाधारणको गोपनियतासमेत जोखिममा छ। चिनियाँ प्राविधिक कम्पनी बाइटड्यान्सको स्वामित्वमा रहेको टिकटकले नेपाली नागरिकबाट जम्मा गर्ने डेटालाई समेत दुरुपयोग गर्दै आएको छ। यस्तै खालका सुरक्षा जोखिमकै कारण संसारका अन्य कयौं देशहरूले यसअघि नै टिकटकमाथि प्रतिबन्ध लगाइसकेका छन्। उदाहरणका लागि छिमेकी मुलुक भारत, युरोपेली देशहरू बेलायत, बेल्जियम, डेनमार्क, फ्रान्स, लात्भिया, नर्वे, न्यु जिल्यान्ड, क्यानडा, पाकिस्तान, ताइवान, अमेरिकालगायतका देशहरूले टिकटकमाथि प्रतिबन्ध लगाउने निर्णय गरिसकेका छन्। अन्त्यमा टिकटकजस्ता सामाजिक सञ्जालले प्रयोगकर्ताहरूको मनोसामाजिक स्वास्थ्यमाथि पनि असर पुर्याइरहेको कयौं अध्ययनहरूले देखाएका छन्। जसले गर्दा आत्महत्या, हत्या, हिंसा र अन्य आपराधिक घटनामासमेत वृद्धि भएको छ। तसर्थ सरकारले टिकटकमाथि लगाएको प्रतिबन्ध देश र जनताको हितमा रहेको छ। समाजभित्र फैलिँदै गएको विकृति, अपराधलाई नियन्त्रण गर्न र समग्रमा देशलाई एउटा ठूलो जोखिमबाट जोगाउन सरकारको यस निर्णयको विरोध गर्नुको कुनै कारण वा तुक नै छैन। मलाई यतिसम्म जानकारी छ कि सरकारको यो निर्णयको बाहिर विरोध गर्ने नेताहरू स्वंयले पनि भित्रभित्रै समर्थन पनि गरिरहेका छन्। म आफू नै टिकटक प्रयोगकर्ता भए पनि सरकारको यो जायज निर्णयको पूर्ण समर्थन गर्दै आइरहेको छु। लेखक जनता समाजवादी पार्टीका प्रमुख सचेतक हुन्।"
सप्तरंगी तिहारको महत्व,"नेपालमा बडादसैं जस्तै तिहारको पनि त्यत्तिकै महत्व छ । कतिपयले त दसैंलाई भन्दा तिहारलाई बढी महत्व दिने गर्छन् । हिन्दुहरुको दोस्रो प्रमुख चाड तिहार दीपहरुको झिलीमिलीको चाड भएकाले यसलाई दीपावली पनि भन्ने गरिन्छ । तिहार कार्तिक कृष्णपक्षको त्रयोदशीदेखि कार्तिक शुक्ल द्वितीयासम्म कागतिहार, कुकुरतिहार, लक्ष्मीपुजा (दिपावली), गाईतिहार, र भाइतिहार (टीका) गरेर पाँच दिन लगातार मनाइने गरिन्छ । यसरी पाँच दिनसम्म मनाइने हुनाले तिहारलाई यमपंचक पनि भनिन्छ । हिन्दुहरूको यो महान् चाड तिहारको आफ्नै व्यवहारिक, सांस्कृतिक, तथा मनोवैज्ञानिक महत्व छ । कसैले यो चाड माने पनि नमाने पनि, लक्ष्मीपूजा गरे पनि नगरे पनि, भाइटीका लगाए पनि नलगाए पनि, यो चाड पूर्णरूपमा वैज्ञानिक तथा मनोवैज्ञानिक जगमा खडा भएको कुरा चाहीँ सत्य हो । तिहारको पहिलो दिन कागपूजाका दिनमा घरआँगनको फोहोरमैला सफा गर्ने र किम्वदन्तीका अनुसार हुलाकीको काम गर्ने कागको पूजा गरिन्छ । कुकुर तिहारका दिन घरको रखवाली गर्ने कुकुरको पूजा गरेर कुकुर तिहार मनाइन्छ । लक्ष्मीपुजाका दिन धनकीदेवि लक्ष्मीको पुजा र दिपावली गरेर मनाइन्छ । गाईतिहारका दिन गाईको पूजा गरेर गाईतिहार मनाइन्छ । गाई हिन्दुहरूका लागि आमा जस्तै हुन् । त्यसैले गाईलाई गौमाता भन्ने गरिन्छ । लक्ष्मी पनि भन्ने गरिन्छ । गाईको दुःध जति पोशिलो हुन्छ, त्यत्ति नै गाईको पिसाब र गोबर गुनिलो हुन्छ । वास्तवमा गाई एक औषधालय हो । हिन्दुहरूको जीवनमा गोरुको पनि कम महत्व छैन । त्यसैले गोरुतिहार र गाईगोरुको संरक्षण तथा संवृद्धिका लागि गोवद्र्धनपूजा गर्ने चलन चलेको हो । तिहारको अन्तिम दिन भाइटीका पर्छ । यस भाइतिहारमा दिदीबहिनीदाजुभाइ जम्मा भएर अष्ट चिरञ्जीवी (अश्वत्थामा, बलि, व्यास, हनुमान्, विभीषण, परशुराम, प्रल्हाद) र यमयमुनाको पूजा गरी दाजुभाइलाई दिदीबहिनीले निधारमा मंगलटीका र कहिल्यै नओइलाउने मखमली फूलको माला लगाइदिएर मनाउने गरिन्छ । दसैंतिहार होस् वा कुनै पनि बेलमा होस्, निधारमा टीका लगाउने प्रचलन हाम्रा ऋषिमुनी (प्राचिन वैज्ञानिक) हरुको महान् आविस्कार हो । निधारमा टीका लगाउनुका वैज्ञानिक महत्व छ । दुई आँखीभौंको विचको भाग अर्थात् भृकुटी, जहाँ टीका लगाइन्छ, त्यो पिनियल ग्लैण्डको केन्द्र (योग विज्ञानका अनुसार आज्ञा चक्रको केन्द्र वा त्रिनेत्र) हो । त्यसैले यस केन्द्रमा टीका लगाउनाले आज्ञा चक्र वा पिनियल ग्लैण्ड सक्रिय हुन्छ, जसले गर्दा मस्तिष्क शक्ति तथा चेतना शक्ति बढ्छ । झिलिमिलीको चाड, तिहारमा घरलाई झिलिमिली बनाइ पुजाआजा गर्ने तथा टीका लगाउनुको साथै भैलो र देउसी खेल्ने परंपरा छ । देउसीभैलोको पनि आफ्नै समाजिक तथा मनोवैज्ञानिक महत्व छ । यो परंपरा मनोरञ्जनका साथसाथै समाजिक सद्भाव विकासका लागि सुरु गरिएको अनुमान गर्न सकिन्छ । शब्दकोशका अनुसार कार्तिक कृष्ण औँसी र गाईतिहारका दिन लक्ष्मीपूजाको उपलक्ष्यमा गाइने विशेष किसिमको गाथा वा गीत र त्यस्तो गीत घरघरमा गाउँदै हिँड्दा श्रद्धाले दिइएको चिज लिँदै हिँड्नेसांस्कृतिक उत्सव मनाउने काम भैलो हो । भैलो लक्ष्मीपूजा गरेपछि मनाउने चलन हो । लक्ष्मीपूजाको वा गाईतिहारको भोलिपल्ट र पर्सिपल्ट (भाइटीकाको दिन) घरघर घुम्दै एउटा (नायक)ले भटयाउँदै सहयोगीहरूले सम्याउने आसिकसूचक गाथा र सोही गाथाले गाउँदै माग्दै आसिक दिन काम देउसी हो । अतः देउसी र भैलो अलगअलग किसिमको सांस्कृतिक उत्सव हुन् । देउसी र भैलो खेल्ने दिनमात्र होइन तरिका पनि फरक छ । तर हिजोआज यस उत्सवलाई दालभातझैँ एकठाउँमा पुछेर ३ दिन होइन कि हरिबोधनी एकादशीसम्म डाँकालेझैँ घरघरको ढोका ठटाएर जबरजस्ती पैसा असुलेर मनाउने कुप्रवृत्ति बढेको छ । हाम्रा हरेक परंपरा तथा सांस्कृतिक पर्वहरूमा यसरी नै दिनप्रति दिन विकृतिहरू हावी हुँदै गएको छ । यहाँ नियमकानुनहरू केवल हात्तीको देखाउने दाँत जस्तै भएका छन् । एउटा सानो उदाहरण लिऊ । हरेक वर्ष स्थानिय निकायहरूले एउटा औपचारिकता निभाउँछन्, देउसीभैलोलाई ५१ रूपैयाँ भन्दा बढी चन्दा तथा दानदक्षिणा नदिन सर्वसाधारणका नाउँमा सूचना जारी गर्छन् । तर त्यसको पालना स्वयं नगरप्रमुख तथा गाविसप्रमुखले गरेको पाइँदैन । वरिष्ट प्रहरी अधिकृतका घरहरूमा नै पटकाहरू पड्किएको देखिन्छ । आम नागरिकको कुरा परै छोडौँ, नेताका कुराहरू त झन् परै छोडौँ, आफुलाई समाजका सचेत नागरिक हौ' भन्नेहरूले (केही अपवादलाई छोडेर) समेत यसको पालना गरेको देखिँदैन । देउसीभैलोमा जबरजस्ती पैसा ऐठने कार्य जति निन्दनीय छ, त्यत्ति नै खतरनाक पनि छ । जुन उद्देश्यका लागि यो उत्सवको सुरुवात गरिएको हो, हिजोआज त्यसैको गला रेट्ने कार्य हुँदै छ । ठूलाको सिको सानाले गर्दैछन् । सिंघान पुछ्न नजान्ने फुच्चेहरूका लागि त तिहार भनेको पैसा माग्ने दिन जस्तो भएको छ । ठूलाको सिको गर्दै यस्ता फुच्चेहरू घरघरमा जान्छन् र सिधै यसरी पैसा माग्छन्, झिलिमिली झिल्का, सय रुपैयाँ मिल्ला । देउसीभैलोलाई धन्दा बनाउनेहरूको देखासिखीले गर्दा नै यसरी कलिला मस्तिष्कहरूमा भिखारी मनोविज्ञान विकास हुन पुगेको हो । हो, अहिलेको युगमा रूपैयाँपैसा अत्यावश्क कुरा हो । रूपैयाँपैसा बिना मानिसको जीवन चल्न सक्दैन । आममानिसको कुरा त परै छोडौं, घरपरिवार सबकुछ त्यागेका सन्यासीलाई समेत पैसा आवश्यक पर्छ । रूपैयापैसाको यही महत्वलाई ध्यान दिएर नै लक्ष्मीपूजाको सुरुवात भएको हो । लक्ष्मीपूजाको आफ्नै किसिमको विशिष्ट महत्व छ । यो व्यवहारिक र वैज्ञानिक कुरा पनि हो । पौराणीक कथा अनुसार लक्ष्मी विष्णुकी पत्नी, धनकी अधिष्ठात्री देवी हुन् । अर्को शब्दमा भन्ने हो भने लक्ष्मीदेवि त्यत्ति बेलाकी अर्थमन्त्री जस्तै हुन् । त्यसैले ढुकुटीको साँचो लिएर बसेकी लक्ष्मीको पूजा गरेपछि धनसम्पत्ति पाइन्छ भन्ने मान्यता बसेको हो । जस्तो कि अहिले जसले अर्थमन्त्रीको जति पूजा गर्न सक्दछ, त्यत्ति नै बजेट निकासा पाउँछ भन्ने कुरा त सबैलाई थाहा भएकै कुरा हो । मनोवैज्ञानिक दृष्टिले लक्ष्मी तथा सरस्वती आदि जस्ता देविदेउताहरू मानव मनमस्तिष्कमा गहिरो ज्ञान राख्ने ऋषिमुनीहरू(प्राचिन वैज्ञानिकहरू) को एक महान् मनोवैज्ञानिक आविस्कार हो । यस्ता मनोवैज्ञानिक टेक्नोलोजीलाई नै चलाखीपूर्ण ढंगले धर्मसंस्कृति मार्फत् जनमानसको जीवनशैलीमा ल्याइएको हो । लक्ष्मीपूजाको वैज्ञानिक तथा मनोवैज्ञानिक आधार भनेको नै न्यूरोकण्डिसनिड्ड सिद्धान्त हो । यो सिद्धान्तलाई प्रसिद्ध मनोवैज्ञानिक पैवलवले कुकुरमा प्रयोग गरेर देखाएपछि यो सिद्धान्त पैवलवको क्लासिकल कण्डिसनिड्ड सिद्धान्त का नाउँमा चर्चित भएको हो । त्यसैले शान्त मनले एकाग्र भएर धनकी देवि लक्ष्मीको पूजाप्रर्थना गर्नुको एक मात्र उद्देश्य धनमनस्थितिको मस्तिष्क पुनर्संरचना (बे्रन रिवाइरिंग) गर्नु हो । लक्ष्मी बे्रन पैदा गर्नु हो । यो एकदम सम्भव र वैज्ञानिक कुरा हो । मानव मस्तिष्कमा एक असाधारण र अद्भुत लचकताको गुण हुन्छ, त्यो गुणलाई स्नायुविज्ञानको भाषामा न्यूरोप्ल्यास्टिसिटि भनिन्छ । मस्तिष्कको यही गुणका कारण नै मानिसको जीवनभरि नै मस्तिष्क पुनर्संरचना सम्भव हुन्छ । मानिसले चाहेको खण्डमा जुनसुकै उमेरमा पनि मस्तिष्कको रिवाइरिंग गर्न सक्दछ । मस्तिष्कको सवालमा बुढो कुकुरलाई नयाँ टेक्निक सिकाउन सकिँदैन भन्ने उखान पुर्णरुपमा लागु हुँदैन । हो, कुनै कुनै बुढो कुकुरलाई नयाँ टेक्निक सिकाउन केही बढी समय लाग्न सक्दछ । मस्तिष्कको पुनर्संरचनामा मनको सबै भन्दा ठूलो हात हुन्छ । अर्को शब्दमा भन्ने हो भने मन नै मस्तिष्क पुनर्संरचनाको मुख्य औजार हो । मनले मस्तिष्क पुनर्संरचना गर्न सक्ने कुरा एकदम सत्य हो । एक खुंखार डाँका रत्नाकर कसरी महर्षि वाल्मिकी भए ? अगुंलीमाल जस्तो हत्यारा कसरी बुद्धको चेला बन्न पुग्यो ? के मस्तिष्क पुनर्संरचना बीना यो सम्भव थियो ? कदापि थिएन । सिद्धार्थ गौतम पनि जन्मिदै बुद्ध भएका होइनन्, ध्यानद्वारा मस्तिष्क पुनर्संरचना गरेर महात्माबुद्ध भएका हुन् । अतः ध्यान मन प्रशिक्षणको एक सर्वोत्तम मनोवैज्ञानिक विधि हो । ध्यानको यही महत्वलाई बुझेर नै प्राचिन ऋषिमुनीहरुले धर्म र चाडपर्वका माध्यमबाट यसलाई मानिसको दैनिक जीवनमा ल्याएका हुन् । पुजापाठ गर्नु, प्रार्थना गर्नु, भजनकिर्तन गर्नु तथा निधारमा टीका लगाउनुको कारण पनि ध्यान नै हो । मनको प्रशिक्षण हो । निधारमा टीका लगाएपछि ध्यान कहा जान्छ, निधारमा । होइन र ?"
महिला टि२० आई सिरिज : नेपालले आज तान्जानियासँग खेल्दै,"काठमाडौं : नेपालले महिला टि२० आई सिरिजमा आज तान्जानियासँग खेल्दैछ । चार देश सम्मिलित महिला टि२० आई सिरिजमा पहिलो खेल आज बिहान ७ : १५ मा सुरु हुँदैछ । नेपालले पहिलो पटक तान्जानियासँग खेल्न लागेको हो । हङकङले आयोजना गरेको सिरिजमा घरेलु टोलीसँगै नेपाल, जापान र तान्जानिया छन् । तान्जानियाविरुद्धको खेलमा पहिलो पटक इन्दु बर्माले कप्तानी गर्दैछिन् । सिरिज खेल्नु अगाडि क्यानले रुविना क्षेत्रीलाई खेलाडीको रुपमा मात्र समावेश गरेर बर्मालाई कप्तानको जिम्मेवारी दिएको हो।"
न्युजील्यान्डलाई हराउँदै भारत १२ वर्षपछि विश्वकपको फाइनलमा,काठमाडौं : आइसीसी विश्वकपमा भारत फाइनलमा प्रवेश गरेको छ। न्युजील्यान्डलाई ७० रनले हराउँदै भारत १२ वर्षपछि फाइनलमा प्रवेश गरेको हो। यसअघि २०११ मा फाइनल हुँदै भारतले उपाधि कब्जा गरेको थियो। त्यसअघि भारत १९८३ मा पनि उपाधि जितेको थियो भने २००३ को फाइनलमा पराजित भएको थियो। भारत चारपटक सेमिफाइनल पुगेर यात्रा टुंग्याएको थियो। मुम्बईको वाङ्खेडे क्रिकेट रंगशालामा भारत दिएको ३९८ रनको विशाल लक्ष्य पाएको न्युजिल्यान्डल ७ बल अगावै अलआउट भयो। मोहम्म सामीले ७ विकेट लिँदै न्युजील्यान्डको खेललाई धरासयी बनाएका थिए। जसका कारण न्युजील्यान्ड ३२७ रनमात्र बनाउन सक्यो। न्युजिल्यान्डका लागि डेरिल मिचेलले सर्वाधिक १३४ रन बनाए। कप्तान केन विलियम्सनले ६९ रन र ग्लेन फिलिप्सले ४१ रन बनाएर पेभेलियन फर्किँदा अन्य खेलाडीले सम्मानजनक रन बनाउन सकेनन्। भारतका लागि मोहम्म सामीले सर्वाधिक ६ विकेट लिए। यसअघि टस जितेर ब्याटिङ गरेको भारतले निर्धारित ओभरको खेलमा ४ विकेटको क्षतिमा ३९७ बनाएको थियो। भारतका लागप विराटले ११७ रनको योगदान दिँदा श्रेयश लयरले १०५ रन बनाए। त्यस्तै रोहित शर्माले ४७ र सूर्यकुमार यादवले १ रन बनाएर पेभेलियन फर्किए। खुट्टामा समस्या आएपछि रिटार्यड हर्ट भएर खेल मैदान बाहिर गएका शुभम गिल अन्तिम ओभरमा पुन क्रिज आइ अविजित ८० रनको योगदान दिए भने केएल राहुल ३९ रनमा अविजित रहे।
"विराट कोहलीको कीर्तिमानी शतक, तोडे सचिन तेन्दुलकरको रेकर्ड",काठमाडौं : आइसीसी विश्वकपको सेमिफाइनलमा ५०औं शतक बनाउँदै विराट कोहलीले सचिन तेन्दुलकरको कीर्तिमान तोडेका छन्। मुम्बईको वाङ्खेडे क्रिकेट रंगशालामा उनले न्युजिल्यान्डविरुद्धको खेलमा ५०औं ओडीआई शतक बनाएका हुन्। ११३ बल खेलका कोहलीले ९ चौका र २ छक्कासहित शतक प्रहार गरे। जारी विश्वकपमा उनको यो तेस्रो शतक हो। सचिनले ओडीआईतर्फ ४९ शतक बनाएका छन्। कोहीलीले गत आइतबार आफ्नो ३५औं जन्मदनिको अवसरमा दक्षिण अफ्रिकाविरुद्ध शतक प्रहार गर्दै सचिनसँग बराबरी गरेका थिए। यससँगै जारी विश्वकपमा सबैभन्दा धेरै रन बनाउने खेलाडीमा पनि पहिलो नम्बरमा कोहली रहेका छन्। यसैबीच भारतले न्युजिल्यान्डलाई ३९८ रनको लक्ष्य प्रस्तुत गरेको छ। टस जितेर ब्याटिङ गरेको भारतले निर्धारित ओभरको खेलमा ३९७ बनाएको हो। भारतका लागप विराटले ११७ रनको योगदान दिँदा श्रेयश लयरले १०५ रन बनाए। त्यस्तै रोहित शर्माले ४७ र सूर्यकुमार यादवले १ रन बनाएर पेभेलियन फर्किए। खुट्टामा समस्या आएपछि रिटार्यड हर्ट भएर खेल मैदान बाहिर गएका शुभम गिल अन्तिम ओभरमा पुन क्रिज आइ अविजित ८० रनको योगदान दिए भने केएल राहुल ३९ रनमा अविजित रहे।
नेपाल तान्जानियासँग २७ रनले पराजित,काठमाडौं : नेपाल तान्जानियासँग २७ रनले पराजित भएको छ। हङकङमा सुरु भएको चार देशीय महिला टी ट्वान्टीआई सिरिजमा बुधबार पहिलो खेलमा नेपाल तान्जानियासँग पराजित भएको हो। टस जितेर ब्याटिङ गरेको तान्जानियाले निर्धारित ओभरको खेलमा ७ विकेट गुमाएर ११५ रन बनायो। जवाफी ब्याटिङ गरेको नेपाल १६५ ओभरमा अलआउट हुँदै ८८ रनमात्र बनाउन सक्यो। नेपालका लागि सीता राना मगरले सर्वाधिक ४३ रन बनाए। त्यस्तै इन्दु बर्मा १५ रन बनाएर पेभेलियन फर्किँदा अन्य खेलाीले दोहोरो अंकको रन जोड्न सकेनन्।
सफलताको कथा : एउटै फार्मबाट तीन करोडको केरा बिक्री,"झापा : विदेश जानुभन्दा स्वदेशमै पसिना बगाउनु उचित भन्ने सोचका साथ झापाका पाँच युवाले एक वर्षअघि रु पाँच करोडको लगानीमा सुरु गरेको व्यावसायिक केराखेतीले अहिले आशलाग्दो आम्दानी दिन थालेको छ । भद्रपुर नगरपालिका५ मा २० बिघा र गौरादह५ मा ५७ बिघा जग्गा भाडामा लिएर वासुदेव उप्रेती, कमल थापा, प्रेम खड्का, प्रकाश निरौला र दारोगा जैसवालले श्रीगणपति एग्रिकल्चर प्रालिमार्फत केराखेती गरेका हुन् । दुवै ठाउँमा रोपिएका केराका बोट लहलह भएर फस्टाएका छन् । भद्रपुरको खेतबाट एउटा यामको उत्पादन चाडबाडकै अवसरमा बजारमा पुगिसकेको छ भने गौरादहको उत्पादन चाँडै बजार लैजाने तयारी भइरहेको कम्पनीका अध्यक्ष वासुदेव उप्रेतीले जानकारी दिए । उनका अनुसार भद्रपुरको केराखेतीमा दसैँ र तिहारको समयमा २८ हजार घरी केरा पाकेको थियो । ती सबै काठमाडौँ, वीरगञ्ज, चितवन र पोखराको बजारमा बिक्री भइसकेको छ । बजारमा प्रतिघरी केरा औसत रु एक हजार दुई सयमा बिक्री भएको छ । फार्ममा फलेका सबै केरा कम्पनी आफैँले बजारमा पुर्याएर बिक्री गरेको हो । भद्रपुरको फार्मबाट मात्र रु तीन करोड ३६ लाखको पाकेको केरा बिक्री भएको अध्यक्ष उप्रेतीको भनाइ छ । उत्पादन सुरु भएको पहिलो वर्षमै भद्रपुरको खेती नाफामा गयो, खेतीबाट उत्साहित अध्यक्ष उप्रेती भन्छन्, अर्को यामदेखि अझ धेरै नाफा पाउने आशा जागेको छ । पहिलो यामको केरा बजारीकरण गर्न समस्या भयो । आउँदो याममा बढीभन्दा बढी फाइदा लिने कम्पनीको योजना छ । भद्रपुर५ मा रहेको केराफार्मको जग्गा जिल्लाकै पुरानो भद्रपुर गौशालाको स्वामित्वमा छ । उक्त जग्गा वार्षिक रु पाँच लाख भाडा तिर्ने सम्झौतामा लिइएको हो भने गौरादहमा धेरै व्यक्तिको निजी जग्गा एकमुष्टरूपमा वार्षिक रु १० लाख भाडा तिर्ने शर्तमा कम्पनीले लिएको हो । अध्यक्ष उप्रेतीका अनुसार भद्रपुरको फार्ममा ३० हजार र गौरादहमा ८० हजार केराका बोट हुर्किएका छन् । जी नाइन नामक उन्नत जातको केराको बिरुवा टिस्युकल्चर प्रविधिबाट नर्सरीमा उमारिएका हुन् । प्रतिबिरुवा रु ३५ मा खरिद गरिएको उनले बताए । वीरगञ्ज, खुदुनाबारी र गौरीगञ्जमा टिस्युकल्चर प्रविधिबाट केराको बिरुवा उमार्ने नर्सरी रहेका छन् । कम्पनीले तिनै नर्सरीबाट बिरुवा किनेको हो । एकपटक हुर्काएको बिरुवाले पाँच वर्षसम्म नयाँ बिरुवा उमारेर निरन्तर उत्पादन दिइरहन्छ । गौरादहको फार्ममा हाल केरा पाक्न थालेका छन् । उन्नत जातको यो केरा नौ महिनामा पसाउन थाल्छ भने एक वर्षभित्रै पाक्छ । ठूला घरी र पोटिला कोसा धेरै हुने भएकाले यसले सजिलै बजार पाउने गरेको अर्का सञ्चालक कमल थापाको भनाइ छ । केराखेतीमा लागेका युवामध्ये जैसवाल बिर्तामोडको कृषि थोक बजारका ४० वर्षदेखिका अनुभवी व्यापारी हुन् । उनलाई बजारीकरणको राम्रो ज्ञान छ । पहिलो खेती भएकाले कतिपय कठिनाइ भने झेल्नु परिरहेको थापाले बताए । ठूलो लगानीमा केराखेती गरे पनि श्रीगणपति एग्रिकल्चर प्रालिले हालसम्म सरकारी अनुदान र प्रोत्साहन पाउन सकेको छैन । कुलिङ च्याम्बर नहुँदा पहिलो याममा पाकेको केरा बजारमा बिक्री भइनसक्दै बिग्रिएर नष्ट हुने समस्या झेल्नुपर्यो, थापाले खेतीको अनुभव सुनाउँदै भन्छन् पाकिसकेका केराका घरीलाई टिकाउन कुलिङ च्याम्बर चाहिएको छ । झापाको उत्पादनलाई काठमाडौँको बजारसम्म पुर्याउन तीन दिनसम्म लाग्ने र ढुवानीमा प्रतिगाडी रु ५० हजारसम्म भाडा लाग्ने भएकाले ढुवानीको गाडी पनि आवश्यक परेको अर्का सञ्चालक प्रकाश निरौला बताउँछन् । सरकारले लागत सहभागितामा कुलिङ च्याम्बर र ढुवानीको गाडी खरिदमा अनुदान दिए व्यवसायमा मद्दत पुग्ने उनको भनाइ छ । भारतीय बजारबाट सस्तो दाममा भित्रिने केराले स्वदेशी उत्पादनलाई बजारमा ठूलो चुनौती खडा गरेको कृषकहरूको अनुभव छ । भारतीय केराको आयात रोकिदिने हो भने स्थानीय उत्पादनले बजार पाउने उनीहरू बताउँछन् । स्वदेशमै रोजगारी सिर्जना गर्ने र कृषिमा प्रोत्साहन गर्ने सरकारको कार्यक्रम भए पनि वास्तविक किसानले मल, बीउ, सिँचाइ, उपकरण र बजारीकरणमा अनुदान पाउन नसक्नु दुःखलाग्दो विडम्बना भएको सञ्चालक निरौला बताउँछन् । चालीस वर्षदेखि विर्तामोडमा व्यापार गर्दै आउनुभएका दारोगा जैसवाल भारतबाट कृषि प्राविधिक ल्याएर केराखेतीमा लगाउनुपरेको बताउँछन् । सरकारले सिँचाइका लागि पाइप र रासायनिक मलखाद बेलैमा चाहिए जति अनुदानमा पाउने हो भने नेपाली युवाले रोजगारी खोज्दै खाडी मुलुक गइरहनु नपर्ने उनको भनाइ छ । भद्रपुर गौशालाका एक सयभन्दा बढी गाईवस्तु पालिएको हुँदा त्यहीको गोबर खरिद गरेर मलखादको समस्या केही हदमा टरेको भए पनि रासायनिक मलको सधैँ अभाव रहने जैसवालले जानकारी दिए। कृषि, कृषि भनेर सरकारले चर्को स्वरमा भनेको भन्यै गरेको सुनिन्छ, यहाँ हामीले केही पाएकै छैन, उनले भने, हामीलाई कृषि उपकरण, ट्रयाक्टर, ढुवानी गर्न गाडी, सिँचाइका लागि पाइपलगायत सामग्री चाहिएको छ । रासस"

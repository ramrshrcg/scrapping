शीर्षक,विवरण
अर्थमा भूराजनीतिक उल्झन,"सन् २०२३ मा विश्व बैंकले गरेको प्रक्षेपणमा नेपालको आगामी अर्थतन्त्र उच्च गतिमा वृद्धि हुने निक्र्योल छ। जसमा विविध ठोस आधार र कारण पुष्टि छ। जसका आयात प्रतिबन्ध हट्नु, कोभिडपछिको पर्यटनमा फर्कंदो उत्साह, क्रमिक खुकुलिँदो मौद्रिक नीतिजस्ता आशाजनक आधारहरूलाई केन्द्रबिन्दुमा राखिएको छ। सन् २०१९ मा कोभिडका कारण २२ वर्षपछि नेपालमा सन् १९९८ पश्चात् तय गरिएको नेपाल भ्रमण वर्षसमेत नेपाल सरकारले स्थगन गरेको थियो। सबल एवं सुदृढ आर्थिक सबलीकरण मुलुकको ज्वलन्त आवश्यकता विदितै छ। समष्टिगत आर्थिक परिसूचकहरूमा सुधार, विप्रेषणमा हुने प्रवाहमा राज्यको सिधा लगानी, कर प्रणालीमा बाँस्केट फन्डको व्यवस्था, मानव पुँजी विकास, सुशासन एवं दिगो राजनीतिक स्थिरताजस्ता बृहत्तर आर्थिक शासकीय प्रणालीबाट अर्थतन्त्र दु्रत आर्थिक विकास (टाइगर इकोनोमी)मा जान कठिन हुँदैन। नेपालमा प्रत्यक्ष वैदेशिक लगानीका आयाम फराकिला हुन सकेका छैनन्। नेपाल राष्ट्र बैंकको प्रतिवेदन २०२३ मा गतवर्षभन्दा प्रत्यक्ष वैदेशिक लगानी नेपालमा १६ प्रतिशतले वृद्धि भएको सन् २०२२ को अन्तमा प्रकाशित प्रतिवेदनमा उल्लेख छ। जहाँ भारतको उच्चतम हिस्सा रहेको र ५७ मुलुकबाट सो लगानी भित्रिएको छ। दोस्रो, सन् २०२३ मा संयुक्त राष्ट्रसंघीय नियोग यूनसीटीएडीको आँकडाअनुसार युक्रेनरुस युद्धले निम्तिएको ऊर्जा तथा खाद्य संकट, मुद्रास्फीति दर, आर्थिक मन्दीको त्रास, बढ्दो वैैदेशिक ऋणको दबाबले विश्वव्यापी प्रत्यक्ष लगानी घट्दो क्रममा छ। जुन उत्साहप्रद छ किनभने विश्वव्यापी प्रत्यक्ष वैदेशिक लगानी घट्दो क्रममा रहँदा नेपाली बजार अझ पनि धिमाहा गतिमै सही उक्लँदो छ। सापेक्षिक रूपमा कम प्रतिव्यक्ति आय, उत्पादन क्षेत्रमा कम लगानी, खुला व्यापार प्रवद्र्धनमा कम सरकारी चासो आदिजस्ता कारणले अन्य विकासशील र विकासोन्मुख मुलुकमा भन्दा नेपालमा बहुआयामिक गरिबीको सूचकांक बढी देखिनु स्वाभाविक हो। नेपालमा गरिबीको दुष्चक्र अझ धेरै बढ्न सक्ने आकलन गर्न सकिन्छ। किनकि, अझ पनि नेपालको विप्रेषण उत्पादकभन्दा पनि अनुत्पादक क्षेत्र उर्फ घरजग्गा लगानीमा ओइरिने क्रम बढ्दो छ। तर, समग्र आर्थिक विकासमा विप्रेषण र घरजग्गामा हुने लगानीबीच ब्यँुतक्रमानुपातिक सम्बन्ध हुन्छ। तथ्यांकअनुसार १० वर्षयता नेपालमा भित्रिएको विपे्रषणले यहाँका लगभग सबै खोलानालामा लगानी गरी जलविद्युत् उत्पादन गर्न सकिन्छ। जसबाट नेपालमा प्रचुर विद्युत् उत्पादन गरी रोजगारीको अवसरसमेत सिर्जनासमेत गर्न सकिन्छ। नेपालको अर्थतन्त्र विविध निर्विकल्प जोखिम तथा बाधा अवरोधवाट गुज्रिरहेको देख्न पाइन्छ। प्रथमतः नेपालको एक हिसाबले चल्दै गएको अर्थव्यवस्थालाई अचानक निम्तिएको भूकम्पले तहसनहस बनाइदियो। जसबाट अर्बौं खर्चिएका सडक, अस्पताल, विद्यालय आदि लगभग विनाश नै भए भने ठूलो संख्यामा धनजनको क्षतिसमेत हुन पुग्यो। जसले आर्थिक विकासको गति लगभग १० वर्ष पछाडि धकेलेको अर्थविद्हरूको बुझाइ छ। दोस्रो, झेलिएको अर्थराजनीतिक परिस्थिति भनेको नेपाल भारतबीचको अघोषित नाकाबन्दी थियो जसले भूकम्पले थिलथिलो बनाएको नेपाली अर्थव्यवस्थालाई अझ जर्जर र अस्थिर बनाउन अझ टेवा पुयायो। नाकाबन्दीले केवल अर्थतन्त्रमाथि मात्र प्रभाव पारेन, यसले त नेपालको समग्र तरल राजनीतिक अवस्थालाई थप तरल पार्न सघाउ पुयायो। परिणाम, नेपालको भुक्तानी सन्तुलनसमेत अछुतो रहन सकेन। त्यसपछि कोभिड१९ ले विश्वव्यापी स्वरूप लियो। जुन अस्वाभाविक थियो। कल्पनै नगरिएको यो महामारीले विश्व अर्थव्यवस्थालाई यति आक्रान्त पायो कि चीन, बेलायत, जापान, अमेरिकाजस्ता विशाल अर्थव्यवस्था भएका मुलुकसमेत आच्छु आच्छु भए। नेपालजस्ता न्यून अर्थतन्त्र भएका मुलुकमा यसका बाछिटा मात्र काफी हुन्थे तर महामारीको भल नै पस्यो। विश्वबजार जे भए पनि नेपाली पुँजीबजार बढ्दो अवस्थामा रह्यो। बैंक तथा वित्तीय संस्थाहरू तरल रहे। नेपालमा विप्रेषण प्रवाह यथावत् रह्यो। नेपाली बजारमा सो महामारीको धङ्धङ्गी अझ पनि विद्यमान छ। नेपालको प्रक्षेपित ६ प्रतिशतको आर्थिक वृद्धिदर केवल १५ मा कायम रह्यो। विद्यमान अवस्थामा अपेक्षाभन्दा कम राजस्व उठ्ने दर नेपालमा बढ्नु देशका लागि राम्रो संकेत होइन। सरकारको हरेक वर्षको आर्थिक सर्वेक्षण तथा नीति तथा कार्यक्रममा उल्लेख हुने करको दर फराकिलो बनाउने भन्ने लक्ष्य लामो समयदेखि आर्थिक सर्वेक्षण तथा नीति एवं कार्यक्रममा उल्लेख भएको पाइन्छ। सोका लागि के कस्ता कदम चालिए भन्नेमा सरकार नै अनभिज्ञ छ। यदि उल्लेखित करको दर फराकिलो बन्न सकेको भए पक्कै लक्ष्यअनुसार राजस्व उठ्न सक्थ्यो सायद। यसबारे आन्तरिक राजस्व विभाग, राजस्व अनुसन्धान विभाग, सम्बन्धित निकाय तथा नेपाल सरकार स्वयम् तै चुप मै चुपको अवस्थामा छन्। अर्कोतर्फ, हामीले तिर्ने कर तथा अन्य रकम विदेश जाने निहुँमा दिनदिनै विविध शीर्षकका नाममा बिदेसिने क्रम बढ्दो छ। समग्रमा, आर्थिक बजार चलायमान नहँुदा दसैं केवल नाममात्रको हो कि भन्ने भाव विकास भएको पाइन्छ। न त करको दर फराकिलो छ, न त प्रत्यक्ष वैदेशिक लगानीका लागि लगानीकर्ता नेपाल भित्रिन सकेका छन्, न त कृषिमा सन्तोषजनक उत्पादन नै छ। पढाइका नाममा बिदेसिने रकमको दर उच्चदरमा छ। राजनीतिक संक्रमणकालीन अवस्था बढ्दो छ। तत्कालीन अवस्थामा नेपालको आर्थिक गति कसरी उकालो चढाउन सकिएला ?"
"धारा ३७० बारे सर्वोच्च अदालतको फैसलाले एक भारत, श्रेष्ठ भारतको भावनालाई बलियो बनाएको छ","भारतको माननीय सर्वोच्च अदालतले यही डिसेम्बर ११ गते धारा ३७० र ३५ (क) को खारेजी बारे ऐतिहासिक फैसला सुनायो। यस फैसलामार्फत् अदालतले भारतको सार्वभौमसत्ता र अखण्डतालाई अनुमोदन गरेको छ, जसलाई सबै भारतीयले सहर्ष स्वीकार गरेका छन्। विघटनलाई नभई संवैधानिक एकतालाई अभिवृद्घि गर्ने उद्देश्यले सन् २०१९ अगस्ट ५ गते लिइएको निर्णयलाई सर्वोच्च अदालतले सही तवरले जाँच गरेको छ। धारा ३७० स्थायी प्रकृतिको नभएको तथ्यलाई पनि अदालतले मान्यता दिएको छ। जम्मू, कश्मीर र लद्दाखका मनमोहक भूदृश्य, शान्त उपत्यका र भव्य हिमालले सदियौंदेखि कवि, कलाकार र साहसीहरुको हृदयलाई मोहित तुल्याएको छ। यो यस्तो ठाउँ हो जहाँ विशिष्टताको असाधारणतासँग संगम हुन्छ, जहाँ हिमालले आकाशलाई छुन्छ र जहाँ ताल र नदीका सफा र सङ्लो पानीले स्वर्गको भान गराउँछ। तर, विगत सात दशकदेखि यी ठाउँहरुले हिंसा र अस्थिरताको सबैभन्दा नराम्रो रुप देखेका छन जुन यहाँका प्यारा बासिन्दाहरुले भोग्न जरुरी छैन। दुर्भाग्यवश, शताब्दीयौंदेखिको औपनिवेशिकताको कारण, विशेष गरी आर्थिक र मानसिक अधीनताले, हामी एक प्रकारको भ्रमित समाज बन्यौं। आवश्यक पर्ने आधारभूत कुराहरूमा स्पष्ट अडान लिनुको साटो हामीले द्वैधतालाई ठाउँ दिई अन्योलतालाई निम्त्यायौं। दुःखको कुरा, जम्मू कश्मीर यस्तो मानसिकताको ठूलो शिकार भयो। स्वतन्त्रताको बेला हामीसँग राष्ट्रिय एकीकरणका लागि नयाँ सुरुवात गर्ने विकल्प थियो। तर त्यसो नगरी दीर्घकालीन राष्ट्रिय हितलाई बेवास्ता गर्दै हामीले अन्योल समाजको दृष्टिकोणलाई निरन्तरता दिने निर्णय गर्यौं। मेरो जीवनको प्रारम्भिक समयदेखि नै मैले जम्मू कश्मीर आन्दोलनसँग जोडिने अवसर पाएको थिएँ। जम्मू र कश्मीर केवल राजनीतिक विषय नभई समाजको आकांक्षालाई सम्बोधन गर्ने विषय पनि रहेको विचारसँग म सहमत छु। नेहरु क्याबिनेटमा डा श्यामा प्रसाद मुखर्जीको महत्वपूर्ण स्थान थियो र वहाँ लामो समयसम्म सरकारमा रहनसक्ने ल्याकत पनि राख्नुहुन्थ्यो। तथापि काश्मिर विषयमा फरक धारणा राख्ने डामुखर्जीले क्याबिनेट परित्याग गर्दै आफ्नो जीवनको बलिदानी दिनुपरे पनि त्यसको परवाह नगरी कठिन बाटो रोज्न मनपराउनुभयो। उहाँको अथक प्रयास र बलिदानकै कारण करोडौं भारतीयहरु कश्मीर भन्ने बित्तिकै भावुक हुन्छन्। वर्षौंपछि अटल जीले श्रीनगरको एक सार्वजनिक सभामा इन्सानियत, जम्हूरियत र कश्मीरियत को शक्तिशाली सन्देश दिनुभएको थियो जुन सधैं ठूलो प्रेरणाको स्रोत पनि रह्यो। जम्मु र कश्मीरमा जे भयो त्यो हाम्रो राष्ट्र र त्यहाँ बसोबास गर्ने मानिसहरुलाई ठूलो धोका थियो भन्ने कुरामा म सदैव विश्वास गर्दछु। जनतामाथि गरिएको यो अन्याय, जम्मू र कश्मीरमाथि लागेको दाग हटाउन हरसम्भव प्रयास गर्ने प्रबल इच्छा ममा सदैव थियो। म सधैं जम्मु कश्मीरका जनताको पीडा कम गर्न काम गर्न चाहन्छु। धारा ३७० र धारा ३५ (क) प्रमुख अवरोधका रूपमा खडा थिए। यी धारा नभत्किने पर्खालजस्तै थिए र यसका शिकार गरिब र शोषित वर्गहरु थिए। जहाँ अन्य भारतीयहरूले अधिकार र विकासको स्वाद लिइरहँदा जम्मू र कश्मीरका जनता भने धारा ३७० र धारा ३५ (क) कै कारण वञ्चित थिए। यी धाराहरूकै कारण एउटै देशका मानिसहरूबीच दूरी सिर्जना भएको थियो। यही दूरीले गर्दा जम्मू र कश्मीरको समस्या समाधानका लागि काम गर्न चाहने हाम्रै देशका धेरै मानिसहरूले त्यहाँका जनताको पीडा जान्दाजान्दै पनि त्यस अनुरुप काम गर्न सकिरहेका थिएनन्। विगत केही दशकमा यस विषयलाई एकदम नजिकबाट नियालेको एक कार्यकर्ताको रूपमा यस विषयको विशिष्टता र जटिलताबारे म भलिभाती जानकार छु। त्यही पनि म एउटा कुरामा प्रष्ट छु, जम्मू र कश्मीरका जनता विकास चाहन्छन् र आफ्नो क्षमता र सीपका आधारमा भारतको विकासमा योगदान पुर्याउन चाहन्छन्। उनीहरू आफ्ना छोराछोरीका लागि गुणस्तरीय र हिंसा र अनिश्चितताबाट मुक्त जीवन चाहन्छन्। त्यही भएर जम्मू र कश्मीरका जनताको सेवा गर्दै गर्दा हामीले विशेष नागरिकको चासो बुझ्ने, सहयोगी कार्यहरुमार्फत विश्वास आर्जन गर्ने र विकास, विकास र अझ बढी विकासलाई प्राथमिकता दिनेतीन पक्षलाई ध्यानमा राखेका थियौं। सन् २०१४ मा हामीले पदभार ग्रहण गरेलगत्तै जम्मू र कश्मीर भीषण बाढीको चपेटामा पर्यो। कश्मीर उपत्यकाले सबैभन्दा बढी क्षति बेहोर्यो। सन् २०१४ सेप्टेम्बरमा त्यहाँको अवस्था बुझ्न म श्रीनगर गएको थिएँ। संकटको बेला जनतालाई सहयोग गर्ने हाम्रो सरकारको प्रतिवद्घतातर्फ संकेत गर्दै पुनःस्थापनाका लागि विशेष सहयोग स्वरुप रु १००० करोड उपलब्ध गराउने घोषणा गरेको थिएँ। त्यस क्रममा विभिन्न क्षेत्रका मानिससँग भलाकुसारी गर्ने मौका मिलेको थियो। यी सबै अन्तरक्रियामा एउटा कुरा समान थियो, त्यहाँका जनताले विकास मात्र नभई दशकौंदेखि व्याप्त भ्रष्टाचारबाट मुक्ति चाहेका थिए। त्यही वर्ष जम्मू र कश्मीरमा ज्यान गुमाएकाहरूको सम्झनामा दीपावली नमनाउने निर्णय गरें। साथै दीपावलीको दिन जम्मू र कश्मीरमा रहने सोच बनाएँ। जम्मू र कश्मीरको विकास यात्रालाई अझ सुदृढ पार्न हाम्रा मन्त्रीहरु त्यहाँ बारम्बार गइराख्ने र त्यहाँका जनतासँग अन्तरक्रिया गर्ने निर्णय गर्यौं। यी नियमित जसो भ्रमणहरूले जम्मू र कश्मीरमा सद्भावना निर्माण गर्न पनि महत्वपूर्ण भूमिका खेलेको थियो। २०१४ मेदेखि २०१९ मार्चसम्म १५० भन्दा बडी मन्त्रीस्तरीय भ्रमण भएका थिए जुन आफैंमा एउटा कीर्तिमान हो। जम्मू र कश्मीरका विकास आवश्यकताहरु सम्बोधन हेतु अघि सारिएको २०१५ को विशेष प्याकेज एक महत्वपूर्ण कदम थियो। यसमा पूर्वाधार विकास, रोजगारी सिर्जना, पर्यटन प्रवर्द्धन र हस्तकला उद्योगलाई सहयोग गर्ने पहलहरू समावेश थिए। युवाहरूको सपनालाई झक्झकाइदिन सक्ने खेलकुदको क्षमतालाई चिन्दै हामीले जम्मू र कश्मीरमा यसको शक्तिलाई उपयोग गर्यौं। खेलकुदको पहलमार्फत् हामीले खेलाडीहरूको आकांक्षा पूर्ति र भविष्यमा परिवर्तनकारी प्रभाव देख्यौं। हामीले खेलकुद स्थलको स्तरोन्नति प्रशिक्षण कार्यक्रमको आयोजना गरेका थियौं र खेलाडीहरूका लागि प्रशिक्षकहरू उपलब्ध गराएका थियौं। स्थानीय फुटबल क्लबको स्थापना गर्न प्रोत्साहित गर्नु एकदमै नयाँ कुरा थियो र यसका परिणाम एकदमै गजब थियो। प्रतिभाशाली फुटबलर अफ्सा आशिकको नाम अझै पनि मेरो दिमागमा ताजै छ, उनी सन् २०१४ डिसेम्बरमा श्रीनगरमा ढुंगा हान्ने समुहको हिस्सा थिइन् तर सही प्रोत्साहन पाउनाले उनले फुटबल रोजिन्। उनलाई प्रशिक्षणमा पठाइयो र उनी खेल क्षेत्रमा उत्कृष्ट भइन्। फिट इन्डिया डायलगमा उनीसँग भएको कुराकानी म अहिले पनि सम्झन्छु जहाँ मैले बेन्ड इट लाइक बेकम होइन अब एस इट लाइक अफ्सा को समय आएको छ भनेको थिएँ। अरु युवाहरू किकबक्सिङ, कराते र अन्य खेलमा जम्न थाले। चौतर्फी विकासको खोजीमा रहेको यस क्षेत्रमा पञ्चायत निर्वाचन पनि एक महत्वपूर्ण क्षणको रूपमा रहेको थियो। एकपटक फेरी हाम्रो सामु एउटा विकल्प तेर्सिएको थियो या त सत्तामा रहने या हाम्रा सिद्घान्तको पक्षमा उभिने। विकल्प चुन्नु हाम्रो लागि कुनै कठिन कार्य थिएन। हामीलाई सरकारमा रहनु भन्दा हाम्रा सिद्घान्त प्यारा थिए, हामीले जम्मू र कश्मीरका जनताका आकांक्षालाई उच्च प्राथमिकतामा दिएका थियौं। पञ्चायत चुनावको सफलताले जम्मू र कश्मीरका जनताको लोकतान्त्रिक स्वभावलाई दर्शाएको थियो। गाउँका प्रधानहरूसँग भएको भेटवार्ता म अझै सम्झन्छु। मैले वहाँहरुलाई के अनुरोध गरेको थिएँ भने कुनै पनि कारणले विद्यालयहरु जल्नु हुँदैन र यो सुनिश्चितता उहाँहरूले गर्नुपर्छ। यो पालना गरिएको देखेर म खुसी भएँ। आखिरमा विद्यालय जल्नाले साना बालबालिकाहरु सबैभन्दा बढी पीडित हुन्छन्। अगस्ट ५ को ऐतिहासिक दिनले हरेक भारतीयको मनमस्तिक छोएको छ। हाम्रो संसदले धारा ३७० खारेज गर्ने ऐतिहासिक निर्णयलाई पारित गरेको थियो। त्यसबेलादेखि जम्मू, कश्मीर र लद्दाखमा धेरै परिवर्तन भएको छ। न्यायिक अदालतको फैसला २०२३ डिसेम्बरमा आए पनि जम्मू, कश्मीर र लद्दाखमा विकासको लहर देखेर जनताको अदालतले चार वर्ष अघि धारा ३७० र ३५ (क) लाई खारेज गर्ने संसदको निर्णयलाई अनुमोदन गरेको छ। राजनीतिक तहमा पछिल्लो चार वर्ष भुइँतहका मानिसहरुलाई लोकतन्त्रप्रति नयाँ आशा जगाएको समयको रूपमा चिनिएको छ। महिला, जनजाति, अनुसूचित जाति, अनुसूचित जनजाति र समाजका सीमान्तकृत वर्गले हक पाउन सकेका थिएनन्। त्यही बेला लद्दाखको आकांक्षालाई पूर्णरूपमा बेवास्ता गरियो। सन् २०१९ अगस्ट ५ गतेले त्यो सबै परिवर्तन गर्यो। सबै केन्द्रीय कानुनहरू अब डर वा पक्षपात बिना लागु हुनेछन्। प्रतिनिधित्वले पनि व्यापकता पाएको छ, तीन तहको पञ्चायती राज व्यवस्था लागू भएको छ, बीडीसीको निर्वाचन भइसकेको छ र सबैले बिर्सिएको शरणार्थी समुदायले विकासको फल चाख्न थालेका छन्। समाजका सबै वर्गलाई समेट्दै मुख्य केन्द्रीय सरकार योजनाले आफ्नो लक्ष्य प्राप्त गरेको छ। यसमा सौभाग्य, उज्वला र उज्ज्वला योजनाहरु समावेश छन्। आवास, धारा जडान र आर्थिक समावेशीकरणमा प्रगति भएको छ। जनताका लागि ठूलो चुनौती मानिदै आएको स्वास्थ्य सेवा पूर्वाधारको स्तरोन्नति भएको छ। सबै गाउँले ओडीएफ प्लस दर्जा हासिल गरेका छन्। भ्रष्टाचार र आफ्नालाई मात्र पोस्ने अड्डाको रुपमा नाम कमाएको सरकारी पदहरुमा नियुक्ति पारदर्शी र प्रक्रिया अनुसार गरिएको छ। आइएमआरजस्ता अन्य सूचकहरूमा सुधार देखिएको छ। पूर्वाधार र पर्यटनमा आमूल परिवर्तन आएको छ। यसको श्रेय स्वाभाविक रुपमा जम्मू र कश्मीरका जनताको सहनशीलतालाई जान्छ, जसले बारम्बार यही देखाएका छन् की उनीहरू केवल विकास चाहन्छन् र यस सकारात्मक परिवर्तनका चालक बन्न इच्छुक छन्। यसअघि जम्मु, कश्मीर र लद्दाखको दर्जाउपर प्रश्नचिन्ह खडा भएको थियो। अहिले उन्नति, विकास र पर्यटक आगमनमा भएको कीर्तिमानीले यो प्रश्नचिन्हलाई हटाइदिएको छ। सर्वोच्च अदालतले डिसेम्बर ११ मा सुनाएको फैसलाले एक भारत, श्रेष्ठ भारत को भावनालाई बलियो बनाएको छ, यसले एकताको बन्धन र सुशासनका लागि साझा प्रतिवद्धता स्मरण गराएको छ। आज, जम्मु, कश्मीर र लद्दाखमा जन्मेका हरेक बच्चा सफा क्यानभाससहित जन्मेका छन्, जहाँ त्यो बच्चाले जीवन्त आकांक्षाले भरिएको भविष्य चित्रण गर्न सक्छ। आज जनताका सपना विगतका कैदी होइनन् भविष्यका सम्भावना हुन्। आखिरमा विकास, लोकतन्त्र र गरिमाले मोह, निराशा र उदासीनतालाई विस्थापित गरेको छ।"
"एनसेल जनताको हो, बेच्न पाइन्न","एनसेल प्रकरणमै जोडिएका व्यक्तिलाई राखेर अध्ययन तथा छानबिन समिति बनाउने विषय अझ शंकास्पद छ। यो प्रवृत्ति घातक छ। १ एनसेल बेच्ने अधिकार कसैलाई छैन, यो जनताको सम्पत्ति हो। २ यो छानबिन गर्न किन आयोग र समिति चाहियो? ३ एनसेलको विवास्पद काम जोडिएका भनिएका व्यक्तिलाई नै किन समितिमा राखियो ? ४ सुरुवातमै गैरआवासीय नागरिकताको दुरुपयोग हुने सम्भावना बढ्यो। ५ यी काम कारबाहीले नेपाल कमजोर राष्ट्र हँुदै गएको देखाउँछ। २०८६ सालबाट एनसेल नेपाल सरकारको स्वामित्वमा आउँदैछ। यो हक कसैले खोस्न सक्दैन। दूरसञ्चार कानुनमै यो स्पष्ट छ। सत्ता र राजकाज क्षणिक हो। उनीहरूबाट देशलाई अन्तकालसम्म अहित हुने काम कुनै पनि हालतमा गर्नु हुँदैन। ६ वर्षपछि एनसेल सरकारको स्वामित्वमा आउँदैछ भने अहिले किन यस्तो प्रपञ्च गर्नु परेको होला ? एनसेल बेच्ने अधिकार कोहीसँग छैन। यो नेपाल सरकार र नेपाली जनताको सम्पत्ति हो। आफ्नो आम्दानीको स्रोत सकिन्छ भनेर मनपरी गर्न कसैलाई छुट छैन। यसमा संलग्नलाई कारबाही गर्नुपर्छ। कम्पनीलाई कालोसूचीमा राख्नुपर्छ। यसका लागि आयोग बनाउनु आवश्यक छैन। एनसेल प्रकरणमै जोडिएका व्यक्तिलाई राखेर अध्ययन तथा छानबिन समिति बनाउने विषय अझ शंकास्पद छ। यो प्रवृत्ति घातक छ। दूरसञ्चार क्षेत्रबाट सत्ताका नेतृत्वमा रहनेहरूले पटकपटक फाइदा उठाइरहेका छन्। पूर्वराजा ज्ञानेन्द्रले यो प्रयास गरेका थिए। अहिलेका सत्ताधारीले पनि त्यही गरिरहेका छन्। (रिजाल पूर्वसञ्चारमन्त्री हुन्।) यो पनि पढ्नुहोस बिक्री भयो एनसेल, बाहिरियो आजियाटा ठूलो घाटा देखाएर एनसेलको बिक्री विदेशमा एनसेल बिक्रीबारे संसदीय समितिको ९ प्रश्न माओवादीको स्पष्टिकरण : एनसेल बिक्री प्रकरणमा सरकारको कुनै कमजोरी छैन एनसेलको सेयर खरिद बिक्री रोक्न सरकारलाई लेखा समितिको निर्देशन एनसेल खरिद बिक्री सम्बन्धमा १५ दिनभित्र जानकारी पेस गर्न अर्थ समिति निर्देशन एनसेल बिक्री अपारदर्शीमा संसदीय समितिहरू एक मत एनसेल प्रकरण छानबिन गर्न उच्चस्तरीय समिति एनसेल खरिद बिक्री प्रकरणमा प्रधानमन्त्रीलाई बोलाउने राज्यव्यवस्था समितिको निर्णय एनसेलको सेयर बिक्री रोक्न रिट एनसेल सेयर खरिदबिक्रीमा ठूलो आर्थिक अपराध भइरहेको छ : अध्यक्ष ओली एनसेलको सेयर खरिद बिक्रीबारे समितिले छानबिन थाल्यो, ३० दिनभित्रै प्रतिवेदन बुझाउने एनसेलको अति घाटा अतिरञ्जित"
वीरगञ्जले इलामलाई २१ गोलले हरायो,काठमाडौं : राजधानीमा जारी नेपाल सुपर लिग फुटबल प्रतियोगितामा वीरगञ्ज युनाइटेड फुटबल क्लब विजयी भएको छ। त्रिपुरेश्वरस्थित दशरथ रंगशालामा भर्खरै सम्पन्न खेलमा वीरगञ्जले स्पोर्टिङ इलामलाई २१ गोलअन्तरले पराजित गर्दै विजयी भएको हो। खेलमा सुरुआती अग्रता भने इलामले लियो। इलामका आशिष चापागाईंले खेलको १५औं मिनेटमा गोल गर्दै पहिलो अग्रता लिएका हुन्। तर इलामको त्यो एक शुन्य गोलको अग्रता लामो समयसम्म टिक्न सकेन। वीरगञ्जका भिषण गुरुङले खेलको ३३औं मिनेटमा एक गोल फर्काउँदै खेललाई एकएक गोलको बरारीमा ल्याए। त्यसपछि खेलको दोस्रो हाफको अत्तिरिक्त समयमा वीरगञ्जका विलियम ओपोकुको पेनाल्टीमा गोल गर्दै आफ्नो टोलीको जीत पक्का गरे। खेलको दोस्रो हाफको अतिरिक्त समयमा इलामका आशिष गुरुङले सुनिल खड्कालाई बक्सभित्र फल गरेपछि वीरगञ्जले पेनाल्टी पाएको थियो। जसमा विलियम ओपोकुले गोल गर्न सफल भए। यस जीतसँगै वीरगञ्जले पाँच खेलमा ५ अंक जोडेको छ भने इलामको ६ खेलमा ४ अंक रहेको छ।
"सामान्य अंकले बढ्यो नेप्से परिसूचक, ३ अर्ब ९० करोडको सेयर कारोबार","काठमाडौं : साताको चौथो कारोबार दिन नेप्से परिसूचक सामान्य अंकले बढेको छ। दिनभर उचारचढावका बीच नेप्से परिसूचक २६० अंकले बढेर १९८८०४ विन्दुमा कायम भएको हो। यो ०१३ प्रतिशत हो। सेन्सेटिभ इण्डेक्स ०२५ प्रतिशतले बढेको छ। २९२ स्क्रिप्टको १ करोड २० लाख ९५ हजार ५३९ कित्ता सेयर ३ अर्ब ९० करोड ९१ लाख ९८ हजार ५७० रुपैयाँमा खरिदबिक्री भए। कारोबार रकम भने मंगलबारको तुलनामा घटेको हो। मंगलबार नेप्से परिसूचक ३६८६ अंकले बढ्दा ४ अर्ब ३० करोड ९० लाख १९ हजार १९६ रुपैयाँको सेयर खरिद बिक्री भएको थियो। सो दिन नेप्से बढेपनि सोमबारको तुलनामा कारोबार रकम घटेको थियो। सोमबार ४ अर्ब ८४ करोड बढीको सेयर कारोबार भएको थियो। दोस्रो कारोबार दिन सोमबार १५४० अंकले घटेको सेयर बजारमा आइतबार भने तीनपटक सक्रिट ब्रेक लागेर दिनभरको कारोबार नै बन्द भएको थियो। यसदिन सामान्य अंकले बढेको बजारमा तीन कम्पनीको मूल्य सकारात्मक सर्किट लेभलमा कारोबार भयो। बोटलर्स नेपाल,मोलुङ हाइड्रोपावर र घलेम्यादी हाइड्रोको सेयर सकारात्मक सर्किट लेभलमा कारोबार भएको हो। कुथेली बुखारी स्माल हाइड्रोपावरका लगानीकर्ताले गुमाए। सो कम्पनीको सेयर मूल्य ५६९ प्रतिशतले घट्यो। यसैगरी १४ करोड मूल्यको सेयर कारोबार गरी सोनपुर मिनरल्स शीर्षस्थानमा रह्यो। शिवम् सिमेन्टको १२ करोड ६६ लाख रुपैयाँको कारोबार हुँदा अरुण कावेलीको १२ करोड ४२ लाख,रिलायबल नेपाल लाइफको ११ करोड र हाथवे इन्भेस्टमेन्टको ८ करोड मूल्यको सेयर कारोबार भयो। कारोबारमा आएका ४ उपसमूहबाहेक अन्य समूहको सूचक बढेका छन्। राष्ट्र बैंकले मौद्रिक नीतिको समीक्षामा केहि लचक नीति ल्याउँदा सेयर बजारमा उत्साह थपिएको सेयर विश्लेषकहरू बताउँछन्। मौद्रिक नीतिपछि बुधबार बिहान अर्थमन्त्रालयमा आयोजित कार्यक्रममा अर्थमन्त्री डाप्रकाशशरण महतले मौद्रिक नीतिको प्रथम त्रैमासिक समीक्षापछि सेयर बजारले लय समातेको दावी गरेका थिए।"
के जरुरी छ १० कित्ते नीति पुनरावलोकन ?,"बोर्डले १० कित्तो नीतिलाई अध्ययन गर्ने भनेपछि दुईतर्फी टीकाटिप्पणी हुन थालेका छन्। एकाथरीले साना लगानीकर्ताको पहुँचमा पुग्ने यो नीति हट्न नहुने बताउँछन्। अर्कोतर्फ यो व्यवस्थाले सक्रिय लगानीकर्ता कम भए र आईपीओ किन्नका लागि मात्र लगानीकर्ता थुप्रिएको, नबुझी जुनसुकै कम्पनीको सेयर उठाउने धेरै भएकोले पुनरावलोकन गर्न आवश्यक ठानेका छन्। काठमाडौं : थोरै पुँजी भएका आम सर्वसाधारणसम्म सेयरमा पहुँच पुर्याउने उद्देश्यले थालनी गरेको १० कित्ते सेयर पुनरावलोकनको संघारमा छ। करिब ४ वर्ष ८ महिनासम्म कार्यान्वयन भइसकेको यो नीतिले लगानीकर्ता ह्वात्तै बढे। नेपाल धितोपत्र बोर्ड (सेबोन)का तत्कालीन अध्यक्ष डारेवतबहादुर कार्कीले २०७५ चैत अन्तिम साताबाट यसलाईकार्यान्वयनमा ल्याएका थिए। प्राथमिक सेयर (आईपीओ)को सार्वजनिक निष्कासनमा न्यूनतम १० कित्ता सेयर आवेदन गर्न पाउने व्यवस्थाले सेयरबजारमा कायापलट ल्याएकोमा डाकार्की सधैं आफूलाई गौरवको अनुभूति गर्छन्। तर अहिले सो नीति पुनरावलोकनको चरणमा छ। नेपाल धितोपत्र बोर्ड (सेबोन)ले मंगलबार एक सूचना जारी गर्दै साधारण सेयर (आईपीओ) बाँडफाँड गर्दा न्यूनतम १० कित्ता सेयर पार्नुपर्ने नीति पुनरावलोकन गर्ने घोषण्ण गरेको छ। यसका लागि बोर्डले प्रवीणकुमार झाको संयोजकत्वमा एक समितिसमेत गठन गरेको छ।सो समितिमा भोलानाथ ढुंगाना, मुक्तिनाथ श्रेष्ठ र अम्बिकाप्रसाद गिरी रहेका छन्। बोर्डले १० कित्ते नीतिलाई अध्ययन गर्ने भनेपछि दुईतर्फी टीकाटिप्पणी हुन थालेका छन्। एकाथरीले साना लगानीकर्ताको पहुँचमा पुग्ने यो नीति हट्न नहुने बताउँछन्। अर्कोतर्फ यो व्यवस्थाले सक्रिय लगानीकर्ता कम भए र आईपीओ किन्नका लागि मात्र लगानीकर्ता थुप्रिएको, नबुझी जुनसुकै कम्पनीको सेयर उठाउने धेरै भएकोले पुनरावलोकन गर्न आवश्यक ठानेका छन्। एकातर्फ बजार विस्तार र विकासका लागि १० कित्ते नीति राम्रो भएको सेयर विश्लेषक कृष्ण गिरी बताउँछन्। उनकाअनुसार लगानीकर्ताको उपस्थिति बढाउन यसले निकै ठूलो भूमिका खेलेको हो। तर अलिकति भए पनि सेयर बजारको बारेमा केही तहसम्म सुन्ने, बुझ्न १० कित्ताले सहयोग पुर्याएको हो। यस्ले डिम्याड खाता बढायो। यसले विद्यार्थीदेखि गृहिणीसम्मका थोरै पुँजी भएका सबैलाई समेटेको छ। सीडीएस एन्ड क्लियरिङको तथ्यांकअनुसार २०८० मंसिर २६ गतेसम्म ६० लाख २८ हजार १ सय७३ डिम्याट खाता खुलेको छ। सोही अवधिसम्ममा सीडीएस एन्ड क्लियरिङको मेरो सेयर एप प्रयोगकर्ता ५० लाख ८२ हजार ९ सय ९४ रहेका छन्। तर यसमध्ये सक्रिय प्रयोगकर्ता भने ३५ लाख ६२ हजार ७ सय ६७ छन्। पछिल्लो व्यवस्थाअनुसार डिम्याट खाता एकजनाले दुइटासम्म खोल्न पाइने भएपनि मेरो सेयर एपको सक्रिय प्रयोगकर्ताको हिसाबले वास्तविक लगानीकर्ता कति छन् भन्ने देखिन्छ। हालसम्म २ सय ५० सूचीकृत कम्पनीको ११ अर्ब ६४ करोड ३६ लाख ४६ हजार ४ कित्ता सेयर डिम्याट खातामा जम्मा भएको तथ्यांकमा उल्लेख छ। साथै, नेपाल स्टक एक्सचेन्जका प्रवक्ता मुराहरि पराजुलीकाअनुसारदोस्रो बजारमा कारोबार गर्न करिब २२ लाख हाराहारीले टीएमएस (ट्रेड म्यानेजमेन्ट सिस्टम) खाता खोलेर कारोबार गरेका छन्। अहिलेसम्मजति बजार विस्तारभएको छ अब परिमार्जनजरुरी ठानिएको छ भने नियामक निकायलाई यसको अधिकार छ। यसैले बोर्डले समयअनुसार परिमार्जन गर्नुपर्छ भनेर सोचेको हो भने यो उचित भएका सेयर विश्लेषक गिरीऔंल्याउँछन्।तर अब बुक बिल्डिङ, प्रिमियममा आईपीओको र चुक्तापुँजीमा आईपीओको व्यवस्था आएको छ। बुक विल्डिङमा मात्रै न्यूनतम ५० कित्ताबाट मात्रै आईपीओ हाल्न पाउने भन्ने आइसकेको छ। यसैले यस्तामार्फतआईपीओ आउने भएकाले नियामकले यसलाई हेरेर पनि केहीपुनरावलोकन गर्न खोजेको पनि हुनसक्ने उनले बताए।गिरी भन्छन्,बरु जति सेयरमा प्रवेश गरिसकेका छन उनीहरूलाई सेयरबारे चेतना बढाएर विस्तारै अन्तर्राष्ट्रिय स्तरकै वैज्ञानिक मानिएको बुक विल्डिङ्बाट आईपीओ जारी गर्दा पनि उचित हुन्छ, उनले अन्नपूर्णसँग भने,समयअनुसार नियामकले पुनरावलोकन गर्न सक्छ। तर अझै मान्छे विस्तार गर्नुपर्छ जस्तो लागेमा यसैलाई निरन्तरता दिन पनि सक्छ। बोर्डले यो नीतिलाई यथावत् राखेर कम रेटिङ भएका कम्पनीलाई अन्य नीतिबाट कडाइ गर्न पनि सक्ने केही सरोकारवालाहरू बताउँछन्। यदि कमजोर संस्थाको बढी सब्सक्राइब भएको हो भनेनियामकले कडा गर्न सक्छ। जस्तोः नाफामा नगएका कम्पनीले आईपीओ ल्याउनै नपाउने, तीन वर्ष निरन्तर नाफा गरेको हुनुपर्ने। जनता बचाउने हो भने यतातिरबाट कडा गरे भइहाल्यो नि। एक सेयर विश्लेषकले भने। साना लगानीकर्तालाई धेरै प्रभाव पार्छ। पुँजीबजारको चरित्र नै किन्ने र बेच्ने हो। चाहे छोटो अवधिका लागि होस् वा दीर्घकालीनका लागि होस्। अलिअलि हुनेले लामो समयका लागि होल्ड पनि गरिदिन्छन्। भोलि ठूलो पुँजी लगानी गर्नेले बढी पाउने नीति ल्याइयो भनेठूला लगानीकर्ताको कब्जामा बजार जाने भयो। त्यसैले यो प्रयोजनलेनियामकलाई प्रभावित पारेर यस्तो व्यवस्था ल्याउन खोजिएको हो कि भन्ने केही लगानीकर्ताको आशंका छ। किनभने यसअघिकुरा चल्दा केही ठूला लगानीकर्ता, उद्यमी, व्यवसायीहरूले १० कित्ते नीति हटाउनुपर्छ भनेर लविङ गरेर यो इस्यु आएको अनुमान पनि गरिएको छ। यता नेपाल धितोपत्र बोर्डका कार्यकारी निर्देशक तथा प्रवक्ता मुक्तिनाथ श्रेष्ठका अनुसार सुरु भएदेखि अहिलेसम्मको स्थिति कस्तो छ भनेर हेरेर राम्रो वा नराम्रो के भइरहेको छ भनेर बुझ्न खोजिएको हो। उनका अनुसार यही राम्रो छ भनेयही ठीक छ भन्ने हुन्छ। नराम्रो भयो भने केकसरी जाने भन्ने विकल्प सोचिनेछ। प्रवक्ता श्रेष्ठ भन्छन्, १० कित्ते नीति पुनरावलोकन धेरै अघिदेखि निक्लिएको हो।यो व्यवस्थाले गर्दा डिम्याट खाताहरू मात्रै धेरै खुले। तर सबै खाता सक्रिय भएर कारोबार भएनन्। यस्सो हेर्दा १० कित्तामात्रै आवेदन दिन खुलेको जस्तो देखियो। एउटै मान्छेले १० जना परिवारकोखाता खोल्ने एउटैले सबैको कारोबार गरिदिने देखियो। यसले गर्दा वास्तविक लगानीकर्ता कति छन् भन्ने सूचना गलत आयो। १० कित्ते सेयरले आम सर्वसाधारणको पहुँच सेयरमा पुगेको सकारात्मक सन्देश पनि भएको उनले स्विकारे। तर यो नीतिले जोखिम पनि बाँडिएको उनको भनाइ छ। हाम्रोमा सेयर भनेको फाइदैफाइदा हुन्छ भन्ने भाष्य निर्माण भयो। दुर्गम भेगकाले जोखिम लिनेकि नलिने भन्ने प्रश्न पनि आउँछ। सेयर नाफा र घाटा दुवै हुन्छ। नाफा भए चुप लाग्ने घाटा भए धितोपत्र बोर्डलाई गाली गर्ने मात्रै काम गर्नु भएन। आम सर्वसाधारणले सेयरमा लगानी गर्नु भनेको जोखिम पनि हो भनेर बुझन जरुरी छ। उनले थपे। उनकाअनुसार अध्ययनको सीमा समिति बसेपछि तय गर्नै बाँकी छ। यो समितिले कहिलेसम्म प्रतिवेदन बुझाउने समय निश्चित गरेको छैन। सकभर छिटो बुझाउने गरी गर्ने उनको भनाइ छ। अहिले बोर्ड अध्यक्षरमेश हमालको अन्तिम कार्यकाल रहेको छ। यसैले सकभर छिट्टै तयार गर्ने उनले जनाए। तर सीडीएस एन्ड क्लियरिङका प्रमुख कार्यकारी अधिकृत पूर्णप्रसाद आचार्य १० कित्ता दिने नीतिलेसेयरबजारमा अत्यधिक लगानीकर्ताको प्रवेश भएको दाबी गर्छन्। यसैले गर्दा अहिले ६० लाखभन्दा बढीडिम्याट खाता पुगेका छन्। आईपीओ भर्नकै लागि पनि मेरो सेयर खोल्नुपर्ने भएकाले यसमा ५० लाख सक्रिय देखिन्छ। यसकारण सोही नीतिले लगानीकर्ता कुनै न कुनै रूपमा सक्रिय देखिन्छन्। उनले भने, पुँजीबजारको दायरा बृहत् बनाउन र गाउँमा छरिएर रहेको पुँजी,निम्न आय भएका मान्छेको सानो बचतलाई परिचालन गर्नको लागि योउपयुक्त माध्यम बनेको थियो। यसकारण पुँजी बजारमा दायरा व्यापक रूपमा वृद्धि भएको हो।तर १० कित्ते नीति हटाउँदासाना लगानीकर्ता सहभागी हुन पाउँदैनन्। त्यसको प्रभाव डिम्याट खाता पक्कै घट्ने उनले जनाए। किनभने जब सेयर आवेदन नै दिन नपाएपछियसको नवीकरण नै गर्दैनन् यसपछि निष्क्रिय भएर बसिदिने उनको अनुमान छ। यसैक्रममा सेयर लगानीकर्ता रोहन कार्की गएका दिनमा १० कित्ते नीतिले सेयर बजारलाई विस्तार गर्न पक्कै पनि सहयोग गरेकोबताउँदै पछिल्लो चरणमा यसलेएकप्रकारको विकृति देखाएको तर्क गर्छन्। कार्की भन्छन्,तत्कालीन अवस्थामागाउँगाउँबाट धेरै लगानीकर्ताहरूलाई पुँजी बजारमा छिराउने काम १० कित्ते नीतिले गर्यो। तर धेरैले १० कित्ता त हो नियसले कति नै घाटा, नाफा हुन्छ र भनेरसबैले आईपीओ भर्दिने गरे। यस्ले जस्तोसुकै नराम्रो कम्पनीको पनि ओभर सब्सक्राइब भएर जाने देखिएको उनको भनाइ छ। आईपीओमा आएपछि कार्यविधिअनुसार दिनुपर्ने हुन्छ। हुनपनि अधिकांशमा१० कित्ता त हो नि भनेर जति पनि फाल्दिने प्रवृत्ति हाबी भयो। यस्ले समग्र दोस्रो बजारलाई पनि अलिकति समस्या पारेको लगानीकर्ता कार्की बताउँछन्। १० कित्ताले मान्छेलाई ठूलो आर्थिक उन्नति गर्ने पनि होइन।थोरै कित्ता किन्ने त हो नि भन्ने हिसाबले लगानीकर्ताले कम्पनी कस्तो छ भनेर नहेर्ने, अध्ययनविश्लेषण नगर्ने, प्रतिवेदनबारे नबुझ्ने गर्दा यसलेअलिकति विकृती ल्याएको छ।लगानीकर्ता कार्कीले भने। यसैले यसलाई अध्ययन समितिले१० कित्तेलाई हटाए पनि कम्तीमा २०, ५० वा १०० कित्ता कतिसम्म हुन्छ भनेर सीमा तोकियो भने आईपीओमा पनि छनोट भएका कम्पनीमात्रै सब्सक्राइब भएर जाने र नराम्रा कम्पनीहरू ओभर सब्सक्राइब नहुने भएकाले उनी यसलाई सकारात्मक ठान्छन्। धेरै आईपीओ किन्नु पर्यो भनेकम्तीमा कम्पनीको बारे बुझेर किन्ने लगानीकर्ताहरू हुनुपर्नेमा उनले जोड दिए। यसले सेयर बजारलाई सकारात्मक प्रभाव पार्ने उनको भनाइ छ। गएका दिनमा १० कित्ते नीतिले सेयर बजारलाई विस्तार गर्न पक्कै पनि सहयोग गरेको हो। तर पछिल्लो चरणमा यसले एक प्रकारको विकृति देखियो। धेरैले १० कित्ता त हो नि यसले कति नै घाटा, नाफा हुन्छ र भनेर सबैले आईपीओ भर्दिने गरे। यस्ले जस्तोसुकै नराम्रो कम्पनीको पनि ओभर सब्सक्राइब भएर जाने देखियो। लगानीकर्ताले कम्पनी कस्तो छ भनेर नहेर्ने, अध्ययनविश्लेषण नगर्ने, प्रतिवेदनबारे नबुझ्ने गर्दा यसले अलिकति विकृति ल्याएको छ। यस्ले समग्र दोस्रो बजारलाई पनि अलिकति समस्या पार्यो। रोहन कार्की, सेयर लगानीकर्ता १० कित्ते नीति पुनरावलोकन धेरै अघिदेखि निक्लिएको थियो। यो व्यवस्थाले गर्दा डिम्याट खाताहरू मात्रै धेरै खुले। तर सबै खाता सक्रिय भएर कारोबार भएनन्। सुरु भएदेखि अहिलेसम्मको स्थिति कस्तो छ भनेर हेरेर राम्रो वा नराम्रो के भइरहेको छ भनेर बुझ्न खोजिएको हो। यही राम्रो छ भने यही ठीक हुनसक्छ। तर नराम्रो भयो भने के कसरी जाने भन्ने विकल्प सोचिने छ। मुक्तिनाथ श्रेष्ठ , नेपाल धितोपत्र बोर्डका कार्यकारी निर्देशक तथा प्रवक्ता यसले विद्यार्थीदेखि गृहिणीसम्मका थोरै पुँजी भएका सबैलाई समेटेको छ। जति बजार विस्तार हुनु थियो भयो अब परिमार्जन गर्नुपर्छ भन्ने लाग्छ भने नियामक निकायलाई यसको अधिकार छ। तर अब हामीसँग बुक बिल्डिङ, प्रिमियममा आईपीओको र चुक्तापुँजीमा आईपीओको व्यवस्था आएको छ। यस्तामार्फत आईपीओ आउने भएकाले नियामकले यसलाई हेरेर पनि केही पुनरावलोकन गर्न खोजेको पनि हुनसक्छ। कृष्ण गिरी, सेयर विश्लेषक यो नीतिले सेयरबजारमा अत्यधिक लगानीकर्ताको प्रवेश भएको हो। पुँजीबजारको दायरा बृहत् बनाउन र गाउँमा छरिएर रहेको पुँजी, निम्न आय भएका मान्छेको सानो बचतलाई परिचालन गर्नको लागि यो उपयुक्त माध्यम बनेको थियो। तर १० कित्ते नीति हटाउँदा साना लगानीकर्ता सहभागी हुन पाउँदैनन्। त्यसको प्रभाव डिम्याट खाता पक्कै घट्छ। किनभने जब सेयर आवेदन नै दिन नपाएपछि यसको नवीकरण नै गर्दैनन् यसपछि निष्क्रिय भएर बसी दिन्छन्। पूर्णप्रसाद आचार्य, सीडीएस एन्ड क्लियरिङका प्रमुख कार्यकारी अधिकृत"
एनसेललाई यसअघि पनि कारबाही,काठमाडौं : नेपाल दूरसञ्चार प्राधिकरणले एनसेललाई यसअघि पनि कारबाही गरेको पाइएको छ। प्राधिकरण सञ्चालक समितिको २०७८ साउन ३२ गते बसेको बैठकले एनसेललाई कारबाहीको निर्णय गर्दै भदौ ४ गते पत्र पठाएको भेटिएको छ। एनसेल आजियाटा लिमिटेडले सञ्चालन गरेको गेमलफ्ट र हुवाई एप ग्यालरी नामका भ्यालु एडेड सर्भिस (भ्यास) सेवाहरू अटो रिन्यु बाट उपभोक्ताले आफू ठगिन पुगेको गुनासो गरेका थिए। त्यसपछि प्राधिकरणले सत्यतथ्य बुझ्न निरीक्षण तथा जाँचबुझ टोली बनाएको थियो। उक्त टोलीले अध्ययन गर्दा उपभोक्ताको मञ्जुरी नलिई अटो रिन्यू गरेर एनसेलले ठूलो रकम आर्जन गरेको पाएको थियो। एनसेलले २०७५ असोज १५ देखि २०७७ जेठ १८ सम्ममा ११ करोड ३७ लाख ४८ हजार ९ सय ८६ त्यसैगरी २०७५ असोज १५ देखि २०७७ जेठ १८ गतेसम्ममा अटो रिन्यूबाट करबाहेकको ९९ करोड ९२ लाख १८ हजार ८ सय ६३ रुपैयाँ आर्जन गरेको थियो। प्राधिकरणले त्यसबेला उपभोक्तालाई मर्का परेको भन्दै कारबाहीका लागि स्पष्टीकरण सोधेकोमा चित्तबुझ्दो जवाफ नपाएपछि कारबाही अघि बढाएको थियो। गेमलफ्ट र हुवाए एप ग्यालरी का डेली रिन्यू थ्रि डे रिन्यु र मन्थ्ली रिन्युका प्याकबाट २०७५ असोज १५ देखि २०७७ जेठ १८ गतेसम्ममा आर्जन गरेको १ अर्ब ११ करोड २९ लाख ६७ हजार ८ सय ४९ रुपैयाँ रकमलाई अबैध मान्दै दूरसञ्चार ऐन २०५३ को दफा ४७ (१) अनुसार क्षतिपूर्तिबापत सम्बन्धित ग्राहकलाई मोबाइल नम्बरमा नै ३ महिनाभित्र फिर्ता गर्न र तत्काल उक्त कार्य रोक्न प्राधिकरणले निर्देशन दिएको थियो। प्राधिकरणले एनसेलको उक्त कार्य दूरसञ्चार ऐनविपरीत भएको भन्दै ५० हजार रुपैयाँ जरिवानासमेत गरेको थियो।
किसानलाई कृषि सामग्री,"सिन्धुली : सिन्धुलीको तीनपाटन गाउँपालिकाका व्यावसायिक किसानलाई सहयोगस्वरूप कृषि सामग्रीहरू दिइएको छ। गाउँपालिकामा व्यावसायिक रूपमा तरकारी खेती गर्दै आएका मूल समूहका कृषकलाई कृषि सामग्री प्रदान गरिएको हो। गाउँपालिकालार्ई तरकारीमा आत्मनिर्भर गराउने उद्देश्यले पालिकामा सञ्चालन गरिएको कृषि तथा पशु विकासमा आधारित साना किसान तथा युवा उद्यमशीलता साझेदारी विकास परियोजनाअन्तर्गत वडा नम्बर ४, १० र ११ का मूल समूहका १९ अगुवा कृषकलाई कृषि सामग्री प्रदान गरिएको गाउँपालिकाका अध्यक्ष कर्ण थापामगरले बताए। गाउँपालिकाले विभिन्न दातृ निकायसँगको साझेदारीमा कृषकलाई स्प्रे, टनेल प्लास्टिक, तरकारीका बिउ, भेटेरिनरी उपकरण र औषधि हस्तान्तरण गरिएको छ, अध्यक्ष मगरले भने। उनीहरूलाई कृषि तथा भेटेरिनरी उद्यम (केभ) सम्बन्धी तालिमसमेत प्रदान गरिएको छ। गाउँपालिकाका अन्य वडाहरूमा समेत कृषि तथा भेटेरिनरीसम्बन्धी सामग्री वडा कार्यालयमार्फत वितरण गरिएको अध्यक्ष मगरको भनाइ छ। तीनपाटन गाउँपालिकामा हेफर प्रोजेक्ट नेपालको आर्थिक तथा प्राविधिक साझेदारी र हाम्रो प्रयास नेपालको सहजीकरणमा गत वर्षदेखि कृषि तथा पशुपालनसम्बन्धी कार्यक्रम सञ्चालनमा रहेका छन्।"
पर्यटकले भरिभराउ होमस्टे,"धनकुटा : घुम्न आउने आन्तरिक पर्यटक बढेसँगै साँगुरीगढी गाउँपालिका ५ डाँडाबजारमा सञ्चालित होमस्टे भरिभराउ भएका छन्। त्यस क्षेत्रबाट देखिने प्राकृतिक दृश्य तथा त्यहाँ रहेका रमणीय स्थानहरूका कारण आन्तरिक पर्यटकका लागि रोजाइको गन्तव्य बन्न थालेको हो। पछिल्लो समय डाँडाबजार क्षेत्रमा पर्यटकको चहलपहल बढ्दो छ। जसको कारण यहाँका होमस्टे आन्तरिक पर्यटकले भरिभराउ हुन थालेको होमस्टे सञ्चालकहरूको संस्था डाँडाबजार सामुदायिक होमस्टेकी सचिव सुनिता लिम्बूले बताइन्। डाँडाबजार र यसको शिरमा रहेको ध्वजेडाँडामा गरी अहिले १३ घरपरिवारले होमस्टे सेवा सञ्चालन गरेका छन्। ती होमस्टेले एकै पटक एक सय जनासम्म पाहुनालाई राख्न सक्ने क्षमता रहेको सचिव लिम्बूले बताइन्। उनका अनुसार डाँडाबजारमा सञ्चालित होमस्टे सेवा कतिपय घरपरिवारका लागि जीवन निर्वाहको माध्यम बनेको छ। यो सिजन होमस्टे सञ्चालन भएका घरहरू प्रायः खाली भएका छैनन्। वर्षभरिमा आन्तरिक पर्यटक दुई सिजन डाँडाबजारका होमस्टेमा आउने गर्छन्। पहिलो सिजन भनेको असोजदेखि मंसिर महिना हो। यो सिजनमा मौसम सफा र खुल्ला हुने गर्छ। अर्को सिजन भनेको चैत्रदेखि वैशाख महिना हो। यो सिजन तराई क्षेत्रमा गर्मी हुने भएकाले गर्मी छल्न आउने गर्छन्। डाँडाबजारको मौसम बाह्रैमास चिसो हुन्छ। चिसो मौसम डाँडाबजारको सम्पत्ति रहेको साँगुरीगढी गाउँपालिका ५ का वडाध्यक्ष खड्ग लिम्बूको भनाइ छ। उनका अनुसार आसपासमा घुम्न लायक धेरै ठाउँ छन्। ध्वजेडाँडाबाट कुम्भकर्ण, मकालु हिमालजस्ता हिमशृंखला देख्न सकिन्छ। मौसम खुलेका वेला विश्वको सर्वोच्च हिमाल सगरमाथासमेत प्रस्ट देखिने स्थानीय छत्र याखा बताउँछन्। ध्वजेडाँडाबाट देखिने पूर्वी तराईका रमणीय फाँट पनि यो क्षेत्रको विशेषता हो। मौसम खुलेका बेला पूर्वी नेपालको १४ जिल्ला देख्न सकिने भनाइ छ। ध्वजेडाँडामा विभिन्न २२ देशको झण्डा राखिएका छन्। झण्डाले पनि पर्यटकलाई आकर्षित गराएको छ। त्यसैगरी, यो क्षेत्रबाट श्रीअन्तुको जस्तै सूर्याेदयको दृश्य अवलोकन गर्न सकिन्छ। ध्वजेडाँडामा हाइकिङ गर्नका लागि पनि पर्यटक आउने गर्छन्। लाप्चेटारमा रहेको अजंग वरको रुखले पनि डाँडाबजार घुम्न आउने पर्यटकलाई लोभ्याउने गरेको छ। यो रुखलाई दक्षिण एसियाको दोस्रो ठूलो रुख भनेर दाबी गरिएको छ। होमस्टेमा आउने पाहुनालाई स्थानीयस्तरमा उत्पादन हुने कृषिजन्य वस्तुबाट तयार हुने परिकार बनाएर खुवाउने गरिएको छ। साँगुरीगढी गाउँपालिकाको सहयोगमा डाँडाबजारका होमस्टे सञ्चालकलाई छिमेकी देश भारतको सिक्किमका होमस्टेको अवलोकन भ्रमण गराएको थियो। उक्त अवलोकन भ्रमणले होमस्टे सञ्चालनको अनुभव आदानप्रदान भएको वडाध्यक्ष लिम्बूले बताए। सिक्किमका होमस्टेको अवलोकनपश्चात डाँडाबजारमा सञ्चालित होमस्टेमा धेरै परिवर्तन तथा सुधार भएको उनले बताए। विशेषगरी पाहुनालाई सत्कार गर्ने तरिका अन्य व्यवस्थापनमा परिवर्तन भएको उनी सुनाउँछन्।"
हिमालयन रिइन्स्योरेन्सको आईपीओ जारी गर्न कानुनी बाटो खुला,काठमाडौं : हिमालयन रिइन्स्योरेन्सलाई सर्वसाधारणका लागि सेयर बिक्री खुला गर्ने कानुनी बाटो खुलेको छ। निवेदक हरिबहादुर केसीले सेयर बिक्री रोक्न माग गर्दै उच्च अदालत पाटनमा दायर रिटमा अन्तरिम आदेश जारी अस्वीकार भएको हो। न्यायाधीशद्वय पुरुषोत्तम ढकाल र जनक पाण्डेको संयुक्त इजलासले दुवै पक्षको छलफलपछि अन्तरिम जारी गर्न अस्वीकार गरेको हो। दुवै पक्षलाई मंसिर २४ गते झिकाउने आदेश न्यायाधीश नारायणप्रसाद रेग्मीको इजलासले गरेको थियो। केसी निवेदक रहेको रिटमा बिमा प्राधिकरण धितोपत्र बोर्डलगायतलाई विपक्षी बनाइएको थियो। अदालतमा दुवै पक्षको उपस्थितिमा मंगलबार छलफलपछि संयुक्त इजलासले अन्तरिम जारी गर्न अस्वीकार गरेको हो। सर्वोच्च अदालतले मंसिर ११ गते सेयर बिक्री रोक्न माग गर्दै दायर रिटमा कारण देखाऊ आदेश जारी गरेको थियो। मंसिर १८ गते अदालतले दुवै पक्षलाई छलफलका लागि बोलाएको थियो। त्यसैदिन न्यायाधीशद्वय तिलप्रसाद श्रेष्ठ र आनन्द मोहन भट्टराईको इजलासमा पेसी तोकिए पनि हेर्न नभ्याइने सूचीमा परेको थियो। सर्वोच्चमा उक्त रिटको अर्को पेसी आगामी पुस ४ गतेका लागि तोकिएको छ। अदालतले रिटमा अल्पकालीन अन्तरिम आदेश जारी नगरेको अवस्थामा सेयर बिक्री प्रक्रिया अघि बढाउने कानुनी बाटो कम्पनीलाई खुला रहने छ।
बारम्बार राखिँदै आएका केही जिज्ञासा : एनसेल प्रकरण देशलाई किन घातक हो ?,"नेपालमा विदेशी लगानीको वातावरण छैन भन्ने सन्देश गयो । विदेशी कम्पनीले नेपालमा जे गर्न पनि सक्छन् भन्ने देखाइयो । यथार्थ मूल्यांकन हुने हो भने यो नाफामा हुन्छ, पुँजीगत लाभकर गुम्यो । झट्ट हेर्दा राम्रै मुनाफा कमाइरहेको एनसेलले केही दिनअघि दुनियाँलाई चकित पार्ने निर्णय गर्यो। ६ वर्षअघि १ खर्ब ४३ अर्ब रुपैयाँमा ८० प्रतिशत सेयर किनेको मलेसियन कम्पनी आजियाटाले त्यो सबै सेयर बेच्यो रे ! २० प्रतिशत सेयर धनी सतिशलाल आचार्यले त्यो सबै किने रे !, जम्मा ६ अर्ब ६५ करोड रुपैयाँमा। त्यो पनि कानुनअनुसार नियामक निकायलाई पूर्वजानकारी दिनुपर्नेमा, नदिई। सेयर मूल्य यत्रो कसरी घट्यो ? के यो सीधा लेनदेन हो ? वा यसमा राष्ट्रलाई डुबाउने खेल भइरहेको छ ? चर्चापरिचर्चा भएजस्तो उच्च राजनीतिक पहुँच र प्रभावमा कतै यो घटना भएको त छैन ? हामीले सर्वसाधारणबीच बारम्बार सुनिने यस्ता केही प्रश्न संकलन गरेका छौं। र, दूरसञ्चार क्षेत्रका विज्ञहरूबाट जवाफ खोजेका छौं। आउनुहोस्, हेरौं केही जिज्ञासा र तिनका उत्तर एनसेलको सेयर खरिदबिक्रीमा कुनकुन कानुनी प्रावधान उल्लंघन भएका छन् ? दूरसञ्चार ऐन, २०५३ को दफा २७ र दूरसञ्चार नियमावली, २०५४ को नियम १४ उल्लंघन गरी एनसेलको सेयर खरिद बिक्री भएको छ। दूरसञ्चार ऐन २०५३ मा यस्तो व्यवस्था छ २७ अनुमतिपत्रको बिक्री वा हस्तान्तरणः (१) प्राप्त व्यक्तिले आफ्नो अनुमतिपत्र कसैलाई बिक्री गरी वा अन्य कुनै प्रकारले हक हस्तान्तरण गरी दिन चाहेमा त्यसको कारणसहित निजले र अनुमतिपत्र किन्ने वा हक हस्तान्तरण गरी लिन चाहने व्यक्तिले आपसमा निर्धारित तत्सम्बन्धी सर्त बन्देजसमेत उल्लेख गरी स्वीकृतिका लागि नेपाल दूरसञ्चार प्राधिकरण समक्ष संयुक्त निवेदन दिनुपर्ने छ। (२) उपदफा (१) बमोजिम कुनै निवेदन प्राप्त हुन आएमा प्राधिकरणले आवश्यक छानबिन गर्दा निवेदनमा उल्लिखित व्यक्तिलाई अनुमतिपत्र बिक्री गरी वा हक हस्तान्तरण गरी दिन उचित देखेमा प्राधिकरणले त्यस्तो निवेदन प्राप्त भएको ३० दिनभित्र अनुमतिपत्र बिक्री गरी वा हक हस्तान्तरण गरी दिन स्वीकृति दिनुपर्ने छ र त्यस्तो स्वीकृति दिन उचित नहुने देखेमा कारण सहितको सूचना निवेदकलाई दिनुपर्ने छ। (३) अनुमतिपत्रको बिक्री वा हक हस्तान्तरण गर्ने स्वीकृतिका लागि तोकिएबमोजिमको दस्तुर प्राधिकरणमा बुझाउनुपर्ने छ। दूरसञ्चार नियमावली २०५४ मा यस्तो व्यवस्था छ १४ अनुमतिपत्रको बिक्री वा हस्तान्तरणः (१) ऐनको दफा २७ बमोजिम अनुमतिपत्र बिक्री वा अन्य तवरले हक हस्तान्तरण गरी लिन दिन चाहने व्यक्तिले आपसमा निर्धारित तत्सम्बन्धी सर्त बन्देजसमेत उल्लेख गरी स्वीकृतिका लागि अनुसूची ९ बमोजिमको ढाँचामा प्राधिकरण समक्ष संयुक्त निवेदन दिनुपर्ने छ। (२) उपनियम (१) बमोजिम कुनै निवेदन पर्न आएमा प्राधिकरणले सो सम्बन्धमा आवश्यक जाँचबुझ गर्नेछ र त्यसरी जाँचबुझ गर्दा थप जानकारी वा विवरण लिन आवश्यक देखिएमा प्राधिकरणले त्यसरी निवेदन दिने व्यक्तिहरूसँग थप विवरण वा जानकारी माग गर्न सक्नेछ। (३) उपनियम (१) बमोजिम प्राप्त निवेदन र निवेदन साथ संलग्न कागजात तथा उपनियम (२) बमोजिम माग गरिएको थप जानकारी वा विवरण समेतबाट अनुमतिपत्र बिक्री वा अन्य तवरले हक हस्तान्तरण गरी दिन उचित देखेमा प्राधिकरणले निवेदकहरूसँग अनुमतिपत्र दस्तुरको पाँच प्रतिशतले हुने रकम लिई अनुमतिपत्र बिक्री वा अन्य तवरले हस्तान्तरण गर्न स्वीकृति दिनुपर्ने छ। सेयर खरिदबिक्री गर्नको प्राविधिक, आर्थिक र दीर्घकालीन योजना हुनुपर्ने छ। खरिदबिक्री भइसकेपछि नेपाल दूरसञ्चार प्राधिकरणलाई जानकारी दिने तयारी गरेको भन्ने एनसेलको प्रतिक्रिया छ, यसो गर्दा के फरक पर्छ ? दूरसञ्चार ऐन, नियमावली र प्राधिकरणको निर्देशिकामा प्राधिकरणको स्वीकृति लिएर मात्रै सेयर बिक्री गरी वा हक हस्तान्तरण गर्नुपर्ने व्यवस्था छ। किन यस्तो प्रावधान राखियो भने यो व्यवसाय अरू जस्तो होइन। चाउचाउ र सिमेन्ट बेचेजस्तो होइन। दूरसञ्चार जस्तो व्यवसायमा राज्यको सुरक्षा र यसको निरन्तरताको प्रश्न पनि जोडिएको हुन्छ। मानौं, हमासले किन्न चाह्यो भने दिने कि नदिने ? अतः किन्ने पक्षको इमानदारी, आर्थिक औकात र दीर्घकालीन जवाफदेहिताको सुनिश्चितता राज्यले पहिला खोजेको हुन्छ। त्यसैले पूर्वअनुमतिको प्रावधान राखिएको हो। यसलाई उल्लंघन गर्न पाइन्न। उसो भए एनसेलले नियामक निकाय दूरसञ्चार प्राधिकरणलाई सेयर खरिदबिक्रीबारे अझै जानकारी गराएको छैन ? अहँ, छैन। सम्भवतः राज्यशक्तिको पहुँच र आडमा एनसेलले सेयर बिक्री प्रकरणमा प्राधिकरण र कानुनी व्यवस्थालाई बाइपास गरेको छ। ऊ प्राधिकरण जानुपर्नेमा उल्टै प्राधिकरणले थाहा पाएर सोध्नु परेको पाइएको छ। प्राधिकरणले दुइटा पत्र लेखिसकेको छ, उसको जवाफ आएको छैन। के कति सर्तमा बिक्री हस्तान्तरण भएको हो भन्ने कुनै कागजात अहिलेसम्म बुझाएको छैन। दूरसञ्चार ऐन, २०५३ को दफा २७ र दूरसञ्चार नियमावली, २०५४ को नियम १४ उल्लंघन गरी एनसेलको सेयर खरिद बिक्री भएको छ। एनसेलको सञ्चालन अनुमतिपत्र (लाइसेन्स) अवधि सकिन लाग्दा सरकारलाई बुझाउपर्ने व्यवस्थाबाट जोगिन यो नाटक गरिएको भन्ने यथार्थ के हो ? एनसेलको सञ्चालन अनुमतिपत्र (लाइसेन्स) अवधि सकिन ६ वर्ष बाँकी छ, विदेशी लगानी भएकाले त्यसपछि यो राज्यलाई हस्तान्तरण गर्नुपर्छ। अहिले किनिएका भनिएका सतिशलाल विदेशी नागरिक हुन्। तर, उनकी श्रीमती भावना नेपाली हुन्। सतिश हुँदै श्रीमतीका नाममा ल्याएर नेपाली कम्पनी बनाई राज्यलाई सुम्पनुपर्ने धेरै कुरा बचाउने चलखेलअन्तर्गत यसो गरिएको हुन सक्छ। गैरआवासीय नागरिकताको कानुन बनेकाले सतिशले स्वयं यसको लाभ लिन चाहेका पनि हुन सक्छन्। यो प्रकरणले राज्यलाई के कति घाटा भएको छ ? यसका मुख्य घाटा निम्नानुसार छन् क) नेपालमा विदेशी लगानीको वातावरण छैन भन्ने सन्देश दिएर अरू लगानीकर्तालाई पनि निरुत्साहित गराएको छ। जसले देशको अन्तर्राष्ट्रिय छविमै असर पारेको छ। ख) विदेशी कम्पनीले नेपालमा जे गर्न पनि सक्छन्, कानुनी उन्मुक्ति छ भन्ने सन्देश प्रवाह गरेको छ। विदेशमा यही घटना भए सम्बन्धित कम्पनीका प्रमुख जेल जाने परिस्थिति आउन सक्थ्यो। ग) टेलियासोनेराले बिक्री गरेभन्दा अहिले आजियाटाले बेच्ने बेलामा यसको पुँजी घटेको होइन, बढेको छ। यथार्थ मूल्यांकन हुनु हो भने यो नाफामा हुन्छ। बढीमा बिक्छ। बढीमा बेच्दा आउने पुँजीगत लाभकर राज्यले पाउनबाट गुमेको छ। एनसेल खरिदबिक्रीमा भएको यथार्थ गडबडी के हो ? एनसेलको ८० प्रतिशत सेयर नेपाली मूलका सिंगापुरवासी सतिशलाल आचार्य सञ्चालक रहेको स्पेक्ट्रलाइट यूके नामक कम्पनीले किनेको भनिएको छ। यसको सेयर मूल्य ६ अर्ब ६५ करोड रुपैयाँ छ। जब कि यही सेयर मलेसियन कम्पनी आजियाटाले टेलियासोनेरासँग १ खर्ब ४३ अर्ब रुपैयाँमा किनेको थियो। त्यही एनसेल सार्वजनिक बोलकबोलमा बेचिएको भए डेढ खर्बमा जोसुकैले किन्थे। तर, यति धेरै घाटामा किन बेचियो भन्ने विषय सन्देहात्मक छ। त्यस्तै स्पेक्ट्रलाइट यूके एक पाउन्डमा हालै खोलिएको कम्पनी हो। एनसेलको बाँकी २० प्रतिशत सेयर कसको नाममा छ ? २० प्रतिशत सेयर भने सुनिभेरा क्यापिटल भेन्चर प्रालिका नाममा छ। यसको सञ्चालक सतिशलालकी श्रीमती भावना सिंह श्रेष्ठ हुन्। उनी नेपाली नागरिक हुन्। आजियाटा सेयरले बेचेकै हो ? कि विधि पुर्याउन यसो गरिएको हो ? शंकास्पद नै छ। साइलेन्ट पार्टनरका रूपमा आजियाटा अझै रहेको हुन सक्छ। पछि नेपालीको हात हुँदै पुनः विदेशीले लिनसक्ने कानुनी व्यवस्थाको प्रयोग नहोला भन्न सकिन्न। प्राधिकरणको स्वीकृति लिएर मात्रै सेयर बिक्री गरी वा हक हस्तान्तरण गर्नुपर्ने व्यवस्था छ। किन यस्तो प्रावधान राखियो भने यो व्यवसाय अरू जस्तो होइन। दूरसञ्चार ऐनको दफा ३३ को (४) मा जम्मा पुँजी लगानीको ५० प्रतिशतसम्म विदेशी व्यक्ति वा संगठित संस्थाको लगानी भएको दूरसञ्चार सेवाको सञ्चालन अनुमतिपत्र अवधि समाप्त भएपछि पूर्वअनुमतिपत्र प्राप्त व्यक्तिले पुनः अनुमतिपत्र लिई सञ्चालन गर्न सक्ने व्यवस्था छ। यो व्यवस्थाअनुसार अबधि समाप्त भएपछि पुनः आजियाटाले लिन सक्ने सम्भावना पनि छ। यो कानुनी छिद्रको प्रयोग गर्न पछिल्लो चलखेल भएको पनि हुन सक्छ। किनिएको मूल्यकै आसपास बेचिएको देखाइएको भए पनि पुँजीगत लाभकर तिर्नुपर्ने थिएन, यति धेरै घाटा देखाउनुको तात्पर्य के हुन सक्छ ? २० प्रतिशत सेयरवाला सतिशलाल आचार्यले यति ठूलो पुँजीको कम्पनीको बाँकी सबै कसरी किन्न सक्छन् भन्ने यसमा स्वाभाविक प्रश्न जन्मिन्छ। त्यही भएर पनि उनको हैसियतले भ्याउने मूल्य राखिएको हुन सक्छ। घाटामा गएको भन्ने तर सन् २०२९ सम्मको डिभिडेन्ट भने आजियाटाले लिने सम्झौता गर्ने, यो कस्तो तरिका हो ? सन् २०२९ सम्म नाफा भने आजियाटाले लिने सम्झौता गरिएको छ। यसमा विदेशबाट कल ल्याउँदा बाइपास गरी चुहावट हुने पैसा हिसाब गरेको हुन सक्छ। क्रेताले रकम किस्ताबन्दीमा दिने प्रावधानचाहिँ कस्तो हो ? त्यही त, यो बडो अचम्म छ। ५ सय मिलियन डलर मूल्य तोकिएको छ। जसमा ५० मिलियम अहिले दिने र ४५० मिलियन ४ वर्ष लगाएर दिए हुने सम्झौतामा छ। घाटामा बेच्ने त्यो पनि उधारोमा ? अपत्यारिलो कारोबार छ यसमा जताततै। यसमा उच्च राजनीतिक पहुँच र प्रभावको आशंका कत्तिको बलियो हो ? विदेशमा सम्पत्ति जोड्ने, देशदेश घुमाउने, परिआउँदा यतासम्म ल्याउने उपाय खोज्ने राजनीतिकर्मी धेरै छन् भनिन्छ। त्यस्ता काम गर्न यस्तै संस्थागत संरचना आवश्यक पर्छन्। त्यसमा एनसेल उपयोग भएको छैन भन्न सकिन्न। एनसेलले लिएको ठूलो मात्रामा ऋणका कारण नेपालका बैंक जोखिममा पर्ने डर कत्तिको छ ? राष्ट्रबैंक स्रोतका अनुसार एनसेलसँग विभिन्न वित्तीय संस्थाको गरी ४० अर्ब रुपैयाँ हाराहारीमा ऋण छ। अब यो कम्पनी खुम्याएर ६७ अर्बको देखाइएको छ। आफूभन्दा ठूलो ऋणको भारी यसले कसरी तिर्ला ? त्यसैले यो बैंक डुबाउने खेलसमेत हुन सक्छ। ६ वर्षअघि टेलियासोनेराले आजियाटालाई ८० प्रतिशत सेयर बेच्दा तिर्नुपर्ने ठूलो मात्रामा पुँजीगत लाभकर तिरेन। नेपाल सरकारले मुद्दा हाल्यो, जित्यो। तर, अर्बौं रकम एनसेलले तिर्यो। त्यही कारण यो कम्पनी टाट पल्टिएको भन्न मिल्छ ? लाभकर वास्तवमा टेलियासोनेराले तिर्नुपर्थ्यो। एनसेललाई तिराइयो। तर, यसमा यी तीनवटै कम्पनी (टेलियासोनेरा, आजियाटा र एनसेल) को साँठगाँठ हुन सक्छ। नत्र तिर्ने बाध्यता एनसेललाई भन्दा टेलियासोनेरालाई थियो। एनसेल वास्तवमा घाटामा छ कि छैन ? घाटा हुनुपर्ने कुनै इन्डिकेटर छैन। आजियाटाले किन्दा यो ३ जी थियो, अहिले ४ जी छ। पछिल्लो वर्ष डाटा उपयोग २११११ प्रतिशत वृद्धि भएको छ। ३२२७ प्रतिशत ग्राहक वृद्धि गरेको छ। अरू सानातिना दूरसञ्चार प्रदायक बन्द भएर बाटो खाली गरिदिएका छन्। एनसेल र एनटीसीको दबदबा छ। लुकाउँदा लुकाउँदै पनि पछिल्लो वर्ष ३८ अर्ब संकलन भएको छ। घाटामा गयो, त्यो पनि अति धेरै भन्ने कहाँबाट कसरी पत्याउने ? नेपालका दूरसञ्चार प्रदायक कम्पनी बन्द हुनुका कारण के हुन् ? दूरसञ्चार प्रदायक कम्पनीको भटाभट बन्द भइरहेका छन्। स्मार्ट, युटियललगायतका कम्पनी खारेज नै भएका छन्। स्मार्ट त १०११ अर्ब कारोबार भएको कम्पनी बन्द भयो। पछिल्लो समय इन्टरनेट सेवाका लाखौं कारोबार बढेका छन्। ६ वटालाई लाइसेन्स दिइयो। खाली ठाउँ नै छैन भनियो। ती अहिले भटाभट बन्द भइरहेका छन्। प्रतिस्पर्धामा आउन अरूलाई ठाउँ छैन। यो एक प्रकारको कार्टेलिङ हो। यसरी नै तर्साउँदै एनसेलहरूले नाफा लिइरहेका छन्। नेपालको टेलिकम क्षेत्रमा किन सधैं उच्च घरानाको प्रभाव रहँदै आएको छ ? टेलिकम क्षेत्रका उच्च घरानाको प्रभाव रहँदै आएको छ। राजादेखि पछिल्लो उच्च राजनीतिकर व्यवसायी नेतृत्वको कब्जामा दूरसञ्चार क्षेत्र छ। एनसेलमा पूर्वराजा ज्ञानेन्द्रका ज्वाइँ राजबहादुर शाहकै सेयर थियो। कम्पनी भित्र्याउन ठूलो व्यक्तिको नेक्सस हुन्छ। उनीहरूले सित्तैमा पनि सेयर लिएका हुन्छन्। पछिल्लो समयमा प्रधानमन्त्रीदेखि सत्तारुढ दलका नेता नै एनसेलको बिक्रीमा संलग्नता रहेको बाहिर आइरहेको छ। एनसेल र टेलिकमबीचको कार्टेलिङ र साँठगाँठ केके छ ? उदयपुर सिमेन्ट उद्योग आफैं बन्द हुँदैन, अरू उद्योगले गराउँछन्। नेपाल टेलिकमको अधोगतिमा एनसेलका कर्मचारीसँगको मिलोमतो रहन्छ भन्ने गरिन्छ। जे होस्, नेपाली दूरसञ्चार क्षेत्रमा एनसेलको प्रभाव गतिलो छ। गैरआवासीय नेपाली नागरिकताको दुरुपयोग यसमा हुने सम्भावना छ कि छैन ? सतिशलाल नेपाली मूलका विदेशी नागरिक हुन्। उनी गैरआवासीय नागरिक हुन्। हालै आएको गैरआवासीय नागरिकतासम्बन्धी ऐनमा भएको व्यवस्थाअनुसार उनले आर्थिक, सामाजिक र सांस्कृतिक आधिकार पाउनेछन्। यही व्यवस्थाअनुसार एनसेललाई सरकारी स्वामित्वमा जाने बाटो रोकेर उनको व्यक्तिगत हुनेछ। दूरसञ्चार क्षेत्रको मनपरितन्त्रमा ऐन अभावको भूमिका के कति छ ? २०५३ सालमा दूरसञ्चार ऐन बन्यो। त्यसपछि दूरसञ्चार क्षेत्रमा आमूल परिवर्तन भइसक्यो। सूचना प्रविधिको युगमा मुलुक अघि बढिसक्यो तर अहिलेसम्म यो ऐन समय सापेक्ष रूपमा संशोधन हुन सकेको छैन। पछिल्लो १५ वर्षमा नै यो ऐनका लागि ३ पटक सिफारिस भइसकेको छ। तर, स्वार्थका कारण संशोधन हुन सकेको छैन। नयाँ प्रविधिलाई यो ऐन चिन्दैन। सम्भवतः राज्यशक्तिको पहुँच र आडमा एनसेलले सेयर बिक्री प्रकरणमा प्राधिकरण र कानुनी व्यवस्थालाई बाइपास गरेको छ। ऊ प्राधिकरण जानुपर्नेमा उल्टै प्राधिकरणले थाहा पाएर सोध्नु परेको पाइएको छ। अहिले युट्युब, फेसबुक, इन्स्ट्राग्राम, टिकटकलगायतका धेरै प्रविधि आइसकेको छ। यी प्रविधिका कारण नेपालीको डाटाको गोपनियता पनि छैन। ऐन नहुँदा यिनीहरू नेपालीको डाटा बेचिदिन पनि सक्छन्। नियमन गर्ने संयन्त्र र कानुन नै छैन्। खाली आँखाले नियमन गर्ने अवस्था नै छैन। त्यस कारण समायानुकुल कानुन छिटो बनाउनुपर्छ तर त्यो पुन : स्वार्थ केन्द्रित नहोस्। पुरानो र संशोधनमा प्रस्ताव गरिएका ऐनमा फरक के छन् ? धेरै छन्। एउटा उदाहरणः वर्तमान ऐनमा बढीमा ५ लाखसम्म जरिवाना गर्ने व्यवस्था छ। परिस्थिति, लगानी सबै माथि पुगिसके। प्रस्तावित ऐनमा १ अर्बसम्म जरिवानाको प्रावधान छ। यस्तै कारण यो शक्ति केन्द्रको निशानामा पर्दै आएको छ। टेरामक्स प्रविधि ल्याउने विषयमा एनसेलले असहमति जगाउनुपर्ने कारण के थियो ? अहिलेको प्रकरण र टेरामक्सबीच कुनै सम्बन्ध छ ? आजियाटा मलेसियाले दूरसञ्चार सेवाका साथै विभिन्न देशका ट्राफिक ल्याउने व्यापार पनि गर्छ। मलेसिया भएर अन्य देशबाट आउनेत्यहाँ हुँदै ल्याइने कलको यथार्थ बिलिङ नेपालमा भयो कि भएन भन्ने शंकास्पद छ। एनसेलको आजियाटाले लिँदाको (६ वर्षअघिको) वार्षिक राजस्व करिब ६९ अर्ब रुपैयाँबाट झरेर अहिले करिब ३९ अर्बमा आइपुगेको छ। दूरसञ्चार प्राधिकरणले यसमा कल बाइपासमार्फत ठगी भएको आशंका गर्दै आएको छ। र, टेरामक्स प्रविधिमार्फत यसको पहिचान गर्न चाहेको छ। अर्कातिर कुनै पनि ग्राहकलाई नगरेको कलको शुल्कसमेत लिने गरिएका थुप्रै उदाहरण छन्। त्यसलाई पनि टेरामक्सले नियन्त्रण गर्छ। त्यही कारण टेरामक्सको तीव्र विरोधमा यो कम्पनी लागेको पाइएको छ। टेरामक्स मात्र यस्तो प्रविधि हुनेछ, जसले एनसेल घाटामा होइन, धेरै नाफामा गएको पुष्टि गराउन सक्छ। टेरामक्स त सरकारले रोकेको हो, एनसेल कसरी जोडिन्छ यसमा ? टेरामक्स भन्सारमा आएपछि ६ महिना रोकिएको थियो। यसलाई प्रायोजित र एनसेलको प्रभाव मानिन्छ। पछिल्लोपल्ट नागरिकका सूचना लिन्छ भन्ने यसलाई अभियोग लगाइएको छ। तर, यसमा त्यस्तो कुनै विशेषता पाइएको छैन। पाइएको छ त एनसेलको सही अडिट गर्ने डर। त्यही कारण अघि बढ्न पाएको छैन। यो पनि पढ्नुहोस एनसेलस्मार्ट उकास्दै, टेलिकम डुबाइँदै एनसेलको म्याद लम्ब्याउन एकीकृत कारोबार को घुमाउरो कानुन स्वीकृति बिनै सेयर बिक्री गर्न लागेको भन्दै एनसेललाई प्राधिकरणले काट्यो पत्र बिक्री भयो एनसेल, बाहिरियो आजियाटा ठूलो घाटा देखाएर एनसेलको बिक्री विदेशमा 'सरकारको स्वामित्वमा आउन नदिन एनसेलमाथि चलखेल' एनसेल बिक्रीबारे संसदीय समितिको ९ प्रश्न एनसेलको सेयर बिक्रीबारे सरकारलाई जानकारी छैन : अर्थमन्त्री एनसेलको सेयर खरिदबिक्री चलखेलविरुद्ध अनेरास्ववियुको प्रदर्शन एनसेल बिक्रीप्रति राष्ट्रिय युवा संघको ध्यानाकर्षण, संलग्नलाई कारबाही नगरे आन्दोलन गर्ने चेतावनी एनसेल घोटला छानबिन गर्न कांग्रेस महामन्त्री थापाको माग एनसेलले शेयर खरिद बिक्रीबारे नेपाल दूरसञ्चार प्राधिकरणलाई पठायो जवाफ एनसेलको सेयर खरिदबिक्री प्रकरणमा अनुसन्धान समितिले काम थाल्यो एनसेल खरिदबिक्रीमा ठूलो आर्थिक लेनदेन भएको छ : वर्षमान पुन एनसेल सेयर खरिदबिक्रीमा ठूलो आर्थिक अपराध भइरहेको छ : अध्यक्ष ओली एनसेलको अति घाटा अतिरञ्जित एनसेल जनताको हो, बेच्न पाइन्न"
आर्थिक क्षेत्रका सूचकहरू सकारात्मक देखिएका छन् : अर्थमन्त्री,काठमाडौं : अर्थमन्त्री डा प्रकाशशरण महतले आर्थिक क्षेत्रका सूचकहरू सकारात्मक बन्दै गएको बताएका छन्। बुधबार मन्त्रालयमा आयोजित कार्यक्रममा बोल्दै अर्थमन्त्री महतले उत्पादन र रोजगारी वृद्धिमा केही समय लाग्ने भएपनि लामो समयको प्रयासपछि अर्थतन्त्रमा सुधार देखिन थालेको दावी गरेका हुन्। उनले मौद्रिक नीतिबारे विशेष छलफल भइरहेको जानकारी दिए। पछिल्लो समय राजश्व परिचालनमा सुधार आएको भन्दै अर्थतन्त्रबारे विगतमा फैलाइएका नकारात्मक धारणाहरू विस्तारै परिवर्तन हुँदै गएको बताए। अर्थमन्त्री महतका अनुसार पुँजीगत खर्च ६ प्रतिशतले वृद्धि भएको छ। राजश्वतर्फ भन्सार महशुलमा १३ प्रतिशत र मूल्य अभिवृद्धि करतर्फ ७१९ प्रतिशतले वृद्धि भएको छ। यसैगरी आयकरतर्फ १२ प्रतिशतले वृद्धि भएको छ। यद्देपी यो अपेक्षा गरेको भन्दा कम रहेको उनको भनाइ छ। उनले बैंक रेट पनि घटेको भन्दै हाल आधार दर ९९४ प्रतिशतमा झरेको बताए। मौद्रिक नीतिको पहिलो त्रैमासिक समीक्षापछि सेयर मार्केटले सकारात्मक लय समातेको जिकिर गरे। मौद्रिक नीतिको पहिलो त्रैमासिक समीक्षामा बैंक तथा वित्तीय संस्थाले प्रदान गर्ने रियल स्टेट कर्जा ५० लाखभन्दा बढीको सेयर धितोकर्जाको जोखिम भार घटाई १२५ प्रतिशत कायम गर्ने उल्लेख छ। यसअघि जोखिम भार १५० प्रतिशत थियो। मन्त्री महतले जग्गा कारोबार पनि बढ्दो क्रममा रहेको बताए।
लुम्बिनी विकास बैंकको साढे ८ लाभांश,काठमाडौं : लुम्बिनी विकास बैंकले चुक्ता पुँजीको ८५० प्रतिशतका दरले लाभांश वितरण गर्ने घोषणा गरेको छ। बैंकले गत आर्थिक वर्षको मुनाफाबाट सेयरधनीहरूलाई वितरण गर्ने लाभांश घोषणा गरेको हो। उक्त लाभांशमध्ये ४ प्रतिशत बोनस सेयर रहेको र ४५० प्रतिशत (करसहित) नगद लाभांश दिने बताएको छ। बैंकको मंसिर २६ गते बसेको सञ्चालक समितिको बैठकले उक्त लाभांश वितरण गर्ने निर्णय गरेको हो। अब नेपाल राष्ट्र बैंकबाट स्वीकृत भएपछि आगामी वार्षिक साधारणसभाले पारित गरेअनुसार वितरण गरिने बैंकले बताएको छ।
आर्थिक मन्दीले एक वर्षमा पर्साका १७७ उद्योग बन्द,"वीरगञ्ज : आर्थिक मन्दीका कारण पर्सामा आर्थिक वर्ष २०७९८० मा १७७ उद्योग बन्द भएका छन् । घरेलु तथा साना उद्योग कार्यायलका अनुसार आर्थिक वर्ष २०७९८० मा १७७ उद्योगले लगत कट्टा गराएका छन् । आव २०७८७९ मा पर्सामा १५२ उद्योगले लगत कट्टा गरिएका थिए । बैंक तथा वित्तीय संस्थाबाट ऋण लगानी नहुनु, पुँजीको अभावलगायत कारणले उद्योगहरुको धमाधम बन्द भएका घरेलु तथा साना उद्योग कार्यालय प्रमुख धनञ्जयकुमार सिंहले बताए। घरेलु तथा साना उद्योग कार्यालयमा आर्थिक वर्ष २०७९८० मा एक हजार ८९ नयाँ उद्योग दर्ता भएका थिए भने आव २०७८८९ मा एक हजार ४८० उद्योग दर्ता भएका थिए । आव २०७९८० मा एक हजार २७५ उद्योगको नवीकरण, १६५ वटाको पुँजीवृद्धि, ३३ वटाको ठाउँसारी र ८४ वटाको नामसारी भएको सो कार्यालय जनाएको छ । आर्थिक वर्ष २०७९८० मा रु एक करोड ६ लाख ३९ हजार २५० राजस्व सङ्कलन भएको थियो । उक्त आवमा चार हजार ४६० जनाले रोजगारी पाएको प्रमुख सिंहले बताए। रासस"
अलैँचीको मूल्य बढेपछि किसान उत्साहित,"ताप्लेजुङ : पहाडी क्षेत्रको मुख्य नगदेबालीका रुपमा लिइने अलैँचीको मूल्य बढेसँगै किसान हर्षित भएका छन्। गत वर्षको तुलनामा यस वर्ष अलैँचीको मूल्य बढेको छ। ताप्लेजुङमा अहिले प्रति मन (४० किलो) रू ६९ हजारमा कारोबार भइरहेको अलैँची व्यवसायी बालमणि बरालले जानकारी दिए। उनका अनुसार यस वर्षको सबैभन्दा बढी गत सोमबार रू ७१ हजारका दरले कारोबार भएको थियो। शुक्रबारदेखि अलैँचीको मूल्यमा उतारचढाव आइरहेको बरालको भनाइ थियो। मूल्यमा वृद्धि भएसँगै अलैँची किसान खुसी भएका छन्। पछिल्ला केही वर्ष न्यून मूल्यमा कारोबार गर्दै आएका किसानले यस वर्ष तुलनात्मक रुपमा केही बढी मूल्य पाएपछि खुसी भएका हुन्। 'यस वर्ष उत्पादन केही घटे पनि मूल्य भने बढ्नले किसानलाई राहत पुगेको छ', अलैँची किसान गणेश सिग्देलले भने, 'अलैँचीको मूल्यमा सधैं एकरुपता हुनुपर्ने हो। ठूलो परिमाणमा मूल्य घटबढ भइरहँदा किसान अलमलमा पर्ने गरेका छन्।' गत आर्थिक वर्षको अन्तिम समयमा प्रति मन रू ६० हजारका दरले कारोबार भएको थियो। यस वर्ष सिजनको सुरुवाती समयमा झण्डै त्यही हाराहारीमा कारोबार भएको थियो। बर्खामा अत्यधिक पानी र हिउँदमा लामो समय खडेरी पर्नुका साथै रोगकीराका कारण अलैँची उत्पादन घटेको किसान रश्मी आचार्यले बताए। उनका अनुसार यहाँ उत्पादित अलैँची झापाको विर्तामोड हुँदै भारतीय बजारमा निर्यात हुने गरेको छ। रासस"

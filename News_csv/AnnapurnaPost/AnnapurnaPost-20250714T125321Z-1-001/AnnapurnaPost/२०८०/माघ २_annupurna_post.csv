शीर्षक,विवरण
प्रतिष्ठानको प्रतिष्ठा जोगाऔं,"मुलुकको स्वास्थ्य सेवा र स्वास्थ्य शिक्षा क्षेत्रलाई गुणस्तरीय, विश्वासिलो र अत्याधुनिक बनाउने उद्देश्यले प्रतिष्ठानको अवधारणा ल्याइएको हो। तर, चिकित्सा विज्ञान राष्ट्रिय प्रतिष्ठान र बीपी प्रतिष्ठानको साख खस्किँदै गएको देखिएको छ। दुवै प्रतिष्ठान नमुना हुनुपर्छ। यहाँका कामकारबाही निष्पक्ष, पारदर्शी, भ्रष्टाचारमुक्त र जनउत्तरदायी हुनु जरुरी छ। १ राजनीतिक हस्तक्षेपमुक्त चिकित्सा विज्ञान राष्ट्रिय प्रतिष्ठान, वीर अस्पताल र बीपी प्रतिष्ठान राजनीतिक हस्तक्षेपले समस्यामा परेका हुन्। हस्तक्षेपबाट मुक्त राख्न सके प्रतिष्ठानको प्राण जोगिन्छ। २ भर्तीकेन्द्र नबनाऔं संस्थाप्रतिको दायित्वका साथै भिजन, मिसन प्रष्ट भएको व्यक्तिलाई प्रतिष्ठानमा नियुक्त गर्नुपर्छ। नियुक्तिपछि मूल्यांकन गरिनुपर्छ। नियुक्ति पाएका पदाधिकारीहरूले संस्थाप्रतिको उत्तरदायित्व बहन गर्न सक्नुपर्छ। पदाधिकारीको संस्थाप्रति अपनत्व हुनुपर्छ। सरकारले आफ्ना मान्छे नियुक्त गरेर प्रतिष्ठानलाई भर्तीकेन्द्र बनाउनु हुँदैन। ३ आर्थिक दायित्व बहन गरौं प्रतिष्ठानमा आर्थिक अनुशासन कायम गर्नुपर्छ। स्रोतको कुशल व्यवस्थापन गर्नुपर्छ। असल शासनका आधारभूत मान्यतालाई आत्मसात गर्नुपर्छ। सरकारले आर्थिक दायित्व बहन गर्नुपर्छ। ४ सुशासन कायम गरौं प्रतिष्ठानको कामकारबाहीलाई प्रभावकारी, गुणस्तरीय, पारदर्शी र मितव्ययी बनाउनुपर्छ। नागरिकलाई सुशासनको प्रत्याभूति दिनुपर्छ। आयव्यय सार्वजनिक गर्नुपर्छ। ५ स्वायत्तताको प्रत्याभूति प्रतिष्ठान स्वायत्त संस्था हो। यसलाई प्राज्ञिक स्वायत्तता दिनुपर्छ। यसो नहुँदा विश्वविद्यालयको अस्तित्व रहँदैन। त्यसैले हस्तक्षेप हुनुहुँदैन। एउटै प्राज्ञिक संस्था र सेवाप्रदायक संस्था बेग्लाबेग्लै भएको हुनाले एकापसमा पारस्परिक सहयोग हुनुपर्छ। एकले अर्कोलाई हस्तक्षेप गर्नुहुँदैन। (प्राडा गुरुङ, चिकित्सा विज्ञान राष्ट्रिय प्रतिष्ठान (न्याम्स)का पूर्वउपकुलपति हुन् ।)"
भूकम्प र बालबालिका,"जाजरकोटको रामीडाँडा केन्द्रविन्दु भएर भूकम्प गएको आज ठ्याक्कै ७५ दिन पुगेको सन्दर्भमा राष्ट्रिय भूकम्प सुरक्षा दिवस परेको छ। गत साढे दुई महिनामा भूकम्प पीडित नागरिकहरुले व्यहोरेको पिडा, निराशा र दु:खहरु बितेका सयौं महिनाभन्दा कहालीलाग्दो छ। २०८० साल कार्तिक १७ गते शुक्रबार राति ११:४७ बजे ६४ म्याग्निच्युडको भूकम्प जाँदा भर्खरै दशैं बितेको थियो र ८ दिनपछि उज्यालोको पर्व तिहार आउँदै थियो। पुस्तौदेखिका घरका न्यानो ओछ्यानमा बालबालिका,वृद्ध, अशक्त, सुत्केरी र गर्भवतीहरु मिठो निद्रामा थिए भने कोहि भर्खरै सुत्ने तरखरमा थिए। बारेकोट गाउँपालिका१ रामीडांडाको भूसतहदेखि १५ किलोमिटर तल हाइपोसेन्टरमा भूकम्पको विकास भइरहेको ति निर्दोष नागरिकहरुलाई थाहा हुने कुरै भएन। तरङ्ग इपिसेन्टरमा पुगेर फैलिन कत्ति बेर लागेन। मध्यरातको त्यो अघोषित र अकल्पनीय थर्थराहटले जीवनको सम्पूर्ण लय नै बदलिदियो। क्षणभरमै जीवनको लय बिथोलियो, निराशाका अन्धकारहरु आँखै अगाडि ओइरिए। पुस्तौंदेखिको घरबास, सम्पत्ति, आफन्त, लालाबाला र अन्नपातहरुको अनन्त क्षति, आँसुले पुछ्दै हृदयले थिच्नु बाहेकको के विकल्प थियो र ? बारीका कान्ला र घर करेसाका सयपत्री, मखमली र गोदावरीका फूलेका र फुल्न तयार कोपिलाहरू त्यहि रात मुर्झाए। ति फूलका माला लाउने र लाइदिनेहरुको जीवनलाई त्यो कम्पनले सदाका लागि बिछोड गरायो। तर त्यहि मध्यरातले सबै उज्यालो खोस्यो। जीवन क्षतविक्षत र तहसनहस भयो। त्यसैले त, अनन्त चित्कारले मध्यपश्चिमको वायुमण्डल आक्रान्त बन्यो। भेरीको बगरमाथि धुलोको कुहिरो उठेर एकपटक फेरि भेरीको सनातन सुसाइलाई ठप्प पार्दियो। क्षणभरमै जाजरकोट र रुकुम पश्चिमसहित ५ जिल्लाका ५९, १६२ परिवार भूकम्पबाट घरबारविहिन बने। ढुंगा माटाले बनेका ९२ घरहरु काम नलाग्ने गरि चर्किए। मध्यरातको चिसोमा मानिसहरु खेत, खलियाँन र बारीमा निस्किए र आन्तरिक शरणार्थी भए। राष्ट्रिय जनगणना २०७८ का अनुसार जाजरकोटका कूल ३७,५४३ घरहरुमध्ये ३४,५०१ (९१८९) र रुकुम पश्चिमका ३७,२९० घरहरुमध्ये २६,५३१ (७११४) घरहरु क्षतिग्रस्त भएर बस्न अयोग्य बने। राष्ट्रिय विपद जोखिम न्यूनीकरण तथा व्यवस्थापन प्राधिकरणको पछिल्लो तथ्यांक अनुसार जाजरकोट र रुकुम पश्चिमलगायत ५ जिल्लाका गरेर ५९,१६२ परिवारहरु घरवारविहीन बने भने मध्यपश्चिमका १३ जिल्लाहरु यो भूकम्पले धेरथोररुपमा प्रभावित भए। उक्त भूकम्पमा परि १५४ जनाको तत्कालै मृत्यु भयो। उनीहरुमध्ये ३२ जना त बालबालिकाहरु मात्रै थिए। १६६ जनाभन्दा बढी घाइते भए। त्यतिखेर भूकम्पबाट जोगिएपनि चिसो र खानपानपोषण अभावले गर्दा पौष ११ गतेसम्ममा ३ बालबालिकासहित जाजरकोटका २९ र रुकुम पश्चिमका ५ जना गरी थप ३४ जनाको ज्यान गयो। यसरी हेर्दा भूकम्प र सरकारी उदासिनताका कारण ३५ जना बालबालिकासहित कुलमा १८८ जनाको मृत्यु भएको देखिन्छ। मृतकमध्ये १८६७ बालबालिका थिए। भूकम्प, बाढीपहिरो,आगलागी र सुख्खा खडेरी जस्ता प्राकृतिक विपद्हरुमा सबैभन्दा बढी बालबालिका र कमजोर वर्ग नै पहिले पीडित हुने गरेको देखिन्छ। पीडित त अरु सक्षमहरु पनि हुन्छन् तर उनीहरु भाग्न, पीडा खप्न र बाच्न सक्छन। तसर्थ हामीले बालबालिका र कमजोरहरुलाई प्राथमिकतामा राखेर योजना बनाउनुपर्ने हुन्छ। खुल्ला दिसामुक्त राष्ट्रिय अभियानमा विद्यालय तहदेखि नै बालबालिकाहरुलाई प्रशिक्षित गरियो र प्रत्येक घरपरिवार प्रशिक्षित हुँदा खुल्ला दिसामुक्त राष्ट्र घोषणा हुन सक्यो। यसैगरी भूकम्पको शिक्षालाई पनि व्यापक रुपमा विद्यालय तहदेखि नै जोडेर सुरक्षित र बलियो आवाससंरचना निर्माणमा बाल सहभागितालाई सुनिश्चित गर्दा जोखिम न्यूनीकरण हुन्छ। बालबालिकाहरुलाई भवनसंहिता र भूकम्प प्रतिरोधी संरचना निर्माणका लागि प्रशिक्षित गर्दै भूकम्प प्रतिरोधी नेता बनाउनु उपयुक्त हुन्छ। पृथ्वीको उत्पत्तिसँगै यसको गति र आन्तरिक प्रक्रियाको कम्पन सँगसँगै आएको हुनुपर्छ। पृथ्वीको भित्रि भागमा निरन्तर बगिरहने तातो लाभा र त्यसमाथि तैरिरहेका टेक्टोनिक प्लेटहरुको विचलन र टकरावले नै भूकम्प जाने गरेको छ। तिनीहरुको गति, टकराव र दिशा परिवर्तनले निकाल्ने भयानक तरङ्गहरु पृथ्वीको सतहसम्म आइपुग्दा कुन भूभागको अवस्था कतिखेर के हुने हो, मानव जीवन अनविज्ञ छ। तर, भूकम्प निरन्तर र नियमित रहने पक्का छ। तसर्थ अन्तिम विकल्प भनेको बलियो जमिन (जग) र घर नै हामी बच्ने आधार हुन्। यसका लागि हाम्रा बालबालिकाहरु वास्तविक नायक हुन सक्छन्। बालमैत्री स्थानीय शासनले निर्दिष्ट गरेका बालबालिकाका ४ स्तम्भहरु जस्तै बाल बचाउ, बाल संरक्षण बालविकास र बालसहभागिता (बसंबिस) मा स्थानीय तहहरुले जोडदाररुपमा वकालत र काम गर्नुपर्छ। बालमैत्री स्थानीय शासनलाई स्थानीय तहहरुमा संथागत गर्न सकियो भने नि:सन्देह भूकम्प प्रतिरोधी नायकहरुको विकास गर्न सकिन्छ र क्षतिको गुणात्मक न्यूनीकरण गर्न सकिने छ।"
बीआरआई निल्नु न ओकल्नु,"नेपालले सन् २०१७ मा चिनियाँ महत्त्वाकांक्षी परियोजना बेल्ट एन्ड रोड इनिसिएटिभ (बेल्ट एन्ड रोड इनिसिएटिभ) मा हस्ताक्षर गरेपछि यसलाई निकै उपलब्धिका रूपमा प्रचार गरियो। नेपालको पूर्वाधार विकास र कनेक्टिभिटीमा चिनियाँ लगानी भित्रिने अपेक्षा थियो। एकातिर निकै विवाद र बहसबीच अमेरिकी सहायता परियोजना एमसीसीमा नेपालले हस्ताक्षर गरेको थियो भने अर्कातर्फ बीआरआई सम्झौताले उत्तरी सहायता प्रतिस्पर्धाकै रूपमा नेपाल आउने चर्चा काठमाडौंमा व्यापक भयो। चिनियाँ पक्षधर नेता र विश्लेषकहरूको दाबी पनि यस्तै नै थियो। बीआरआई सम्झौताका ६ वर्ष बितेका छन्। उता एमसीसी संसद्बाट पारित भएर कार्यान्वयनमा चरणमा गइसक्यो। बीआरआई सम्झौताबाट नेपालले सहयोग र लगानीको अपेक्षा गरेको थियो, त्यसमा प्रगति शून्यप्रायः छ। बीआरआई कागजमा सीमित छ। बीआरआईका कतिपय सर्त र यसका प्रावधानका कारण नेपालमा यो परियोजना कार्यान्वयन हुनेमै आशंका उत्पन्न हुन थालेको छ। उसो त चीनले बीआरआईअन्तर्गत नेपालमा जनस्तर र गरिबी निवारणअन्तर्गत पान्डा प्याक र अमिटी लिभिङ वाटर परियोजना सञ्चालनमा रहेको जनाएको छ। कहाँ अड्कियो बीआरआई ? : चीनले सुरुमा विकास परियोजनाका रूपमा बीआरआईलाई अगाडि बढाएको हो। नेपालसँग सन् २०१७ मा सम्झौता हुँदाका बखत पनि बीआरआई विशुद्ध पूर्वाधार र कनेक्टिभिटीका क्षेत्रमा लगानी गर्ने चिनियाँ परियोजनाकै रूपमा थियो। तर कालान्तरणमा चीनले बीआरआईलाई रणनीतिक रूपमा अगाडि बढाउन खोजेको देखिन्छ। असंलग्न परराष्ट्र नीति पक्षधर नेपाल कुनै पनि सैन्य रणनीतिमा संलग्न छैन। यो नीति छिमेकी भारत, चीनसँग मात्रै होइन, अमेरिकालगायत अन्य मुलुकसँगको सम्बन्धमा पनि नेपाल दृढताका साथ भन्दै उभिँदै आएको छ। बीआरआई जुन स्वरूपमा सुरु भयो, अहिले त्यसलाई बदल्दै रणनीतिक परियोजनामा ढाल्ने चीनको योजनामा नेपाल अगाडि नबढ्ने सम्भावना बढी छ। किनकि नेपालले यसअघि अमेरिकी सैन्य परियोजना स्टेट पार्टनरसिप प्रोग्राम (एसपीपी) पनि अस्वीकार गरिसकेको छ। भारतको बीआरआईका विषयमा भूराजनीतिक प्रभाव छैन भन्न सकिन्न। जब कि अग्निपथ नितान्त रोजगारको विषय हो। ब्रिटिसकालदेखि नै नेपाली युवाको गोर्खा भर्ती हुँदै आएको छ, जुन भारत स्वतन्त्र भएपछि पनि निरन्तता पाउँदै आएको हो। यतिबेला अग्निपथका बारेमा सरकारले कुनै निर्णय लिइसकेको छैन। ऋण होइन, अनुदान : कुनै पनि सैन्य सम्झौतामा अगाडि नबढ्ने नेपालको प्रस्ट नीतिका कारण बीआरआईलाई विकास परियोजनाका रूपमा मात्रै अगाडि बढाउन नेपाल चाहन्छ तर त्यसमा पनि छिमेकीप्रतिको चिनियाँ सदाशयता चाहन्छ नेपाल। विश्वको दोस्रो ठूलो अर्थतन्त्र भएको मुलुक र महाशक्ति बन्ने दौडमा रहेको चीनका लागि एउटा असल छिमेकीमाथिको लगानी उसको दायित्वभित्र पर्नुपथ्र्यो। तर चीनले बीआरआईका नाममा नेपालमाथि ऋणको भार थोपर्ने हो कि भन्ने चिन्ता बढ्दो छ। कमजोर अर्थतन्त्र भएको मुलुकका लागि बीआरआईका सर्तअनुसार अगाडि बढ्न कदापि सम्भव छैन। त्यसैले नेपालको अडान भनेको बीआरआई परियोजना ऋण होइन, अनुदानमा बनोस्। अनुदान नभए सहुलियतपूर्ण ऋण। नेपालले महँगो ब्याजदरमा अरबौंका परियोजना बनाउने सामथ्र्य राख्दैन। विश्व बैंक, आईएमएफलगायत अन्तर्राष्ट्रिय दातृ निकायले नेपालको विकासका लागि ०५ प्रतिशत वा एक प्रतिशतभन्दा कममा ऋण उपलब्ध गराउँदै आएका छन्। जबकि बीआरआईमा दुई प्रतिशत ऋण ब्याजदरको प्रस्ताव छ। त्यतिमात्र होइन, मुलुकको सार्वभौमिकतासँग जोडिएको कतिपय प्रावधानले यसको कार्यान्वयनमा संशय उत्पन्न गराएको हो। तत्कालीन प्रधानमन्त्री शेरबहादुर देउवाले चिनियाँ विदेशमन्त्री नेपाल आउँदा प्रस्ट भनेका छन्, ऋणमा बीआरआई परियोजना अगाडि बढाउन सकिँदैन। नेपालको अहिलेको सरकार पनि यसैमा अडिग छ। तर, कतिपय कम्युनिस्ट नेता र विद्वान्हरूले बीआरआई कार्यान्वयन गर्नुपर्छ भनेर सार्वजनिक खपतका लागि बोले पनि हाम्रो अर्थतन्त्रले बीआरआईलाई अहिलेकै अवस्थामा अगाडि बढाउन सक्दैन भन्ने कुराको बोध पक्कै छ। परराष्ट्र मन्त्रालयका अधिकारीसँगको कुराकानीमा उनले भनेका थिए, न यो खारेज हुन्छ, न अगाडि बढ्छ। एक प्रकारले भन्ने हो भने द्विपक्षीय छलफल र भेटघाटमा यो बहसको विषय बन्छ, तर कार्यान्वयनमा जान सजिलो छैन। हालै मात्रै प्रधानमन्त्री पुष्पकमल दाहाल प्रचण्डको चीन भ्रमणका क्रममा पनि यो विषय नउठेको होइन तर त्यसले ठोस रूप लिन नसक्नुमा ऋण कि अनुदान भन्ने प्रमुख मुद्दा नै हो। तसर्थ, नेपाल र चीन दुवैका लागि बीआरआई निल्नु न ओकल्नुजस्तै भएको छ। न चीनले नेपालले भनेजस्तो अनुदानमा यो परियोजना अगाडि बढाउन चाहेको छ, न त नेपालले नै बीआरआईका सर्त पालना गरेर यसको कार्यान्वयनमा सामथ्र्य राख्छ। कतिपयले त भूराजनीतिलाई सन्तुलित राख्नकै लागि नेपालले बीआरआईमा हस्ताक्षर गरेको हो, यसको कार्यान्वयनका लागि होइन भन्ने तर्क गर्दै आएका छन्, जसलाई नकार्न सकिन्न। एमसीसी सम्झौताले रिसाएको चीनलाई खुसी बनाउनकै लागि बीआरआईमा नेपाल जोडिएको हो भन्दा अतिशयोक्ति नहोला। एमसीसीजस्तै अनुदानमा चीनले लगानी गर्दा त्यसको स्वागत हुन्छ नै। नेपालप्रति चिनियाँ दृष्टिकोण व्यापारिक नभई एक असल मित्रराष्ट्रको हुनु जरुरी छ। चिनियाँ ऋणमा बनेको पोखरा विमानस्थल र चिनियाँ ठेकेदार कम्पनीबाट निर्माण सम्पन्न भएको भैरहवाको गौतमबुद्ध अन्तर्राष्ट्रिय विमानस्थलको हविगत र पछिल्ला समय फास्ट ट्र्याकलगायत ठूला परियोजनामा ठेक्का लिएर काम नगर्ने चिनियाँ ठेकेदार कम्पनीको व्यवहारका कारण नेपाल सशंकित छ। कमजोर अर्थतन्त्र भएको नेपालले ऋणमा ठूला परियोजना बनाउन सक्दैन भन्ने कुरा चीनले नबुझेको पनि होइन। चीनसँग सधैं उच्च तहका भेटवार्तामा पनि नेपालले प्राथमिकताका साथ यो विषयलाई उठाउँदै आएको छ। दुई महिनाअघि चीनले सार्वजनिक गरेको बीआरआई श्वेतपत्रका अनुसार सन् २०२३ जुनसम्म १ सय ५० वटाभन्दा बढी देश र ३० भन्दा बढी अन्तर्राष्ट्रिय संस्थासँग दुई सयभन्दा बढी सहकार्यका सम्झौतामा हस्ताक्षर गरेको र १० खर्ब डलर लगानी भएको छ। तर यसबाट नेपालले कुनै पनि लाभ नपाउनुले चीनको प्राथमिकतामा नेपाल नपरेको हो कि भन्ने सन्देश गएको छ। जुन असल दुई छिमेकीबीचको पारस्परिक सम्बन्ध र हितका लागि शुभसंकेत होइन।"
नदी झैं जिन्दगी,"राम्रो या नराम्रो बानी के भनौं दुःख र आँसु कसैलाई देखाउन चाहन्नँ। लाग्छ, आफ्नो दुःख पीर कसैलाई सेयर गयो भने ऊ पनि दुःखी हुन्छ होला। यसैले मेरो आँसु देख्ने, दुःख अनुभव गर्ने र अँध्यारो अनुहार देख्ने मान्छे बिरलै छन्। तर जब अत्यन्तै पीडामा हुन्छु। दुःखी हुन्छु र एक्लै मनमनै रोइरहेकी हुन्छु तब मेरा ससुराबुवा अक्सिजन कवि बालकृष्ण अधिकारी सपनामा आउनुहुन्छ। भौतिक शरीर हामीसँगै भएको बेला जस्तै उज्यालो, हँसिलो र जीवित हुँदा केही सिकाइरहे झैं। त्यसरी नै अर्ती दिइरहे झैं। पुस २८ गते पनि उहाँ सपनामा आउनु भयो। चम्किलो सेतो लुगा लगाउनु भएको उहाँ हाँस्दै मैं भएतिर आउनु भयो। मेरा लागि केही सामान दिए झैं थपक्क राखिदिएर फर्किनु भयो। बोल्न खोजे झैं गर्दागर्दै बोेल्न भने पाइनँ। झल्यास्स ब्युँझँदा उज्यालो भइसकेको रहेछ। बुवालाई सपनामा देखेपछि जीवनमा केही सकारात्मक कुरा हुन्छ भन्नेमा एकदमै ढुक्क छु। उठ्नासाथ आमाले भन्नुभयो, बिन्दु दिदीसँग कुरा भयो ? मसँग दिदीको चार लाइन च्याटमा कुरा भएको थियो। त्यही बताएँ अनि सोधें, किन केही कुरा थियो र ? आमाले भन्नुभयो, पर्सि बुवाको जन्मदिन कुनै आश्रममा जाने हो कि भन्ने दिदीको कुरा छ। ओहो हो त ! म कस्तो बुद्धु ? बुवाको जन्मदिन नै भुलेछु। तर दुई दिन समय पनि त छ नि। त्यो दिनसम्म त पक्कैै सम्झिने नै थिएँ आफैंले मन बुझाएँ। बुवा र मेरो छुट्टै प्रकारको अट्याचमेन्ट थियो। ससुरासँग १३ वर्षमात्रै सँगै बस्ने अवसर पाएँ। यसबीच जे जति सिक्ने र जान्ने अवसर पाएँ, त्यो जीवनभरलाई नै काफी छ जस्तो लाग्छ यदि उहाँका सम्पूर्ण कुरा अनुसरण गर्दै गएँ भने। म बालसाहित्यमा कलम चलाउने मान्छे। मेरा पाठक धेरै बालबालिका छन्। स्कुलमा बालबालिकासँग कार्यक्रममा जाँदा बालबालिकाबाट धेरै सोधिने प्रश्न हो, तपाईंले कसको पे्ररणाले र कसरी लेख्न थाल्नु भयो ? मेरो लेखन थालनीको कुरा सुनाउँदा ती अबोध बच्चाले त खै कुन्नी कसरी बुझ्छन् ? तर मलाई कार्यक्रम सकिएपछि प्रायः स्कुलमा शिक्षकहरूले पनि सोध्नुहुन्छ, के तपाईंको प्रेरणाको स्रोत तपाईंको ससुरा हो ? म भन्छु, हो। उहाँकै प्रेरणाले नै लेख्न थालेको हो। उबेला विराटनगरका प्रत्येक कविगोष्ठीमा बुवालाई डोहोयाएर लिएर हिँड्दा हिँड्दै खै कसरी लेखनप्रति आकर्षण बढ्यो कुन्नि ? पहिला सुन्न मज्जा लाग्थ्यो, पछि लेख्ने हिम्मत बढ्यो। कविताभन्दा गजल लेख्न बढी मन लाग्ने अनि मेरो रहर देखेर बुवाले गजलकार पदमप्रसाद भट्टराईलाई घरमै बोलाइदिएर भन्नुभएथ्यो, यी मेरी बुहारीलाई गजल लेख्न सिकाइदिनु पयो। यिनले रहर गरिन्। त्यसबेला उहाँले पहिलोपटक गजल लेखनका अधारभूत कुरा सिकाएर एउटा गजल लेख्न दिनुभयो। त्यो गजल मेरो गजल संग्रह जलसामा समावेश गरेकी छु। काठमाडौं आएपछि भने मलाई बालसाहित्यमा रस भिज्दै गयो। २०७२ सालमा कान्तिपुरको कोपिलामा बालबालिकाका लागि लेखेको लेख छापिएपछि बुवाले फोन गरेर आफन्तलाई सुनाउनु भएछ। अनि छतमा गएर सबै छिमेकीलाई पत्रिकासहित देखाउनु भएको थियो। अक्सिजनको सहारामा बाँचिरहनु भएको उहाँले पत्रिकामा मेरो लेख आएको दिन भन्नुभएथ्यो, यमुना आज मेरो १० प्रतिशत रोग निको भयो। मेरा लागि त्योभन्दा ठूलो हौसला अरू के हुन सक्थ्यो ? यी सबै कुरा सुनेपछि धेरैका अनुहार बदलिएको देखेकी छु। उहाँहरूको मनमा आउँथ्यो होला, ससुराले बुहारीलाई यति सपोर्ट ? वास्तविकता यही हो। बुवाले मलाई मात्रै होइन, केही गर्छु भन्ने सबैलाई यसरी हौस्याएको हुनुपर्छ। धनकुटाको चुङ्माङमा २०१० माघ २ गते जन्मभै विभिन्न आरोहअवरोहलाई झेल्दै युवावस्थादेखि नै फोक्सोको समस्याले सतायो ससुरालाई। कति हतास नभई उहाँले आफ्नो व्यापारिक धर्म निभाउँदै जीवनको पछिल्लो चरणमा अक्सिजनको सहारा लिएर कलम चलाइरहनु भयो। सोही क्रममा उहाँको कविता कृति राष्ट्रियता बोल्दछ पुस्तक प्रकाशित भयो। कान्तिपुरमा अक्सिजन कवि हेडलाइनमा समाचार प्रकाशन भयो। त्यसपछि उहाँ अक्सिजन कविका नामले चिनिन थाल्नुभयो। लोकसेवा आयोगमा समेत अक्सिजन कविको नाम समावेश गरिएको छ। अक्सिजन लिएरै बसेको अवस्थामा उहाँको अर्काे कविता कृति प्रकाशित भयो, समृद्ध बनाउँ नेपाल। यो बेलासम्म उहाँ धेरै गलिसक्नु भएको थियो। उहाँलाई आफ्नो जीवनी लेख्ने रहर थियो। होसचेत हुँदासम्म लेखिरहनु भयो। अफसोस उहाँले लेख्नुभएको उहाँको जीवनकथा नदी झैं जिन्दगी उहाँ हुँदै विमोचन गर्ने हाम्रो सपना पूरा हुन सकेन। पुस्तक अन्तिम चरणमा पुगेको थियो। उहाँ अस्पतालको शैय्यामा मृत्युसँग लडिरहनुु भएको थियो। बुकको डमी बनाएर उहाँको हातमा राख्नसम्म पाइयो। त्यसको केही दिनपछि ६३ वर्षको उमेरमा उहाँले भौतिक शरीर त्याग्नुभयो। अक्सिजन कविको भौतिक शरीर नदी झैं बगेर कता पुग्यो कता ! तर शब्दमा बाँचिरहनु भएको छ अनि बस्नु भएको छ मन मुटुमा। सन्दर्भ : अक्सिजन कविको जन्मजयन्ती।"
सानो पाइला सहकारीमा डुब्यो सवा अर्ब रकम,"वीरगन्ज : वीरगन्ज१० आदर्शनगरस्थित सानो पाइला बचत तथा ऋण सहकारी संस्थामा सर्वसाधारणको सवा अर्बभन्दा बढी रकम डुबेको छ। संस्थाका सञ्चालक मात्र होइन, कर्मचारीसमेत ६ महिनादेखि कार्यालय बन्द गरी सम्पर्कविहीन छन्। जसकारण बचत रकम फिर्ता नपाउँदा ८ सयभन्दा बढी बचतकर्ता बिचल्लीमा परेका छन्। काठमाडौं कालीमाटीमा केन्द्रीय कार्यालय रहेको यो सहकारीका मुख्य व्यवस्थापक तथा सञ्चालक गितेन्द्रबाबु (जीबी) राई हुन्। उनीसहित अधिकांश पदाधिकारी फरार भएपछि बचतकर्ताले आफ्नो रकम फिर्ता पाउन सकेका छैनन्। सानोपाइला सहकारी पीडित संघर्ष समितिका संयोजक सुशील अग्रवालका अनुसार उक्त संस्थामा वीरगन्जका साना तथा ठूला व्यापारी, मजदुर, सर्वसाधारण गरी आठ सयभन्दा बढी व्यक्तिको करिब १ अर्ब ३५ करोड रुपैयाँ बचत थियो। उपचारका लागि थोरैथोरै गरेर जम्मा गरेको रकम आवश्यक परेका बेला फिर्ता पाउन नसकेको बताउँछन् बचतकर्ता अंकति अग्रवाल। आँखाको उपचारका लागि ठूलो रकम चाहिन्छ भनेर प्रत्येक महिना मिहिनेत गरेर कमाएको २०२५ हजार जम्मा गर्दै आएको थिएँ, उनी भन्छन्, १० लाख जति एफडी पनि गरेको थिएँ। उपचार गराउने समय आउँदा सहकारीको अफिस नै बन्द छ। अब मैले आफ्नो उपचार कसरी गराउने ? अर्का बचतकर्ता रामबाबु कलवारले छोरीको बिहेका लागि भनेर सहकारीमा पैसा जम्मा गरेका थिए। उनले पनि त्यो रकम फिर्ता पाउन सकेका छैनन्। जग्गा बेचेर श्रीमतीको नाममा खाता खोली ६ लाख रुपैयाँ जम्मा गरेको थिएँ। त्यसको अलावा दैनिक ५००१००० को दरले पनि पैसा जम्मा गर्दै आएको थिएँ, उनी भन्छन्, छोरीको बिहे बेला पैसा झिक्न जाँदा सहकारीमा ताला लागेको देखेर आफंै पो जिल्ल परियो। सहकारीका साहुहरूको अत्तोपत्तो छैन। कर्मचारी पनि सम्पर्कविहीन छन्। अर्का पीडित विक्रम सर्राफको दुखेसो पनि उस्तै छ। भन्छन्, एक वर्ष पहिले हामीहरू पैसा माग्न पुगेपछि शाखा प्रमुखले पाँचपाँच हजारको दरले दिन्छौं भनेका थिए। तर, एकसुको पनि फिर्ता पाइएन। खुनपसिना चुहाएर कमाएको पैसा डुब्यो। आफ्नो पैसा फिर्ता र सञ्चालकलाई कारबाहीको माग गर्दै पीडितले वीरगन्जमा प्रदर्शन गर्दै आएका छन्। उनीहरूले वीरगन्ज महानगरपालिका र जिल्ला प्रहरी कार्यालय पर्सामा उजुरी दिएका छन्। तापनि अहिलेसम्म रकम फिर्ता पाउन सकेका छैनन्। सहकारीका कर्मचारीले एक वर्षदेखि जम्मा भएको पैसा फिर्ता नदिएपछि पीडितले गत जेठ ३२ गते आदर्शनगरस्थित कार्यालयमा धर्ना दिएका थिए। त्यसपछि पनि कुनै सुनुवाइ नहुँदा पुस २७ गते पनि उनीहरूले वीरगन्जमा विरोध प्रदर्शन गरे। पुस २७ मा जुलुस निकालेर प्रदर्शन गर्यौं। अब सहकारीका फरार मुख्य सञ्चालक जीवी राईसहितकालाई पक्राउ गरी कारबाहीको माग गर्दै जिल्ला प्रशासन कार्यालय र जिल्ला प्रहरी कार्यालय पर्सामा पनि ज्ञापनपत्र बुझाउँछौं, संघर्ष समितिका संयोजक अग्रवाल भन्छन्, त्यसपछि जिल्लाका प्रतिनिधिसभा र प्रदेशसभा सदस्यहरूलाई पीडितहरूले सामूहिक रूपमा भेटेर दबाब दिन्छौं। महानगरपालिकाको सहकारी, रोजगार तथा उद्यम प्रवद्र्धन शाखाका प्रमुख सुनील कर्णका अनुसार सानोपाइलाविरुद्ध १ सय १५ भन्दा बढी बचतकर्ताको लिखित उजुरी परेको छ। महानगरमा परेको उजुरीका आधारमा सहकारीले एक अर्बभन्दा बढी रकम हिनामिना गरी सदस्यलाई फिर्ता नगरेको देखिएको कर्णको भनाइ छ। जिल्ला प्रहरी कार्यालय पर्सामा पनि ५२ वटा उजुरी परेको पर्साका प्रहरी प्रवक्ता प्रहरी नायब उपरीक्षक कुमारविक्रम थापा बताउँछन्। पक्राउ पुर्जीपछि जीवी राईसहित सञ्चालक फरार सहकारीले एक वर्षदेखि बचतकर्ताको रकम फिर्ता दिन आनकानी गरेको भन्दै उजुरी परेपछि महानगरपालिकाले गत जेठ १६ गतेभित्र सञ्चालकहरूलाई बोलायो। तर, उक्त समयभित्र सहकारी सञ्चालक उपस्थित भएनन्। महानगरपालिकाले गत जेठ ३१ गते सार्वजनिक सूचना नै जारी गर्दै सात दिनभित्र हाजिर हुन निर्देशन दियो। सहकारीका सञ्चालकले त्यसलाई पनि अटेरी गरे। महानगरपालिकाले गत असार २४ गते संस्थाका मुख्य सञ्चालक तथा संरक्षक जीवी राईसहित सञ्चालकलाई महानगरपालिका कार्यालयमै झिकाएर छलफल चलायो। उक्त छलफलमा सञ्चालक र व्यवस्थापकले समस्या समाधानका लागि १५ दिनको समय मागे। संस्थाको आर्थिक अवस्थाबारे प्रस्ट हुने गरी श्वेतपत्र जारी गर्ने भने। यद्यपि संस्थाले जारी गरेको श्वेतपत्र चित्तबुझ्दो नभएपछि महानगरपालिकाको टोली सहकारी कार्यालयमा अनुगमनमा पुग्यो। तर, अनुगमनमा जाँदा त्यस दिन सहकारी कार्यालयमा संरक्षक, सञ्चालक, पदाधिकारी र व्यवस्थापक कोही पनि नभेटिएको कर्ण बताउँछन्। महानगरले भदौ ४ गते उक्त सहकारीलाई समस्याग्रस्त घोषणा गर्दै सञ्चालकको चलअचल सम्पत्ति रोका गरेर उनीहरूलाई पक्राउ गर्न विभिन्न निकायमा पत्राचार गरेको थियो। कर्णका अनुसार भूमिव्यवस्था, सहकारी तथा गरिबी निवारण मन्त्रालयसमक्ष सानो पाइला सहकारीलाई समस्याग्रस्त घोषणा गर्न सिफारिस गरिएको थियो। नेपाल राष्ट्र बैंकसमक्ष सहकारीका संरक्षक, पूर्वसञ्चालक, वर्तमान सञ्चालक तथा लेखा सुपरिवेक्षण समितिका सदस्यहरूसमेतको बैंक खाताका साथै चलअचल सम्पत्ति रोक्का गर्न सिफारिस गरिएको थियो। प्रहरीको केन्द्रीय अनुसन्धान ब्युरोसमक्ष संस्थाका संस्थापक एवं संरक्षक जीवी राई, अध्यक्ष अनन्तबाबु राई, उपाध्यक्ष सुनित श्रेष्ठ, सचिव देवेन्द्रबाबु राई, कोषाध्यक्ष कुमार रम्तेल, सदस्य अशोक यादव, थानबहादुर बुढा मगर र धीरज दास, संस्थाका व्यवस्थापक असरफ अली, पूर्वउपाध्यक्ष नेहा पौडेल, पूर्वसचिव तस्बिरन मियाँ, पूर्वकोषाध्यक्ष सृष्टि मानन्धरसहित १५ जनालाई पक्राउ गरी कारबाहीका लागि सिफारिस गरिएको थियो। पर्सा जिल्ला अदालतले गत असोज पहिलो साता सहकारीका सञ्चालक, व्यवस्थापक, सदस्य र कर्मचारीसहित १३ जनाविरुद्ध पक्राउ पुर्जी जारी गरेको थियो। जिल्ला प्रहरी कार्यालय पर्साका अनुसार अदालतले सहकारीका संस्थापक जीवी राई, वर्तमान अध्यक्ष अनन्त बाबु राई, उपाध्यक्ष सुनित श्रेष्ठ, पूर्वउपाध्यक्ष नेहा पौडेल, सचिव देवेन्द्र बाबु राई, पूर्वसचिव तस्बिरन मियाँ, कोषाध्यक्ष कुमार रम्तेल, पूर्वकोषाध्यक्ष सृष्टि श्रेष्ठ (मानन्धर), सदस्यहरू थानबहादुर बुढा मगर, धीरजकुमार दास, पूर्वसदस्य अशोक यादव, प्रवन्धक असरफ अलि सिद्धिकी र कर्जा अधिकृत राधेचन्द्र यादवविरुद्ध पक्राउ पुर्जी जारी गरेको थियोे। जसमध्ये कोषाध्यक्ष कुमार रम्तेल र कर्जा अधिकृत राधेचन्द्र यादव मात्र समातिएका छन्। रम्तेललाई काठमाडौंस्थित उपत्यका अपराध अनुसन्धान महाशाखा मीनभवनले गत भदौ २५ गते पक्राउ गरेको थियो। पोखरास्थित सूर्यदर्शन बचत तथा ऋण सहकारी संस्था लिमिटेडका सदस्यसमेत रहेका रम्तेलले सहकारीमार्फत झन्डै एक हजार बचतकर्ताको अर्बौँ रकम हिनामिना गरेको आरोपमा अपराध अनुसन्धान महाशाखाले उनलाई पक्राउ गरेको थियो। यादवलाई भने पर्सा प्रहरीले गत असोज ५ गते पक्राउ गरेको पर्साका प्रहरी उपरीक्षक कोमल शाहको भनाइ छ। उनका अनुसार फरार रहेकाहरूको खोजी जारी छ। बचतकर्ताले जम्मा गरेको रकम फिर्ता माग्दै प्रदर्शन र धर्ना दिन थालेपछि कर्मचारी पनि कार्यालय छाडेर सम्पर्कविहिन छन्। कार्यालयमा महत्वपूर्ण कगजात र उपकरणहरू पनि छैनन्। महानगरपालिकाको टोलीले सहकारीको शाखा कार्यालय गत पुस २७ गते सिल गरेको छ। मेयर राजेशमान सिंहको निर्देशनमा बिहीबार वडाध्यक्ष जयप्रकाश अग्रवाल, जिल्ला प्रशासन कार्यालयका प्रतिनिधि ब्रह्मदेवप्रसाद यादव र प्रहरी सहायक निरीक्षक राम ईश्वर महतोको रोहवरमा सहकारी सिल गरिएको कर्णको भनाइ छ। यो पनि पढ्नुहोस बचतकर्ताको १ अर्ब बढी रकम हिनामिना गर्ने सानो पाइला सहकारीमा सिल सानो पाइला सहकारीका सञ्चालकलाई पक्राउ गर्न माग गर्दै प्रदर्शन"
स्थानीय जडीबुटीबाटै जैविक विषादी,"सुर्खेत : तरकारी खेतीमा रोग किराको प्रकोप बढ्दो छ। पहिलाको तुलनामा उत्पादन पनि घटिरहेछ। वीरेन्द्रनगर९ पर्सेनीका किसान भूपबहादुर शाहीले तरकारी खेतीमा रासायनिक मल प्रयोग गर्दा उत्पादन शक्तिमा झनै ह्रास आयो र रोग किराको प्रकोप झनै बढ्यो। त्यसपछि उनी जैविक विषादी प्रयोग गर्न थालेका छन्। रासायनिक विषादीको अत्यधिक प्रयोगले बारीको माटो नै बिग्रिने गरेको छ। सुरुमा त तरकारी खेतीमा विभिन्न रोग र किराले हैरान बनाए, शाही भन्छन्, बजारमा पाइने रासायनिक विषादी प्रयोग गर्दा माटोको उब्जाउ हुने शक्ति नै नष्ट भएछ, त्यसपछि अचेले जैविक विषादीको प्रयोग गर्न थालेको छ। हाल जलवायु अनुकूलन कृषि प्रविधिलाई अँगाल्दै आएका उनले तीन कट्ठा जमिनमा तरकारी खेती गरिरहेका छन्। स्थानीय जडीबुटीबाट तयार गरिने जैविक विषादी प्रयोग गर्न थालेपछि एकातिर रोग किराको प्रकोप रोकिएको छ भने अर्कोतर्फ माटोको उब्जाउ क्षमता पनि बढेको छ। वीरेन्द्रनगरका अधिकांश किसानले पछिल्लो समय तरकारी खेतीमा जैविक विषादीको प्रयोग गर्न थालेका छन्। स्थानीय स्तरमा उपलब्ध हुने जडीबुटीबाटै घरमा बनाउन सकिने र वातावरणीय हिसाबले पनि उपयुक्त भएकाले जैविक विषादीको प्रयोगतर्फ किसानको आकर्षण बढेको हो। किसानले स्थानीय स्तरमै पाइने बकाइनो, सिस्नो, तीतेपाती, लसुन, खुर्सानी, टिम्बुर, मेवाको पातलगायतका जडीबुटीहरू मिलाएर जैविक विषादी तयार गर्छन्। जडीबुटीबाट तयार भएको झोललाई नै जैविक विषादीको रूपमा तरकारी खेतीमा लाग्ने रोग किरा नष्ट गर्न प्रयोग गर्दै आएको किसान बिन्दु शाहीको भनाइ छ। उनका अनुसार जैविक विषादी तयार गर्न एक महिना समय लाग्छ। जैविक विषादी र मल प्रयोग गर्न थालेपछि तरकारीको उत्पादन बढ्न थालेको उनले बताइन्। बिन्दुको परिवारले तरकारी खेतीबाटै वार्षिक दुई लाख रुपैयाँ आम्दानी गरिरहेको छ। वीरेन्द्रनगर पर्सेनीकै किसान मानबहादुर शाहीले सुरुमा तरकारी खेतीमा रासायनिक विषादीको प्रयोग गरेका थिए तर आजभोलि जैविक विषादी प्रयोग गर्न थालेका छन्। तरकारीको उत्पादन बढेपछि आम्दानी पनि वद्धि भएको उनको भनाइ छ। उनले हाल ८ कट्ठा क्षेत्रफलमा तरकारी खेती गरिरहेका छन्। मौसमअनुसार काउली, बन्दा, टमाटर, गाँजर, खुर्सानी, बोडी र काँक्रालगायतका तरकारी उत्पादन हुने गरेको बताए। उनका अनुसार व्यापारीहरू तरकारी किन्न उनको बारीमै पुग्ने गर्छन्। पछिल्लो समय पर्सेनी गाउँ तरकारी गाउँका रूपमा पनि चिनिने गरेको छ। यहाँका किसान समूह नै बनाएर संगठित भएका छन्। स्थानीय लगनशील लद्युउद्यमी महिला कृषि समूहका अध्यक्ष कृष्णा बीसीले पछिल्लो समय जलवायु अनुकूलन कृषि प्रविधि अपनाउन थालेको बताइन्। उनले भनिन्, जलवायु परिवर्तनका कारण तरकारी खेतीमा नयाँ प्रकारका रोग किराको प्रकोप बढ्दो छ। त्यसलाई रोक्न हामीले जैविक विषादी र मलको प्रयोगलाई बढाएका हौं। जैविक विषादी सस्तो हुने र तरकारी पनि विषादीरहित हुने भएकाले दोहोरो फाइदा हुने उनको दाबी छ। आफूहरूले उत्पादन गर्ने तरकारी अर्गानिक हुने भएकाले पनि बजारमा माग बढेको किसानको भनाइ छ। स्थानीय किसानलाई जलवायु अनुकूलन कृषि प्रविधि अपनाउन ग्रेप परियोजनाले सहजीकरण गरेको हो। परियोजनाले किसानलाई आवश्यक तालिम, सिँचाइको लागि ड्रम, तरकारीमा लाग्ने रोग किरालाई नियन्त्रण गर्ने पासो उपलब्ध गराएको छ।"
मोरङमा प्राङ्गारिक मल र बायोग्यास उद्योग सञ्चालनमा,"विराटनगर : मोरङको धनपालथान गाउँपालिका३ डकुवाडाँगामा प्राङ्गारिक मल तथा बायोग्यास उद्योग सञ्चालनमा ल्याइएको छ। प्राङ्गारिक मलसँगै बायोग्यास उत्पादन गर्ने उद्योग जीवन विकास समाजले १० करोड रुपैयाँ लागतमा सञ्चालनमा ल्याएको हो। यसै अवसरमा दूध संकलनका लागि जीवन विकास डेरी दूध संकलन केन्द्रको पनि सुरु गरिएको छ। संघीय सांसद योगेन्द्र मण्डलले रासायनिक मललाई प्रतिस्थापन गर्ने अभियान अनुरूप प्राङ्गारिक मल उद्योग स्थापना गरेर सञ्चालनमा ल्याइएको जानकारी दिए। स्वदेशमा नै उत्पादन हुने प्राङ्गारिक मलले नेपाली किसानले भोग्दै आएको रासायनिक मलको हाहाकारलाई कम गर्छ, उनले भने, प्राङ्गारिक मलले माटोको उर्वराशक्ति पनि बढाउँछ। मुलुकमा यो वर्ष ८ लाख टन रासायनिक मल आवश्यक पर्ने बताउँदै प्रतिनिधिसभा सदस्य मण्डलले ४ लाख टन ल्याउँदा ३३ अर्ब खर्च भइसकेको उल्लेख गरे। उनका अनुसार राज्यले योजना बनाउने हो भने तीन वर्षभित्रमा नेपाललाई रासायनिक मलमुक्त गर्न सकिन्छ। युरिया र डीएपी खरिदका लागि छुट्ट्याइएको बजेट बराबरको लगानी गरेमा तीन वर्षभित्र पर्याप्त प्राङ्गारिक मल उत्पादन गर्न सकिन्छ। उत्पादन लागत पनि सस्तो पर्छ, उनले भने। कोशीका प्रदेशसभा सदस्य गयानन्द मण्डलले प्राङ्गारिक मलको प्रयोगका लागि राज्यले किसानलाई प्रोत्साहन गर्नुपर्ने बताए। प्राङ्गारिक मलको प्रयोग बढाएर मुलुकलाई रासायनिक मलमुक्त गर्नुपर्ने प्रदेश सांसद मण्डलको भनाइ छ। जीवन विकासले स्थापना गरेको उद्योगको दैनिक आठ टन प्राङ्गारिक मल र १ सय ५० सिलिन्डर बायोग्यास उत्पादन गर्ने क्षमता छ। उद्योगका प्रमुख उपेन्द्रकुमार मण्डलले बायोग्यासभन्दा पनि मल उत्पादनलाई उद्योगले प्राथमिकतामा राखेको जानकारी दिए। उनका अनुसार उत्पादित ग्यास जीवन विकास डेरी र दूधवाला डेरी फार्मले प्रयोग गर्ने छन्।"
अनुदानको उपकरण लिन किसानको भीड,"परासी : कृषि उपकरण पाउन सहज भएपछि कृषि ज्ञान केन्द्र नवलपरासीमा किसानको भीड बढेको छ। ज्ञान केन्द्रले अनुदानमा उपकरण वितरण गर्न किसानसँग निवेदन मागेको हो। विगतका वर्षमा फर्म र समूह दर्ता गरेर आएकालाई मात्र उपकरण दिँदै आइएको थियो। यस वर्षदेखि ज्ञान केन्द्रले फर्म र समूह दर्ताबाहेक पनि सोझै व्यक्तिले निवदेन दिएपछि उपकरण दिने व्यवस्था गरेपछि किसानको भीड बढेको हो। साना सिँचाइ कार्यक्रममार्फत अनुदानमा उपकरण वितरणका लागि लुम्बिनी प्रदेश सरकारले ७० लाख रुपैयाँ पठाएको केन्द्रका प्रमुख डा रवीन्द्रनाथ चौबेले जानकारी दिए। कार्यक्रमअन्तर्गत किसानलाई सोलार, पम्पसेट, बोरिङ, मोटर, डेलिभरी पाइपलगायतका कृषि उपकरण वितरण गरिनेछ। जसमा बोरिङलगायतका भौतिक निर्माणमा ७५ र ५० प्रतिशत अनुदानमा उपकरण उपलब्ध गराइनेछ। विगतमा उपकरण लिन समूह र फर्म दर्तादेखि पान नम्बर र भ्याट नम्बर चाहिने भएकाले झन्झट मानेर किसान कम आउने गरेका थिए, अहिले कार्यालयले सोझै किसानलाई उपलब्ध गराउने भएपछि भीड बढेको छ, चौबेले भने। समूह र फर्मबाट उपकरण वितरण गर्दा वास्तविक किसानभन्दा पनि सीमित व्यक्तिले पाएका कारण अहिले सोझै किसानलाई वितरण गर्न लागिएको उनले सुनाए। निवेदन संकलनपछि छनोटमा परेका किसानलाई उपकरण वितरण गरिनेछ। पहिला अनुदानमा उपकरण लगेका समूह, फर्म र किसानलाई भने अहिले उपकरण उपलब्ध गराइने छैन। पाल्हीनन्दन गाउँपालिका४ बाट आएका हरिपाल यादवले पहिलो पटक उपकरणका लागि ज्ञान केन्द्र आएको बताए। पहिला उपकरण लिन धेरै कागज मागिन्थ्यो। अहिले सीधै किसानलाई दिने भएकाले मोटर र बोरिङ आवश्यक भएकाले निवेदन दिन आएका हुँ, यादवले भने। उपकरण लिनका लागि चार सयको हाराहारीमा निवेदन परेका छन्। जसमा सबैभन्दा बढी पहिलो पटक उपकरण लिन आएका किसान रहेको ज्ञान केन्द्रले जनाएको छ।"
"सेयर बजारमा हरियाली : नेप्से ५४ अंकले बढ्यो, ८ अर्ब माथिको कारोबार","काठमाडौं : सेयर कारोबार साताको तेस्रो दिन मंगलबार नेप्से परिसूचक भारी अंकले बढेको छ। नेप्से परिसूचक ५४५४ अंकले बढेर २१७५१७ विन्दुमा कायम भएको छ। सेन्सेटिभ इण्डेक्स २३८ प्रतिशतले बढ्यो। कारोबार साताको पहिलो दिन आइतबार नेप्से परिसूचक ३१६२ अंकले बढेको थियो। सोमबार सार्वजनिक बिदा परेकाले कारोबार भएन। आज ३०४ स्क्रिप्सको २ करोड ३३ लाख ७० हजार ५३ कित्ता सेयर ८ अर्ब २ करोड३८ लाख ६२ हजार ४०६ रुपैयाँमा खरिदबिक्री भए। ५४ अंकले सुधार आएको सेयर बजारमा १२ स्क्रिप्टको सेयरमा पोजिटिभ सर्किट लाग्यो। एक दर्जन स्क्रिप्टको सेयर सकारात्मक सर्किट लेभलमा कारोबार हुँदा ज्योति विकास बैंकका लगानीकर्ताले भने गुमाए। सो कम्पनीको सेयर ९९९ प्रतिशतले घट्यो। यसैगरी हिमालयन ८०२० को ९७० प्रतिशतले मूल्य घट्यो। कारोबार रकमका आधारमा सोनापुर शीर्षस्थानमा रह्यो। सो कम्पनीको २८ करोड मूल्य बढीको सेयर कारोबार भयो। नेपाल इन्फ्रास्टक्चर बैंकको २३ करोड,एनआरएन इन्फ्रास्टक्चर एन्ड डेभलपमेन्टको २१ करोड,हिमाल दोलखा हाइड्रोपावरको १७ र अपी पावरको १७ करोड मूल्य बराबरको सेयर कारोबार भयो। आज कारोबारमा आएका १३ वटै उपसमूहको सूचक सकारात्मक देखिएका छन्। फाइनान्स समूहको उपसूचक ४७५ प्रतिशतले बढ्यो। यसदिन २१४ स्क्रिप्टको मूल्य बढ्दा ३१ वटाको घट्यो भने २ को मूल्य स्थिर रह्यो।"
प्री ओपन सेसनमा नेप्से परिसूचक ४५७ अंकले बढ्यो,काठमाडौं : सेयर कारोबार साताको तेस्रो दिन आज प्री ओपन सेसनमा नेप्से परिसूचक ४५७ अंकले बढेर २१२५१९ विन्दुमा पुगेको छ। यो सेसनमा ५५ स्क्रिप्टको ११ हजार ८९९ कित्ता सेयर ३३ लाख ४५ हजार ४६७ रुपैयाँमा खरिदबिक्री भए। प्री ओपन सेसनमा ३८ स्क्रिप्टको मूल्य बढ्दा ९ वटाको घट्यो भने ५ को मूल्य स्थिर रह्यो।

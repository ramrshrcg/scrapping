शीर्षक,विवरण
पाल्पा गोल्डकपको उपाधि सेन्टर कलेज चितवनलाई,"तानसेन : पाल्पामा जेठ १५ गतेदेखि सञ्चालन भएको कर्णेल उजिरसिंह पाल्पा गोल्डकप उपाधि सेन्टर कलेज रामपुर फुटबल क्लब चितवनले हात पारेको छ। तानसेनको टुँडिखेल मैदानमा शनिबार सम्पन्न फाइनल खेलमा होराइजन फुटबल क्लब स्याङ्जालाई २० गोलले पराजित गर्दै उपाधि चितवनले उपाधि जितेको हो। विजेता चितवनले नगद तीन लाख, ट्रफि, मेडल, पाल्पाली करुवा र प्रमाण पुरस्कार हात पारेको छ भने उपविजेता बनेको स्याङ्जाले १ लाख ५० हजारसहित ट्रफी, मेडल, पाल्पाली करुवा र प्रमाण पाएको छ। फाइनल खेलको पहिलो खेलको तेस्रो मिनेटमै सेन्टर कलेज रामपुर फुटबल क्लब चितवनका १० नम्बर खेलाडी बिक्की चाम्लिङ राईले गोल गरे। दोस्रो हापको चौथो मिनेटमा पेनाल्टी मार्फत पुनः चितवनका बिक्की चाम्लिङ राइले नै गोल गरी टिमलाई जिताए। विजेता तथा उपविजेता टिम तथा विधागत उत्कृष्ट खेलाडीहरूलाई तानसेन नगरप्रमुख सन्तोषलाल श्रेष्ठ, प्रदेश खेलकुद परिषद् लुम्बिनीका सदस्यसचिव जयप्रकाश भट्टराई, पाल्पा जिल्ला फुटबल संघका अध्यक्ष प्रणयवीर जंग राणा, पाल्पा उद्योग वाणिज्य संघका अध्यक्ष शैलेन्द्र भट्टराई लगायतले पुरस्कार वितरण गरे। विधागततर्फ किपरमा चितवनका सरोज तामाङ, उदियमान खेलाडीमा पाल्पा११ का आशिष राना, सर्वाधिक गोलकर्तामा बिक्की चाम्लिङ राई, गोल रक्षकमा वालिङका राजेन्द्र श्रेष्ठ पुरस्कृत भए। उत्कृष्ट खेलाडी चितवनकै जितेश गुरुङ भए। फेयर प्ले टिम न्यु युथ युनियन पाल्पालाई प्रदान गरियो। प्रतियोगितामा १२ टिमको सहभागिता रहेको थियो। टुडिखेल खेल मैदान स्तरउन्नती भएपछि फुटबल गोल्ड कप खेल खेल्न सहज भएको हो।"
अदालतको मसी सुक्न नपाउँदै सरकार टिकाउनका लागि राष्ट्रपति जीले आममाफी दिनु गम्भीर विषय हो : कोइराला,"काठमाडौं : नेपाली कांग्रेसका नेता डा शेखर कोइरालाले तीन वटा अदालतले गरेको निर्णयलाई राष्ट्रपति रामचन्द्र पौडेलले माफी दिनु गलत भएको बताएका छन्। भक्तपुर नेपाली कांग्रेस भक्तपुर जिल्ला सम्मेलनमा सम्बोधन गर्दै कोइरालाले जिल्ला, उच्च र सर्वोच्च अदालतले गरेको निर्णयलाई राष्ट्रपति जीले त्यो मसी सुक्नै नपाउँदै माफी दिनु गम्भीर विषय भएको बताएका हुन् । सरकार टिकाउनका लागि यस्ता कुरा गर्दा लोकतन्त्र कमजोर हुने धारणा राखे। कोइरालाले दण्डहीनता बढ्दै गएकोप्रति चिन्ता व्यक्त गरे। हामी कहाँ कता कता दण्डहिनताको पनि बढ्दै गएको चिन्ता मलाई लागिरहेको छ । उनले भने,अहिले भर्खरै हेर्नुस् तीनटै जिल्ला अदालत, उच्च अदालत र सर्वोच्व अदालतले गरेको निर्णयलाई राष्ट्रपति जीले त्यो मसी सुक्नै नपाउँदै राष्ट्रपति जीले माफी दिनुभयो । हामी जस्ताले त्यसलाई कसरी हेर्ने ? यि कुराहरु अत्यन्त गम्भीर हुन्छन् भोलिका दिनमा । सरकार टिकाउनका लागि यी कुराहरु गर्दा खेरि लोकतन्त्र कमजोर हुन्छ भन्ने कुरा हामीले बुझ्न जरुरी हुन्छ। प्रधानमन्त्री पुष्पकमल दाहालको मन्त्रिपरिषद्को सिफारिसमा राष्ट्रपति रामचन्द्र पौडेलले रेशम चौधरीलाई आममाफि दिएर जेलमुक्त गरेपछि उनले आपत्ति जनाएका हुन्। उनले स्वतन्त्रता पाएपनि आर्थिक, सामाजिक, साँस्कृतिकलाई समानतामा ल्याउन नसक्दा अफ्ठ्यारो पर्ने बताए। कोइरालाले निर्वाचन आयोग स्वतन्त्र र निष्पक्ष हुनुपर्ने धारणा राखे। उनले सरकारले निर्वाचन कार्यालयलाई सिडीयो कार्यालयको एउटामा राख्दा लोकतन्त्र सुढृढ नहुने भएकाले ले सच्याउनुपर्ने स्पष्ट पारे। यो पनि पढ्नुहोस रेशम चौधरीलाई आममाफी दिने सरकारको निर्णयविरुद्ध सर्वोच्चमा निवेदन गणतन्त्रको लज्जा : रेशम चौधरीलाई आममाफी रेशमको आममाफी : गणतन्त्रको चरम दुरुपयोग रेशम चौधरीलाई आममाफीमा कानुनको अपव्याख्या नागरिकता विधेयक,आममाफी र सांसद विकास कोषसम्बन्धी निर्णय पार्टीसभापतिले एकलौटी गर्नुभयो : गगन थापा रेशम चौधरीलाई आममाफी दिने सरकारको निर्णयविरुद्ध सर्वोच्चमा निवेदन गणतन्त्रको लज्जा : रेशम चौधरीलाई आममाफी रेशमको आममाफी : गणतन्त्रको चरम दुरुपयोग रेशम चौधरीलाई आममाफीमा कानुनको अपव्याख्या"
मनाङविरुद्ध मछिन्द्रको उत्कृष्ट पुनरागमन,काठमाडौं : ओलावाले आफिजको दुई गोलप्रेरित मछिन्द्र फुटबल क्लबले सहिद स्मारक ए डिभिजन लिगको अन्तिम चरणमा मनाङ मर्स्याङ्दी क्लबविरुद्ध पुनरागमनसहित ३१ निकाल्दै सिजनको सुखद् समापन गरेको छ। दशरथ रंगशालामा भएको खेलको १६औं मिनेटमा विजया श्रेष्ठले गरेको गोलसँगै मनाङले अग्रता लिएको थियो। पहिलो हाफमा ०१ को अग्रता लिएको मनाङले दोस्रो हाफमा दुई गोल खायो। ओलावाले आफिजले ८०औं मिनेटमा गोल गर्दै मछिन्द्रलाई बराबरीमा ल्याएका थिए। त्यसको ६ मिनेट नबित्दै विमल घर्ती मगरले गोल गर्दै मछिन्द्रलाई अग्रता दिलाएका थिए। इन्जुरी समयमा ओलावालेले पुनः गोल गर्दै मछिन्द्रको पक्षमा ३१ को जित सुनिश्चित गरे। जितसँगै २६ खेलबाट ४५ अंक जोडेको मछिन्द्रले उपविजेता बन्दै सिजन टुङ्ग्याएको छ। यसअघि लगातार दुई सिजन च्याम्पियन बनेको मछिन्द्र च्याम्पियन चर्च ब्वाइज युनाइटेडभन्दा तीन अंकले पछाडि पर्यो। यो सिजन ४८ अंक जोडेको चर्च ब्वाइज एक खेल अगावै च्याम्पियन बनिसकेको थियो। पराजित मनाङ २६ खेलबाट ३३ अंक जोडेर आठौं भएको छ। संकटा र एनआरटीको बराबरी आजै च्यासल रंगशालामा भएको खेलमा न्युरोड टिम (एनआरटी) र संकटा क्लबले ११ गोलको बराबरी खेलेका छन्। पहिलो हाफको इन्जुरी समयमा नेल्सन कन्फोरले गोल गर्दै संकटालाई अग्रता दिलाएका थिए। निर्धारित ९० मिनेटको खेल सकिन एक मिनेट बाँकी रहँदा एनआरटीका लागि कप्तान विक्रम धिमालले बराबरी गोल फर्काए। बराबरीसँगै संकटा २६ खेलबाट ३३ अंक जोडेर लिगमा नवौं भएको छ। एनआरटी ३४ अंक जोडेर छैटौं भएको छ।
पोखरामा प्रदेश स्तरीय फुटसल प्रतियोगिता सुरु,"पोखरा : पोखरामा प्रदेश स्तरीय फुटसल प्रतियोगिता सुरु भएको छ। स्वस्थ शरीरमा मात्र स्वस्थ मस्तिस्कको विकास हुन सक्छ नाराका साथ एसईई दिएर बसेका विद्यार्थीहरूबीच पोखराको मदरल्याण्ड माविमा शनिबारदेखि प्रतियोगिता सुरु भएको हो। तीन दिनसम्म चल्ने प्रतियोगितामा गण्डकी प्रदेशभरिबाट ६६ समूहको सहभागिता रहेको आयोजक मदरल्याण्ड माविले जनाएको छ। प्रतियोगितामा प्रथम, द्वितीय र तृतीय हुनेलाई क्रमशः ३० हजार, २० हजार र १० हजार, मेडल, सिल्ड र प्रमाण पत्रको साथै आकर्षक पुरस्कार पनि वितरण गरिने मदरल्याण्ड माविका दस जोड दुई इन्चार्ज नारायण आचार्यले बताए। फुटसल प्रतियोगिताको साथै एसईई दिएर बसेका विद्यार्थीहरूका लागि आत्मनिर्भर हुने सिप, शैक्षिक तथा बौद्धिक विकास गर्ने हाजिरी जवाफ जस्ता प्रतियोगिता पनि गरिने बताइएको छ। सावित्रा भण्डारी (साम्बा) सम्मानित नेपाली राष्ट्रिय फुटबल टिमकी अग्रपङ्क्तिकी खेलाडी सावित्रा भण्डारीलाई उद्घाटन कार्यक्रममा सम्मान गरिएको छ। मदरल्याण्ड माविले भण्डारीलाई दोसल्ला ओडाएर सम्मानको साथै प्रमाणपत्र र २५ हजार रुपैयाँका साथ सम्मान गरेको हो। भण्डारीले नेपाली महिला फुटबल क्षेत्रमा पुर्याएको योगदानको कदर गर्दै सम्मान गरिएको विद्यालयका प्राचार्य नारायण बरालले बताए।"
टोखाछहरे सुरुङमार्ग निर्माण प्रक्रिया यसैवर्ष अघि बढ्छ :अर्थमन्त्री महत,"काठमाडौं: अर्थमन्त्री डा प्रकाशशरण महतले बहुउद्देश्यीय टोखाछहरे सुरुङमार्ग यसै वर्षदेखि निर्माण प्रक्रिया अघि बढ्ने बताएका छन्। नुवाकोटको पञ्चकन्या गाउँपालिकाको प्रशासकीय भवन उद्घाटन समारोहमा अर्थमन्त्री महतले सुरुङमार्ग निर्माण प्रकिया अघि बढाइने बताएका हुन्। टोखाछहरे सुरुङमार्ग नुवाकोटको मात्र आवश्यकता होइन। यो सुरुङमार्ग चीनसँगको व्यापारलाई सहज बनाउने र पृथ्वी राजमार्गलाई जोड्ने भएकाले यो सुरुङमार्गको बहुआयमिक उपयोगिता छ। त्यसैले यो नुवाकोटको मात्र पुँजी होइन', उनले भने। यो सुरुङमार्गको धेरै वर्षदेखि चर्चा भएपनि ठोस पहल नभएको उनको भनाइ थियो। 'अहिले हामीले ठोस पहल गरेर एक अर्ब बजेट सुनिश्चित गरेका छौं। यद्यपि यसमा विदेशी सहयोग आउने सम्भावना छ भवन उद्घाटन समारोहमा उनले भने, विदेशी सहयोग आओस् नआओस्, यो सुरुङमार्ग निर्माणको प्रक्रिया हामी अगाडि बढाउँछौं। यो नुवाकोटको आवश्यकता मात्र होइन, यो देशको आवश्यकता हो। अर्थमन्त्री सुरुङ मार्ग निर्माण गर्दा धेरै प्राविधिक कुरा पूरा गरेर मात्र अगाडि बढाउनुपर्ने बताए। 'यो बन्छ भन्ने सन्देश दिनका लागि पनि यो बजेट पहिलो पटक विनियोजन गरिएको छ। अब यसले नुवाकोटको कृषि, उद्योग व्यवसाय, पर्यटनलाई यो सुरुङमार्गलाई ठूलो सहयोग पुर्याउँछ। यो निर्माण सम्पन्न हुनका लागि हामीले केही वर्ष पर्खिनुपर्ने हुन्छ, उनले भने। धेरै समययता नुवाकोटमा अत्यन्तै न्यून बजेट परिरहेको उनको भनाइ थियो। 'धेरै वर्षपछि यहाँका विकास निर्माणको जुन आवश्यकता थिए, ती आवश्यकता पूर्तिका लागि हामीले सक्ने बजेट विनियोजन गरेका छौं। स्थानीय, प्रदेश पनि छ, त्यसैले सबै काम केन्द्रले गर्दैन मन्त्री महतले भने, टोल टोलमा पुग्ने बाटो केन्द्रले बनाउन सक्दैन, त्यसका लागि स्थानीय निकाय र प्रदेशले आफ्नो बजेटबाट प्रवन्ध गर्नुपर्छ। प्रदेशको बजेट पनि आउँदैछ, केन्द्रले राख्न नसकेको ठाउँमा प्रदेशले पनि राख्छ। आफू नुवाकोटकै अर्थमन्त्री परेका कारणले यो जिल्लामा केही बढी बजेट परेको बताए। 'त्यो नुवाकोटको आवश्यकता हो। प्रधानमन्त्री, पूर्वप्रधानमन्त्री र अर्थमन्त्रीको जिल्लामा धेरै बजेट गयो भनेर संसददेखि सडकसम्म चर्चा परिचर्चा र बहसको विषय बनेको छ। यद्यपि देशभरि हामीले बजेट पुर्याउने प्रयास गरेका छौं मन्त्री डा महतले भने।"
सत्ती भन्सारमा क्वारेन्टाइनको माग आन्दोलन,"टीकापुर : कैलालीको खक्रौलास्थित सत्ती भन्सार कार्यालयमा क्वारेन्टाइनको माग गर्दै टीकापुर उद्योग वाणिज्य संघ आन्दोलनमा उत्रिएको छ। छोटी भन्सार कार्यालयबाट मुल भन्सारमा स्तरोन्नति भएसँगै क्वारेन्टाइनको माग गर्दै आए पनि हालसम्म सम्बोधन नहुँदा संघ आन्दोलनमा उत्रिएको हो। २०७५ असार २० गतेको नेपाल सरकार मन्त्री परिषदको निर्णय अनुसार खक्रौलास्थित सत्ती भन्सारलाई मुल भन्सारमा स्तरोन्नति गरिएको थियो। पटक पटक सरकारका विभिन्न तहहरूमा मुल भन्सारसँगै क्वारेन्टाइनको स्थापना हुनुपर्ने माग गर्दै आएको संघले पत्रकार सम्मेलन गर्दै आन्दोलनका कार्यक्रम घोषणा गरेको हो। संघका कार्यवाहक अध्यक्ष सन्तोष खड्काले संघीय सरकारले टीकापुर क्षेत्रलाई हेपेको महसुस गर्दै आन्दोलनमा उत्रिन बाध्य हुनु परेको बताए। विगतका वर्षदेखि नै माग गर्दै आइरहेको क्वारेन्टाइन स्थापना गर्नुको साटो मेनुवलमा समेत नहुने गरी भन्सारको सिस्टमबाट हटाइएको छ कार्यवाहक अध्यक्ष खड्काले भने संघले आइतबार इलाका प्रशासन कार्यालय टीकापुरमार्फत् सरकारलाई दुई दिने अल्टिमेटम दिँदै ज्ञापनपत्र बुझाउँदै छौं। संघका कोषाध्यक्ष लोकेश साउदले दुई दिनभित्र भन्सारमा क्वारेन्टाइन स्थापना नगरे भन्सार कार्यालयमा तालाबन्दी गर्ने, टीकापुर बजार बन्द गर्ने जस्ता संघर्षका कार्यक्रम गर्न बाध्य हुने बताए। भन्सारमा क्वारेन्टाइन नहुँदा व्यवसायीहरूले दुःख पाइरहेका छन्, धनगढी, नेपालगञ्जबाट भन्सार गर्नुपर्ने बाध्यता छ, त्यसकारण क्वारेन्टाइन स्थापनाका लागि सहयोग गर्न संघ तयार छ कोषाध्यक्ष साउदले भने २०६५ सालदेखि नै हामीले माग गर्दै आइरहेको क्वारेन्टाइन स्थापना नभए संघर्षका कडा कदम चाल्न बाध्य हुनेछौं। कोषाध्यक्ष साउदले क्वारेन्टाइन नहुँदा यस क्षेत्रका व्यापारी, व्यवसायीहरूले दुःख पाइरहेको बताए। टीकापुरका युवा उद्यमी मुकेश बमले भन्सारमा क्वारेन्टाइन नहुँदा चामल ल्याउन निकै समस्या झेल्नु परेको गुनासो गरे। भारतीय सीमावर्ती तिकुनियाँबाट चामलको कच्चा पदार्थ ल्याउँदै आएका थियौं, त्यहाँ २० प्रतिशत भन्सार तिरिसकेपछि खक्रौलास्थित भन्सारले धनगढी या नेपालगञ्ज जान भन्छ बमले भने मुल भन्सार भएको यतिका समय हुँदा समेत क्वारेन्टाइन स्थापना हुन सकेन, हामीलाई कच्चा पदार्थ ल्याउन निकै महङ्गो परिरहेको छ भने भन्सारको राजश्वमा समेत कमी आइरहेको छ। बमका अनुसार भारतीय कस्टमले भन्सार गरे पनि सत्ती भन्सारले सिस्टमबाटै सत्ती भन्सार हटाएकाले आफ्नो कच्चा पदार्थ चार दिनदेखि भन्सारमै रहेको बताए। चार दिन भो मेरो कच्चा पदार्थको ट्रक भन्सारमै रोकिएको छ बमले भने केही समय पहिलेसम्म यही भन्सारबाट मेनुवल भन्सार गरेर आइरहेको चामल केही यता क्वारेन्टाइन छैन भन्दै भन्सारले रोकेको छ। भन्सार कार्यालयमा क्वारेन्टाइन नहुँदा फलफूल, खाद्यान्न, खाद्यजन्य कच्चा पदार्थ आयात गर्ने यस क्षेत्रका व्यवसायीहरूले समस्या झेल्दै आइरहेका छन्।"

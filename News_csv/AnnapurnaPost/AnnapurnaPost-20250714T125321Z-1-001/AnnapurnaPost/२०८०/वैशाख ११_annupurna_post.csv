शीर्षक,विवरण
अर्थतन्त्रको कमजोर जग,"समस्याको निदान गर्नुको सट्टा अल्पकालीन उपलब्धिका आधारमा राम्रो भयो भन्ने गरेका छौं । रेमिट्यान्स, कर्जा प्रवाह र सार्वजनिक ऋणले अर्थतन्त्रलाई चलायमान बनाएको देखिन्छ। तर, यी गतिविधिले उत्पादन र आर्थिक वृद्धिमा योगदान दिएका छैनन्। न रोजगारी सिर्जना गरेका छन्। वित्तीय क्षेत्र उत्पादनको आधार बन्न सकेका छैन। प्रत्यक्ष वैदेशिक लगानीले पनि आर्थिक गतिविधिलाई गति दिन सकेको छैन। कर्जा प्रवाहको मात्रा पनि कुल गार्हस्थ उत्पादनको तुलनामा बढी देखिन्छ। दक्षिण एसियाली मुलुकमध्ये ब्रोड मनी सप्लाई नेपालको सबैभन्दा उच्च छ। यहाँको वित्तीय क्षेत्रले वास्तविक क्षेत्रलाई दिशानिर्देश गर्न नसकेको देखिन्छ। रेमिट्यान्सले खर्चयोग्य आय र कर्जा प्रवाह बढायो। फलस्वरूप आयात बढेको छ। आयातीत सामान सस्तो हुँदा स्थानीय उत्पादन बिक्न छाडे। स्वदेशी उद्योग विस्थापित हुँदै गए। राजस्व आयातमा निर्भर छ। अर्कातर्फ सर्वसाधारणमा कर तिर्ने बानी विकास भएको छैन। पुँजीगत खर्च बढाउन सकिएको छैन। चालु खर्चलाई राजस्वले धान्ने अवस्था छैन। सरकारको प्रदर्शन कमजोर छ। सरकारी खर्चको प्रभावकारिता छैन। सरकारले स्रोत नभएका परियोजना अघि सारेको छ। जसको भार थेग्नै नसक्ने अवस्था छ। वार्षिक ५ प्रतिशतको आर्थिक वृद्धि हाम्रो क्षमताभन्दा टाढाको विषय भएको छ। ५ प्रतिशतभन्दा कमको वृद्धिदरले रोजगारी सिर्जना गर्दैन। शोधनान्तर घाटा, उच्च निर्यातजस्ता कारकले अप्ठ्यारोमा पारेका हुन्। प्रधानमन्त्री र गभर्नरले एकदुई महिनाका लागि ठीक रहेको प्रमाण दिन खोजे पनि दीर्घकालीका लागि सुधार आत्मसात् हुन सकेको छैन। बिरामीलाई मलम र सिटामोल खुवाएर तंग्रिएपछि सन्चो भयो भनेजस्तो देखिएको छ। तर, हामीले समस्याको निदान गर्नुको सट्टा अल्पकालीन उपलब्धिका आधारमा राम्रो भयो भन्ने गरेका छौं। हिजो संकट आइसक्यो भन्थ्यौं। आज रेमिट्यान्सका कारण सुधार भयो भनेका छौं। भोलि रेमिट्यान्स नआए संकट ब्युँतिन्छ। भोलि हाम्रो वशको कुरा होइन। यस्तो अवस्थामा लयमा फर्किएको दाबी गर्नु नै अपुरो हो। आजको आवश्यकता पोलिसी सिफ्ट नै हो। विदेशी विनिमय सञ्चिति अहिले ११ महिनाका लागि पर्याप्त रहेको भनिन्छ। तर, यो उपलब्धि आयातमा प्रतिबन्ध लगाएर हासिल भएको थाहै छ। कन्जुस्याइँ गरी जोगाएको धनलाई पर्याप्तको संज्ञा दिनु भविष्यमा जोखिम छ भन्ने सन्देश हो। आन्तरिक अर्थतन्त्र बिजोग रहेको संकेत हो। अर्थतन्त्रलाई आन्तरिक माग र आयले चलायमान बनाएकै होइन। आयात, रेमिट्यान्स र ऋणले चलायमान बनाएको अर्थतन्त्रमा यी तीनमध्ये एउटा पक्ष कमजोर हुनेबित्तिकै संकट देखापर्न थाल्छ। आयात रोकेर डलर ढुकुटी भर्दा आन्तरिक बजारको गतिविधि संकुचित भयो। फलस्वरूप राजस्व संकलनमा ह्रास आयो। तर, डलर सञ्चिति सामान्य दरमा सुध्रिएको मात्र थियो, प्रतिबन्ध तत्काल फुकुवा गरियो। यो चक्र चलिरहन्छ। फेरि अन्तर्राष्ट्रिय अर्थतन्त्र अर्कै गतिमा चलिरहेको छ। प्रतिबन्ध र फुकुवाको यो चक्रले समाधान निकाल्दैन। बृहत्तर अर्थतन्त्रमा देखिएको अल्पकालीन सुधारले सिर्जना गरेको सकारात्मक ऊर्जा आयातलाई प्रतिस्थापन नगरेसम्म सूक्ष्म स्तरमा प्रवाह हुन सक्दैन। कर्जा प्रवाह हिजोका दिनमा अत्यधिक भयो। कुल गार्हस्थ उत्पादनसँग तुलना गर्दा शतप्रतिशत भएको छ। यसले आर्थिक वृद्धिमा टेवा दिन सक्नुपर्ने हो। तर, सबै कर्जा आयातमा खर्च भयो। उत्पादनमा भ्यालु एड नहुँदा कुल गार्हस्थ उत्पादन पनि बढेन। त्यसैले फेरि ब्याजदर घटाउनु ठीक होइन। त्यसो गर्नु भनेको माग बढाउनु हो। जसले आयातलाई थप बल पुग्छ। देश फेरि दलदलमा फस्छ। ब्याजदर बजारलाई छाडेर राज्यले ट्र्याक मात्र गर्नुपर्छ। राज्यले घटाउन जोडबल नै गर्नुहुँदैन। रेमिट्यान्स, वैदेशिक ऋण र वित्तीय क्षेत्रबाट प्रवाह हुने कर्जा अर्थतन्त्रका ग्याप हुन्। यी पक्षले अर्थतन्त्रलाई चलायमान बनाउँछन् भन्न मिल्दैन। किनकि, आफ्नै आधार र धरातल नभएको अर्थतन्त्र कसैको वशमा हुँदैन। (अर्थविद् प्राडा अधिकारी त्रिवि अर्थशास्त्र केन्द्रीय विभाग प्रमुख हुन्।)"
प्राकृतिक उपचारको नीतिगत नजर खोइ ?,"एउटा सरकारी अस्पताललाई दिने जति मात्रै जनशक्ति र बजेटको व्यवस्था नीतिगत रूपमा नै प्राकृतिक चिकित्सालयलाई गरे यसको सकारात्मक असर दीर्घकालसम्म पर्छ। उक्ति नै छ, नपरी थाहा हुँदैन वा नमरी स्वर्ग देखिँदैन। यस उक्ति म माथि नै लागू भयो। २८२९ वर्षकै उमेरमा ग्यास्टिक, अल्सर, पिनास, टन्सिल, डिप्रेसनलगायतका रोग झेल्नु पर्यो। यी रोग जटिल बनेर अन्तिम अवस्थामा पुगेपछि जीवनको मूल्य महसुस भयो। रोग ठीक पार्न नेपाल र भारतका सुविधासम्पन्न अस्पताल नचहारेको होइन। तर, बीसको उन्नाइस भएन। प्राकृतिक चिकित्सा र योगबाट ठीक हुन्छ कि भन्ने झिनो आस थियो। त्यसका लागि भारतको गोरखपुरस्थित आरोग्य मन्दिर प्राकृतिक चिकित्सा केन्द्रमा पुगें। तीन महिना उपचार गरें। तर, सञ्चो महसुस भएन। निराश हुँदै घर फर्किए। घरमै मरुँला भन्ने सोचेर फर्किएको थिए त्यो समय। केही दिनमा पोखरामा पनि यस्तै अस्पताल छ भन्ने सुनेर त्यहाँ पनि पुगें। बाँच्ने झिनो आसमा उपचार सुरु गरें। तीन महिनामा त पूरा ठीक भयो। भारतमा गरेको उपचारले शरीर सफा (सोधन) भएको रहेछ। पोखराकोले हिलिङ रिविल्ट भयो र नयाँ जीवन पाएँ। यो २०६० सालको कुरा हो। त्यहीं तीन वर्ष निस्वार्थ भोलेन्टियर सेवा गरें। त्यसपछि मैले त नयाँ जीवन पाएँ, अरूलाई किन नदिने ? भन्ने सोच आयो। विभिन्न स्रोत जुटाएर जन्मस्थान नवलपरासीको रजहरमा सामुदायिक प्राकृतिक चिकित्सालय स्थापना गर्ने निर्णय गरें। नाफाको जीवन समर्पण गर्ने अठोट गरें। र, यहाँबाट हालसम्म हजारौंले नयाँ जीवन पाएका छन्। उपचार पद्धतिमा प्राकृतिक चिकित्सा र योग नै ठीक हो भन्ने बुझेर फर्किएका छन्। कोरोना भाइरस संक्रमणको महामारीमा आठ सयभन्दा बढी संक्रमित यहाँ राखियो। जटिल अवस्थाका पनि थिए। सबैलाई ठीक पारेर पठाउने नेपालकै उदाहरणीय अस्पताल रजहर बन्यो। प्राकृतिक चिकित्सा र योगबाटै यो सम्भव भएको थियो। यति हुँदाहुँदै पनि सीमित स्रोत, निश्चित जनशक्ति र न्यून शुल्कबाटै अहिले पनि प्राकृतिक चिकित्सालय टिकाउनु परेको छ। अन्य उपचार विधिबाट ठीक नभएका धेरै जनाले पुनः जीवन यहीं पाएका छन्। तर, सर्जरीबाहेक सबै रोग निको पार्न सकिने प्राकृतिक चिकित्सालाई दिगो रूपमा टिकाउन यतिले सम्भव छैन। नीति तथा कार्यक्रममा समावेश गरी बजेट व्यवस्था मुख्य कुरा हो। यसमा सरकार समुदाय र व्यक्तिको साझा संकल्प आवश्यक छ। छिनमै दुखाइ कम गर्ने औषधि दिएर रोगीलाई निश्चित समय आराम दिने एलोपेथिक अस्पताल अहिले चोकचोकमा खुलेका छन्। सरकारी अस्पताल जिल्लाजिल्लामा छन्। तर, रोगीको संख्या घटेको छैन। जुन अस्पाताल पुगे पनि भीड उति नै छ। आज आराम भएकाहरू भोलि रोग बल्झिएर जटिल अवस्थामा पुग्दैछन्पुगेका छन्। सरकारले जटिल रोगको उपचारमा छुट साथै सुविधा दिने निर्णय बजेट र नीतिमा नै गरिरहेको छ। तर, अब नागरिकलाई स्वास्थ्य राख्नको लागि यो विकल्प दिगो होइन। सरकारले क्षणिक समय ठीक पार्ने उपचार नभई रोगलाई जरैदेखि उखेल्ने प्राकृतिक चिकित्सा र योगमा लगानी गर्न कञ्जुस्याइँ गर्नु हुँदैन। एउटा सरकारी अस्पताललाई दिने जति मात्रै जनशक्ति र बजेटको व्यवस्था नीतिगत रूपमा नै प्राकृतिक चिकित्सालयलाई गरे यसको सकारात्मक असर दीर्घकालसम्म पर्छ। मुलुकभरिबाट उपचारमा आउने आम नागरिकमा पर्छ। नागरिकहरू बारम्बार बिरामी बन्नुभन्दा एकैपटक नबल्झिने गरी ठीक हुने बनाउनु सरकारको कर्तव्य पनि हो। किनकि नागरिकलाई स्वास्थ्यको अधिकार संविधानले नै दिएको छ। दिगो स्वास्थ्य सेवाको व्यवस्था गर्नु सरकारको दायित्व हो। प्राकृतिक उपचारले रोगी निरोगी, निरोगी दीर्घजीवी हुन्छ। स्वास्थ्य नागरिक बनाउन सके हरेक क्षेत्र सबल बन्छ। नागरिक मानसिक रूपमा स्वस्थ रहे उसले गर्ने काम र दिने सेवामा गुणस्तर कायम हुन्छ। सकारात्मक सोचको विकास हुन्छ। त्यसैले स्वस्थ्य नागरिक उत्पादन गर्न सरकारले प्राकृतिक चिकित्सा र योगका अस्पतालहरूको विकासमा किन ध्यान नदिने ? मानव शरीर पञ्चतत्त्वबाट बनेको छ। प्राकृतिक उपचार र योगले नै यो शरीरलाई स्वस्थ र सबल राख्दछ । आहारा नै औषधि र औषधि नै आहार यसको मूल सिद्धान्त हो। कुनै पनि उपचार पद्धतिमा प्रिभेन्टिभ उपचार गर्ने सिद्धान्त अभ्यासमा छैनन्। तर, प्राकृतिक चिकित्सा र योग यस्तो विधा हो जस्मा प्रतिरक्षात्मक, उपचारात्मक र निदानात्मक तीनवटै आयाममा उपचार गर्ने सिद्धान्त उपयोग हुन्छ। स्वास्थ्य पर्यटनको अवधारणालाई व्यवहारमा ल्याउन सकिएमा मुलुकले नै लाभ पाउन सक्थ्यो। स्वस्थ्य नागरिक भएमा मात्र मुलुक सबल हुन्छ। दैनिक करोडौं रुपैयाँ औषधि खरिदमा बाहिरिने क्रम रोक्न सकिन्छ। भारतका झन्डै २२ प्रान्तमा नेचुरोपेथी मेडिकल कलेज सञ्चालन छन्। तर, नेपालमा नेचुरोपेथी मेडिकल कलेजको व्यवस्था छैन। अध्ययन गर्न अन्य मुलुक जानुपर्दा विद्यार्थीले धेरै दुःख भोगिरहेका छन्। त्यसैले अहिलेको मूल आवश्यकता भनेकै प्राकृतिक चिकित्सा र योग अस्पतालको विकासमा सरकारको साथ हो। हामीले शिक्षण अस्पताल सञ्चालनमा ल्याउने सोचेमा छौं। सर्जरीबाहेक जटिल भनिएका रोगका बिरामीलाई पनि बचाउन सकिन्छ। हामी सरकारसँग सहकार्य चाहन्छौं। बजेट र नीति निर्माणमा यो प्राथमिकतामा परोस् । स्वास्थ्य नै धन हो। जीवन रहे न जगत् रहन्छ । (सापकोटा, सामुदायिक प्राकृतिक चिकित्सालय रजहर नवलपरासीका व्यवस्थापक हुन्।)"
अर्थतन्त्रको संकटमोचन,"सबल अर्थतन्त्रको लागि निर्यात नै दीर्घकालीन मेरुदण्ड हो। मुलुकको अर्थतन्त्रको जग आयात एवं रेमिट्यान्समुखी छ। अर्थतन्त्रको यो चरित्रमा स्वाधीन अर्थतन्त्र असम्भव हुन्छ। आयात नै राजस्वको प्रमुख स्रोत हुन आएको छ। बढ्दो आयातले व्यापारघाटा बढाउँछ। बढ्दो व्यापारघाटा अर्थतन्त्रको नकारात्मक परिसूचक हो। अहिलको टाउको दुखाइ अर्थतन्त्रको संकटमोचन छ। अर्थतन्त्रको संरचनामा परिवर्तन नल्याई अथवा आमूल परिवर्तन नगरी अहिलेको समस्या समाधान हुँदैन। राज्यले अर्थतन्त्रको दिशा समाजवाद उन्मुख घोषणा गरे पनि त्यो दिशामा नगई पुँजीवादमा गएको छ। अर्थतन्त्रको संरचनामा आमूल परिवर्तन गर्न आन्तरिक र बाह्य कारणले हाम्रा शासकहरूले आँट गर्न सक्दैनन्। सबल अर्थतन्त्रको लागि निर्यात नै दीर्घकालीन मेरुदण्ड हो। तर हाम्रो निर्यात अत्यन्त कमजोर छ। आयात र निर्यातबीच फराकिलो अन्तर हुँदा अघिल्लो आर्थिक वर्ष २०७८०७९ मा हाम्रो व्यापार घाटा १७ खर्ब २० अर्ब थियो। यो यसपालिको बजेट समीक्षापछिको आकारभन्दा दुई खर्बभन्दा बढी हो। यस्तो अवस्थामा अर्थतन्त्रको संकटमोचन कदापि हुँदैन। वर्तमान अर्थतन्त्रको चरित्र आयातमुखी नभएर उत्पादनमुखी बनाउन जरुरी छ। अर्थतन्त्रको संरचनाको अर्को महत्त्वपूर्ण पाटो रेमिट्यान्स हो। रेमिट्यान्स अहिले अर्थतन्त्रको मेरुदण्ड भएको छ। रेमिट्यान्सले परनिर्भरता बढाउँछ। रेमिट्यान्स अस्थायी प्रकारको अल्पकालीन हुन्छ। बाह्य देशमा कुनै विपत्ति, महामारी तथा युद्ध भएको अवस्थामा रेमिट्यान्स आयमा ठूलो उतारचढाव हुन्छ। त्यसकारण रेमिट्यान्स अर्थतन्त्रको मेरुदण्ड बन्नु हुँदैन। रेमिट्यान्स आप्रवाह सन् २००० देखि निरन्तर बढ्दै २०१५ र २०१६ मा २५ दशमलव ५ प्रतिशतसम्म पुगेर अहिले २१ प्रतिशत रहेको छ। रेमिट्यान्सले कुल विदेशी मुद्रा आर्जनको ५६ प्रतिशतभन्दा धेरै ओगटेको छ। जीडीपीमा रेमिट्यान्सको योगदान न्यून र निर्यातको योगदान उच्च हुनु अर्थतन्त्रको सकारात्मक परिसूचक हो। कृषि, पर्यटन र जलविद्युत्मा जीडीपीको योगदान बढाउनुपर्छ। यसमा ध्यान दिन सके विदेशी मुद्रा आर्जन गर्न सकिन्छ। अर्थतन्त्र सबल गराउन सहयोग पुग्छ। कृषि, पर्यटन र जलविद्युत्मा जीडीपीको योगदान बढाउनु पर्छ। किनभने यी हाम्रो स्रोत र साधन हुन्। यी वस्तुहरूको निर्यात बढाई विदेशी मुद्रा आर्जन गर्न सके अर्थतन्त्र सबल हुन्छ। रेमिट्यान्सलाई दीर्घकालीन रूपमा अर्थतन्त्रको मेरुदण्ड बनाउनु हुँदैन। विश्वका धेरै देशहरू वस्तु तथा सेवाहरू निर्यात गरेर धनी भएका छन् । हामी भने युवाहरू निर्यात गरेर धनी बन्ने कोसिस गर्दैछौं। यी बिल्कुल गलत हो। अर्थतन्त्रको संरचना ऋणमा बढ्दो परनिर्भरता छ। विगत तीन दशकदेखि कर्जाप्रतिको बढ्दो निर्भरता छ। हाम्रो सार्वजनिक ऋण अहिलेसम्म आइपुग्दा २० खर्ब ७० अर्ब पुगेको छ। अर्थतन्त्रको आकारको हिसाबले यो ४३ प्रतिशत हुन आउँछ। यो आकार निकै उच्च हो। विगत लामो समयदेखि कर्जा प्रवाहमा भएको निरन्तर उच्च वृद्धिले मुलुकको आर्थिक वृद्धि र रोजगारी सिर्जनामा कुनै योगदान दिन सकेको छैन। विगत तीन दशकको आर्थिक वृद्धिदर ४ दशमलव ५ प्रतिशत मात्र रह्यो र रोजगारी सिर्जना हुन सकेन। यस्तो ऋण मुलुकले अनुत्पादक क्षेत्रमा लगानी हुन पुग्यो। कतिपय अवस्थामा वा साधारण खर्च धान्नसमेत प्रयोग भयो। यस्तो किसिमको संरचनामा आमूल परिवर्तन आवश्यक छ। जबसम्म हाम्रो राजस्वबाट पुँजीखर्च गर्न सकिँदैन तबसम्म मुलुकको आर्थिक सुधार असम्भव छ। अर्थतन्त्रको संरचनाको अर्को महत्त्वपूर्ण पाटो बजेट अनुशासन हो। वित्तीय स्थायित्वको आधार बजेट अनुशासन हो। सरकारका लागि योजना र कार्यक्रम सञ्चालन गर्ने प्रमुख माध्यम नै वार्षिक बजेट हो। सार्वजनिक वित्तीय व्यवस्थापनको समग्र चक्रमा बजेटको केन्द्रीय भूमिका रहेको हुन्छ। त्यसैले बजेट निर्माण र कार्यान्वयनमा समग्र अर्थतन्त्रका लागि महत्त्वपूर्ण रहन्छ। हरेक नयाँ बन्ने सरकारले बजेट कार्यान्वयनको उद्घोष गर्छन्। तर सरकार बजेट कार्यान्वयन गर्न असफल हुँदै आएको छ। पुँजीगत खर्च वर्षको अन्त्यमा मात्र गर्ने गरिएको छ। यसलाई असारे विकासको रूपमा बुझ्ने गरिन्छ। देशको राजस्व, खर्च, ऋण व्यवस्थापनको कार्य दिगो हुन नसकेमा बजेट नियन्त्रणका उपाय अपनाउन आवश्यक हुन्छ। सरकारी खर्चमा अहिले चरम लापरबाही छ। विद्यमान कानुनी व्यवस्थाको उल्लंघन गरी खर्च गर्ने सरकारी प्रवृत्तिमा बढोत्तरी भएको छ। कानुनी व्यवस्थाको उल्लंघन गर्दा हालसम्म बेरुजु रकम नै ९ खर्ब ५९ अर्ब ७९ करोड रुपैयाँ पुगेको छ। महालेखा परीक्षकको कार्यालयले चैत्र अन्त्यमा सार्वजनिक गरेको प्रतिवेदनअनुसार आर्थिक वर्ष २०७८०७९ मा सरकारी नियकाहरू (संघ, प्रदेश र स्थानीय तहसहित) मा १ खर्ब १९ अर्ब ५ करोड ५० लाख रुपैयाँ थियो। बजेट अनुशासनमा संरचनागत परिवर्तन नभएसम्म अर्थतन्त्र सबल बन्न कठिन छ। संकटउन्मुख रहेको मुलुकको अर्थतन्त्रमा केही सुधारका संकेतहरू देखिएका छन्। बाह्य अर्थतन्त्रको क्षेत्र सन्तुलित बन्दै गएको छ। यद्यपि आन्तरिक अर्थतन्त्रमा भने चुनौती हट्न सकेको छैन, झन् बढ्दै गएको छ। विदेशी मुद्राको सञ्चितिमा वृद्धि भएको, शोधनान्तर बचत बढेको र रेमिट्यान्स वृद्धिदर बढेकोले बाह्य अर्थतन्त्र सुधार भएको छ। यद्यपि यी सुधारहरू दीर्घकालीन प्रकृतिका छैनन्। केही वस्तुको आयातमा लगाइएको प्रतिबन्ध तथा आयातसम्बन्धी कर्जामा गरिएको विशेष व्यवस्थालगायत कारणले अर्थतन्त्रमा सुधार देखिएको हो। रेमिट्यान्सको आप्रवाह बढ्नुमा पनि डलर बलियो भएको कारणले हो। डलर सधैं बलियो हुन्छ भन्ने पनि हुँदैन। दीर्घकालीन उपायमार्फत बाह्य अर्थतन्त्रमा सुधार गर्न विद्यमान संरचनामा परिवर्तन गर्नुपर्छ। पेट्रोलियम पदार्थको आयात घटाउन बिजुली गाडीको प्रयोग, ग्यास सिलिन्डरको प्रयोगको सट्टा बिजुलीबाट खाना पकाउने चुलोको प्रयोग आदि गर्न सकिन्छ। समान अवसर र सामाजिक न्यायको अभावले पनि अर्थतन्त्र सबल हुनु नसकेको हो। संविधानमा रोजगारको हक सबै मानिसमा हुने भनी उल्लेख छ। तर आज लाखौं मानिस रोजगारको खोजीमा विदेश पलायन भएका छन्। आम जनताले सामाजिक न्यायको प्रत्याभूत गर्न सकेका छैनन्। उन्नत समाज भन्नु नै स्वतन्त्रतासहितको समतामूलक समाज हो, जहाँ जीवन सरल र सहज गतिमा चलेको हुन्छ। जहाँ कोही दबिएर, हेपिएर र थिचिएर बस्नु पर्दैन। तर हाम्रो समाज त्यस्तो छैन। आज देशका प्राकृतिक स्रोत र साधनमा पनि असमानता बढ्दो छ। निश्चित मानिसले प्राकृतिक स्रोत र साधनको प्रयोग गरेका छन्। औद्योगिकीकरणपछि उद्योगका मालिक र मजदुरबीच असमानता पैदा हुन गयो। शासक र सम्भ्रान्त वर्गले मात्रै सम्पत्ति थुपार्ने प्रवृत्ति छ। जसबाट आज कोही उद्योगपति र व्यापारीका हातमा सम्पत्ति थुप्रने अवस्था आएको छ। संसारकै कुल धनको ठूलो मात्रा १५, २० जनाका हातमा पुग्ने व्यवस्था आएको छ। यसका साथै प्रविधिमा पहुँच हुने र नहुनेबीच अर्को असमानता छ। गुणस्तरीय शिक्षामा, सेवाका क्षेत्रमा पहुँच हुने र नहुनेबीच असमानता छ। सबै मानिसलाई रोजगार प्राप्त भयो र कामको ज्यालामा ठूलो विभेद भएन भने मात्र असमानताको खाडल कम हुन्छ। अन्त्यमा, अर्थतन्त्रको संकटको कारक पुँजीवाद हो। मुलुकले संघीय लोकतान्त्रिक शासन व्यवस्थाको १६ वर्ष पार गरिसक्दा पनि पुँजीवाद कमजोर भएको छैन। यसको सट्टा त्यसले अझ मजबुत जरा गाडेको छ। अहिले नेपालका आर्थिक क्षेत्रमा भएको भ्रष्टाचार, कमिसन, कालोबजार, व्यापारघाटा, राजस्व छलीलगायत अनेकन समस्या यसैका उपज हुन्। वर्तमान आर्थिक संरचनामा परिवर्तन नगरी यसको सामाधान हुन सक्दैन। त्यसको लागि एकपटक समाजवाद प्राप्तिको दिशामा अघि बढ्नु आवश्यक छ।"
"संकटा, मछिन्द्र, खुमलटार र एपीएफलाई एन्फाको कारबाही","काठमाडौं : अखिल नेपाल फुटबल संघ (एन्फा)को अनुशाषन समितिले सहिद स्मारक ए डिभिजन लिग खेलिरहेका संकटा क्लब, मछिन्द्र फुटबल क्लब, एफसी खुमलटार र एपीएफ फुटबल क्लब र अफिसियललाई कारबाही तथा जरीमाना गरेको छ। अनुशासन कमिटीले संकटालाई एपीएफ क्लबविरुद्धको खेलमा गोलकिपरको जर्सी जुधेर २६ मिनेट खेल ढिलो गरेका कारण १० हजार रुपैयाँ जरिवाना गरेको छ। यस्तै, सोही खेलमा दोस्रो हाफ ढिलो गरेको आरोपमा एपीएफमाथि एन्फाले पाँच हजार जरिवाना लगाएको छ। यस्तै, मैदानमा प्रवेश गरेर खेल ढिलो गरेर रेफ्रीमाथि जाइलागेका एपीएफका जीवेश पाण्डेमाथि १० हजार जरीमाना र आठ खेलको प्रतिबन्ध लगाएको छ। खुमलटारले मछिन्द्र क्लबविरुद्ध ७३ को पराजयपछि ड्रेसिङ रूमको कुसी तोडफोड गरेको बताउँदै एन्फाले १० हजार रूपैयाँ जरिवाना सुनाएको छ। मछिन्द्रले न्युरोड टिमविरुद्ध बराबरीपछि रेफ्रीमाथि जाइलाग्न खोजेकाले १० हजार जरिवाना गरिएको पनि एन्फाले जानकारी दिएको छ।"
"वर्षाका कारण नेपाल र साउदी अरबबीचको खेल रद्द, नेपाल सेमिफाइनलमा","काठमाडौं : वर्षाका कारण एसीसी मेन्स प्रिमियर कपको 'समूह ए'अन्तर्गत नेपाल र साउदी अरबबीच मुलपानी क्रिकेट मैदानमा तय भएको खेल रद्द भएको छ। आइतबार राति तथा सोमबार बिहानदेखिको वर्षाका कारण खेल समयमा सुरु हुन सकेको थिएन। बिहान ९ बजे सुरू हुने तय भएको खेल करिब १ बजेसम्म पनि सुरू हुन नसकेपछि खेल रद्द भएको हो। यसअघिका दुई खेलमा जित निकालेको नेपाल आज पनि सोही लय काम राख्दै सेमिफाइनलमा स्थान बनाउने लक्ष्यमा थियो। खेल रद्द भए पनि दुवै टिमले एकएक अंक बाँडेपछि नेपाल सेमिफाइनलमा पुगेको छ। पहिलो खेलमा मलेसियालाई हराएको नेपालले शुक्रबार दोस्रो खेलमा ओमानलाई पराजित गरेको थियो। ओमानविरुद्ध रन खाता नखोल्दै दुई विकेट गुमाएको नेपालले कुशल मल्लको आक्रामक शतकमा ३ सय रन पार गरेको थियो। जुन नेपालले एक दिवसीय खेलमा बनाएको सबैभन्दा ठूलो योगफल थियो। समूह ए मा सुरुआती दुई खेलबाट चार अंक जोडेको नेपाल आजको एकसहित पाँच अंक जोडेर अन्तिमा चारमा पुगेको छ। तीन खेलबाट चार अंक जोडेको ओमानको दोस्रो स्थानमा छ। साउदी तीन अंक जोडेर तेस्रो स्थानमा पुगेको छ। मलेसिया र चौथो स्थानको साउदी अरबको समान दुई अंक छ। पाँचौ स्थानको कतारले भने अंक खाता खोल्न सकेको छैन। समूहका शीर्ष दुई टोलीले सेमिफाइनलमा स्थान बनाउने छन्। प्रतियोगिताको विजेताले एसिया कपमा स्थान पक्का गर्नेछ। समूह बी मा बहराइन, युएई, हङकङ,कुवेत र सिंगापुर रहेका छन्। आजै कीर्तिपुरस्थित त्रिवि क्रिकेट मैदानमा हुने तय भएको समूह ुबीुअन्तर्गत बहराइन र हङकङबीचको खेल पनि वर्षाका कारण सुरु हुन सकेको छैन।"
समयमा सुरु हुन सकेन नेपाल र साउदी अरबको खेल,"यसअघिका दुई खेलमा जित निकालेको नेपाल आज पनि सोही लय काम राख्दै सेमिफाइनलमा स्थान बनाउने लक्ष्यमा छ। काठमाडौं : वर्षाका कारण एसीसी मेन्स प्रिमियर कपको समूह 'ए'अन्तर्गत नेपालले र साउदी अरबबीच मुलपानी क्रिकेट मैदानमा हुने तय भएको खेलको टस समयमा हुन सकेको छैन। आइतबार राति तथा सोमबार बिहानदेखिको वर्षाका कारण ओसिलो मैदानका कारण खेल समयमा सुरु हुन नसेकेको हो। यसअघिका दुई खेलमा जित निकालेको नेपाल आज पनि सोही लय काम राख्दै सेमिफाइनलमा स्थान बनाउने लक्ष्यमा छ। पहिलो खेलमा मलेसियालाई हराएको नेपालले शुक्रबार दोस्रो खेलमा ओमानलाई पराजित गरेको थियो। ओमानविरुद्ध रन खाता नखोल्दै दुई विकेट गुमाएको नेपालले कुशल मल्लको आक्रामक शतकमा ३ सय रन पार गरेको थियो। जुन नेपालले एक दिवसीय खेलमा बनाएको सबैभन्दा ठूलो योगफल हो। समूह ए मा सुरुआती दुई खेलबाट चार अंक जोडेको नेपाल शीर्ष स्थानमा छ। तीन खेलबाट चार अंक जोडेको ओमानको दोस्रो स्थानमा छ। तेस्रो स्थानको मलेसिया र चौथो स्थानको साउदी अरबको समान दुई अंक छ। पाँचौ स्थानको कतारले भने अंक खाता खोल्न सकेको छैन। समूहको शीर्ष दुई टोलीले सेमिफाइनलमा स्थान बनाउने छन्। प्रतियोगिताको विजेताले एसिया कपमा स्थान पक्का गर्नेछ। समूह बी मा बहराइन, युएई, हङकङ,कुवेत र सिंगापुर रहेका छन्। आजै कीर्तिपुरस्थित त्रिवि क्रिकेट मैदानमा हुने समूह 'बी' को खेलमा बहराइन र हङकङआमने सामने हुनेछन्।"
एसीसी प्रिमियर कप : नेपालको नजर सेमिफाइनलमा,"सेमिफाइनलमा स्थान बनाउने लक्ष्यसहित नेपाल मुलपानी क्रिकेट मैदानमा उत्रिने छ। काठमाडौं : एसीसी मेन्स प्रिमियर कपको समूह 'ए'अन्तर्गत नेपालले सोमबार साउदी अरबको सामना गर्दैछ। यसअघिका दुई खेलमा जित निकालेको नेपाल आज पनि सोही लय काम राख्दै सेमिफाइनलमा स्थान बनाउने लक्ष्यसहित मुलपानी क्रिकेट मैदानमा उत्रिने छ। पहिलो खेलमा मलेसियालाई हराएको नेपालले शुक्रबार दोस्रो खेलमा ओमानलाई पराजित गरेको थियो। ओमानविरुद्ध रन खाता नखोल्दै दुई विकेट गुमाएको नेपालले कुशल मल्लको आक्रामक शतकमा ३ सय रन पार गरेको थियो। जुन नेपालले एक दिवसीय खेलमा बनाएको सबैभन्दा ठूलो योगफल हो। समूह ए मा सुरुआती दुई खेलबाट चार अंक जोडेको नेपाल शीर्ष स्थानमा छ। तीन खेलबाट चार अंक जोडेको ओमानको दोस्रो स्थानमा छ। तेस्रो स्थानको मलेसिया र चौथो स्थानको साउदी अरबको समान दुई अंक छ। पाँचौ स्थानको कतारले भने अंक खाता खोल्न सकेको छैन। समूहको शीर्ष दुई टोलीले सेमिफाइनलमा स्थान बनाउने छन्। प्रतियोगिताको विजेताले एसिया कपमा स्थान पक्का गर्नेछ। समूह बी मा बहराइन, युएई, हङकङ,कुवेत र सिंगापुर रहेका छन्। आजै कीर्तिपुरस्थित त्रिवि क्रिकेट मैदानमा हुने समूह 'बी' को खेलमा बहराइन र हङकङआमने सामने हुनेछन्।"
म्यानचेस्टर युनाइटेड एफए कपको फाइनलमा,"जितसँगै फाइनलमा पुगेको युनाइटेडले उपाधिका लागि म्यानचेस्टर सिटीसँग खेल्ने छ। लन्डन : सेमिफाइनलमा सडन डेथमा ब्राइटनलाई ७६ को नतिजामा पराजित गर्दै म्यानचेस्टर युनाइटेड एफए कपको फाइनलमा पुगेको छ। वेम्ब्ली स्टेडियममा आइतबार राति भएको खेलको निर्धारित ९० मिनेटको खेल गोलरहित बराबरीमा सकिएको थियो। त्यसपछि अतिरिक्त ३० मिनेटमा पनि दुवै टिमले डेडलक तोड्न नसक्दा नतिजा पेनाल्टी सुटआउटसम्म पुगेको थियो। ब्राइटनका अलेक्सिस म्याक अलिस्टर, पास्कल गोर्ब, डेनिज उन्डव, पेर्भिस स्टुपिनियान, लेविक डन्क र आडम वेस्टरले प्रहार गरेको पेनाल्टी गोलमा परिणत भएको थियो। यस्तै, युनाइटेडका क्यासिमिरो, डिएगो डालो, जाडोन सान्चो, मार्कस रासफोर्ड, मार्सेल साबिट्जर, वाउट वेगहोर्स्ट र भिक्टोर लिन्डोलोफले पनि पेनाल्टीमा गोल गरेका थिए। तर, ब्राइटनका सोली मार्सले प्रहार गरेको सातौं पेनाल्टी आकाशिएपछि युनाइटेड ७६ ले विजयी भयो। जितसँगै फाइनलमा पुगेको युनाइटेडले उपाधिका लागि म्यानचेस्टर सिटीसँग खेल्ने छ। सिटी शेफिल्ड युनाइटेडलाई पराजित गर्दै फाइनलमा पुगिसकेको छ।"
बार्सिलोनाको जितमा टोरेसको निर्णायक गोल,मड्रिड : फेरान टोरेसको निर्णायक गोलप्रेरित बार्सिलोनाले स्पेनिस ला लिगामा आइतबार राति एट्लेटिको मड्रिडलाई १० को नतिजामा पराजित गरेको छ। क्याम्प नोउमा भएको खेलको पहिलो हाफमा घरेलु टिमले अग्रता लिएको थियो। राफिन्हाले दायाँतर्फबाट दिएको पासलाई १८ यार्ड बक्स अगाडि अन्मार्क्ड टोरेसले नियन्त्रणमा लिएर लामो प्रहार गरेका थिए। पर्याप्त समय लिएर गरेको टोरेसेका प्रहारमा एट्लेटिकोका गोलपिकर यान ओब्लाक सहजै बिट् हुँदा ४४ औं मिनेटमा भ्रणकारी टिम पछाडि परेको थियो। सोही अग्रताको बचाउ गर्दै बार्सिलोनाले यो सिजन ला लिगाका दुवै खेलमा एट्लेटिकोविरुद्ध १० को जित सुनिश्चित गर्यो। हारसँगै एट्लेटिकोको ला लिगामा १३ खेलको अपराजित यात्रामा पूर्णविराम लागेको छ। यसअघि एट्लेटिको बार्सिलोनासँगै १० ले वान्डा मेट्रो पोलिटानोमा पराजित भएको थियो। जितसँगै ३० खेलबाट ७६ अंक जोडेको बार्सिलोनाले शीर्ष स्थानमा १२ अंकको अग्रता कायम राखेको छ। दोस्रो स्थानको रियाल मड्रिडको समान खेलबाट ६५ अंक तथा बार्सिलोनाको ७६ अंक छ। पराजित एट्लेटिको ३० खेलबाटै ६० अंक जोडेर तेस्रो स्थानमा छ।
ए डिभिजन लिग : एपीएफसँग २० ले हार्यो खुमलटार,काठमाडौं : सहिद स्मारक ए डिभिजन लिगको १२औं चरणको पहिलो खेलमा एपीएफ फुटबल क्लबले एफसी खुमलटारलाई २० गोलको नतिजामा पराजित गरेको छ। सोमबार एन्फा कम्प्लेक्समा भएको खेलको २५औं मिनेटमा अब्दौ रमानीले गोल गोल गर्दै विभागीय टिमलाई अग्रता दिलाएका थिए। पहिलो हाफमा १० ले पछि परेको खुमलटारले दोस्रो हाफमा पुनः एक गोल खायो। अर्मान बेडौमले ६९औं मिनेटमा गरेको गोलसँगै २० ले पछि परेको खुमलटारले आक्रमणका केही अवसर सिर्जना गरे पनि सफल हुन सकेन। जितसँगै १२ खेलबाट १७ अंक जोडेको एपीएफ क्लब लिग तालिकाको पाँचौं स्थानमा उक्लिएको छ। समान खेलबाट १३ अंक जोडेको खुमलटार ११औं स्थानमा सीमित छ।
"नेप्सेमा सामान्य अंकको सुधार,कारोबार रकम ७५ करोडमा झर्यो",काठमाडौं :सेयर बजारमा सामान्य अंकको सुधार आएको छ। सेयर कारोबारको दोस्रो दिन सोमबार नेप्से २७१ अंकले बढेर १८८८३२ विन्दुमा पुगेको छ। सेन्सेटिभ इण्डेक्स ०२३ अंकले बढेको हो। आज २७० कम्पनीको २२ लाख ६० हजार ८२३ कित्ता सेयर ७५ करोड १३ लाख ३० हजार ३९३ रुपैयाँमा खरिदबिक्री भयो। आज कुनै पनि कम्पनीको सेयर सकारात्मक सर्किट लेभलमा कारोबार भएन। पिपुल्स पावरको सेयर मूल्य ८ प्रतिशतले बढ्दा एनआईबीएल प्रगति फन्डको सेयर मूल्य ७ प्रतिशतले बढ्यो। कारोबार रकमका आधारमा कालिञ्चोक दर्शन शीर्षस्थानमा रह्यो। सो कम्पनीको ८ करोड ८१ हजार मूल्यको सेयर कारोबार भयो। यसैगरी शिवम् सिमेन्टको २ करोडको सेयर कारोबार भयो। कारोबारमा आएका १३ उपसमूहमध्ये ९ को मूल्य बढ्यो भने ४ को घट्यो।
"वायुसेवा निगमको लापरबाही : विमान मलेसिया पुग्यो, ब्यागेज नेपालमै","काठमाडौं : मलेसिया उडेका यात्रुको व्यागेज काठमाडौंमा नै छुटेको छ। त्रिभुवन अन्तर्राष्ट्रिय विमानस्थलबाट आइतबार राति साढे ११ बजे उडेको मलेसियन एयरलाइन्सको जहाज क्वालम्पुर पुग्यो। तर केही यात्रुको ब्यागेज भने काठमाडौंमा नै छुटेको हो। क्वालम्पुर विमानस्थलमा ब्यागेज लिने क्रममा नभेटिएपछि मात्र जानकारी भएको थियो। उक्त जहाजमा क्वालम्पुरसम्मका मात्र नभइ अन्य देश जाने ट्रान्जिट यात्रुहरू पनि भएको विमानस्थलले जानकारी दिएको छ। विमानस्थलका प्रवक्ता टेकनाथ सिटौलाका अनुसार ८ सय केजी बरारबको ४६ व्यागेज काठमाडौंमा नै छुटेको हो। काठमाडौंबाट मलेसियाको क्वालाम्पुरका लागि उडेका जहाजमा करिब १७५ यात्रु थिए। विमानस्थल परिसरमा रहेको यात्रु सेवा विभागबाट चेकजाँच पछि ग्राउन्ड ह्यान्डिलिङबाट ४६ व्यागेज सम्बन्धित एयरलाइन्समा लोड नभएको देखिएको हो। विमानस्थलमा जहाजको ग्राउन्ड ह्यान्डलिङ (जहाजहरूको भूमिस्थ प्रबन्ध)को जिम्मा नेपाल वायुसेवा निगमले गर्दै आएको छ। यात्रुको व्यागेज छुट्नुमा सो समयका ग्राउन्ड सपोर्टका ड्युटी अफिसर जवाफदेही हुने देखिन्छ। यात्रु सेवा विभागका निर्देशक रिना राईका अनुसार ग्राउन्ड ह्यान्डलिङको कारण नै व्यागेज छुटेको बताउँदै सम्बन्धित अफिसरलाई स्पष्टीकरण साधेको जानकारी दिइ । के कारणले व्यागेज छुटेको हो। किन लापरबाही भयो भनि ड्युटी अफिसरलाई सोधपुछ गरिएको छ, उनले भनिन्। यात्रुको ब्यागेज छुटेपछि मलेसियन एयरलाइन्सले निगमलाई स्पष्टीकरण सोधेको निगमका एक कर्मचारीले बताए। नियामक निकाय नेपाल नागरिक उड्डयन प्राधिकरणले पनि विमानस्थलाई एयरलाइन्स र निगमलाई सोधपुछ गरी के भएको जानकारी गराउन निर्देशन दिएको प्राधिकरण सहायक प्रवक्ता ज्ञानेन्द्र भुलले बताए। यात्रुको ब्यागेज ग्राउन्ड ह्यान्डलिङको लापरबाहीको कारण छुटेको निगमका एक कर्मचारीले बताए। काउन्टरबाट छुटेको व्यागेज लोड काउन्टर विभागमा जान्छ, जसले व्यागेज लिने, बोर्डिङ पास दिने काम गर्छ। त्यहाँबाट व्यागेजलाई जहाजसम्म पुर्याउने काम ग्राउन्ड ह्यान्डलिङको हो, ती कर्मचारीले भने। यसबीचमा नै व्यागेजमा जहाजसम्म नपुगेको देखिन्छ। छुटेका व्यागेजलाई सोमबार दिउँसो १ बजेको मलेसियन एयरलाइन्सको उडानबाट नै सम्बन्धित यात्रुहरुलाई बुझाइएको निगमका प्रवक्ता रमेश पौडेलले जानकारी दिए। निगमले ३५ व्यागेज मात्र छुटेको बताएको छ। ग्राउन्ड ह्यान्डलिङमा समस्या दोहोरिन थालेपछि ग्राउन्ड सर्पोट विज्ञ नै नियुक्त गरिएको छ। निगम बोर्ड बैठकले ग्राउन्ड सपोर्ट विभागका निर्देशक डोलेश्वर कोइरालालाई विज्ञ नियुक्तिका जिम्मा दिएको थियो। कोइरालाले निगमबाट उमेरहदका कारण अवकाश प्राप्त राजकुमार श्रेष्ठलाई विज्ञको रूपमा नियुक्ति दिएका थिए। ग्राउन्ड ह्यान्डलिङलाई जवाफदेही बनाउन विज्ञ नै नियुक्त गरिए पनि जिम्मेवारी बहन नगरिएको ती कर्मचारीले बताए। स्थायी कर्मचारीकै सेवा सुविधा दिएर श्रेष्ठलाई नियुक्ति दिएकोमा कर्मचारीले नै विरोध गर्दै आएका छन्।"
अख्तियारको क्षेत्राधिकार विस्तार रोक्न सभामुखलाई चेम्बरको आग्रह,"काठमाडौं : नेपाल चेम्बर अफ कमर्सले अख्तियारको क्षेत्राधिकार विस्तार रोक्न सभामुख देवराज घिमिरेलाई आग्रह गरेको छ। प्रतिनिधि सभामा विचाराधीन अख्तियार दुरुपयोग अनुसन्धान आयोग ऐन, २०४८ लाई संशोधन गर्न बनेको विधेयक संविधान अनुकूल बनाउन सभामुख घिमिरेलाई ज्ञापनपत्र बुझाउँदै सो आग्रह गरेको हो। चेम्बरका अध्यक्ष राजेन्द्र मल्ल नेतृत्वको टोलीले अख्तियारले निजी क्षेत्रमा पनि अनुसन्धान गर्न सक्ने व्यवस्थाप्रति आपत्ति जनाएको हो। चेम्बरले निजी क्षेत्रलाई नियमन गर्ने छुट्टै नियामक निकायहरू भएकाले अख्तियारको क्षेत्राधिकार भित्र पार्दा व्यवसाय नै ठप्प पर्ने जनाएको छ। सभामुख घिमिरेले निजी क्षेत्र मैत्री कानुन निर्माण गर्न आफूले प्रयत्न गर्ने बताए। ऐन बनाउन मुलतः सरकार र राजनीतिक दलहरुकै भूमिका रहन्छ, उनले भने, तर अभिभावकीय भूमिका निर्वाह गर्ने तपाईंहरूलाई विश्वास दिलाउँछु। सभामुखले विषयगत समितिहरू गठन प्रक्रियामा रहेकाले समितिमार्फत आफ्ना सुझावहरू दिन कमर्श पदाधिकारीको ध्यानाकर्षण गराए।"
एडिबीलाई उत्पादन र रोजगारी सिर्जना हुने परियोजनामा लगानी गर्न आग्रह,"काठमाडौं : नेपालले एशियाली विकास बैंकलाई उत्पादन र रोजगारी सिर्जना हुने परियोजनामा लगानी गर्न आग्रह गरेको छ। राष्ट्रिय योजना आयोगका उपाध्यक्ष डा मीनबहादुर श्रेष्ठ र एशियाली विकास बैंक (एडिबी)का देशीय निर्देशक अर्नौड कौकोइसबीच आज सिंहदरबारमा भएको भेटमा उपाध्यक्ष श्रेष्ठले सरकारले उत्पादन र रोजगारी दिने खालका कार्यक्रम ल्याउने जनाउँदै त्यस्ता परियोजनामा लगानी बढाउन आग्रह गरेका हुन्। उनले नेपालमा उत्पादनमूलक र रोजगारी सिर्जना हुने परियोजनामा लगानी आवश्यक रहेको औँल्याए। छलफलमा उपाध्यक्ष डा श्रेष्ठले नेपालको विकासमा बैंकले गरेको सहयोगप्रति आभार प्रकट गरे। उनले आगामी दिनमा समेत सरकारलाई बैंकको सहयोग निरन्तर हुने विश्वास व्यक्त गरे। सो क्रममा उनीहरूबीच आयोग र बैंकबीचको सहकार्य तथा बैंकको सहयोगमा सञ्चालित आयोजनाको प्रभावकारी कार्यान्वयन सम्बन्धमा छलफल भएको थियो। बैंकका देशीय निर्देशक कौकोइसले हालै एडिबीले नेपालमा गरेको लगानीको पोर्टफोलियो रिभ्यू भएको जानकारी दिँदै नयाँ सरकारले ल्याएका नयाँ परियोजनामा लगानी गर्न एडिबी तयार रहेको बताए। एडिबीले लगानी गरेका नेपालका विकास परियोजनाको पोर्टफोलियो सुधारिएको उनको भनाइ थियो। बैंकले नेपालको भौतिक पूर्वाधारलगायत क्षेत्रमा करिब चार खर्ब २१ अर्ब रुपैयाँ (३२ विलियन डलर) बराबरको लगानी गरेको छ। सन् २०२२ सम्ममा बैंकले ऊर्जा, यातायात, कृषि, खानेपानी, सहरी पूर्वाधार, सेवा क्षेत्र, ग्रामीण विकास र प्राकृतिक स्रोत, स्वास्थ्य शिक्षालगायत क्षेत्रमा त्यस्तो लगानी गरेको हो। मेलम्ची खानेपानी आयोजना, गौतमबुद्ध अन्तर्राष्ट्रिय विमानस्थल, माथिल्लो त्रिशूली जलविद्युत् आयोजनालगायत दर्जनौँ आयोजनामा बैंकले लगानी गरेको छ। गत वर्ष मात्र बैंकले नेपाललाई २५ करोड ५० लाख अमेरिकी डलर बराबर ऋण लगानी गरेको थियो। पोर्टफोलियो रिभ्यू कार्यक्रममा बैंकले सहरी खानेपानी तथा सरसफाइ आयोजना, बाग्मती नदी बेसिन सुधार, ग्रामीण उद्यम वित्तीय आयोजना र विद्युत् प्रसारण तथा वितरण दक्षता अभिवृद्धि आयोजनालगायतलाई पुरस्कृतसमेत गरेको थियो।"
दु:खले भरेको राष्ट्रिय परिचयपत्रको विवरण अब के हुन्छ ?,"राष्ट्रिय परिचयपत्रको एउटै कार्डमा नागरिकता, लाइसेन्स, फोटो सहितको मतदाता परिचय पत्र र जग्गाधनी पुर्जा हुने भएकाले यी परिचयपत्र बोकेर हिँड्ने झन्झट हुँदैन। एक जना व्यक्तिलाई उपलब्ध गराएको राष्ट्रिय परिचयपत्र नम्बर कहिल्यै दोहोरिँदैन। काठमाडौं : नेपाल आयल निगमले एलपी ग्यासमा प्रतिसिलिन्डर ६ सय रुपैयाँ अनुदान दिँदै आएको छ। तर, यो अनुदान जसले बढी उपभोग गर्छ, उसैले बढी पाउँछ। अर्थात् धेरै ग्यास खपत गर्ने होटलले राज्यको यो सुविधा उपभोग गर्दै आएका छन्। गत वर्ष पेट्रोलमा कोटा छुट्याइयो। प्रतिगाडी ५ लिटर तेल पाउने व्यवस्थाको लाभ जसको धेरै गाडी छ, उसैले बढी लियो। सरकारले प्रदान गर्ने सेवा सुविधा लक्षित वर्गले नपाउने गरेका घटना नयाँ होइनन्। न त अधिक सुविधा हासिल गर्नेलाई यस्तो क्रमबाट कटौती गर्न सकिएको छ। उल्लेखित समस्याको एकीकृत डिजिटल सोल्युसनको आवश्यकता महसुस गरेर २०७५ सालदेखि राष्ट्रिय परिचयपत्र विवरण संकलन र कार्ड वितरणको काम थालियो। राष्ट्रिय परिचयपत्रलाई सरकारले व्यक्तिगत परिचय प्रमाणीकरणको डिजिटल सोल्युसनका रूपमा विकास गर्यो। सुशासनको महत्वपूर्ण कडी हो, राष्ट्रिय परिचयपत्र। राष्ट्रिय परिचयपत्र लागू भएपछि राज्यबाट पाउनुपर्ने लाभ प्राप्त गर्ने वर्ग चिन्ने र अधिक सुविधा पाएकालाई कटौती गर्न सकिन्छ। अर्थात्, एउटा व्यक्तिले वार्षिक तोकेको संख्यामा सिलिन्डर (मानौं ३ वटा) किन्दा अनुदान पाउने व्यवस्था राष्ट्रिय परिचयपत्रको उचित सदुपयोगमार्फत सुनिश्चित गर्न सकिन्छ। सो संख्याभन्दा बढी सिलिन्डर किन्ने परिवार वा होटललाई परल मूल्यमा ग्यास बेच्न सकिन्छ। सरकारी कोटा र अन्य सुविधामा पनि यही तरिका अपनाउन सकिन्छ। आयल निगमको सुविधा एउटा उदाहरण मात्र हो। स्वास्थ्य, शिक्षा, अपराध नियन्त्रण, शान्ति सुरक्षा, अध्यागमन जस्ता क्षेत्रमा पनि राष्ट्रिय परिचयपत्रलाई समावेश गर्दा नेपालले पनि एक्काइसौं शताब्दीमा युग सुहाउँदो सेवा दिन सक्छ। राष्ट्रिय परिचयपत्रको एउटै कार्डमा नागरिकता, लाइसेन्स, फोटो सहितको मतदाता परिचय पत्र र जग्गाधनी पुर्जा हुने भएकाले यी परिचयपत्र बोकेर हिँड्ने झन्झट हुँदैन। एक जना व्यक्तिलाई उपलब्ध गराएको राष्ट्रिय परिचयपत्र नम्बर कहिल्यै दोहोरिँदैन। उसले प्राप्त गर्ने सबैखाले सुविधा सोही नम्बरमा समावेश हुन्छन्। विकास र समृद्धिको मुद्दालाई मूर्तरूप दिन सरकारले आफ्ना सबै अंगलाई चुस्त बनाउँदै प्रविधिमैत्री वातावरण तयार गर्न पनि राष्ट्रिय परिचयपत्रको व्यवस्था गरिएको थियो। सरकारको यही सोच हासिल गर्न हालसम्म १ करोड १८ लाख नेपालीको व्यक्तिगत विवरण संकलन भएको छ। पुस मसान्तसम्मको तथ्यांकअनुसार ४५ जिल्ला र ४ सय ६३ स्थानीय तहमा विवरण संकलन गर्ने अभियान सकिएको राष्ट्रिय परिचयपत्र तथा पञ्जीकरण विभागले जनाएको छ। विभागका अनुसार १५ लाख कार्ड छापिएको छ भने १ लाख ५० हजार कार्ड वितरण भइसकेको छ। यो कार्यमा हालसम्म कुल १३ अर्ब रुपैयाँ खर्च भइसकेको छ। राष्ट्रिय परिचयपत्रको उपादेयता नागरिकको विवरण संकलन गरेर वा कार्ड वितरण गरेर मात्र पूर्ण हुँदैन। वैयक्तिक विवरणलाई अन्तरप्रणालीगत आबद्धता नगरे कसले कति सुविधा पाइरहेको छ भन्ने सेवा प्रदायक (सरकार)लाई जानकारी रहँदैन। यद्यपि कार्यान्वयन चरणमा गएको करिब ५ वर्षको अवधिमा राष्ट्रिय परिचयपत्रमा हासिल उपलब्धि सरकारी कामको सबैभन्दा द्रुत गतिको हो। देशलाई डिजिटलाइजेसन गर्ने तथा सरकारी काम कारबाही डिजिटाइजेसन गर्ने मुख्य पूर्वाधार करिब सम्पन्न हुनै आँटेका बेला अहिले भने सरकार आफैंले कन्जुस्याइँ गरेको छ। मन्त्रिपरिषद्को २०८० वैशाख ५ गतेको निर्णयअनुसार नागरिकको विवरण प्रमाणीकरण एवं अन्तरप्रणाली आबद्धतासम्बन्धी कार्यविधि, २०७९ खारेज गरेर डिजिटाइजेसनको उल्टो बाटोमा हिँड्ने प्रयास गरेको छ। अर्थात् नागरिकको विवरण संकलन भइरहेका बेला विवरण रुजु गर्ने अनुमतिपत्र प्रदान गरिरहेकामा सो प्रक्रिया नै रद्द हुने गरी कार्यविधि खारेज गरेको छ। कार्यविधि खारेज भएसँगै राष्ट्रिय परिचयपत्र प्रणालीमा सरकारले जम्मा गरेको सवा करोड नेपालीको जैविक एवम् वैयक्तिक विवरणको तथ्यांकको उपयोगिताको प्रश्न उठेको छ। यी विवरणलाई सुशासनलगायत सार्वजनिक सेवा प्रवाहमा उपभोग कानुनी आधार सरकार आफैंले भत्काएको हो। सरकारले राष्ट्रिय परिचयपत्रको बहुआयामिक प्रभावको कुनै पनि वस्तुगत र यथार्थपरक आकलन नगरी आफैंले बनाएको कानुनी संरचना भत्काउनुलाई आत्मघाती कदम मानिएको छ। कानुनी आधार खारेज गर्दा सुशासन, आर्थिक समृद्धि आदि केवल नारा र भाषणमा नै सीमित हुने देखिएको छ। सुशासनको महत्वपूर्ण कडी हो, राष्ट्रिय परिचयपत्र हालसम्म १ करोड १८ लाख नेपालीको व्यक्तिगत विवरण संकलन हालसम्म १५ लाख कार्ड छापियो, १३ अर्ब खर्च कार्यविधि आएसँगै सरकारी कामका लागि घण्टौंसम्म लामो लाईन र सेवाग्राहीले सरकारी कार्यालयको झ्यालझ्याल चहार्नुपर्ने बाध्यता अन्त्यको सुनिश्चितता सरकारले गरेको थियो। घरमै बसीबसी सार्वजनिक सेवाको लिन सकिने व्यवस्थाका लागि सरकार आफैं तगारो बनेको छ। कार्यविधि खारेजीको निर्णयले नेपाली जनताले चाहना गरेको वास्तविक रूपमा सुशासनयुक्त नेपालको परिकल्पनामा तुषारापात भएको जानकार बताउँछन्। यसबाट सुशासनलाई सरकार नारामै मात्र सिमित पार्ने प्रयत्नमा छ। जिल्ला प्रशासन कार्यालय काठमाडौंमा राष्ट्रिय परिचयपत्र बनाउने क्रममा तस्बिर खिचाउँदै सेवाग्राही । तस्बिर :राजकरण महतो उदीयमान राजनीतिक व्यक्तित्वमाथि प्रश्न उठाएर आफू मुताविक निर्णय गराउने खोज्नेका कारण डिजिटाइजेसनको आधार भत्किएको छ। किनभने इम्बोस्ड नम्बर प्लेट, स्मार्ट लाइसेन्स, राहदानी आदि विषयमा झमेला भइरहेकामा डेढ वर्ष पनि नबित्दै एकतिहाइभन्दा नागरिकको विवरण संकलन गरेर राष्ट्रिय परिचयपत्रमा हासिल भएको उपलब्धि चानचुने विषय होइन। राष्ट्रिय परिचयपत्रको कामलाई उपलब्धि मानेर प्रणालीको सदुपयोग गर्नुपर्नेमा भत्काउन खोजिएको छ। यसको प्रमुख कारण हो, आफ्नो स्वार्थ पूरा गर्न जस्तोसुकै बाटो अबलम्बन गर्ने व्यापारी, जनताप्रति उदासीन कर्मचारी तथा उच्च ओहोदामा रहेकाहरूका आसेपासे। यी र यस्तैहरूको प्रभावमा परेर तेस्रोपटक प्रधानमन्त्री भएका नेकपा माओवादी केन्द्रका अध्यक्ष पुष्पकमल दाहाल प्रचण्डले राज्यव्यवस्थामा सुशासन कायम गर्ने कानूनी आधारस्तम्भलाई भत्काएका हुन्। र, यो कामलाई उपलब्धि मानेर मन्तव्य दिँदै हिँडेका छन्। राष्ट्रिय परिचय व्यवस्थापन सूचना प्रणाली कार्यान्वयनको पहिलो चरण सम्पन्न भई दोस्रो चरणको कार्यान्वयन भइरहेको छ भने तेस्रो चरणको काम पनि ५० प्रतिशत सम्पन्न भएको छ। राष्ट्रिय परिचयपत्र तथा पञ्जीकरण विभागका अनुसार सेवा आबद्धताका लागि कानुनी पूर्वाधार तयार भइसकेको थियो भने प्राविधिक पूर्वाधार निर्माण हुन बाँकी नै थियो। भारतको सफल अभ्यास र नेपालको प्रयास राष्ट्रिय परिचय व्यवस्थापन सूचना प्रणालीमा सेवा आबद्धताको सफल अभ्यास भारतले गरिरहेको छ। त्यहाँ नेपालको राष्ट्रिय परिचयपत्र जस्तै आधार कार्ड अभ्यासमा छ। युनिक आइडेन्टिकेसन अथोरिटी अफ इन्डियाले सन् २००९ मा आधार कार्ड विकास गरी काम अघि बढाएको थियो। सन् २०१४ मा नरेन्द्र मोदी प्रधानमन्त्री भएपछि पनि कंग्रेस आईले सुरु गरेको कामले निरन्तरता पाएको थियो। आधार कार्यान्वयनलाई भारतले अझ सशक्त ढंगले अघि बढाएको छ भने यसलाई मोदीले सुशासन क्षेत्रमा हासिल गरेको नायकीय सफलताको कडी मानिएको छ। भारतले डेढ खर्ब भारु खर्च गरी हालसम्म १ अर्ब ३५ करोड नागरिकलाई आधारमा आबद्ध गरिसकेको छ। आधार विश्वको सबैभन्दा ठूलो वायोमेट्रिक परिचयपत्र प्रणाली हो। त्यहाँ आधार कार्ड पहिलोपल्ट सित्तैमा बनाउन सकिन्छ। त्यसपछि अन्य विवरण अद्यावधिक गर्न भारु ५० र बायोमेट्रिक विवरण अपडेट गर्न भारु १ सय शुल्क लाग्दछ। भारतले आधार प्रणालीमार्फत १० खर्ब भारु संकलन गरिसकेको छ। यस्तै सुविधा नपाएकालाई प्रदान गर्ने तथा धेरै पाएकालाई कटौती गर्ने सब्सिडि म्यानेजमेन्ट, जन धन योजना एवं सुशासनका अन्य क्षेत्रमा १०० खर्ब भारु बचत गरिसकेको बताइएको छ। भारतको अथेन्टिकेसन फ्रेमवर्कको अध्ययन गरेर नागरिकको विवरण प्रमाणीकरण एवं अन्तरप्रणाली आबद्धता सम्बन्धि कार्यविधि, २०७९ तयार पारिएको थियो। गृह मन्त्रालयले गत पुस १३ गतेको मन्त्रीस्तरीय निर्णयबाट कार्यविधि स्वीकृत गरी विभागलाई कार्यान्वयनका लागि पत्राचार गरेको थियो। कार्यविधिअनुसार प्रमाणीकरण सेवा प्रदायकको रूपमा कामकाज गर्न इच्छुक संस्थाहरूलाई आवेदन दिनका लागि गोरखापत्र राष्ट्रिय दैनिक पत्रिकामा मिति पुस २७ गते सार्वजनिक सूचना प्रकाशन गरिएकामा माघ ४ गते राष्ट्रिय परिचयपत्र तथा पञ्जीकरण विभागले इच्छुक संस्थाको आवेदन जाँचबुझ गरी प्रतिवेदन पेस गर्न समिति बनाएको थियो। सो समितिले माघ ९ गते पेश गरेको प्रतिवेदन अनुसार १० गते एक निजी कम्पनीलाई सेवा प्रदायकको इजाजतपत्र प्रदान गरिएको थियो। शुल्क कति लाग्ने ? कसले तिर्ने ? राष्ट्रिय परिचयपत्र तथा पञ्जीकरण नियमावली, २०७७ मा वैयक्तिक विवरणको पहुँचका लागि शुल्क तिर्नुपर्ने व्यवस्था छ। तर, यस्तो शुल्क सर्वसाधारणले तिर्नुपर्ने होइन। विवरण भर्दा वा अद्यावधिक गर्दा शुल्क नागरिकले तिर्नुपर्दैन तर यी विवरणमा पहुँच चाहनले सेवाप्रदायकले विभागलाई सामान्य शुल्क तिर्नुपर्ने हुन्छ। कुनै पनि सार्वजनिक वा निजी संस्थाले नागरिकको परिचय नम्बर, वैयक्तिक विवरण, जैविक विवरण, परिचयपत्र प्रमाणीकरण तथा अद्यावधिक विवरणमा पहुँच पाउन मात्र शुल्क आवश्यक पर्ने छ। जसअनुसार परिचय नम्बर वा वैयक्तिक विवरणको प्रमाणीकरणको सेवाबापत प्रतिव्यक्ति प्रतिपटकको दस्तुर ५ रुपैयाँ तोकिएको छ। जैविक विवरण वा परिचयपत्र प्रमाणीकरणको सेवाबापत प्रतिव्यक्ति प्रति पटकको दस्तुर १० रुपैयाँ पर्नेछ। यस्तै परिचय नम्बर, वैयक्तिक विवरण, वा परिचयपत्रको प्रमाणीकरण भई सम्बन्धित व्यक्तिको अन्य वैयक्तिक विवरणप्रदान गरेबापत प्रतिव्यक्ति दस्तुर २० रुपैयाँ तिर्नुपर्ने व्यवस्था २०७७ मै गरिएको हो। राष्ट्रिय परिचयपत्र प्रणाली र हालसम्म संकलित विवरण लगभग प्रयोगविहीन भएर बसेको छ। तर, कार्यविधिअनुसार काम हुने हो भने प्रक्रिया र काम डिजिटाइजेसनमा सहयोग पुग्छ भने राज्यले पनि राजस्व प्राप्त गर्नेछ। यस्तै व्यक्तिको विवरण रुजु गराउँदा सेवा प्रदायक (तेस्रो पक्ष, मानौंः बैंक) ले सस्तोमा गराउन पाउनेछन्। सरकारी निकायका लागि यस्तो सेवाका लागि शुल्क लाग्ने छैन। सेवा आबद्धता गर्न के चाहिन्छ ? ककसले प्रयोग गर्नेछन् व्यक्तिको विवरण ? विभिन्न निकायबीच अन्तरआबद्धता विकास गरे नागरिकले पाउने सेवा गुणस्तरीय हुनेछ। बैंकमा जाँदा छुट्टै ग्राहक पहिचान फारम भरिरहन आवश्यक पर्ने छैन। एउटा युनिक नम्बर प्रविष्ट गरेर व्यक्तिको विवरण एकैछिनमा प्राप्त गर्न सकिन्छ। यसर्थमा राष्ट्रिय परिचयपत्रलाई डिजिटाइजेसनको मूल खम्बा मानिएको हो। विभिन्न निकायबीच सेवा आवद्धतामार्फत डिजिटाइजेसन प्रबद्र्धन गर्न कानुनी र प्राविधिक संरचनाको आवश्यक पर्छ। राष्ट्रिय परिचय व्यवस्थापन सूचना प्रणालीमा आबद्ध हुने व्यक्ति तथा संस्थालाई तीनवटा समूहमा विभाजन गरिएको छ। जसअनुसार पहिलो हो, सरकारी। स्थानीय तह, वडा कार्यालय, प्रदेश सरकार मातहत रहेका सरकारी कार्यालयहरू तथा संघीय सरकार मातहतका सरकारी कार्यालयहरूको संख्या १० हजार रहने छन्। यस्तै निजीतर्फ ५० हजार कार्यालयले नागरिकको विवरणमा पहुँच पुर्याउने अनुमान गरिएको छ। यो समूहमा बैंक, वित्तीय संस्था एवं निजी क्षेत्रका अन्य संस्थाहरू रहन्छन्। उनीहरूले विवरणमा पहुँच लिन शुल्क लिनुपर्ने छ। तेस्रो हो, नागरिक स्तर। जसअनुसार एनआईडी एप प्रयोगकर्ता नेपाली नागरिकको संख्या १ करोड हुने अनुमान गरिएको छ। प्राय : सोधिने प्रश्न प्रस्तुतिः राजकरण महतो के हो राष्ट्रिय परिचयपत्र ? विद्युतीय प्रणालीमार्फत नागरिकको सही पहिचान गर्न राष्ट्रिय परिचयपत्र लागू गरिएको हो। व्यक्तिका जैविक (अनुहार, औंठाछाप, आँखाको रेटिना) र व्यक्तिगत विवरण (नाम, थर, ठेगान आदि) दुवै किसिको विवरण यसमा समावेश हुन्छ। राष्ट्रिय परिचयपत्रमा सेक्युरिटी चिप्स जडान गरिएको हुन्छ। त्यसमा व्यक्तिका तीनपुस्ते विवरण, डिजिटल फोटो, दशवटै औंलाको औंठा छाप, हस्ताक्षर समावेश हुन्छ। आधिकारिक निकायले मेसिनले परिचयपत्र रिड गर्दा व्यक्तिको सही पहिचान सजिलै गर्न सक्छ। आउँदा दिनमा यो परिचयपत्रलाई सर्भिस कार्डका रूपमा विकास गर्ने लक्ष्य छ। राष्ट्रिय परिचयपत्रको प्रयोग कहाँकहाँ हुन्छ ? जहाँजहाँ नागरिकता आवश्यकता हुन्छ त्यहाँ राष्ट्रिय परिचयपत्रले नै काम गर्छ। प्रत्येक नेपाली नागरिकको परिचय खुल्ने गरी डिजिटल अभिलेख राख्न राष्ट्रिय परिचयपत्र लागू गरिएको छ। राष्ट्रिय परिचयपत्र व्यवस्थापन सूचना प्रणालीको विकास गरेर राज्यबाट प्राप्त हुने सेवासुविधासँग एकीकृत गर्ने उद्देश्य लिइएको छ। त्यसैले यो कार्ड बहुउपयोगी छ। सरकारका सेवाहरू यो कार्डसँग जोडिँदै जान्छ। राजस्व, बैंक खाता, मालपोतजस्ता १५ वटाभन्दा बढी क्षेत्रमा यो राष्ट्रिय परिचयपत्रको प्रयोग हुन्छ। अहिले ईपासपोर्टसँग जोडेर पहिलो अभ्यास भइरहेको छ। राहदानी लिनका लागि राष्ट्रिय परिचयपत्र अनिवार्य छ। यो परिचयपत्र लिन कुन ठाउँ जाने ? देशका सबै जिल्ला प्रशासन तथा इलाका प्रशासन कार्यालयले राष्ट्रिय परिचयपत्र दिन्छन्। परिचयपत्रका लागि राष्ट्रिय परिचयपत्र तथा पञ्जीकरण विभागको वेबसाइटमा गएर फारम भर्नुपर्छ। त्यो फारम प्रिन्ट गरेर नजिकैको प्रशासन कार्यालयमा जाँदा त्यहाँबाट राष्ट्रिय परिचयपत्र पाइन्छ। सिधै कार्यालयमा गएर परिचयपत्रका लागि लिखित फारम भरेर पनि लिन सकिन्छ। परिचयपत्र लिन कुनकुन कागजात चाहिन्छ ? राष्ट्रिय परिचयपत्र बनाउन सकल नागरिकता चाहिन्छ। बुबाआमाको नागरिकताको प्रतिलिपि उपलब्ध भएसम्म लैजानुपर्छ। यदि नागरिकताको प्रमाणपत्रमा जन्म मिति नखुलेको हकमा सो खुल्ने प्रमाणपत्र वा गाउँपालिकानगरपालिकाको सिफारिस पेस गर्नुपर्छ। बसाईसराइ गरेको भए त्यसको प्रमाणपत्र लिएर व्यक्ति स्वयम् कार्यालय जानुपर्छ। राष्ट्रिय परिचयपत्र लिन कति समय लाग्छ ? व्यक्तिको सबै विवरण संकलन गरेर रुजु गरेर प्रक्रिया पूरा गरिन्छ। तुरुन्तै व्यक्तिको मोबाइलको म्यासेज बक्समा १० अंकको राष्ट्रिय परिचयपत्र नम्बर पुग्छ। विभागले पछि कार्ड छपाइ गरेर कार्ड दिन्छ। नागरिकता र राष्ट्रिय परिचयपत्रमा के फरक छ ? राष्ट्रिय परिचयपत्रमा तीन पुस्तै विवरण हुन्छ। नागरिकतामा दुई पुस्तेमात्रै हुन्छ। परिचयपत्र कार्डमा हातका दशवटै औंलाको औंठाछाप हुन्छ। व्यक्तिको डिजिटल फोटो हुन्छ। आँखाको रेटिना र डिजिटल हस्ताक्षर हुन्छ। यो कुनै हालतमा कसैसँग मिल्दैन। प्रहरीलाई अपराध नियन्त्रणमा व्यक्तिको पहिचान तुरुन्तै गर्न र पत्ता लगाउन सहज हुन्छ। यसले जस्तोसुकै अवस्थामा व्यक्तिको सही पहिचान खुलाउँछ। अहिले कहाँकहाँबाट राष्ट्रिय परिचयपत्रका लागि काम हुँदै छ ? ७७ वटै जिल्ला प्रशासन, ४२ वटा इलाका प्रशासनमा स्टेसन खडा गरेर काम भइरहेको छ। काठमाडौंमा बसोबास गर्ने तर काठमाडौं बाहिर स्थायी ठेगाना भएका नागरिकहरूको सहजीकरणका लागि काठमाडौंका विभिन्न चार स्थानमा २७ वटा स्टेसन राखिएको छ। देशभरिमा ८ सय ३० वटा स्टेसन खडा गरेर डिजिटल रूपमा नागरिकको व्यक्तिगत विवरण संकलन भइरहेको छ। जिल्लाको जनसंख्या र पालिकाको आधारका सोही संख्यामा स्टेसन राखिएको छ। सरकारी सेवा प्रवाहमा यसले कस्तो प्रभाव पार्छ ? सुशासन र विद्युतीय शासन कायम गर्न यसले भूमिका खेल्छ। राज्यको सबै सेवा सुविधा एकीकृत रूपमा प्रदान गर्न सहज हुन्छ। नागरिकमा सरकारप्रति विश्वास पैदान गर्छ। एकै ठाउँमा धेरै प्रकारका सेवा प्रदान गर्न, सेवाशुल्क घटाउन र कम समयमै काम सम्पदान गर्न सहज हुन्छ। त्यसले सरकारले यसलाई रूपान्तरणकारी योजनाका रूपमा लिएको छ, जसले भोलि रूपान्तरण गरेरै छाड्छ। सरकारले राष्ट्रिय परिचयपत्र वितरण गर्ने योजना २०६५ सालतिरै बनाएको थियो। राष्ट्रिय योजना आयोगको १५औं योजनाले यसलाई रूपान्तरणकारी योजनाका रूपमा अगाडि बढाएको छ। पहिलो प्राथमिक योजनाका रूपमा अगाडि बढाइएको हो। राष्ट्रिय परिचयपत्र कतिको सुरक्षित छ ? डेटा सुरक्षित र भरपर्दो छ। जोखिमलाई ख्याल गर्दै तीन ठाउँमा डाटा बैंक राखिएको छ। हाल २ करोड व्यक्तिको तथ्यांक राख्ने स्टोरेज छ। आवश्यक परे ३ करोड व्यक्तिको विवरण राख्न सक्ने स्टोरेज जडान हुनेछ। अनुसन्धान गर्ने निकायले उससँग सम्बन्धित विवरण मात्र हेर्न पाउँछ। उदाहरणका लागि कुनै व्यक्तिले मालपोत कार्यालय सेवा लिन गयो भने त्यहाँ अधिकारीले उसको नाममा रहेको जग्गाको विवरण मात्र हेर्न पाउँछ।"
औद्योगिक क्षेत्रमा विद्युत् ट्रिपिङ,"काठमाडौं : मोरङसुनसरी औद्योगिक करिडोर औद्योगिक क्षेत्रमा नियमित विद्युत् आपूर्ति नभएपछि उद्योगी आन्दोलित बनेका छन्। अघोषित रूपमा दिनको १२ घण्टासम्म विद्युत् काटिने गरेको मोरङ व्यापार संघका अध्यक्ष नवीन रिजालले बताए। यस औद्योगिक क्षेत्रका ठूला उद्योगमा चौबिसैघण्टा विद्युत् दिने तर साना उद्योगमा १० देखि १२ घण्टा विद्युत् ट्रिपिङ (झ्याप्पझ्याप्प बिजुली जाने) गर्ने, लाइन काट्ने, तालिका नदिने गरिएको छ, भन्दै उनले यो समयमा सधैं नै विद्युत् आपूर्ति नियमित नहुने गरेको बताए। यस औद्योगिक क्षेत्रमा ३३ केभी प्रसारण लाइनबाट विद्युत् लिइरहेका उद्योगले चौबिसैघन्टा दिने र ११ केभी प्रसारण लाइनटबाट विद्युत् लिनेलाई कटौती गरिएको गुनासो हो। यस करिडोरमा करिब १ हजार उद्योग सञ्चालनमा छन्। एकातिर बिजुली पर्याप्त छ भन्ने अर्कोतर्फ लाइन काटिरहने अवस्था रहेको व्यवसायीको भनाइ हो। कि प्राधिकरणले तालिका दिनुपर्यो, त्यसो गर्ने हो भने त्यहीअनुसार उद्योग सञ्चालनमा ल्याउन आफूहरू तयार रहेको पनि रिजालले बताए। यस करिडोरमा दुहवी ग्रिडबाट विद्युत् आउने गरेको छ। मोरङ व्यापार संघको अगुवाइमा आइतबार नै दुहवी ग्रिडमा उद्योगले धर्ना दिएका छन्। पछिल्लो १५२० दिनदेखि यस औद्योगिक क्षेत्रमा विद्युत् आपूर्तिमा समस्या भएको दुहवी ग्रिडका प्रमुख रोशन खड्काले बताए। माग बढ्ने उत्पादन घट्ने हुँदा समस्या भएको हो। यस ग्रिडबाट २७० मेगावाट वितरण हुनुपर्नेमा १८० देखि १९० मेगावाट प्राप्त हुन्छ। त्यही कारण समस्या भएको हो, खड्काले बताए। कुनै उद्योगलाई हाफ लोडमा बस्न भनिएको छ भने कुनैलाई लोड कर्म गर्न भनिएको उनले जानकारी दिए। यता, नेपाल विद्युत् प्राधिकरणले कोसी प्रदेशका सुनसरी मोरङ औद्योगिक करिडोरलगायतका क्षेत्रमा देखिएको विद्युत् आपूर्तिको समस्या अल्पकालीन भएको प्रस्ट पारेको छ। बिनाजानकारी उद्योगको विद्युत् आपूर्ति कटौती गरिएको भन्ने उद्योगीबाट गुनासो आएपछि प्राधिकरणका कार्यकारी निर्देशक कुलमान घिसिङले यसको सम्बोधन गर्दै १०१५ दिनमा समस्या समाधान हुने बताए। सुनसरी मोरङ ओद्योगिक करिडोरका उद्योगलाई विद्युत् काटेका छैनौं, लाइटिङ लोडमा मात्र चलाउनु भनेका थियौं, काबेली करिडोरमा उत्पादन बढ्नासाथ उद्योगलाई विद्युत् आपूर्ति दिन सुरु गरिसकेका छौं, अहिले देखिएको अल्पकालीन समस्या हो, ठूलो समस्या हैन, उनले भने। उनले वर्षको सबैभन्दा बढी सुक्खा समय आएकाले यो समस्यालाई बुझिदिन उद्योगीलाई आग्रह गरे। यस वर्ष हिउँदमा पानी नपरेर सुक्खायाम लम्बिदाँ नदी प्रवाहमा आधारित जलविद्युत् आयोजनाको विद्युत् उत्पादनमा करिब ३० प्रतिशत गिरावट आएको, धनुषाको ढक्केबर सबस्टेसनबाट थप विद्युत् पूर्वतर्फ पठाउन प्रसारण लाइनको क्षमताले नधानेको हुँदा मागअनुसार आपूर्ति गर्न समस्या भएको हो, कार्यकारी निर्देशक घिसिङले उल्लेख गरे।"

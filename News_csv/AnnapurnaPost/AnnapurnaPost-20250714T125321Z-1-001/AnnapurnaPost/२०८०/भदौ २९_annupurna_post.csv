शीर्षक,विवरण
चिकित्सकको डायरी,"घटना १ : कोसी अस्पताल विराटनगरमा उपचारका क्रममा आठ दिनकी सुत्केरीको मृत्यु भयो। सोही रात अस्पताल परिवार तनावपूर्ण बनेको थियो। अस्पतालको आईसीयूमा उपचाररत मोरङको रंगेली नगरपालिका३ की १८ वर्षीया सुलेखा मण्डल कामतलाई राति ८ बजेतिर चिकित्सकले मृत घोषित गरेका थिए। सुलेखाले साउन २४ गते रंगेली अस्पतालमा नवजात शिशुलाई जन्म दिएकी थिइन्। घटना २ : गर्भवती महिलाको मृत्यु भएपछि जिल्ला अस्पताल सिन्धुली पनि तनावग्रस्त बन्यो। चिकित्सकको लापरबाहीका कारण मृत्यु भएको भन्दै मृतक महिलाका आफन्त आक्रोशित बनेपछि सिन्धुली अस्पताल तनावग्रस्त बनेको हो। कमलामाई नगरपालिका५ की गंगा गुरुङको केही दिनअघि उपचारको क्रममा मृत्यु भयो। घटना ३ : पोखरा महानगरपालिका१६, बाटुलेचौरमा रहेको मातृृशिशु मितेरी अस्पतालमा सुत्केरीको मृत्यु भएपछि परिवारजनले अस्पतालप्रति प्रश्न उठाएका छन्। मृत्यु हुनेमा म्याग्दी घर भई हाल पोखरा १६ बस्दै आएकी २४ वर्षीया नीलम पुनमगर छन्। साउन २९ गते अस्पताल पुयाइएकी मगरको ३० गते अपरेसनबाट छोरी जन्माएकी थिइन्। मृतकका आफन्तले अस्पतालले सुत्केरीको उपचारमा लापरबाहीको जिम्मेवारी लिनुपर्ने र घटनाबारे प्रस्ट खुलाउनुपर्ने जस्ता माग राखेका छन्। अस्पतालमै प्रसव गरेर पनि मृत्युवरण भएपछि भएका यी घटना समाचारमा प्रकाशित केही प्रतिनिधिमूलक हुन्। मृत्युको कारण जे भए पनि लाग्ने ट्याग चाहिँ चिकित्सकको लापरबाही हो। र, माग क्षतिपूर्ति तथा रोजगार नै हो। यस अवस्थामा साउन महिनाको अन्तिम दिन ३२ गते मोरङ रतुवामाईबाट ३० हप्ताको गर्भ लिएर संगीता सिंह (नाम परिवर्तन) मोरङ सहकारी अस्पताल विराटनगर आइन्। उनको यो पहिलो गर्भ थियो। अस्पताल आउँदा उनको रक्तचाप उच्च (१७०११०) थियो र मूच्र्छा पर्ने समस्या पनि थियो। चिकित्सकीय भाषामा गर्भवतीको उच्च रक्तचापले आएको यस जटिलतालाई इक्लेम्पसिया भनिन्छ। यो एउटा गम्भीर अवस्था हो। इक्लेम्पसिया र प्रिइक्लेम्पसियाले विश्वव्यापी रूपमा वार्षिक लगभग ६३ हजार मातृमृत्यु हुने गरेको तथ्यांकले देखाएको छ। संयुक्त राज्य अमेरिका र ग्रेट ब्रिटेनमा इक्लेम्पसियाका कारण कुल मातृमृत्युको क्रमश: ५ दशमलव ६ प्रतिशत र ११८ प्रतिशत छ। भारतमा इक्लेम्पसियाका कारण २३ प्रतिशतसम्म मातृमृत्यु हुने गरेको तथ्यांकले देखाउँछ। इक्लेम्पसिया तथा प्रिइक्लेम्पसिया गर्भावस्थामा हुने उच्च रक्तचापका जटिलता हो। गर्भको अवधि २० हप्ता (५ महिना) पुगिसके पछि सालनाल (प्लासेन्टा) का कारण कुनै कुनै गर्भवतीहरूमा उच्च रक्तचाप देखिने हुन्छन्। नेपाल मातृमृत्य अध्ययन २०७८ ले कुल मातृमृत्युको १२ प्रतिशतका मृत्युुका कारण उच्च रक्तचाप तथा यसका जटिलता (इक्लाम्पसिया) पाइएको तथ्यांक छ। यो र यस्ता तथ्य जान्दाजान्दै संगीताको उपचार कसरी गर्ने होला ? यस्तो जटिल अवस्थामा कुन चिकित्सकले उपचारको कम्मर कस्न खोज्ने होला ? हरेक मृत्युुमा लापरबाही देख्ने र हरेक मृत्युका पछाडि क्षतिपूर्ति माग्ने परम्परा रहेको वर्तमान परिस्थितिमा उपचार गर्न खोज्नु भनेको जानीजानी मौतके कुवा मे कुद्ना जस्तो पो हुने हो कि ? मेरो मनमा पनि डर हुनु स्वाभाविक थियो। मेरो मनमा केवल दुई प्रश्न थियो। पहिलो दक्षता र क्षमताले उपचारको प्रयास गर्ने। र अर्को उपचारको सफलता शतप्रतिशत छैन, असफल भए लाग्ने सामाजिक लाञ्छना र क्षतिपूर्ति कसरी भर्नु ? त्यसैले उपचारका लागि अन्य अस्पताल रिफर गर्ने। एकातिर विज्ञता अनि अर्कोतिर बिरामी मृत्युको भयले कर्तव्यबाट बिमुख हँुदै बिमारीलाई रिफर। अझ मृत्युको भयभन्दा पनि समाजले दिने लापर्बाहीको ट्याग। फेरि आफ्नो विज्ञतासँग कसरी भाग्नु ? भने जस्तो सजिलो अवस्था पक्कै होइन। मनभित्रको यो अन्तरद्वन्द्वको अन्तमा उपचार गर्ने दायित्वको जित भयो। उपचार सुरु गरे अनि शल्यक्रिया पनि गरे। शल्यक्रिया सफल रह्यो। उनले १४ सय ग्रामको छोरा पाइन्। उनको रक्तचापमा पनि केही सुधार आयोे। करिब ५ वजे शल्यक्रिया सकिएको थियो। अवस्था पूर्ण नियन्त्रणमा नभए पनि अब राम्रो होला भन्ने आशा जाग्यो। उनका श्रीमान्, उनको देवर खुसी भए। म नि आनन्दको श्वास लिएर घर आएँ। राति करिब १० बजे अस्पतालबाट फोन आयो। संगीताको रक्तस्राव भइरहेको सूचना आयो। यो सूचनामात्र थिएन। ठूलो आँधीतुफान थियो। मेरै शरीर पनि काम्यो। मन निकै डरायो। बिरामीका कुरा श्रीमतीसँग सेयर गरेको हुदिनँ। तर यो बताउन बाध्य भएँ। उनी पनि डराइन्। म जति नै डराए पनि उपचारमा संलग्न नर्स, मेडिकल अधिकृत डाक्टर अगाडि डराउनु हुँदैन, हिम्मतका साथ काम गर्न उचित निर्देशन दिनुपर्छ भनी सोचें। त्यही गरें। संगीताको रक्तस्रावसँगै रक्तचाप पनि बढेको रहेछ। तुरुन्त रगत मगाउन लगाएँ, उच्च रक्तचाप र रक्तस्रावका लागि आवश्यक औषधिहरू चलाएँ। उनका परिवार पनि राति नभनी भनेको औषधि र रगत लिएर आएँ। तर रक्तस्राव सजिलै रोकिएन। दुई पोका रगत पनि राति नै दियौं। बिमारीलाई रगत र औषधि चल्दै थियो अनि उपचार टोलीमा संलग्न नर्स र डाक्टरका बीचमा तनाव। कोही सुत्न वा आराम गर्न पाएका थिएनन्। रातको ३ बजेपछि बल्ल अवस्थामा सुधार भयो। उनको रक्तस्राव रोकियो। रक्तचाप पनि सामान्य भयो। मनमा शान्ति भयो। थकित नर्सले पानी खान भ्याए। सोचें, धन्न भोलि अस्पताल तोडफोड नहुने भयो। धन्य अखबारमा चिकित्सकको लापरबाहीले सुत्केरीको मृत्यु भन्ने समाचार छापिएन। क्षतिपूर्तिस्वरूप लाखौं रकम तिर्नु नपर्ने भयो। अनि अस्पतालले कसैलाई जागिरको वाचा गर्नु नपर्ने भयो। सबैलाई धन्यवाद दिँदै केही घण्टा सुतें।"
जी२० मा नयाँ विश्व !,"जी२० समिट परम्परागत छलफल र चर्चाभन्दा माथि उठेर सभ्यता संवाद र नयाँ विश्व नेतृत्वको चर्चामा रह्यो। भारतको अध्यक्षतामा सम्पन्न जी२० समिट परम्परागत छलफल र चर्चाभन्दा माथि उठेर सभ्यता संवाद र नयाँ विश्व नेतृत्वको चर्चामा रह्यो। विश्वका शक्तिशाली तथा समृद्धि राष्ट्रहरूको साझा आर्थिक मञ्चका रूपमा रहेको जी२० समूह रुस र युक्रेनबीचको युद्धको कारण साझा घोषणापत्रबिनै टुंगिइने संशयलाई तोड्न सफल रह्यो। भारत, अमेरिका द्विपक्षीय वार्ता र सहमति पनि उल्लेखनीय कुरा थियो। सबैभन्दा महŒवपूर्ण कुरा गभर्मेन्ट अफ इन्डियाको स्थानमा गभर्मेन्ट अफ भारतको उल्लेख रात्रिभोजको निमन्त्रणमा हुनुले छुट्टै परम्पराको थालनीको संकेत गयो। एक पृथ्वी, एक परिवार र एक भविष्यको नारासहित बसुधैव कुटुम्वकमको मूलमन्त्रका कारण भारतलाई औपचारिक रूपमा अब उप्रान्त विश्वमा स्थापित गर्ने संकल्पले सभ्यता संवादको स्थितिमा पुयाएको छ। यिनै नवीन अवधारणाका कारण अबको भारतको मार्गचित्रका बारे थप कुरा गर्दै सभ्यता संवादलाई सार्थक बनाउने तथ्यहरू खोज्नु आवश्यक देखिन्छ। ग्लोबल साउथ अवधारणालाई महत्त्व दिँदै अफ्रिकी महासंघलाई भारतकै प्रस्तावमा युरोपियन युनियनलाई झंै सदस्यता प्रदान गर्नुले नयाँ विश्वव्यवस्थातर्फ भारतीय नेतृत्व अग्रसर भएको देखिन्छ। एवं प्रकार आर्थिक र सांस्कृतिक रूपले विश्वमा आफ्नो स्थान अग्रणी बनाउन स्पष्ट सिद्धान्त र अवधारणाको आवश्यकता पर्ने हुँदा आर्यावर्त र स्वराज्य नवीन सिद्धान्तका रूपमा प्रस्तुत गर्नु आवश्यक देखिन्छ। हिमालयदेखि समुन्द्र पर्यन्तको भूभागलाई पुण्यभूमि आर्यावर्तका रूपमा मान्दै विश्वलाई नै सभ्य बनाउने अभियान प्राचीनकालनमा सञ्चालन गरेको पाइन्छ। विश्वलाई नै सभ्य बनाउने ऋषिहरूको ज्ञान र अभियान शान्ति र समृद्धिको भावना अनुरूपको थियो। आर्य जात विशेष नभई गुण विशेष भएकाले सबैका लागि स्वीकार्य थियो। श्लोकमा भने झैं वैरभावको आगो बल्दै बल्दैन। सबैसँगै बिनासित्तै वैरभाव गर्दैन। शान्त नै रहन्छ, घमण्ड गर्दैन। हीनता देखाउँदैन। आपत्विपद् परे पनि अनुचित काम कहिल्यै गर्दैन। यस्तो शील स्वभाव र आचरण भएको व्यक्तिलाई आर्य भन्छन्। उत्तरमा हिमालय पर्वत, दक्षिणमा विन्ध्याचल पर्वत त्यसका मध्यवर्ती देशहरूलाई समेत विद्वान्हरूले आर्यावर्त भनेका छन्। उत्तरमा हिमालय पर्वत भन्नाले पूर्व बर्मा इरावती नदी, आराकान्त पर्वतमाला हुँदै उत्तर हिन्दूकुश भएर कैलाश मानसरोवर अनि अझै उत्तर पश्चिम पामिरको गाँठो भएर रुसको दक्षिणी भाग वक्षनदी, तासकन्द, समरकन्द, बुखाराहुँदै इरानको पूर्वी भाग मराद, इरमानसम्मको भागलाई उत्तरको हिमालयले सीमा छट्ट्याएको छ। दक्षिणतर्फ विन्ध्याचल पर्वतका मध्यवर्ती देश कृष्णा, गोदावरी, कावेरीहुँदै रामेश्वरमसम्मको प्रदेश पर्छ। विन्ध्याचल दक्षिणका देशहरू विन्ध्याचलकै मध्यवर्ती देश, जसमा आर्यहरूले बसाएका मानिसहरूको बस्ती भएकाले ती स्थानहरू पनि आर्यावर्तभित्रै मानिन्छ। यस्तै, ब्रह्मार्वत, ब्रहषिदेश, मध्य देशका साथै बाली, सुमात्रा, चम्पा सभ्यता (भियतनाम, कम्बोडिया, थाइल्यान्ड, गान्धार अफगानिस्तान, पाकिस्तान)मा फैलिएको आर्य सभ्यतालाई जागृत गराउन सक्दा चीनले सिल्करोडको नाममा सुरु गरेको वान वेल्ट वान रोड अभियानको समानान्तर अभियानको सुरुआत हुन गई सनातन हिन्दूहरूको शिर ढाडो हुन सक्नेछ। आर्यावर्तको सांस्कृतिक रणनीतिक अवधारणा र अभ्यासले सभ्य समाजको निर्माण सम्भव हुनेछ। प्राचीन चिनियाँ सिल्क रोडलाई आधुनिक कनेक्टिभिटीमा समाहित गर्दै वान वेल्ट वान रोड अवधारणालाई आर्थिक प्रभावका लागि सरकारी स्तरबाट अगाडि विस्तार गर्दै अफ्रिका महादेशमा समेत प्रभाव बनाउन सकेको छ। प्राचीनकालमा पनि भारतीय शासनले आर्यावर्तको क्षेत्र विस्तार गर्दै लगेको पाइन्छ। जी२० सम्मेलन २०२३ ले भारत, मध्यपूर्व र युरोपलाई जोड्ने रेल तथा समुन्द्रीमार्ग करिडोरको समझदारीले वेल्ट एन्ड रोड इनिसिएटिभको समानान्तर परियोजना बनाउन खोजेको छ। आर्थिक विकल्पका साथै आर्यावर्तको अवधारणालाई पनि सँगसँगै लैजान सक्दामात्र भारतको सभ्यताले प्रभाव पार्न सक्नेछ। वेल्ट एन्ड रोड इनिसिएटिभसँगै सी चिङ फिङ विचारधारा पनि चीनले पुयाइरहेको छ। गुण, श्रेष्ठता, सभ्य संस्कार वाचक आर्यलाई जातिवादी, नश्लवादी अवधारणामा ढाल्दै वर्तमानमा समाजमा फट र द्वन्द्व ल्याउने पश्चिमी लेखक र शासकहरूका कारण छायामा पर्न गएको छ। चार आर्य सत्य, आर्य अष्टांग मार्गको उपदेश गर्ने भगवान् गौतम बुद्धका आदर्शलाई पनि छायाँमा पारियो। समय आएको छ सभ्य समाज, शान्त समाज, समृद्धि समाज बनाउने। हिमाली मुलुक नेपालका हामी निवासी पनि सभ्यताको पुनर्जागरणमा सक्रिय भएपश्चात मुक्तिनाथदेखि कन्याकुमारी (समुन्द्र) हुँदै द्वारिका, बद्रीनाथसम्मको पदयात्रा गरी आर्यावर्तको भावनालाई जागृत गराउन सफल भएका छौं। विन्ध्याञ्चललाई साधना भूमि बनाउँदै शीतयुद्ध समाप्तिका लागि अन्तर्राष्ट्रिय शान्ति वर्ष सन् १९८६ मा ११ हजार ब्राह्मणद्वारा महिनाव्यापी महायज्ञ गरी शीतयुद्ध समाप्त गर्न सफल हुनु यही आर्य संस्कृतिकै प्रभाव थियो। विध्याचललाई नै पुनः केन्द्र मानी मुक्तिनाथ हिमालदेखि कन्याकुमारी (समुन्द्र) हँदै द्वारिका, बद्रीनाथ (हिमाल) सम्मको यात्रा आर्यावर्तकै अभियान थियो भन्दा अतिशयोक्ति नहोला। भारतमै समस्याको रूपमा रहेको मणिपुरको जातीय दंगा, नक्सली सशस्त्र विद्रोह, चीनको संलग्नताका घटना तथा चीनसँगको सीमा विवादका पक्षहरूलाई राष्ट्रिय र अन्तर्राष्ट्रिय रूपमा स्पष्ट पार्दै समाधानमा लाग्न सिक्किम विश्वविद्यालयको शान्ति शिक्षा पाठ्यक्रम तथा धार्मिक स्थलहरूको समुचित उपयोग भारतले गर्न सक्नुपर्ने देखिन्छ। कञ्चनजंघा हिमालयदेखि समुन्द्रीतटसम्मको समस्याहरूलाई आर्यावर्तको अवधारणा अनुरूप परिभाषित गर्न सक्दा राष्ट्रिय समस्याहरू शान्तिपूर्ण तरिकाले नै समाधान गर्न सकिन्छ। सन् २०१२ मा हामीले मणिपुरसम्मको गरेको अध्ययन, सिक्किममा सेमिनारमा सहभागिता तथा अनुसन्धानहरू सभ्य समाज निर्माण गर्दै द्वन्द्व व्यवस्थापन गर्न उपयोगी छन्। रुसयुक्रेन युद्धको घटनाबाट सिक्दै सबैले बाँच्न पाउने अवस्थाका लागि स्वराज्य र मेलमिलापको मार्ग चित्रलाई भारत सरकारले अगाडि बढाउनु पर्छ। महात्मा गान्धीलाई माल्र्यापण गरेका सबै देशका नेताले स्वराज्यको आदर्शलाई स्वीकार्ने छन्। ऋग्वेदको स्वराज्यको स्वीकार्यताले रुसयुक्रेन युद्ध रोक्ने उपाय सजिलै निकाल्ने छ। घोषणापत्रमा उल्लेख गरिएको मजबुत, दीर्घकालीन, सन्तुृलित र समावेशी विकासमा तेजी ल्याउन काम गरिनेछ कार्यक्रम पनि स्वराज्यको अवधारणाले पूरा हुनेछ। महात्मा गान्धीको अहिंसा र ऋग्वेदको स्वराज्यको आधारमा नयाँ विश्व व्यवस्था निर्माण गर्न सकिने हुँदा त्यसतर्फ प्रयास गर्नु बुद्धिमानी हुनेछ। शान्तिका लागि सबै धर्मका प्रतिबद्धतालाई स्वीकार गर्दै जातिवाद, अहिष्णुता र आतंकवादका सबै रूपको निन्दा गर्नेछौं भन्ने घोषणापत्रको बुँदा अनुरूप स्वराज्यसँगै मेलमिलापको पनि आवश्यकता बोध भएको छ। नेपालमा हामीले गरेका सबै प्रयास जी२० सम्मेलनका घोषणापत्र अनुरूपका छन्। नेपालको प्रयासले पनि नयाँ विश्व व्यवस्थामा महत्त्वपूर्ण योगदान पुर्याउने छ।"
एसियन गेम्सका लागि नेपाली टिमको घोषणा,"काठमाडौं : नेपाल क्रिकेट संघ (क्यान)ले एसियन गेम्सका लागि नेपाली टिमको घोषणा गरेको छ। क्यानले रोहित पौडेलको कप्तानीमा टिम घोषणा गरेको हो। टिममा करण केसी, प्रतिश जिसी, आसिफ शेख, कुशल मुल्ल, सोमपाल कामी, गुल्शन झा, सुन्दीप जोरा, विनोद भण्डारी, कुशल भुर्तेल, दिपेन्द्र सिंह ऐरी, ललित राजबंशी, विवेक कुमार यादव, अविनाश बोहोरा र सन्दीप लामिछाने छन्।"
नेपालका दुई तेक्वान्दो खेलाडीले भियतनाममा जिते दुई रजत पदक,"भियतनाम : भियतनामको दा नाङमा सम्पन्न १९औं आसिटिओ तेक्वान्दो च्याम्पियनसिपमा नेपालका दुई खेलाडीले रजत पदक जितेका छन्। इन्टरनेशनल क्लब तेक्वान्दो अर्गनाइजेसनले आयोजना गरेको च्याम्पियनसिपमा नेपालका निश्चल धामी र सुदिप नेपालीले पदक जितेका हुन्। धामीले ४८ केजी र नेपालीले ४५ केजी तौल समूहमा पदक जितेका हुन्। फाइनल भिडन्तमा धामी मलेसिया र नेपाली भियतनामका खेलाडीसँग पराजित भएका थिए। प्रतियोगितामा सहभागी हुन नेपाल तेक्वान्दो संघसंग सम्बद्ध सिमरा तेक्वान्दो डोजाङ्का दुई खेलाडी भियतनाम आएका थिए। टोलिसँगै भियतनाम आएका नेपाल तेक्वान्दो संघ मधेश प्रदेशका महासचिव राजकुमार लामाले दुई खेलाडीले पदक जितेसंगै अन्तर्राष्ट्रिय अनुभव बटुल्न सफल भएको बताए। नेपाली टोलिमा तेक्वान्दो प्रशिक्षक हेमलाल श्रेष्ठ, विजय शाह ठकुरी, सिमराका युवा समाजसेवी श्यामबाबु गुप्तालगायत सहभागी थिए।"
एसियाडमा सहभागी टोलीको प्रधानमन्त्रीद्वारा बिदाइ,"काठमाडौं : प्रधानमन्त्री पुष्पकमल दाहाल प्रचण्डले १९औं एसियाली खेलकुद प्रतियोगितामा सहभागिता जनाउन जाने नेपाली टोलीलाई बिहीबार सफलताको शुभकामना दिँदै बिदाइ गरेका छन्। बालुवाटारस्थित प्रधानमन्त्री कार्यालयमा आयोजित बिदाइ कार्यक्रममा उनले प्रतियोगितामा नेपाली टोलीले राम्रो खेल प्रदर्शन गर्नेमा आफू विश्वस्त रहेको बताए। प्रधानमन्त्री दाहालले यसअघि घोषणा गरिएको खेलाडीका लागि पुरस्कार रकम प्राविधिक कारणले केही ढिला भएको भन्दै शुक्रबार बस्ने मन्त्रिपरिषद् बैठकले घोषित पुरस्कार रकम निकासा गर्ने उल्लेख गरे। खेलाडीलाई सफलताको शुभकामना दिँदै उनले आफूलाई जानकारी भएसम्म चीनमा खेलाडीका लागि राम्रो व्यवस्थापन भइसकेको बताए। प्रधानमन्त्री दाहालले भने, तपाईँहरूले देशको गौरव र उचाइ बढाउनु हुनेछ भन्ने विश्वास छ, म आफूसमेत उद्घाटनमा सहभागी हुनेछु। मेरा लागि पनि एसियाली खेलकुद रोमाञ्चक हुनेछ। प्रधानमन्त्री दाहाल अमेरिका भ्रमणपछि एसियाली खेलकुदको उद्घाटन अघि चीन पुग्ने कार्यक्रम रहेको छ। चीनको हाङझाउमा हुने १९औं एसियाली खेलकुद प्रतियोगिता यही असोज ६ देखि २१ गतेसम्म हुनेछ। उक्त प्रतियोसगतामा सहभागी हुने नेपाली खेलाडी तथा व्यवस्थापकलाई प्रधानमन्त्री दाहालले बिदाइ गरेका हुन्। कार्यक्रममा युवा तथा खेलकुदमन्त्री डिगबहादुर लिम्बूले पनि खेलाडीलाई सफलताको शुभकामना प्रदान गरे। सोही कार्यक्रममा राष्ट्रिय खेलकुद परिषद् (राखेप) का सदस्यसचिव टंकलाल घिसिङले तीन चरणको छनोट प्रतियोगिताबाट स्वदेश र विदेशमा प्रशिक्षण गरी तयारी गरेका नेपाली खेलाडीले १९औं एसियाडमा सुखद नतिजा ल्याउने विश्वास व्यक्त गरेका छन्। सदस्यसचिव घिसिङले नेपाली खेलाडीहरूको तयारी राम्रो रहेको उल्लेख गर्दै नतिजा पनि सुखद हुने विश्वास व्यक्त गरेका हुन्। एसियाडकै तयारीका क्रममा नेपाली खेलाडीले अन्तर्राष्ट्रिय एक्सपोजर पनि पाएको र चरणबद्ध प्रशिक्षणको तयारी पनि राम्रो भएकाले सुखद् नतिजा आउने सदस्यसचिव घिसिङले बताएका छन्। यसपटकको एसियाली खेलकुदमा नेपालका तर्फबाट २९ खेलमा २ सय ५३ खेलाडीको सहभागिता रहनेछ। जसमा १ सय २७ महिला र १ सय २६ पुरुष खेलाडी सहभागी छन्। नेपालका तर्फबाट बास्केटबलमा चार, आर्चरीमा चार, एथलेटिक्समा आठ, ब्याडमिन्टनमा आठ, बक्सिङमा १३, ब्रेकिनमा एक, क्यानोइमा एक, क्रिकेटमा १५, साइक्लिङमा दुई र ईस्पोर्टस्मा २३ खेलाडीको सहभागिता रहनेछ। त्यस्तै, फेन्सिङमा छ, फुटबलमा २२, गल्फमा छ, ह्यान्डबलमा १६, जुडोमा आठ, कबड्डीमा १२, करातेमा आठ, रग्बीमा १२, सुटिङमा दुई, स्क्वासमा छ, पौडीमा चार, टेबल टेनिसमा छ, तेक्वान्दोमा ११, टेनिसमा छ, ट्रायथलनमा चार र भलिबलमा २४ खेलाडी सहभागी छन्। भारोत्तोलनमा पाँच, कुस्तीमा चार तथा उसुमा १२ खेलाडीको सहभागिता रहनेछ। बिहीबार भएको बिदाइ कार्यक्रममा भने विभिन्न १९ खेलका खेलाडीमात्र सहभागी थिए। बाँकी खेलका खेलाडी उपत्यका बाहिर तथा देश बाहिर बन्द प्रशिक्षणमा छन्। परिषद्ले लगायो खेलाडीको टुंगो राष्ट्रिय खेलकुद परिषद्को ११७औं बोर्ड बैठक बिहीबार बसेको छ। युवा तथा खेलकुदमन्त्री डिगबहादुर लिम्बूको अध्यक्षतामा बसेको बैठकले १९औं एसियाली खेलकुदमा सहभागी हुने खेलाडीसहितको नेपाली टोलीको संख्या टुंगो लगाएको छ। २९ खेलका १ सय २७ महिला र १ सय २६ पुरुष गरी २ सय ५३ खेलाडीसहितको टोली टुंगो लगाएको हो। यस्तै बैठकले कर्मचारीको बढुवासम्बन्धी पदपूर्ति समितिले गरेको सिफारिस अनुमोदन गरेको छ। लामो समयदेखि रोकिएको बढुवा प्रक्रियालाई अघि बढाउने गरी अघिल्लो बोर्ड बैठकले पदपूर्ति समिति गठन गरेको थियो।"
"आईपीओमा १० कित्ते नीति फेरिँदै,मार्जिन ट्रेडिङको तयारी अन्तिम चरणमा","काठमाडौं : नेपाल धितोपत्र बोर्डले मार्जिन ट्रेडिङ सम्बन्धी नीति ल्याउने तयारी अन्तिम चरणमा पुगेको जनाएको छ । बोर्डका अध्यक्ष रमेश कुमार हमालले केही सातामै मार्जिन ट्रेडिङ सम्बन्धी नीति आउने बताए । केही दिनमा मै ब्रोकरमार्फत प्रवाह हुने मार्जिन ट्रेडिङ सम्बन्धी नीति कार्यान्वयनमा आउँछ, अध्यक्ष हमालले भने, हामीले क्यालन्नडर नै बनाएर काम गरिरहेका छौं । बोर्डले हाइड्रोपावर तथा वास्तविक क्षेत्रका कम्पनीमा स्वतन्त्र सञ्चालकहरुको छुट्टै योग्यता तोक्ने पनि उनको भनाई छ । यसका लागि स्वतन्त्र उर्जा उत्पादकहरुको संस्था (इप्पान) सँग उक्त विषयमा छलफल समेत भइसकेको पनि अध्यक्ष हमालले बताए । उनले इन्ट्रा डे ट्रेडिङ पनि सञ्चालन हुने जानकारी दिए । धितोपत्र बजारको रिर्फम गर्ने आँट र विज्ञता मेरो नेतृत्वको सेबोन टिमसँग छ, उनले भने, समग्र अर्थतन्त्रमा देखिएको निराशाले सेयर बजारमा पनि कही कन्फिडेन्टमा कमी देखिएको छ । तर, अर्थतन्त्रका सुचक खराब अवस्थामा नभएको र अझै सुधारउन्मुख भएको छ । सबै सकारात्मक हुनुपर्छ । कन्फिडेन्सको कमी छ, त्यसलाई बढाउनुपर्छ । काठमाडौंमा आयोजित आर्थिक मन्दिमा पुँजीबजारः सम्भावना र चुनौती विषयक अन्तरक्रिया कार्यक्रममा बोल्दै अध्यक्ष हमालले ब्रोकरलाई समस्यामा पारेर कमिसन घटाउने निर्णय नगर्ने पनि स्पष्ट पारे । उनले भने, ब्रोकर सस्टेन नहुने गरी कमीसन घटाउने पक्षमा छैनौं । ब्रोकर कमीसन घटाउँदा सँगै ब्रोकरलाई सुविधा थप गर्ने प्रस्ताव पनि लैजान्छौं । अध्यक्ष हमालले सार्वजनिक निष्काशनमा १० कित्ते नीतिमा पनि केही पुनरावलोकन गर्ने संकेत गरे । १० कित्ते नीतिले गर्दा धितोपत्र बजारको विस्तार भएको भन्दै त्यसलाई अवसरको रुपमा लिनुपर्ने र त्यसमा रहेको केही कमजोर पक्ष सुधार गर्ने पक्षमा सेबोन रहेको अध्यक्ष हमालले बताए । बोर्डले समग्र बजार र अवस्थाका विश्लेषण र अध्ययन गरेर सुझबुझ पुर्ण निर्णय गर्छ, उनले भने, १० कित्ते नीति पुनरावलोकन गर्नु पर्नेछ । त्यसबारे अध्ययन गर्नेछौं । स्टक ब्रोकर एसोसिएसन अफ नेपालका अध्यक्ष धर्मराज सापकोटाले मार्जिन ट्रेडिङमा रिकभरीमा नीतिगत सहयोग चाहिने बताए । मार्जिङ ट्रेडिङको लागि ऐनमै व्यवस्था गर्नुपर्नेमा जोड दिएका उनले त्यसो हुँदा सेटलमेन्टमा सहज हुने बताए । उनले नेप्से सुचकको आधार मूल्यको विषयमा पनि प्रश्न गरे । धितोपत्र ब्रोकर एसोसिएसनका महासचिव कृष्ण गिरीले नेप्सेमा नै सुचिकृत कम्पनीको लकीङ डाटा उपलब्ध हुनुपर्ने बताए । नेपाल उद्योग वाणिज्य महासंघका कार्यकारी सदस्य समेत रहेका सेयर लगानीकर्ता अम्बिका प्रसाद पौडेलले सेयर बजार कति घट्यो र प्रभावित भयो भनेर हेर्नको लागि बढ्दाको इन्डेक्स र बजार पूँजीकरण मात्रै पर्याप्त नहुने बताए । उनले सार्वजनिक निष्कासन गर्ने कम्पनी १० कित्ते नीतिले गर्दा आईपीओ भर्ने २७ लाख आवेदकको पछि लागेर बुक बिल्डिङ प्रणालीमा जान खाजेकाहरु प्रिमियमतर्फ लागेको बताए । उनले घाटामा रहेको र नेटवर्थ नै नेगेटीभ हुने अवस्थामा रहेका कम्पनीलाई हकप्रदको स्वीकृति दिएको विषयमा बोर्डको ध्यानकर्षण समेत गराए ।"
दुग्ध किसानको समस्या कसले बुझ्ने ?,"दूधको उत्पादन र त्यसको बिक्री वितरणको पाटो पछिल्लो समय निकै जटिल बनिरहेको छ। अहिले उद्योगहरूले दूध धेरै उत्पादन भयो भन्ने गुनासो गरिरहेका छन्। यता किसानलाई दूध बिक्री नभएको चिन्ता छ। डेरीहरूले दूध संकलन गर्न आनाकानी गरिरहेका छन्। जसका कारण किसानले लामो समयदेखि भुक्तानी पनि पाउन सकेका छैनन्। यस्तो समस्या देखिनुको प्रमुख कारण भनेको भारतबाट दूध आयात गरिनु हो। त्यस्तै अवैधानिक रूपमा आयात हुने पाउडर दूधले पनि समस्या पारिरहेको छ। नेपालमा लम्पी स्किन रोगबाट मात्रै ५३ हजारभन्दा बढी पशुचौपाय मरेका छन्। नेपाली किसानले उत्पादन गरेको दूध मागभन्दा बढी भएको होइन। यो आयातको प्रमुख समस्या हो। दूध वा दुग्धजन्य पदार्थ बिक्री वितरणमा समस्या हुँदा किसानले लामो समयदेखि भुक्तानी पनि पाउन सकेका छैनन्। दुग्ध बजार संस्थानले लामो समयदेखि भुक्तानी दिन सकेका छैनन्। स्टक सामानलाई धितो मानेर सरकारले उद्योगीहरूलाई ऋण उपलब्ध गराएमा किसानको भुक्तानी गर्न सहज हुने थियो भन्ने बुझाइ छ। उद्योगीहरूले पनि त्यहीँ भनिरहेका छन्। मूल्यको कुरा गर्नुपर्दा किसानले प्रतिलिटर सरदर ७५ रुपैयाँसम्म भुक्तानी पाएका थिए। तर, अहिले उद्योगीले पहिलेकै जति दिन सक्दैनौं भनेका छन्। किसानको भने पहिलेको जति नै चाहिन्छ भन्ने माग छ। अब त्यो विषय लिने र दिने बीचको सहमतिको विषय हो। सरकारले तोकेअनुसार गर्नुपर्छ। हामीले प्रत्येक जिल्लामा दुग्धसम्बन्धी अनुगमन समिति बनाएका छौं। राज्यलाई किसान र उद्योगीको पक्षमा रचनात्मक काम गर्न सुझाव दिइरहेका छौं। तत्कालको समस्या समाधान गर्न पहल गरिरहेका छौं। सरकारले भारतबाट भइरहेको दूधको आयात रोक्नुपर्यो। राज्यको तर्फबाट पनि अनुगमन भइरहेकै छ। त्यो अनुगमन सार्वजनिक गर्नुपर्यो भन्ने हाम्रो माग हो। हामीले उद्योगी र किसानको पक्षमा वकालत गरिरहेका छौं। अर्को कुरा, राज्यले वास्तविक किसानको समस्या अझै बुझ्न सकेको छैन। वास्तविक किसानसम्म राज्य अझै पुग्न सकेको छैन। अनुदान तथा राहत कार्यक्रम अझै बढाउनुपर्यो। समस्यामा परेका किसानलाई क्षतिपूर्ति दिनुपर्छ। किसान, उद्योगी र राज्यबीच समन्वयात्मक सम्बन्ध हुनुपर्छ। (कुँवर केन्द्रीय दुग्घ सहकारी संघका अध्यक्ष हुन्।)"
मुस्ताङमा धमाधम स्याउ संकलन हुँदै,"जोमसोम : मुस्ताङमा धमाधम स्याउ संकलन गर्न थालिएको छ । यसअघि जिल्लामा असोज अगावै स्याउ टिप्न नपाइने नियम लागु गरिएपनि तीज पर्वलाई लक्षित गरी मुस्ताङको स्याउ बगैँचामा पुगेर व्यापारीहरुले धमाधम संकलन गर्न थालेका हुन् । असोज १ गते हरितालिका तीज पर्व पर्ने भएको र पर्वमा स्याउको माग बढी हुने भएकाले जिल्लाको स्याउ टिप्ने निर्णयको बेवास्ता गर्दै व्यापारीले स्याउ संकलन गरेर बजार पुर्याउने चटारो चलेको हो । चाडपर्वमा कृषकले लगाएको स्याउको सुहाउँदो मुल्य पाउने भएपछि स्याउ टिप्न पाउने टाईमकार्डको अवज्ञा गर्दै मुस्ताङको स्याउ व्यापारीले धमाधम बजार पुर्याउने थालेको मार्फास्थित नेबिरा कृषि फार्मका प्रतिनिधि दिपक लालचनले जानकारी दिए । उनले मुस्ताङको थासाङ र घरपझोङ गाउँपालिका क्षेत्रमा उत्पादित उच्च नत्व प्रविधिमा आधारित स्याउ टिप्ने चटारो चलेको बताए । फार्मका प्रतिनिधि लालचनले गत वर्ष १७०रुपैयाँ प्रति केजीमा बिक्री गरिएको स्याउ यसवर्ष १८० रुपैयाँ प्रति केजीमा बिक्री गरेको बताए । असोज अगावै स्याउ टिप्न नपाईने जिल्लाको नियमको खण्डन गर्दै कृषक लालचनले जिल्लाले गरेको स्याउ टिप्न नपाईने नियम अवैज्ञानिक र अपरिपक्क भएको टिप्पणी गरे । कृषि ज्ञान केन्द्र मुस्ताङका कार्यालय प्रमुख प्रकाश बस्ताकोटीले उच्चघनत्व प्रविधिको ईटालियन स्याउ भदौ १५ गते अगावै पाकिसक्ने बताए। उनले उच्चघनत्वको गाला ,फुजी,गोल्डेन र किङरोट स्याउमा असोज अगावै रस भरिलो हुने जानकारी दिए । तर, स्याउ उत्पादन र गुणस्तर कायम गर्न स्थानीय उन्नत जातका स्याउलाई भने असोजपछि मात्र टिप्दा उपयुक्त हुने केन्द्र प्रमुख बस्ताकोटीले सुझाए । यसअघि मुस्ताङको घरपझोङ गाउँपालिकाले असोज अगावै स्याउ टिप्न नपाईने नियमलाई कार्यान्वयन गर्न जोमसोम र मार्फा बजारक्षेत्रमा अनुगमन गरेको थियो । अनुगमनमा गाउँपालिकाले स्थानीय फुटकर व्यापारीले बिक्रीमा बेच्न राखेका २५ केजी स्याउ बरामत गरेको थियो । जिल्ला समन्य समिति मुस्ताङको पहलमा जिल्लाका ५ स्थानीय तहलाई समन्वय गरी असोज अगावै स्याउ संकलन गर्न नपाइने निर्णय गरेको थियो । पर्वलाई लक्षित गरी धादिङ,पोखरा,म्याग्दी,बाग्लुङ र मुस्ताङका स्थानीय व्यापारीहरु धमाधम स्याउ संकलन गर्न थालेका हुन् ।"
"राष्ट्रिय प्रसारण लाइन विस्तार, उज्यालो बन्दै कर्णाली","वीरेन्द्रनगर : कालीकोटको तिलागुफा नगरपालिका ६ तिलागुफामा केही वर्ष पहिलेसम्म सल्लाको झरो बाल्नुपर्ने बाध्यता थियो। तर, पछिल्लो समय त्यहाँ त्यस्तो छैन। राष्ट्रिय प्रसारण लाइनको बिजुली पुगेपछि गाउँ नै झलमल्ल भएको छ। कालीकोटको तिलागुफाका ५ वडाहरूमा राष्ट्रिय प्रसारण लाइनको बिजुली जडान भइसकेको छ। अन्य वडामा पनि विस्तारको काम भइरहेको नगर प्रमुख शंकरप्रसाद उपाध्यायले बताए। उनले भने, हाम्रो पाँच वर्षभित्र तिलागुफा नगरपालिका झिलिमिली बनाउने योजना थियो। दोस्रो आर्थिक वर्षमा नै नगरपालिका झलमल्ल हुने भयो। नगरपालिकाका हरेक वडामा यातायात सेवा, वडावडामा आधारभूत भरपर्दो स्वास्थ्य सेवा पुयाउने लक्ष्य लिएका थियौं। विस्तारै लक्ष्य हासिल हुँदैछ। शिक्षा र कृषिमा पनि हामीले सुधारको संकेत देखिसकेका छौं। हरेक वडामा हुने उत्पादन वृद्धि गर्न कृषकलाई प्रोत्साहन गर्ने, विद्यालयमा नियमित गुणस्तरीय शिक्षण सिकाइ क्रियाकलाप गर्नेजस्ता कामहरू भइरहेका छन्। तिलागुफामात्र होइन, जिल्लाका ९ वटै पालिकामा राष्ट्रिय प्रसारण लाइनबाट विद्युत् लिने कार्य भइरहेको छ। कालीकोटबाट प्रतिनिधिसभा सदस्य विजयी सांसद एवं पूर्वऊर्जामन्त्री महेन्द्रबहादुर शाहीले भने, म ऊर्जामन्त्री भएको बेला राष्ट्रिय प्रसारण लाइनको विद्युत् सुर्खेतसम्म मात्र थियो। सुर्खेतमा रहेको राष्ट्रिय प्रसारण लाइनसँग माथिल्लो कर्णालीलाई जोड्न पहल लिएको थिएँ। कालीकोटलाई राष्ट्रिय प्रसारण लाइनमा जोड्ने सपना म ऊर्जामन्त्री भएकै बेलामा देखेको हो। पहल गर्दागर्दै धेरै समय जिम्मेवारीमा नरहने अवस्था आयो। तर पनि ढिलै भए पनि कालीकोटमात्र नभई सिंगो माथिल्लो कर्णालीमा राष्ट्रिय प्रसारण लाइनबाट विद्युत् सेवा पुग्यो। निकै खुसी लाग्यो। पछिल्लो समय कर्णालीमा विद्युत्को राष्ट्रिय प्रसारण लाइन पुगिसकेको छ। मुगु जिल्लामा विद्युत् विस्तार भएसँगै कर्णालीका १० जिल्लामध्ये ९ मा राष्ट्रिय प्रसारण लाइनको बिजुली बलेको छ। यसअघि सुर्खेत, दैलेख, सल्यान, जाजरकोट, जुम्ला, कालीकोट, डोल्पा र रुकुमपश्चिममा राष्ट्रिय लाइन पुगिसकेको थियो। कर्णाली प्रदेशका पूर्वमुख्यमन्त्री जीवनबहादुर शाहीले भने, कर्णालीमा राष्ट्रिय प्रसारण लाइन नपुगेको जिल्ला अब हुम्लामा मात्र भयो। त्यहाँ पनि राष्ट्रिय प्रसारण लाइन पुयाउनका लागि पहल भइरहेको छ। चाँडै नै कर्णाली प्रदेशभरि राष्ट्रिय प्रसारण लाइनबाट बिजुली पुयाउने र सबै बस्ती स्तरसम्म विस्तार गर्ने गरी समन्वय गरिएको छ। कालीकोटजुम्ला ३३ केभी प्रसारण लाइनबाट कालीकोट र जुम्लाको सिमाना नाग्मामा ट्यापिङ गरेर करिब ८५ किलोमिटर लाइन निर्माण मुगुसम्म विद्युत् पुयाएर सदरमुकाम गमगढी बजारमा राष्ट्रिय प्रसारण लाइनबाट विद्युत् वितरण गर्न सुरु गरिएको नेपाल विद्युत् प्राधिकरण कर्णाली प्रदेश प्रमुख शम्भु कुसियत यादवले बताए। यसअघि राष्ट्रिय प्रसारण लाइन नपुगेको मुगुमा स्थानीयस्तरमा सञ्चालित साना जलविद्युत् आयोजनाबाट उत्पादन गरिएको विद्युत् वितरण गर्ने गरिएको थियो। प्राधिकरणले चार सय किलोवाट जडित क्षमताको गमगाड साना जलविद्युत् आयोजनाबाट विद्युत् उत्पादन गरी मुगु सदरमुकाम गमगढी र आसपासका क्षेत्रमा विद्युत् आपूर्ति गर्दै आएको थियो। प्राधिकरणका अनुसार मुगुको विद्युत् आपूर्तिलाई भरपर्दो र गुणस्तरीय बनाउन गमगाडमा ३३११ केभी सबस्टेसन र ११ केभीको लाइनलाई ३३ केभीमा स्तरोन्नति कार्य भइरहेको छ। राष्ट्रिय प्रसारण लाइनमा जोडिन बाँकी रहेको कर्णालीको एक मात्र जिल्ला हुम्लामा प्रक्रिया अघि बढिसकेको छ। राष्ट्रिय प्रसारण लाइनमा पुयाउन ठेक्का सम्झौता सम्पन्न भएको छ। ठेक्का सम्झौता भई सर्भेको काम भइरहेको प्रदेश प्रमुख कुसियतले बताए। उनका अनुसार हुम्लामा लाइन पुयाउनका लागि अहिले सर्भेको काम भइरहेको छ। उनले भने, आगामी दुई वर्षभित्र कर्णाली प्रदेशलाई नै पूर्ण रूपमा विद्युतीकरण गरिसक्ने लक्ष्य राखिएको छ। अबको दुई वर्षभित्रमा कर्णाली प्रदेशका दस जिल्लाका बासिन्दाको घरघरमा विद्युत् पुयाउने गरी काम अगाडि बढाइएको छ। कर्णाली प्रदेशका १० जिल्लाका २५ नगरपालिका र ५४ गाउँपालिकामध्ये २२ नगरपालिका र २१ गाउँपालिकामा विद्युत् पुगेको छ। तीन नगरपालिका र ३३ गाउँपालिकामा अझैसम्म विद्युत् पुग्न सकेको छैन। नगरपालिका र गाउँपालिकाका कुल ७ सय १८ वडामध्ये ३ सय ९३ मा विद्युत् पुगेको छ।"
माइक्रो म्यानेजमेन्टले लगानीकर्ता हच्किए,"काठमाडौं : नेपाल राष्ट्र बैंकले सूक्ष्म तह (माइक्रो म्यानेजमेन्ट)मा कस्न खोज्दा लगानीकर्ता हच्किएको र अर्कोतर्फ बढी नकारात्मक प्रचारले व्यवसायीको आत्मविश्वास खस्केकोे अर्थमन्त्री डा प्रकाशशरण महतले औंल्याएका छन्। नेपाल आर्थिक पत्रकार समाज (सेजन)को कार्यसमितिसँगको अन्तरक्रियाका क्रममा अर्थमन्त्री डा महतले यस्तो सुनाएका हुन्। निजी क्षेत्रको छलफलमा अर्थमन्त्री डा महतले जहाँ समस्या छ, त्यसको सम्बोधनमा ध्यान दिउँ तर नकारात्मक प्रचार नगरौं भनेर आग्रह गरेको उनले जनाए। यसैक्रममा उनले अर्थतन्त्र चलायमान बनाउन आत्मविश्वास बढाउन जरुरी रहेको बताए। अहिले लगानीकर्ता पर्ख र हेरको अवस्थामा रहेको भन्दै यसमा राष्ट्र बैंकले लिने नीतिको ठूलो भूमिका रहने बताए। उनले सबै सरोकारवाला निकायले जिम्मेवारी पूरा गर्दा विद्यमान समस्याबाट माथि उठ्न समय नलाग्ने उनको भनाइ छ। अहिले रेमिट्यान्स बढेको भए पनि पुँजीबजार तथा घरजग्गामा समेत लगानी आउन नसक्नुको कारण लगानीकर्तामा रहेको हिच्किचावट रहेको उनले उल्लेख गरे। बाहिर जसरी प्रचार भइरहेको छ, त्यसले लगानीकर्तामा हिच्कचावट देखिन्छ, द्विविधा देखिन्छ, यसबाट लगानी आउन नसकेको हो, उनले भने। विगतमा लिएका लचिला नीतिका कारण अधिक र अनुत्पादक क्षेत्रमा प्रवाह भएको कर्जा अहिले समस्यामा परेको भन्दै उनले यो अवस्था आउनुमा लिने मात्र दोषी नभएर दिनेसमेत हुने बताए। राजस्वमा देखिएका समस्याबारे अध्ययन गर्न उच्चस्तरीय समिति गठन गर्ने तयारी रहेको जानकारी दिँदै उनले बजेट व्यवस्थापनका लागि समेत कार्यविधि बनिरहेको बताए। युवालाई नेपालमा अवसर नै छैन भन्ने भाष्य बनाइयो अर्थमन्त्री डा महतले नेपालबाट प्लस टु पास गरेर ठूलो संख्यामा विद्यार्थी बिदेसिनु सुखद ट्रेन्ड नभएको बताए। नेपालमा अवसर नै छैन भन्ने भाष्य बनाएर यसरी युवा बिदेसिने गरेको प्रवृत्तितर्फ इंगित गर्दै नेपालमा कहाँ अवसर जुटाउन सकिन्छ भनेर अनुसन्धान नै नगर्ने परिपाटी गलत भएको बताए। जुन देशमा गर्न धेरै बाँकी छ, अवसर सोही देशमा हुन्छ, उनले भने, प्लस टु पनि नगरी विदेश जाँदैमा भविष्य उज्ज्वल हुन्छ भन्ने ग्यारेन्टी के छ र ? सुधारको सन्दर्भमा घोषणाभन्दा कार्यान्वयनमा धेरै समस्या रहेको उनले बताए। त्यसले अड्चन सिर्जना गर्ने र राजनीतिक क्षेत्रबाट समेत दबाब आउने उनको अनुभव छ। छलफलमा सेजनका अध्यक्ष सुजन ओलीले अर्थतन्त्रको संरचनात्मक सुधारमा अर्थमन्त्रीले चालेको कदमको स्वागत गर्दै यो चुनौती पार गर्न सेजनको साथ रहने जानकारी गराए।"
बिजुलीको बक्यौता बढेको बढ्यै,"काठमाडौं : नेपाल विद्युत् प्राधिकरणले गत वर्ष १२ अर्ब ३३ करोड नाफा भएको घोषणा गर्यो। निरन्तर नाफाको विवरणसहित सर्वसाधारणलाई सेयर दिने घोषणा पनि भयो। तर, वर्षौंदेखिको अर्बौंको बक्यौताबारे भने प्राधिकरण केही बोलेन। त्यसपछि, भदौ १२ को संसद् बैठकमा नेमकिपाका प्रेम सुवालले अर्बौं बक्यौता नउठाउने प्राधिकरणका कार्यकारी निर्देशक कुलमान घिसिङलाई निलम्बन गर्न माग गरे। अनि, बल्ल घिसिङ ताते। उनले डेडिकेटेड र ट्रंक लाइनबापतको बक्यौता नतिर्ने उद्योगीलाई १५ दिनको अल्टिमेटम दिए, भदौ १७ गते। त्यसपछि उद्योगीव्यवसायीले भदौ २५ गते प्रधानमन्त्री पुष्पकमल दाहाललाई भेटे। प्रधानमन्त्रीले तत्काललाई बत्ती नकाटिने आश्वासन व्यवसायीलाई दिए। अनि, थप कदम नचाल्न प्राधिकरणलाई निर्देशन दिए। बक्यौता नै ४७ अर्ब नेपाल विद्युत् प्राधिकरणको बक्यौता बर्सेनि बढ्दै गएको छ। आर्थिक वर्ष २०७९०८० को असारसम्म प्राधिकरणको कुल बक्यौता ४७ अर्ब पुगेको अन्नपूर्ण पोस्ट्लाई प्राप्त तथ्यांकमा उल्लेख छ। यो बक्यौतामा गार्हस्थ्य बक्यौता करिब ८ अर्ब छ। जुन हरेक ६० दिनमा उठ्ने गर्छ। तर, बाँकी ३८ अर्ब बक्यौता भने लामो समयदेखि उठ्न नसकेको हो। प्राधिकरणले निरन्तर नाफा देखाइरहे पनि अर्बौं रकम भने उठाउन सकेको छैन। प्राधिकरणले देखाउने नाफामा नउठेका बक्यौतालाई समावेश नगरिएको प्राधिकरणका कार्यकारी निर्देशक कुलमान घिसिङ नै बताउँछन्। प्रत्येक वर्षको नाफामा यो बक्यौता समावेश हँुदैन। यसलाई हामीले पुरानो लसमा एकाउन्टिङ गरिसकेका छौं, कार्यकारी निर्देशक घिसिङले भने। आर्थिक वर्ष ०७८७९ मा यस्तो बक्यौता करिब ४० अर्ब रहेको महालेखापरीक्षकको ६०औं प्रतिवेदनमा उल्लेख छ। तर, आर्थिक वर्ष २०७९८० मा प्राधिकरणको बक्यौता करिब १४ प्रतिशतले बढेको छ। यसमा सबैभन्दा बढी उद्योगको बक्यौता छ। खराब बक्यौता पनि ५ अर्ब नाघेको छ। सडक बत्तीको बक्यौता ६ अर्ब कटेको छ। महालेखाले सम्बन्धितको खाता तथा अन्य कारोबार रोक्का गर्ने लगायतका प्रक्रिया अपनाएर बक्यौता असुलीमा प्रभावकारिता ल्याउन सुझाव दिएको छ। प्राधिकरणको विद्युत् महसुल संकलन विनियमावली २०७८ मा विद्युत् महसुलको भुक्तानी तोकिएको समयमा नतिरे लाइन काट्ने व्यवस्था छ। विनियमावलीले मिटर रिडिङ गरेको ६०औं दिनसम्म महसुल भुक्तानी नगरे बिना सूचना लाइन काट्न सक्ने व्यवस्था छ। सर्वसाधारणको हकमा प्राधिकरणले यो नियम कडाइका साथ लागू गर्छ। तर, ठूला घराना र उद्योगहरूको ४० अर्बमाथि बक्यौता पुग्दा पनि उठाउन सकेको छैन। हरेक ३ वर्षदेखि नाफामा गएको प्राधिकरणको एकीकृत खुद मुनाफा करिब ३२ अर्ब छ। आर्थिक वर्ष २०७७७८ मा ६ अर्ब १० करोड रुपैयाँ नाफा थियो। आव २०७८७९ मा खुद नाफा बढेर १३ अर्ब ३७ करोड रुपैयाँ पुगेको थियो। आर्थिक वर्ष २०७९८० को अपरिस्कृत वित्तीय विवरणअनुसार प्राधिकरणको नाफा १२ अर्ब ३३ करोड रुपैयाँ छ। नाफामा नजोडिएको तर उठ्न बाँकी रकम करिब ४७ अर्ब छ। डेडिकेटेड र ट्रंकको बक्यौता २४ अर्बभन्दा बढी ३८ अर्ब रुपैयाँ कुल बक्यौतामध्ये सबैभन्दा धेरै उद्योगको छ। उद्योगअन्तर्गत डेडिकेटेड र ट्रंक महसुलको बक्यौता मात्रै २४ अर्ब ६१ करोड रुपैयाँ पुगेको छ। प्राधिकरणको कुल बक्यौताको करिब ५२ प्रतिशत रकम डेडिकेटेड ट्रंकको छ। महालेखाको ६०औं प्रतिवेदनअनुसार आर्थिक वर्ष २०७८०७९ मा यस्तो बक्यौता करिब २० अर्ब थियो। करिब ९ अर्बबाट सुरु भएको डेडिकेटेड तथा ट्रंकलाइनको बक्यौता बढ्दैबढ्दै २४ अर्ब नाघेको छ। तर, बक्यौता नतिर्ने उद्योगको लाइन नकाट्न प्रधानमन्त्रीले निर्देशन दिएपछि प्राधिकरण पछि हटेको छ। प्रधानमन्त्रीको निर्देशनप्रति प्राधिकरण सकारात्मक रहेको कार्यकारी निर्देशक घिसिङले बताए। प्रधानमन्त्रीले बक्यौता रकम नलिनु नभनेको तर केही समयका लागि स्थगित गर्न मात्रै निर्देशन दिएको घिसिङले बताए। घिसिङले वर्षौंदेखिको बक्यौता उठाउन समय लाग्ने बताए। प्रधानमन्त्रीको तत्कालै विदेश भ्रमण रहेकाले यो विवादित रकम उठ्न समय लाग्ने देखिन्छ। यसलाई बुझेर समय लिएर नै सल्टाउनुपर्छ भन्ने आशय प्रधानमन्त्रीको हो, घिसिङले अन्नपूर्ण पोस्ट्सँग भने। बत्ती बालेबापतको बिलको रेभ्युन्यू उठाउने प्राधिकरणको जिम्मेवारीअनुसार १५ दिनको अल्टिमेटम दिइएको घिसिङले बताए। प्राधिकरणले सबै ग्राहकलाई समान व्यवहार गर्ने घिसिङले स्पष्ट पारे। डेडिकेटेड तथा ट्रंक लाइनको विवादित मुद्दाको विषय प्राधिकरण सञ्चालक समितिले सुल्झाउन नसक्ने प्राधिकरणका कार्यकारीले यसअघि भन्दै आएका छन्। मन्त्रिपरिषद्ले मिनाहा गरे मात्र यो विवाद समाधान हुने उनले बताउँदै आएका छन्। गत वर्ष प्राधिकरणले डेडिकेटेड र ट्रंक लाइनको बक्यौता किस्ताबन्दीमा तिर्न समय दिएर सूचना निकालेको थियो। तर, त्यो अवधिमा कुनै पनि व्यवसायीले पैसा नतिरेको घिसिङ बताउँछन्। किस्तामा तिर्ने सुविधा अहिले पनि खुला नै राखिएको प्राधिकरणको भनाइ छ। डेडिकेटेड र ट्रंक लाइनको विवाद के हो ? मुलुक लोडसेडिङमा थियो। तर, प्राधिकरणले २० घण्टा वा सोभन्दा बढी समय लाइन दियो, विभिन्न उद्योग र सेवामूलक संघसंस्थालाई। त्यसलाई डेडिकेटेड र ट्रंक लाइन भनियो। डेडिकेटेड र ट्रक लाइनको महसुल निर्धारण भएको थियो २०७३ असारपछि। र, लोडसेडिङ हटेको थियो, २०७५ वैशाखमा। तर, प्राधिकरणले लोडसेडिङ अन्त्य भएको करिब ९ महिनापछि मात्रै २ वर्ष ७ महिनाको डेडिकेटेड तथा ट्रंकलाइनको बिल एकैचोटी उद्योगीलाई पठाएको थियो। जानकारी नै नदिइ ट्रंकलाइनको सुविधा लिएको र लोडसेडिङको अन्त्यपछि पनि लोडसेडिङ सरहको नै बिल आएको गुनासो उद्योगीले गर्दै आएका छन्। सम्बन्धित व्यवसायीहरूले नियमित बिलिङ प्रक्रियाबाट मात्रै विद्युत् महसुल भुक्तानी गर्दा समस्या उत्पन्न भएको हो। विनियमावली २०७८ को दफा ५ को बुँदा नम्बर ८ लाई टेकेर प्राधिकरणले सम्बन्धित व्यवसायीहरूलाई छुट बिल दिएको थियो। यसमा भनिएको छ, प्राधिकरणले उपभोक्तालाई बिलिङ गर्दा कुनै कारणवश बिलिङ छुट हुन गएमा सोको जानकारी भएपश्चात् जुनसुकै समयमा पनि विद्युत् उपभोग गरी छुटेको खपत तथा महसुलबापत छुट्टै बिलिङ गरिनेछ। वितरण केन्द्रले अधिकार प्राप्त अधिकारीबाट छुट बिलको निर्णय प्राप्त भएको मितिले तीन दिनभित्र सम्बन्धित उपभोक्तालाई इमेल वा फ्याक्स वा पत्रमार्फत अनिवार्य रूपमा जानकारी गराउनुपर्नेछ। छुट बिलिङ गरिएको निर्णयमा चित्त नबुझ्ने उपभोक्ताले प्राधिकरणको प्रचलित विद्युत् वितरण विनियमावलीमा तोकिएबमोजिम पुनरावलोकन समिति समक्ष निवेदन दिन सक्नेछ। यही बुँदामा नै व्यवसायीहरूले पनि पुनरावेदन समिति समक्ष निवेदन दिन सक्ने भनी उल्लेख गरेको छ। तर, अहिले व्यवसायी, प्राधिकरण सञ्चालक समिति र व्यवस्थापन सबै नै जोगिन खोजेका कारण समस्या तन्किँदै गएको विज्ञ बताउँछन्। व्यवसायीहरू शक्ति केन्द्र धाउने हुँदा प्राधिकरण निरीह भएको जानकारहरू बताउँछन्। यसका लागि प्राधिकरणले लाइन काटेर नै बक्यौता उठाउन सक्ने बताइन्छ। ५ वर्षदेखि यो मुद्दा बहसको विषय बनिरहँदा पनि प्राधिकरणले कदम चल्न नसक्नु गैरजिम्मेवार देखिन्छ। डेडिकेटेडट्रंकलाइनको महसुल भुक्तानीका विषयमा अध्ययन गर्न प्राधिकरणले कार्यदल गठन गरी प्रतिवेदन तयार गरेको थियो। प्राधिकरण र ग्राहकहरूबीचको यो विवाद समाधान नभएपछि २०७६ मा संसद्को लेखासमितिमार्फत विवाद समाधानको प्रयास भएको थियो। समितिअन्तर्गतको उपसमितिले प्राधिकरणले डेडिकेटेड फिडर र ट्रंकलाइन ग्राहकबाट उठाउन बाँकी ९ अर्ब बक्यौता असुल गर्न र लाइनहरूसम्बन्धी व्यवस्था कार्यान्वयन नगरी राजस्वसम्बन्धी गम्भीर लापरबाही गर्ने सञ्चालक समिति, प्रवन्ध निर्देशक, विभागीय जिम्मेवारी लिएका पदाधिकारीको दोषी छन्, छानबिन गरी दोषीउपर कारबाही गर्न अख्तियार दुरुपयोग अनुसन्धान आयोगलाई निर्देशन दिने निर्णयसहितको प्रतिवेदनमा लेखेको थियो। छुट बिल जारी भएपछि ३५ दिनभित्र ग्राहकले उक्त महसुल बुझाउनुपर्ने वा चित्त नबुझेमा पुनरावलोकन गर्न सकिने र मिटर रिडिङ भएको ६० दिनभित्र ग्राहकले विद्युत् महसुल नबुझाएमा उक्त ग्राहकको लाइन काटी बक्यौता असुलउपर गर्नुपर्ने व्यवस्था हुँदाहुँदै पनि प्राधिकरणले उक्त प्रावधान कार्यान्वयन नगरेको देखिएकाले सोको कार्यान्वयन गर्न गराउन प्राधिकरण सञ्चालक समिति तथा व्यवस्थापनलाई निर्देशन दिने, उपसमितिको प्रतिवेदनमा भनिएको छ। त्यसपछि अख्तियार दुरुपयोग अनुसन्धान आयोगले यो विवाद हेरेको थियो। तर, अख्तियारले पनि पार लगाउन सकेन। डेडिकेटेड तथा ट्रंकतर्फ करिब ५६ उद्योगी व्यवसायीको बक्यौता बाँकी हो। केही उद्योगहरूले महसुल तिर्नुपर्ने निर्णयविरुद्ध विभिन्न अदालतहरूमा मुद्दा दायर गरी फैसला तथा आदेश प्राप्त गरेका छन्। साथै केही मुद्दाहरू अदालतबाट खारेज भएका छन्। शिवम् सिमेन्टको मुद्दामा सर्वोच्च अदालतबाट २०७५ कात्तिक २० मा भएको फैसलामा चित्त नबुझाई प्राधिकरणले सो फैसला पुनरावलोकनका लागि निवेदन दिएकोमा उक्त अदालतको पूर्ण इजलासबाट २०७७ माघ १५ गतेका दिन पुनरावलोकन अनुमति प्रदान भएको थियो। सो मुद्दा विचाराधीन छ। प्रधानमन्त्रीले चाहे सुधार हुन्छ विद्युत् नियमन आयोग गठन हुनुपूर्व महसुल निर्धारण आयोग थियो। आयोगको १०३ र १०८ औं बैठकले ट्रंक लाइन र डेडिकेटेड लाइनको विषयमा निर्णय गरिसकेको छ। त्यो निर्णयलाई हामीले नमान्न, बदर गर्न मिल्दैन पनि र सक्दैनौं पनि। त्यही निर्णय कार्यान्वयन गर्नु भनेर प्राधिकरणलाई पत्र पनि पठाइसकेका छौं। त्यो पत्र पठाएको पनि करिब डेढ वर्ष नै भइसक्यो। प्रधानमन्त्रीले उद्योगीलाई भेटेको र तत्काल केही नगर्न प्राधिकरणलाई निर्देशन दिनुभएको भन्ने कुरा मैले सुनेको छु। प्रधानमन्त्रीलाई बोल्ने अधिकार हुन्छ। उहाँले लाइन काट्न पनि भन्न सक्नुहुन्छ, नकाट पनि भन्न सक्नुहुन्छ। दिल्लीबहादुर सिंह, अध्यक्ष, विद्युत् नियमन आयोग प्राधिकरण निर्मम हुनुपर्छ लोडसेडिङ मुक्त भनेर घोषणा भइसकेपछि डेडिकेटेड महसुल लगाइरहन उपयुक्त हुँदैन। तर, तिर्नुपर्ने समयको प्राधिकरणले निर्ममतापूर्वक उठाउनुपर्छ। व्यवसायीले उपभोग गरेको बिजुलीको पैसा भने तिर्नुनै पर्छ। टाइम अफ डे(टीओडी) मिटरको तथ्यांक धेरै समय नरहने भएकाले त्यो देखा अनि तिर्छु भन्नु गलत हो। त्यो निहुँ खोज्ने मात्र काम हो। प्राधिकरणले व्यवस्थापनदेखि संसदीय लेखाससितिले लोडसेडिङमुक्त अघिको बक्यौता उठाउनु भनिसकेको छ। अब प्राधिकरणले किन उठाउन सकिरहेको छैन, त्यो त्यहाँको व्यवस्थापनलाई नै सोध्नुपर्ने हुन्छ। प्राधिकरणले उठाउन पहल गरिरहँदा प्रधानमन्त्रीले नउठाउन भन्नुहुन्छ भने सरकारले तिर्दिनुपर्यो। प्राधिकरण त एउटा कम्पनी हो, उसले त बाँकी रहेको बक्यौता उठाउँछ। सरकारले व्यवसायीलाई राहत दिन सक्छ, छुट दिन सक्छ। तर यसो गर्दा प्राधिकरणलाई सरकारले बक्यौता वापतको रकम दिनुपर्यो। देवेन्द्र कार्की, पूर्वऊर्जा सचिव कानुनी अधिकारको प्रयोग भएन प्राधिकरणले डेडिकेटेड तथा ट्रंकको बक्यौता उठाउनका लागि नाटक मात्र गर्ने गरेको छ। हरेक वर्ष यसै समयमा यो मुद्दा उठ्ने गर्छ। म हाने जस्तो गर्छु त रोए जस्तो गर भन्ने मात्रै देखिन्छ। बक्यौता बढेको बढ्यै छ। यो प्रधानमन्त्रीको क्षेत्राधिकारको विषय नै होइन। प्रधानमन्त्रीले चासो राख्नु ठीक भए पनि प्राधिकरणलाई नियमअनुसार वा पद्धतिअनुसार गर्नुस् भनेर सम्बोधन गर्नुपर्ने हो। हस्तक्षेप गर्ने होइन। कानुनले जसलाई अधिकार दिएको छ उसैले प्रयोग गर्न पाउनुपर्यो। बिजुलीको बक्यौता उठाउने अधिकार क्षेत्र विशुद्ध रूपमा प्राधिकरणको हो। यसमा सञ्चालक समिति पनि संलग्न हुन मिल्दैन। नीतिगत निर्णय पनि गर्न मिल्दैन। डा मुकेश काफ्ले, पूर्वकार्यकारी निर्देशक, नेपाल विद्युत् प्राधिकरण"

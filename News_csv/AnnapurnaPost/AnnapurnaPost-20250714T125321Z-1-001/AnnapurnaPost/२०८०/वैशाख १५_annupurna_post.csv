शीर्षक,विवरण
स्वार्थको द्वन्द्व,"भारतमा व्यवसायीले बैंक तथा वित्तीय संस्था खोल्न नपाउने कानुनी व्यवस्था छ। विकसित देशहरूमा स्वार्थको द्वन्द्वलाई नियन्त्रण गर्न कानुनी व्यवस्थामात्र होइन, स्थायी नियमनकारी निकायहरूको व्यवस्था गरिएको छ। स्वार्थको संघर्ष सबै प्रकारका शासकीय संरचनामा देखिने गरेको छ। स्थानीयदेखि अन्तर्राष्ट्रिय क्षेत्रसम्म र सार्वजनिक निकाय, सार्वजनिक संस्थालगायत सबै प्रकारका वित्तीय क्षेत्रमा यो गलत अभ्यास सघन रूपमा छ। यसले सबै प्रकारका व्यवस्थापकीय र नीतिगत निर्णयहरू प्रभावित हुने र सार्वजनिक निकायहरूका साथै बजार व्यवस्था अस्तव्यस्त बन्छ। अविश्वसनीयताको दुष्चक्रमा समाज र राज्य समाहित हुन्छ। अधिकार प्राप्त पदाधिकारीले आफ्नो वा आफू संलग्न संस्थाको स्वार्थअनुकूल हुनेगरी निर्णय दिई सार्वजनिक हानिनोक्सानी पुर्याउँछ। यसरी व्यक्तिगत र समूहगत फाइदा लिने कार्यलाई स्वार्थ बाझिएको विषयसँग दाँजेर हेर्ने गरिएको छ। यस गलत प्रवृत्तिलाई नियन्त्रण गर्ने अभिप्रायले सबैभन्दा पहिले अमेरिकामा सन् २००६ मा इमान्दार नेतृत्व र खुला सरकारसम्बन्धी नयाँ ऐन जारी गरी प्रभावकारी रूपमा कार्यान्वयनमा ल्याइयो। सन् २००६ मै क्यानडाले स्वार्थको संघर्षसम्बन्धी आधुनिक ऐन जारी गर्यो। युरोपियन युनियनमा सन् २००७ देखि यसको नियन्त्रणमा कानुनी व्यवस्था गर्न थालियो। सार्वजनिक जीवनका लागि सात सिद्धान्तको संज्ञा दिइएको आचारसंहिता संयुक्त अधिराज्यमा कार्यान्वयनमा छ। कोभिड संक्रमणको समयमा खोपका बारेमा सुझाव दिन गठित कार्यदलका १२ सदस्यले स्वार्थ बाझिने गरी कार्य गर्न असमर्थ रहेको जानकारी गराएको सन्दर्भ क्यानडामा ताजै छ। जापान सरकारले तत्कालीन अमेरिकी विदेशमन्त्री पोम्पेओलाई ५८ सय मूल्य पर्ने ह्विस्की उपहार दिएकोमा सो बोतल हरायो। उक्त सन्दर्भले सञ्चारमाध्यममा ठूलो स्थान पायो। भारतमा व्यवसायीले बैंक तथा वित्तीय संस्था खोल्न नपाउने कानुनी व्यवस्था छ। विकसित देशहरूमा स्वार्थको द्वन्द्वलाई नियन्त्रण गर्न कानुनी व्यवस्थामात्र होइन, स्थायी नियमनकारी निकायहरूको व्यवस्था गरिएको छ। स्वार्थको द्वन्द्व अन्त गर्ने विषयलाई संयुक्त राष्ट्रसंघले साझा समझदारीको विषय बनाएको छ। संयुक्त राष्ट्रसंघका सबै सदस्य राष्ट्र यसलाई नियन्त्रण गर्ने विषयमा एकै स्थानमा उभिएर प्रतिबद्धता व्यक्त गरेका छन्। यस अर्थमा यसलाई नियन्त्रण गर्ने सन्दर्भ अन्तर्राष्ट्रिय दायित्व बनेको छ। यस महासन्धिले सार्वजनिक क्षेत्रमा मात्र सीमित नगरी निजी क्षेत्रमा समेत स्वार्थको द्वन्द्व हुन नहुने प्रतिबद्धता व्यक्त गरेको छ। विशेषगरी अमेरिकामा सार्वजनिक जिम्मेवारीमा रहेको पदाधिकारीले सित्तैमा कसैले डिनर, लन्च स्वीकार गर्न नहुने व्यवस्था छ। कुनै प्रकारको उपहार ग्रहण गर्न नपाइने, अन्य व्यक्ति वा संस्थाले आयोजना र प्रयोजन गरेको खण्डमा त्यस्तो भ्रमण गर्न नहुने कानुन छ। स्वार्थको संघर्ष स्पष्ट हुनेगरी कुनै पनि कम्पनी वा संस्थाको सेयर खरिद गर्न नहुनेजस्ता कडा व्यवस्था लागू छन्। यस्तो सुविधा लिँदा पूरा गर्नुपर्ने कानुनी प्रक्रिया र यस प्रकारको व्यवस्थाको उल्लंघन गरिँदा हुने कारबाही पनि कानुनमा छ। भावनात्मक रूपमा कसैसँग नजिक भएर निर्णय लिन कानुनले निषेध गरेको छ। नेपाली समाजले अवलम्बन गरिआएको संस्कृति नै स्वार्थको द्वन्द्वलाई प्रश्रय दिने गरी विकास भइराखेको छ। आफ्नालाई शक्तिमा रहँदा संरक्षण गर्नुपर्छ भन्ने गलत मान्यतामा अभ्यस्त छ। सार्वजनिक ओहोदामा रहँदा स्रोतसाधन संकलन नगर्ने र नातावाद कृपावादमा नलाग्नेलाई समाजले तिरस्कृत गर्छ। हरेक नागरिकले आफैंलाई स्वनियमन, स्वशासन र उपयुक्त प्रकारले व्यवस्थापन गर्न सक्नुपर्छ। यसबाट मात्र सुसभ्य, सुसंस्कृत र सच्चरित्र समाजको निर्माण सम्भव हुन्छ। यस प्रकारको समाजको विकास हुँदा सचेत नागरिकले सार्वजनिक पदाधिकारीलाई गलत कार्यमा अभिमुख नहुन खबरदारी गर्न सक्छन्। समाज परिस्कृत हुन्छ। स्वार्थको संघर्षको अवस्थामा उल्लेखनीय सुधार ल्याउन सकिन्छ। स्वार्थको संघर्षको अवस्थाबारे समाजका सचेत वर्गले अभिरुचि राखेको पाइँदैन। यस प्रकारको परिस्कृत समाज निर्माण र विकास हुँदा सबै विषयलाई कानुनकै रूपमा व्यवस्था गरी नियन्त्रण गर्न जरुरी हुँदैन। समाजका विधि व्यवहार, ग्रहण गरेको सच्चरित्रता, नैतिकता र आचरणले नै गलत कार्यलाई सम्पादन हुन नदिने वातावरण स्वतः तयार हुन्छ। व्यक्तिले आर्जन गरेको स्रोतसाधन, शक्ति र सम्पन्नताको आधारमा समाजभित्र व्यक्तिको मान, मर्यादा, सम्मान र सामाजिक प्रतिष्ठा मापन गर्ने गरिएको छ। स्वार्थ बाझिएको विषयमा यसलाई यथासमयमा नियन्त्रण गर्ने र गलत कार्यमा संलग्न हुनेलाई दण्डित गर्ने सबल कानुनको व्यवस्था हालसम्म हुन सकेको छैन। नेपालका कतिपय शासक स्वार्थ बाझिएका विषयमा निर्णय लिनु दैनिकी ठान्छन्। यो जघन्य अपराध हो भन्ने सामान्य सोच उनीहरूमा देखिँदैन। जनताले अत्यन्त ठूलो आशा गरेका दलहरू नै स्वार्थको संघर्षका हिसाबले आलोचित छन्। नेपालका एकजना पूर्वप्रधानमन्त्रीले सरकारको नेतृत्व गरिरहँदा एक व्यापारीको विमान प्रयोग गरेर चीनको औपचारिक भ्रमण गरेका थिए। उनले व्यापारीलाई करारको अवधि समाप्त नहुँदै गोकर्ण रिसर्टको जमिन २५ वर्षका लागि र दरबारमार्गस्थित ट्रस्टको जमिन कौडीको भाउमा जिम्मा लगाए। तिनै व्यापारीको घरमा लामो समयसम्म आफ्नो दलको मुख्यालय राखे। अहिले पनि त्यस दलको कार्यालय अर्का व्यापारीको घरमा निर्लज्ज प्रकारले राखिएको छ। राष्ट्रिय स्वतन्त्र पार्टीका सभापति रवि लामिछानेले पुनः गृहमन्त्रीका लागि आशक्ति देखाएको समयमा अमेरिकी राष्ट्रपति वाइडेनको निवासमा एफबी आईले तलासी लिई गोप्य दस्तावेजहरू बरामद गरेको समाचार सार्वजनिक भयो। राज्यका अंगहरूमा रहेर आफ्नो भूमिका निर्वाह गर्दा त्यसकार्यमा स्वार्थ बाझिने विषय छन् वा छैनन् स्पष्ट भएर स्वघोषणा गर्नु अत्यावश्यक हुन्छ। जब सार्वजनिक जिम्मेवारीको भूमिकामा पुगिन्छ, त्यस समय पूर्वव्यवसायबाट पूर्णरूपमा अलग हुनुपर्छ। यो अन्तर्राष्ट्रिय अभ्यास हो। राजनीतिक दलहरू र पालिकाका प्रमुखलगायत अन्य जनप्रतिनिधिले आफ्नो भूमिका स्थानीय तहका ठेकेदारका रूपमा निर्वाह गरिआएको तितो यथार्थता छ। सार्वजनिक पदमा रहँदा नेपालका नीतिनिर्माताहरूले आफ्नै जिम्मेवारीमा रहेका निकायमा कन्सल्टेन्सी गरेका छन्। नेपालका उच्च पदस्थ व्यापारिक घरानामा रोजगारीका लागि वातावरण बनाउँछन्। अवकाशपश्चात् सोही निकायमा कार्यरत रहने र पूर्वअनुभव र क्षमताको दुरुपयोग गर्छन्। नेपालको संविधानले प्रायः मिलिजुली सरकार देशमा बन्न सक्ने अवस्था सिर्जना गरेको छ। सरकार टिकाउन समझदारी गर्दैगर्दा स्वार्थको द्वन्द्व नियन्त्रणका विषयहरू गौण बनेका छन्। देशको संसद् नै यस प्रकारका विकृति आमन्त्रण गर्न लागिपरेको अवस्था छ। वित्तीय तथा बैंकसम्बन्धी ऐनको निर्माणको प्रक्रियामा अर्थ समितिमा बैंक सञ्चालक, व्यापारी र उद्योगी आदि क्षेत्रका माफिया संलग्न गराई कानुन बनाउने गलत प्रवृत्ति कायमै छ। स्वार्थ समूहहरूको उपस्थिति कार्यपालिका र व्यवस्थापिकामा गराउनेजस्ता गलत रवैयामा अभ्यस्त भएको भद्दा दृश्यको अनुभूति गर्न सकिन्छ। स्वार्थको द्वन्द्वलाई सम्बोधन गर्ने कानुनी व्यवस्थाहरू अन्तर्राष्ट्रिय मापदण्डअनुसारका छैनन्। भएका पनि अपर्याप्त छन्। विभिन्न सार्वजनिक पदाधिकारीको पेसागत आबद्धता र बदलिएको भूमिकाका बीचमा द्वन्द्वात्मक अवस्था सिर्जना गरिने गरी पद्धति, संयन्त्र, कानुनी प्रावधान तयार पारिन्छन्। अब वर्तमान संसद् हिजोका बेथितिहरूलाई सुधार गर्न उत्साहित हुन सक्ने अवस्था छ वा छैन ? नीतिगत बहस र नीति निर्माण गर्दा यस्ता बेथिति नियन्त्रण गर्नेगरी अघि बढ्न सक्ने अवस्था सिर्जना होला नहोला ? वा विकृति र विसंगति अझै बढ्दै जाला ? देशका लागि विभिन्न अपराधमा संलग्न सांसदहरू चाहिएको हो ?"
मातृमृत्यु दर अझै १५१ !,"राज्यले पहल गर्दागर्दै पनि २६ प्रतिशत मातृमृत्यु घरमा भएको पनि तथ्यांकले बताउँछ। जन्मकै कारण मृत्यु हुनुपर्ने बच्चाका लागि यस्तो अवस्था दुःखद् तर असामान्य घटना हो। तर पछिल्लो पुस्तामा मातृमृत्यु दरमा सुधार आएको छ। १९ औं शताब्दीमा एक तथ्यांकले प्रत्येक एक लाख जन्ममा ५ सयदेखि १ हजारसम्म आमाको मृत्यु हुने गरेको देखाएको थियो। सन् १९९० मा नेपालको मातृमृत्यु दर ७ सय ७० र १९ औं शताब्दीको अन्ततिर सन् १९९६ मा ५ सय ३९ रहेको पाइन्छ। जनगणना २०७८ को मातृमृत्यु अध्ययनले नेपालमा प्रतिलाख जन्ममा १ सय ५१ आमाको मृत्यु हुने गरेको पछिल्लो तथ्यांक सार्वजनिक गरेको छ। उक्त प्रतिवेदनअनुसार प्रजनन उमेरसमूह (१५४९ वर्ष) मा मृत्यु भएका कुल १२ हजार ९ सय ७६ महिलामध्ये ६ सय ५३ (५ प्रतिशत) महिलाको मृत्यु गर्भावस्थासँग सम्बन्धित रहेको देखाएको छ। मातृमृत्यु भएका महिलामध्ये ३३ प्रतिशत महिलाको मृत्यु गर्भावस्थामा हुने गर्छ। यस्तै, ६ प्रतिशतको प्रसव अवस्थामा र सबैभन्दा बढी (६१ प्रतिशत) महिलाको मृत्यु सुत्केरी अवस्थामा भएको पाइएको छ। गर्भ र यसका जटिलताका कारण मृत्यु हुने भनेको प्रजनन उमेरका महिला हुन्, वृद्धा होइनन्। अझ नेपाल मातृमृत्यु प्रतिवेदन सन् २०२१ अनुुसार कुल मृतक महिलामा १० प्रतिशत त किशोरावस्था (१५१९ वर्ष) का थिए। पछिल्लो शताब्दीमा यो अवस्थामा परिवर्तन आएको देखिन्छ। नेपालको मातृमृत्यु दर ७ सय ७० बाट ५ सय ३९ हँुदै सन् २००६ मा २ सय ८१ र सन् २०१६ मा २ सय ३९ हुँदै अहिले सन् २०२१ मा १ सय ५१ मा झरेको छ। तर कतिपय देशमा मातृमृत्यु दर प्रतिलाख जन्ममा १० भन्दा कम छ। सबैभन्दा कम मातृमृत्यु दर भएका देशमा फिनल्यान्ड, ग्रिस, आइसल्यान्ड र पोल्यान्ड छन्। जहाँ प्रत्येक एक लाख जन्ममा मात्र तीन आमाको मृत्यु हुने गरेको छ। विश्व स्वास्थ्य संघका अनुसार सन् २०२० मा भएका मातृमृत्युमध्ये लगभग ९५ प्रतिशत मृत्यु कम र निम्नमध्यम आय भएका देशमा भएको थियो। धेरै मृत्युलाई रोक्न सकिने अवस्थाका थिए। गर्भावस्था र सुत्केरीको समयमा आएका जटिलताका कारण हुने मृत्यु नै मातृमृत्यु हो। यी धेरैजसो जटिलताहरू गर्भावस्थाको समयमा विकसित हुन्छन् र जसलाई गर्भावस्थामा नै पहिचान गरी रोकथाम तथा उपचार गर्न सकिन्छ। केही जटिलताहरू गर्भावस्था अगाडि पहिचान गर्न नसकिने र प्रसवको समयमा देखापर्ने हुन्छ भने केही जटिलता सुत्केरी अवस्थामा देखा पर्छन्। विश्व स्वास्थ्य संघको २०२३ फेब्रुअरीका प्रतिवेदनअनुसार लगभग ७५ प्रतिशत मातृमृत्यु गम्भीर रक्तस्राव, संक्रमण, उच्च रक्तचाप (प्रिएक्लम्पसिया र एक्लेम्पसिया) र असुरक्षित गर्भपतन रहेको पाइएको छ। नेपालमा पनि मातृमृत्युका कारण यस्तै छन्। नेपाल मातृमृत्यु प्रतिवेदन २०२१ (जनगणना २०७८) ले रत्तस्रावका कारण २६ प्रतिशत, उच्च रक्तचापजन्य समस्याका कारण १२ प्रतिशत, गर्भावस्थाका संक्रमणका कारण ७ प्रतिशत र असुरक्षित गर्भपतनका कारण ५ प्रतिशत मातृमृत्यु भएको देखाएको छ। नेपालमा मातृमृत्युका अध्ययनका समयमा कोरोनाको महामारी थियो। कोभिड संक्रमणका कारण १५ प्रतिशत मातृमृत्यु भएको सो प्रतिवेदनमा छ। कोरोनालगायत गैरप्रसूतिजन्य (अप्रत्यक्ष कारण)ले ३२ प्रतिशत मातृमृत्यु भएको पनि उल्लेख छ। नेपाल मातृमृत्युप्रति संवेदनशील नभएको होइन। नेपालको संविधानमा नेपालले सुरक्षित मातृत्व र प्रजनन स्वास्थ्य सेवाको हकलाई प्रत्याभूत गरेको छ। सुरक्षित मातृत्व तथा प्रजनन स्वास्थ्य ऐन २०७५ र यसको नियमन २०७७ ले पनि मातृप्रजनन स्वास्थ्य र नवजात शिशुको स्वास्थ्य सेवालाई मौलिक हकको रूपमा मानेको छ। साथै, जनस्वास्थ्य सेवा ऐन २०७५ र त्यसको नियमावली २०७७ ले सुरक्षित मातृत्व र नवजात शिशुको स्वास्थ्य सेवालाई आधारभूत स्वास्थ्य सेवाको रूपमा मानेको छ। नेपाल दिगो विकास लक्ष्यको हस्ताक्षरकर्ता हो। सन् २०३० सम्ममा मातृ मृत्युदरलाई प्रतिलाख जीवित जन्ममा ७० भन्दा कम र नवजात शिशु मृत्युदरलाई प्रतिहजार जीवित जन्ममा १२ भन्दा कममा झार्ने महŒवपूर्ण लक्ष्यमा प्रतिबद्ध छ। यसै अनुरूप नेपालले विभिन्न नीति, रणनीति र कार्यक्रमहरू अवलम्बन गरेको छ। सन् १९९८ मा नेपालले मातृ स्वास्थ्य सुधार गर्न दुईवटा मुख्य रणनीति अपनायो। पहिलो, केही स्वास्थ्य संस्था चयन गर्यो र ती संस्थामा आपत्कालीन प्रसूति सेवा चौबिसै घण्टा सुचारु गर्ने काम भयो। दोस्रो, ती संस्थामा प्रसव सेवाका लागि दक्ष (तालिम प्राप्त) नर्सको चौबिसै घण्टा व्यवस्था मिलायो। त्यसपछि निरन्तर प्रसव सेवाका लागि पूर्वाधार र जनशक्तिका विकासमा राज्यले महŒवपूूर्ण पहल गरेको देखिन्छ। आर्थिक वर्ष २०७७०७८ मा मात्र १ हजार २ सय ८ जना नर्सलाई प्रसव सेवाका लागि स्किल्ड बर्थ एटेन्डेन्ट (एसबीए) तालिम दिएको र सोही आवको अन्त्यसम्म कुल ११ हजार ५ सय ९६ एसबीए तालिम दिइसकिएको स्वास्थ्य सेवा विभागको वार्षिक प्रतिवेदनमा छ। सामान्य प्रसव गराउन बर्थिङ सेन्टरहरू, जटिल प्रसव तथा शिशुको समेत हेरचाह गर्न सकिने स्वास्थ्य केन्द्रहरू (बीईओएनसी) र शल्यक्रियासमेत गर्न सकिने स्वास्थ्य केन्द्रहरू (सीईओएनसी) को विस्तार गर्न कार्य जारी राखेको पाइन्छ। उक्त आवको अन्त्यसम्म ७२ जिल्लामा सीईओएनसी सेवा स्थापना भएको छ। यसबाहेक निजी अस्पतालहरूमा समेत आमा सुरक्षा कार्यक्रमअन्तर्गत निःशुल्क प्रसव सेवा सञ्चालनमा छन्। राज्यले पहल गर्दागर्दै पनि २६ प्रतिशत मातृमृत्यु घरमा भएको पनि तथ्यांकले बताउँछ। त्यसैले मातृमृत्यु हुनुमा तीन ढिलाइ महŒवपूर्ण मानिएको छ। नेपाल मातृमृत्यु प्रतिवेदन २०२१ ले गर्भावस्था तथा प्रसवका लागि स्वास्थ्य संस्था लैजाने निर्णय गर्न नै ५७ प्रतिशतले ढिलाइ गरेको देखाउँछ। ३३ प्रतिशतले स्वास्थ्य संस्था पुग्न ढिलाइ गरेको र ४० प्रतिशतले स्वास्थ्य संस्था पुगेर पनि उपयुक्त उपचारमा ढिलाइ भएका कारण मातृमृत्यु भएको जनाएको छ। ७४ प्रतिशत महिलामा कुनै न कुनै किसिमको एक ढिलाइ देखिनु र अर्को १७ प्रतिशतमा तीनवटै ढिलाइ देखिनुले मातृस्वास्थ्यप्रति हामी सचेत नरहेको स्पष्ट पार्छ। र यो नै नेपालको मातृमृत्यु दर उच्च (१५१ प्रतिलाख जन्ममा) हुनुको कारण हो भन्दा फरक नपर्ला। गर्भावस्था र सुत्केरीको समयमा आएका जटिलताका कारण हुने मृत्यु नै मातृमृत्यु हो। यी धेरैजसो जटिलता गर्भावस्थाको समयमा विकसित हुन्छन्।"
पाकिस्तानसँग पहिलो एक दिवसीयमा पाँच विकेटले हार्यो न्युजिल्यान्ड,"काठमाडौं : फकहर जमानको शतकप्रेरित घरेलु टिम पाकिस्तानले पहिलो एकदिवसीय अन्तर्राष्ट्रियमा न्युजिल्यान्डलाई पाँच विकेटले पराजित गरेको छ। रावलपिन्डी क्रिकेट मैदानमा टस हारेर ब्याटिङ थालेको न्युजिल्यान्डले सात विकेटको क्षतिमा दुई सय ८८ रनको योगफल तयार गरेको थियो। जवाफी ब्याटिङमा उत्रिएको पाकिस्तानले ४८३ ओभरमा पाँच विकेट गुमाएर दुई सय ९१ रनसहित लक्ष्य पूरा गर्यो। पाकिस्तानका ओपनर जमान र इमामउलहकले पहिलो विकेटका लागि एक सय २४ रनको साभेदारी गर्दै उत्कृष्ट सुरुआत दिलाएका थिए घरेलु टिमका लागि एक सय १४ बलको सामना गरेका जमानले १३ चौका र एक छक्कासहित एक सय १७ रनको शतकीय इनिङ खेले। यस्तै, उलहकले ६५ बलमा पाँच चोका र एक छक्कासहित ६० रनको अर्धशतकीय इनिङ खेले। वान् डाउनमा क्रिजमा उत्रिएका कप्तान बाबर आजमले जमानसँग दोस्रो विकेटका लागि ९० रनको साझेदारी गर्दै ४९ रन जोडेर पभिलियन फर्के। पाँचौं नम्बरमा क्रिजममा उत्रिएका मोहम्मद रिजवानले ३४ बलमा ६ चौका र एक छक्कासहित ४२ रनको इनिङ खेल्दा अन्य ब्याटरको प्रदर्शन उल्लेख्य रहेन। न्युजिल्यान्डका लागि आडम मिल्नले दुई तथा ब्लेर टिक्नेर, इश सोधी र रचिन रविन्द्रले जनही एक विकेट लिए। पहिलो इनिङमा न्युजिल्यान्डका ओपनर विल यङ र डार्यल मिचेलले दोस्रो विकेटका लागि एक सय दुई रनको साभेदारी गरेका थिए। भ्रमणकारी टिमका लागि ७८ बलको सामना गरेका यङले आठ चौका र दुई छक्कासहित ८६ रनको अर्धशतकीय इनिङ खेले। यस्तै, मिचेलले एक सय १५ बलमा ११ चौका र एक छक्कासहित एक सय १३ रनको शतकीय इनिङ खेल्दा अन्य ब्याटरले उल्लेख्य प्रदर्शन गर्न सकेनन्। पाकिस्तानी बलर शाहीन साह अफ्रिदी, नसीम साह र ह्यारिस रौफले दुईदुई विकेट लिए। यस्तै, सादाब खानले एक न्युजिल्यान्डका ब्याटरलाई पभिलियन फर्काएका थिए। जितसँगै पाँच खेलको शृंखलामा घरेलु टिमले १० को अग्रता बनाएको छ। दोस्रो एकदिवसीय अन्तर्राष्ट्रिय भोलि (शनिबार) रावलपिन्डीमै हुनेछ। तेस्रो, चौथो र पाँचौं एकदिवसीय कराँचीमा हुनेछ। यसअघि सम्पन्न ट्वान्टी २० अन्तर्राष्ट्रिय शृंखला २२ को बराबरीमा टङ्गिएको थियो। अन्तिम खेल असिनापानीका कारण रद्द भएपछि शृंखला बराबरीमा सीमित बनेको थियो।"
बेलिङ्घम भित्र्याउने रियालको चाहना,"स्पेनिस महारथी रियाल यस्तै खेलाडीको खोजीमा छ। डर्टमन्डमा उत्कृष्ट लयमा रहको बेलिङ्घमको नाम पछिल्लो समय लिभरपुल र म्यानचेस्टर युनाइटेडसँग पनि जोडिँदै आएको छ। मड्रिड : बोरुसिया डर्टमन्डका स्टार जुड बेलिङ्घम अर्को सिजन रियाल मड्रिडले भित्र्याउन चाहेका खेलाडीको सूचिको शीर्ष स्थानमा छन्। उत्कृष्ट लयमा रहेका १९ वर्षीय इङ्लिस मिडफिल्डर बेलिङ्घम रणनीतिक खेलाडी छन्। स्पेनिस महारथी रियाल यस्तै खेलाडीको खोजीमा छ। डर्टमन्डमा उत्कृष्ट लयमा रहको बेलिङ्घमको नाम पछिल्लो समय लिभरपुल र म्यानचेस्टर युनाइटेडसँग पनि जोडिँदै आएको छ। तर, लिभरपुलले भने उनी धेरै महंगो भएको बताउँदै बेलिङ्घमलाई भित्र्याउने दौडबाट पछाडि हटिसकेको छ। सन् २०२० मा बर्मिङ्घम सिटीबाट जर्मनी पुगेका बेलिङ्घमले डर्टमन्डबाट एक सय २९ खेल खेलिसकेका छन्। उनले २१ गोल पनि गरेका छन्। गत विश्वकपमा इङ्लिस टिमको प्रमुख सदस्यकोरुपमा उदाएका बेलिङ्घमको भविष्यका विश्व फुटबलका स्टार भनेर चर्चा गरिन्छ।"
जहाँ पाइन्छ बिमाबाट पर्याप्त औषधि,"इलाम : इलामको सूर्योदय नगरपालिकाको फिक्कल अस्पतालले भने अरू स्वास्थ्य संस्थाले नदिने औषधि पनि बिमा भित्रबाटै उपलव्ध गराउँछ। सुगर रोगको लिनामेट नामको औषधि इलाम अस्पतालमा बिमाअन्तर्गत पाइँदैन तर फिक्कल अस्पतालमा त्यही औषधि बिमाअन्तर्गत प्रदान गरिन्छ। अस्पताल प्रशासन प्रमुख फाजुङ शेर्पाका अनुसार दुइटा मलिक्युलरलाई वेग्ला बेग्लै क्लेम गरेर पनि त्यस्तो सेवा प्रदान गरिएको हो। उनले भने हामी विरामीको सहजताका लागि मिल्ने सम्म सबैमिलाएर दिन्छौं। अस्पतालले सुगरका लागि लगाउने इन्सुलिन, दमका लागि प्रयोग हुने रोटाक्याप, एमडीआईलगायतका औषधि पनि अस्पतालले उपलब्ध गराउने गरेको छ। शेर्पा भन्छन्, अरूले यी औषधि महँगो हुने भएकाले दिँदैनन् भन्ने सुनेका छौं। हामीचाहिँ भरसक बिरामीलाई निराश बनाएर पठाउन चाहँदैनौ। शेर्पाले थपे, अरू कम्मिनेसन डक्सहरू पनि दिई रहेका छौं, पहिले देखिनै दिँदैआएका हौं। अस्पतालमा दैनिक १५० भन्दा बढी बिरामी आउने गरेको उनले सुनाए। गत वर्ष ३४ हजार बिमामा आबद्ध बिरामीलाई सेवा दिएको अस्पतालले यस वर्ष अहिलेसम्ममा ३२ हजारले सेवा लिएको सेर्पाले बताए। ऐन भन्छ सबैलाई स्वास्थ्य बिमास्वास्थ्य बिमा ऐन २०७४ ले प्रत्येक नेपाली नागरिक स्वास्थ्य बीमा कार्यक्रममा आबद्ध हुनुपर्ने प्रवन्ध गरेको छ। ऐनले नवजात शिशु, बालबालिका, ज्येष्ठ नागरिक, अपांगता भएका व्यक्ति तथा अशक्तलाई स्वास्थ्य बिमा कार्यक्रममा आबद्ध गर्नु निजको संरक्षक तथा अभिभावकको कर्तव्य हुने उल्लेख गरेको छ। वृद्घाश्रम, अनाथालय, बाल सुधार गृहलगायतका संस्थाहरूमा आश्रित व्यक्तिलाई स्वास्थ्य बिमा कार्यक्रममा आबद्ध गर्नु त्यस्तो संस्थाको व्यवस्थापकको कर्तव्य हुने ऐनमा व्यवस्था छ। सबै नागरिकलाई स्वास्थ्यको न्यूनतम पहुँचबाट नछुटाउने उद्देश्यले सुरु गरिएको बिमा सञ्चालनका लागि बनेको ऐनमा भनिएको छ, प्रचलित कानुनबमोजिम राष्ट्र सेवक मानिने व्यक्ति तथा वैदेशिक रोजगारीमा जाने कामदारको परिवारले स्वास्थ्य बिमा कार्यक्रममा आबद्ध हुनुपर्नेछ। प्रचलित कानुनबमोजिम स्थापना भएका तोकिएका संस्थाले सो संस्थामा कार्यरत व्यक्तिलाई स्वास्थ्य बिमा कार्यक्रममा आबद्ध गराउनुपर्ने ऐनमा उल्लेख छ ।"
बिमाको सुविधा नपाए उजुरी गर्नुहोस्,"काठमाडौं : बिमा बोर्डले ७७ वटै जिल्लामा स्वास्थ्य बिमाको पहुँच विस्तार गरेको छ। बिमितलाई देशभरका ४ सय ६० वटा सेवा प्रदायक अस्पतालहरूबाट सेवा दिने भनिएको पनि छ। प्याकेजअनुसार अस्पतालले १ हजार १ सय ३३ प्रकारका औषधि उपलब्ध गर्नुपर्छ। अति कडा प्रकारका रोगहरू (क्यान्सर, मुटुरोग, हेडइन्जुरी, स्पाइनल इन्जुरी, सिकलसेल एनिमिया र अल्जाइमर) मा नदोहिरिने गरी थप एक लाखको सेवा सुविधा लिन सकिने व्यवस्था छ। तर, अस्पतालले बिरामीलाई मापदण्डभित्र परेका औषधि नदिएको गुनासो छ। स्वास्थ्य बिमा बोर्डका कार्यकारी निर्देशक डा दामोदर बसौला भने स्वास्थ्य बिमा प्याकेजभन्दा बाहिर गएर अस्पतालले काम गर्नै नपाइने बताउँछन्। प्याकेजमा लेखेको सबै औषधि दिनैपर्ने, यदि नदिएमा बिमितले बोर्डमा उजुरी गरे सोहीअनुसारको अस्पताललाई परिपत्र गर्ने र मापदण्डमा ल्याउने काम गर्ने उनले बताए। तर, प्याकेजअनुसार सुविधा पाए, नपाएकाबारे बिमित पनि सजग भएर सम्बन्धित बोर्डमा उजुरी गरेमात्र थाहा हुने र पहल गर्न सहज हुने उनको भनाइ छ। प्याकेजभित्र रहेको औषधि, उपचारको सुविधा दिनै पर्छ। वर्षभरि १ लाखको सुविधा दिनुपर्छ। छैन भन्न पाइँदैन। मापदण्डविपरीत काम गर्नेविरुद्ध बिमा बोर्डमा निवेदन हाल्नुपयो। निवेदन नपरी कुन अस्तालले सेवा दिएको छैन भन्ने कुरा थाहै हुँदैन। ४ सय ६० वटा अस्पताल कुनमा के भएको नागरिकको निवेदन बिना थाहा हुँदैन। यसैले उजुरी गर्नुपयो। नत्र थाहा हुँदैन, उनले भने। बिमामा पाउनुपर्ने सुविधा यसमा योगदान रकम एउटै परिवारको ५ जनासम्मको प्रतिवर्ष ३ हजार ५ सय रुपैयाँ प्रिमियममा बिमाको सुविधा दिएको छ। परिवारको ५ जनाभन्दा बढीको गर्नुपरेमा थप प्रतिसदस्य ७ सय तिर्नुपर्ने व्यवस्था छ। यसअनुसार उक्त घर परिवारका सदस्यहरूमध्येबाट वार्षिक १ लाख रुपैयाँसम्मको औषधि तथा उपचार खर्च सुविधा पाइन्छ। परिवारको ५ जनाभन्दा बढिलाई प्रतिसदस्य २० हजारको दरले बढीमा दुई लाखको कभरेज हुन्छ। तर, यसबाहेक ७० वर्ष उमेर पुगेका ज्येष्ठ नागरिकलाई सरकारले नै बिमा गरिदिन्छ र छुट्टै एक लाखको उपचार खर्च व्यहोरिने नीतिगत व्यवस्था छ। स्वास्थ्य बिमा नियमावली २०७५ ले ज्येष्ठ नागरिकका लागि सरकारले नै बिमा प्रिमियम तिरिदिने गरी छुट्टै एकाइको रूपमा वार्षिक एक लाख बराबरको स्वास्थ बिमाको व्यवस्था गरेको हो। बिमा कार्यक्रममा आबद्ध हुँदा केही क्षेत्रका नागरीकलाई निशुल्क व्यवस्था गरिएको छ। यसअन्तर्गत अति गरिबको परिचयपत्र प्राप्त परिवारको योगदान रकमको सतप्रतिशत छुट दिइएको छ। यस्तै अति अशक्त अपांगता (रातो कार्ड), कुष्ठरोगी, एचआईभी संक्रमित, जटिल खालका क्षयरोगी (एमडीआरटीबी) बिरामी भएका परिवारको योगदान रकमको सतप्रतिशत छुट छ। यस्तै, महिला स्वास्थ्य स्वयमसेविका संलग्न भएको परिवारको योगदान रकमको ५० प्रतिशत छुट। बोर्डकाअनुसार बिमतले १ हजार १ सय ३३ प्रकारका औषधि उपलब्ध गर्न सक्छन्। स्वास्थ्य बिमा कार्यक्रमले केही सेवाहरू भने सीमित रूपमा मात्रै समावेश गरेको छ। यसअन्तर्गत वार्षिक एक हजार रुपैयाँभन्दा बढी मूल्यको चस्मा, पाँच हजार रुपैयाँभन्दा बढी मूल्यको श्रवणयन्त्र, एक हजार रुपैयाभन्दा बढी मूल्यको सेतो छडी, दुई हजार पाँच सय रुपैयाँभन्दा बढी मूल्यको बैशाखी उपयोग गर्न पाइदैन। यस्तै, पोलिएको, गम्भीर अपांगताका लागि गरिने उपचार, ओठ तालु काटिएकोमा गरिने सर्जरी बाहेकको प्लास्टिक तथा कस्मेटिक सर्जरीहरू यो सेवाले समेट्दैन। यससँगै, एक्सट्याक्सन, एब्सेस र डेन्टल ट्रमाको प्राथमिक व्यवस्थापन बाहेकका दन्त उपचार सेवाहरू प्राप्त गर्न पाइँदैन। स्वास्थ्य बिमा दिगो बनाउन चुनौती हरेक नागरिकलाई स्वास्थ्य बिमामा सहभागी गराउने सरकारको कार्यक्रमले सरकारको व्ययभार बढी हुन जाँदा चुनौतीपूर्ण बनेको छ। हालसम्म बिमा योजनामा सहभागीबाट प्राप्त बिमा प्रिमियमभन्दा बढी दाबी भुक्तानी भएको छ। हालसम्म सो बिमावापत उठेको प्रिमियमभन्दा बढी अर्थात् १५ अर्ब २९ करोड ५४ लाख रुपैयाँ बढी दाबी भुक्तानी भएको भन्दै महालेखा परीक्षकको ६०औं प्रतिवेदनले यो कार्यक्रमलाई दिगो रूपमा सञ्चालन गर्न कठिनाइ हुने औंल्याएको छ। यता स्वास्थ्य बिमास्वास्थ्य बिमा ऐन, २०७४ को दफा ३ मा प्रत्येक नेपाली नागरिक स्वास्थ्य बिमा कार्यक्रममा सहभागी हुनुपर्ने व्यवस्था छ। राष्ट्रिय जनगणना, २०७८ अनुसार नेपालको जनसंख्या २ करोड ९१ लाख ६४ हजार रहेकोमा यस कार्यक्रममा यो वर्षसम्म ५९ लाख ८८ हजार (२०५३ प्रतिशत) नागरिक मात्र सहभागी छन्। साथै, गत वर्षसम्म सहभागी ४५ लाख ७२ हजार ९८९ मध्ये यो वर्ष २९ लाख ८६८ ले मात्र बिमा नवीकरण गराएका छन्। बिमा योजना कार्यक्रममा गत वर्षसम्म ६ अर्ब ५६ करोड ८० लाख रुपैयाँ प्रिमियम प्राप्त भएकोमा यो वर्ष २ अर्ब ४५ करोड ३७ रुपैयाँलाख थप भई कुल ९ अर्ब २ करोड १७ लाख प्राप्त भएको छ। बिमितले स्वास्थ्य सेवा लिएको बिल भर्पाइको आधारमा बोर्डले यो वर्ष ९ अर्ब ९२ करोड ७ लाख रुपैयाँसमेत हालसम्म २४ अर्ब ३१ करोड ७१ लाख शोधभर्ना भुक्तानी दिएको छ।"
श्रमिकलाई सीपयुक्त बनाउन अलमल,"काठमाडौं : श्रमिकलाई सीपयुक्त बनाउन सरकारले अलमल गरिरहेको छ। ६ महिनासम्मको व्यावसायिक सीप सिकाएर वैदेशिक रोजगारीमा पठाउने योजना बनाए पनि अझै अलमल गरिरहेको छ। सरकारले विगत तीन आर्थिक वर्षदेखि व्यावसायिक तालिम दिने योजना अघि सारेको हो। बजेटमा उल्लेख गरे पनि हालसम्म ठोस कार्यक्रम ल्याउन सकेको छैन। श्रमिकलाई दक्ष बनाउन सरकारले व्यावसायिक सीप तालिम केन्द्र प्रतिष्ठान गठन गर्ने योजना बनाएको छ। उक्त प्रतिष्ठानमार्फत वैदेशिक रोजगारीमा जाने श्रमिकको क्षमता विस्तार गर्ने सरकारको योजना छ। श्रम, रोजगार तथा सामाजिक सुरक्षा मन्त्री शरदसिंह भण्डारीले व्यावसायिक सीप दिएर श्रमिकलाई दक्ष बनाउने बताए। सीप सिकाउँदा स्वदेश तथा विदेशको श्रमबजारमा योग्य बन्न सघाउने बताए। अघिल्लो सरकारले नै प्रतिष्ठान गठन आदेश मन्त्रिपरिषद्मा प्रस्तुत गरेको थियो। तर, निर्णय नहुँदै सरकार परिवर्तन भएपछि गठन आदेश फिर्ता भएको हो। नयाँ सरकारले पुनः प्रतिष्ठान गठन गर्नका लागि अर्थ मन्त्रालय र कानुन मन्त्रालयबाट राय लिई मन्त्रिपरिषद् कार्यालयमा पेस गर्ने तयारी गरेको छ। मन्त्री भण्डारीले सेक्युरिटी, सर्भिस, सिजनल वर्करलगायतका क्षेत्रमा तालिम दिन लागिएको बताए। तालिमले स्वदेशमै उद्यम गर्न पनि सघाउँछ, वैदेशिक रोजगारलाई पनि गुणस्तर बनाउँछ। प्रतिष्ठानमार्फत निजी क्षेत्रबाट तालिम दिने सबै संस्थालाई समेट्ने सरकारको योजना छ। सरकार र निजी क्षेत्रको संयुक्त साझेदारीमा तालिम केन्द्र चलाइने सहसचिव राजीव पोखरेलले बताए। सरकारले काठमाडौं तथा सातै प्रदेशमा तालिम केन्द्र सञ्चालन गर्ने योजना बनाएको छ। श्रमबजारमा आउने सबैलाई सरकारले तालिम दिन सक्दैन उनले भने, निजी क्षेत्रका तालिम प्रदायक संस्थालाई प्रतिष्ठानअन्तर्गत परिचालन गर्ने सरकारको योजना छ। दक्ष श्रमिकमात्रै बाहिर जान सके अहिलेको भन्दा दोब्बर आम्दानी हुने सरकारको अपेक्षा छ। सरकारले १ महिनादेखि ६ महिनासम्मको व्यावसायिक तालिम सञ्चालन गर्न लागेको हो। सरकारले सीपमूलक तालिमका नाममा बर्सेनि अर्बौं खर्च गर्ने गरेको छ। तर, पूर्ण रूपमा सदुपयोग हुन सकेको छैन। मन्त्रालयका प्रवक्ता डण्डुराज घिमिरेले अध्ययन गरेर तालिम दिन नसकिएको बताए। अब स्वदेश र विदेशको श्रमबजारमा सजिलै प्रवेश पाउनेगरी श्रमिकलाई तालिम दिनेछौं उनले भने। अहिले खुलेका तालिम केन्द्रले सिद्धान्तका विषय मात्र पढाउने गरेका छन्। व्यावहारिक रूपमा ज्ञान नहुँदा श्रमिक दक्ष नहुने, सर्टिफिकेट मात्रै हुने गरेको छ। अब सरकारले सिद्धान्तभन्दा पनि व्यवहारमा सिकाउने उद्देश्यले तालिम केन्द्र चलाउन लागेको सहसचिव घिमिरेले बताए। बर्सेनि पाँच लाखभन्दा बढी व्यक्ति श्रमबजारमा आउने गर्छन्। त्यसमध्ये स्वदेशमा रोजगारी नभएर तीन चौथाइ बढी वैदेशिक रोजगारीमा जाने गरेका छन्। वैदेशिक रोजगारीमा जानेको ७५ प्रतिशत श्रमिकको हिस्सा अदक्षको छ। श्रमिक अदक्ष हुँदा न्यूनतम पारिश्रमिकमा काम गर्न बाध्य छन्। औसतमा २२ हजारमा मात्रै श्रमिकले काम गर्नुपर्दा उनीहरूको जीवनस्तरमा खासै सुधार आउन सकेको छैन। गन्तव्य मुलुकको डिमान्डका आधारमा तालिम सिकाउने मन्त्री भण्डारी बताउँछन्। बजारमा फिट हुने सीप दिन सके अहिलेको भन्दा दोब्बर तेब्बर बढी पारिश्रमिक पाउने भण्डारीको समेत अपेक्षा छ। बर्सेनि झन्डै १० खर्ब रेमिट्यान्स भित्रिरहेको छ। कुल गार्हस्थ्य उत्पादनमा रेमिट्यान्सको हिस्सा कुनै समय २९ प्रतिशतसम्म पुगेको थियो। हाल २१ प्रतिशतभन्दा बढी छ। अर्थतन्त्र रेमिट्यान्सले धानेको भए पनि सरकारले श्रमिकको क्षमता विकास गर्न, अर्थतन्त्रमा उनीहरूको योगदान बढाउन उल्लेख्य काम गर्न सकेको छैन। सरकारले विदेश जानुअघि सीप सिकाएसँगै फर्केका श्रमिकलाई पनि उद्यमशीलतामा जोड्ने तयारी गरेको छ। पुनर्एकीकरणका कार्यक्रम सञ्चालन गरी उद्यमशीलता र रोजगारी सिर्जनाका कार्यक्रम अघि सार्ने योजना अघि सारेको छ।"
डोल्पामा पुग्यो राष्ट्रिय प्रसारणको बिजुली,"काठमाडौं : सबै जिल्ला र गाउँमा बिजुली पुर्याउने सरकारको योजना क्रमशः पूरा हुने क्रममा छ। यसै सन्दर्भमा कर्णाली प्रदेशको डोल्पा जिल्ला विद्युतको राष्ट्रिय प्रसारण प्रणाली (ग्रिड) मा जोडिएको छ। नेपाल विद्युत् प्राधिकरणले रुकुमपश्चिमको मुसिकोट नगरपालिकास्थित मुसिकोट सबस्टेसनबाट सोही जिल्लाको आठबीसकोट नगरपालिकाको गोतामकोट हुँदै डोल्पा सदरमुकाम दुनैसम्म ११ केभी प्रसारण लाइन निर्माण गरी विद्युत् पुर्याएको हो। प्राधिकरणले उक्त प्रसारण लाइनको परीक्षण गरी बिहीबारदेखि सदरमुकाम दुनैलगायत क्षेत्रमा विद्युत् दिन सुरु गरेको छ। योसँगै कर्णाली प्रदेशका दसमध्ये आठ जिल्ला राष्ट्रिय ग्रिडमा जोडिएका छन्। अब हुम्ला र मुगुमा विद्युत् पुग्न बाँकी छ। मुगुमा आगामी असारभित्रमा ग्रिडमा जोड्ने गरी प्रसारण लाइन निर्माण भइरहेको छ। प्राधिकरणका कार्यकारी निर्देशक कुलमान घिसिङले कर्णाली प्रदेशका जिल्लामा विद्युतीकरणलाई उच्च प्राथमिकतामा राखी काम भइरहेको जानकारी दिए। 'डोल्पामा राष्ट्रिय ग्रिड पुगेको छ, मुगुमा असारभित्रमा पुग्ने छ, हुम्लाका लागि बोलपत्रको प्रक्रिया पूरा गरी निर्माण व्यवसायी छनोट भइसकेको छ, अब छिट्टै काम सुरु हुने छ', उनले भने। डोल्पा सदरमुकाम र त्यस आसपासका क्षेत्रमा लघु जलविद्युत् आयोजनामार्फत विद्युत् आपूर्ति हुँदै आएकामा अब राष्ट्रिय ग्रिडमार्फत वितरण हुनेछ, साथै जिल्लाभर विद्युत् सेवा विस्तारका लागि विद्युतीकरणको काम भइरहेको कार्यकारी निर्देशक घिसिङले जानकारी दिए। प्राधिकरणले सदरमुकाम दुनैस्थित ठूलीभेरी नगरपालिकामा र त्रिपुरासुन्दरी नगरपालिकाका क्षेत्रमा २०० किलोवाट जडित क्षमताको जैरीगाड साना जलविद्युत्गृहमार्फत विद्युत् आपूर्ति गरिरहेको छ। डोल्पामा प्राधिकरणका करिब एक हजार सात सय ग्राहक रहेका अन्य क्षेत्रमा लघु जलविद्युत् र सौर्य ऊर्जाबाट विद्युत् आपूर्ति भइरहेको छ। प्राधिकरणले एसियाली पूर्वाधार लगानी बैंक (एआइआइबी) र युरोपेली लगानी बैक (इआइबी)बाट करिब २२ करोड अमेरिकी डलर (करिब २८ अर्ब रुपैयाँ) सहुलियतपूर्ण ऋण लिएर लुम्बिनी, कर्णाली र सुदूरपश्चिम प्रदेशका पहाडी जिल्लामा विद्युतीकरण गरिरहेको छ। सरकारको लगानी र प्राधिकरण आफैँले कमाएको नाफाबाट केही अंश छुट्याएर यस क्षेत्रमा विद्युतको पहुँच विस्तारमा खर्च गरिरहेको कार्यकारी निर्देशक घिसिङले बताए। डोल्पाको विद्युत् आपूर्तिलाई पर्याप्त, भरपर्दो र गुणस्तरीय बनाउन जाजरकोटको भेरी नगरपालिकास्थित कुदु सबस्टेसनबाट सोही जिल्लाको नलगाड नगरपालिकाको चौखाबजार हुँदै डोल्पास्थित त्रिपुरासुन्दरी नगरपालिकाको प्रशासकीय केन्द्र त्रिपुराकोटसम्म ३३ केभी प्रसारण लाइन निर्माणाधीन छ। ठेकेदारले काम नगरेपछि उक्त ठेक्का रद्द गरी अहिले नयाँ ठेक्का सम्झौता गरी लाइन निर्माण भइरहेको प्राधिकरणका कर्णाली प्रादेशिक कार्यालयका प्रमुख शम्भु कुसियत यादवले बताए। चौखा र त्रिपुराकोटमा ३३११ केभीका सबस्टेसन निर्माण हुनेछन्। लाइन र सबस्टेसन निर्माण करिब डेढ वर्षभित्रमा सम्पन्न हुने प्रमुख यादवले उल्लेख गरे।"
"स्वास्थ्य बिमा छ, औषधि छैन","इलाम : सूर्योदय नगरपालिकाको फिक्कल अस्पतालमा बिहीबार बिरामीको घुइँचो थियो। त्यहाँ स्वास्थ्य बिमाको सेवा लिने मात्रै दुई सय हाराहारीमा थिए। एक जना डाक्टर र अहेवको भरमा चलेको अस्पतालमा सधैं १ सय ५० को हाराहारीले सेवा लिने गरेको अस्पताल प्रशासनको रेकर्डले देखाउँछ। पश्चिम इलामको देउमाई नगरपालिकामा रहेको मंगलबारे प्राथमिक स्वास्थ्य केन्द्रमा दैनिक एक सयको हाराहारीले सेवा लिन्छन्। ५० शय्याको इलाम जिल्ला अस्पतालमा पनि दैनिक १५० जनाले सेवा लिन्छन्। तर, यी सबै स्वास्थ्य संस्थाले उपलव्ध गराउने औषधिको सूची भने फरकफरक छ। फिक्कल अस्पतालले रोगअनुसार प्रायः सबै बिरामीलाई स्वास्थ्य बिमा भित्रबाटै दिन पुग्ने औषधिको प्रबन्ध गरेको छ। त्यहाँ सात सय प्रकारको औषधि उपलब्ध छ। मंगलबारे प्राथमिक स्वास्थ्य केन्द्रले करिब पाँच सय प्रकारको औषधि उपलब्ध गराउँछ भने इलाम अस्पतालले तीन सय प्रकारको मात्रै औषधि उपलब्ध भएको जनाएको छ। इलाम अस्पतालको सधैं रेडिमेट जवाफ आउँछ हामी औषधि ल्याउने प्रक्रियामा छौं। साना भनिएका स्वास्थ्य सस्थाले सहजै उपलव्ध गराउने औषधि जिल्ला अस्पताल इलामको फार्मेसीमा नपाउँदा विरामीहरू फिक्कल वा मंगलबारेको स्वास्थ्य सस्थाबाट औषधि लिन बाध्य भइरहेका छन्। मंगलबारे प्राथमिक स्वास्थ्य केन्द्रका निमित्त प्रशासन प्रमुख नारायण राउत भन्छन्, पहिले यहाँ पनि सेवाग्राहीका लागि औषधि उपलब्ध गराउन सकिने अवस्था थिएन। अहिले सबै व्यवस्थापन सहज बनाएका छौं। सामान्य प्रशासनिक सुधार र मेहनत गर्ने हो भने नागरिकले पाउने सुविधा उपलब्ध गराउन सहज हुने उदाहरण हुन फिक्कल अस्पताल र मंगलबारे प्राथमिक स्वास्थ्य केन्द्र। इलाम अस्पताल भने सूचीमा रहेका कतिपय औषधि दिन अस्पतालले नसक्दा सेवाग्राहीले गुनासो गर्ने गरेको बताउँछन्। अस्पताल आसपासका बिरामीसमेत सुगर लगायतका रोगको सेवा लिन मंगलबारे वा फिक्कल पुग्ने गरेको अस्पतालको रेकर्डले देखाउँछ। स्वास्थ्य बिमाको विभागसमेत हेर्दै आएका एनेस्थेसीया टेक्निसियन पशुपति चौधरी भन्छन्, स्वास्थ्य बिमाको सूचीमा रहेका औषधि उपलब्ध गराई रहेका छौं। तर, उनीसँग अन्य स्वास्थ्य संसथामा उपलब्ध हुने जति औषधी किन उपलब्ध गराउन नसकेको भन्नै सवालको जवाफ छैन। स्वास्थ्य बिमा ऐन, २०७४ को प्रस्तावनामा गुणस्तरीय स्वास्थ्य सेवा प्राप्त गर्ने नागरिकको अधिकारको संरक्षण गर्न, स्वास्थ्य बिमाद्वारा पूर्वभुक्तानीको माध्यमबाट बिमितको आर्थिक जोखिम न्यूनीकरण गर्न तथा स्वास्थ्य सेवा प्रदायकको दक्षता र जवाफदेहिता अभिवृद्धि गरी स्वास्थ्य सेवामा आमनागरिकको सहज पहुँच सुनिश्चित गर्न स्वास्थ्य बिमा कार्यक्रम लागे गरेको उल्लेख छ। इलाम अस्पतालसहित देशका अधिकांश स्वास्थ प्रदायकहरूले यो मर्मलाई कुल्चेको एक जना स्वास्थ्यकर्मीको आरोप छ। उनी भन्छन्, झापाका कतिपय स्वास्थ्य सस्थाले त स्वास्थ्य बिमामा तोकेको भन्दा बढी बेड शुल्कसमेत असुल्ने गरेको गुनासो आउने गर्दछ। चौधरी भन्छन्, एक जना मात्रै बिरामीमा देखिएको औषधि भने अस्पतालमा नहुन सक्छ यसलाई विवादको विषय बनाउनु राम्रो हैन। उनले नियमित औषधि सेवन गर्ने बिरामीलाई दैनिक ९० जना सम्मलाई सेवा दिने गरेको बताए। फिक्कल अस्पतालका प्रशासन प्रमुख फाजुङ शेर्पाको अनुभवमा राम्रो व्यवस्थापन गर्न सक्यो भने बिरामीको खल्तीबाट रकम निकालेर औषधि खरिद गर्ने अवस्था आउँदैन। सो अस्पताल देशमै राम्रो बिमाअन्तर्गतको स्वास्थ्य सेवा दिने अस्पतालका रूपमा पुरस्कृत समेत भएको छ। उनी भन्छन्, हामीसँग अहिले पनि सात सय प्रकारका औषधि छन्, नियमित औषधि खानेलाई त कहिले पनि अभाव हुन दिएका छैनौं। बिमाको सेवा दिने सूचीमा रहेका निजी अस्पतालले त झन् सस्तो औषधि बिमाबाट दिने तर महँगोे औषधि सबै खरिद गराउने गरेको सेवाग्राहीको गुनोसो छ। कतिपय अस्पतालले बिरामीलाई एक महिनाको औषधि दिएर तीन महिनाको औषधि दिएको बिल बोर्डमा पेस गर्ने गरेको सेवाग्राही बताउँछन्। एक जना सेवाग्राही सरोज ढुंगानाले भने, म आमाको सुगरको औषधि गराउन गएको सस्तो औषधि मात्रै बिमाबाट पाइँदो रहेछ, महँगो जति अस्पतालकै फार्मेसीमा खरिद गर्नै पर्ने रहेछ। सरकारले हाल ७७ जिल्लामा स्वास्थ्य बिमा लागू गरेको छ। विसं २०७२ बाट सुरु भएको स्वास्थ्य बिमा ७७ जिल्लामा लागु भए पनि स्वास्थ्य बिमा बोडको औषधि सूचीमा कतिपय औषधि नपरेकाले सेवा प्रभावकारी हुन नसकेको चौधरीको आरोप छ। स्वास्थ्य बिमा बोर्डका कोसी प्रदेश संयोजक अर्जुन पण्डित पनि बोर्डको सूचीमा कतिपय औषधि नपरेको स्विकार गर्दछन्। उनी भन्छन्, हामी संसोधनको प्रकृयामा छौं, छिट्टै यो गुनासो पनि सम्बोधन हुन्छ। बोेर्डले ११३७ प्रकारका औषधि सूचीकृत गरेको छ। त्यसबाहेक २५ आयुर्वेदका औषधिहरू प्नि विमाले नै व्यहोर्ने प्रबन्ध गरेको संयोजक पण्डितले बताए। उनले भने, बोर्डले निर्धारण गरेको रेट पनि पुरानो छ, संशोधनको प्रयास भइरहेको छ। उनले सेवाग्राहीको गुनासो आउँदा बढी रकम असुल्ने स्वास्थ्य संस्थाबाट रकम फिर्ता गराएको बताए। नेपालका कुनै पनि स्वास्थ्य सस्थामा बोर्डको सूचीमा रहेका सबै औषधि पाइँदैन। अहिलेको दरमा औषधि नपाइने भएकाले पनि स्वास्थ्य संस्थाले बिमा बाहिरका अरू नै औषधि फार्मेसीमा राखेर सेवाग्राहीलाई खरिद गराउने गरेका छन्। कतिपय निजी औषधि उत्पादकले भारी कमिसनमा फार्मेसीलाई औषधि उपलब्ध गराउने भएकाले बोर्डले तोकेको औषधि खरिद गर्न सरकारी र निजी अस्पतालहरू इच्छुक देखिँदैनन्। एक औषधि विक्रेता कम्पनीका प्रतिनिधि नाम उल्लेख नगर्ने सर्तमा भन्छन्, औषधिमा दिइने कमीसनको दर सुन्दा धेरै मान्छे आश्चर्यमा पर्न सक्दछन्। बिमा कार्यक्रममार्फत पाँच जनासम्मको परिवारको ३ हजार ५ सय रुपैयाँ बुझाएपछि त्यस घरमा रहेका सदस्यले १ लाख रुपैयाँ बराबरको औषधि उपचार सरकारले तोकेको अस्पतालमा निःशुल्क उपचार गर्न पाइन्छ। पाँच जनाभन्दा बढी सदस्य भएपछि प्रतिसदस्यका दरले ७ सय रुपैयाँ बुझाउनुपर्छ। पाँच जनाभन्दा बढी सदस्यले प्रतिसदस्य २० हजार रुपैयाँ देखि दुई लाखसम्म निःशुल्क उपचार गर्न पाउने व्यवस्था छ। बोर्डले बिमा कार्यक्रमका लागि देशभरिका सरकारी र निजी गरी ४५७ अस्पताललाई सूचीकृत गरेको छ। ती अस्पतालमा उपचार बिमा लागू गरेका परिवारका सदस्यले गराए १ लाख रुपैयाँसम्मको निःशुल्क उपचार गराउन पाउने छन्। अझै पनि मानिसमा स्वास्थ्य बिमाप्रति जानकारी नभएर धेरै मानिस स्वास्थ्य बिमाबाट बाहिर रहेका छन्। कोसी प्रदेशमा २० लाख ३८ हजार ७ सय ७४ जनाले स्वास्थ्य बिमा कार्यक्रममा आवद्ध भएको संयोजक पण्डितले बताए। सरकारले अति गरिब, ज्येष्ठ नागरिक, एचआइभीएड्स सङ्क्रमित, महिला स्वास्थ्य स्वयंसेविका, अतिअशक्त अपांगलाई भने निःशुल्क बिमा गर्ने गरेको छ। सरकारले २०७२ चैत २५ गते सबै नागरिकमा गुणस्तरीय स्वास्थ्य सेवा पुयाउने उद्देश्यले कैलाली, इलाम र बागलुङसहित तीन जिल्लाबाट सो कार्यक्रम सुरु गरेको थियो। जहाँ पाइन्छ पर्याप्त औषधि इलामको सूर्योदय नगरपालिकाको फिक्कल अस्पतालले भने अरू स्वास्थ्य संस्थाले नदिने औषधि पनि बिमा भित्रबाटै उपलव्ध गराउँछ। सुगर रोगको लिनामेट नामको औषधि इलाम अस्पतालमा बिमाअन्तर्गत पाइँदैन तर फिक्कल अस्पतालमा त्यही औषधि बिमाअन्तर्गत प्रदान गरिन्छ। अस्पताल प्रशासन प्रमुख फाजुङ शेर्पाका अनुसार दुइटा मलिक्युलरलाई वेग्ला बेग्लै क्लेम गरेर पनि त्यस्तो सेवा प्रदान गरिएको हो। उनले भने हामी विरामीको सहजताका लागि मिल्ने सम्म सबैमिलाएर दिन्छौं। अस्पतालले सुगरका लागि लगाउने इन्सुलिन, दमका लागि प्रयोग हुने रोटाक्याप, एमडीआईलगायतका औषधि पनि अस्पतालले उपलब्ध गराउने गरेको छ। शेर्पा भन्छन्, अरूले यी औषधि महँगो हुने भएकाले दिँदैनन् भन्ने सुनेका छौं। हामीचाहिँ भरसक बिरामीलाई निराश बनाएर पठाउन चाहँदैनौ। शेर्पाले थपे, अरू कम्मिनेसन डक्सहरू पनि दिई रहेका छौं, पहिले देखिनै दिँदैआएका हौं। अस्पतालमा दैनिक १५० भन्दा बढी बिरामी आउने गरेको उनले सुनाए। गत वर्ष ३४ हजार बिमामा आबद्ध बिरामीलाई सेवा दिएको अस्पतालले यस वर्ष अहिलेसम्ममा ३२ हजारले सेवा लिएको सेर्पाले बताए। ऐन भन्छ सबैलाई स्वास्थ्य बिमास्वास्थ्य बिमा ऐन २०७४ ले प्रत्येक नेपाली नागरिक स्वास्थ्य बीमा कार्यक्रममा आबद्ध हुनुपर्ने प्रवन्ध गरेको छ। ऐनले नवजात शिशु, बालबालिका, ज्येष्ठ नागरिक, अपांगता भएका व्यक्ति तथा अशक्तलाई स्वास्थ्य बिमा कार्यक्रममा आबद्ध गर्नु निजको संरक्षक तथा अभिभावकको कर्तव्य हुने उल्लेख गरेको छ। वृद्घाश्रम, अनाथालय, बाल सुधार गृहलगायतका संस्थाहरूमा आश्रित व्यक्तिलाई स्वास्थ्य बिमा कार्यक्रममा आबद्ध गर्नु त्यस्तो संस्थाको व्यवस्थापकको कर्तव्य हुने ऐनमा व्यवस्था छ। सबै नागरिकलाई स्वास्थ्यको न्यूनतम पहुँचबाट नछुटाउने उद्देश्यले सुरु गरिएको बिमा सञ्चालनका लागि बनेको ऐनमा भनिएको छ, प्रचलित कानुनबमोजिम राष्ट्र सेवक मानिने व्यक्ति तथा वैदेशिक रोजगारीमा जाने कामदारको परिवारले स्वास्थ्य बिमा कार्यक्रममा आबद्ध हुनुपर्नेछ। प्रचलित कानुनबमोजिम स्थापना भएका तोकिएका संस्थाले सो संस्थामा कार्यरत व्यक्तिलाई स्वास्थ्य बिमा कार्यक्रममा आबद्ध गराउनुपर्ने ऐनमा उल्लेख छ । बिमाको सुविधा नपाए उजुरी गर्नुहोस् बिमा बोर्डले ७७ वटै जिल्लामा स्वास्थ्य बिमाको पहुँच विस्तार गरेको छ। बिमितलाई देशभरका ४ सय ६० वटा सेवा प्रदायक अस्पतालहरूबाट सेवा दिने भनिएको पनि छ। प्याकेजअनुसार अस्पतालले १ हजार १ सय ३३ प्रकारका औषधि उपलब्ध गर्नुपर्छ। अति कडा प्रकारका रोगहरू (क्यान्सर, मुटुरोग, हेडइन्जुरी, स्पाइनल इन्जुरी, सिकलसेल एनिमिया र अल्जाइमर) मा नदोहिरिने गरी थप एक लाखको सेवा सुविधा लिन सकिने व्यवस्था छ। तर, अस्पतालले बिरामीलाई मापदण्डभित्र परेका औषधि नदिएको गुनासो छ। स्वास्थ्य बिमा बोर्डका कार्यकारी निर्देशक डा दामोदर बसौला भने स्वास्थ्य बिमा प्याकेजभन्दा बाहिर गएर अस्पतालले काम गर्नै नपाइने बताउँछन्। प्याकेजमा लेखेको सबै औषधि दिनैपर्ने, यदि नदिएमा बिमितले बोर्डमा उजुरी गरे सोहीअनुसारको अस्पताललाई परिपत्र गर्ने र मापदण्डमा ल्याउने काम गर्ने उनले बताए। तर, प्याकेजअनुसार सुविधा पाए, नपाएकाबारे बिमित पनि सजग भएर सम्बन्धित बोर्डमा उजुरी गरेमात्र थाहा हुने र पहल गर्न सहज हुने उनको भनाइ छ। प्याकेजभित्र रहेको औषधि, उपचारको सुविधा दिनै पर्छ। वर्षभरि १ लाखको सुविधा दिनुपर्छ। छैन भन्न पाइँदैन। मापदण्डविपरीत काम गर्नेविरुद्ध बिमा बोर्डमा निवेदन हाल्नुपयो। निवेदन नपरी कुन अस्तालले सेवा दिएको छैन भन्ने कुरा थाहै हुँदैन। ४ सय ६० वटा अस्पताल कुनमा के भएको नागरिकको निवेदन बिना थाहा हुँदैन। यसैले उजुरी गर्नुपयो। नत्र थाहा हुँदैन, उनले भने। बिमामा पाउनुपर्ने सुविधा यसमा योगदान रकम एउटै परिवारको ५ जनासम्मको प्रतिवर्ष ३ हजार ५ सय रुपैयाँ प्रिमियममा बिमाको सुविधा दिएको छ। परिवारको ५ जनाभन्दा बढीको गर्नुपरेमा थप प्रतिसदस्य ७ सय तिर्नुपर्ने व्यवस्था छ। यसअनुसार उक्त घर परिवारका सदस्यहरूमध्येबाट वार्षिक १ लाख रुपैयाँसम्मको औषधि तथा उपचार खर्च सुविधा पाइन्छ। परिवारको ५ जनाभन्दा बढिलाई प्रतिसदस्य २० हजारको दरले बढीमा दुई लाखको कभरेज हुन्छ। तर, यसबाहेक ७० वर्ष उमेर पुगेका ज्येष्ठ नागरिकलाई सरकारले नै बिमा गरिदिन्छ र छुट्टै एक लाखको उपचार खर्च व्यहोरिने नीतिगत व्यवस्था छ। स्वास्थ्य बिमा नियमावली २०७५ ले ज्येष्ठ नागरिकका लागि सरकारले नै बिमा प्रिमियम तिरिदिने गरी छुट्टै एकाइको रूपमा वार्षिक एक लाख बराबरको स्वास्थ बिमाको व्यवस्था गरेको हो। बिमा कार्यक्रममा आबद्ध हुँदा केही क्षेत्रका नागरीकलाई निशुल्क व्यवस्था गरिएको छ। यसअन्तर्गत अति गरिबको परिचयपत्र प्राप्त परिवारको योगदान रकमको सतप्रतिशत छुट दिइएको छ। यस्तै अति अशक्त अपांगता (रातो कार्ड), कुष्ठरोगी, एचआईभी संक्रमित, जटिल खालका क्षयरोगी (एमडीआरटीबी) बिरामी भएका परिवारको योगदान रकमको सतप्रतिशत छुट छ। यस्तै, महिला स्वास्थ्य स्वयमसेविका संलग्न भएको परिवारको योगदान रकमको ५० प्रतिशत छुट। बोर्डकाअनुसार बिमतले १ हजार १ सय ३३ प्रकारका औषधि उपलब्ध गर्न सक्छन्। स्वास्थ्य बिमा कार्यक्रमले केही सेवाहरू भने सीमित रूपमा मात्रै समावेश गरेको छ। यसअन्तर्गत वार्षिक एक हजार रुपैयाँभन्दा बढी मूल्यको चस्मा, पाँच हजार रुपैयाँभन्दा बढी मूल्यको श्रवणयन्त्र, एक हजार रुपैयाभन्दा बढी मूल्यको सेतो छडी, दुई हजार पाँच सय रुपैयाँभन्दा बढी मूल्यको बैशाखी उपयोग गर्न पाइदैन। यस्तै, पोलिएको, गम्भीर अपांगताका लागि गरिने उपचार, ओठ तालु काटिएकोमा गरिने सर्जरी बाहेकको प्लास्टिक तथा कस्मेटिक सर्जरीहरू यो सेवाले समेट्दैन। यससँगै, एक्सट्याक्सन, एब्सेस र डेन्टल ट्रमाको प्राथमिक व्यवस्थापन बाहेकका दन्त उपचार सेवाहरू प्राप्त गर्न पाइँदैन। स्वास्थ्य बिमा दिगो बनाउन चुनौती हरेक नागरिकलाई स्वास्थ्य बिमामा सहभागी गराउने सरकारको कार्यक्रमले सरकारको व्ययभार बढी हुन जाँदा चुनौतीपूर्ण बनेको छ। हालसम्म बिमा योजनामा सहभागीबाट प्राप्त बिमा प्रिमियमभन्दा बढी दाबी भुक्तानी भएको छ। हालसम्म सो बिमावापत उठेको प्रिमियमभन्दा बढी अर्थात् १५ अर्ब २९ करोड ५४ लाख रुपैयाँ बढी दाबी भुक्तानी भएको भन्दै महालेखा परीक्षकको ६०औं प्रतिवेदनले यो कार्यक्रमलाई दिगो रूपमा सञ्चालन गर्न कठिनाइ हुने औंल्याएको छ। यता स्वास्थ्य बिमास्वास्थ्य बिमा ऐन, २०७४ को दफा ३ मा प्रत्येक नेपाली नागरिक स्वास्थ्य बिमा कार्यक्रममा सहभागी हुनुपर्ने व्यवस्था छ। राष्ट्रिय जनगणना, २०७८ अनुसार नेपालको जनसंख्या २ करोड ९१ लाख ६४ हजार रहेकोमा यस कार्यक्रममा यो वर्षसम्म ५९ लाख ८८ हजार (२०५३ प्रतिशत) नागरिक मात्र सहभागी छन्। साथै, गत वर्षसम्म सहभागी ४५ लाख ७२ हजार ९८९ मध्ये यो वर्ष २९ लाख ८६८ ले मात्र बिमा नवीकरण गराएका छन्। बिमा योजना कार्यक्रममा गत वर्षसम्म ६ अर्ब ५६ करोड ८० लाख रुपैयाँ प्रिमियम प्राप्त भएकोमा यो वर्ष २ अर्ब ४५ करोड ३७ रुपैयाँलाख थप भई कुल ९ अर्ब २ करोड १७ लाख प्राप्त भएको छ। बिमितले स्वास्थ्य सेवा लिएको बिल भर्पाइको आधारमा बोर्डले यो वर्ष ९ अर्ब ९२ करोड ७ लाख रुपैयाँसमेत हालसम्म २४ अर्ब ३१ करोड ७१ लाख शोधभर्ना भुक्तानी दिएको छ।"

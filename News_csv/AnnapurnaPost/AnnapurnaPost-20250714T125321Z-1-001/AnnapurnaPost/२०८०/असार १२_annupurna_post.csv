शीर्षक,विवरण
सीमान्तकृत सधैं सीमान्तकृत,"सीमान्तकृत वर्गभित्र चरम शैक्षिक बेरोजगारी छ । उक्त जातिले समाजमा न्यायोजित र सम्मानजनक स्थान पाएको छैन । नेपाली समाज परम्परादेखि नै आफ्नै किसिमको सामाजिक र सांस्कृतिक मूल्यमान्यताबाट विकसित हुँदै आएको छ। समाजको बनोटअनुसार विभिन्न रीतिरिवाज, परम्परा, प्रथा र धार्मिक दृष्टिकोणले पुरुष र महिलालाई फरकफरक भूमिका र स्थान दिएको पाइन्छ। खासगरी नेपालमा रहेका सीमान्तकृत समुदाय समाजमा अगाडि बढ्न चाहे पनि जातीय संरचनाका कारण सकेका छैनन्। पैतृक रूपमा सुखी सम्पन्न छन्। धनसम्पत्ति कमाएर समृद्ध भएका पनि छन्। तर सीमान्तकृत जातजाति समाज, राजनीति र प्रशासनिक नेतृत्वमा पुग्न सकेका छैनन्। सीमान्तकृत समुदायको धर्म संस्कृतिको सन्दर्भ जोडौं। हिन्दु धर्म, बौद्ध धर्म, कविर, बोन धर्मलगायत समुदायमा पर्ने मुसलमान समुदायले इस्लाम धर्म मान्ने गरेको पाइन्छ भने अन्य धर्मलाई पनि अँगालेको पाइन्छ। सीमान्तकृत वर्गका जातजाति कुलदेवताको रूपमा काली बनी गौरैया, करिख, सोखा, मिरा, महामाया, विषहर, हनुमानलगायत विभिन्न देवीदेवतालाई पूजाआजा गरेको पाइन्छ। यस वर्गमा धार्मिक रीतिरिवाज र चाडपर्व मनाउनुपर्ने लगायतका परम्परा पनि कम छैनन्। हिन्दु धर्म मान्ने यस वर्गका जातजातिले समाजका विभिन्न किसिमका पूजाआजा गरी धार्मिक परम्परालाई धानेका छन्। सत्यनारायण पूजा, कुलदेवता पूजा, जुडशीतल, नागपञ्चमी, रक्षाबन्धन, कृष्ण जन्मष्टामी, चौरचन, जितिया पर्व, धनतेरस दसहरा पूजा, दीपावली, भरदुतिया, छठ, होलीलगायत चाडपर्व अनिवार्य मनाउनुपर्ने परम्परा रहिआएको छ। यस्तै, समाचकेवा, जितिया, संक्रान्ति, आनन्द पूजा, घडी पवनी, जर जटिन, लगपाँचे, गोदन, इन्द्रपूजा, सुवेरात, मोहरम, ईद बकरिद, बारहविअल आदि चाडपर्व मनाई धर्मसंस्कृतिलाई कायम राखिएको पाइन्छ। बुद्धिष्टहरूले बुद्धजयन्ती, चक्रवर्ती सम्राट् अशोक जयन्ती, लटिया महोत्सव, बाबासाहेब डाअम्बेडक जयन्ती, महात्मा ज्योतिबा फुले जयन्ती, रविदास जयन्ती मनाउने गर्छ। कविर धर्म मान्नेहरूमा कविर जयन्ती र भण्डारा मनाउने प्रचलन छ। मूलवासी संस्कृति अपनाएकाले बौद्ध चाडपर्वका साथै प्रकृति पूजा गरेर आफ्नो संस्कृतिलाई संरक्षण, संवद्र्धन तथा प्रवद्र्धन गरेको देखिन्छ। यस समुदायका जातजातिको परम्परागत पोसाक धोती, कुर्ता, पाइजामा, लुङ्गी, लगौटी, गम्छा, साया, तरहा, सारी ब्लाउज (झुला), डारा, नुुवा, जामा, पैन्ट, भगबा, ठरभगबा, गाती, घघरी, खौरकी, चौबन्दी, रमरमा, साफी आदि हुन्। गरगहनाको सन्दर्भमा भने अंगुठी, बाली, नथिया, डरकस, हसुली, मंगटीका, बिछिया, नथुनी, पायल, हैकल, करा बाजुबन्द आदि गरगहना लगाउन बढी मन पराउँछन्। सीमान्तकृत वर्गको भाषाको सन्दर्भमा कुरा गर्नुपर्दा भाषा मगही, भोजपुरी, सन्थाली, उराव आदि बोल्ने गर्छन्। यस समुदायले खानपानको रूपमा दाल, भात, तरकारी, चटनी, अचार, फुलौरी, तिलौरी, दूध, मही, माछा, मासु आदिलाई मुख्य भोजनको रूपमा लिइन्छ। यिनीहरूको परम्परागत आआफ्नै पेसा छ। यो जातजातिमा कृषि क्षेत्रकै विभिन्न क्षेत्रमा विशेषज्ञता हासिल गरेका समुदाय छन्। उनीहरूको त्यही विशेषज्ञताका आधारमा जातीय नामकरण गरिएको पाइन्छ। सीमान्तकृत भित्रका जातजाति अहिले पनि समाजमा न्यायोजित र सम्मानजनक स्थान पाउन सकेका छैनन्। उनीहरूमाथि अहिले पनि सामाजिक भेदभाव जारी छन्। उनीहरू समाजमा परनिर्भर छन्। सीमान्तकृत जातजाति समाजमा हुने अपराधको बलजफ्ती सिकार भइरहेका छन्। विद्यमान सामाजिक अवस्थाका कारण उनीहरू टोल छिमेकमा यथोचित स्थान पाउन सकेका छैनन्। समाजका केही उच्च वर्ग तथा जातहरू सीमान्तकृत जातजाति माथि गरिने षड्यन्त्रका कारण सामाजिक शोषणमा परिरहेका छन्। सीमान्तकृतभित्र रहेका जातजाति कृषि पेसामा रहेका कारण खेतमा काम गरेर दुई छाक टार्न सक्दैनन्। टारिहाले भने सन्तुलित भोजन गर्न सक्दैनन्। उनीहरू काम गर्छन् र पेट भर्ने गर्छन्। समाजमा रहेका उच्च जातहरूले सीमान्तकृत जातहरूको सोझोपन र अशिक्षाको फाइदा उठाएर उनीहरूबीच द्वन्द्व सिर्जना गरी आफ्नो फाइदा लिने गरेका छन्। कतिपय स्थानमा त सीमान्तकृत जातहरू उच्च जात र वर्गको गुलाम झै बनेर बसेको समेत पाइन्छ। अहिले पनि समाजमा रहेका कथित उच्च जात र वर्गले सीमान्तकृत जातहरूको सम्पत्तिमाथि अधिकार जमाइरहेका छन्। केहीको अवस्था राम्रो भए पनि उनीहरू सामाजिक स्तरमा सम्मानजनक रूपमा बस्न सकेका छैनन्। उनीहरूले कमजोर शैक्षिक अवस्थाका कारण रहनसहन स्तरीय बनाउन सकेका छैनन्। समाजमा हुने गरेको भेदभाव र थिचोमिचोका सिकारमा सीमान्तकृत जातहरू पर्ने गरेका छन्। प्रायः कृषि पेसा र परम्परागत जातीय पेसामा निर्भर छन्। यी जात सधैं आर्थिक विपन्नताको सामना गरिरहेका छन्। सीमान्तकृत केही जातका केही व्यक्ति सानातिना व्यापार व्यवसायमा संलग्न छन्। तर पनि उनीहरूको आर्थिक अवस्था मजबुत बन्न सकेको छैन। गाउँले जीवन व्यतित गरिरहेका यी जात आर्थिक समृद्धिको बाटोमा अगाडि बढ्न सकेका छैनन्। सीमान्तकृतभित्र रहेका जातजाति कृषि पेसामा रहेका कारण खेतमा काम गरेर दुई छाक टार्न सक्दैनन्। टारिहाले भने सन्तुलित भोजन गर्न सक्दैनन्। उनीहरू काम गर्छन् र पेट भर्ने गर्छन्। त्यसकारण उनीहरूको औसत आयुसमेत कम हुने गरेको छ। सीमान्तकृत वर्गभित्रका जातजाति गाउँमा बसोबास गरिने भएको हुनाले उनीहरू आफ्नो छोराछोरीलाई गाउँकै सरकारी विद्यालयहरूमा पढाउँछन्। सरकारी विद्यालयहरूका शैक्षिक स्तर राम्रो नभएको कारण सीमान्तकृत वर्गका जातजातिको अवस्थासमेत स्तरीय बन्न सकेको छैन। सीमान्तकृत समुुदायका विद्यार्थीहरू शिक्षित भए पनि शैक्षिक अवसरबाट वञ्चित हुने गरेका छन्। हाल सीमान्तकृत वर्गभित्र चरम शैक्षिक बेरोजगारी रहेका छन्। सीमान्तकृत समुदायका युवाहरू शिक्षित रहेता पनि उनीहरू सरकारी स्तरमा हुने रोजगारीमा समावेश हुन नसकेका कारण तिनीहरू भारतको पञ्जाब, दिल्ली, मुम्बई, कोलकातालगायत मलेसिया तथा खाडी मुलुकहरूमा वैदेशिक रोजगारीमा जाने गरेका छन्। केही व्यापार व्यवसायतिर लागे पनि नेपालमा आर्थिक विकास हुन नसकेका कारण उनीहरू व्यापार व्यवसायमा पनि सफलता हासिल गर्न सकिरहेका छैनन्। सीमान्तकृत समुुदायका अधिकांश युवा रोजगारी नपाएर भौंतारिरहेका छन्। यी जातका केही युवा वैदेशिक रोजगारमा छन्। अधिकांश बेरोजगार गाउँघरमा छन्। गाउँघरमा बेरोजगार बसेका युवा काम नपाउँदा व्यक्तिगत खर्च गर्नसमेत सकेका छैनन्। जसकारण उनीहरू आफूमाथि राज्यले भेदभाव गरेको ठान्छन्। मधेसका लागि हुने द्वन्द्वमा उनीहरू सामेल हुने गरेका छन्। अहिले नेपालमा हुने आन्दोलन र द्व्रन्द्वमा सीमान्तकृतकै अधिकांश युवा लागेको पाइन्छ। सीमान्तकृत समुुदायका जातहरूको आर्थिक, सामाजिक, शैक्षिक र राजनीतिक अवस्था अत्यन्तै नाजुक छ। यस समुदायभित्रका जातिहरूलाई राज्यले उत्थान र विकास गर्न सकेको छैन। त्यसैले यिनीहरूको पहुँच राज्यको नेतृत्व तहमा हुन सकेको छैन। समुदायभित्र पर्ने जातहरूको विकास र उत्थान हुने खालका ऐन, नियम बन्न सकेको छैन। तसर्थ उनीहरूलाई राज्यको नेतृत्व एवं निर्णायक तहमा पुयाउन सीमान्तकृत समुदायलाई आरक्षण अति आवश्यक छ। त्यसकारण जातजातिका लागि संवैधानिक आरक्षणको व्यवस्था गर्नुपर्छ। सीमान्तकृत समुुदायभित्रका जातजाति आर्थिक रूपमा कमजोर रहेको हुनाले आफ्नो छोराछोरीलाई राम्रो र स्तरीय शिक्षा दिलाउन सक्दैनन्। तसर्थ उनीहरूलाई प्राथमिक शिक्षादेखि उच्च शिक्षासम्ममा आरक्षणको माध्यमबाट गुणस्तरीय शिक्षा दिलाउनु पर्छ। यसरी सबल, सक्षम र दक्ष नागरिक निर्माण गर्न सकिन्छ। त्यसैले यस समुुदायभित्रका जातजातिका लागि प्राथमिक शिक्षादेखि उच्च शिक्षासम्म आरक्षणको कानुनी व्यवस्था गर्नुपर्छ। सीमान्तकृत समुुदायभित्रका जातजातिको राजनीतिमा पहुँच हुन नसकेकाले उनीहरूलाई राजनीतिक अधिकार सुनिश्चित गराउन र राजनीतिमा पहुँच बनाउन निर्वाचन क्षेत्रमै सीमान्तकृतका लागि आरक्षित गर्नुपर्छ। बहुसंख्यक सीमान्तकृत भित्रका जातजातिको अज्ञानता र अशिक्षाको फाइदा उठाइरहेका छन्। यसरी अल्पसंख्यक समुदायका केही उच्च वर्गका चलाख व्यक्ति पनि यस समुुदायको अधिकार खोसिरहेका छन्। नीतिनिर्माण तहमा उनीहरूको पहुँचलाई वञ्चित गरिरहेका छन्। जसकारण पिछडा वर्गका जातजातिको हितमा नीति, नियम र कानुन बन्न सकिरहेको छैन। त्यसकारण तिनलाई राजनीतिमा पहुँच पुयाउन निर्वाचन क्षेत्रमै अधिकारको सुनिश्चितता स्वरूप निर्वाचन क्षेत्र आरक्षित गर्नुपर्छ। जहाँबाट यसभित्रका जातजाति मात्र विजय भएर राज्यको नीति निर्माण तहमा पुग्नेछन्।  मगही भाषाको इतिहासमा विद्यावारिधि गरेका महतो सीमान्तकृत समुदायको भाषा, साहित्य र संस्कृतिका अध्येता हुन् ।"
दलितलाई स्कुलै तगारो,"सामाजिक न्यायमा आधारित समाजको महत्वपूर्ण आधार शिक्षा हो। समाजको पिँधमा बाँचिरहेका दलित समुदायको शिक्षामा पहुँचभन्दा बाहिरै छन्। राणाकालीन समयमा दलित समुदाय शिक्षा हासिल गर्न वञ्चित गरिएको थियो। नेपालमा २००७ सालअघिसम्म दलित समुदायको शिक्षाको मूलढोका बन्द नै थियो। २००७ सालको प्रजातान्त्रिक आन्दोलन पछिमात्र दलितका लागि शिक्षाको ढोका खुल्यो। तर, शिक्षाको त्यो ढोकाबाट प्रवेश गरी अध्ययन गर्ने कार्य दलित समुदायलाई निकै सास्ती भोग्नुपर्यो। संविधानमा दलित समुदायलाई निःशुल्क शिक्षासम्बन्धी हकको व्यवस्था गरियो। तर पनि शिक्षा हासिल गर्न नपाएर उनीहरू अझै विद्यालय शिक्षाबाट बाहिरै छन्। आर्थिक तथा जातीयताकै कारण विद्यालय तहकै शिक्षाबाट दलित समुदायका अधिकांश बालबालिका वञ्चित छन्। राजधानी काठमाडौंसँगै जोडिएको धादिङको ज्वालामुखी गाउँपालिका७ चैनपुरस्थित सालबास माध्यमिक विद्यालयको कक्षा १२ मा अध्ययनरत १९ वर्षीय जितबहादुर बयलकोटीले परीक्षा शुल्क तिर्न नसक्दा ज्यान गुमाउन बाध्य हुन पर्यो। तनहुँको व्यास३ का महर्षि वेदव्यास संस्कृत माध्यमिक विद्यालयमा सञ्चालित गुरुकुल आश्रममा बसेर कर्मकाण्ड अध्ययन गर्नबाट दलित विद्यार्थीलाई वञ्चित गरियो। गरिबीका कारण सयौं दलितले विद्यालय शिक्षाबाट बाहिरिरहेका छन्। कतिपयले अरूका घरमा श्रम गरेका छन्, कतिपय भारतमा काम गर्न बाध्य छन्। कतिपयले बयलकोटीले झैं ज्यान गुमाएका घटनाहरू प्रशस्तै भेटिन्छन्। बर्दिया नगरपालिकाबाट कर्मकाण्ड पढाउन ल्याइएका चार दलित बालकलाई शंखमूलस्थित जगद्गुरु आदर्श संस्कृत विद्यालयमा जातकै कारण पढ्न अनुमति पाएनन्। सरकारले संस्कृत अध्ययनमा दलित समुदायलाई प्रोत्साहन गरेको छ। तर, संस्कृत तथा कर्मकाण्ड अध्ययन गराउने शिक्षालयले दलित विद्यार्थीलाई यो अवसरमा पटकपटक नै वर्जित गरिएको घटना चर्चामा छन्, दिगो समाधानको बाटोमा छैन। विद्यार्थीले आश्रममै बसेर अध्ययन गर्न खोजिरहेको बेला सहयोग गर्नूपर्नेमा जातकै प्रश्न तेस्र्याइन्छ। विद्यालयमा जातीय भेदभाव झल्किने व्यवहार गर्नु कदापि शिक्षित र सचेत व्यक्तिको व्यवहार होइन। त्यो नेपालको संविधानको पालना नगर्ने व्यक्तिहरूको कब्जामा गुरुकुल शिक्षा रहेसम्म दलित समुदायको कर्मकाण्ड शिक्षामा प्रवेश पाउनु महाभारत चढ्नुजस्तै हो। डीओई सन् २०१२ का अनुसार दलित समुदायका विद्यालय अध्ययन गर्ने उमेरसमूहका ३० प्रतिशत बालबालिका विद्यालयबाहिरै छन्। प्राथमिक (कक्षा १५) मा भर्ना भएका दलित बालबालिका १९९ प्रतिशत, निमावि (कक्षा ६८) मा १४५ प्रतिशत र माध्यमिक (कक्षा ९१०) मा ११ प्रतिशत र उच्च माध्यमिक (कक्षा १११२) मा ६७ प्रतिशत छन् (डीओई, सन् २०१५)। दलित बालबालिका जतिजति माथिल्ला कक्षामा उत्तीर्ण हुँदै विद्यालयबाट बाहिरिन्छन्। तल्लाभन्दा माथिल्ला कक्षामा उनीहरूको संख्या ओरालो लाग्नुको मुख्य समस्याको पहिचान हुनु नै पर्छ। संविधानमा छुवाछूत तथा भेदभाव गर्न नपाइने भए पनि जातीयताकै आधारमा विद्यालयका ढोका दलितका लागि बन्द छन्। दलित समुदायका बालबालिका जातीय र आर्थिक अभावकै कारण विद्यालयबाट वञ्चितको घटनाले लञ्जित बनाएकै होला । यसले दलितलाई मात्र प्रभावित गर्दैन्, राष्ट्रिय शिक्षा क्षेत्रमा नराम्रो असर पर्ने देखिन्छ। संविधानमा व्यवस्था गरे पनि दलित बालबालिका गरिबी र जातीय विभेदकै कारण विद्यालय को मूलढोकाबाट किन पटक पटक नै फर्किरहेका छन् ? प्राविधिक र व्यावसायिक उच्च शिक्षामा दलितका लागि कानुनबमोजिम विशेष व्यवस्था गरिनेछ भनियो। तर पनि दलित विद्यार्थीलाई अध्ययनमा गरिबी प्रमुख बाधक पक्ष हो। विद्यालय तथा कक्षाकोठामा दलित बालबालिकाले अपमानित र भेदभावजन्य व्यवहार भोग्नुपरेका घटना नौला चाहिँ होइनन्। विद्यालय क्षेत्रभित्र गरिएका भेदभावजन्य व्यवहार तथा अपमानका घटनाले दलित बालबालिकाको अध्ययनप्रति कति रुचि हुन्छ ? उनीहरू कतिन्जेल विद्यालयमा टिकिरहन सक्छन् ? यो समुदायका बालबालिकालाई विद्यालय तहमा टिकाइराख्न सरकारी स्तरबाट संरक्षण र योजना चाहिएको हो। सबैका लागि शिक्षालाई कार्यान्वयन गर्न बजेट पनि खर्च भइरहेकै हुन्छ। तिनको शिक्षा क्षेत्रमा उत्साहजनक सहभागिता छैन। नेपालको औसत गरिबी १८१७ प्रतिशत छ। जसमध्ये दलित समुदायको गरिबी ४२ प्रतिशत छ। दलित समुदाय गरिबीको रेखामुनि बाँचिरहन विवश छ। यो समुदाय गाँस, बास र कपास, स्वास्थ्य, रोजगारीका अवसरबाट वञ्चित छन्। जो अति गरिबीको समूहमा बाँचिरहेको छ। यो अवस्थामा दलित समुदायको पहिलो प्राथमिक शिक्षा हुनै सक्दैनन्। उनीहरूको पहिलो प्राथमिकता गाँस, बास र कपास हुनु स्वाभाविक नै ठानिन्छ। शिक्षा पहिलो प्राथमिकता पार्न सरकारले कार्यक्रमहरू सञ्चालन गर्नूपर्ने देखिन्छ। कुल जनसंख्याको झन्डै १४ प्रतिशत दलित समुदायको जनसंख्या छ। आईडीएसएन सन् २०१५ का अनुसार दलित साक्षरता दर ५२४ प्रतिशत छ। साक्षरता दर राष्ट्रिय औसतमा ६५९ प्रतिशतमा दलित साक्षरताको अवस्था निकै कमजोर देखियो। दलित समुदायमा तराई दलितको भन्दा पहाडी दलित समुदायको शिक्षा अवस्था राम्रो देखिन्छ। पहाडी दलितको ४३६ प्रतिशत र तराई दलित ३८८ प्रतिशत साक्षरता दरले दलित समुदायको शिक्षामा सरकारी लगानीको खाँचो देखिन्छ। मधेसी दलितको अवस्था झनै दयनीय छ। तराईका आधा जति दलित परिवारका नाममा टेक्ने जमिन पनि छैन। आधारभूत आवश्यकताको व्यवस्थापन गर्न जुधिरहेका परिवारको शिक्षाको अवस्था कस्तो होला ? दलितलाई पुरानो राज्यसत्ताकै कारण चरम गरिबी बनायो। जातीयताकै कारण जीवनभर शिर ठाडो बनाएर हिँड्न पाएनन्। भेदभाव तथा छुवाछूतकै कारण दलित समुदायहरू सार्वजनिक तथा निजी क्षेत्रमा समेत छुवाछूतकै सिकार हुन पर्यो। संविधानमा जातीय भेदभाव तथा छुवाछूत गर्न नपाइने भनिए पनि विभेदका घटना रोकिएको छैन। विद्यालयदेखि मन्दिर तथा सार्वजनिक स्थलमा समेत विभेद हुनु सभ्य र सुसंस्काररहित समाज ठहरिँदैन। यसको प्रभाव दलित समुदायका बालबालिकालाई नराम्रो असर परेको हुन्छ। गरिबीमा बाँचिरहेका दलित बालबालिकाको स्वास्थ्य अवस्था कस्तो होला ? उनीहरूले विद्यालयमा सक्रियताका साथ अध्ययन गरिरहेका होलान् ? उनीहरू विद्यालयका अन्य विद्यार्थी झैं जेहेन्दार होला ? गरिब तथा विपन्न समुदायका परिवारको पहिलो प्राथमिकता शिक्षाभन्दा जीविकोपार्जन हुन्छन्। परिवारको आधारभूत आवश्यकता पूर्तिका लागि अभिभावकको जति नै अन्य सदस्य सक्रिय हुनुपर्छ। दलित बालबालिकाको समेत जिम्मेवारी गर्नुपर्ने हुँदा शिक्षाभन्दा श्रममा बढी समय खर्चिनुपर्ने बाध्यता नै हुन्छ। दलित समुदायको उत्थान गर्न शिक्षा सशक्तीकरणको पहिलो आधार स्तम्भ हो। तर, संविधानमा व्यवस्था गरिएको हक अधिकार कार्यान्वयनमा कमजोरीले दलित समुदायका बालबालिका शिक्षालयबाटै बाहिर छन्। दलित समुदायको विद्यालय तहमै कमजोर उपस्थिति हुनुका कारण फरक फरक होलान्। त्यसका कारण पहिचान गर्नुपर्छ। तर, विद्यालय तहमा हुने जातीय भेदभाव तथा छुवाछूत, विद्यालयका शिक्षक तथा संगी, पारिवारिक तथा शारीरिक समस्या, गरिबी, नीति नियम, अपर्याप्त छात्रवृत्ति र त्यसको चरम दुरुपयोगले विद्यालय शिक्षामा उनीहरूलाई आकर्षण गर्न सकेको छैन। शिक्षालयका मूलढोकाबाट दलित बालबालिकालाई प्रवेश गर्न रोकिनु हुँदैन। संस्कृत तथा गुरुकुल शिक्षामा जातकै कारण अध्ययनको अवसरबाट बञ्चित हुन नपरोस्। शिक्षाकै कारण दलित समुदायका बालबालिकाले भोग्नुपरेको समस्याले नेपाली समाजलाई गिज्याइरहेको छ। यो समस्या त व्यक्ति, समाज र राष्ट्रकै समस्याका रूपमा पहिचान हुनैपर्छ। शिक्षा क्षेत्रमा दलित तथा सीमान्तकृत समुदाय सहभागिता वृद्धि हुनै सकेको छैन। निःशुल्क शिक्षा भनिए पनि आर्थिक अभावका शुल्क तिर्न नसक्दा ज्यान गुमाउनुपर्ने अवस्था कहिले हट्छ ? दलित समुदायका बालबालिकाको किन विद्यालय शिक्षामा नै कमजोर उपस्थिति भयो ? न्यून उपस्थिति भएकाहरू पनि माथिल्ला कक्षा अध्ययन गर्ने वातावरण किन बन्न सकेन ? दलित समुदायका बालबालिकाको विद्यालय शिक्षाप्रति आकर्षण नहुनुको कारण पहिचान गरी नीति, बजेटमार्फत कार्यक्रम सञ्चालन गर्न सकेमात्र शिक्षामा दलित समुदायको आकर्षण बढोत्तरी हुन्छ।"
नेपालको जितमा आशिष चौधरीको निर्णायक गोल,बेङ्गलुरु : आशिष चौधरीको निर्णायक गोलप्रेरित नेपालले साफ च्याम्पियनसिपअन्तर्गत समूह चरणको अन्तिम खेलमा पाकिस्तानलाई १० को नतिजामा पराजित गरेको छ। भारतको बेङ्गलुरुस्थित श्री कान्तिरभा रंगशालामा भएको खेलको पहिलो हाफ गोलरहित बराबरीमा सकिएको थियो। दोस्रो हाफमा पाकिस्तानमाथि आक्रामक बनेको नेपालका लागि आशिषले १० मिनेट बाँकी रहँदा गरेको एक मात्र गोल निर्णायक बन्यो। घरेलु लिगमा चर्च ब्वाइज युनाइटेडबाट खेल्दै आएका आशिषको राष्ट्रिय टिममा पहिलो गोल हो। सुरुआती दुई खेलमा पराजित नेपालको यो सान्तवना जित मात्रै भयो। पहिलो खेलमा कुवेतसँग ३१ र दोस्रो खेलमा घरेलु टिम भारतसँग २० को नतिजामा पराजित नेपाल एक खेल अगावै बाहिरिसकेको थियो। नेपाल यसअघि २०१५ मा भारतकै केरलामा भएको संस्करणमा पनि नेपाल समूह चरणबाटै बाहिरिएको थियो। समूह एमा श्रीलंका र भारतसँग पराजित नेपाल जितविहीन रहेको थियो।
राष्ट्रिय भलिबल प्रतियोगिता असार २३ देखि ३० गतेसम्म,"काठमाडौं : सातौं प्रधानमन्त्री कप महिला तथा पुरुष राष्ट्रिय भलिबल प्रतियोगिता असारको अन्तिम सातामा हुने भएको छ। नेपाल भलिबल संघको आयोजनामा आगामी असार २३ देखि ३० गतेसम्म प्रतियोगिता हुने अध्यक्ष जितेन्द्रबहादुर चन्दले जानकारी दिए। सोमबार भएको पत्रकार सम्मेलनमा प्रतियोगितामा पुरुषतर्फ त्रिभुवन आर्मी क्लब, सशस्त्र प्रहरी बलको एपिएफ क्लब, नेपाल प्रहरी, गण्डकी प्रदेश भलिबल संघ, टिपटप हेल्प नेपाल स्पोर्टस् क्लब, दावाँली मिलन क्लब काठमाडौँ, केशवलाल स्मृति प्रतिष्ठान र सैलुङ्ग बागढुङ्गा स्पोर्टस क्लब रामेछाप गरी आठ टोलीको सहभागिता रहने जानकारी दिइएको छ। महिलातर्फ नेपाल एपिएफ क्लब, त्रिभुवन आर्मी क्लब, नेपाल प्रहरी, गण्डकी प्रदेश भलिबल संघ, न्यू डायमन्ड युथ स्पोर्टस क्लब र एभरेष्ट भलिबल क्लब बुटवल गरी ६ टोली सहभागी हुनेछन्। प्रतियोगितामा महिला तथा पुरुषतर्फ प्रथम, दोस्रो, तेस्रो र चौथो हुने टोलीले क्रमशः ६ लाख, तीन लाख, एक लाख ५० हजार र ७५ हजार प्राप्त गर्नेछन्। प्रतियोगितामा सर्वोत्कृष्ट घोषित हुने खेलाडीलाई ३५ हजार नगद दिइनेछ।"
नेपाल एयरलाइन्सले गौतमबुद्ध अन्तर्राष्ट्रिय विमानस्थलबाट हङकङ उडान गर्ने,"काठमाडौं : राष्ट्रिय ध्वजावाहक नेपाल वायुसेवा निगम (नेपाल एयरलाइन्स) ले भैरहवाबाट हङकङमा सिधा उडान गर्ने भएको छ। काठमाडौँबाट हङकङ सिधा उडान गरिरहेको नेपाल एयरलाइन्सले गौतमबुद्ध अन्तर्राष्ट्रिय विमानस्थलबाट पनि उडान सञ्चालन गर्न लागेको हो। विश्व प्रसिद्ध लुम्बिनीलाई हवाई हङकङसँग जोडेर त्यहाँबाट बढीभन्दा बढी पर्यटक भित्र्याउने उद्देश्यले उडान विस्तार गर्न लागिएको निगमले जनाएको छ। निगमले भैरहवाबाट भारतको नयाँ दिल्लीमा पनि छिट्टै उडान सञ्चालनको योजना बनाएको छ। भैरहवाबाट हङकङ र नयाँदिल्लीमा उडान सञ्चालनको अन्तिम तयारी भइरहेको निगमका प्रवक्ता रमेश पौडेलले जानकारी दिए। भैरहवाबाट हङकङ उडानको तयारी गरेका छौँ, एकदुई दिनमै टुङ्गो लाग्छ। नयाँदिल्लीसहित अन्य मुलुकमा पनि उडान विस्तार गर्ने योजना छ, उनले भने। प्रवक्ता पौडेलका अनुसार अबको १५ दिनभित्र ती दुवै गन्तव्यमा उडान गर्नेगरी टिकट बुकिङ खुला गरिनेछ। दुबई, दोहालगायत गन्तव्यमा पनि भैरहवाबाट उडान सञ्चालन गर्ने योजना छ। निगमले हाल काठमाडौँबाट हङकङमा सातामा दुई उडान गर्दै आएको छ। त्यस्तै नयाँदिल्लीमा दैनिक दुई उडान भरिरहेको छ। दुवै गन्तव्यमा भैरहवाबाट कति उडान गर्ने भन्ने अहिले टुङ्गो लागिनसकेको प्रवक्ता पौडेलले बताए। निगमले गत जेठ २९ गतेदेखि भैरहवास्थित गौतमबुद्ध अन्तर्राष्ट्रिय विमानस्थलमा नियमित उडान सुरु गर्नाका साथै भैरहवामलेसिया र मलेसियाभैरहवाकाठमाडौँमा उडान गरिरहेको हो। राष्ट्रिय गौरवको आयोजनाअन्तर्गत निर्माण भएको गौतमबुद्ध अन्तर्राष्ट्रिय विमानस्थलबाट उडान तदारुकताका साथ गर्नका लागि संस्कृति, पर्यटन तथा नागरिक उड्डयन मन्त्रालयसँगको समन्वयमा निगम व्यवस्थापनले विशेष पहल गरी उडान सुरु गर्ने निर्णय गरेको निगमले जनाएको छ। विसं २०७९ जेठ २ गतेदेखि व्यावसायिक रूपमा सञ्चालनमा आएको भैरहवा विमानस्थलमा कुवेतको जजिरा एयरले उडान गर्दै आएपछि पछिल्लो समय प्राविधिक कारण देखाउँदै उडान स्थगित गरेको छ। संस्कृति, पर्यटन तथा नागरिक उड्डयनमन्त्री सुदन किराँतीले सोमबार प्रतिनिधिसभाको बैठकमा पर्यटन मन्त्रालयसम्बन्धी विनियोजन शीर्षकमाथि उठेका प्रश्नको जवाफ दिँदै गौतमबुद्ध अन्तर्राष्ट्रिय विमानस्थल र पोखरा अन्तर्राष्ट्रिय विमानस्थलबाट प्रभावकारीरूपले सञ्चालनका लागि पहल भइरहेको जिकिर गरे। उनले गौतमबुद्ध विमानस्थलमा निगमले मलेसियाको क्वालालम्पुरभैरहवाकाठमाडौँ उडान सुरु गरिसकेको, जजिरा एयरले उडान गरिरहेकामा प्राविधिक कारण हालै उडान स्थगित गरेको जानकारी दिएका थिए। त्यस्तै पोखरा अन्तर्राष्ट्रिय विमानस्थलमा हालैमात्र चीनको सिचुवानले एयरलाइन्सले छेन्दुबाट पोखरा चार्टर्ड उडान गरेको र यसले आगामी दिनमा व्यावसायिक उडानको ढोका खुलेको पर्यटनमन्त्रीको भनाइ थियो। पोखरा अन्तर्राष्ट्रिय विमानस्थल सञ्चालनमा आएको करिब छ महिनापछि हालै सिचुवान एयरलाइन्सले चार्टर्ड उडान गरेको थियो। त्यसअघि पुस १७ गते विमानस्थल उद्घाटनका दिन हिमालय एयरलाइन्सले परीक्षण उडान गरेको थियो। यी दुवै अन्तर्राष्ट्रिय विमानस्थल प्रभावकारीरूपमा सञ्चालनमा आउन नसकेको भनी सदनमा समेत कुरा उठेको थियो।  रासस"
गोरखाका मजदुरको गुनासो : मध्यपहाडी लोकमार्गका ठेकेदारले ज्याला दिएनन्,"गोरखा : मध्यपहाडी लोकमार्ग अन्तर्गत गोरखा खण्डमा काम गरेका मजदुरहरुले लामो समयदेखिको ज्याला नपाएको गुनासो गरेका छन् । निर्माण सामग्रीका सप्लायर्स, रासन सप्लायर्स, कम्पनीका प्राविधिक कर्मचारी, होटल व्यवसायीहरुले प्रमुख जिल्ला अधिकारी दिनेश सागर भुसालसँग भेटेर हिम्डुङ प्यासिफिक जेभी कन्स्ट्रक्सन कम्पनीका ठेकेदार ठाकुर कँडेलले लाखौँ ठगी गरेको आरोप लगाएका हुन् । पालुङटारको मसानेठाँटीदेखि ठाँटीपोखरीसम्मको १३ किलोमिटर खण्ड स्तरोन्नतिको ठेक्का लिएको सो कम्पनीले म्याद सकिँदासम्म एक तिहाइ काम पनि नसकेको र तिर्नुपर्ने ठाउँमा लाखौँ रकम नतिरेर सम्पर्कबिहीन भएको उनीहरुको गुनासो छ । काम गरेको पाँच महिना भइसक्दा पनि ज्याला नपाएको मजदुरहरुको गुनासो छ । प्रजिअ भुसालका अनुसार सो सडकमा काम गरेका मजुदरसँगै निर्माण कम्पनीका प्राविधिक, कर्मचारी, स्थानीय होटल व्यवसायीहरुलाई पनि निर्माण कम्पनीले ५० लाख भन्दा बढी रकम भुक्तानी दिन बाँकी रहेको गुनासो आएको थियो । हिमडुङ प्यासाफिक जेभी कम्पनीले लाखौं रुपैयाँ नदिएकोबारे प्रजिअसित गुनासो गर्दै कामदार मजदुरहरु । रोल्पाको थवाङबाट काम गर्न आएका ६५ जना मजदुरले गत मंसिरदेखि माघ पहिलो सातासम्म काम गरेको ज्यालाबापत पाँच लाख १४ हजार रुपैयाँ नपाएको गुनासो गरेका छन् । निर्माण कम्पनीबाट कामदार समूहले तीन लाख ९१ हजार लिन बाँकी रहेको रोल्पाका सपना रोका मगरले बताए । अर्का रासबहादुर बुढाले पटक पटक ज्याला माग्दा पनि नपाएपछि रित्तो हात घर फर्किनु परेको गुनासो गरे । अहिले आफनो ज्याला लिनका लागि रोल्पाबाट यहाँ आएर होटलमा बसिरहेको उनको गुनासो छ । उनीहरुका अनुसार निर्माण व्यवसायीका प्रतिनिधिसँग पटक पटक फोन सम्पर्क गरे पनि पाउने पर्ने रकम नपाएको गुनासो छ । त्यस्तै, पालुङटार बाह्रफर्केका होटल व्यवसायी गोविन्दराज अम्गाईले दुई लाख ३७ हजार, खोप्लाङ सातोबाटोका नयनप्रसाद श्रेष्ठले करिब दस लाख, होटल व्यवसायी पार्वती श्रेष्ठले एक लाख ७० हजार, पालुङटार कुमाल गाउँका ऋषिराम कोइरालाले ६५ हजार, पेटी ठेकेदार घनश्याम खत्रीले दुईलाख ९१ हजार पाउन बाँकी रहेको गुनासो गरेका छन् । ठेकेदारको प्रतिनिधिले फोन नउठाउने गरेको र उठाए पनि विभिन्न बहाना बनाई पैसा नदिने गरेको उनीहरुको गुनासो छ । छलफलमा प्रमुख जिल्ला अधिकारीले मजदुरको पैसा दिन ठेकेदार कम्पनीका प्रतिनिधिलाई आग्रह गरेका छन् । त्यस्तै मध्यपहाडी राजमार्गमा भएको कामको ढिलाई बारेमा पनि छलफल गरी समस्या समाधान गर्नुपर्नेमा जोड दिएका थिए । सो सडक स्तरोन्नतिका लागि हिम्डुङ प्यासिफिक कन्स्ट्रक्सनले ५५ करोड तीन लाख ७८ हजारमा ठेक्का सम्झौता गरेको थियो । हाल सम्म १५ करोड ५३ लाख ७१ हजार भुक्तानी लगिसकेको आयोजना कार्यालय प्रमुख सुनिल रन्जिकारले बताए । उनका अनुसार निर्माण कम्पनीले थपिएको म्याद यही असार मसान्त सम्मका काम सक्नुपर्नेछ । कुल १३ किलोमिटर खण्ड कालोपत्रेका लागि सम्झौता भएकोमा हालसम्म निर्माण कम्पनीले उक्त खण्डको २८ प्रतिशत मात्र काम सम्पन्न भएको उनले बताए ।"
संघीयता अनुसार उच्च शिक्षाको पुन: संरचनामा त्रिविले नेतृत्व लिनुपर्छ : प्रचण्ड,"काठमाडौं : प्रधानमन्त्री पुष्पकमल दाहाल प्रचण्डले मुलुकको संघीय शासन प्रणालीअनुसार उच्च शिक्षाको पुनःसंरचनामा त्रिविलाई नेतृत्व लिन अपील गरेका छन्। मंगलबार दिउँसो त्रिभुवन विश्वविद्यालय सभाको ६४ औँ वार्षिक दिवस बैठकलाई सम्बोधन गर्दै प्रचण्डले पठनपाठन तथा अनुसन्धान कार्यहरूमा नेतृत्व तथा मार्गनिर्देश गर्ने दायित्व रहेको बताएका हुन्। प्रचण्डले भने, नेपाल सरकारका तर्फबाट गर्नुपर्ने सहयोगका लागि म सदैव अग्रसर रहनेछु। साथै देशको जेठो तथा ठूलो विश्वविद्यालय भएका हैसियतले यस विश्वविद्यालयको नेपालमा स्थापित अन्य विश्वविद्यालय तथा स्वास्थ्य विज्ञान प्रतिष्ठानहरूलाई समेत पठनपाठन तथा अनुसन्धान कार्यहरूमा नेतृत्व तथा मार्गनिर्देश गर्ने दायित्व रहेको कुरा स्मरण गराउँछु। उनले विश्वविद्यालयका शैक्षिक गतिविधि निर्धारित समयमै हुनुपर्ने बताए। प्रचण्डले शैक्षिक क्यालेन्डर दृढतापूर्वक लागू गर्न निर्देशन दिए। प्रधानमन्त्रीले विद्यार्थी र अभिभावकहरूको समय, खर्च र भविष्यको सुरक्षा गर्नु विश्वविद्यालयका पदाधिकारीहरूको आधारभूत दायित्व भएकोसमेत स्मरण गराए। उनले विश्वविद्यालयका समस्याहरूको समाधान सम्वाद एवम् रचनात्मक सहयोगबाट गर्न अपील गरे। प्रचण्डले भने, हरेक वर्ष उच्च शिक्षाका लागि विद्यार्थीहरू विदेशिने क्रम किन बढिरहेको छ ?, विद्यार्थीलाई उनीहरूको रूचिअनसारका विषयहरूमा उच्च शिक्षा अध्ययन गर्न पाउने कार्यक्रमहरू ल्याउन र विदेशिन नपर्ने अवस्था सिर्जना गर्न म देशको सबैभन्दा ठूलो विश्वविद्यालयको हैसियतमा विश्वविद्यालयलाई विशेष अनुरोध गर्दछु। विश्वविद्यालयको आफ्नो निश्चित शैक्षिक पात्रो बनाई सोहीअनुसार समयभित्रै पठनपाठन सम्पन्न गरी नतिजासमेत प्रकाशित गरी विद्यार्थी र अभिभावकहरूको समय, खर्च र भविष्यको सुरक्षा विश्वविद्यालयका पदाधिकारीहरूलाई विशेष रूपले निर्देशित गर्दछु।"
प्री ओपन सेसन : ३ अंकले बढ्यो नेप्से परिसूचक,काठमाडौं : प्री ओपन सेसनमा आज नेप्से परिसूचक ३१८ अंकले बढेर २१३२६० विन्दुमा पुगेको छ। सेन्सेटिभ इण्डेक्स १०७ अंकले बढेर ४००१८ विन्दुमा अडिएको छ। यो सेसनमा ३५ कम्पनीको ७५६ कम्पनीको ४ लाख १२ हजार ६२६ रुपैयाँमा खरिदबिक्री भयो। प्री ओपन सेसनमा २९ कम्पनी मूल्य बढ्यो भने ४ को घट्यो। बाँकी २ को मूल्य स्थिर रह्यो। यो समयमा ३९ पटक सेयर कारोबार भयो।
विश्व अर्थतन्त्रमा बढ्दै महंगी र बेरोजगारी,"काठमाडौं : विश्व अर्थतन्त्रमै एकातिर बेरोजगारीको संख्या बढ्दै छ भने अर्कोतर्फ महंगी आकासिएको छ। यसको चपेटामा विश्व भरका मानिसहरू दिनप्रतिदिन परिरहेको अन्तर्राष्ट्रिय मुद्रा कोष (आईएमएफ)को तथ्यांकले देखाएको छ। कोषका अनुसार मूल्यवृद्धि दर बर्सेनि उकालो लाग्दैछ। सन् २०२१ मा ४७ प्रतिशत रहेको विश्व अर्थतन्त्रको मूल्यवृद्धि दर सन् २०२२ मा बढेर ८७ प्रतिशत रहेको कोषले औंल्याएको छ। नेपाल राष्ट्र बैंकले कोषको तथ्यांकमा आधारित भएर मंगलबार सार्वजनिक गरेको आर्थिक गतिविधि अध्ययनको अर्ध वार्षिक प्रतिवेदनमा भनिएको छ, सन् २०२१ को तुलनामा सन् २०२२ मा दक्षिण एसियाली मुलुकहरूमध्ये भुटान बाहेकका मुलुकहरूको उपभोक्ता मुद्रास्फिति बढ्न गएको छ। भारत र चीनको उपभोक्ता मुद्रास्फिति सन् २०२१ मा क्रमशः ५५ प्रतिशत र ०९ प्रतिशत रहेकोमा सन् २०२२ मा ६७ प्रतिशत र १९ प्रतिशत रहन गएको छ। नेपालको मुद्रास्फिति सन् २०२१ को तुलनामा सन् २०२२ मा बढ्न गएको छ। यस्तै, ओईल पाईस डन नेटमा उपलब्ध तथ्यांक अनुसार सन् २०२२ को जनवरी १ मा ७९२० अमेरिकी डलर प्रति ब्यारल रहेको कच्चा तेलको मूल्य सन् २०२३ को जनवरी ३ मा अमेरिकी डलर ८२१० मा पुग्यो। कोभिड१९ पछि प्रभावकारी माग वृद्धि र आपूर्ति श्रृङ्खलामा आएको अवरोधका कारण तेलको मूल्यमा अत्यधिक वृद्धि भएको राष्ट्र बैंकले बताएको छ। यस्तै, विश्व अर्थतन्त्रको आर्थिक वृद्धिदर घट्दो क्रममा छ। अन्तर्राष्ट्रिय मुद्रा कोषद्वारा अप्रिल २०२३ मा अद्यावधिक गरिएको वल्ड ईकोनोमि आउटलुकअनुसार सन्२०२२ मा ३४ प्रतिशतले वृद्धि भएको विश्व अर्थतन्त्र सन् २०२३ मा २८ प्रतिशतका दरले वृद्धि हुने प्रक्षेपण छ। विश्वको मुद्रास्फिति दर सुधार हुँदै जाने भनिएको छ। विश्वका विकसित मुलुकहरूको मुद्रास्फिति दर सन् २०२२ मा ७३ प्रतिशत रहेकोमा सन् २०२३ मा ४७ प्रतिशत रहने प्रक्षेपण छ। त्यसैगरी, उदीयमान तथा विकासशील मुलुकहरूको मुद्रास्फिति दर सन् २०२२ मा ९८ प्रतिशत रहेकोमा सन् २०२३ मा ८६ प्रतिशत रहने कोषको प्रक्षेपण छ। कोषको तथ्यांक अनुसार सन् २०२२ मा विश्वको कुल गार्हस्थ्य उत्पादन वृद्धिदर ३४ प्रतिशत रहन गयो। सन् २०२२ मा जि७ अन्तर्गतका विकसित देशहरूको आर्थिक वृद्धिदर र बेरोजगारी दरमा सन् २०२१ को तुलनामा कम रहन गयो। उक्त मुलुकहरूमध्ये सन् २०२२ मा फ्रान्स र क्यानडाको बेरोजगारी दर ७ प्रतिशत माथि रहन गयो भने जापानको बेरोजगारी दर २६ प्रतिशत कायम रहन गयो। सन् २०२२ मा नेपालीहरूको प्रमुख वैदेशिक रोजगार गन्तव्य मुलुकहरूको आर्थिक वृद्धि सामान्य रह्यो। नेपालीहरूको प्रमुख श्रम गन्तव्य मुलुक साउदी अरेविया, मलेसिया र कुवेतको आर्थिक वृद्धिदर ८ प्रतिशत भन्दा बढी रह्यो भने दक्षिण कोरिया र जापानको वृद्धिदर क्रमशः २६ प्रतिशत र ११ प्रतिशत रहयो। यस्तै, सन्२०२२ मा छिमेकी मुलुकहरूको आर्थिक गतिविधि सामान्य रहेको छ। सन्२०२१ मा ४१७ प्रतिशतले वृद्धि भएको माल्दिभ्सको अर्थतन्त्र सन् २०२२ मा १२३ प्रतिशतले वृद्धि भयो। यसैगरी, सन् २०२१ मा बंगलादेशको अर्थतन्त्र ७१ प्रतिशतले वृद्धि भयो भने श्रीलंकाको अर्थतन्त्र ८७ प्रतिशतले ऋणात्मक रहन गयो। दक्षिण एसियाली देशहरूको आर्थिक वृद्धिदर सन् २०२२२३ मा नेपाल, भारत तथा चीनको कुल गार्हस्थ उत्पादनमा तृतीय क्षेत्रको योगदान सबैभन्दा बढी छ। सन् २०२२२३ मा भारतको कुल गार्हस्थ उत्पादनमा प्राथमिक, द्वितीय र तृतीय क्षेत्रको योगदान क्रमशः २१० प्रतिशत, २५६ प्रतिशत र ५३४ प्रतिशत रहेको छ भने सोही अवधिमा प्राथमिक, द्वितीय र तृतीय क्षेत्रको वृद्धिदर क्रमशः ३३ प्रतिशत, ४३ प्रतिशत र ९१ प्रतिशत रहेको छ। साथै, चीनको कुल गार्हस्थ उत्पादनमा प्राथमिक, द्वितीय र तृतीय क्षेत्रको योगदान क्रमशः ७३ प्रतिशत, ३९९ प्रतिशत र ५२८ प्रतिशत रहेको छ भने प्राथमिक, द्वितीय र तृतीय क्षेत्रको वृद्धिदर क्रमशः ४१ प्रतिशत, ३८ प्रतिशत र २३ प्रतिशत रहेको छ।"
"५६९४ अंकले बढ्यो सेयर बजार , माइक्रो फाइनान्समा लगानीकर्ताको आकर्षण",काठमाडौं : सेयर कारोबार साताको तेस्रो दिन आज नेप्से परिसूचक भारी अंकले बढेको छ। आज नेप्से परिसूचक ५६९४ अंकले बढेर २१८६९४ विन्दुमा पुगेको छ। २७५ कम्पनीको १ करोड ३१ लाख ७ हजार ८० कित्ता सेयर ५ अर्ब ४७ करोड ६२ लाख ८७ हजार ७४० रुपैयाँमा खरिदबिक्री भयो। ८० हजार ३९८ पटक सेयर कारोबार भयो। आज ३३ कम्पनीको सेयर सकारात्मक सर्किट लेभलमा कारोबार भयो। कारोबार रकमका आधारमा स्वाबलम्वन लघुवित्त वित्तीय शीर्षस्थानमा रह्यो। सो कम्पनीको २५ करोड बढिको सेयर कारोबार भयो। यस्तै शिवम् सिमेन्टको २२ करोड ६३ लाख र सोल्टी होटलको २२ करोड ४२ लाख रुपैयाँको सेयर कारोबार भयो। दोहोरो अंकले बढेको सेयर बजारमा १० उपसमूहको सूचक बढ्दा ३ को सूचक ओरालो लाग्यो। आज माइक्रो फाइनान्स उपसमूहको सूचक सर्वाधिक ८९६ प्रतिशतले बढ्यो।

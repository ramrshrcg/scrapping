शीर्षक,विवरण
सिन्धु कपको उपाधि भगवती क्लबलाई,"सिन्धुपाल्चोक : सिन्धुपाल्चोककै सर्वाधिक चर्चित र दुई लाख धनराशि रहेको नवौँ सिन्धु कप फुटबल प्रतियोगिता २०८० को उपाधि श्री भगवती क्लब टोखाले जितेको छ। बलेफी गाउँपालिका८ स्थित युथ स्पोर्टस क्लब लामोसाँघुद्वारा आयोजित प्रतियोगितामा श्री भगवती क्लब टोखाले काभ्रे जिल्ला फुटबल संघलाई ४३ गोल अन्तरले पराजित गरेको छ। पहिलो हाफको ३३ मिनेटमा काभ्रेका तर्फबाट देवराज तामाङले भगवती विरुद्ध गोल गरेका थिए भने दोस्रो हाफको २२ मिनेटमा भगवतीका फोफोना फोडेले गोल गरेपछि खेल बराबरीमा सकियो। खेल बराबरी भएपछि त्यसपछि पेनाल्टी सुट आउट (ट्राईबे्रकर) मा ४३ गोल अन्तरले भगवती विजयी भएको हो। आयोजक क्लबका अध्यक्ष उमेश प्रधानले बिजेता हुने प्रथम टिमलाई दुई लाख नगदसहित ट्रफी, मेडल, प्रमाणपत्र र द्वितीय हुने टिमलाई एक लाख नगद्सहित ट्रफी, मेडल, प्रमाणपत्रद्वारा पुरस्कृत गरेको जानकारी दिए। खेलको म्यान अफ द म्याच भगवती क्लबका जिगारत शेख भए भने सबैभन्दा बढी गोल गर्ने काभ्रेका अभियोगी हुन सफल भएका छन्। बेस्ट डिफेन्स काभ्रेका सञ्जीव राई, बेस्ट मिडफिल्डर भगवतीका अमित लामा, बेस्ट स्टाइगर भगवतीकै निराजन धामी, बेस्ट कोच भगवतीकै महेश श्रेष्ठ र प्रतियोगिताकै उत्कृष्ट किपरमा भगवतीका जिगारत शेख हुन सफल भए। उनीहरूलाई नगद सहित ट्रर्फीद्वारा पुरस्कृत गरिएको थियो। सुनकोशी गाउँपालिका७ स्थित बसन्तपुर खेलमैदानमा जेठ २८ गतेबाट सुरु भएको फुटबल प्रतियोगिताको शनिबार स्वास्थ्य तथा जनसंख्या मन्त्री मोहनबहादुर बस्नेतले समापन गरेका हुन्।"
युरो छनोटमा फ्रान्सको सहज जित,"पेरिस : युरोपियन च्याम्पियनसिप छनोटको समूह बीअन्तर्गत शुक्रबार राति भएको खेलमा फ्रान्सले ग्रिबाल्टारलाई ०३ गोलको नतिजामा पराजित गरेको छ। पोर्चुगलको स्टाडियो डी अल्ग्राभमा भएको खेलको तेस्रो मिनेटमा ओलिभर जिरुडले गोल गर्दै फ्रान्स लागि अग्रता दिलाएका थिए। ग्रिबाल्टारमाथि हाबी बनेको फ्रान्सका लागि किलियान एम्बाप्पेले पेनाल्टीमार्फत गोल गर्दै फ्रान्सको अग्रता ०२ मा लम्ब्याएका थिए। दोस्रो हाफमा ग्रिबाल्टारका एमेन मोयेलहीले आत्मघाति गोल गरेसँगै फ्रान्सले ०३ को जित सुनिश्चित गर्यो। जितसँगै तीन खेलबाट ९ अंक जोडेको फ्रान्स समूह बीको शीर्ष स्थानमा छ। तीन खेलमा जितविहीन ग्रिबाल्टार पाँचौं अर्थात् पुछारमा छ। समूह बीमा नेदरल्यान्ड्स, ग्रिस र आयरल्यान्ड छन्।"
हङकङविरुद्धको खेल स्थगित भएसँगै समूह चरणबाट बाहिरियो नेपाल,नेपालले पहिलो खेलमा पाकिस्तान 'ए' सँग ९ रनको पराजय बेहोरेको थियो। दोस्रो खेलमा भारत 'ए' सँग पनि वर्षाकै कारण खेल हुन नसक्दा नेपालले अंक बाडेको थियो। काठमाडौं : एसिसी महिला इमर्जिङ टिम्स एसिया कपको अन्तिम खेल वर्षाका कारण रद्द भएपछि नेपालको सेमिफाइनल पुग्ने सम्भावना समाप्त भएको छ। हङकङविरुद्धको खेल टस पनि नभई रद्द हुँदा नेपालको यात्रा समूह चरणमै सीमित भयो। यससँगै नेपालको सेमिफाइनल खेल्ने सपना पनि अधुरै भएको छ। नेपालले पहिलो खेलमा पाकिस्तान 'ए' सँग ९ रनको पराजय बेहोरेको थियो। दोस्रो खेलमा भारत 'ए' सँग पनि वर्षाकै कारण खेल हुन नसक्दा नेपालले अंक बाडेको थियो। प्रतियोगितामा नेपालले ४ खेलमा २ अंक जोड्न सक्यो। नेपाल रहेको समूह 'ए' बाट अब भारत र पाकिस्तान सेमिफाइनल खेल्नेछन्। नेपालसँग अंकबाडेसँगै हङकङ पनि बाहिरिएको छ।
नविन र विवेकलाई प्रदेश स्तरीय ब्याडमिन्टनको उपाधि,"ताप्लेजुङ : तेस्रो मेयर कप तथा प्रदेश स्तरीय खुला ब्याडमिन्टन प्रतियोगिता अन्तर्गत मेन्स डबल तर्फको उपाधि विवेक कन्दंवा र नविन सिलवालले जितेका छन्। प्रदेश स्तरीय उक्त प्रतियोगितामा महेश खड्का र लाक्पा शेर्पा दोस्रो बने। यता भेट्रान्स डबलतर्फ दिपक आङ्देम्बे र गणेश राई प्रथम भएका छन् भने रामराज आङ्देम्बे र युकमणी लिम्बू द्वित्तीय भएका छन्। यता मिक्स डबल्स जुनियर तर्फ जिल्ला स्तरीय प्रतियोगितामा आईद्रेश लिम्बू र भुपेन्द्र लिम्बू प्रथम भएका छन्। यस्तै दक्ष लिम्बू र बसन्त तामाङ दोस्रो बनेका छन्। यस्तै कर्मचारी तर्फको जिल्ला स्तरीय प्रतिस्पर्धामा लक्ष्मण घतानी र खेगेन गुरुङ प्रहिलो र शिवकुमार काम्बाङ र केशब पौडेल दोस्रो भएका छन्। यस्तै मिक्स डबल तर्फ शिवकुमार मगर र सरुना गुरुङ प्रथम हुँदा आईद्रेश लिम्बू र रेसिका गुरुङ दोस्रो बने। प्रतियोगिता अन्तर्गत मेन्स डबल्सतर्फ प्रथम हुनेले नगद ३० हजार र द्वित्तीय हुनेले नगद २० हजार रुपैयाँका साथ ट्रफी, मेडल र प्रमाणपत्र प्राप्त गरेको जिल्ला ब्याडमिन्टन संघका अध्यक्ष सुरेश सिङ्घकले जानकारी दिए। मिक्स डबल्सतर्फ प्रथम हुनेले नगद १५ हजार र द्वित्तीय हुनेले नगद १० हजार रुपैयाँका साथ ट्रफी, मेडल र प्रमाणपत्र पाउने छन्। यस्तै मेन्स डबल्स (जुनियर) तर्फ प्रथम हुनेले नगद २० हजार र द्वित्तीय हुनेले नगद १५ हजार रुपैयाँका साथ ट्रफी, मेडल र प्रमाणपत्र पाएका छन्। यस्तै कर्मचारी डबलस्तर्फ प्रथम हुनेले नगद १५ हजार रुपैयाँ पाउँदा द्वित्तीय हुनेले नगद १० हजार रुपैयाँका साथ ट्रफी, मेडल र प्रमाणपत्र पाउने छन्। यता प्रदेश स्तरीय हुने भेट्रान्स डबल्सतर्फ प्रथम हुनेले नगद २५ हजार र द्वित्तीय हुनेले १५ हजार रुपैयाँका साथ ट्रफी, मेडल र प्रमाणपत्र पाए।"
रुकुम पूर्वमा गुरिल्ला रेस,"रुकुम पूर्व : शनिबार सम्पन्न छापामार अथवा गुरिल्ला रेस प्रतियोगितामा ५२ किलोमिटरतर्फ रुकुम पश्चिमको सानीभेरी गाउँपालिका३ का भुवन ओली प्रथम भएका छन्। जिल्लाको भूमे गाउँपालिकाले द्वन्द्वको सम्झना स्वरुप सञ्चालन गरेको प्रतियोगितामा ओलीले ६ घण्टा ८ मिनेट ९ सेकेण्डमा दूरी पार गरेर उपाधि जितेका हुन्। सोही स्थानका अर्जुनकुमार बस्नेतले ६ घण्टा ८ मिनेट १९ सेकेण्डमा दूरी पार गरेर दोस्रो बने। भूमे३ का शक्तिराम रोका ६ घण्टा १५ मिनेटमा पार गर्दै तेस्रो र ६ घण्टा २३ मिनेट १ सेकेण्डमा दौड पूरा गर्दै थवाङ १ रोल्पाका मनकुमार रोकामगर चौंथो बने। महिलातर्फ भने सोलुखुम्बुकी अनिता राई विजेता बनिन्। उनले ९ घण्टा १० मिनेट ३ सेकेण्डमा दूरी पार गरेकी थिइन्। ९ घण्टा १० मिनेट ३ सेकेण्डमा दुरी पार गर्दै भूमे गाउँपालिका८ की सोनिका खड्का द्वितीय र १० घण्टा १५ मिनेट २ सकेण्डमा दूरी पार गर्दै भूमे ६ की अनिता बुढामगर तृतीय भइन्। महिला र पुरुष तर्फको पुरस्कार समान रहेको छ। विजेताले ५० हजार, उपविजेताले ३० हजार, तेस्रोले १५ हजार र चौंथो स्थान हासिल गर्नेले ८ हजार नगद पुरस्कार पाएका छन्। पाँचौंदेखि दशौं स्थानसम्म हाँसिल गर्ने धावकले समान ५ हजार नगद पुरस्कार पाएका छन्। यसैगरी १० किलोमिटरमा पुरुष तर्फ भूमे२ जंगाधाराका आकाश रोका मगर र महिला तर्फ भूमे२ खाबाङका प्रिया पुन मगर प्रथम भएका छन्। आकाशले १ घण्टा १२ मिनेटमा र प्रियाले १ घण्टा ४३ मिनेटमा दूरी पार गरे। यसमा प्रथमले १० हजार, द्वितीयले ७ हजार ५ सय, तृतीयले ५ हजार र सान्त्वना हुनेले २ हजार ५ सय रुपियाँ सहित मेडल, प्रमाणपत्र पाएका छन्। पाँचौँदेखि दशौं स्थान हासिल गर्ने प्रतियोगीले प्रतिव्यक्ति ११ हजार नगदसहित प्रमाणपत्र पाएका छन् । तत्कालीन माओवादी आन्दोलनका बेला पूर्वी रुकुम र रोल्पा अन्तर्गतका पदमार्गमा सोही आन्दोलनका लडाकुहरुले प्रयोग गरेको बाटोमा द्वन्द्वको सम्झना स्वरुप प्रतियोगिता सञ्चालन गरिएको हो। सशस्त्र युद्ध ताका तत्कालीन माओवादीले सिस्ने जलजला (सिज) अभियान सञ्चालन गरेको थियो।"
काभ्रेमा बन्दै हरित औद्योगिक पार्क,"काठमाडौं : काभ्रेको होक्सेमा प्रथम महिला उद्यमी हरित औद्योगिक पार्क निर्माण गरिने भएको छ। दक्षिण एसियाली महिला विकास मञ्च र उद्योग वाणिज्य तथा आपूर्ति मन्त्रालयले पाँचखाल नगरपालिकासँगको सहकार्यमा पीपीपी मोडेल मा औद्योगिक पार्क बनाउने भएको हो। उक्त पार्क दक्षिण एसियामै द्रोस्रो ठूलो औद्योगिक पार्क हुने जनाइएको छ। जेठ २४ गते बसेको मन्त्रिपरिषद् बैठकको निर्णयले नेपाल सरकारको औद्योगिक ग्रामअन्तर्गत काभ्रेको पाँचखालमा महिला औद्योगिक ग्रामको रूपमा निर्माण गरिने भएको दक्षिण एसियाली महिला विकास मञ्चकी अध्यक्ष प्रमिला आचार्य रिजालले बताइन्। महिला उद्यमी र हरित अर्थतन्त्रका लागि औद्योगिक पार्क स्थापना गर्न अत्यन्त आवश्यक रहेको उनले जनाइन्। अन्य ६ वटै प्रदेशमा पनि यस्तै पार्क स्थापनाका लागि महिला उद्यमी हरित औद्योगिक पार्क ऐनको रुपमा कानुन बनाउन अध्यक्ष रिजालले नेपाल सरकारलाई आग्रह गरिन्। उनले लघु, साना र मझौला महिला उद्यमीका लागि उपयुक्त वातावरण सिर्जना गर्ने यस्ता आयोजना कार्यान्वयनमा केन्द्रित हुँदै राष्ट्रिय अर्थतन्त्रमा महिला उद्यमीको भूमिकाको महत्वलाई जोड दिइन्। महिला उद्यमी हरित औद्योगिक पार्क समितिकी अध्यक्ष शारदा रिजालले औद्योगिक पार्क परियोजनाबारे प्रस्तुतीकरण गर्दै पार्क प्रदूषणमुक्त, फोहोरमैला व्यवस्थापन र फोहोर पानीको पुनः प्रयोग, ऊर्जा संरक्षणका लागि साझा योजना, स्थानीय रुपमा उपलब्ध सामग्रीहरू प्रयोग गरी भवनः र्याम्ड अर्थ टेक्नोलोजी र साझा सेवा केन्द्रहरू जस्ता सुविधाको बारेमा प्रष्ट्याइन्। नेपालको हरित औद्योगिक अवधारणालई एकीकृत जलवायु परिवर्तन अनुकूलन रणनीतिमार्फत अगाडि बढाउने लक्ष्यका साथ पार्कलाई कृषि पर्यटन हरित औद्योगिक पार्क को रूपमा प्रचार गरिने पनि उनले बताइन्। यो परियोजना नेपालमा पहिलो र दक्षिण एसियामा दोस्रो रहेको जानकारी दिँदै उनले यसमा कृषि खाद्य क्षेत्रका साथै पर्यटन केन्द्रित सेवा क्षेत्रसँग सम्बन्धित ५० साना उद्योग स्थापना गरिने सुनाइन्। पाँचखाल नगरपालिकाका मेयर महेश खरेलले यस पार्कले महिला उद्यमशीलताको विकास गर्नुका साथै पाँचखालको आर्थिक वृद्धिमा पनि योगदान पुर्याउने बताए। उनले भने, नेपालमा यस्तो परियोजना पहिलोपटक हुँदैछ जसमा महिला उद्यमीहरू संलग्न छन्। विशेषगरी पाचँखालमा उत्पादन हुने कृषिलाई प्यकेजिङ गरेर राष्ट्रिय र अन्तर्राष्ट्रिय बजारसम्म पुर्याउन यसले मद्दत गर्छ। मेयर खरेलले यस परियोजनाका फाइदाका विषयमा बताउँदै किसानको उत्पादकत्व वृद्धि, उच्च गुणस्तरको प्रशोधन पूर्वाधारको निर्माण, प्रभावकारी आपूर्ति श्रृंखला प्रणाली, प्रत्यक्ष र अप्रत्यक्ष रोजगारी सृजनालगायतका विषयमा प्रष्ट पारे। मञ्चकी बरिष्ठ उपाध्यक्ष तथा बाग्मती प्रदेशकी सांसद यांकिला शेर्पाले नेपालको पहिलो महिला उद्यमी हरित औद्योगिक पार्कको प्रवद्र्धनमा मिडियाको भूमिका महत्वपूर्ण रहेको बताइन्। उनले पार्क निर्माणको क्रममा आफूले सांसदका रूपमा सरकारसँग लबिङ गर्ने जनाइन्। त्यसैगरि मञ्चकी उपाध्यक्ष शान्ता बास्कोटाले पार्कको स्थापनाले त्यहाँका स्थानीय कारखानालाई प्रवद्र्धन गर्ने बताइन्।"
अब सन्तुलित मौद्रिक नीति,"काठमाडौं : नेपाल राष्ट्र बैंक आगामी आर्थिक वर्षको मौद्रिक नीति तर्जुमाको तयारीमा रहेको छ। गत जेठ १५ गते संघीय संसद्को संयुक्त सदनमा अर्थमन्त्री डा प्रकाशशरण महतले बजेट (वित्त नीति) प्रस्तुत गरेपछि बजेटसँग तादम्यता हुने गरी मौद्रिक नीति बनाउनुपर्ने हुन्छ। बजेटमार्फत ६ प्रतिशतको आर्थिक वृद्धि हासिल गर्नुपर्ने र मुद्रास्फीति ६५ प्रतिशतको सीमाभित्र राख्ने लक्ष्य लिइएको छ। समष्टिगत आर्थिक स्थायित्व कायम राख्दै आर्थिक क्रियाकलाप विस्तारमा सहयोग पुर्याउन देशको केन्द्रीय बैंकले तर्जुमा गर्ने नीति मौद्रिक नीति हो। मौद्रिक नीतिले मुद्रा प्रदाय, कर्जा र व्याजदरको व्यवस्थापनमार्फत आर्थिक स्थायित्व कायम राख्दै आर्थिक वृद्धि तथा रोजगारी सिर्जनामा सहयोग पुर्याउने उद्देश्य राखेको हुन्छ। देशको वित्तीय स्रोतलाई मुलुकको उत्पादन, रोजगारी अनि वित्तीय स्थायित्व कायम गरेर भुक्तानी प्रणालीलाई पनि बलियो बनाउने उद्देश्य लिएर निर्माण गरिने नीति नै मौद्रिक नीति हो। मौद्रिक नीतिले ब्याजदरको कुरा गर्छ र विनिमय दरको विषयमा पनि केही कुरा गर्छ। सबै कुरालाई सञ्चालन गरेर अर्थतन्त्र सहज रूपमा सञ्चालन गर्नुका लागि अनुकूल वातावरण बनाइदिने लक्ष्य मौद्रिक नीतिको हो। मौद्रिक नीति तर्जुमा कार्यविधिअनुसार साउनको पहिलो साताभित्र आगामी आर्थिक वर्षको मौद्रिक नीति जारी गरिसक्नुपर्ने छ। अहिले नेपाल राष्ट्र बैंकले नीतिमा सुझाव माग गरिरहेको छ। केन्द्रीय बैंकलाई असार १० गतेसम्म सुझाव दिन सकिन्छ। नेपाल व्यवस्थापन संघले आयोजना गरेको एक कार्यक्रममा जानकारहरूले केन्द्रीय बैंकलाई मौद्रिक नीतिमाथि सुझाव दिएका थिए। उनीहरूले निजी क्षेत्रबाट विस्तारकारी मौद्रिक नीति ल्याउनुपर्ने सुझाव आएको थियो। केन्द्रीय बैंकका गभर्नरले भने यसपल्टको मौद्रिक नीतिबाट धेरै अपेक्षा गर्नु नहुने आशय राखे। निक्षेप र कर्जाको ब्याजदर अन्तर (स्प्रेड दर) ४ प्रतिशतभन्दा घटाउन हुँदैन। डा युवराज खतिवडा पूर्वगभर्नर एवं पूर्वअर्थमन्त्री आर्थिक वृद्धि ६ प्रतिशत र मुद्रास्फीति ६५ प्रतिशत कायम राख्ने मौदिक नीतिको लक्ष्य हुनेछ। महाप्रसाद अधिकारी, गभर्नर, नेपाल राष्ट्र बैंक पूर्वअर्थमन्त्री एवम् नेपाल राष्ट्र बैंकका पूर्वगभर्नर डा युवराज खतिवडाले बैंकहरूले थप पुँजी बढाउन नहुने बताए। त्यसैगरी, उनले निक्षेप र कर्जाको ब्याजदर अन्तर (स्प्रेड दर) ४ प्रतिशतभन्दा घटाउन नहुने सुझाव दिए। अहिले व्यवसाय विस्तार गर्ने बेला रहेको भन्दै उनले केन्द्रीय बैंकलाई कर्जा वृद्धि १२ प्रतिशतले गर्ने गरी मौद्रिक नीति तर्जुमा गर्न सुझाव दिए। निक्षेपको ब्याज एकल अंकमा राख्न, पुनर्कर्जाको रकम बढाउन उनको सुझाव छ। यस्तै सहकारीको जिम्मा राष्ट्र बैंकले लिनुभन्दा बचत तथा ऋण सहकारीसहितको नियमन गर्न दोस्रो तहको नियामक ल्याउनुपर्नेमा उनको जोड छ। पूर्वगभर्नर तिलक रावलले सन्तुलित मौद्रिक नीतिको आवश्यकता औंल्याए। अहिले मौद्रिक नीतिको प्राथमिकतामा मुद्रास्फीति नियन्त्रण हुनुपर्ने उनको सुझाव छ। पूर्वगभर्नर गणेशबहादुर थापाले निक्षेपको ब्याजदर १ प्रतिशतले घटाउन केन्द्रीय बैंकले हस्तक्षेप गर्न आवश्यक गरेको औंल्याए। बैंकमा पर्याप्त पैसा हुँदा पनि कर्जाको माग नहुनुले मन्दीको संकेत गरेको भन्दै उनले निजी क्षेत्रको मनोवल घटिरहेको बताए। नेपाल बैंकर्स संघका पूर्वअध्यक्षसमेत रहेका नबिल बैंकका प्रमुख कार्यकारी अधिकृत ज्ञानेन्द्र ढुंगानाले अहिलेको मुख्य चुनौती कर्जाको असुली रहेको बताए। यसले प्रणालीमा जोखिम निम्त्याउने उनको दाबी छ। स्रोतको अभाव र मागमा आएको संकुचनका कारण बैंकिङ प्रणालीले सोचेजति कर्जा विस्तार गर्न नसकेको विषय मौद्रिक नीतिले सम्बोधन गर्नुपर्ने माग गरे। नेपाल चेम्बर अफ कमर्सका वरिष्ठ उपाध्यक्ष कमलेशकुमार अग्रवालले स्प्रेडदर ३ प्रतिशतमा झार्न माग गरे। सो अवसरमा नेपाल व्यवस्थापन संघका अध्यक्ष उपेन्द्र पौडेलले कृषि क्षेत्रलाई सहजीकरण गर्ने मौद्रिक नीतिको माग गरे। कृषि क्षेत्रलाई सहजीकरण गर्दा वास्तविक क्षेत्रलाई समर्थन मिल्छ, पौडेलले भने, भ्यालु चेन सिस्टक निजी क्षेत्र वा बैंकलेमात्र बनाउन सम्भव छैन। राष्ट्र बैंकको पनि साथ चाहिन्छ। अर्थतन्त्र सहज स्थितिमा नभएको भन्दै उनले भारत बेलायतको झैं मौद्रिक नीति परिषद् बनाएर मौद्रिक नीति तर्जुमा गरिनुपर्नेमा जोड दिए। उनको भनाई छ, छुट्टै परिषद बनाउँदा सबैको माग समेटिन्छ र अर्थतन्त्रको समस्ता समाधान गर्नमा केन्द्रित हुन सकिन्छ। पौडेलले मौद्रिक नीतिमा स्थिरताको माग पनि गरे। कार्यक्रमलाई सम्बोधन गर्दै नेपाल राष्ट्र बैंकका गभर्नर महाप्रसाद अधिकारीले मौद्रिक नीतिबाट व्यवसायी र बैंकरले धेरै अपेक्षा राख्न नहुने आशय व्यक्त गरे। मौद्रिक नीतिबाट सबैले धेरै अपेक्षा गरेको भए पनि राष्ट्र बैंकको आफ्नै सीमितता हुने उनको भनाइ छ। उनले भने, व्यवसायी र बैंकरले आफ्ना कुरा मात्रै गर्नुहुन्छ, कोरोना कालको जस्तो सुविधा अहिले खोजेर सम्भव छैन। अधिकारीले बैंकहरू मर्जर गर्ने राष्ट्र बैंकको नीतिले परिणाम दिइरहेको भन्दै मर्जरमा दिइएको सुविधालाई पनि सधंै निरन्तरता दिन नसकिने बताए। उनले कसैको स्वार्थमा केन्द्रित भएर मौद्रिक नीति नआउने संकेत गरे। आर्थिक पुनर्रुत्थानका लागि सरकारसँग कम स्रोत भएका बेला खुकुलो मौद्रिक नीति आएको थियो, उनको भनाइ छ, तर अहिले पनि त्यही सुविधाको आकांक्षा दखिएको छ। जुन सम्भव नहुन सक्छ।"
प्रदेशका बजेटमा केन्द्रकै झल्को,"प्रदेश सरकारले असार १ गते आगामी वर्षको बजेट ल्याउनुपर्ने संवैधानिक व्यवस्था छ। सोहीअनुसार शुक्रबार ६ वटै प्रदेश सरकारले आआफ्ना बजेट ल्याएका छन्। कोसी प्रदेश सरकारले भने अध्यादेशमार्फत अघिल्लो दिन जेठ ३२ गते नै आगामी वर्षको बजेट प्रस्तुत गरिसकेको छ। बजेटमा कतिपयले पुरानै कार्यक्रमलाई निरन्तरता दिएका छन् भने कतिपयले नयाँलाई पनि प्राथमिकतामा राखेका छन्। सुदूरपश्चिममा ४ अर्ब घटेर आयो बजेट सुदूरपश्चिममा यसवर्ष बजेट घटेर आएको छ। गत वर्ष ३३ अर्बको बजेट आएकोमा यसवर्ष झन्डै ४ अर्ब घटेर २९ अर्ब २६ करोड ५९ लाख ३२ हजारको बजेट प्रस्तुत भएको हो। सुदूरपश्चिमका आर्थिक मामिला मन्त्री नरेशबहादुर शाहीले विहिबार प्रदेश संसद्मा बजेट प्रस्तुत गरेका हुन्। चालूतर्फ ९ अर्ब ५९ करोड ६० लाख अथवा ३२७९ प्रतिशत र पुँजीगततर्फ १७ अर्ब २ करोड २३ लाख ६० हजार अथवा ५८ं१६ प्रतिशत बजेट प्रस्तुत गरिएको छ। यस वर्ष पनि सबैभन्दा बढी ५ अर्ब ६८ करोड रकम भौतिक पूर्वाधार विकासतर्फ विनियोजन भएको छ। यस्तै, सामाजिक विकास मन्त्रालयतर्फ ५ अर्व २९ करोड रकम विनियोजन गरिएको छ। सरकारले विगतका भन्दा खासै नयाँ कार्यक्रम ल्याउन नसके पनि किसानलाई सुन्य ब्याजदरमा ऋण दिन ४ करोड रकम विनियोजन गरेको छ। भूमि व्यवस्था कृषि र सहकारीतर्फ २ अर्ब ५० करोड विनियोजन गरिएको छ। डडेल्धुराको महाभारत बन र अछामको रामारोसन बन क्षेत्रलाई संरक्षित बन बनाउने लक्ष्यसहित उद्योग बन वातावरण तथा पर्यटन मन्त्रालयअन्तर्गत १ अर्व ८१ करोड रकम विनियोजन गरिएको छ। भूमिगत सिँचाइलाई प्राथमिकता दिँदै ऊर्जा र सिँचाइका लागि २ अर्ब ८७ करोड विनियोजन गरिएको छ। डडेल्धुरा र अर्थमन्त्री शाहीको जिल्ला बाजुरामा एकीकृत आवासका लागि ५ करोड, बाजुरामा सामुदायिक आधारभूत विद्यालयका लागि ५ करोड रकम विनियोजन गरिएको छ। अस्पतालहरूको स्तरोन्नति, थारु समुदायमा मात्र देखिएको सिकलसेल एनेमिया, सेती, महाकाली र टीकापुर अस्पतालमा डायलासिस विस्तारका योजनासहित स्वास्थ्यका लागि ३ अर्व ७४ करोड बजेट बिनियोजन गरिएको छ। कर्णालीको बजेट ३३ अर्ब कर्णाली प्रदेश सरकारले आगामी आर्थिक वर्ष २०८०८१ का लागि ३३ अर्ब ३७ करोड ९७ लाख सात हजारको बजेट ल्याएको छ। प्रदेश सरकारका आर्थिक मामिला तथा योजनामन्त्री बेदराज सिंहले शुक्रबार प्रदेशसभा बैठकमा बजेट सार्वजनिक गरेका हुन्। मन्त्री सिंहले कुल विनियोजनमध्ये चालूतर्फ ९ अर्ब २० लाख २४ हजार, पुँजीगततर्फ १९ अर्ब ५७ करोड ७२ लाख ४३ हजार विनियोजन गरिएको बताए। स्थानीय तहमा वित्तीय हस्तान्तरणतर्फ चार अर्ब ८० करोड ४ लाख ४० हजार बजेट विनियोजन गरिएको मन्त्री सिंहले बताए। आगामी आर्थिक वर्षको लागि अनुमान गरिएको खर्च व्यहोर्ने स्रोतमध्ये आन्तरिक राजस्वबाट ८३ करोड ६२ लाख १२ हजार, चालु आर्थिक वर्षको खर्च नभई बचत हुने अनुमानित सात अर्ब, ४१ करोड, ६ लाख, पाँच हजार, संघीय सरकारबाट राजश्व बाँडफाँटबापत प्राप्त हुने ८ अर्ब ८४ करोड तीन लाख र वित्तीय समानीकरण अनुदानबाट प्राप्त हुने १० अर्ब १६ करोड ४१ लाख र सशर्त अनुदानबाट चार अर्ब ७५ करोड ३ लाख परिचालन गरिने मन्त्री सिंहले बताए। सिंहका अनुसार संघीय सरकारबाट प्राप्त हुने समपुरक अनुदानतर्फ ७६ करोड १६ लाख, विशेष अनुदानतर्फ ५९ करोड ७९ लाख परिचालन गरिने छ। संघीय सरकारबाट सशर्त अनुदानमा प्राप्त हुने वैदेशिक सहायताबाहेक अन्य वैदेशिक सहायताबाट सञ्चालित हुने कार्यक्रम कार्यान्वयनका लागि १ करोड ८६ लाख ९० हजार परिचालन गरिने उनले बताए। प्रदेश गौरवका आयोजना, बहुवर्षीय अधुरा तथा क्रमागत आयोजना सम्पन्न गर्ने, नतिजामुखी नयाँ आयोजना अध्ययन गरी कार्यान्वयन, प्रत्येक वर्ष कम्तीमा १० हजार रोजगारी सिर्जना हुने गरी बहुक्षेत्रीय उपयोग र बहुपक्षीय साझेदारीमा कर्णाली समृद्धि अभियानमार्फत स्वरोजगारी सिर्जना गर्ने कार्यक्रम प्राथमिकतामा राखिएका छन्। सरकारले भौतिक पूर्वाधार, यातायात तथा सहरी विकासतर्फ १० अर्ब ११ करोड, ४२ लाख, खानेपानी तथा सरसफाइतर्फ ९४ करोड १४ लाख र जलस्रोत तथा ऊर्जा विकास मन्त्रालय ३ अर्ब ५३ करोड ९७ लाख बजेट विनियोजन गरिएको मन्त्री सिंहको भनाइ छ। प्रदेश सरकारको सेवा प्रवाहलाई प्रभावकारी बनाउन कर्णाली प्रदेश सरकारका मन्त्रालयहरूको एकीकृत तथा आधुनिक भवन निर्माण कार्य अघि बढाउने कार्यक्रम बजेटमा उल्लेख छ। यस्तै छोरीहरूको जीवन निर्वाह कार्यक्रमका लागि २५ करोड बराबरको रकम विनियोजन गरिएको छ। यसअघि यो कार्यक्रम बैंक खाता छोरीको सुरक्षा जीवन भरीको भन्ने नाराका साथ सञ्चालनमा थियो। प्रदेश सरकारले कर्णालीमा कार्यथलो बनाएका उत्कृष्ट कार्यसम्पादन गर्ने कर्मचारीलाई कर्णाली सेवा पुरस्कार प्रदान गर्ने कार्यक्रम बजेटमा समावेश गरेको छ। लुम्बिनीमा ४० अर्ब ४८ करोड लुम्बिनी प्रदेश सरकारले आगामी वर्षका लागि ४० अर्ब ४७ करोड ९७ लाखको बजेट प्रस्तुत गरेको छ। आर्थिक मामिलामन्त्री धनबहादुर मास्कीले संसद् बैठकमा चालु आर्थिक वर्षको भन्दा २ अर्ब १६ करोड कम बजेट प्रस्तुत गरेका हुन्। बजेटमध्ये चालु खर्चतर्फ १३ अर्ब ६३ करोड ३० लाख ९९ हजार (३३६८ प्रतिशत) र पुँजीगततर्फ २३ अर्ब २५ करोड ६९ लाख (५७४५ प्रतिशत) छ। यस्तै वित्तीय हस्तान्तरणतर्फ ३ अर्ब ५८ करोड ९७ लाख (८८७ प्रतिशत) रहने अनुमान गरिएको छ। यो गत वर्षभन्दा २ अर्ब १६ करोड कम हो। अनुमान गरिएको खर्च ब्यहोर्ने स्रोतमध्ये आन्तरिक राजस्वबाट ६ अर्ब ७३ करोड ७१ लाख संकलन हुने अनुमान गरिएको छ। यस्तै, संघबाट राजस्व बाँडफाँटबाट ११ अर्ब ३ करोड ७४ लाख, रोयल्टीबाट २९ करोड, स्थानीय तहबाट २ अर्ब ५० करोड ३० लाख संकलन हुने अनुमान गरिएको छ। प्रदेश सरकारले गत वर्ष ४२ अर्ब ६३ करोड ५७ लाख रुपैयाँको बजेट ल्याएको थियो। अहिले संघीय सरकारले लुम्बिनीलाई दिने बजेटमा ४ अर्ब घटाएको छ। कृषि, पर्यटन, रोजगार स्थापनामा बजेट बिनियोजन भएको छ। सबैभन्दा धेरै बजेट एक घर एक धाराका लागि १ अर्ब ३२ करोड बिनियोजन भएको छ। त्यस्तै दाङको देउखुरीमा प्रदेश राजधानीको पूर्वाधार निर्माणमा १ अर्ब १० करोड बजेट राखिएको छ। दुई वर्षमा २ लाखलाई रोजगारी दिने महत्वाकांक्षी योजनासहित मुख्यमन्त्री आर्थिक विकास कार्यक्रममा १ अर्ब बजेट राखिएको छ। प्रदेश गौरवका आयोजनामा लुम्बिनी प्रादेशिक अस्पताल, पाल्पारोल्पा सडकलाई निरन्तरता दिइएको छ। प्रदेश विश्वविद्यालयमा इन्जिनियरिङ अध्ययन गर्न बजेट राखिएको छ। स्वास्थ्य सेवामा दुई अस्पतालमा निःशुल्क टिकट र बेड कार्यक्रमले निरन्तरता पाएको छ। लुम्बिनी प्रदेश सरकारले भने घरेलु मदिरालाई प्रवद्र्धन गर्ने गरी बजेट विनियोजन गरेको छ। मुख्यमन्त्री डिल्लीबहादुर चौधरीले यसअघि सांसदका हैसियतमा संसद बैठकमा बोल्दै विदेशबाट मदिरा आयात रोक्न घरेलु मदिरा प्रवद्र्धन गरिनुपर्ने बताउँदै आएका थिए। उनैको नेतृत्वको सरकारले पहिलोपटक घरेलु मदिरा प्रवद्र्धनका लागि १२ करोड बिनियोजन गरेको छ। घरायसी रुपमा उत्पादन भइरहेको कोदोको रक्सीलाई ब्रान्डिङ गरे बेच्न सकिने विश्वास मुख्यमन्त्री चौधरीको छ। गण्डकीमा सांसदलाई बजेट अत्यन्तै आलोचनाकाबीच सांसदका योजनालाई पनि पैसा दिने गरी गण्डकी प्रदेशको बजेट आएको छ। सांसद विकास कोष नाम आलोचित हुने भएपछि पूर्वाधार विकास कार्यक्रम भन्दै ७२ करोड रुपैयाँ सांसदका योजनालाई छट्ट्याइएको छ। आगामी आर्थिक वर्ष २०८०८१ का लागि ३३ अर्ब ४२ करोड रुपैयाँको बजेट ल्याउँदा सांसदका योजनालाई पनि समेटिएको हो। आर्थिक मामिलामन्त्री जितप्रकाश आलेले प्रदेशसभामा शुक्रबार सार्वजनिक गरेको आउँदो वर्षको बजेट चालु आर्थिक वर्षको तुलनामा कम छ। चालु आवमा गण्डकीको बजेट ३५ अर्ब ९० लाख रुपैयाँको थियो। चालु आवमा तत्कालीन अर्थमन्त्री रामजी बरालले सांसदको योजनाको कार्यक्रम नराखेपछि बजेटमाथि छलफल नै हुन सकेको थिएन। जसरी पनि बजेट पारित गर्नुपर्ने असारको अन्तिम घडीमा आएर बरालले उक्त कार्यक्रम समेट्न बाध्य भएका थिए। प्रदेशको आन्तरिक राजस्व अपेक्षित रुपमा विस्तार हुन नसकेको, संघीय सरकारबाट प्राप्त हुने अनुदान घटेको भनेर सानो आकारको बजेट ल्याउँदा ल्याउँदै पनि अर्थमन्त्री आलेले सांसदलाई पैसा भने छुट्ट्याइ छाडेका छन्। गण्डकीमा ३६ वटा प्रदेशसभा निर्वाचन क्षेत्र छन्। प्रत्येक निर्वाचन क्षेत्रका लागि २ करोड रुपैयाँ पर्ने गरी बजेट विनियोजन गरिएको छ। आलोचना हुँदै आएको कृषि अनुदानलाई पनि अर्थमन्त्री आलेले निरन्तरता दिएका छन्। बाँदर नियन्त्रणका लागि १ करोड ७२ लाख रुपैयाँ विनियोजन गरिएको छ। अर्थमन्त्री आलेले पुँजीगततर्फ २० अर्ब १९ करोड र चालुतर्फ १२ अर्ब ७३ करोड रुपैयाँ विनियोजन गरेका छन्। पुँजीगततर्फको सबैभन्दा धेरै बजेट भौतिक पूर्वाधारमा छ। भौतिक पूर्वाधार शीर्षकमा ११ अर्ब १६ करोड रुपैयाँ बजेट विनियोजन भएको छ। आर्थिक वर्ष २०७९८० को फागुनसम्म गण्डकी प्रदेशको कुल खर्चमा पुँजीगत खर्च र चालु खर्चको अंश क्रमशः ५४७ प्रतिशत र ४५३ प्रतिशत छ। यसअघिको सरकारले सयौं होमस्टेका लागि अनुदान वितरण गर्दै आएको थियो। यसपालि भने सरकारले एक निर्वाचन क्षेत्रमा एउटा होमस्टेलाई नमुना छनोट गर्ने गरी बजेट विनियोजन गरेको छ। यसपटक गण्डकी प्रदेश सरकारले आन्तरिक ऋणसमेत उठाउने लक्ष्य राखेको छ। १ अर्ब ७० करोड रुपैयाँ आन्तरिक ऋणलाई बजेटमा स्रोत मानिएको छ। यसअघि संघ सरकारले कानुन नबनाइदिएको हुँदा प्रदेशहरूले आन्तरिक ऋण उठाउन सक्ने अवस्था थिएन। अहिले भने कानुन बनिसकेको छ। आठ अर्ब घट्यो बागमतीको बजेट बागमती प्रदेश सरकारले पुरानै कार्यक्रमहरूलाई निरन्तरता दिँदै नयाँ आर्थिक वर्ष २०८०८१ का लागि ६२ अर्ब ७० करोड ९० लाख ७८ हजार रुपैयाँ बजेट ल्याएको छ। बागमती प्रदेशसभामा शुक्रबार बजेट प्रस्तुत गर्दै आर्थिक मामिला तथा योजना मन्त्री बहादुरसिंह लामाले उक्त बजेटमध्ये २६ अर्ब ७० करोड २७ लाख ६९ हजार चालु र ३५ अर्ब ५० करोड ६३ लाख ९ हजार पुँजीगततर्फ विनियोजन गरेका छन्। साथै वित्तीय व्यवस्थातर्फ ५० करोड रुपैयाँ विनियोजन गरिएको छ। आगामी आर्थिक वर्षको बजेटमा चालुतर्फ ४२ दशमलव ५८ प्रतिशत, पुँजीगततर्फ ५६६२ प्रतिशत र वित्तीय व्यवस्थातर्फ ०८ प्रतिशत बजेट छट्ट्याइएको छ। आगामी आर्थिक वर्षको बजेटको खर्च कर राजस्वबाट २५ अर्ब १७ करोड २६ लाख, अन्य राजस्वबाट ५ अर्ब २६ करोड ९४ लाख, संघीय वित्तीय हस्तान्तरणबाट १७ अर्ब ८१ करोड २३ लाख, चालु आर्थिक वर्षको अनिुमानित सञ्चित कोष बचत र अन्य प्राप्तिबाट १४ अर्ब ४५ करोड ४७ लाख बेहोरिने अनुमान गरिएको छ। चालु आर्थिक वर्षको तुलनामा आगामी आर्थिक वर्षमा ८ अर्ब २३ करोड बजेट कम आएको हो। चालु आर्थिक वर्षको लागि बागमती प्रदेश सरकारले ७० अर्ब ९३ करोड ९२ लाख रुपैयाँ बजेट विनियोजन गरेको थियो। बजेटमा प्रदेशको सबलीकरण तथा सार्वजनिक सेवा प्रवाहमा सुधारे, भौतिक पूर्वाधार र सामाजिक क्षेत्रको विकास, कृषि क्षेत्रको रुपान्तरण तथा वन क्षेत्रको व्यवसायीकरण, पर्यटन प्रवद्र्धन, वातावरण संरक्षण र विपद् व्यवस्थापनलगायत विषय उल्लेख छ। सरकारले २० वर्ष पुराना सवारी साधनको नवीकरणमा लाग्ने जरिवानामा ९० प्रतिशत छुट दिने, घरजग्गा कारोबारमा लाग्दै आएको बागमती सभ्यता क्षेत्र सुधार तथा विकास शुल्क र नारायणी तथा राप्ती सभ्यता क्षेत्र सुधार तथा विकास शुल्क हटाएको छ। प्रदेशको स्रोत परिचालन सम्बन्धमा अध्ययन गरी सुझाव पेस गर्न एक उच्चस्तरीय आयोग गठन गर्ने, प्रदेशभित्र मनोरञ्जन करको दायरा फराकिलो बनाउन मनोरञ्जनात्मक सिसाको आकाशे पुल, भ्यूटावर, स्वीङ र केबल कारमा ५ प्रतिशत मनोरञ्जन कर लगाउने भएको छ। औद्योगिक विकास र निजी क्षेत्रको प्रवद्र्धन, वातावरण संरक्षण र बिपत् व्यवस्थापनलगायतका विषयलाई प्राथमिकता दिएर बजेट ल्याएको आर्थिक मामिला तथा योजनामन्त्री बहादुर सिंह लामाले बताए। मुख्यमन्त्री शालिकराम जम्कट्टेलले बजेटको आकार घटे पनि नयाँ कार्यक्रमहरू समेटेर नवीनतम बजेट ल्याइएको बताए। नेकपा एमाले बागमती प्रदेश संसदीय दलका नेता जगन्नाथ थपलियाले हालसम्मकै कमजोर बजेट आएको प्रतिक्रिया दिए। मधेस सरकारले ल्यायो ४४ अर्ब ११ करोडको बजेट मधेस प्रदेश सरकारले आगामी आर्थिक वर्ष २०८०८१ का लागि ४४ अर्ब ११ करोड ४६ लाख ३२ हजारको बजेट ल्याएको छ। अर्थमन्त्री सञ्जयकुमार यादवले शुक्रबार प्रस्तुत गरेका वार्षिक आयव्यय विवरणमा चालुतर्फ १८ अर्ब २१ करोड ७६ लाख १४ हजार अर्थात् ४१३० प्रतिशत रकम विनियोजन गरिएको छ। पुँजीगततर्फ २५ अर्ब ६९ करोड ७० लाख १८ हजार अर्थात् ५८२५ प्रतिशत, वित्तीय व्यवस्थातर्फ २० करोड विनियोजन गरिएको छ। आगामी आर्थिक वर्षका लागि अनुमान गरिएको खर्च व्यहोर्ने स्रोतमध्ये आन्तरिक स्रोतको राजस्वबाट ४ अर्ब ३७ करोड ८१ लाख २ हजार, नेपाल सरकारबाट राजश्व बाँडफाँटबापत प्राप्त ११ अर्व ३८ करोड १९ लाख र समानीकरण बापत प्राप्त अनुदान ७ अर्ब ४१ करोड ५० लाख छ। चालु आर्थिक वर्षको विनियोजनबाट बचत हुने नगद मौज्दात १२ अर्ब ९० करोड ११ लाख, विशेष अनुदान ४९ करोड, समपुरक अनुदान ९८ करोड, संघीय सरकारबाट सशर्त योजनाका लागि प्राप्त अनुदान ४ अर्ब ५६ करोड ८५ लाख गरी जम्मा ४४ अर्व ११ करोड ४६ लाख ३२ हजार व्यहोर्दा २ अर्ब न्यून हुने देखिन्छ। सो न्यून पूर्ति गर्न आगामी आर्थिक वर्षमा आन्तरिक ऋण परिचालन गरिनेछ। निर्वाचन क्षेत्र विकास कार्यक्रमका लागि आगामी आर्थिक वर्षमा २ अर्ब ३५ करोड विनियोजन गरिएको छ। मधेस प्रदेश सरकारले यसअघि आर्थिक वर्ष २०७६७७ मा ३८ अर्ब ७२ करोड ५६ लाख ६१ हजार रुपैयाँको बजेट ल्याएको थियो। जसमा चालुतर्फ १९ अर्ब ११ करोड ९७ लाख ३८ हजार र पुँजीगततर्फ १९ अर्ब २६ करोड ५४ लाख ६४ हजार रुपैयाँ छुट्ट्याइएको थियो। मधेस प्रदेश सरकारले २०७७७८ का लागि ३३ अर्ब ५६ करोड ९ लाख ८९ हजार र २०७८७९ मा ३३ अर्ब ७९ करोड १४ लाख ३० हजार रुपैयाँको बजेट सार्वजनिक गरेको थियो। चालू आर्थिक वर्ष २०७९८० मा ४६ अर्ब ९१ करोड ४८ लाख ८८ हजारको बजेट ल्याइएको थियो। अध्यादेशमार्फत बजेट ः सत्ता र प्रतिपक्षका आआफ्नै तर्क कोसी प्रदेश सरकारले अध्यादेशमार्फत आगामी आर्थिक वर्ष २०८०८१ को बजेट ल्याएपछि यसका सन्दर्भमा सत्ता र प्रतिपक्षले आआफ्नै तर्क दिइरहेका छन्। मुख्यमन्त्री हिक्मतकुमार कार्कीले बिहीबार ३६ अर्ब २४ करोड ३५ लाख १० हजार रुपैयाँको बजेट प्रस्तुत गरेका थिए। नेकपा (माओवादी केन्द्र) र जनता समाजवादी पार्टी (जसपा)ले समर्थन फिर्ता लिएसँगै अल्पमतमा परेपछि बजेट ल्याउन नेकपा (एमाले) नेतृत्वको सरकारले अध्यादेशको सहारा लिनुपर्यो। प्रदेश सरकारका तर्फबाट प्रदेश प्रमुख पर्शुराम खापुङले संसदमा बुधबार आगामी नीति तथा कार्यक्रम प्रस्तुत गरेका थिए। प्रतिपक्षीको साथ नपाउने र नीति तथा कार्यक्रम पास नहुने भएपछि संसद्मा छलफल नै नगरिकन संसद् अधिवेशन अन्त्य गर्दै सरकारले अध्यादेशमार्फत बजेट ल्याएको हो। सरकारको बजेट सार्वजनिक कार्यक्रम प्रतिपक्षी दलहरूले बहिष्कार गरेका छन्। आर्थिक मामिला तथा योजना मन्त्रालयमा बजेट सार्वजनिक गर्न आयोजित कार्यक्रममा विपक्षी दलहरू नेपाली कांग्रेस, माओवादी, नेकपा (एकीकृत समाजवादी) र जसपा अनुपस्थित रहे। अल्पमतमा परेको सरकारले विश्वासको मत लिएर मात्रै बजेट ल्याउनुपर्ने माग विपक्षीको थियो। माओवादी प्रदेश संसदीय दलका नेता इन्द्रबहादुर आङ्बोले अल्पमतको सरकारले विश्वासको मत लिनुको साटो संविधानविपरीत अध्यादेशमार्फत बजेट ल्याएकाले बहिष्कार गरिएको बताए। आङ्बोका अनुसार संविधानको धारा २०७ मा प्रदेशको अर्थमन्त्री (आर्थिक मामिला तथा योजनामन्त्री) ले संसद्मै बजेट प्रस्तुत गर्नुपर्ने व्यवस्था छ। संविधानले बजेट प्रस्तुत गर्न संसद्बाहेक अन्य कुनै बाटो तथा अध्यादेशको परिकल्पना नगरेको उनको तर्क छ। नेकपा (एमाले) कोसी प्रदेशका प्रमुख सचेत रेवतीरमण भण्डारी भने अध्यादेशमार्फत बजेट ल्याउनु कानुनी र संवैधानिक हिसाबले अनौठो विषय नभएको बताउँछन्। भण्डारीका अनुसार संसद्बाट पास हुने सम्भावनामा शंका भएपछि बजेट सार्वजनिक गर्न संसदीय प्रक्रियाको बाटोमा जान नसकिएको हो। अध्यादेशमार्फत बजेट ल्याउँदा केही फरक नपर्ने बताउँदै उनले त्यसलाई पूरक बजेटमार्फत प्रतिस्थापन गर्न सक्ने अधिकार नयाँ सरकारसँग रहने उल्लेख गरे। शिवराज भट्टधनगढी हिक्मतबहादुर नेपालीदैलेख लक्ष्मण पोखरेलबुटवल केशवशरण लामिछानेपोखरा कृष्ण सारु मगर,बलराम पुडासैनीहेटौंडा गोविन्द महतोजनकपुरधाम किशोर बुढाथोकीविराटनगर"
हेटौंडा उपमहानगरद्वारा २ अर्ब ६० करोडको बजेट सार्वजनिक,"हेटौंडा : हेटौंडा उपमहानगरपालिकाले आगामी आर्थिक वर्ष २०८००८१ को लागि २ अर्ब ६० करोड ६५ लाख ४० हजार रुपैयाँ बराबरको अनुमानित बजेट सार्वजनिक गरेको छ। बढ्दो आर्थिक मन्दी र घट्दो राजश्व संकलनलाई मध्येनजर गर्दै उपमहानगरपालिकाले चालु आर्थिक वर्षको भन्दा आगामी आर्थिक वर्षका लागि ११ करोड रुपैयाँ कम बजेट विनियोजन गरेको हो। बजेटको खर्च व्यहोर्ने श्रोतमध्ये आन्तरिक श्रोतबाट ८३ करोड ६६ लाख ६२ हजार, राजस्व बाँडफाँडबाट ५९ करोड १४ लाख, प्रदेश सरकारको विभिन्न अनुदानबाट ३ करोड ३४ लाख र संघीय सरकारबाट १ अर्ब १४ करोड ५० लाख रुपैयाँ रहेको उपमेयर राजेश बानियाँले जानकारी दिए। उपमहानगरको १३ औं नगरसभामा प्रस्तुत गरिएको नीति तथा कार्यक्रम र बजेटमा भएको व्यवस्था अनुसार सामाजिक विकासतर्फ ९२ करोड ९२ लाख, पूर्वाधार विकासमा ३८ करोड ४० लाख रुपैयाँ, आर्थिक विकासतर्फ ११ करोड ६७ लाख तथा वातावरण तथा विपद् व्यवस्थापनमा ७ करोड १५ लाख विनियोजन गरिएको छ। उपमहानगरले एकीकृत बसपार्क तथा टर्मिनल भवन निर्माण गर्न ८ करोड, हेटौंडा४ मा बासुदेव बहुउद्देश्यीय व्यापारिक भवन निर्माण गर्न २ करोड, चालु आवमा सम्झौता भइ जिम्मेवारी सर्ने योजनाको भुक्तानीका लागि २१ करोड २२ लाख र पदमपोखरी मुख्य सडक विस्तार कार्यका लागि ३ करोड ५० लाख रुपैयाँ विनियोजन गरेको छ। हेटौंडा अस्पतालको स्तरोन्नतिका लागि ८० लाख, अटो भिलेज निर्माण गर्न ८० लाख, पिप्लेक्याम्पा रंगशाला स्तरोन्नतिका लागि ५० लाख रुपैयाँ विनियोजन गरिएको उपमेयर बानियाँले जानकारी दिए। वडा गौरवको योजनाका लागि ३ करोड ४० लाख रुपैयाँ विनियोजन गरिएको छ। मेयर मिनाकुमारी लामाले आगामी आर्थिक वर्षको नीति तथा कार्यक्रमलाई प्रभावकारी रुपमा कार्यान्वयन गर्दै बजेट खर्च गर्दा बेरुजु घटाउँदै आर्थिक अनुशासन कायम गरिने बताइन्। हेटौंडालाई समृद्ध बनाउन सबै क्षेत्रबाट सहयोग आवश्यक रहेको उनले बताइन्।"

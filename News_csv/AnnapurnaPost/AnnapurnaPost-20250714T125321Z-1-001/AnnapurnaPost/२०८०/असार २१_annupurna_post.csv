शीर्षक,विवरण
पाठेघरमा ऐंजेरु ?,"खोटाङकी ३८ वर्षे चन्द्रकुमारी श्रेष्ठ (नाम परिवर्तन)को आफ्नै पीडा छ। पाठेघरको समस्याले हिँडडुल गर्न अनि पिसाब फेर्न उनलाई निकै गाह्रो हुन्थ्यो। महिनावारीमा धेरै रक्तस्राव हुने र कमजोर हुने त छँदै थियो। तर, संयोगले गाउँमै स्वास्थ्य शिविर आयो। कहाँ जाउँ, के गरौं भनेको अवस्थामा डाक्टर नै गाउँमा आए। उनको परीक्षण भयो। चिकित्सकले पिसाब जाने पाइप (क्याथेटर) लगाइदिए। पाठेघरमा ठूलो ट्युमर छ, शल्यक्रिया गर्नुपर्छ, ठूलो अस्पताल जानू भनी सुझाए। ठूलो ट्युमर, शल्यक्रिया र अप्रेसन। भन्न सजिलो तर उनका लागि ती सजिलो थिएन। साथी कसलाई लानु, अप्रेसनमा कति पैसा चाहिने होला ? अप्रेसन गर्दा ज्यान तलमाथि भए बच्चाहरूलाई कसले हेरिदिने ? उनले श्रीमान्लाई सम्झिन्। आफन्तहरूलाई सम्झिन्। बच्चालाई च्यापिन्। रातभरि सुत्न सकिनन्। दिन बित्दै थियो। पिसाबका लागि पाइप खोलिएको छैन। अप्रेसन नगरी खोल्दा फेरि पिसाब फेर्न गाह्रो हुने थियो। ठूला अस्पताल कता खोज्ने ? खोटाङ जिल्ला अस्पतालमा पनि नहुने रे। धरान, विराटनगर वा काठमाडौं नै जानुपर्ने रे। कता जाने सोच्न सकेको थिइनन्। आफन्तहरूको सल्लाहले पिसाबको पाइप (क्याथेटर) लगाएरै जेठ १४ गते मोरङ सहकारी अस्पताल आएकी चन्द्रकुमारीलाई मैले परीक्षण र अन्य टेस्टहरू गरेपछि, उनको पाठेघरमा मासु पलाएको ट्युमर (ऐंजेरु) भएको र रक्तस्रावका कारण रक्तअल्पता रहेको पत्ता लाग्यो। के हो पाठेघरको ऐंजेरु ? यो पाठेघरमा हुने एक किसिमको ट्युमर हो, तर क्यान्सर होइन। यो मुख्यतया मांसपेशी तथा फाइबर तन्तुले बनेको कारणले यसलाई फाइबराइड भनिएको हो। यो पाठेघरको बीचको तह मायोमेट्रियमबाट पलाउने भएकाले यसलाई मायोमा वा लियोमायोमा पनि भनिन्छ। सामान्य भाषामा यसलाई ऐंजेरु पनि भन्ने चलन छ। महिलाहरूमा हुने समस्याहरूमध्ये यो पनि एक प्रमुख समस्याभन्दा फरक नपर्ला। नेपालमा मात्र होइन संसारका जुनसुकै मुलुकका महिलाहरूमा यो समस्या देखिन सक्छ। सन् २०१६ का तथ्यांकअनुसार विश्वका २१ दशमलव ४ प्रतिशत महिलाहरूमा फाइबराइड समस्या रहेको छ। सामान्यतया उमेर बढ्दै गए पछि फाइबराइड हुने सम्भावना पनि बढ्दै जान्छ र ४० वर्ष पार गरेका ४० प्रतिशतसम्म महिलाहरूको पाठेघरमा फाइबराइड हुने गरेकोे तथ्यांकहरूले देखाएका छन्। अधिकांश साना साना फाइबराइड भएका महिलाहरूमा कुनै लक्षण वा असरहरू नदेखिने गरेको पाइन्छ। यस्ता महिलाहरू अरु नै समस्याका कारण अल्ट्रासाउन्ड (भिडियो एक्सरे) गर्दा फाइबराइड देखिने गरेको पाइन्छ। फाइबराइड ठूलो भएमा वा सानो नै रहेमा पनि यसले गर्ने प्रमुख समस्या महिनावारीको गडबडी नै हो। महिनावारीमा अत्यधिक रक्तस्राव हुने, लामो समय रक्तस्राव हुने, थोरै थोरै दिनको अन्तरालमा रक्तस्राव हुने, महिनावारीमा धेरै दुखाइ हुने जस्ता समस्या धेरैमा हुन सक्छ। फाइबराइड ठूलो भएमा पेट ठूलो हुने तथा अन्य अंग जस्तै आन्द्रा, पिसाबनली आदिलाई थिचेर थप समस्या गर्न सक्छ। चन्द्रकुमारीको पाठेघरको तल्लो भागमा फाइबराइड रहेकाले पिसाबथैली तथा नली च्यापिएकाले पिसाब फेर्न समस्या भएको हो। फाइबराइड नै हो भन्ने निश्चित गर्न अल्ट्रासाउन्ड (भिडियो एक्सरे) वा अन्य इमाजिङ (सिटिस्क्यान वा एमआरआई) गर्नुपर्ने हुन्छ। फाइबराइडले क्यान्सर पनि हुन सक्छ नि भन्ने डर अधिकांश महिलामा रहने गरेको पाइन्छ। यसै डरका कारण अधिकांश महिलाहरू आत्तिने र शल्यक्रिया गरेर भए पनि पाठेघर फाल्न हतार गरिरहेको पाइन्छ। तर वास्तविकता त्यस्तो होइन। फाइबराइड एकदम सुस्त गतिमा बढ्ने ट्युमर हो। भनिन्छ यो बढेर सुन्तलाको आकारमा आउन तीन वर्ष लाग्ने हुन्छ। यसबाट क्यान्सर हुने सम्भावना मात्र शून्य दशमलव दुई प्रतिशत हुन्छ। तर कसैकसैमा फाइबराइडको वृद्धि तीव्र्र गतिमा हुन सक्छ, यस्तो अवस्थामा क्यान्सर हुने सम्भावना बढी रहन्छ। चन्द्रकुमारीको चाहिँ अलिक तीव्र गतिमा ठूलो भएको थियो। दुई महिनामा नै उनको पाठेघर झन्डै ६ महिनाको गर्भजस्तो भएको थियो। शल्यक्रिया पछि पाठेघर नाप्दा दुई किलोग्रामको थियो। पाठेघरमा ऐंजेरु भन्नेबित्तिकै शल्यक्रिया अर्थात् अप्रेसन सम्झन्छौं। तर फाइबराइडमा शल्यक्रिया गर्नै पर्छ भन्ने छैन। कुनै समस्या नगरेका फाइबराइडलाई कुनै उपचार चाहिँदैन। तर महिनावारीमा अत्यधिक रक्तस्राव भएमा तुरुन्त उपचार चाहिन्छ। यस अवस्थामा रक्तस्राव रोक्न तथा रगतको उत्पादन बढाउन औषधिहरू प्रयोग गर्ने गरिन्छ। तर फाइबराइडको मुख्य तथा दीर्घकालीन उपचार शल्यक्रिया नै हो। शल्यक्रिया गरेर ऐंजेरु वा फाइबराइड मात्र निकाल्ने प्रक्रियालाई मायोमेक्टोमी भनिन्छ। कम उमेर तथा पाठेघर बचाउनुपर्ने अवस्थामा मायोमेक्टोमी रोज्न सकिन्छ तर मायोमेक्टोमी गर्दा शल्यक्रियामा समस्या वा जटिलता आएमा पाठेघर नै निकाल्नु पर्ने हुन सक्छ। उमेर पुगेका अर्थात् सामान्यतया ४५ वर्ष पार गरिसकेको अवस्थामा फाइबराइडलगायत पाठेघर नै निकाल्न सकिन्छ। यस्तो शल्यक्रियालाई हिस्टेरेक्टोमी भनिन्छ। सफल हिस्टेरेक्टोमीपछि चन्द्रकुमारीलाई हिँडडुलमात्रै होइन पिसाब फेर्न पनि सहज भएको छ। अब उनले पिसाबको पाइप लगाउनु परेको छैन। उनले शरीर चंगा भएको बताइन्। अहिले शरीरबाट काँडा झिकेर फालेजस्तो भएको छ, दुखाइको पीडा भुलेर हर्षित मुद्रामा रहेकी चन्द्रकुमारीले भनिन्, शरीर नै अहिले हल्का र फुर्तिलो भएको छ। त्यो पीडा सम्झिँदा यस्तो समस्या त कसैलाई पनि नहोस्। महिनौंदेखि आफूले भोगेको पीडा सुनाउँदै उनले भनिन्, पहाडको कति धेरै अस्पताल गएँ। तर पनि पिसाब फेर्न सजिलो भएन। दुखाइ खपिनसक्नु हुने गरेको थियो। अहिले उपचारपछि पुनः जीवन पाएको महसुस गरेको छु। शल्यक्रियाबाहेक फाइबराइडमा शल्यक्रियाबाहेक अन्य औषधि उपचार छैन भन्न मिल्दैन। फाइबराइडमा उपचार गर्नुपर्ने कारण अत्यधिक वा लामो समयसम्म हुने रक्तस्राव नै हो। रक्तस्राव भएको छैन वा धेरै नभएको अवस्थामा कुनै उपचार नचाहिन सक्छ। तर रक्तस्राव धेरै हुन्छ र तुरुन्तै शल्यक्रिया गर्न नसकिने अवस्थामा रक्तस्राव रोक्ने र शरीरमा रगतको मात्रा बढाउने औषधिहरू प्रयोग गर्नुपर्ने हुन्छ। यस अवस्थामा तत्काल रक्तस्राव रोकिने औषधिहरू थोरै समयका लागि प्रयोग गरिन्छ। फेरि अत्यधिक रक्तस्राव हुन नदिन तथा महिनावारी पनि नियमित गर्न लामो समय (३ देखि ६ महिना वा सोभन्दा बढी) सम्म पनि हर्मोन भएका औषधिहरू प्रयोग गरिने गरिन्छ। यी औषधिहरूका प्रयोगले रक्तस्राव तथा महिनावारीमा आएका समस्याबाट छुटकारा पाइन्छ र उमेर पुगेपछि आफैं महिनावारी सुके पछि फाइबराइड पनि सुक्ने भएकाले सधैंका लागि समस्या समाधान हुन सक्छ। तर औषधिहरूले फाइबराइडलाई नै चाहिँ सुकाउने हुँदैन। कम उमेरमा नै ऐजेरु पलाए पनि यसले धेरै समस्या गरेको छैन भने हेस्टेरेक्टोमी पनि गरिहाल्नु हुँदैन। पाठेघर तथा अण्डाशयले इस्ट्रोजेन र प्रोजेस्टेरोन हर्मोन उत्पादन गर्ने र हिस्टेरेक्टोमी गरिसकेपछि यस्ता हर्मोनको कमी भएर स्वास्थ्यमा समस्या आउने भएकोले कम उमेरमा हिस्टेरेक्टोमी गर्ने उपाय घातक पनि हुन सक्छ। यस अवस्थामा वा अन्य अवस्था जसमा लामो समयसम्म शल्यक्रिया नगर्ने वा गर्न नसकिने भएमा लामो समयसम्म हर्मोनले उपचार पद्धति अपनाउन सकिन्छ।"
रकमान्तर रोग,"कुनै परियोजनामा बजेट परेर पनि खर्च नहुने पर्याप्त कारण देखियो तर अर्को परियोजनामा थप बजेट नभई नहुने अवस्था छ भनेचाहिँ रकमान्तर उचित नै हुन्छ। यस्तो अवस्थामा कानुनी परिधिभित्र रहेर रकमान्तर गरिनुपर्छ। यद्यपि चालु बजेट छ भने चालु र पुँजीगत छ भने पुँजीगत शीर्षकमा पनि १० प्रतिशतभन्दा बढी रकमान्तर हुन्छ भने त्यो कानुनसम्वत भएन। राज्यले वित्तीय अनुशासन पालना नगर्ने रोगको एउटा लक्षण रकमान्तर हो। एउटा शीर्षकमा विनियोजन गरेको रकमलाई अर्को शीर्षकमा सार्ने प्रक्रिया रकमान्तर हो। स्रोत फेर्नुलाई स्रोतान्तर भनिन्छ। यी दुवै काम कुशल विनियोजनको अभ्यास होइनन्। आवश्यकताअनुसार रकमान्तर गर्नुपर्ने भएकाले कानुनी रूपमा रकमान्तर गर्न पाउने व्यवस्था गरिएको हो। कानुनी सीमामा रहेर रकमान्तर गर्नु स्वस्थ अभ्यास हो। तर, कानुनभन्दा बाहिर गएर रकमान्तर गर्नु भनेको वित्तीय अनुशासन पालना नगर्नु तथा लापरबाही गर्नु हो। यो कार्यलाई अनियमितताका रूपमा बुझ्नु पर्ने पनि हुन्छ। जुन कामका लागि बजेट छुट्याइएको छ सो कामका लागि रकम आवश्यकता हुँदाहुँदै निहित स्वार्थवश वा कसैको हितका पक्षमा लागेर कम बजेट परेको वा बजेट नै नपरेको तथा बजेट आवश्यक नपर्ने काम, क्षेत्र, शीर्षकमा सार्नु भनेको अनुचित काम हो। निहित स्वार्थले काम गर्दा अनुचित हुन जान्छ। कहिलेकाहीँ एउटा शीर्षकमा छुट्याएको विविध कारणले खर्च हुन सकेको छैन भने प्रकोप व्यवस्थापन, राहत, पुनरुत्थानलगायत विकासे कामका लागि रकम सारिन्छ भने यो कामलाई उचित मान्न सकिन्छ। उद्देश्य पुष्ट्याइँ नभई व्यक्तिको दबाबमा वा पहुँचवालाले भनेको क्षेत्रमा बजेट लैजान रकमान्तर अनुचित हुन्छ। बजेटमा उल्लेख नभएको आयोजना परियोजनामा पनि रकमान्तर गरेर बजेट लगिएको सुनिन्छ। यो त गर्नै नहुने काम हो। कुनै परियोजनामा बजेट परेर पनि खर्च नहुने पर्याप्त कारण देखियो तर अर्को परियोजनामा थप बजेट नभई नहुने अवस्था छ भनेचाहिँ रकमान्तर उचित नै हुन्छ। यस्तो अवस्थामा कानुनी परिधिभित्र रहेर रकमान्तर गरिनुपर्छ। यद्यपि चालु बजेट छ भने चालु र पुँजीगत छ भने पुँजीगत शीर्षकमा पनि १० प्रतिशतभन्दा बढी रकमान्तर हुन्छ भने त्यो कानुनसम्वत भएन। रकमान्तरका यस्ता अनुचित गतिविधिरूप विनियोजन ऐन, आर्थिक कार्यविधि तथा वित्तीय उत्तरदायित्व ऐनले पनि बर्जित गरेका छन्। धेरैजसो रकमान्तर जेठ, असारलगायत वर्षको अन्त्यमा हुने गरेको छ। असारको १५ गतेपछि कार्यक्रम संशोधन गरेर रकमान्तर गरेर हामी कुन गुणस्तरको विकास खोजिरहेका छौं ? समयमा काम नगर्ने, बजेट सक्न रकमान्तर गर्ने काम कदापी देशको हितमा छैन। प्रतिशतमा देखाउनका लागि मात्र बजेट खर्च पनि होइन नि ! अनावश्यक तथा अनुचित, स्रोत खेर जाने किसिमको र गुणस्तरहीन काम गरेर बजेट सक्नुभन्दा बजेट खर्च नहुनु नै वेश हो। उल्लेखित कारण रकमान्तरले बजेट निर्माण प्रक्रियामै त्रुटि रहेको देखाउँछ। कार्यान्वयन पक्ष त्रुटिपूर्ण छ, छँदैछ लापरबाही पनि देखिन्छ। (अधिकारी अर्थविद् हुन्।)"
संसद्को सार्थकता,"परिवर्तनलाई जिम्मेवारीपूर्वक कार्यान्वयन गर्न सक्ने दल वा दलहरूको प्रतीक्षा अथवा तयारीमा जनता व्यग्र छन्। १८०६ सालमा बेलायत र फ्रान्सको भ्रमणपछि नेपालमा पनि संसद् खडा गर्ने प्रधानमन्त्री जंगबहादुर राणाको परिकल्पना इतिहासमा पढ्न पाइन्छ। न्यायपालिका कार्यकारिणी फाँटबाट स्वतन्त्र हुनुपर्ने चेतना प्रधानमन्त्री जुद्धशमशेरको पालामा पलाउनु धन्य मान्नुपर्छ। यस अनुरूप १९९७ सालमा प्रधान न्यायालयको व्यवस्था गरिएता पनि विधायिकी काम भने शक्ति पृथकीकरणको सिद्धान्त अनुरूप छुट्ट्याइएको पाइँदैन। ऐन सबालजस्ता राज्यका विधायिकी यावत् कामको घोषणा, अक्सर भारदारीसभामार्फत श्री ३ महाराजकै हुकुम प्रमांगीबाट, साबिकबमाजिम नै हुने गरेको पाइन्छ। २००७ सालको क्रान्तिपछि त्यसै वर्षकोे फागुन ७ गतेको ऐतिहासिक घोषणाअनुसार दुई वर्षभित्र संविधानसभामार्फत संविधान निर्माण गर्र्ने वाचा गरिएता पनि विशेषगरी राजदरबारले नचाहँदा त्यो चरितार्थ हुन सकेन। यसरी देशले संविधान पाएन। महानिर्वाचन हुन नसक्दा, संसद् पनि गठन हुने कुरै भएन। विडम्बना भन्नुपर्छ कि देशमा लोकतन्त्र घोषणा भइसक्दा पनि राज्यको विधायिकी जिम्मेवारी राजाको पहलको सल्लाहकार सभाबाट सम्पन्न गर्दैं संसद्को निर्वाचन टार्दै जाने मनसुवा देखा परिरह्यो। यसको विरोधमा २०१४ सालमा संसद्पक्षीय दलहरू भद्र अवज्ञा आन्दोलनजस्तो कार्यक्रम सञ्चालन गर्दै सत्याग्र्रहमा उत्रन बाध्य भएका पनि हुन्। परिणामस्वरूप निर्वाचित संसद्को पूर्वाधारका रूपमा २०१५ साल फागुन १ गते देशको प्रथम संविधान घोषणा तथा यसै वर्षको फागुन ७ गते महानिर्वाचन चरणबद्ध रूपमा सुसम्पन्न हुने सुखद् सिलसिला सुरु भएको पनि हो। संसद् अपहरणको पुनरावृत्ति नहोस् भनी नवजागरण अभियान चलाउनु संसद् दिवस मनाउनुको उद्देश्य हो। अर्को शब्दमा, यो आजको राष्ट्रिय अपरिहार्यता पनि हो। यसरी देशमा निर्वाचित संसद् तथा सरकार गठन भई साराका सारा लोकतान्त्रिक संस्थाहरू प्रभावकारी तथा उत्तरदायीपूर्वक सञ्चालन भएको हेर्ने बलिदानी नेपाली जनताको धेरै पुरानो सपना साकार भएको हो। त्यो ऐतिहासिक महान् दिन हो, २०१६ साल असार १६ गते। यसै असार १६ गते रातको ११ बजेर ४५ मा सुरु भई असार १७ गते बिहानको प्रथम प्रहरमा समापन भएको समयावधि नै हाम्रो इतिहासमा निर्वाचित संसद्को कारबाही शुभारम्भ भएको चीरस्मरणीय प्रथम घडी, पला हुन्। तद्अनुरूप यस प्रसंगमा मध्यरात मा विशेष जोड दिनु पर्नाको कारण इतिहास अध्ययनका दृष्टिले उपेक्षा गर्न नसकिने किसिमका रहेछन्। जस्तो कि, राष्ट्रियसभा गठन नभइसकेको अवस्थाको प्रतिनिधिसभाको त्यस प्रथम दिवसीय मध्यरात्रिकालीन कार्बाहीलाई, माथि भनेजस्तो अग्रगामी तथा संसद्वादी पक्षले बिल्कुलै स्वाभाविक रूपमा लिए। तापनि, एउटा सनाताी रुढिवादी समूहको भने त्यसमा कलुषित भावना तथा उद्देश्य रहेको चर्चा बारम्बार हुने गरेको छ। यस्तो चर्चाको समर्थन २०१६ सालका केही माननीयहरूलगायत त्यस कालखण्डबारे लेखिएका केही पुस्तकले पनि पुष्टि गरेको पाइन्छ। यिनका अनुसार खास कुरो एउटै रहेछ। त्यो के भने एकसेएक ज्योतिषीहरू लगाई विविध तन्त्रमन्त्र साधना पूजापाठ गराई संसद् राम्ररी चल्दै न चलोस्, पंगु भई अवरुद्ध भइहालोस् भन्ने राजदरबारको चाहना तथा तयारीबमोजिम नै पहिलो दिनको संसदीय कार्बाही, निकट भविष्यमा देशलाई अनिष्टतर्फ डोर्याउने रेखा कोरी मध्यरातमा तोकिएको रहेछ। यी कथनका पृष्ठभूमिमा राजाले आफ्नो साथमा रहेको सेना वा शक्ति प्रयोग गरी चालेको १८ महिनाको शिशु प्रजातन्त्रको हत्या सूचक २०१७ साल पुस १ को शाही कदमलाई सिंहावलोकन गर्दा त्यसको नियत प्रस्ट बुझ्न सकिन्छ। दरबार संसद् चाहँदो रहेनछ। संसद् निरन्तर चल्दा, पंगु नहुँदा, प्रभावकारी तथा सशक्त हुँदा यस्तो अवस्था आफ्नो हितमा नहुने ठान्दो रहेछ। बलियो संसद् कमजोर दरबारको द्योतक मान्दो रहेछ। विगतका हाम्रा इतिहासका यस्ता दुुःखद् अध्याय फेरि न दोहरिऊन् भनेर सतर्कता खातिर पनि यस्ता प्रश्नका सम्बन्धमा खुलस्त सार्वजनिक संवाद तथा अभ्यास आज अभै आधिकाधिक मात्रामा जरुरी भइरहेको अनुभूति हुन्छ। यस मानेमा पनि कि देश गणतन्त्रमय भइसक्दा पनि केही संगठन तथा जनमानसकोे मानसिकता अझै पनि अहिलेको आमूल परिवर्तनमैत्री भइसकेको पाइँदैन। आगोमा घिउ थप्ने काम २०७२ सालको संविधान कार्यान्वयनपछिका सरकारबाट जानी नजानी भए भन्न हिचकिचाउनु पर्दैन। किनभने सम्बन्धित सरकारहरू समय समयका चर्काचर्का वाचाअनुसार आम जनतामा देैनिक जीवन हिजोभन्दा राम्रो भएको अथवा बढी सेवासुविधा सम्पन्न हुन सकेको यस्तो उत्साहपूर्ण वातावरण अनुभूत गराउन सकिरहेका छैनन्। यसै सिलसिलामा यो प्रस्ट गर्नु अझ प्रासंगिक होला। आजको संविधान कार्यान्वयनको मुख्य चुनौती यही देखा पर्देैछ कि २०६२०६३ सालपछिको परिवर्तनले राजनैतिक दल अथवा सत्ताको आडमा अनुचित लाभ उठाई भुइँमा खुट्टा नभएको एक मुट्ठीभर नवधनिक वर्ग निर्माण गर्नेबाहेक आम जनतासँग मधुर सम्बन्ध जोडने अरू कुनै ठोस काम गर्न सकिरहेको औंल्याउन सकिन्न। यसै भएर आज आमजनता राजनैतिक संरक्षणमा तलदेखि माथिसम्म पोषित प्रकट अप्रकट भ्रष्टाचारका काण्डमात्र होइन, विशेषगरी यो आमुल परिवर्तन भइसक्दा पनि नेताहरू किन बदलिन नसकेका अथवा यिनले देशमा रीतिथिति बस्न थालेको अनुभूति गर्न सकिने किसिमको लोकतान्त्रिक प्रणाली बसाउन किन नसकेका होलान् भनी गम्भीर प्रश्न पलपलमा भेटिने गर्दछ। माथि उल्लेख गरिए जस्तो अवस्थाको अनुभूति मौकामै गर्दै जनता कतै सडकको शरणमा नपुगुन् भनी संसद् सदा सतर्क सजग हुनुपर्छ। संसद् प्रभावकारी तथा उत्तरदायी हुुनुपर्छ। संसद्ले आफ्नो नियमित कामधन्दा सम्पन्न गर्नुमात्र होइन, यसले खासगरी अहिलेको परिवर्तनले अझै स्थिरता हासिल नगरिसकेको आजको जस्तो अवस्थामा देशमा आसन्न संकटलाई अग्रिम मनन् गर्नु र यथोचित निकास दिने क्षमता सिद्ध गर्न पनि सक्नु पर्छ। यस्तो निकासको खोजीमा प्राथमिक सर्वोत्तम उपाय संविधान संशोधनको अन्तरदलीय पहल पनि हो। यस्ता कदमले मात्र ६४ वर्षअघि अपहरण गरिएजस्तो आजको संसद्ले पनि पुनः अपहरणको नियति, चाहे जसबाट किन नहोस्, व्यहोर्न पर्ने छैन भनी खासगरी नयाँ पुस्तामा विश्वास जगाउन सकिनेछ। यसरी संसद् अपहरणको पुनरावृत्ति यो देशमा फेरि कहिल्यै नहोस् भनी देशभर नवजागरण अभियान चलाउनु पनि २०६४ वर्षअघिको संसद्को सम्झना तथा सम्मानमा असार १६ या १७ गते संसद् दिवस मनाउनु पछाडिको मुख्य उद्देश्य हो। अर्को शब्दमा, यो आजको राष्ट्रिय अपरिहार्यता पनि यही हो। यसकारण पनि कि आम जनता यतिबेला अहिलेको परिवर्तन जिम्मेवारीपूर्वक कार्यान्वयन गर्न सक्ने दल वा दलहरूको प्रतीक्षा अथवा तयारीमा व्यग्र छन्। यो अभाव पूर्ति हुन सक्दा मात्र परिवर्तन जोगिनेछ।"
"सामान्य अंकले घट्यो सेयर बजार, कारोबार रकम ३ अर्बमा सीमित","काठमाडौं : साताको अन्तिम कारोबार दिन बिहीबार नेप्से परिसूचक सामान्य अंकले ओरालो लागेको छ। नेप्से परिसूचक ००६ अंकले घटेर २०४९३८ विन्दुमा अडिएको छ। २८० कम्पनीको ९७ लाख ५१ हजार ९८५ कित्ता सेयर ३ अर्ब ७ करोड ७४ लाख ९८ हजार ३१५ रुपैयाँमा खरिदबिक्री भयो। ओरालो लागेको बजारमा दुई कम्पनीको मूल्य सकारात्मक सर्किट लेभलमा कारोबार भयो। सिटी होटल र रावा इनर्जी डेभलपमेन्टको सेयर मूल्य ९९९ प्रतिशतले बढेको हो। यसैगरी अपर तामाकोशी हाइड्रोपावरको ९८५ र जोशी हाइड्रोपावर डेभलपमेन्टको ९३३ प्रतिशतले मूल्य बढ्यो। कारोबारमा आएका १३ उपसमूहमध्ये ६ को सूचक बढ्दा ७ को ओरालो लाग्यो। डेभलपमेन्ट बैंक,होटल एन्ड टुरिजम, हाइड्रो पावर,लाइफ इन्स्योरेन्स,मनु एन्ड प्रो र ट्रेडिङ उपसमूह बाहेक बाँकी ६ उपसमूहको सूचक नकारात्मक देखियो।"
घट्दै मधेसका कृषियोग्य भूमि,"काठमाडौं : कृषि उत्पादनको मेरुदण्ड मानिने तराई क्षेत्र अर्थात् मधेस प्रदेशको उर्वरभूमि क्रमशः घट्दो क्रममा छ। पछिल्लो समय मुलुकभरका अधिकांश जमिन घरघडेरीमा बिक्री हुने क्रम बढ्दा खेतीयोग्य जमिन भने घट्दै गएको हो। नेपाल राष्ट्र बैंकले सार्वजनिक गरेको आर्थिक गतिविधि अध्ययन प्रतिवेदनले मधेस प्रदेशमा सबैभन्दा बढी अर्थात् ४४ हजार ६ सय ५२ घरजग्गा किनबेच (रजिस्ट्रेसन संख्या) कारोबार भएको छ। यसरी कारोबार हुँदा मधेस प्रदेशमा १ हजार ८ सय ३४ घरभवन स्थायी नक्सापास भएको छ। यसबापत सरकारलाई घरजग्गा रजिस्ट्रेसनबापत ९ अर्ब ६२ लाख ४७ हजार रुपैयाँ बराबरको राजस्व आम्दानी भएको छ। यसैगरी, बागमती प्रदेशमा ४१ हजार ६ सय ४८ घरजग्गा रजिस्टेसन भयो। जसमा सबैभन्दा बढी ७ हजार ४ सय ५९ घरभवन स्थायी नक्सापास भयो। यसको राजस्वबापत सरकारले मोटो रकम अर्थात् ५ अर्ब ६६ करोड २१ लाख रुपैयाँ कमायो। साथै सुदूरपश्चिम प्रदेशमा सबैभन्दा कम १० हजार ३४ घरजग्गा किनबेच (रजिस्ट्रेसन संख्या) कारोबार हुँदा ८ सय ६० घरको नक्सा पास भयो। कर्णाली प्रदेशमा सबैभन्दा कम ३ सय ८१ मात्रै घरभवन स्थायी नक्सा पास भए। भूमि व्यवस्था तथा अभिलेख विभाग, नगरपालिकाहरूका अनुसार घरजग्गा रजिस्ट्रेसन संख्या मधेस प्रदेशमा सबैभन्दा बढी अर्थात् २२७ प्रतिशत र सुदूरपश्चिम प्रदेशमा सबैभन्दा कम अर्थात् ५१ प्रतिशत रहेको छ। यस्तै बागमतीको २११८ प्रतिशत, कोसी प्रदेशको १९१२ प्रतिशत, लुम्बिनीको २०४८ प्रतिशत, गण्डकी प्रदेशको ६२७, कर्णाली प्रदेशको ५१३ प्रतिशत रहेको छ। यद्यपि राष्ट्र बैंकको अध्ययनअनुसार सार्वजनिक निर्माण तथा रियलस्टेट क्षेत्रमा गिरावट आएको छ। सबै प्रदेशमा घरजग्गा रजिस्ट्रेसन संख्या, घरजग्गा रजिस्ट्रेसनबाट प्राप्त हुने राजस्व र घरभवन स्थायी नक्सापास संख्या घटेको प्रतिवेदनमा उल्लेख छ। चालू आवको अर्धवार्षिक अवधिमा घरजग्गा रजिस्ट्रेसन संख्या १ लाख ९६ हजार ५ सय ९५ पुगेको छ। समग्रमा घरभवन नक्सा पास संख्या भने ३७५ प्रतिशतले घटेर १६ हजार १ सय ४७ पुगेको छ। घरजग्गा रजिस्ट्रेसनबाट प्राप्त हुने कुल राजस्व ९ अर्ब ९० करोड रुपैयाँ पुगेको छ। पछिल्लो पटक घरभवन नक्सा पासको कुल संख्या घटे पनि ठप्प भने भएको छैन। जसले गर्दा पछिल्लो समय समग्रमा प्रमुख कृषि बाली (खाद्य तथा अन्य बाली, तरकारी एवं फलफूल तथा मसला) ले ढाकेको भूक्षेत्र भने २१ प्रतिशतले घटेको राष्ट्र बैंकको अध्ययनले देखाएको छ। जसले गर्दा क्रमशः कृषियोग्य भूमि नास हुँदै छ। विशेष गरेर सहरउन्मुख क्षेत्रहरूमा बाटोहरू खोल्ने, प्लटिङ गर्ने र घडेरीहरू विकास गर्दा विशेष गरेर मधेस अर्थात् समथर भूभागमा धेरै कित्ताकाट बढिसकेको राष्ट्रिय भूमि अधिकार मञ्च नेपालका कार्यक्रम प्रबन्धक प्रेमप्रकाश नेपाली गुनासो गर्छन्। घडेरीका लागि भूमि वर्गीकरण हुँदै गए अन्ततः तराईका क्षेत्रलाई मरुभूमिकरण बन्नेमा उनले सरोकारवालाको ध्यानाकर्षण गरे। उनी भन्छन्, यसले खाद्य आयातको स्थितिलाई झन विकराल बनाउँछ। उत्पादनलाई घटाउने र परनिर्भरता बढ्ने खतरा छ। यसअघि सरकारले कित्ताकाट रोकेको थियो। तर गत जेठ पहिलो साता सरकारको नीति तथा कार्यक्रमले कित्ताकाट खुल्ला गर्ने घोषणा गर्यो। स्थानीय तहले भूउपयोग योजना कार्यान्वयन गर्ने भनेको थियो। भूउपयोग ऐनअनुसार कृषि, आवास, वन, खानी तथा खनिजलगायतका करिब १२ क्षेत्रको वर्गीकरण खुलाएर मात्रै स्थानीय तहले कित्ताकाट खुला गर्ने भनिएको थियो। तर भूमि व्यवस्था मन्त्रालयले स्थानीय सरकारलाई यसो गर्न धेरै समय लागे पनि अहिलेलाई कम्तीमा कृषि क्षेत्र कुन र गैरकृषि क्षेत्र कुन भनेर छुट्ट्याए कित्ताकाट खुला गर्न सकिने भनेर परिपत्र गरेको मञ्चका कार्यकारी प्रबन्धक नेपालीले जानकारी दिए। उनका अनुसार यो काम करिब ७१ वटा स्थानीय तहले मात्रै गरे। स्थानीय सरकार राजनीति पहुँच, जग्गा कारोबारीको प्रभावमा परेर यो काम ऐन, नियमावलीले भनेअनुसार भएको छैन, नेपालीले अन्नपूर्णसँग भने, स्थानीय सरकारले चाहेमा खेतीयोग्य जमिन बचाउन सक्थ्यो। यद्यपि नीति तथा कार्यक्रमले कित्ताकाट खुला नीति ल्याए पनि भूमिसुधार मन्त्रालयको एउटा विषयगत समितिमा गएर अड्किरहेको छ।"
लुम्बिनी प्रदेशको बजेट पारित,"अर्थमन्त्री धनबहादुर मास्कीले प्रदेश सरकारको अर्थसम्बन्धी प्रस्तावलाई कार्यान्वयन गर्न बनेको विधेयक पारित गरियोस् भन्ने प्रस्ताव प्रदेशसभाको बैठकमा प्रस्तुत गरेका थिए। उक्त प्रस्ताव ध्वनि मतको आधारमा बहुमतले पारित भएको सभामुख तुलाराम घर्तीले घोषणा गरे । लुम्बिनी : लुम्बिनी प्रदेश सरकारको आर्थिक वर्ष २०८०८१ को बजेट बहुमतले पारित भएको छ । प्रदेशसभाको बुधबार बसेको बैठकले आगामी आर्थिक वर्षको बजेट पारित गरेको हो । अर्थमन्त्री धनबहादुर मास्कीले प्रदेश सरकारको अर्थसम्बन्धी प्रस्तावलाई कार्यान्वयन गर्न बनेको विधेयक पारित गरियोस् भन्ने प्रस्ताव प्रदेशसभाको बैठकमा प्रस्तुत गरेका थिए। उक्त प्रस्ताव ध्वनि मतको आधारमा बहुमतले पारित भएको सभामुख तुलाराम घर्तीले घोषणा गरे । आगामी आवका लागि प्रदेशसभामा सरकारका तर्फबाट अर्थमन्त्री मास्कीले यही असार १ गतेका लागि रु ४० अर्ब ४७ करोड ८९ लाख ९७ हजार बराबरको बजेट प्रस्तुत गरेका थिए। सरकारले ल्याएको बजेटमा असहमति जनाउँदै प्रमुख प्रतिपक्ष दल एमालेले विरोध गर्दै आएको थियो । यही कारण चार पटकसम्म सदन अवरुद्ध हुन पुगेको थियो । मुख्यमन्त्री डिल्लीबहादुर चौधरी र प्रमुख विपक्षीबीच मङ्गलबार भएको वार्तापछि प्रदेशसभाको बुधबारको बैठक सञ्चालन भएको थियो । सरकारले यही असार १ गते ल्याएको बजेट चालुतर्फ रु १३ अर्ब ६३ करोड ३० लाख ९९ हजार र पुँजीगततर्फ रु २३ अर्ब २५ करोड ६९ लाख एक हजार रहेको छ । त्यस्तै, वित्तीय हस्तान्तरणतर्फ रु तीन अर्ब ५८ करोड ९७ लाख छ । चालुतर्फ ३३ दशमलव ६८ प्रतिशत, पुँजीगततर्फ ५७ दशमलव ४५ प्रतिशत र वित्तीय हस्तान्तरणतर्फ आठ दशमलव ८७ प्रतिशत रहेको छ । आगामी आवमा आन्तरिक राजस्वबाट रु छ अर्ब ७३ करोड ५१ लाख, सङ्घबाट प्राप्त हुने राजस्व बाँडफाँटबाट रु ११ अर्ब ३१ करोड ७४ लाख, सङ्घबाट प्राप्त हुने रोयल्टी रु २९ करोड, स्थानीय तहबाट बाँडफाँट भई प्राप्त हुने राजस्व रु दुई अर्ब ५० करोड ३० लाख हुने अनुमान गरिएको छ । त्यस्तै, सङ्घीय सरकारबाट प्राप्त हुने वित्तीय समानीकरण अनुदानबाट रु आठ अर्ब १४ करोड ८३ लाख, ससर्त अनुदानबाट रु पाँच अर्ब ८३ करोड ५९ लाख, समपूरक अनुदानबाट रु ८४ करोड, विशेष अनुदानबाट रु ५६ करोड, चालु आवको नगद मौज्दातबाट रु तीन अर्ब र आन्तरिक ऋणबाट रु एक अर्ब २५ करोड परिचालन हुने अनुमान छ । चालु आव २०७९८० मा रु ४२ अर्ब ६३ करोड ५७ लाखको बजेट आएको थियो ।"
प्री ओपन सेसन : नेप्से परिसूचक करिब १ अंकले बढ्यो,काठमाडौं : साताको अन्तिम कारोबार दिन बिहीबार प्री ओपन सेसनमा नेप्से परिसूचक करिब १ अंकले बढेको छ। नेप्से परिसूचक ०८४ अंकले बढेर २०५०२८ विन्दुमा पुगेको छ। सेन्सेटिभ इण्डेक्स ०१९ अंकले बढेको छ। यो सेसनमा १६ कम्पनीको ९९० कित्ता सेयर ३ ३ लाख ७७ हजार २७८ रुपैयाँमा खरिदबिक्री भयो। यो समयमा कारोबारमा आएका १२ कम्पनीको मूल्य बढ्यो भने ४ को घट्यो।
"प्रसारण लाइन नबन्दा, बिजुली आपूर्तिमा समस्या","विद्युत् उत्पादन नभएरभन्दा पनि प्रसारण लाइन नबन्दा बिजुली आपूर्तिमा समस्या भइरहेको नेपाल विद्युत् प्राधिकरणले जनाएको छ। काठमाडौं : समयमै दुई प्रसारण लाइन नबन्दा विद्युत् प्रवाह अवरोध छ। वर्षायाममा विद्युत् फालाफाल हुँदा पनि बत्ती जाने, उद्योगमा नियमित आपूर्ति नहुने समस्या बढ्दो छ। विद्युत् उत्पादन नभएरभन्दा पनि प्रसारण लाइन नबन्दा बिजुली आपूर्तिमा समस्या भइरहेको नेपाल विद्युत् प्राधिकरणले जनाएको छ। हेटौंडाढल्केवरइनरुवा ४ सय केभी, हेटौंडाभरतपुरबदघाट २२० केभी आयोजना तीन वर्षमा पूरा हुनुपर्नेमा दशकसम्म पनि निर्माण सम्पन्न भएको छैन। लामो समयदेखि यी प्रसारण लाइन निर्माण सम्पन्न हुन नसक्दा प्रणालीमा समस्या देखिएको प्राधिकरण प्रसारण लाइन प्रमुख दीर्घायु श्रेष्ठ बताउँछन्। लामो समयदेखि निर्माण सम्पन्न हुन सकेको छैन। स्थानीयको अवरोध र अदालतको स्टे अर्डरले गर्दा आयोजनाको काम लम्बिएको छ। यी लाइन भइदिएको भए सिस्टमलाई बल हुन्थ्यो, उनले थपे। अहिले पूर्व र पश्चिम जोड्ने पुरानो लाइनबाट करिब ८० मेगावाट मात्र विद्युत् प्रसार भइरहेको छ। अहिलेको नयाँ लाइन बढी क्षमताको छ। करिब तीन सय मेगावाट बिजुली प्रसार हुन सक्छ। यस्तै, ढल्केवरमा आएको बिजुलीलाई पश्चिम लैजानका लागि पनि चार सय केभीको लाइन आवश्यक छ। अहिले हेटौंडाबाट पश्चिम जाने १३२ केभीका लाइनहरू मात्र भएकोले यस क्षेत्रका उद्योगहरूमा नियमित बिजुली जान सकिरहेको छैन। एकातिर बिजुलीको नियमित आपूर्ति हुन सकेको छैन भने अर्कोतिर निजी प्रवद्र्धकको सबै उत्पादन किन्न सक्ने अवस्थामा प्राधिकरण छैन। ३ वर्षमा सक्नुपर्ने प्रसारण लाइन दशकमा पनि बनेनन् निर्माण समयमा नभएपछि ऋण लगानीकर्ता विश्व बैंक आयोजनाबाट बाहिरियो दुवै आयोजना विश्व बैंकको ऋण र नेपाल सरकारको लगानीमा निर्माण थालिएको हो। जग्गा अधिग्रहण, मुआब्जा विवाद, वनको समस्या र मुद्दा, मामिलाका कारण तीन वर्षमा सकाउनुपर्ने आयोजना वर्षौंसम्म पनि बन्न सकेका छैनन्। विवादका कारण निर्माणको समय लम्बिएपछि ऋण लगानीकर्ता विश्व बैंकले सन् २०२१ बाट नै यी आयोजनाबाट हात झिकिसकेको छ। विश्व बैंकले करिब १३८ मिलियन अमेरिकी डलर (करिब १६ अर्ब रुपैयाँ) सहुलियत ऋण दिएको थियो। विश्व बैंकसँगको सम्झौताअनुसार ठेक्का लागेको तीन वर्षभित्र निर्माण सम्पन्न गर्नु पथ्र्यो। हेटौंडाढल्केवरइनरुवा सन् २०११ मा र हेटौंडाभरतपुरबर्दघाट सन् २००९ देखि ठेक्का लागेका आयोजना हुन्। तर, एक दशक बितिसक्दा पनि काम सक्नुको साटो अझै ढिलाइ भएको कारण देखाउँदै विश्व बैंकले हात झिकेका हो। हेटौंडाढल्केवरइनरुवा ४०० केभी देशभित्र प्रसारण प्रणाली सुदृढीकरण र नेपालभारत विद्युत् व्यापारका लागि हेटौंडाढल्केवरइनरुवा प्रसारण लाइनलाई प्राथमिकतामा राखिएको छ। यस प्रसारण लाइन ठूलो क्षमताको मुख्य ट्रंकलाइन भएको आयोजना प्रमुख श्यामकुमार यादव बताउँछन्। नेपालको लागि लाइफ लाइनको रूपमा रहेको यो आयोजना मुज्जफपुर जोड्नेदेखि वीरगन्जविराटनगरसम्म पनि विद्युत् प्रवाहका लागि मुख्य लाइन भएको यादवले बताए। अमेरिकी अनुदानमा बन्ने एमसीसी आयोजना पनि यही प्रसारण लाइनमा जोडिने उनी सुनाउँछन्। कुल ७ सय ९२ टावर चाहिने यो प्रसारण लाइनको काम अहिले अघि बढेको छ। विगतमा चार वर्षभन्दा बढी समयदेखि मुद्दा खेपिरहेको यो आयोजना अहिले अघि बढिरहेको प्रमुख यादव बताउँछन्। अहिले तार तान्ने काम सुरु भएको छ। १० जिल्लाबाट जाने यो प्रसारण लाइनमा सर्लाहीका ८ टावर र मकवानपुरको २५ टावरमा अझै स्थानीयको अवरोध छ। सर्लाहीको जियाजोर क्षेत्रमा आठ टावरमा स्थानीयले काम गर्न दिएका छैनन्। हेटौंडाको थाना भर्याङदेखि कुख्रेनी खोला हुँदै बेतखोल्सीसम्मका ११ टावरमा स्थानीयले अवरोध गरेका छन्। त्यसैगरी हेटौंडाको हटिया क्षेत्रमा १४ टावर निर्माणमा रहेको अवरोध पनि हट्न सकेको छैन। स्थानीयले प्रसारण लाइनको बाटो परिवर्तन गर्न भने पनि त्यो सम्भव नभएको आयोजना प्रमुख यादव बताउँछन्। आयोजनाको ठेक्का भारतको एन्जेलिक इन्टरनेसनल र जर्मनीको एलटीडी कम्पनीको ज्वाइन्ट भेन्चरले पाएको छ। ३० महिनामा सक्नुपर्ने गरी ठेक्का लागेको यो आयोजनामा जंगल काट्ने आदेशका लागि नै करिब ६७ वर्ष कुर्नु परेको थियो। त्यसपछि अदालती प्रक्रियाका कारण ४ वर्ष रोकिएको थियो। अब काम अघि बढेको छ। ढल्केवरबाट इनरुवा खण्डमा कुनै अवरोध नभएकोले आगामी पाँच महिनामा चार्ज गर्ने योजना आयोजनाको छ। यसले पूर्वाञ्चल क्षेत्रमा देखिएको बिजुलीको समस्या समाधान हुने बताइएको छ। इनरुवाहेटौंडा खण्ड पनि करिब डेढ वर्षमा सम्पन्न गर्ने योजना लिइएको छ। हेटौंडाभरतपुर २२० केभी २ सातामै चार्ज हेटौंडाभरतपुरबर्दघाट लाइनको एउटा सर्किट चार्ज हुने प्रक्रियामा छ। अहिले प्रसारण लाइनको यो खण्डको टेस्टिङको काम अन्तिम चरणमा रहेको आयोजना प्रमुख सन्तोष साह बताउँछन्। यो खण्ड चार्ज हुनेबित्तिकै करिब १६० मेगावाट भरतपुरहेटौंडा बिजुली प्रसारण गर्न सकिन्छ। भरतपुरबर्दघाट खण्डको काम पनि भइरहेको छ। दुईदेखि तीन महिनाभित्र सम्पन्न हुने भनिएको छ। यो खण्डमा दुम्कीबासको दुई टावर दुई वर्षदेखि रोकिएकोमा अब काम सुरु हुँदैछ। दुई टावरमध्ये एउटा टावर ठड्याउने काम भइसकेको छ। अर्को टावर पनि निर्माण हुँदैछ। टावर निर्माण सकिएको १५ दिनभित्र तार तान्ने काम हुन्छ। यो सकिएपछि एउटा सर्किट भरतपुरबाट बर्दघाट हुँदै हेटौंडासम्म चार्ज हुन्छ। २१ महिनामा निर्माण सक्ने गरी आयोजना ठेक्का लागेको भए पनि करिब १४ वर्ष हुँदा पनि सम्पन्न हुन सकेको छैन।"

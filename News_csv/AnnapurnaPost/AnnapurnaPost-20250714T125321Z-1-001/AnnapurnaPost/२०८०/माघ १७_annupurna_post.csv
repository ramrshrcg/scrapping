शीर्षक,विवरण
न्याय दिलाउने नै अन्यायमा !,"प्रहरी यस्तो शब्द हो जसले अन्यायमा परेकालाई न्यायको अनुभूति र अन्याय गर्नेहरूको मुटुमा ढ्याङ्ग्रो ठोक्ने काम गर्छ। समाजमा शान्ति सुव्यवस्था बनाइराख्न कानुनको कार्यान्वयन गर्ने अधिकार प्राप्त निकाय भएकाले नै प्रहरीप्रति आमजनताले विश्वास र भरोसा हुन्छ। तर बेलाबेलामा राजनीतिक नेतृत्व र तालुकवाला निकायबाट हुने हस्तक्षेपले प्रहरीप्रतिको विश्वास नै डगमगाइरहेको हुन्छ। प्रहरीप्रतिको आमविश्वास कायम राख्न र कर्तव्यप्रति सचेत र अडिग राख्न आवश्यक पर्ने चेन अफ कमान्ड पनि बेलाबखत धर्मराउने गर्छ। जसले गर्दा शक्तिको वरिपरि घुम्नेले अनुशासनको पालना गर्ने आफूभन्दा वरिष्ठ नै भए पनि हल्लाउन थाल्छ। प्रहरी संगठनभित्र पछिल्लो समय यस्ता विकृत प्रवृत्ति बढ्दै गएको छ। जसले इमान्दारपूर्वक काम गर्ने प्रहरी अधिकारीहरू नै कमजोर मनोबलमा काम गर्न बाध्य हुँदै आएका छन्। प्रहरीलाई अनुशासित र कानुुनको कार्यान्वयन गर्ने बलियो संगठनका रूपमा स्थापना गर्न राजनीतिक नेतृत्व, तालुकवाला निकाय र हरेक प्रहरी संगठनका वरिष्ठ र कनिष्ठ सदस्यहरूको विभिन्न भूमिका हुन्छ। तर तीभन्दा बढी भूमिका प्रहरीको मूल नेतृत्वको हुने गर्छ। प्रहरी नेतृत्वले चाहँदा आफ्नो संगठनका हरेक सदस्यलाई उच्च मनोबल र नैतिकतामा रहेर काम गर्ने वातावरण बनाउन सक्छ। तर त्यसका लागि मूल नेतृत्व नै संगठनप्रति बफादार र नैतिक चरित्रले पूर्ण हुन जरुरी छ। तर प्रश्न उठ्छ के अहिलेको अवस्थामा हरेक प्रहरीले उच्च मनोबल र नैतिक धरातलमा उभिएर काम गर्ने वातावरण छ त ? त्यसको जवाफ जो कोहीले दिन सक्छ। तर त्यसको समीक्षा प्रहरीको मूल नेतृत्वले मात्र गर्न सक्छ र गर्नुपर्छ। सत्य सेवा सुरक्षणम्को नारा आत्मसात् गरेको व्यावसायिक र निष्ठावान् भनिने प्रहरी संगठनको नेतृत्व विगतमा जस्तै राजनीतिक दलका सामु निरीह भइदियो भने प्रहरी संगठन भविष्यमा झनै कमजोर बन्दै जान्छ र संगठनको औचित्यमा प्रश्न चिह्न खडा हुन्छ। पछिल्लो समय भीड नियन्त्रणदेखि अपराध अनुसन्धानमा प्रहरीको भूमिकालाई लिएर पटकपटक प्रश्न उठ्ने गरेको छ। कानुन कार्यान्वयन तथा शान्ति सुरक्षा र विधिको शासन बनाइराख्ने भूमिकामा रहेको प्रहरीले आफैंले त्यसको प्रतिकूल हुनेगरी काम गर्दा प्रश्न उठ्नु भने स्वाभाविक हो। तर किन त्यस्तो भइरहेको छ ? यो गम्भीर प्रश्न हो। प्रहरी अधिकारीले कुन मनोदशा र अवस्थामा काम गरिरहेका छन् ? कमजोरी किन भइरहेको छ भनेर खोजी गर्ने र समाधान निकाल्ने प्रयास भने कतैबाट भएको देखिँदैन। कमजोरी यहीनेर भएको देखिन्छ। अति संवेदनशील परिस्थितिमा उच्च मनोबलका साथ काम गर्नुपर्ने प्रहरी अभाव र दबाबका बीच काम गर्न बाध्य हुन्छन्। उनीहरूलाई समयसमयमा दिनुपर्ने तालिम र प्रोत्साहन वृत्ति विकासका कुरा शून्य बराबर देखिन्छ। जसको असर उनीहरूको काम कारबाहीमा पनि प्रत्यक्ष परेको छ। जुन मनोबल र परिस्थितिबीच उनीहरूले काम गरिरहेका छन्। त्यसबाट प्राप्त हुने नतिजा मात्र उत्कृष्ट खोजेर हुँदैन। मुलुक संघीयतामा प्रवेश गरेपछि त्यसको कार्यान्वयनका क्रममा प्रहरी समायोजनका लागि अपनाइन लागेको प्रक्रियाले एक तहसम्मका प्रहरी अधिकारीले पुनः आफ्नो वृत्ति विकासलाई लिएर चिन्ता लिनुपर्ने अवस्था सिर्जना हुन लागेको देखिन्छ। यदि अहिले भनिएजस्तै अवस्थामा प्रहरीको समायोजन हुने हो भने प्रदेशमा समायोजन हुने निर्धारित तहसम्मका प्रहरी अधिकारीहरू आफ्नो वृत्ति विकासमा आउन सक्ने अवरोधलाई लिएर चिन्तित हुनुपर्ने अवस्था देखिन्छ। आम नागरिकको सुरक्षामा खटिने अर्थात् अन्यायमा परेकाहरूलाई न्याय प्रदान गर्ने जिम्मेवारी पाएका प्रहरी कर्मचारी आफैं अन्यायमा पर्ने अवस्था आयो भने उनीहरूले कुन मनोबल लिएर समाजमा न्यायको शासनलाई टेवा पुर्याउन सक्लान् ? कानुनको कार्यान्वयन गर्ने निकायमा काम गर्ने प्रहरीहरू नै न्यायको याचना गर्नुपर्ने अवस्थामा पुग्दा न्यायको याचना गर्ने आम जनताको मनोदशा र अवस्था के होला ? यसतर्फ कसैले पनि चिन्ता र चासो लिएको दिएको देखिँदैन। देश र जनताको सुरक्षाको जिम्मा लिएको फौजी संगठन सञ्चालनको पनि आफ्नै विधि र प्रक्रिया हुन्छ। यो कुनै राजनीतिक लहडमा नियुक्त भएका व्यक्तिले चलाउने संस्था होइन। अनुशासित र व्यवस्थित फौजी संगठनमा वर्षौंको अनुभव सँगालेका व्यक्तिले नेतृत्व गर्ने यो संगठनमा केही वर्षयता राजनीतिको छायाँ पर्न थालेपछि चेन अफ कमान्ड र यो संगठनले पूरा गर्ने स्वतन्त्र दायित्वमाथि पनि प्रश्न उठ्न थालेको छ। नागरिकको करबाट सञ्चालन हुने फौजी संगठनलाई नेतृत्व गर्ने व्यक्तिहरू राजनीतिक दलको भ्रातृ संगठनका नेता जस्तो भयो भने लामो इतिहास बोकेको प्रहरी संगठनमाथि आम नागरिकले समेत प्रश्न उठाउने अवस्था सिर्जना हुन थाल्छ। प्रहरीले गर्ने दैनिक काम कारबाहीदेखि उनीहरूको वृत्ति विकासमा समेत राजनीतिक प्रभाव देखिन थालेपछि संगठनभित्रका इमान्दार, व्यावसायिक निष्ठावान् र प्रहरी पेसामा भविष्य देखेका तल्लो तहदेखि माथिल्लो तहसम्मका अधिकारीको विश्वासमा ठेस लाग्न पुग्छ। संगठनभित्र राजनीतिक प्रभाव र हस्तक्षेपकै कारण एउटै समयमा सेवा प्रवेश गरेका कतिपय प्रहरी उपल्लो दर्जामा पुगिसक्दा इमान्दार र नेताको ढोका नढक्ढक्याउनेहरूको वृत्ति विकासमा असर पुगेका थुप्रै उदाहरण छन्। घटनाक्रमलाई फर्केर हेर्दा बहालवाला प्रहरी प्रमुखको अवकाश र नयाँ प्रमुखको नियुक्तिको समय नजिकै जाँदा नेतृत्वमा अस्वस्थ्य प्रतिस्पर्धा हुनु अब प्रहरीमा नौलो विषय रहेन। बिडम्बना नेतृत्वमा पुग्नेहरूमा पनि विभिन्न स्वार्थपूर्ति गर्ने समूहको दबाबका कारण पनि संगठनको हित प्रवद्र्धन र संगठनलाई स्वतन्त्र ढंगले चलाउन थुप्रैले हिम्मत राखेको देखिँदैन। बरु राजनीतिक दल र उनीहरूका नेतालाई रिझाउनमै व्यस्त देखिन्छन्। संगठनभित्र गलत अभ्यास भइरहेको जानकारी हुँदा पनि दलकै स्वार्थका लागि काम गर्ने संगठन र कर्तव्यनिष्ठ आफ्ना कर्मचारीप्रति निरीह रहने नेतृत्व रह्यो भने प्रहरी संगठन झन्झन् कमजोर र लक्ष्यबाट विमुख हुँदै जानेमा कुनै शंका छैन।"
हामी गरिबको जाडो कसले देख्छ ?,"मुलुकमा तीन तहका सरकार छन् । सबैले गरिब, निमुखा र दुःखीका पीडा, मर्कामा मलम लगाउने भन्छन् । हामीलाई सरकार चाहिएको पनि यसकै लागि हो । देशमा ठूलाठूला राजनीतिक परिवर्तन भए । सरकार पनि फेरिएका फेरियै छन् । संघीयता पनि आयो । तर, हामी जस्ता दुखी गरिबका समस्या भने ज्युँका त्युँ छन् । स्थानीय सरकार र प्रदेश सरकार आफूले गर्नुपर्ने मुख्य कामबाट चुकेका छन् । ती सरकारले बर्सेनि विपद् व्यवस्थापनको नाममा विनियोजन गर्ने करोडौं रकम कार्यकर्ताको खल्तीमा जान्छ । निमुखाहरूको अवस्था उस्तै छ । आपतविपद् पर्दा पनि हामी जस्ता निमुखालाई जीवनयापन गर्न निकै कठिनाइ छ । हाम्रा लागि खर्च गर्न छुट्ट्याएको रकमको पनि सदुपयोग हुन सकेको छैन । हामीजस्ता अपांगता भएका मानिस र सुकुम्बासीले पालिकामा जाँदा पनि सहज रूपमा सेवा सुविधा पाउँदैनौं । चुनावका बेला गाउँ नै स्वर्ग बनाइदिने बाचा गर्ने नेताहरू पदमा पुगेपछि हामीजस्तालाई बिर्सन्छन् । टाठाबाठा र चलाख कार्यकर्ताहरूका घेराभन्दा बाहिर जान सक्दैनन् । गरिब, निमुखाले सरकार भएको महसुस गर्न सकेका छैनन् । शिक्षा, स्वास्थ्य, समाज उत्थान जस्ता जनजीविकासँग प्रत्यक्ष सम्बन्ध राख्ने विषयवस्तु सरकारका प्राथमिकतामा पर्दैनन् । सरकार र जनमानसबीचको सम्बन्ध पछिल्लो समयमा निकट हुन सकेको छैन । हामीजस्ता सुकुम्बासी एवं दलित समुदायका अपांगता भएकाहरू अझ पनि परनिर्भर नै छौं । हाम्रा लागि सरकारले दिने राहत र सहयोगको रकम कहाँ जान्छ, थाहै हुँदैन । बाक्लो हुस्सु र शीतलहरले जनजीवन प्रभावित भएको धेरै भइसक्यो । जनप्रतिनिधिहरू हिटर बालेर कार्यालयमै बस्छन् । हामी सधैं चिसो भुइँमै सुत्न बाध्य छौं । (महेन्द्रराम चमार, गौशाला नगरपालिका ११, महोत्तरीका बासिन्दा हुन् ।)"
संघीय वित्तीय प्रणालीका तहगत जोखिम,"सार्वजनिक ऋणको सही सदुपयोग नहुँदा आन्तरिक अर्थतन्त्र कमजोर हुन्छ। आन्तरिक अर्थतन्त्र मात्र होइन समग्र अर्थतन्त्र नै कमजोर बन्न पुग्छ। सबल अर्थतन्त्र निर्माण गर्न सार्वजनिक ऋणलाई उत्पादन र विकास खर्चमा लगाउन सक्नुपर्छ। विश्व बैंकले सन् २०२३ को तेस्रो त्रैमासिकमा प्रकाशन गरेको प्रतिवेदनअनुसार नेपालको समग्र संघीय वित्तीय प्रणाली सुधारोन्मुख छ। जसअनुसार संघीय बजेटको करिब ३६७ प्रतिशत बजेट स्थानीय र प्रदेश सरकारले प्राप्त गरेको कुरा उल्लेख छ । संघीयता लागू भइसकेको दशकभन्दा बढी भइसकेको अवस्थामा पनि सरकारले आर्थिक बाँडफाँटका योजनाबद्ध ढाँचा, संरचनागत सुदृढीकरण, मानव संसाधन विकास, जनमुखी वित्तीय व्यवस्थापनजस्ता ठोस कुरामा ध्यान दिन सकेको छैन। जनताका समस्या समाधानार्थ, राज्यले विविध स्रोत, साधन, अधिकार, उत्तरदायित्व, जिम्मेवारीलगायतका विविध आयामिक सेवासुविधाको उपलब्धता सहज किसिमले गरिनुपर्छ भन्ने मान्यता वित्तीय संघीयताले प्रस्तुत गर्छ। सहज सेवा प्रवाह वित्तीय संघीयताको आधारबिन्दु हो। सेवा प्रवाहका लागि जनताले पहुँचयोग्य तह छान्छन् भन्ने मान्यतासहित संघीय वित्तीयताको विकास भएको पाइन्छ। जसका लागि तीनै तहबीच समन्वय एवं शक्ति पृथकीकरण र सन्तुलन जरुरी छ। हिसाबै गर्दा त नेपालको संघीय प्रणालीलाई ऊँट तथा वित्तीय संघीयतालाई ऊँटपालन व्यवसायको संज्ञा दिन सकिन्छ, जसको महत्त्वनेपालजस्तो मरुभूमि नभएको मुलुकमा खासै काम छैन। सन् १९५९६० ताका नै अमेरिकी अर्थशास्त्री रिचर्ड मस्ग्रेभले संघीय, प्रादेशिक र स्थानीय सरकारबीच स्रोत र सम्पत्तिबारे उल्लेख गरेका थिए। जसमा उनले तहजन्य आन्तरिक स्रोतलाई ठूलो महत्त्वदिएका थिए। दोस्रो, स्रोतको असमान वितरणले निम्त्याउने जोखिमबारे पनि वर्णन गरेका छन्। मस्ग्रेभले उल्लेख गरेअनुसारकै वितरण र अभ्यास हाल संघीयता लागू भएका र संघीयता अभ्यास गरिरहेका नेपाल, इथियोपिया, सुुडान, बेल्जियम आदि जस्ता मुलुकले कार्यान्वयन गरिरहेका छन्। संघीयताको आयामिक तत्वलाई दृष्टिकोणको मान्यतामा स्वीकार्दा, लागू गर्न सजिलो र अभ्यासलाई कठिन अर्थमा बुझ्न सकिन्छ। अर्थ व्यवस्थापन र समन्वयका हिसाबले नेपालको संघीय प्रणालीलाई अभ्यासको मान्यता मान्यता दिँदा बेस होला। समकालीन सन्दर्भ : नेपाल सरकारको संघीय मामिला तथा सामान्य प्रशासन मन्त्रालयले २०७८ मा प्रकाशित नेपालमा वित्तीय संघीयता, अवधारणा र अभ्यास पुस्तकको सुरुवातमा नै संघीयताले राज्यशक्तिको प्रयोगमा जनतालाई केन्द्रबिन्दुमा राख्छ। जसको अभ्यास नेपालमा प्राचीनकालदेखि हुँदै आएको छ भनिन्छ। सायद यहाँ ऊबेलाको बाइसी र चौबिसी राज्यमा रहेको प्राचनीकालीन संघीय अभ्यासको कुरा उल्लेख भएको होला ? र यो पनि मनन्योग्य कुरा हो कि २०६५ जेठ १५ गतेबाट नेपालकै इतिहासमा पहिलो पटक संघीयता लागू भएको हो। यस्तै विरोधाभाषपूर्ण बुझाइले नै हो भयमा लय बिग्रिने। भयगत शिथिलता असक्षमताको दोस्रो प्रारूप पनि हो। जोखिमीय दृष्टिकोणले हेर्दा, संघीय वित्तीयताको जोखिम शून्यप्रायः हुनुपर्ने हो, किनकि संघीयता आफैंमा भीमकाय र कठिन राज्य सञ्चालन अभ्यास हुँदै हैन। तर मापकीय र शासकीय कायापलटकर्ताको यथाबिन्दु बृहत् (कम्प्रिहेन्सिभ) भइदियो, संघीय प्रणाली लाद्ने हिसाबमा। फलस्वरूप देखापर्यो विद्यमान वित्तीय भार। यसै प्रस्थानबिन्दुको आडमा आइपुग्यो वित्तीय असन्तुलन, आर्थिक संकटको रूपमा। नेपालको सन्दर्भमा, वित्तीय असन्तुलन मात्र हैन केन्द्र, प्रदेश, र स्थानीय तहहरूबीच शक्ति सन्तुलन र पेचिलो असमझदारीमा समेत भीमकाय बेमेल छ। यसको स्पष्ट उदाहरण कोशी प्रदेश सरकार र धरान उपमहानगरपालिका तथा काठमाडौं महानगरपालिका र संघीय सरकारमा देख्न सकिन्छ। यो वित्तीय संघीयताको अनुशासनको आयाम पक्का पनि हैन। शासकीय स्वरूपमा यस्ता लाचारीपनले तीनै तहका सरकारका नालायकीपन निर्धक्क झल्कन्छ। एकात्मक राज्यप्रणालीमा नेपालको हकमा करको दायरा फराकिलो हुन सकेका थिएनन्। संघीयतामा मुलुक प्रवेश गरेपछि करको दर र दायरा फराकिलो भएका छन्। यो अत्यन्त मनन्योग्य कुरा हो, तर फराकिलो दायरामाझ पनि अपेक्षा गरिएभन्दा निकै कम राजस्व संकलन भएको छ। यो अर्थव्यवस्थाको नकारात्मक संकेत हो। कर र राजस्व सरकार सञ्चालनका आधारभूत तत्त्वहुन्। फराक दायराबीच पनि अपेक्षित कर संकलन नहुनु र गर्न नसक्नु तीनै तहका सरकारलाई चुनौती हो। यस्ता चुनौतीगत जोखिमलाई नीतिगत एवं कार्यगत रुपमा न्यूनीकरण गर्दै निर्मूल बनाउनु नितान्त आवश्यक छ। राजस्व संकलन लक्ष्यअनुसार प्राप्त हुन नसक्नु र चुहावट बढ्दै गएकाले आन्तरिक स्रोत कमजोर भएको हो। सालिन्दा नेपाल सरकारको राष्ट्रिय खर्चमा वृद्धि भएको पाइन्छ। बजेटकोे आकार वृद्धिका लागि प्रतिस्पर्धा नै चल्छ। पछिल्लो समय नेपालको पुँजीगत खर्चमा मात्र वृद्धि भएको छ जसमा हामी गर्व गर्छौं। हामी पुँजीगत खर्च वृद्धिलाई समेत विकासको द्योतक मान्छौं। के पुँजीगत खर्चमा मात्र बढोत्तरी हुनु भनेको विकासको मात्रामा वृद्धि हुनु हो र ? खास रूपमा नेपालको राष्ट्रिय खर्चको आकारमा वृद्धि गराउने तत्त्वभनेकै तहगत रूपमा हौसिएको पुँजीगत खर्च हो। चाहे त्यो संघीय, प्रादेशिक वा स्थानीय तहमै किन नहोस्। राष्ट्रिय आर्थिक जोखिमका दृष्टिले यसको आकार घटाउने (डाउनसाइज) गर्ने वा स्थिरीकरण गर्नु आवश्यक छ। स्रोतका हिसाबले नेपालका सबै प्रदेशको असमान आय छ। वित्तीय संघीयतामा अभ्यासका कुरा गर्दा, आफ्नै हिसाबले सबै प्रदेश आफूआफूमा आत्मनिर्भर, सबल र सक्षम बन्नुपर्ने हो तर संघीयता लागू भइसकेको एक दशकभन्दा पनि बढी समयमा यस्तो हुन नसक्नु भनेको आफंैमा लज्जाको विषय हो। यहाँ आर्थिक स्रोतका लागि केवल प्रदेश र स्थानीय तहले केन्द्रीय सरकारकै मुख ताक्नुपर्ने अवस्था छ। यसको तात्पर्य हरेक प्रदेश र स्थानीय तहले आफ्ना स्रोत र साधनको उपयोग गर्न सकेका छैनन्। के यो संघीय वित्तीयताको लक्ष्य प्राप्त गर्ने आधारशिला हैन र ? यसर्थ, तहगत जोखिम न्यूनीकरणका लागि तीनै तहका सरकारका कार्यगत सीमाको दायरा फराकिलो बन्नु जरुरी छ। यसका लागि अकाट्य विषयवस्तु आपसी समन्वय हो। समन्वयवाट सम्भावनाका आयाममा वृद्धि हुन्छन्। स्रोत उपयोग र व्यवस्थापन तीनै तहका सरकारका आधारभूत आधारशिला हुन्। यो हुन सक्यो भने संघीयता साथै संघीय वित्तीयताको प्रतिफल प्राप्त गर्न कुनै किसिमको बाधा पर्ने छैन।"
नेपालले बंगलादेशलाई दियो १७० रनको लक्ष्य,"काठमाडौं : नेपालले बंगलादेशलाई १७० रनको लक्ष्य प्रस्तुत गरेको छ। आइसीसी यु१९ विश्वकपको सुपर सिक्सअन्तर्गत दक्षिण अफ्रिकामा जारी खेलमा नेपाल १ बल अगावै अलआट हुँदै १६९ रन बनाएको हो। नेपालका लागि विशाल विक्रम केसीले सर्वाधिक ४८ रन बनाए। त्यस्तै कप्तान देव खनालले ३५ र अर्जुन कुमालले १४ रन बनाउँदा विपिन रावलले २, आकाश त्रिपाठीले ३, गुल्शन झाले ३, दीपक बोहोराले ३, दुर्गेश गुप्ता ९ र आकाश चन्द शून्य रनमै पेभेलियन फर्किएका थिए। सुवास भण्डारी भने १८ रनमा अविजित रहे। नेपालले अफगानिस्तानलाई पराजित गर्दै सुपर सिक्समा स्थान बनाएको थियो। सुपर सिक्समा नेपालको खेल औपचारिकमात्र हुने भएको छ। यस समूहबाट भारत र पाकिस्तान सेमिफाइनल यात्रा सुनिश्चत गरेका छन्। नेपालले अर्को खेल शुक्रबार भारतसँग खेल्नेछ।"
पीएम कपमा एपीएफलाई कर्णालीले हरायो,काठमाडौं : प्रधानमन्त्री कप राष्ट्रिय पुरुष क्रिकेट प्रतियोगितामा कर्णाली प्रदेशले नेपाल एपीएफ क्लबलाई पराजित गरेको छ। कीर्तिपुरस्थीत टियु क्रिकेट मैदानमा बुधबार भएको खेलमा कर्णालीले एपीएफलाई २१ रनले पराजित गरेको हो। कर्णालीले दिएको २०७ रनको लक्ष्य पछ्याएको एपीएफ ४४ ओभरमा १८५ रनमा समेटियो। एपीएफका लागि आसिफ शेखले १०८ रनको शतकीय इनिङ खेले। कर्णालीका लागि प्रकाश जैशीले ४ विकेट लिए। त्यस्तै दिपेन्द्र रावत र युनिष सिंहले समान दुईदुई विकेट लिए भने दिनेश अधिकारीले एक विकेट लिए। त्यसअघि टस गारेर पहिले ब्याटिङ गरेको कर्णालीले ४४१ ओभरमा २०६ रन बनाउँदै अलआउट भयो। कर्णालीका लागि हिमांशु शाहीले सर्वाधिक ६२ रन बनाए। त्यस्तै अर्जुन घर्तीले ५३ रन बनाए। एपीएफका लागि मौसम ढकालले ३ विकेट लिए।
३० ओभरमा ४ विकेट गुमाएर नेपालले कटायो १०० रन,"काठमाडौं : आइसीसी यु१९ विश्वकपअन्तर्ग सुपर सिक्सको पहिलो खेलमा नेपालले खराब प्रदर्शन गरेको छ। ३० ओभरको खेल सकिँदा नेपालले ४ विकेट गुमाएर एक सय रन कटाएको छ। विशाल विक्रम केसी २९ रनमा खेलिरहेका छन्। पावरप्लेमा तीन विकेट गुमाएको नेपालले त्यसपछि सम्हालिएर खेलेका थिए। तर, २७औं ओभरमा कप्तान देव खनाल पेभेलियन फर्किएका छन्। कप्तान खनाल ३५ रन बनाएर आउट भएका हुन्। त्यसअघि अर्जुन कुमाल १४, विपिन रावल २ र आकाश त्रिपाठी ३ रनमै पेभेलियन फर्किएका थिए। नेपालले दोस्रो खेल भारतसँग खेल्नेछ। सुपर सिक्समा नेपालको खेल औपचारिकमात्र हुने भएको छ। भारत र पाकिस्तान यसअघि नै नेपाल सम्मिलित समूहबाट सेमिफाइनल पुगेका छन्।"
कामु उपकुलपतिलाई कालोमोसो दल्न खोज्ने तीन जनाविरुद्ध अभद्र व्यवहारको मुद्दा,"धरान : बीपी कोइराला स्वास्थ्य विज्ञान प्रतिष्ठान धरानका कामु उपकुलपति डा प्रल्हाद कार्कीलाई कालोमोसो दल्ने प्रयास गरी दुर्व्यहार गर्ने मोहन वैद्य नेतृत्वको क्रान्तिकारी कम्युनिस्ट पार्टीको भातृ संगठन क्रान्तिकारी युवा संगठन नेपालका तीन कार्यकर्ताविरुद्ध मुद्दा दर्ता गरी कारबाही प्रक्रिया अगाडि बढाइएको छ। इलाका प्रहरी कार्यालय धरानले बुधबार अभद्र व्यवहारको मुद्दा दर्ता गरी जिल्ला प्रशासन कार्यालय सुनसरीबाट ७ दिनको म्याद थप गरिएको जिल्ला प्रहरी कार्यालय सुनसरीका प्रवक्ता डीएसपी नविनकृष्ण भण्डारीले जानकारी दिएका छन्। मंगलाबार डाक्टर कार्कीलाई भिमबहादुर सार्की, शेरबहादुर कटवाल (उदयपुर) र खेमबहादुर थापा (ताप्लेजुङ)ले कार्यकक्षमा कालोमोसो दल्ने प्रयास गरेका थिए। प्रहरीले उनीहरूलाई तत्काल पक्राउ गरी नियन्त्रणमा लिएको थियो। जिल्ला प्रशासन कार्यालयबाट म्याद थप गरेपछि उनीहरूलाई प्रहरीले सार्वजनिक गरेको छ। उपकुलपति कार्कीले प्रतिष्ठान सञ्चालन गर्न नसकेको र यहाँको स्वास्थ्य सेवा सुधार नगरेको भन्दै उनलाई कालोमोसो दलेर जनकारबाही गरिएको पक्राउ परेका संगठनका कोशी प्रदेश उपाध्यक्ष सार्कीले बताए। सुनसरीका प्रहरी प्रमुख एसपी बिपिन रेग्मीले कानुन विपरीत काम गर्ने जोकोहीलाई पनि प्रहरीले पक्राउ गरी कारबाही गर्ने बताए।"
बंगलादेशविरुद्ध टस जितेर नेपालले पहिला ब्याटिङ गर्दै,काठमाडौं : आइसीसी यू १९ विश्वकपअन्तर्गत सुपर सिक्सको पहिलो खेलमा नेपालले बंगलादेशविरुद्ध टस जितेर ब्याटिङ रोजेको छ। दक्षिण अफ्रिकाको इस्ट लन्डनस्थित बफेलो पार्क क्रिकेट मैदानमा बंगलादेशलाई नेपालका कप्तान देव खनालले बलिङको निम्तो दिएका हुन्। कप्तान खनालले टोलीमा २ खेलाडी परिवर्तन गरेका छन्। तिलकराज भण्डारी र दीपक डुम्रेको स्थानमा आज अलराउन्डर विशाल विक्रम केसी र तीव्र गतिका बलर दुर्गेश गुप्ता टोलीमा आएका छन्। नेपालले उत्कृष्ट खेल्दै बंगलादेशलाई दुई दशकपछि स्तब्ध पार्ने लक्ष्य राखेको छ। सुपर सिक्स अन्तर्गत मंगलबार भएको खेलमा भारत र पाकिस्तानले खेल जितेसँगै नेपाल सुपर सिक्सबाटै बाहिरिने पक्का भएको छ।
राष्ट्रपति रनिङ शिल्डको उपाधि दिपायल सिलगढी नगरपालिकालाई,"डोटी : जिल्ला स्तरीय १४ औँ राष्ट्रपति रनिङ शिल्ड प्रतियोगिताको उपाधि दिपायल सिलगढी नगरपालिकाले पाएको छ। दिपायलस्थित दिल्पेश्वर मठ खेलमैदानमा आइतबारदेखि संचालन भएको प्रतियोगितामा दिपायल सिलगढी नगरपालिका ३१ पदकसहित प्रथम भएको हो। दिपायल सिलगढीले २२ स्वर्ण, ७ रजत र २ कास्य पदक जित्न सफल भएको छ। ३१ पदक नै जितेको जोरायल गाउँपालिका प्रतियोगितामा द्वितीय भएको छ। त्यसैगरी आदर्श गाउँपालिका १५ पदकसहित तृतीय भएको छ। जोरायलले १० स्वर्ण, १३ रजत र ८ कांस्य पदक जितेको छ भने आदर्श गाउँपालिकाले ८ स्वर्ण, ६ रजत र एक कांस्य पदक हात पारेको छ। प्रतियोगितामा प्रथम, द्वितीय र तृतीय पालिकालाई ट्रफि, मेडल र प्रमाणपत्र प्रदान गरिएको छ। प्रतियोगितामा सहभागी अन्य पालिकामा शिखर नगरपालिकाले २२, बडीकेदार गाउँपालिकाले २१, बोगटान फुड्सिल गाउँपालिकाले ५, सायल गाउँपालिकाले ८, केआईसिंह गाउँपालिकाले ३ र पुर्वीचौकी गाउँपालिकाले २ पदक जितेका छन्। प्रतियोगितामा भलिबल, कबड्डी, एथलेटिक्स, तेक्वान्दो र कराँते विधामा प्रतिस्पर्धा गराइएको थियो। प्रतियोगितामा उत्कृष्ट भएका विद्यार्थीहरूमध्येबाट प्रदेशस्तरीय प्रतियोगितामा सहभागि गराइने जिल्ला खेलकुद समितिले जानकारीदिएको छ। गत वर्षको १३ औँ राष्ट्रपति रनिङ शिल्ड प्रतियोगिता पनि दिपायल सिलगढी नगरपालिकाले नै जितेको थियो।"
नेपाल बंगलादेशसँग ५ विकेटले हार्यो,"काठमाडौं : नेपालले बंगलादेशसँग ५ विकेटले पराजित भएको छ। आइसीसी यु१९ विश्वकपको सुपर सिक्सअन्तर्गत दक्षिण अफ्रिकामा भएको खेलमा नेपालले दिएको १७० रनको लक्ष्य बंगलादेशले २५२ ओभरमा पूरा गरेको थियो। बंगलादेशका लागि अरिफुल इस्लामले अविजित ५९ रन बनाए। त्यस्ट्टै जिसन आलमले ५५, असिकुर रहमानले १६, एमडी रिजवानले १५ र अहर अमिनले १२ रन बनाए। मोहम्मद साहिब भने शून्य रनमै आउट भएका थिए। बंगलादेशको सबै विकेट सुवास भण्डारीले लिएका थिए। यसअघि टस जितेर ब्याटिङ गरेको नेपालले एक बल अगावै सबै विकेट गुमाएर १६९ रन बनाएको थियो। नेपालका लागि विशाल विक्रम केसीले सर्वाधिक ४८ रन बनाए। त्यस्तै कप्तान देव खनालले ३५ र अर्जुन कुमालले १४ रन बनाउँदा विपिन रावलले २, आकाश त्रिपाठीले ३, गुल्शन झाले ३, दीपक बोहोराले ३, दुर्गेश गुप्ता ९ र आकाश चन्द शून्य रनमै पेभेलियन फर्किएका थिए। सुवास भण्डारी भने १८ रनमा अविजित रहे। नेपालले शुक्रबार भारतसँग खेल्नेछ।"
"टाइगर प्यालेसले बुझायो ५४ करोड बक्यौता, क्यासिनो सञ्चालनको तयारी","काठमाडौं : टाइगर प्यालेसले पुरानो बक्यौता बुझाएको छ। सरकारलाई सम्पूर्ण राजस्व बापतको ५४ करोड बुझाएर टाइगर प्यालेसले नवीकरण गरेको हो। टाइगर्स प्यालेसका अध्यक्ष बुद्धि सागर सुबेदीले बुधबार बक्यौता रकम तिरेको बताए। टाइगर प्यालेस सञ्चालनमा आएसँगै पर्यटनमा नयाँ आयाम ल्याउनेको उनको विश्वास छ। उनले होटल सञ्चालमा आएपछि पाँच सय मजदुरले रोजगारी पाउने दाबी गरे। 'यसले मुलुककै पर्यटनमा नयाँ आयाम ल्याउने विश्वास लिएा छौं। सबै समस्या समाधान गरेर अब प्यालेस लयमा फर्किएको छ। हामी उत्साहित छौं,' सुवेदीले भने। होटलमा क्यासिनो समेत सञ्चालनमा आउने भएको छ। सञ्चालनमा आएको केही समयपछि नै क्यासिनो सञ्चालनमा ल्याउने बताइएको छ। त्यस्तै रिसोर्टमा मजदुरको विवाद पनि समाधान भएको छ। मजदुरलाई पुनः रोजगारीमा फिर्ता हुने वा गोल्डेन ह्यान्ड चेकको वकल्पमा सहमति गरेपछि मजदुरले मुद्दा फिर्ता लिएका थिए। २६४ जना मजदुरले सर्वोच्च अदालतमा मुद्दा दायर गरेका थिए। भैरहवाको कोटिहवामा सञ्चालन भएको उक्त होटलमा एक सय दुई कोठा छन्। रिसोर्ट १५ बिघामा फैलिएको छ।"
रातोढुङ्गा सवस्टेशन तयार,"बेनी : म्याग्दीको तीन वटा स्थानीय तहमा विद्युत आपुर्ति गर्न प्रशारण लाइन र सवस्टेशन निर्माण भएको छ । पर्वतको जलजला गाउँपालिका४ मोहनचोक देखि म्याग्दीको मालिका गाउँपालिका६ रातोढुङ्गा जोड्ने २२ किलोमिटर दुरीको प्रशारण लाइन र रातोढुङ्गामा ३३११ केभी क्षमताको सवस्टेशन निर्माण भएको हो । प्रशारण लाइन र सवस्टेशनको परिक्षण सफल भएको निर्माण कम्पनी ए टु जेड ईञ्जिनियरीङका प्रतिनिधि पद्यसागर लुइटेलले जानकारी दिए ।नेपाल विद्युत प्राधिकरणको प्राविधिक टोलीको निगरानीमा गरेको परिक्षण माघ १६ गते सकियो, उनले भने सवस्टेशन वरपरका जग्गा धनीको विवादका कारण सवस्टेशन चार्ज र सञ्चालन गर्न समस्या भएको छ । वितरण लाइनमा जोड्ने वातावरण भएमा एकै दिनमा सञ्चालन गर्न सकिने लुइटेलले बताए । गत पुष महिनाको २९ गतेदेखि परिक्षण सुरु गरिएको थियो । रातोढुङ्गामा रहेको सवस्टेशन नजिकैका जग्गाधनीहरुले ३३११ केभी क्षमताको प्रशारण लाइनको ५ वटा टावर सार्न माग गर्दै तातोपानी र दरवाङ तर्फ जाने ११ केभी क्षमताको वितरण लाइनमा जोड्न दिएका छैनन् । प्रमुख जिल्ला अधिकारी लक्ष्मण ढकालले स्थानीय जनप्रतिनिधि, आयोजना, निर्माण व्यवसायी र प्रभावित जग्गाधनीहरुसँग छलफल गरेर सबस्टेशन चार्ज र प्रशारण लाइन सञ्चालन गर्न पहल जारी रहेको बताए । नेपाल विद्युत प्राधिकरण मार्फत ए टु जेड इञ्जिनियरिङले सन् २०१६ मा ठेक्का लिएको सवस्टेशन र प्रशारण लाइन सन् २०१८ को डिसेम्बरमा सक्ने लक्ष्य थियो । सुरुवाति चरणमा जग्गा अधिग्रहणमा भएको ढिलाइका कारण प्रभावित बनेको थियो । पोल गाड्ने र तार तान्ने क्रममा जग्गाधनीको अवरोधले रोकिएको आयोजनाको काम गत जेठ महिनामा चार वर्षपछि सूचारु भएको थियो । चार वर्ष अघिनै सम्पन्न हुनुपर्ने सवस्टेशन र प्रशारण लाइन निर्माणमा भएको ढिलाइले म्याग्दीको पश्चिमी क्षेत्रमा पर्ने मंगला, मालिका र धवलागिरी गाउँपालिकामा केन्द्रीय प्रशारण लाइन विस्तार र विद्युत आपुर्ति प्रभावित भएको छ । गण्डकी प्रदेशका भौतिक पूर्वाधार विकास तथा यातायात व्यवस्था मन्त्री रेशम बहादुर जुग्जाली, प्रदेशसभा सदस्य हरि भण्डारी लगायतले उर्जा मन्त्रालय र नेपाल विद्युत प्राधिकरणसँग समन्वय गरेर ठेकेदारलाई काममा फर्काउन पहल गरेका थिए । पछिल्लो विवाद समाधानका लागि विद्युत प्राधिकरण, आयोजना, प्रशासन र गाउँपालिकासँग सहजिकरण गरेको मन्त्री जुग्जालीले बताए । रातोढुङ्गा सवस्टेशन र प्रशारण लाइन सञ्चालन भएपछि पश्चिमी क्षेत्रको धौलागिरी, मालीका र मंगला गाउँपालीकामा केन्द्रिय प्रशारण लाईनको विद्युत सेवा विस्तारमा सहज हुने नेपाल विद्युत प्राधिकरणको म्याग्दी वितरण केन्द्रका प्रमुख प्रताप बरालले बताए । हाल मिलनचोक सब स्टेशनबाट चार वटा फिडरबाट लामो दुरिमा विद्युत आपुर्ति गराउदाँ समस्या भएको छ,उनले भने २० किलोमिटर दुरिसम्म एउटा सबस्टेशनबाट विद्युत आपुर्ति गराउने मापदण्ड भएपनि ८० किलोमिटर सम्म वितरण गर्नुपर्दा नियमित विद्युत आपुर्ति गराउन भएको समस्या हट्नेछ ।"
"रानी, जमरा, कुलरिया सिँचाइ आयोजनाको नहरबाट उत्पादित विद्युत राष्ट्रिय प्रसारण लाइनमा","टीकापुर : राष्ट्रिय गौरवको रानी, जमरा, कुलरिया सिँचाइ आयोजनाअन्तर्गत कैलालीको कटासेमा निर्मित विद्युत गृहबाट उत्पादित विद्युत राष्ट्रिय प्रसारण लाइनमा जोडिएको छ। आयोजनाले जानकी गाउँपालिका वडा नं ९ स्थित कटासेमा निर्माण गरेको विद्युत गृहबाट उत्पादित ४७१ मेगावाट विद्युत राष्टिय प्रसारण लाइनमा जोडिएको हो। पावर हाउसबाट उत्पादित विद्युत लम्कीस्थित प्रसारण केन्द्रबाट राष्ट्रिय प्रसारण लाइनमा जोडिएको हो। विगतका वर्षदेखि पूर्वी कैलालीमा बाह्रै महिना सिँचाइ सुविधा पुर्याउने उद्देश्यले सुरु गरिएको आयोजनाले पाँच वर्षदेखि विद्युत उत्पादनका लागि निर्माण थालेको थियो। गत महिना विद्युत उत्पादन परीक्षण गरिएकोमा अन्य पूर्वाधार तयार गरेर मंगलबारदेखि राष्ट्रिय प्रसारण लाइनमा विद्युत जोडिएको आयोजनाका इञ्जिनियर वीरसिंह धामीले बताए। विद्युत उत्पादन एक महिना अगाडि नै परीक्षण गरिएको भए पनि केही प्राविधिक काम बाँकी रहेको थियो, धामीले भने, मंगलबारदेखि पावर हाउसबाट उत्पादित विद्युत लम्कीस्थित प्रसारण केन्द्रबाट राष्टिय ग्रिडमा जडान गरेका छौं। कर्णाली नदीको चिसापानीबाट मुख्य इन्टेकमार्फत् रानी, जमरा, कुलरिया सिँचाइ आयोजनामा बग्ने नहरबाट विद्युत उत्पादन हुने हुँदा एकनाशको विद्युत हुने उत्पादन हुने आयोजनाले जनाएको छ। पश्चिमको महेन्द्रनगरदेखि लमहीसम्मको एउटामात्रै पावर हाउस हो। सिँचाइको नहरबाट विद्युत उत्पादन हुने हुनाले यो नियमित एकनाशको उत्पादना हुन्छ,' उनले भने, आयोजना र यो क्षेत्रबासीका लागि यो निकै गौरवको क्षण हो। हामीले वार्षिक ४२ गिगावाट विद्युत ऊर्जा उत्पादन हुने अनुमान गरेका छौं। आयोजनाका सिनियर डिभिजनल इञ्जिनियर टोपबहादुर खत्रीले गत मङ्सिर अन्तिमदेखि विद्युत् उत्पादन सुरु गरिएको बताए। तराई क्षेत्रको सिँचाइ आयोजना भए पनि परियोजनामा बिजुलीसमेत उत्पादन भएपछि स्थानीयहरू खुसी छन्। तराई क्षेत्रमा पनि आठ मिटर बराबरको हेड (उचाइ) प्राप्त भएपछि बिजुली उत्पादन गर्न सकिन्छ भन्ने कुरा प्रमाणित भएको छ, इञ्जिनियर खत्रीले भने, सिँचाइ नहरमा पानी उपलब्ध निरन्तर हुँदा बिजुली पनि उत्पादन नियमित हुन्छ। कैलालीको पूर्वी क्षेत्रमा रानी, जमरा र कुलरिया कूला प्रणालीबाट १४ हजार ३ शय हेक्टर जमिनमा सिँचाइ सुविधा पुगेको छ। लम्की शाखा नहर निर्माण सकिएसँगै थप ६ हजार हेक्टरमा सिँचाइ सुविधा पुर्याउने उद्देश्य आयोजनाको छ। आयोजनाले पहिलो चरण २०६७०६८ देखि २०७४०७५ मा विश्व बैंकको १२ अर्ब ३७ करोड ७५ लाख रुपैयाँ लागतमा निर्माण कार्य गरेको छ। दोस्रो चरण २०७४०७५ देखि २०८००८१ मा थप १५ अर्ब ३२ करोड ४९ लाख रुपैयाँ छुट्याएको छ। हालः दोस्रो चरणका निर्माण कार्यहरू धमाधम भइरहेका छन्।"
"सेयर बजार फेरि ओरालोतिर,कारोबार रकम पनि घट्यो","काठमाडौं : सातामा तीन दिन लगातार उकालो लागेको सेयर बजार आज दोहोरो अंकले ओरालो लागेको छ। नेप्से परिसूचक २१६७ अंकले घटेर २०९७९३ विन्दुमा कायम भएको छ। साताको पहिलो कारोबार दिन आइतबारदेखि मंगलबारसम्म नेप्से परिसूचक निरन्तर वृद्धि भएको थियो। सेन्सेटिभ इण्डेक्स ०८० प्रतिशतले घट्यो। नेप्से घटेसँगै कारोबार रकम पनि मंगलबारको तुलनामा घटेको छ। यसदिन ३१३ कम्पनीको १ करोड ४७ लाख ७७ हजार १२० कित्ता सेयर ५ अर्ब २९ करोड ५६ लाख ५ हजार ५७ रुपैयाँमा खरिदबिक्री भए। अघिल्लो कारोबार दिन मंगलबार ५ अर्ब ५४ करोड मूल्य बराबरको सेयर कारोबार भएको थियो। दोहोरो अंकले घटेको बजारमा कुनै पनि कम्पनीको सेयर सकारात्मक सर्किट लेभलमा कारोबार भएन। सामलिङ पावरको सेयर सर्वाधिक ९८७ प्रतिशतले बढ्यो। यसदिन मेन्छियाम हाइड्रोपावरका लगानीकर्ताले गुमाए। सो कम्पनीको सेयर ५८७ प्रतिशतले घट्यो। कारोबार रकमका आधारमा हिमालयन रिइन्स्योरेन्स शीर्षस्थानमा रह्यो। सो कम्पनीको ६३ करोड बढि मूल्यको सेयर कारोबार भयो। यसैगरी एनआरएन इन्फ्रास्टक्चरको २६ करोड,नगदी ग्रुपको २४ करोड मूल्य बराबरको सेयर कारोबार भयो। आज १२ वटा उपसमूहको सूचक नकारात्मक देखिएका छन्। मनु एन्ड प्रोबाहेक अन्य उपसमूहको सूचक घटेको हो। कारोबारमा आएका कम्पनीमध्ये २१५ वटाको मूल्य घट्दा २९ कम्पनीको मात्रै मूल्य बढ्यो।"
आईपीओ निकाल्दै रंगुन खोला हाइड्रोपावर,"काठमाडौं : रंगुन खोला हाइड्रोपावले आम सर्वसाधारणका लागि आईपीओ निकाल्दै छ । कम्पनीले आईपीओ निष्कासन गर्ने जस्ता प्रस्तावसहित आगामी फागुन ९ गते वार्षिक साधारणसभा बोलाएको बताएको छ । सभाले आईपीओ निष्कासनका लागि आवश्यक सम्पूर्ण कामको जिम्मेवारी सञ्चालक समितिलाई दिने निर्णयसमेत गर्ने बताइएको छ । यससँगै, गत आर्थिक वर्ष २०७९०८० को वार्षिक प्रतिवेदनसहितका वित्तीय विवरण पारित गरिने कम्पनीले बताएको छ । साथै चालू आर्थिक वर्षको लागि लेखापरीक्षक नियुक्ति र निजको पारिश्रमिक निर्धारणलाई पनि मूर्तरूप दिने उल्लेख छ । सञ्चालक समिति गठन र स्वतन्त्र सञ्चालकको निर्वाचनको कार्यक्रमसमेत सभाका लागि तय गरिएको छ । सो कम्पनीको वार्षिक साधारणसभा काठमाडौंको रजिस्टर्ड कार्यालय, सुकेधारा हुनेछ ।"
समृद्धिको बाटोमा रास्कोट,"कर्णालीका दुर्गम क्षेत्रमा पनि जनप्रतिनिधिले चाहेमा नमुना विकासको मोडल देखाउन सकिने उदाहरणीय बनेको छ, रास्कोट। वीरेन्द्रनगर : कालीकोटको रास्कोट नगरपालिकाले विकास निर्माणका काममा निकै फड्को मारेको छ। व्यवस्थित बजारीकरण, कालोपत्रे सडक, नगरभित्रका सबै घरमा बिजुली, घर घरमा सामाजिक सुरक्षा भत्ताजस्ता कार्य नगरपालिकाले गरेको छ। यसले कर्णालीका दुर्गम क्षेत्रमा पनि जनप्रतिनिधिले चाहेमा नमुना विकासको मोडल देखाउने सकिने उदाहरण नै बनेको छ। नगरपालिकाले सरकारी जग्गा अधिकरण गरी बनाएका टहरामा डोजर लगायो। यसको विकल्पमा नगरपालिका केन्द्रको सडकको आसपासमा पक्की भौतिक संरचना निर्माण गरी ३९ व्यावसायिक सटर निकालियो। नगरले मासिक रूपमा भाडामार्फत आन्तरिक आय वृद्धि गरेको छ। नगरपालिका आसपासको ६ सय ५ मिटर सडक कालोपत्रे, धार्मिक तथा पुरातात्त्विक सम्पदा खापर र कैलाश देवताको माडु (मन्दिर) निर्माण, अपांगतामैत्री सार्वजनिक शौचालयजस्ता धेरै जनउपयोगी संरचना निर्माण गरिएका छन्। नगरपालिकाको पहलमा सघन सहरी तथा भवन निर्माण आयोजना जुम्लाको ११ करोड ६० लाख रुपैयाँ बजेटमा हाम्रो बासना निर्माण सेवासँग ठेक्का सम्झौता गरी नमुना नगरका लागि आवश्यक संरचना निर्माण गरिएको हो। निर्माण व्यवसायी मानव बमले प्रतिस्पर्धामा लिएको ठेक्का २०८० वैशाख ५ गते सम्झौता भएकोमा तोकिएको समयभित्रै कात्तिक ५ गते रास्कोटको कालोपत्रे सडक, नमुना बजारका लागि ३९ व्यावसायिक सटर, २ माडुलगायतका भौतिक संरचना निर्माण पूरा गरिएको बताए। रास्कोटका स्थानीय देउमनी धमलाले पछिल्लो समय नगरपालिकाले गरेको विकास निर्माण र नागरिकमैत्री सेवा प्रवाह निकै आशालाग्दो रहेको बताए। उनले भने, यस्तो पो स्थानीय सरकार। नगरभित्र चिल्लो सडक, सुविधायुक्त बजारको विकास, शौचालय अन्य व्यवस्थापनमा व्यापक सुधार भएको छ। यसले गाउँमा सिंहदरबार आएको अनुभूति दिलाएको छ। भिजन भएका जनप्रतिनिधि, इमान्दार निर्माण व्यवसायी, कुशल प्रशासन चलाउने कर्मचारी भएपछि विकासको मोडल नयाँ र लोभलाग्दो हुने रहेछ। रास्कोटकै सामाजिक अगुवा परिलाल न्यौपानेले भने, रास्कोट कर्णालीमा रहेका विकट स्थानीय पालिकामध्ये उदाहरणीय छ। डेढ वर्षअगाडि भएको स्थानीय तहको निर्वाचनमा विजयी भएपछि हामी बनाउँछौः हाम्रो नगर भन्ने नारा सार्वजनिक गर्दा विश्वास लागेको थिएन। अहिले त साँच्चिकै जनप्रतिनिधिलगायत सरोकारवालाले चाहेपछि गाउँमै सुविधायुक्त विकास देख्न र उपयोग गर्न सकिने रहेछ। नगरपालिका प्रमुख धर्मराज शाहीले आफू निर्वाचित हुनु पहिले जनताका बीचमा गरेका प्रतिबद्धता कति पूरा भए र कति बाँकी रहे भनेर लिस्ट बनाएर काम गरिरहेका बताए। शाहीले भने, म निर्वाचित हुनुभन्दा पहिले रास्कोटका जनताका बीचमा गरेका प्रतिबद्धता भुलेको छैन्। मैले चुनावमा २३ प्रतिबद्धता गरेको थिएँ। १८ पूरा भए ५ वटा बाँकी छन्। उनका अनुसार पूरा भएका प्रतिबद्धतामा नगरमा सोधपुछ कक्ष, एकीकृत सेवा, गुनासा सुन्न टोल फ्रि नम्बर, स्थानीय पाठ्यक्रम निर्माण, अंग्रेजी माध्यमबाट पठनपाठन, विद्यालय सुधार कार्ड, नागरिकको घर बिमा, नगरमा सरकारी बैंकको शाखा रहेका छन्। त्यसैगरी, नगर प्रहरी भर्ना, पालिकाबाटै सहुलियतमा नुन र खाद्यान्न, विद्युत् महसुल काउन्टर स्थापना, घरघरमै सामाजिक सुरक्षा भत्ता, वडावडामा गुणस्तरीय स्वास्थ्य सेवाका साथै थप मेयर हेल्थ केयर कार्यक्रम, एक वडा एक प्राविधिक, नगरमा अक्टिकल फाइबर जडान, औद्योगिक ग्राम स्थापना, रास्कोट मिनी मार्केट, कालोपत्रे सडक, सबै वडामा सिँचाइको सुविधा विस्तार गरिएका छन्। बाँकी रहेका प्रतिबद्धतामा घरघरमा खानेपानी धारा अभियान १ हजार ८ सय घरधुरीमा पुगे पनि अझै १ हजार २ सय घरधुरीमा पुर्याउन बाँकी रहेको, बृहत् सिँचाइ आयोजनाको काम चलिरहेको, नगर बस सञ्चालन हुन बाँकी, इलाका प्रशासन स्थापना गरी गाउँमा नागरिकभत्ता सेवा बाँकी, नगरदेखि देउरा हुँदै त्रिवेणी पाटनसम्म पर्यटन मार्ग निर्माणका काम बाँकी रहेका छन्। यी सबै बाँकी रहेका कामहरू आगामी दुई वर्षभित्र पूरा गर्ने योजना रहेको नगर प्रमुख शाहीले सुनाए। केही अघिसम्म १० पोका नुन किन्नकै लागि एक दिनको पैदलयात्रा तय गरेर सदरमुकाम आउनु पथ्र्यो।"
१० वर्षदेखि धेरै भ्रष्टाचार हुने सूचीमै नेपाल,"काठमाडौं : मुलुकको आर्थिक अवस्था जर्जर छ। तर, भ्रष्टाचार भने मौलाउँदो छ। ट्रान्सपरेन्सी इन्टरनेसनल (टीआई) ले भ्रष्टाचार व्याप्त हुने सूचीमै नेपाललाई राखेको छ। टीआईले मंगलबार सार्वजनिक गरेको भ्रष्टाचार अवधारणा सूचकांक २०२३ ले पनि भ्रष्टाचार मुलुकको गम्भीर समस्याका रूपमा देखाएको छ। भ्रष्टाचार अवधारणा सूचकांक (सीपीआई) ०२३ मा नेपालले ३५ अंक पाएको छ। अर्थात् नेपाल १०८औं स्थानमा छ। भ्रष्टाचार कम हुने देशले धेरै अंक पाउँछन्। ०२२ मा नेपालको अंक ३४ थियो। अर्थात् ११०औं स्थान थियो। अघिल्लो वर्षभन्दा एक अंक सुधार भए पनि भ्रष्टाचार नियन्त्रणमा भने खासै उपलब्धि नभएको सूचकांकले देखाएको छ। गत वर्षको तुलनामा केही सुधार भए पनि भ्रष्टाचार व्याप्त मुलुककै सूचीमा नेपाल रहेको ट्रान्सपरेन्सी नेपालका अध्यक्ष पदमीनि प्रधानाङ्गले जानकारी दिइन्। राजनीतिक पदाधिकारीद्वारा मन्त्रिपरिषद्को नीतिगत निर्णयका नाममा भ्रष्टाचारको अनुसन्धानबाट उन्मुक्ति पाउने व्यवस्थाको अन्त्य हुनुपर्छ, प्रधानाङ्गले भनिन्। सीपीआईमा एक अंक सुधार भएको देखिए पनि मुलुकमा भ्रष्टाचार भने झनै बढेको विज्ञहरू बताउँछन्। पूर्वसचिव शारदाप्रसाद त्रिताल १५ वर्षयता भ्रष्टाचार नियन्त्रणमा सरकारले कुनै प्रयास नगरेकाले सुधार हुने सम्भावना नभएको बताउँछन्। केही ठूला काण्डमा सरकारले कारबाही प्रक्रिया अघि बढाएका कारण एक अंकको सुधार देखिए पनि मुलुकमा भ्रष्टाचार झनै बढेको बताउँछन्, अर्का पूर्वसचिव खेमराज रेग्मी। यस वर्षको प्रतिवेदनमा विभिन्न देशको औसत अंक ४३ छ। ५० भन्दा कम अंक पाउने देशमा भ्रष्टाचार संस्थागत एवं धेरै छ भन्ने देखाउँछ। एसिया प्रशान्त क्षेत्रको औसत अंक ४५ छ। नेपालको पनि औसत अंकभन्दा निकै कम छ। विश्वका दुईतिहाइ बढी मुलुकमा भ्रष्टाचार मौलाएको सीपीआईले देखाउँछ। ती देशमा भ्रष्टाचार गम्भीर समस्याका रूपमा रहेको उल्लेख छ। यो सूचकांकमा १८० देश सहभागी छन्। १० वर्षसम्म लगातार खराब सूचीमै १० वर्षयता मुलुकमा भ्रष्टाचार नियन्त्रणमा कुनै सुधार हुन सकेको छैन। सूचकांकामा १२ अंक तलमाथि हुने बाहेक उल्लखेनीय सुधार नभएको सीपीआईले देखाउँछ। सन् २०१२ मा नेपालको कुल अंक २७ थियो। त्यतिबेला १३९ औं स्थानमा थियो। २०१३ मा ३१ अंक प्राप्त गरी ११६औं स्थानमा आयो। त्यस्तै सन् २०१४ मा २९ अंक प्राप्त गरी १२६ र २०१५ मा २७ अंक प्राप्त गरी १३०औं स्थानमा थियो। त्यस्तै २०१६ मा २९ अंकसहित १३१, २०१७ मा ३१ अंकसहित १२२औं स्थान, २०१८ मा ३१ अंकसहित १२४ स्थानमा परेको थियो। त्यस्तै २०१९ मा ३४ अंकसहित ११३औं, सन २०२० मा ३३ अंकसहित ११७औं, २०२१ मा ३३ अंकसहित ११७औं, २०२२ मा ३४ अंकसहित ११०औं र २०२३ मा ३५ अंकसहित १०८औं स्थानमा परेको छ। जबकि नेपालले ५० अंक कटाउन सकेको छैन। कम भ्रष्टाचार हुनेमा डेनमार्क, कारण कानुनी शासन सीपीआईको सूचकांकमा सबैभन्दा कम भ्रष्टाचार हुनेको सूचीमा छ डेनमार्क। डेनमार्कले ९० अंक पाएको छ। डेनमार्कसँगै ८७ र ८५ अंकका साथ फिनल्यान्ड र न्युजिल्यान्ड क्रमशः छैटौं वर्ष सूचकांकमा शीर्ष स्थानमा छन्। न्यायप्रणाली राम्रो भएका कारण यी मुुलुकमा भ्रष्टाचार कम भएको प्रतिवेदनले जनाएको छ। बढी भ्रष्टाचार सोमालियामा, कारण सशस्त्र द्वन्द्व अफ्रिकी मुलुक सोमालिया सबैभन्दा बढी भ्रष्टाचार हुनेको पहिलो नम्बरमा सूचीकृत भएको छ। उसले ११ अंक मात्रै पाएको छ। त्यस्तै भेनेजुएला (१३), सिरिया (१३), दक्षिण सुडान (१३) र यमनको (१६) अंक छ। सशस्त्र द्वन्द्वबाट लामो समयदेखि प्रभावित भएका यी मुलुक संकटग्रस्त अवस्थामा छन्। सशस्त्र द्वन्द्वकै कारण यी मुलुक भ्रष्टाचारले थलिएको ट्रान्सपरेन्सीको प्रतिवेदनमा उल्लेख छ। सूचकांकअनुसार १०० अंकले अति स्वच्छ र ० अंकले अति भ्रष्ट जनाउँछ। ५० भन्दा कम अंक पाएका मुलुक भ्रष्टाचारबाट लिप्त सूचीमा नै पर्छन्। ट्रान्सपरेन्सी इन्टरनेसनलले आफ्नो प्रेस वक्तव्यमा न्याय प्रणालीको स्वतन्त्रताबाट मात्र भ्रष्ट आचरणमाथि कारबाही बढ्ने र शक्ति सन्तुलन हुनेतर्फ सरकारहरूको ध्यानाकर्षण गराएकोे छ। सीपीआई २०२३ को विश्वव्यापी चार सन्देश १विगत १ दशकमा सार्वजनिक क्षेत्रको भ्रष्टाचार नियन्त्रण गर्ने कार्यमा प्रगति हुन सकेको छैन। २सरकारहरू भ्रष्टाचार नियन्त्रण गर्ने कार्यमा असफल छन्। ३कमजोर न्याय प्रणालीले भ्रष्टाचारलाई मलजल पुर्याएको छ। ४ निरंकुश हुन वा लोकतान्त्रिक, नेताहरूले न्यायलाई अवमूल्यन गरेकाले भ्रष्टाचारमा दण्डहिनता बढेको छ। राजनीतिक पदाधिकारीद्वारा मन्त्रिपरिषद्को नीतिगत निर्णयका नाममा भ्रष्टाचारको अनुसन्धानबाट उन्मुक्ति पाउने व्यवस्थाको अन्त्य हुनुपर्छ। पदमीनि प्रधानाङ्ग, अध्यक्ष, ट्रान्सपरेन्सी नेपाल सार्कमा भुटान राम्रो सीपीआई २०२३ मा दक्षिण एसियाली मुलुक (सार्क) मा भुटानको अवस्था सबैभन्दा राम्रो देखिएको छ। भुटानको ६८ अंक छ। भुटान (२६औं) नम्बरमा छ। त्यस्तै दक्षिण एसियामा भारत र माल्दिभ्स कम भ्रष्टाचार हुने दोस्रो स्थानमा छन्। तर, पनि दुवै मुलुक भ्रष्टाचार व्याप्त हुने मुलुकमा भने परेका छन्। भारतले ३९ अंकसहित (९३औं) स्थानमा छ। माल्दिभ्स ३९ अंकसहित (९३औं) स्थानमा परेको छ। यस्तै, श्रीलंकाले ३४ अंकसहित (११५औं) स्थान, पाकिस्तानले २९ अंकसहित (१३३औं), बंगलादेशले २४ अंकसहित (१४९औं) र अफगानिस्तानले २० अंकसहित (१६२औं) स्थान ओगटेका छन्। छिमेकी मुलुक चीनले ४२ अंक पाएको छ। चीन (७६औं) स्थानमा छ। लोकतान्त्रिक मुलुकको अंक राम्रो, अधिनायकवादी मुलुकको दयनीय अधिनायकवादी शासन व्यवस्था भएका मुलुकभन्दा लोकतान्त्रिक शासन भएका मुलुकमा तुलनात्मक रूपमा कम भ्रष्टाचार भएको पाइएको छ। सीपीआईको प्रतिवेदनअनुसार लोकतान्त्रिक मुलुकहरू आइसल्यान्ड (७२), नेदरल्यान्ड (७९), स्विडेन (८२) र युनाइटेड किङडम (यूके) को (७१) अंक छ। त्यस्तै अधिनायकवादी मुलुक इरान (२४), रुस (२६), ताजिकिस्तान (२०) र भेनेजुएला (१३) स्थानमा छन्। ती देशमा भ्रष्टाचारको अवस्था दयनीय देखाइएको छ। निम्न र मध्यम आय भएका देशको सूचांकमा अत्यधिक गिरावट आएको छ। एलसाल्भाडोर(३१), होन्डुरस(२३), लाइबेरिया(२५), म्यानमार(२०), निकारागुआ (१७), श्रीलंका (३४) र भेनेजुएला (१३) स्थानमा छन्। त्यस्तै उच्च मध्यम तथा उच्च आय भएका अर्जेन्टिना (३७), अस्ट्रिया (७१), पोल्यान्ड (५४), टर्की (३४) र युनाइटेड किंगडम (७१) औं स्थानमा छन्। यस्तै, आयरल्यान्ड(७७), दक्षिण कोरिया (६३), आर्मेनिया (४७), भियतनाम (४१), माल्दिभ्स (३९), मोल्डोभा (४२), अंगोला (३३) र उज्वेकिस्तान (३३) को अवस्थामा सुधार आएको छ। ककसले कसरी गर्छन् सर्वे ? सीपीआई २०२३ मा नेपालको स्कोर बर्टेल्सम्यान फाउन्डेसन, ग्लोबल इनसाइट, भीडीइएम, विश्व बैंक, वल्र्ड इकोनोमिक फोरम र वल्र्ड जस्टिस प्रोजेक्टसहित ६ वटा संस्थाद्वारा प्रकाशित सर्वेक्षणलाई आधार मानी तयार गरिएको उल्लेख छ। यी संस्थाले फरकफरक विषयमा सर्वेक्षण गर्ने गरेका छन्। बर्टेल्सम्यान फाउन्डेसनले पदको दुरुपयोगमा सार्वजनिक पदाधिकारीमाथि के कतिको कारबाही हुन्छ र भ्रष्टाचार नियन्त्रणमा सरकारको प्रयास कत्तिको सफल छ, भन्ने सर्वेक्षण गर्छ। ग्लोबल इनसाइटले व्यापार, व्यवसाय, ठेक्कापट्टा, आयात निर्यातमा घुस र भ्रष्टाचारबारे सर्वेक्षण गरेको छ। भेराइटिज अफ डेमोक्रेसी प्रोजेक्ट (भीडीईएम) ले राजनीतिक भ्रष्टाचारअन्तर्गत संसद्, कार्यपालिका र न्यायपालिका सम्बन्धित भ्रष्टाचारको व्यापकताजस्ता विषयमा सर्वेक्षण गर्छ। विश्व बैंकले सरकारद्वारा सार्वजनिक पदाधिकारीहरूको कामकारबाहीको निगरानी, नागरिक समाजलाई राज्यको सूचनामा पहुँच र सीमित व्यक्तिहरूको राज्य सञ्चालनमा पकडबारे सर्वेक्षण गरेको छ। वल्र्ड इकोनोमिक फोरमले आयात निर्यात, सार्वजनिक सेवा, कर भुक्तानी, ठेक्कापट्टा र न्यायिक निर्णयमा भ्रष्टाचारबारे सर्भेक्षण गरेको छ। वल्र्ड जस्टिस प्रोजेक्टले सरकार, न्यायालय, संसद् र सुरक्षा निकायका प्रतिनिधिहरूद्वारा निजी स्वार्थका लागि सार्वजनिक पदको दुरुपयोग विषयमा सर्वेक्षण गरेको छ। भ्रष्टाचारविरुद्धको जनचाहना सम्बोधन गर्नुपर्ने सीपीआई २०२३ ले मुकुकमा भ्रष्टाचारको अत्यन्तै कुरुप अवस्था देखाएको छ। त्यसैकारण भ्रष्टाचारविरुद्धको जनचाहना सम्बोधन गर्न सरकारले यथाशीघ्र गम्भीर पहल गर्नुपर्ने बताउँछिन, ट्रान्सपरेन्सी इन्टरनेसनल नेपालकी अध्यक्ष प्रधानाङ्ग। संसद्मा विचाराधीन भ्रष्टाचार विरोधी ऐन कानुनलाई फितलो बनाउने प्रयासलाई तत्कालै रोक्नुपर्नेमा प्रधानाङ्गाको जोड छ। भ्रष्टाचार निवारण ऐन र अख्तियार दुरुपयोग अनुसन्धान आयोग ऐन लामो समयदेखि संसद्मा विचाराधीन छन्। त्यस्तै राजनीतिक व्यक्तिमाथि भ्रष्टाचारका मुद्दामा निष्पक्ष अनुसन्धान तथा कारबाही गर्न, सार्वजनिक पदाधिकारीहरूको सम्पत्तिको जाँच गरिने सरकारको प्रतिबद्धता कार्यान्वयन गर्न र राजनीतिक पदाधिकारीहरूद्वारा मन्त्रिपरिषद्को नीतिगत निर्णयका नाममा भ्रष्टाचारको अनुसन्धानबाट उन्मुक्ति पाउने व्यवस्थाको अन्त्य गर्न ट्रान्सपरेन्सी इन्टरनेसनल नेपालले सुझाव दिएको छ। २०२३ मा उजागर भएका भ्रष्टाचारका २३ काण्ड १ नक्कली भुटानी शरणार्थी प्रकरण २ ललिता निवास जग्गा अतिक्रमण ३ ६० केजी सुन काण्ड ४ ९ केजी सुनकाण्ड ५ ७० करोड भ्रष्टाचार (सेक्युरिटी प्रिन्टिङ प्रेस) विकल पौडेल ६ राष्ट्र बैंकको स्वीकृति बेगर विदेशी बैंकमा विदेशी मुद्रामा खाता खोली रकम जम्मा (सुनिल पौडेल र विकल पौडेल) ७ उदयपुर सिमेन्ट कारखानामा भ्रष्टाचार ९ बीपी कोइराला स्वास्थ्य विज्ञान प्रतिष्ठानको अनियमितता १० मधेस सरकारको साइकल काण्ड ११ राष्ट्रिय पेमेन्ट गेटवे प्रणालीमा भ्रष्टाचार १२ सूर्यदर्शन सहकारी(जीपी राई) काण्ड १३ सर्प काण्ड १४ हदबन्दी छुटको जग्गामा मनपरी १५ टेरामक्सको अनियमितता १६ एमडीएमएसको लफडा १७ स्यानिटरी प्याडमा भ्रष्टाचार १८ वीर अस्पतालको बेतिथि १९ नक्कली लाइसेन्स प्रकरण २० नक्कली भ्याट बिल प्रकरण २१ कर फछ्यौट आयोगको अनियमिततामा फैसला २२ भृकुटीमण्डप भ्रष्टाचार प्रकरण २३ टेलिकमको बिलिङ सिस्टम खरिद अरू पनि धेरै छन्, सम्झना लायक यी हुन्। के भन्छन् विज्ञ ? नियन्त्रणमा सरकारको प्रयास भएन शारदाप्रसाद त्रिताल, पूर्वसचिव १५ वर्षयता भ्रष्टाचार नियन्त्रणमा सरकारले कुनै प्रयास नै गरेको देखिँदैन। त्यसैले सुधार हुने सम्भावना छँदै छैन। अख्तियारले राजनीतिकर्मीलाई कारबाही नगरे पनि मेहनत गरेको छ। भ्रष्टाचार भइसकेपछि गरिने कारबाहीको मूल्यांकन गर्नुको तुक छैन। नहुँदै रोक्ने कुरा केही नै भएको छैन्। १२ अंक तलमाथिले केही असर पार्दैन। भ्रष्टाचारको अवस्था देखिएको र भोगिएको आधारमा गत वर्षभन्दा धेरै तल झरेको छ। अर्थात् भ्रष्टाचार एकदमै बढिरहेको छ। कहाँ, कसरी, कस्ता मान्छेले अध्ययन गरेको छ। केके इन्डिकेटर प्रस्तुत भएका छन्, त्यसमा भर पर्छ। तर, (सीपीआई) ०२३ सूचांकले जे भने पनि भ्रष्टाचार घटेको होइन, अत्यधिक बढेको छ। भ्रष्टाचार झनै बढ्यो भरत थापा, पूर्वअध्यक्ष ट्रान्सपरेन्सी इन्टरनेसनल सीपीआई ०२३ अवधारणा मात्रै हो, यसले भ्रष्टाचारको अवस्थाको चित्रण गर्दैन। यथार्थमा यहाँ भ्रष्टाचार बढिरहेको छ। त्यसमा पनि १०० मा जम्मा ३५ अंक त छ नि ! ६५ प्रतिशत नराम्रो देखाएको छ। त्यसले पनि राम्रो छ भन्ने देखाउँदैन। भ्रष्टाचार व्यप्त भएको नै देखिएको छ। सरकारले सुशासनको नाटक गरेको थियो, नि दुईचारवटा केस बाहिर ल्याएर। त्यसले पनि सूचांक केही घटेको देखिएको हुन सक्छ। नेपालमा भ्रष्टाचारको अवस्थाको अध्ययन भएको छैन। आफैंले अध्ययन गरौं अनि मात्रै भ्रष्टाचारको अवस्थाको यथार्थता आउँछ। ट्रान्सपरेन्सीको त संसारभरको तुलनात्मक अध्ययन न हो। नीतिगत भ्रष्टाचार अन्त्य गर्नै पर्छ  खेमराज रेग्मी, सुशासन विज्ञ अलिकति सुधार भएको स्थिति छ। १ अंक सुधार भयो। पोहोर ३४ अंक थियो। योपटक ३५ अंक(स्कोर)मा उक्लियो। दक्षिण एसियामा भुटान र भारतपछि नेपालको स्थान आयो। अलिकति भए पनि सुधार आउनुको कारण पनि छन्। भुटानी शरणार्थी काण्डको कारबाही अघि बढाइयो। अन्तिम निश्कर्षमा पुग्न सकेन। तर, सूचांकमा यसले प्रभाव पार्यो। अख्तियारले पनि राम्रै काम गरेको छ। ठूलाठूला नीतिगत भ्रष्टाचारमा अख्तियारको पहुँच पुग्दैन, तर कर्मचारी तहमा माथिसम्मै अख्तियार पुगेको छ। न्यायालयले पछिल्लो समय राम्रै काम गरेको छ। गोलाप्रथा, न्यायाधीश नियुक्तिलगायतले विगतभन्दा न्यायालयमा पनि केही सुधार भएको छ। बेञ्च सपिङ हटेको छ। तर, पनि अझै कार्यपालिकाको छाया न्यायपालिका हट्न सकेको छैन। अदालतलाई स्वतन्त्रतापूवर्क काम गर्न दिनुपर्छ। अनावश्यक हस्तक्षेप तथा दबाब र प्रभाव पार्नुहुँदैन। सेवा प्रवाहमा पनि विगतमा भन्दा केही सुधार भएको छ। सुराकी खर्च वितरणको दुरुपयोग बन्द भएको छ। यसलाई उपलब्धि कै रूपमा लिन सकिन्छ। तर ठूलाठूला मुद्दा अनुसन्धान हुन सकेका छैनन्। नीतिगत भ्रष्टाचार सबैभन्दा ठूलो समस्या छ। कानुन परिवर्तन गरेर, कानुनको छिद्र प्रयोग गरेर, लगत व्याख्या गरेर अनुकूलतामा काम भइरहेको छ। नीतिगत भ्रष्टाचार मुक्त नभएसम्म भ्रष्टाचार मुक्त हुँदैन। राजनीतिक नेतृत्वमा सुधार आउनुपर्छ। २२ मन्त्री छन्, उनीहरू इमान्दार र योग्य हुनुपर्छ। तर, उनीहरू पैसा कमाउनतिर लागेका छन्। कर्मचारी गैरजिम्मेवार भएका छन्। दण्ड र पुरस्कारको व्यवस्था नहुँदा कर्मचारीले जवाफदेहिता नलिने समस्या छ। सबैको ध्यान अनावश्यक खर्चतिर मात्रै छ। खरिद र भवन निर्माण जस्ता अनावश्यक काममा खर्च भइरहेको छ। मन्त्री र मुख्यमन्त्रीका निवास यो अवस्थामा किन बनाउनु परेको ? कमिसनकै लागि त हो नि रू ठेक्कापट्टा पनि पारदर्शी छैनन्।"
पाइपलाइनमा ४ दर्जन प्राथमिक सेयर निष्कासन,"काठमाडौं : नेपाल धितोपत्र बोर्ड (सेबोन)मा चार दर्जनभन्दा बढी कम्पनीको प्राथमिक सेयर निष्कासन रोकिएको छ। गत पुस २१ गते बोर्ड (सेबोन)को अध्यक्ष रमेश हमालको पदावधि सकिएपछि करिब २४ दिनदेखि पद रिक्त छ। अध्यक्ष नहुँदा नीतिगत व्यवस्थादेखि, लाइसेन्स र आईपीओ निष्कासनलगायतका काम ठप्प छ। ठप्प भएयता हालसम्म विभिन्न कम्पनीको आईपीओ पाइपलाइनमा चरणगत प्रक्रियामा रहेकाको मात्रै १६ करोड १२ लाख ८२ हजार ३ सय ३७ कित्ता सेयर संख्या रहेको छ। यो स्थानीय र सर्वसाधारणका लागि निष्कासन गर्न इच्छुक भएका कम्पनीको सेयर संख्या हो। यद्यपि नयाँ अध्यक्ष नियुक्त नहँुदासम्मलाई दैनिक कार्य सञ्चालन प्रभावित भएकाले अर्थ मन्त्रालयले यसको जिम्मेवारी सेबोनका कार्यकारी निर्देशक डा नवराज अधिकारीलाई गत माघ ८ गते जिम्मेवारी दिएको थियो। अध्यक्ष नियुक्त नभएसम्म दैनिक कार्य सञ्चालनका लागि अर्थ मन्त्रालयले मन्त्रिस्तरीय निर्णय जिम्मेवारी दिएको थियो। अध्यक्ष नहुँदा दैनिक प्रशासनिक काममा समेत असर नपुगोस् भनेर ढिलै भए पनि मन्त्रालयले बोर्डलाई चलायमान बनाउन डाअधिकारीलाई कार्यभार सुम्पियो। डा अधिकारीलाई बोर्डको दैनिक प्रशासनिक कामको नेतृत्वदेखि बोर्ड सञ्चालक समितिको बैठकसमेत बोलाउन सक्ने अधिकार दिइएको छ। तर नीतिगत निर्णय गर्ने अधिकार भने उनको हुँदैन, यसमा नयाँ अध्यक्ष नै आउनुपर्ने हुन्छ। उनलाई पूर्ण अधिकार नभएकाले यतिबेला आम सर्वसाधारणको चासोमा रहने दर्जनौं प्राथमिक सेयर निष्कासन पाइपलाइनमै रोकिएको छ। सेबोनका अनुसार माघ १२ गतेसम्ममा ५५ वटा कम्पनीको प्राथमिक सेयर निष्कासन प्रक्रिया अघि बढेको छैन। यसअन्तर्गत प्रारम्भिक सर्वसाधारण सेयर (आईपीओ) मात्रै २९ ओटा छ। अझै पछिल्लो हप्ता दुई वटा आईपीओ निष्कासनको आगि आवेदन परेको बोर्डले जनाएको छ। यसैगरी वैकल्पिक सर्वसाधारण सेयर (एफपीओ) ५ ओटा, हकप्रद ९ ओटा, डिबेन्चर ५ ओटा र सामूहिक लगानी कोषका ७ ओटा कम्पनीको अनुमति रोकिएको छ। यसैक्रममा नेपाल धितोपत्र बोर्ड (सेबोन)का अध्यक्षको कार्यभार सम्हालिरहेका डा नवराज अधिकारी लामो समयदेखि नयाँ अध्यक्ष नियुक्त नहुँदा नीतिगत निर्णयदेखि आईपीओ, हकप्रद निष्कासनको अनुमति रोकिएको बताउँछन्। किनभने लाइसेन्स दिने अधिकार पनि अध्यक्षको मात्रै हुन्छ। बोर्डमा लामो समयदेखि वस्तु विनिमय बजारसम्बन्धी लाइसेन्स दिने काम पनि अड्किएकै छ। बोर्डमा डा अधिकारीलाई सीमित अधिकार मात्रै दिइएको छ। प्रशासनिक काम, सञ्चालन खर्च, भएका साधारण कामलाई अघि सार्ने कामको जिम्मा छ। तर लामो समयदेखि अध्यक्ष नहँुदा र आफूलाई पनि अधिकार नदिएकाले पाइपलाइनमा आईपीओ थुप्रिएको उनले बताए। आईपीओ निष्कासनको प्रक्रियागत निर्णय, छलफल सञ्चालक समितिको बोर्ड बैठकमा लानुपर्छ। अहिले यो विषय रोकिएको छ। २९ वटा आईपीओ निष्कासनका लागि आवेदन दिएका कम्पनी पेन्डिङमा छन्। यद्यपि अझै पछिल्लो हप्ता १२ वटा थपिएका छन्, डा अधिकारीले अन्नपूर्णसँग भने। निवर्तमान अध्यक्ष हमालको कार्यावधि सकिनुअघि गत असार ३ गतेदेखि सेयरको अनुमति दिने प्रक्रिया रोकिएको उनले बताए। नयाँ अध्यक्ष नियुक्त नहुँदासम्म यी सबै आईपीओ निष्कासन रोकिनेछ। यद्यपि सेबोनले पछिल्लो समय आईपीओ अनुमतिमा गत कात्तिकदेखि कडाइ गर्दै आएको छ। कडाइपछि मुस्किलले १२ कम्पनीले अनुमति पाए। जसअन्तर्गत निवर्तमान अध्यक्ष हमालले बुक बिल्डिङ प्रक्रियामार्फत रिलायन्स स्पिनिङ मिल्सको निष्कासन अनुमति दिएका थिए। यसपछि कुनै कम्पनीले पनि अनुमति पाएका छैनन्। अझै नयाँ अध्यक्ष कहिले आउने टुंगो नदेखिएकाले अनुमति लम्बिने अनुमान गर्न सकिन्छ। किनभने सरकारले नयाँ अध्यक्ष नियुक्तिका लागि तयारी गरिरहेको भनिए पनि अहिलेसम्म विज्ञापन निकालेको देखिएको छैन। सेबोन अध्यक्ष नियुक्तिमा ढिलाइ हुँदा अनुमतिको पर्खाइमा आईपीओको पर्खाइमा २९ कम्पनी, हाइड्रोपावर अधिक आईपीओको पाइपलाइनमा १६ करोड १२ लाख बढी कित्ता सेयर नेपाल धितोपत्र बोर्डको अध्यक्षको छनोट तथा सिफारिससम्बन्धी कार्यविधिअनुसार अध्यक्ष चयनको लागि राष्ट्रिय योजना आयोगका उपाध्यक्ष मीनबहादुर श्रेष्ठको संयोजकत्वमा तीन सदस्यीय समिति गत दुई हप्ताअघि नै गठन भएको थियो। अघिल्लो मन्त्रिपरिषद्को निर्णयअनुसार गठन गरिएको सिफारिस समितिले अझै छनोट प्रक्रियाको पहिलो चरण पनि सुरु गरेको देखिँदैन। बोर्डको रिक्त अध्यक्ष पदपूर्तिको लागि १५ दिनको म्याद राखी राष्ट्रिय स्तरको दैनिक पत्रिकामा दुई पटक सूचना निकाल्नुपर्ने नेपाल धितोपत्र बोर्डको अध्यक्षको छनोट तथा सिफारिससम्बन्धी कार्यविधिमा उल्लेख छ। यो चरणपछि अन्तर्वार्ता गरेर समितिले तीन जनाको नाम सिफारिस गर्नु पर्नेछ। मन्त्रिपरिषद् बैठकमार्फत तीनमध्ये एक जनालाई अध्यक्षमा नियुक्ति दिइने व्यवस्था छ। यी सबै कामका लागि करिब डेढ महिनादेखि दुई महिना लाग्न सक्ने अनुमान गरिएको छ। यदि बोर्डको अध्यक्षले मात्रै पाइपलाइनमा रहेका सेयरलाई अन्तिम अनुमति दिने हो भने धेरै समय रोकिने देखिन्छ। प्राथमिक सेयर निष्कासनको पर्खाइमा ५५ कम्पनी आईपीओका लागि आवेदन परेको तर हाल रोकिएकामध्ये हाइड्रोपावर कम्पनीहरूको संख्या अधिक छ। स्थानीय तथा सर्वसाधारणका लागि आईपीओ निकाल्न १४ कम्पनी पाइपलाइनमा छन्। यसैगरी होटल तथा पर्यटनसम्बन्धीका दुई वटा कम्पनी, म्यानुफ्याक्चरिङ तथा प्रोसेसिङका चार कम्पनी, इन्भेस्टमेन्टको एउटा र अन्य आठ वटा कम्पनी आईपीओको पाइपलाइनमा अल्झिएका छन्। समग्रमा आईपीओ पाइपलाइनमा रहेका कम्पनीमा डिस मिडिया नेटवर्क (सर्वसाधारणका लागि), यम्बलिङ हाइड्रोपावर लि (स्थानीय र सर्वसाधारणका लागि), एपेक्स हस्पिटालिटी लि( सर्वसाधारणका लागि), एसवाई प्यानल नेपाल लि(सर्वसाधारणका लागि), अर्किड होल्डिङ्स लि (सर्वसाधारणका लागि), विकास हाइड्रोपावर कम्पनी (स्थानीय र सर्वसाधारणका लागि), रिज लाइन इनर्जी लि (स्थानीय र सर्वसाधारणका लागि), लाफिङ बुद्ध पावर नेपाल लि (स्थानीय र सर्वसाधारणका लागि), हस्पिटल फर एड्भान्स मेडिसिन एन्ड सर्सरी लि (ह्याम्स) (प्रिमियमसहित सर्वसाधारणका लागि), शौर्य सिमेन्ट इन्डन्ट्री लि (प्रिमियमसहित स्थानीय र सर्वसाधारणका लागि), अन्नपूर्ण केबलकार (स्थानीय र सर्वसाधारणका लागि), वरुण इन्भस्टमेन्ट लि (सर्वसाधारणका लागि), मारुती सिमेन्ट लि (प्रिमियमसहित स्थानीय र सर्वसाधारणका लागि) र बेनी हाइड्रोपावर प्रोजेक्ट लि (स्थानीय र सर्वसाधारणका लागि) रहेको छ। यसैगरी क्रमशः एकर्ड फर्मास्युटिकल्स लि, ट्रेड टावर लि(सर्वसाधारणका लागि), सानिमा हाइड्रोपावर लि (स्थानीय र सर्वसाधारणका लागि), कान्तिपुर टेलिभिजन नेटवर्क (सर्वसाधारणका लागि), आईएमई लि (सर्वसाधारणका लागि), भुजुङ हाइड्रोपावर लि (स्थानीय र सर्वसाधारणका लागि), जगदम्बा स्टिल लि (प्रिमियमसहित स्थानीय र सर्वसाधारणका लागि), सोलु हाइड्रोपावर लि (स्थानीय र सर्वसाधारणका लागि), सान्भी इनर्जी लि (स्थानीय र सर्वसाधारणका लागि), हिम स्टार ऊर्जा कम्पनी लि (स्थानीय र सर्वसाधारणका लागि), रिचेत जलविद्युत् कम्पनी लि (स्थानीय र सर्वसाधारणका लागि), होटल फरेस्ट इलि, मबिलुङ इनर्जी लि (स्थानीय र सर्वसाधारणका लागि), टक्सार पिखुवा खोला हाइड्रोपावर (स्थानीय र सर्वसाधारणका लागि), दरमखोला हाइड्रोपावर इनर्जी लि(स्थानीय र सर्वसाधारणका लागि) रहेका छन्। यसैगरी वैकल्पिक सर्वसाधारण सेयर (एफपीओ)को आवेदन दिएर पाइपलाइनमा रहेका पाँच कम्पनी छन्। यसअन्तर्गत नयाँ सारथि लघुवित्त, समता घरेलु लघुवित्त, किसान लघुवित्त, सूर्योदय ओमी लघुवित्त र माहुली लघुवित्त वित्तीय संस्था रहेका छन्। यस्तै, हकप्रदको पाइपलाइनमा ९ कम्पनी छन्। जस्मा, लिवर्टी इनर्जी कम्पनी, ङादी ग्रुप पावर, आँखुखोला जलविद्युत्, वरुण हाइड्रोपावर, एनएलजी इन्स्योरेन्स, जोशी हाइड्रोपावर, छ्याङ्दी हाइड्रोपावर, लाइफ इन्स्योरेन्स कर्पोरेसन र हिमालयन ऊर्जा विकास कम्पनी रहेको छ। यसैगरी, डिबेन्चरको पाइपलाइनमा रहेका पाँच कम्पनीमा नेपाल बैंक, सनराइज बैंक, राष्ट्रिय वाणिज्य बैंक र कामना सेवा विकास बैंक रहेका छन्। त्यसैगरी सामूहिक लगानी कोषको पाइपलाइनमा ७ कम्पनी अनुमतिको पर्खाइमा छ। यसअन्तर्गत नबिल म्युचुअल फन्ड, ग्लोबल आईएमई, सानिमा, मुक्तिनाथ, मेगा, एनएमबी र प्रभु म्युचुअल फन्ड रहेका छन्।"

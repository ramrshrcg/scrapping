शीर्षक,विवरण
अर्थतन्त्र उकास्ने हो भने,"मुलुकको अर्थतन्त्र आयातीत उपभोगमा आधारित छ। यसबाट आन्तरिक उत्पादनमा आधारित उपभोगमा लैजान कुनकुन उद्योगमा हाम्रो क्षमता निर्माण गर्न सकिन्छ भन्ने पनि पहिचान गरेको छैन। सरकारले नीति तथा कार्यक्रममा अर्थतन्त्रमा अहिले देखिएको समस्या समाधान गर्न स्पष्ट केही बोलेको छैन। वित्त नीति, मौद्रिक नीति, विकास नीतिले सामञ्जस्य कायम गरी समस्या सम्बोधन गरिने मात्रै भनेको छ। त्यसमा ब्याजदर, भुक्तानी सन्तुलन, पुँजीगत खर्चलाई गाँसेको छ। सरकारले बढी मात्रामा मौद्रिक नीतिको माध्यमबाट अर्थतन्त्रको समस्या कम गर्न सकिन्छ भन्ने बुझेजस्तो छ। निजी क्षेत्रको पुँजी निर्माण किन हुन सकेन ? उत्पादनशील क्षेत्रभन्दा व्यापारिक काममा किन लाग्न खोजिरहेको छ ? उत्पादनशील उद्योगमा लगानी प्रोत्साहन गर्न के गर्नुपर्छ भनेर स्पष्ट ढंगले बोलेको देखिँदैन। मुलुकको अर्थतन्त्र आयातीत उपभोगमा आधारित छ। यसबाट आन्तरिक उत्पादनमा आधारित उपभोगमा लैजान कुनकुन उद्योगमा हाम्रो क्षमता निर्माण गर्न सकिन्छ भन्ने पनि पहिचान गरेको छैन। समस्टिगत रूपमा कृषि, पर्यटन, जलस्रोत भनिएको छ । कस्तोकस्तो उद्योग भनेर तोकेरै बोलिदिएको भए निजी क्षेत्र पनि लगानी गर्न तयार हुन्थ्यो होला। नेपालको प्रतिस्पर्धात्मक क्षमता कुन उद्योगमा निर्माण गर्न सकिन्छ भन्नेमा केही स्पष्ट बोलेन। त्यसकारण यो पुरानै नीतिको निरन्तरता देखिन्छ। यही पनि कार्यान्वयन सबल भयो भने ठीकै हो। बजेटले कार्यक्रमलाई कुन हिसाबले समावेश गर्छ भन्नेमा भर पर्छ। पर्याप्त बजेट छुट्याइएन, खर्च गर्ने तरिका अपनाइएन भने यसले अपेक्षाकृत परिणाम ल्याउन नसक्ने पनि हुन्छ। नीति तथा कार्यक्रममा क्षेत्रगत रूपमा योयो गरिनेछ भनेर उल्लेख छ। सोही खाकाअनुसार बजेटमा तिनै आयोजनामा पर्याप्त बजेट विनियोजन गरियो र कार्यान्वयन विधि स्पष्ट पारियो भने ठीक होला। तर, यसले निजी क्षेत्रलाई प्रोत्साहन गर्न कस्ता सुधार गर्न सकिन्छ भनेर त्यति बोलेको छैन। लगानीको अवरोध के हो ? जोखिम लिन किन तयार भएको छैन भन्ने बुझेर त्यस्ता अवरोध कम गर्ने नीतिगत प्रस्ताव बोलिदिएको भए बजेट पनि त्यही हिसाबले आउँथ्यो होला। बजेटले बढी बोल्यो भने अलग हो। तर, त्यस्तो सम्भावना देखिँदैन। खासगरी निजी क्षेत्रले देखेका अवरोधलाई सम्बोधन गर्ने बजेट आउँदैन कि भन्ने मेरो आकलन हो। अर्थतन्त्रलाई उकास्न हाम्रो ध्यान विदेशी मुद्राको स्रोतका रूपमा जनशक्ति विदेश पठाएर विप्रेषण भित्र्याउने मोडलबाट वस्तुको निर्यात बढाउनेतिर केन्द्रित हुनुपर्छ। यसका निमित्त आन्तरिक उत्पादन बढाउन खासखास उद्योगमा ध्यान दिन्छौं भन्नुपर्छ। अहिलेसम्म प्राथमिकता दिइएको छैन। उत्पादनशील उद्योग स्थापना गर्न र तिनीहरूलाई प्रतिस्पर्धी बनाउनका निम्ति अहिले रहेका अवरोध हटाउनुपर्छ। जति पनि अवरोध छन्, कम गर्ने गरी सुधारको घोषणा बजेटबाट भयो भने कतिपय ऐनमा परिवर्तन गर्नुपर्नेछ। (खनाल पूर्वअर्थसचिव हुन्।)"
बजेटको प्राथमिकतामा शिक्षा,"सार्वजनिक शिक्षाको गुणस्तर खस्कँदै गएको छ। विद्यार्थी र अभिभावकको अपेक्षा बढ्दै गएका छन्। शिक्षा र स्वास्थ्य क्षेत्रलाई पूर्वाधारको पनि पूर्वाधार भनिन्छ। शिक्षामा गरिएको लगानीले चेतनाको निर्माण गर्छ। स्वास्थ्य तथा शिक्षा क्षेत्रमा गरिएको लगानीको प्रतिफल तत्काल देखिँदैन। नतिजा देखिन वर्षौं लाग्छ। तर, स्वस्थ र शिक्षित नागरिकले मुलुकमा दिने योगदान उच्च हुन्छ। त्यसै कारणले स्थानीय, प्रदेश र संघ गरी तीनै तहका सरकारले शिक्षा र स्वास्थ्यलाई उच्च प्राथमिकता दिनुपर्छ। यो समय बजेट निर्माणको हो। संघीयदेखि स्थानीय सरकार आगामी आर्थिक वर्ष २०८०८१ का लागि बजेट निर्माणको संघारमा छन्। असीमित आवश्यकता पूरा गर्न सीमित बजेटलाई विनियोजन गर्नुपर्ने चुनौतीमा छन्। बजेट निर्माणमा पहिलो प्राथमिकतामा स्वास्थ्य र शिक्षा क्षेत्रमा गर्नुपर्छ। देशको समृद्धि नाप्ने परगम्परागत सुत्रमा फरक मान्यता राखी समृद्धिको फरक भाष्य स्थापित गर्ने नोबेल पुरस्कार विजेता भारतीय अर्थशास्त्री अमत्र्य सेनले पनि देशको लगानीको सबैभन्दा बढी प्रतिफल दिने क्षेत्र नै शिक्षा भएको उल्लेख गरेका छन्। सार्वजनिक शिक्षाको गुणस्तर खस्कँदै गएको छ। विद्यार्थी र अभिभावकको अपेक्षा बढ्दै गएका छन्। सार्वजनिक विद्यालयको गुणस्तर सुधार नगरि मुलुकको समग्र शिक्षाको अवस्था सुध्रन सक्दैन। शिक्षा क्षेत्रको पनि आधाभूत तहमा गरिएको लगानीले उच्च शिक्षामा गरिएको लगानीलेभन्दा झनै बढी प्रतिफल दिन्छ। विकसित मुलुकमा शिक्षा क्षेत्रमा गरिएको लगानीलेभन्दा कम विकसित तथा विकासोन्मुख देशहरूमा गरिएको लगानीले झनै बढी प्रतिफल दिन्छ। विश्वमा विकासमा फड्को मार्न सफल देशहरूले विकासको सुरुवातको चरणमा शिक्षालाई नै पहिलो प्राथमिकतामा राखेका थिए। समुदायको चेतनाको स्तर सुधार गर्ने र सीपयुक्त दक्ष जनशक्ति उत्पादनको कार्य गरेका थिए। शिक्षा क्षेत्रमा हुने नीजि लगानीले विकासमा मुलुकले फड्को मार्न सफल भएको देखिँदैन। शिक्षा क्षेत्रमा सार्वजनिक लगानी तथा राज्यको लगानी पर्याप्त मात्रमा गरेकै कारणले विभिन्न मुलुक विकसित बन्न सफल भएका हुन्। शिक्षा क्षेत्रमा पर्याप्त बजेट छुट्ट्याएकै छ। संघीय सरकारले स्थानीय तहमा दिने सशर्तका बजेटमध्ये ठूलो हिस्सा शिक्षा क्षेत्रमा नै छ। अझै किन स्थानीय तह र संघीय तहले बजेटमा प्राथमिकतामा राख्ने ? भन्ने धारणा पनि नेतृत्वमा पाइन्छ। शिक्षा क्षेत्रमा बजेटको ठूलो हिस्सा खर्च भएको वास्तविकता हो। शिक्षामा छुट्ट्याइएको बजेटमध्ये अधिकांश शिक्षक र कर्मचारीको तलब भत्तामा खर्च हुन्र्छ। आप्नो क्षेत्रमा शिक्षा क्षेत्रका समस्या समाधान गर्न तथा आवश्यकता पूरा गर्न सक्ने खालको बजेट निकै कम स्थानीय तहले छुट्ट्याएका छन्। संघीय सरकारबाट विनियोजित बजेटमा शिक्षा क्षेत्रका समस्या र चुनौती यकिन गर्न र समाधान गरी सुधार गर्न बजेट पुग्ने अवस्था छैन। शिक्षाको संघीय बजेटमा तलव भत्ता र तोकिएको सीमित बजेट हुन्छ। त्यसैले पनि समायोजन बजेटबाट र आफ्नो आन्तरिक स्रोतबाट स्थानीय तह तथा प्रदेशले बजेटमा शिक्षा क्षेत्रलाई प्राथमिकतमा राख्नुपर्छ। संघीय सरकारले पनि नीति कार्यक्रममा र बजेटको सैद्धान्तिक खण्डमा मात्र शिक्षालाई प्राथमिकतामा राख्ने होइन छुट्ट्याइने बजेटमा नै शिक्षा क्षेत्रलाई पहिलो प्रथमिकतामा राख्नुपर्छ। बजेट निर्माणको विश्वव्यापी मान्यताअनुसार पनि शिक्षा क्षेत्र तथा जनशक्ति निर्माण कार्यको लागि सम्पूर्ण बजेटको कम्तिमा पनि बीस प्रतिशत छुट्ट्याइनुपर्छ भन्ने मान्यता छ। शिक्षा क्षेत्रको बजेटमा पनि प्रारम्भिक कक्षा तथा बालबिकास केन्द्र, आधारभुत तहको शिक्षाले बढी प्राथमिकता पाउनुपर्छ। सन् १९५० तिर स्वतन्त्रता पछि झन्डै एकैपटक विकासको चरणमा प्रवेश गरेका चीन र भारतबाट पनि नेपालले सिक्नु पर्छ। आधारभूत तहको शिक्षामा केन्द्रित गरेको चीनको लगानीले भारतले आधारभूत तहदेखि उच्च शिक्षामा छरेको बजेटले भन्दा सकारात्मक उपलब्धि दिन सफल भयो। त्यतिवेलाको प्रभाव अहिलेसम्म पनि देखिँदै छ। आधारभूत तहको शिक्षामा गरिएको लगानीको प्रतिफल बढी समाज र राष्ट्रका लागि हुन्छ र विश्वविद्यालयमा गरिएको लगानीले बढी व्यक्तिलाई उपलब्धि हुन्छ भन्ने अर्थशास्त्रीहरूको भनाइलाई बजेट निर्माताले ख्याल राख्नुपर्छ। विद्यालयको सुरुवातका कक्षामा पढाइ, लेखाइ र गणितीय सीपहरू ब्लियो हुनुपर्छ। जग बलिया हुँदा माथिल्लो कक्षामा विद्यालय तथा शिक्षकबाट राम्रो सहयोग पाउन नसके पनि व्यक्तिले स्वअध्ययनबाट पनि राम्रो उपलब्धि हासिल गर्न सक्दछ। तल्ला कक्षाहरूमा प्राप्त गर्नु पर्ने आधरभूत सीपमा नै कमि छ भने माथिल्ला कक्षा र तहमा सफलता प्राप्त गर्नु फलामका चिउरा चपाउनु सरह हो। तल्लो तहमा कमजोर सिकाइ भएका विद्यार्थीले कक्षा छाड्ने, तह पूरा नगर्ने समस्या उत्पन्न हुन्छ। सामान्यतया सम्पूर्ण बजेटको २० प्रतिशत शिक्षा क्षेत्रमा छुट्ट्याउनुपर्छ भन्ने विश्वव्यापी मान्यता पनि छ। संंघीय सरकारले शिक्षा क्षेत्रमा छुट्ट्याको बजेट विगतमा भन्दा घटदो अवस्थामा छ। १७ प्रतिशतबाट शिक्षा क्षेत्रको बजेट घटेर १०११ प्रतिशतमा झारिएको छ। शिक्षा क्षेत्रको ठूलो हिस्सा बजेट शिक्षक कर्मचारीको तलव भत्तामा खर्च हुने गर्दछ। शिक्षाको गुणस्तर सुधार, शिक्षण सिकाइको वातावरण, शैक्षिक तथा प्रयोगात्मक सामग्रीहरूको व्यवस्था, विद्यार्थीको उपलब्धि मापन, वालवालिकाका शिक्षण सिकाइका समस्याहरू समाधान गर्नेतर्फ बजेट न्यून छ। स्थानीय तहले आफ्नो बजेटको अधिकांश हिस्सा भौतिक निर्माणमा लगाएको पाइन्छ। स्थानीय तहले आफ्नो क्षेत्रमा रहेका विद्यालयको अवस्था, विद्यालयमा पहुँच नभएका बालबालिकाको पहिचान गरी विद्यार्थीमैत्री वातावरण निर्माण गर्न थप बजेटको आवश्यकता पर्दछ। निरक्षर नागरिकलाई साक्षर बनाउन, अभिभावक शिक्षा सञ्चालन गर्न, समुदायमा चेतनाको लहर ल्याउन, शिक्षण संस्थामा आवश्यक न्यूनतम भौतिक पूर्वाधार पूरा गर्न, विद्यालयको वातावरण सिकाइमूलक बनाउन, राम्रो गर्ने शिक्षक कर्मचारीलाई उत्पे्ररणा जगाउन पनि शिक्षा क्षेत्रमा थप बजेटको आवश्यकता पर्छ। विद्यार्थीलाई सूचना प्रविधिको पहुँच पुर्याउनुपर्छ। दलित, सीमान्तकृत, उत्पीडित, उपेक्षित तथा समस्यामा परेका बालबालिकालाई शिक्षाको पहुँचमा ल्याउनुपर्छ। त्यसकालागि शिक्षा बजेट बढाइनुपर्छ। नेपालको संविधान २०७२ ले विद्यालय शिक्षाको सम्पूर्ण जिम्मेवारी स्थानीय सरकारको हुने उल्लेख गरेको छ। शैक्षिक गुणस्तरमा सुधार ल्याउन स्थानीय तहलाई झन् सहज छ।"
बौद्धिक पलायनको पीडा,"ऊर्जावान जनशक्ति नफर्किने गरी बिदेसिने क्रम अझ बढ्दै गए त्यसको असर मुलुकको विकास र अर्थतन्त्रमा देखिने छ। भनिन्छ, कुनै पनि देश विकासको खाका सर्वप्रथम विश्वविद्यालयको कक्षाकोठामा कोरिन्छ। विश्वविद्यालयमा मस्तिष्क मन्थन सँगसँगै अनुसन्धान हुन्छ। अनुसन्धातामार्फत गरिने खोज तथा अन्वेषण नै मुलुकको विकासमा तर्जुमा गरिने नीति तथा कार्यक्रममा प्रतिबिम्बित हुन्छ। राष्ट्रलाई विकास एवं समबृद्धि पथमा सफलअसफल बनाउनमा विश्वविद्यालयको भूमिका महत्वपूर्ण हुन्छ। विश्वविद्यालयको अवस्थाले देशको भोलिको स्तर निर्धारण गर्छ। सभ्यताको सुरुवातदेखि नै मानिसमानिसबीच संघर्ष र प्रतिस्पर्धा हुँदै आएको छ। यो संघर्ष एक्काइसौं शताब्दीको तेइसौं वर्ष अर्थात् आजसम्म आइपुग्दा झन्झन् तीव्र भइरहेको छ छ। यसले विकासोन्मुख तथा भूपरिवेष्ठित राष्ट्रको सामाजिक, आर्थिक, सांस्कृतिक अनि भूराजनीतिक क्षेत्रमा नवीन चुनौती तथा जटिलताहरू थपिदिएको छ। यस परिदृश्यमा नेपाललाई हरेक क्षेत्र र विधामा उत्कृष्ट प्रतिस्पर्धी बनाउने चुनौती छ। विश्व समुदायमा प्रतिस्पर्धी र दक्ष जनशक्ति उत्पादन गर्नुपर्नेे आवश्यकता छ। यसका लागि विश्वविद्यालयहरूको स्तर र क्षमता पनि सोही अनुरूपको हुन जरुरी छ। विसं २०१६ सालमा त्रिभुवन विश्वविद्यालयको स्थापनादेखि आजसम्म १४ वटा विश्वविद्यालय स्थापना भइसकेको छ। विभिन्न राजनीतिक आग्रह पूर्वाग्रह अनि दलीय भागबन्डाका कारण यिनले न त देश निर्माणमा नयाँ गति दिन सके, न विश्वस्तरीय जनशक्ति पैदा गर्न सके। न ज्ञान र विज्ञानमा मौलिक सिर्जनात्मकता र नवीनता नै जोड्न सके। अपवादमा हामै्र विश्वविद्यालयहरूबाट पनि केही विश्वस्तरीय जनशक्ति उत्पादन नभएका भने होइनन्। तर, त्यसको निर्माणमा विश्वविद्यालयको भन्दा उनीहरू स्वयम्को भूमिका बढी देखिन्छ। उच्च शिक्षा अध्ययनका लागि अष्ट्रेलिया, जापान, बेलायत, संयुक्त राज्य अमेरिका लगायतका मुलुकमा जाने ट्रेन्ड छ। शिक्षा, विज्ञान तथा प्रविधि मन्त्रालय, एनओसी शाखाका अनुसार गत वर्ष १ लाख १७ हजार ५ सय ६३ जनाले वैदेशिक अध्ययन अनुमतिपत्र, एनओसी लिएका छन्। यसैको असर हाम्रा विश्वविद्यालयहरूमा भर्ना हुने विद्यार्थीको संख्यामा निकै कमी आएको छ। यसले हाम्रा विश्वविद्यालयहरूको गुणस्तर दिनप्रतिदिन खस्किँदै गइरहेको इंगित गर्छ भने उत्तीर्ण विद्यार्थीहरूलाई व्यवस्थापन गर्ने सवालमा विश्वविद्यालय चुकेको पनि प्रष्ट्याउँछ। कारण जेसुकै होस् ऊर्जावान दक्षजनशक्ति बिदेसिएर नफर्किने क्रम अझ बढ्दै गए भविष्यमा युवा जनशक्ति अभाव हुनेछ। यसको असर मुलुकको विकास र अर्थतन्त्रमा देखिने छ। जन्मदरमा आएको कमीले जापानमा युवा संख्या घट्दै जाने र त्यसको गम्भीर असर अर्थतन्त्रमा पर्ने अनुमान अर्थशास्त्रीहरूले गरेका छन्। छिमेकी चीनले पनि भविष्यमा आउन सक्ने सम्भावित समस्यालाई रोक्न आफ्नो एक बच्चा नीतिलाई सन् २०१६ मा संशोधन गरेको छ। हाम्रा विश्वविद्यालय र सरकारले भने विकासका संवाहक युवा पुँजीलाई स्वदेशमै खपत गर्नेबारे कहिले सोच्ने ? विश्वविद्यालयहरूलाई सबल, प्रतिस्पर्धी र विश्वस्तरीय बनाउन जरुरी छ। ताकी उत्पादित जनशक्तिले आफ्नो विज्ञतालाई स्वदेशमै प्रयोग गर्न सकून्। कुनै बेला विश्वमै प्राकृतिक स्रोत र साधनमाथि भरपुर लगानी भयो। जसलाई प्राकृतिक स्रोतमा आधारित अर्थतन्त्र भनिन्थ्यो। बेलायतमा कृषि क्रान्ति र औद्योगिक क्रान्ति यसैको उपज थियो। बेलायतको सोही औद्योगिक क्रान्ति र त्यसको प्रभाव स्वरूप संसारभर उद्योग र कलकारखाना विकासले प्रशय पाउँदै गयो। संसारले त्यसबेला फेरि उद्योगमा लगानी बढायो। यसले सिर्जना गरेको रोजगार र उत्पादनको बिक्रीबाट प्राप्त आम्दानीमा अर्थतन्त्र निर्भर थियो, जसलाई उद्योगमा आधारित अर्थतन्त्र भनियो। हाम्रो देश भने आजसम्म पनि न त पूर्णरूपमा प्राकृतिक स्रोतमा आधारित अर्थतन्त्र बन्न सक्यो न उद्योगमा आधारित। तर, अबको समय मानव मस्तिष्क माथिको लगानीको समय हो। जसलाई उत्तर औद्योगिक अर्थतन्त्र वा ज्ञानमा आधारित अर्थतन्त्र भनिन्छ। यसमा नागरिकलाई गुणस्तरीय शिक्षाको प्रबन्ध गर्दै विश्वस्तरीय र उत्पादनमूलक मानव पुँजीमा रूपान्तरण गरिन्छ। ताकी उनीहरूले भोलि देशको विकास र अर्थतन्त्र वृद्धिमा योगदान गर्न सकून्। मानव स्रोतको विकासमा पर्याप्त लगानी गर्न सके समृद्धि हासिल गर्न सक्छ भन्ने दृष्टान्त दक्षिण कोरिया, ताइवानलगायतका मुलुकहरूले प्रमाणित गरिसकेका छन्। मानव स्रोत माथिको लगानीमा विश्वविद्यालयभन्दा उत्कृष्ट विकल्प अर्को के हुन सक्ला र ? सन् १९६५ मा अनिच्छापूर्वक मलेसियाबाट अलग हुँदा सिंगापुर अत्यन्त दर्दनाक अवस्थामा थियो। सिंगापुरसँग जनसंख्यालाई व्यवस्थापन गर्ने पर्याप्त जमिन थिएन। विकासका लागि परिचालन गर्न सकिने प्राकृतिक स्रोत र साधनको पनि उपलब्धता थिएन। यस्तो अवस्थामा सिंगापुरका प्रथम प्रधानमन्त्री ली क्वान यु ले त्यहाँ उपलब्ध एकमात्र प्राकृतिक स्रोत सिंगापुरे जनतामाथि नै लगानी गर्ने निर्णय गरे। जसका लागि उनले सरकारी कुल खर्चको २८८ प्रतिशत शिक्षामा मात्र खर्च गरे। त्यस समय सिंगापुरमा विद्यालयदेखि विश्वविद्यालयसम्मका तमाम शैक्षिक पूर्वाधारहरूको विकास र विस्तार भयो। सिंगापुरले त्यो बेला शिक्षामा गरेको भारी लगानी र मेहनत अनि त्यसले विभिन्न क्षेत्रमा दिएको प्रतिफलको स्पष्ट चित्र आज विश्वसामु छर्लंग छ। सिंगापुर मानव पुँजी सूचकांक, आर्थिक स्वतन्त्रता सूचकांक, अग्रगामी सोचको सूचकांक आदिमा विश्वकै पहिलो स्थानमा छ भने अन्य धेरै सूचकांकहरूमा शीर्ष पाँचभित्र पर्छ। अहिले पनि सिंगापुर शिक्षामा विश्वकै दोस्रो ठूलो रकम लगानी गर्ने देशमा पर्दछ। दोस्रो विश्वयुद्धमा नराम्रोसँग हार व्यहोरेपश्चात् क्षतविक्षत जापान २३ वर्षको छोटो अवधिमा विश्वको दोस्रो ठूलो अर्थतन्त्र बन्न सफल भयो। जापानले शिक्षामाथि गरेको लगानी र उत्पादित दक्ष जनशक्ति नै जापान रूपान्तरणको सुत्रधार बन्यो। आज पनि जापानीहरू आफ्नो सफलताको मुख्य जग शिक्षालाई नै मान्दछन्। मानव संसाधन व्यवस्थापनको सिद्धान्तले कुनै पनि प्रणाली होस् या औपचारिक संगठन त्यसको सञ्चालनको केन्द्रमा मानव संसाधनलाई नै राख्छन्। मानव संसाधन नै हो जसले पुँजी, विधि र प्रविधि प्रयोग गरेर संगठनात्मक लक्ष्य हाँसिल गर्छ। यो जति दक्ष र क्षमतावान् हुन्छ त्यही मात्रामा संगठनको विकास र वृद्धि पनि हुँदै जान्छ। मानव संसाधन व्यवस्थापनको ठीक यही नियम एउटा मुलुकको हकमा पनि लागु हुन्छ। मुलुक सञ्चालनका विभिन्न अवयवहरू जस्तै सरकारी, गैरसरकारी, सहकारी, निजी र त्यस अन्तर्गतका केन्द्रदेखि स्थानीय सम्मका प्रत्येक एकाइहरूमा जति बढी दक्ष र प्रतिस्पर्धी मानव स्रोत कार्य गर्छन्, त्यति नै चाँडो देशको पनि विकास र वृद्धि हुन्छ। यी सम्पूर्ण तह र तप्कामा आवश्यक मानव स्रोत पूर्ति गर्ने विश्वविद्यालयको स्तर र क्षमता चाहिँ सबल छ कि छैन भन्ने हो। मुलुकका विश्वविद्यालयहरू विभिन्न स्थानमा छरिए पनि विद्यार्थीहरूको आकर्षण केबल त्रिभुवन विश्वविद्यालयमा बढी देखिन्छ। विश्वविद्यालय अनुदान आयोगको वेबसाइटका अनुसार विभिन्न विश्वविद्यालयहरूमा अध्ययनरत कुल विद्यार्थी संख्याको ८७ प्रतिशत भन्दा बढी विद्यार्थी त्रिभुवन विश्वविद्यालयअन्तर्गत छन्। विश्वविद्यालयको अध्ययन सकेको विद्यार्थीहरू राजधानीमै रहेर आफ्नो भविष्य खोज्ने गरेका छन्। जसको प्रत्यक्ष असर ज्ञान र विज्ञताको विकेन्द्रीकरणमा देखिएको छ। यसर्थ सबै विश्वविद्यालयहरूलाई सबल, प्रतिस्पर्धी र विश्वस्तरीय बनाउन जरुरी छ। ताकी त्यहाँबाट उत्पादित जनशक्तिले आफ्नो ज्ञान र विज्ञता विकास र सम्वृद्धिमा प्रयोग गर्न सकून्। विश्वभर नै राष्ट्र विकास र समृद्धिमा थिंक ट्यांकको भूमिका अझ महत्वपूर्ण र सान्दर्भिक देखिँदै गइरहेको छ। विश्वविद्यालय जस्तो आफैंमा एउटा महत्वपूर्ण थिंक ट्यांकलाई व्यावहारिक प्रयोग गर्न सकिएको छैन। त्रिभुवन विश्वविद्यालय अन्तर्गतका सेडा, सिनास, रिकास्ट, सेरिड, काठमाडौं विश्वविद्यालयअन्तर्गतको एनसीसीएसलगायत अन्य विश्वविद्यालयहरूका अनुसन्धान केन्द्रलाई सवल र सक्षम बनाउनु अपरिहार्य छ।"
बागमती प्रदेश खेलकुद प्रतियोगिता आजदेखि,"परिषद्का सदस्य सचिव सूर्यलाल भण्डारीका अनुसार प्रतियोगिताको उद्घाटन हेटौंडा उपमहानगरपालिका५ पिप्ले क्याम्पा रङ्गशालामा गर्ने तय भएको छ । हेटौंडा : मकवानपुरको हेटौंडामा आजदेखि बागमती प्रदेश स्तरीय खेलकुद प्रतियोगिताको दोस्रो संस्करण सुरु हुँदै छ । प्रदेश खेलकुद विकास परिषद्को आयोजनामा हुन लागेको सो प्रतियोगिताको मुख्यमन्त्री शालिकराम जम्कट्टेलले उद्घाटन गर्ने छन्। परिषद्का सदस्य सचिव सूर्यलाल भण्डारीका अनुसार प्रतियोगिताको उद्घाटन हेटौंडा उपमहानगरपालिका५ पिप्ले क्याम्पा रङ्गशालामा गर्ने तय भएको छ । प्रतियोगितामा सहभागी हुन खेलाडी, प्रशिक्षक, निर्णायक, खेल पदाधिकारीलगायत हेटौँडा आइसकेका छन् । प्रतियोगितामा १३ खेल समावेश गरिएका छन् । उसु, जुडो र पौडी खेल काठमाडौँ तथा ललितपुरमा खेलाइने छन् । यस्तै क्रिकेट चितवनमा खेलाइने सदस्य सचिव भण्डारीले बताए। फुटबल, भलिबल, एथलेटिक्स, तेक्वान्दो, कराते, बक्सिङ, रग्बी, ब्याडमिन्टन र आइटिएफ तेक्वान्दो हेटौँडाका विभिन्न खेल मैदानमा खेलाइने छन् । प्रतियोगितामा एक हजार ७५ महिला र एक हजार चार सय २७ पुरुष खेलाडी सहभागी हुँदैछन् । यस्तै एक सय ७३ प्रशिक्षक, एक ४२ व्यवस्थापक, दुई सय ७६ निर्णायकलगायत प्रतियोगितामा सहभागी हुने आयोजकले जनाएको छ । रासस"
एल साल्भाडोरको रंगशालामा भागदौड मच्चिँदा मृत्यु हुनेको संख्या १२ पुग्यो,सान साल्भाडोर : एल साल्भाडोरको राजधानीस्थित एक फुटबल रंगशालामा भागदौड मच्चिँदा ज्यान गुमाउनेको संख्या १२ पुगेको छ। सान साल्भाडोरको अलियान्ज र सान्ता एनाको फास क्लबबीच खेल जारी रहँदा कुस्काटलान रंगशाला त्यो घटना भएको बीबीसीले उल्लेख गरेको छ। रंगशाला भत्किने बित्तिकै खेल स्थगित गरिएको थियो। राष्ट्रपति नायिब बुकेलेले अभूतपूर्व घटना भएको बताउँदै गहन अनुसन्धान हुने बताएका छन्। मृत्यु हुनेमा सात महिला र दुई महिला रहेको र सबै मृतक १८ वर्ष माथिका रहेको प्रहरीले बताएको छ। रंगशालाको प्रवेशद्वार बन्द भइसकेपछि पनि ठूलो संख्यामा दर्शकहरू भित्र पस्ने कोसिस गरेपछि दुर्घटना भएको अन्तर्राष्ट्रिय सञ्चारमाध्यमले बताएका छन्।
"मनाङको सातौं बराबरी, मछिन्द्र दोस्रो स्थानमा","काठमाडौं : सहिद स्मारक ए डिभिजन लिगमा आइतबार एपीएफ क्लबसँग २२ गोलको बराबरीसँगै मनाङ मर्स्याङ्दीले क्लब लगातार सातौं बराबरी खेलेको छ। दशरथ रंगशालामा भएको खेलको ७९ मिनेट १० जनामा सीमित भएको एपीएफविरुद्ध लिएको दुई पटकको अग्रता जोगाउन नसक्दा मनाङ बराबरीमै अल्झियो। एपीएफका डिफेन्डर विश्वास उदासले सुमित श्रेष्ठलाई पेनाल्टी एरियामा लडाएपछि रातो कार्डको सामना गर्दै मैदान बाहिरिएका थिए। सोही फाउलमार्फत पाएको पेनाल्टीमा गोल गर्दै कोफी कौडोले १३औं मिनेटमा मनाङलाई अग्रता दिलाएका थिए। त्यसको सात मिनेट नबित्दै नवीन लामाले फ्रिकिकमार्फत गोल गर्दै एपीएफलाई बराबरीमा ल्याएका थिए। त्यसको ६ मिनेट नबित्दै सुमितले गोल गर्दै मनाङलाई पुनः अग्रता दिलाएका थिए। तर, ६४औं मिनेटमा अर्मान्ड बिडोमले गोल गर्दै एपीएफलाई हारबाट जोगाए। बराबरीसँगै मनाङ २० खेलबाट २४ अंक जोडेर आठौं स्थानमा छ। समान खेलबाट २३ अंक जोडेको एपीएफ १०औं स्थानमा उक्लिएको छ। मनाङको यो लगातार सातौं बराबरी हो। जारी सिजनका २० खेलमध्ये मनाङले पाँच खेलमा जित, ९ बराबरी र ६ हार बेहोरेको छ। मछिन्द्र दोस्रो स्थानमा चढ्यो आजै च्यासल रंगशालामा भएको खेलमा न्युरोड टिम (एनआरटी)लाई ०२ ले पराजित गर्दै मछिन्द्र फुटबल क्लब तालिकाको दोस्रो स्थानमा उक्लिएको छ। आफिज ओलावालेले ३१औं मिनेटमा गोल गर्दै मछिन्द्रलाई अग्रता दिलाएका थिए। इन्जुरी समयमा सौरभ लिम्बुले गोल गर्दै मछिन्द्रको पक्षमा ०२ को जित सुनिश्चित गरे। जितसँगै २० खेलबाट ३४ अंक जोडेको साविक विजेता मछिन्द्र दोस्रो स्थानमा उक्लिएको छ। समान खेलबाट २३ अंक जोडेको एनआरटी नवौं स्थानमा छ। शीर्ष स्थानको जावालखेल युथ क्लबको १९ खेलबाट ३६ अंक छ।"
आर्सनल हारेपछि तीन खेल अगावै म्यानचेस्टर सिटी प्रिमियर लिग च्याम्पियन,"लिगमा तीन खेल खेल्न बाँकी सिटीको ३५ खेलबाट ८५ अंक छ। लन्डन : इङ्लिस प्रिमियर लिग अन्तर्गत शनिबार राति भएको खेलमा नोटिङ्घम फरेस्टसँग १० गोलको नतिजामा आर्सनल पराजित भएसँगै म्यानचेस्टर सिटी तीन खेल अगावै च्याम्पियन बनेको छ। फरेस्टको मैदानमा भएको खेलको १९ औं मिनेटमा ताइवो आवोनियीले गोल गर्दै घरेलु टिमलाई अग्रता दिलाएका थिए। आर्सनलका कप्तान मार्टिन ओडिगार्डले दिएको पास फरेस्टका गिब्स ह्वाइटको खुट्टामा पुगेको थियो। उनले बक्समा गरेको क्रसमा आर्सनलका डिफेन्डर गाब्रियलले ट्याकलमार्फत क्लियर गर्न खोजेका थिए। तर, फरवार्ड आवोनियीलाई लागेर गोलमा परिणत भएपछि आर्सनल पछि परेको थियो। बाँकी समयमा गोलका लागि निरन्तर प्रयास गरे पनि सफल हुन नसक्दा आर्सनल उपाधि होडबाट बाहिरियो। जितसँगै फरेस्ट ३७ खेलबाट ३७ अंक जोडेर लिग तालिकाको १६औं स्थानमा उक्लिएको छ। महत्त्वपूर्ण तीन अंक जोडेसँगै फरेस्ट रेलिगेसनबाट पनि जोगिएको छ। समान खेलबाट ८१ अंक जोडेको आर्सनल दोस्रो स्थानमा छ। लामो समय लिग लिडर रहेको आर्सनल पछिल्ला पाँचमध्ये तीन खेलमा पराजित भएपछि उपाधि सिटीले जितेको हो। लिगमा तीन खेल खेल्न बाँकी सिटीको ३५ खेलबाट ८५ अंक छ।"
घरेलु दर्शकसामू पराजित बार्सिलोनाले उचाल्यो उपाधि,"जारी सिजन तीन खेल बाँकी रहँदा बार्सिलोना ८५ अंक जोडेर च्याम्पियन बनिसकेको छ। मड्रिड : चार खेल अगावै ला लिगा च्याम्पियन बनेको बार्सिलोना शनिबार राति घरेलु मैदानमा रियाल सोसिडाडसँग १२ गोलको नतिजामा पराजित भएको छ। घरेलु मैदानमा उपाधिको खुशी मनाउन आएका दर्शकसामू पराजित भएपनि बार्सिलोनाले ट्रफी सेलिब्रेसन गर्यो। पाँचौं मिनेटमा मिकेल मेरिनोले गरेको गोलसँगै भ्रमणकारी सोसिडाडले अग्रता लिएको थियो। घरेलु टिममाथि उत्कृष्ट दबाब बनाएको सोसिडाडका लागि ७२ औं मिनेटमा अलेजेन्डर सोर्लोथले गोल गर्दै अग्रता ०२ मा पुर्याएका थिए। निर्धारित समयको अन्तिम मिनेटमा लेवान्डोस्कीले एक गोल फर्काए पनि बार्सिलोनाको हार टार्न पर्याप्त भएन। यद्यपि, त्यो हारले बार्सिलोनालाई खासै केही प्रभाव परेन। जारी सिजन तीन खेल बाँकी रहँदा बार्सिलोना ८५ अंक जोडेर च्याम्पियन बनिसकेको छ। लिग च्याम्पियनसँग तीन अंक खोसेको सोसिडाड शीर्ष चारमा रहेका अर्को वर्ष च्याम्पियन्स लिग खेल्न नजिक छ। उसको ३५ खेलबाट ६५ अंक छ। तेस्रो स्थानको एट्लेटिको मड्रिडले ३४ खेलबाट ६९ अंक जोडेको छ। दोस्रो स्थानको रियाल मड्रिडको ३४ खेलबाट ७१ अंक छ।"
बुन्डेसलिगा : लाइपजिगसँग हार्यो बायर्न,बर्लिन : पहिलो हाफमा लिएको अग्रता जोगाउन नसक्दा लिग लिडर बायर्न म्युनिख शनिबार राति जर्मन बुन्डेसलिगामा आरबी लाइपजिगसँग १३ गोलको नतिजामा पराजित भएको छ। एलियान्ज एरिनामा भएको खेलको २५ औं मिनेटमा सर्ज जिनाब्रीले गोल गर्दै घरेलु टिम बायर्नलाई अग्रता दिलाएका थिए। पहिलो हाफमा १० ले पछि परेको लाइपजिगले दोस्रो हाफमा तीन गोल फर्कायो। कोनार्ड लाइमरले ६४ औं मिनेटमा गरेको गोलसँगै भ्रमणकारी लाइपजिग बराबरीमा फर्किएको थियो। क्रिस्टोफर एन्कुन्कुले ७६ औं मिनेटमा पेनाल्टीमार्फत गोल गर्दै १२ को अग्रता दिलाएका थिए। निर्धारित ९० मिनेटको खेल सकिन चार मिनेट बाँकी रहँदा लाइपजिगले पुनः पेनाल्टी पायो। सोही पेनाल्टीको सदुपयोग गर्दै डोमिनिक स्जोबोस्जलाईले १३ को जित सुनिश्चित गरे। जितसँगै ३३ खेलबाट ६३ अंक जोडेको लाइपजिग तेस्रो स्थानमा छ। पराजित बायर्न सिजनको अन्तिम खेल बाँकी रहँदा ३३ खेलबाट ६८ अंक जोडेर शीर्ष स्थानमा छ। एक खेल कम खेलेको बोरुसिया डर्टमन्ड ६७ अंकसहित दोस्रो स्थानमा छ। आज राति अग्स्बर्गविरुद्धको खेलमा तीन अंक लिनसके डर्टमन्ड शीर्ष स्थानमा पुग्ने छ। जसको अर्थ बुन्डेसलिगाको विजेता अन्तिम चरणमा टुङ्गो लाग्ने छ।
लिभरपुलको शीर्ष चारमा पुग्ने गणितीय सम्भावना कायमै,न्युक्यासल र युनाइटेडमध्ये एक टिम बाँकी दुईमध्ये कम्तिमा एक खेलमा पराजित भए मात्रै लिभरपुल शीर्ष चारमा पुग्ने छ। लन्डन : रोबर्टो फिर्मिन्होले ८९ औं मिनेटमा गरेको गोलसँगै एस्टन भिल्लाविरुद्धको हार टारेको लिभरपुलको इङ्लिस प्रिमियर लिगको शीर्ष चारमा पुग्ने सम्भावना कायमै रहेको छ। जारी लिगमा एक खेल मात्र बाँकी रहँदा शनिबार पराजित भएको अवस्थामा लिभरपुलको अर्को वर्ष च्याम्पियन्स लिग खेल्ने सम्भावना समाप्त हुने थियो। शनिबार राति लिभरपुलकै मैदानमा भएको खेलको २७ औं मिनेटमा ज्याकोब रामसेले गोल गर्दै भिल्लालाई अग्रता दिलाएका थिए। निर्धारित ९० मिनेटको खेल सकिन एक मिनेट बाँकी रहँदासम्म त्यसको बचाउ गरेको भिल्लाले ८९ औं मिनेटमा गोल खाँदा तीन अंक खोस्न सकेन। मोहम्मद सालाहले दायाँतर्फबाट दिएको क्रसलार्य ६ यार्ड बक्सभित्र रहेका फिर्मिन्होले ट्याप इन गर्दै बराबरी गोल फर्काएका थिए। बराबरीसँगै ३७ खेलबाट लिभरपुल ६६ अंकसहित पाँचौं स्थानमा छ। समान खेलबाछ ५८ अंक जोडेको एस्टन भिल्ला सातौं स्थानमा छ। म्यानचेस्टर सिटी ८५ अंकसहित लिग च्याम्पियन बनिसक्दा दोस्रो स्थानको आर्सनलको ८१ अंक छ। न्युक्यासल ६९ अंकसहित तेस्रो तथा म्यानचेस्टर युनाइटेड पनि समान अंकसहित चौथो स्थानमा छ। न्युक्यासल र युनाइटेडमध्ये एक टिम बाँकी दुईमध्ये कम्तिमा एक खेलमा पराजित भए मात्रै लिभरपुल शीर्ष चारमा पुग्ने छ।
एल साल्भाडोरको रंगशालामा भागदौड मच्चिँदा मृत्यु हुनेको संख्या १२ पुग्यो,रंगशाला भत्किने बित्तिकै खेल स्थगित गरिएको थियो। राष्ट्रपति नायिब बुकेलेले अभूतपूर्व घटना भएको बताउँदै गहन अनुसन्धान हुने बताएका छन्। सान साल्भाडोर : एल साल्भाडोरको राजधानीस्थित एक फुटबल रंगशालामा भागदौड मच्चिँदा ज्यान गुमाउनेको संख्या १२ पुगेको छ। सान साल्भाडोरको अलियान्ज र सान्ता एनाको फास क्लबबीच खेल जारी रहँदा कुस्काटलान रंगशाला त्यो घटना भएको बीबीसीले उल्लेख गरेको छ। रंगशाला भत्किने बित्तिकै खेल स्थगित गरिएको थियो। राष्ट्रपति नायिब बुकेलेले अभूतपूर्व घटना भएको बताउँदै गहन अनुसन्धान हुने बताएका छन्। मृत्यु हुनेमा सात महिला र दुई महिला रहेको र सबै मृतक १८ वर्ष माथिका रहेको प्रहरीले बताएको छ। रंगशालाको प्रवेशद्वार बन्द भइसकेपछि पनि ठूलो संख्यामा दर्शकहरू भित्र पस्ने कोसिस गरेपछि दुर्घटना भएको अन्तर्राष्ट्रिय सञ्चारमाध्यमले बताएका छन्।
"५८८ अंकले बढ्यो सेयर बजार, १ अर्ब ६० करोडको कारोबार","काठमाडौं : सेयर बजार सामान्य अंकले उकालो लागेको छ। आज नेप्से परिसूचक ५८८ प्रतिशतले बढेर १८८३२० विन्दुमा अडिएको छ। सेन्सेटिभ इण्डेक्स ०१४ अंकले बढेर ३५८३३ विन्दुमा पुगेको छ। आज २७३ कम्पनीको ४८ लाख २८ हजार ७७६ कित्ता सेयर १ अर्ब४ ६० करोड ४ लाख ९२ हजार ७३१ रुपैयाँमा खरिदबिक्री भयो। ३४ हजार ३३१ पटक कारोबार भयो। यसदिन दुईवटा कम्पनीको मूल्य सकारात्मक सर्किट लेभलमा कारोबार भयो। राष्ट्रिय बिमा कम्पनी र आत्मनिर्भर लघुवित्तीय वित्तको सेयर मूल्य सकारात्मक सर्किट लेभलमा कारोबार भयो। कारोबार रकमका आधारमा शिवम सिमेन्ट शीर्षस्थानमा रह्यो। सो कम्पनीको ६ करोड १७ लाख ६५ हजार मूल्य बराबरको सेयर कारोबार भयो। राष्ट्रिय विमा कम्पनीको ५ करोड २८ लाख र तारागाउँ रिजेन्सी होटलको ४ करोड बढि रुपैयाँको सेयर कारोबार भयो। आज कारोबारमा आएका १३ उपसमूहमध्ये ९ को मूल्य बढ्यो भने ४ को घट्यो। डेभलपमेन्ट बैंक,फाइनान्स,हाइड्रोपावर र मनु एन्ड प्रोको सेयर मूल्य घट्दा बाँकी उपसमूहको सूचक बढेको हो। ९३ कम्पनीको मूल्य बढ्दा ११५ कम्पनीको मूल्य ओरालो लागेको हो। बाँकी १३ को मूल्य स्थिर रह्यो।"
मध्य भोटेकोसीको व्यावसायिक उत्पादन साउनभित्रै,"आयोजनाको अनुमानित लागत कर्मचारी सञ्चयकोषसँग ऋण सम्झौता हुँदा निर्माण अवधिको ब्याजबाहेक १२ अर्ब २८ करोड ३३ लाख रुपैयाँ रहेको थियो। सिन्धुपाल्चोक : सिन्धुपाल्चोकको बाह्रबिसे नगरपालिका र भोटेकोसी गाउँपालिकाको सीमाक्षेत्रमा निर्माणाधीन १०२ मेगावाटको मध्य भोटेकोसी जलविद्युत् आयोजनाको निर्माण प्रगति अन्तिम चरणमा पुगेको छ। आयोजनाको ९७ प्रतिशत काम पूरा भएको मध्य भोटेकोसी जलविद्युत् आयोजनाले जनाएको छ। आयोजनाको सिभिल, बाँध, हाइड्रो मेकानिकल, इलेक्ट्रो मेकानिकल सबै क्षेत्रको काम एकैसाथ भइरहेको कम्पनीले जनाएको छ। आयोजनाको लट १ अन्तर्गतका सिभिल तथा हाइड्रो मेकानिकल कार्यहरूमा बाँध क्षेत्रको ९८ प्रतिशत काम पूरा भएको छ। यस्तै, सुरुङको काम पनि सकिएको छ भने विद्युत्गृहको ९९ प्रतिशत काम पूरा भएको कम्पनीले जनाएको छ। यसैगरी, लट २ अन्तर्गतका प्रमुख उपकरणहरू जेनेरेटर, ट्रान्सफर्मर, टर्बाइनको जडान कार्य भइरहेको आयोजनाका सिनियर सिभिल इन्जिनियर सुशिल ढुंगानाले बताए। आवश्यक उपकरणहरू सबै आयोजनास्थलमा आइसकेका छन्, ढुंगानाले भने आयोजनाको विद्युत् प्रवाह हुने लाइनको काम पनि अन्तिम चरणमा पुगेको छ। यो लटको समग्र प्रगति ८५ प्रतिशत भएको छ। आयोजनाको सबै काम पूरा गरेर २०८० साउनभित्र व्यावसायिक उत्पादन सुरु गर्ने लक्ष्य रहेको उनले बताए। यसअघि आयोजनाबाट २०७९ पुसभित्र सक्ने लक्ष्य राखिए पनि विविध कारणले उत्पादन अवधि थप हुँदै गएको हो। २०७० देखि निर्माण सुरु भएको आयोजनामा २०७१ साउनमा आएको जुरे पहिरो, २०७२ वैशाखको विनाशकारी भूकम्प, २०७२ असोजदेखि करिब साढे पाँच महिना लामो भारतीय नाकाबन्दी, २०७३ असारमा भोटेकोसीमा आएको बाढी, गत वर्ष असारमा निर्माणस्थल भोटेकोसी नदी एवम् आसपासमा आएको बाढीपहिरो तथा कोभिड१९को चपेटाले म्याद थप हुँदै गएको हो। प्राकृतिक विपत्ति र सिभिल एन्ड हाइड्रोमेकानिकल कार्यको ठेकेदार चिनियाँ कम्पनी क्वाङ्सी हाइड्रो एन्ड इलेक्ट्रिकल कन्स्ट्रक्सनको कमजोर कार्यसम्पादनका कारण आयोजना निर्माण सम्पन्न हुने तालिका प्रभावित हुँदै आएको छ। आयोजनाको लागत बढ्न नदिन सिभिल तथा हाइड्रोमेकानिकल काम इन्जिनियरिङ, खरिद र निर्माण चिनियाँ कम्पनी क्वाङ्सीले ठेक्का लिएको छ। इलेक्ट्रो मेकानिकलतर्फको काम भने एन्ड्रिजले गरिरहेको छ। आयोजनाको अनुमानित लागत कर्मचारी सञ्चयकोषसँग ऋण सम्झौता हुँदा निर्माण अवधिको ब्याजबाहेक १२ अर्ब २८ करोड ३३ लाख रुपैयाँ रहेको थियो। आयोजनाको अद्यावधिक अनुमानित लागत निर्माण अवधिको ब्याजबाहेक १५ अर्ब ३ करोड २ लाख ९० रुपैयाँ रहेको छ। निर्माणाधीन आयोजनाको सुरुको कूल लागतमध्ये ५० प्रतिशत स्वपुँजीबाट र ५० प्रतिशत ऋणबाट जुटाइएको छ।"
"कर्णालीका मिटरब्याजी : हजार दिने, लाखौं उठाइरहने","जिल्ला प्रशासन कार्यालय सुर्खेतमा कार्यरत नासु गोमा सुवेदीले शुक्रबारसम्म सुर्खेतमा मात्र ५६ जना मिटर ब्याज पीडितहरूले न्याय माग्दै प्रशासनमा उजुरी दिन आएको बताइन्। वीरेन्द्रनगर : वीरेन्द्रनगर नगरपालिका१० सुर्खेत निवासी लक्ष्मीकुमारी शाहीको खजुरामा घर, जग्गा गरी झन्डै करोड हाराहारीको सम्पत्ति थियो। दुई छोरा एक छोरी र श्रीमान्सहित पाँच जनाको उनको परिवारमा सामान्य घरायसी समस्याबाहेक कुनै अभाव थिएन। लक्ष्मीसँग वीरेन्द्रनगर नगरपालिका२ निवासी चन्द्रा गिरीसँग चिनजान भयो। चन्द्राले आफूले पैसा ब्याज लगाउने गरेको र कोही कसैलाई आवश्यक परे समन्वय गरिदिन भनिन्। लक्ष्मीले पनि आपतमा परेका मानिसहरूलाई भनेका बेला ब्याजमा पैसा उपलब्ध गराइदिन थालिन्। चन्द्राले ऋण दिने सबै मानिसहरूबाट एक सयको साताको १० प्रतिशतका दरले ब्याज उठाउँथिन्। लक्ष्मीले पैसा लिने मान्छे बनाइदिएबापत होटलमा मःम खुवाउने र एकदुई हजार पकेट खर्च पनि दिन्थिन्। लक्ष्मी र चन्द्राको यस्तो आर्थिक कारोबारमा सहकार्य हुँदै गएपछि मित्रताका साथै आर्थिक लेनदेन हुन थाल्यो। २०७८ साल चैत २७ गतेको कुरा हो लक्ष्मीको महिला समूहमा २ लाख ७० हजार छोराछोरीको पढाइमा लगानी गर्न निकालेको ऋण थियो। उनले त्यो समूहमा रहेको उक्त ऋण तिरेर केही थप पैसा भएपछि व्यापार व्यवसाय गर्ने भनेर घर सल्लाह गरिन्। र, उनकी साथी चन्द्रा गिरीसँग २ लाख ७० हजार सापटी मागिन्। चन्द्राले लक्ष्मीलाई एक साताका लागि सयको १० प्रतिशतका दरले ब्याज लिने भनेर उक्त २ लाख ७० हजार ऋण लगिन्। लक्ष्मीले उक्त रकम एक साताभित्र तिर्न सकिनन्। समूहबाट पनि ऋण पाउन ढिलो भयो। एक लाखको साताको १० हजार, महिनाको ४० हजारका दरले ब्याज बढ्दै गयो। पछि समूहबाट पनि ५ लाख ऋण लिकाल्दा चन्द्राको ब्याज बुझाउनै पुगेन। साँवा त झन् अहिलेसम्म पनि बाँकी छ। मिटरब्याजमा लगाउने चन्द्राबिरुद्ध उजुरी दिन प्रशासनमा पुगेकी लक्ष्मीले भनिन्, पैसा ब्याजमा लगाइदिए बापत एक दुई हजार पाउने लोभमा चन्द्राको संगतमा फसे। उसँग लिएको २ लाख ७० हजारमा हालसम्म झन्डै ७ लाख तिरिसकेकी छु। २ लाख ७० हजार साँवा बाँकी नै छ। अझ मेरो हस्ताक्षर गरी खाली चेक लिएकी छ। त्यो चेकमा कति रकम भर्ने हो थाहा छैन। समूहबाट चन्द्राकै ब्याज तिर्न निकालेको ५ लाख त्यो पनि तिर्न बाँकी नै छ। बाराम्बार चन्द्राले कि सबै पैसा तिर नतिरे जे पनि गर्दिन्छु भनेर धम्की दिएपछि वीरेन्द्रनगर नगरपालिका ३ निवासी चन्द्रा वयकसँग पनि उनले पटकपटक गरी पाँच लाख मागेकी थिइन्। उनले पनि दुइटा खाली चेकमा हस्ताक्षेर गरेर लिइन् र एउटा चेकमा १६ लाख रकम भरेर अदालतमा चेक ब्राउन्स गरेकी छन्। अर्को चेकमा कति रकम भर्ने हुन् थाहा छैन। उनको ऋण तिर्नका लागि १० लाख दिने भनेर गिरी र वयकले खजुराको घर बजारकै व्यवसायी जीवन सुनारको नाममा अटोपास गरी रकम निकाले। आफ्नो बस्ने घर पनि जीवन सुनारको नाममा छ। जीवनबाट मागेको १० लाख पनि चन्द्रा गिरी र वयकले नै लिए। उनी भन्छिन्, अहिले मेरा न घर छ। न जग्गा जमिन नै। दुई हजार पकेट खर्चको लाभले चन्द्रासँग गरेको संगतले अहिले करोडौंको आफ्नो सम्पत्ति पनि गुम्यो। दुवैले खाली चेकमा ४ करोड थप ऋण लिएको भनेर भरेकी छन्। यसबाट अब कसरी उम्किउँ।जिल्ला प्रशासन कार्यालय सुर्खेतमा उजुरी दिन पुगेका मिटरब्याजी पीडितहरू । यस्तै वीरेन्द्रनगर नगरपालिका३ की रामकुमारी भट्टराईले त्यसै वडाकी गीता खत्रीसँग तीन वर्ष अगाडि ५ लाख लिइन्। त्यो ऋणको साताको १ लाखको १० हजारले ब्याज तिर्दातिर्दा सबै सम्पत्ति सकियो। गीताले बिभिन्न समयमा सबै पैसा भुक्तानी गर्न दबाब दिइन्। उनले पैसाको व्यवस्था गर्दैछुभन्दा गीताले पनि रामकुमारीको हस्ताक्षर गरेको खाली चेक लगिन्। उनले उक्त खाली चेकमा चार करोड रकम भरिन्। पाँच लाख लिएको ऋणको चार करोड चेकमा लेखेपछि एक पटक त आत्महत्या गर्न पत्रसमेत लेखिन्। तर, परिवारले आत्महत्या गर्न दिएनन्। उनले पनि न्याय माग्दै प्रशासनमा उजुरी दिएकी छन्। उनले भनिन्, मैले गीतालाई ४ करोड दिनै छैन। उसले मेरो हस्ताक्षर गरेको खाली चेक लिएर नराम्रोसँग फसाई। हिजो आज उ फरार छ। उजुरी दिए ज्यान मार्ने धम्की पनि आएको थियो। तर, यो चार करोड तिर्न नसकेर आफैंले सुसाइट नोट लेख्न बाध्य भएकी छु। मलाई ज्यानको प्रवाह छैन। गीतासँग भएको चार करोडको चेक प्रशासनको सहयोगमा नच्याते मलाई कुन दिन जेल पठाउने हो थाहा छैन। मसँग चार करोडको कारोबार के गरेकी हो देखाउनुपर्छ। उसले यति पैसा कहाँबाट ल्याएकी हो स्रोत खुलाउनुपर्छ। यस विषयमा गम्भीर ढंगले प्रशासनले छानबिन गरोस्। यस्तै वीरेन्द्रनगर नगरपालिका१० कि पवित्रा न्यौपानेले स्थानीय अम्भीका बस्नेतसँग समूहको ऋण तिर्न एक लाख रूपैयाँ सापटी लगिन्। साताको एक लाखको १० हजारले नै ब्याज लिएकी थिइन्। जुन एक लाखबाट ब्याज मात्र १० लाख तिरिसकिन्। तर, अम्भीकाको १ लाख साँवा बाँकी नै रह्यो। त्यसपछि पवित्राले अम्भीकालाई खाली चेक हस्ताक्षेर गरेर दिइन्। उक्त चेक अम्भीका बस्नेतबाट उनकी साथी शारदा बुढाले लिएर पवित्राको चेकमा ९ लाख ७५ हजार रुपैयाँ भरिन्। अहिले शारदा बुढाले ९ लाख ७५ हजारको चेक ब्राउन्स गरी अदालतमा मुद्दा हालेकी छन्। पीडित पवित्राले भनिन्, अम्भीकासँग एक लाख मागेको १० लाख तिरिसके। शारदा बुढासँग मेरो चिनजान र कुनै कारोबार नै थिएन्। तर, अम्भीकालाई दिएको खाली चेक शारदाले लिएर चेक ब्राउन्स गरिन्। अदालतले कुन दिन जेल पठाउने हो। आफू कसरी मिटरब्याजीको चंगुलमा फसे भन्ने बिषयमा बताउँदै पीडित पवित्राले भनिन्, मिटरमा ब्याज लगाउनेहरू सुरुमा आफैं घरमा पैसा दिन आउने रहेछन्। पछि ब्याज ठटाएर लिने, साँवा नदिए पनि नमाग्ने। जब हामीले तिर्न नसक्ने ब्याज पुग्छ। अनि खाली चेक माग्ने, त्यो खाली चेकमा आफैं रकम भरेर मुद्दा हाल्ने र फसाउने रहेछन्। मान्छे जब मुद्दाको सामना गर्न अदालत पुगेपछि बल्ल पीडा हुने रहेछ। मैले अम्भीका बस्नेतसँग लिएको एक लाख ऋणले मेरो परिवारकै बिचल्ली भयो। झन्डै पाँच वर्ष उसकै लागि काम गरियो। न कमाएको पैसा आफूले उपभोग गर्न पाईयो। न उसको ऋण तिर्न नै सकियो। अब त बैकमा मुद्दा चलिरहेको ९ लाख ७५ हजारको चेकले कुन दिन कारागार चलान गर्ने हो थाहा छैन्। पहिले ऋण लिँदाखेरी यसरी आफ्नो सम्पतीको नास हुने कल्पना पनि गरेकी थिइन्। वीरेन्द्रनगर नगरपालिका१० की मन्जु बिकको पनि पीडा उस्तै छ। बिकको आर्थिक अवस्था कमजोर छ। नगरपालिका८ की झरना देवकोटासँग सामान्य चिनजान थियो। झरनाले मन्जुलाई सधै मसँग धेरै पैसा छ। ब्याज लिन कोही आए मलाई भन्नु भनेर भनिन्। मञ्जुले पनि ब्याजको रकम लिन चाहाने मानिसहरूलाई झरनाको सम्पर्कमा पठाउन थालिन्। मञ्जुलाई ऋण लिन मान्छे पठाएबापत एक दुई हजार रुपैयाँ दिने, बजार आएको बेला कहिलेकाहीँ खाजा खुवाउने, कपडा किनिदिने गर्न थालिन्। आर्थिक अवस्था कम्जोर रहेको मञ्जुको घरायसी समस्याले एक दुई हजार खर्च आउन थालेपछि धेरै मानिसहरू ब्याजमा पैसा लिने खोज्ने र झरनालाई भेटाइदिने काम गरिन्। जिल्ला प्रशासन कार्यालय सुर्खेत र मिटरब्याजी गीता खत्रीले पीडित रामकुमारी भट्टराईसँग खाली लिएर चार करोड रकम लेख्दै अदालतमा मुद्दा हाल्न प्रयोग गरेको चेकको फोटोकपी। तस्बिर : बिस्नप्रसाद न्यौपाने मञ्जुले आफ्नो पीडा सुनाउँदै भनिन्, एकदुई हजार पकेट खर्चको लोभले झरनासँग धेरै समय कारोवार गरियो। केही वर्षपछि झरनाले आफ्नो नाममा १५ लाख रुपैयाँ ऋण पुगेको भनिन्, मैले एकैपटक लिएको होइन्। उनकै लागि काम गर्दा पटकपटक घरमा समस्या परेको बेला पैसा मागेकी हुँ। तर, १५ लाख नै पुगे जस्तो लागेको थिएन्। एकैचोटी साताको १० हजारका दरले ब्याज जोड्न थालिन्। ब्याजसहित हिसाव गर्दा ३८ लाख ७८ हजार पुग्यो। त्यो रकम कागज गरियो। मैले सबै पैसा तिर्न नसक्ने भन्दै आफूले भएको सम्पती बिक्री गरेर, दैनिक ज्याला मजदुरी गरेको सबै जम्मा गर्दा १५ लाख जम्मा गरी झरनालाई तिरे। उनले वकिलकोमा १५ लाख तिरेपछि ३८ लाख ७८ हजारको कागज च्यातिदिने भनेर बोलाईन्। कागज पनि च्याते। फेरि एक खाली कागजमा आफूलाई ल्याप्चे गर्न लगाए। ऋणबाट उम्कीन मैले ल्याप्चे पनि गरिदिए। तर, मलाई खाली कागजमा ल्याप्चे गराएर फेरि २२ लाखको कागज बनाएछन्। जुन कागजले मुद्दा हालेर म २२ दिन हिरासत पनि बसे। फेरि दिदी। भिनाजुलगायतले सहयोग गरेर ६ लाख रुपैयाँ तिरेर बाहिर निकाले। तर, झरनाले मेरो दिदी र झरनाको भाइ भनिने ओमप्रवाश तिवारीको नाममा जग्गाको कित्तासमेत हालेर २५ लाखको थप कागज बनाएका छन्। भिनाजुको नामको ४ लाखको चेक पनि लिएका छन्। अब जम्मा २९ लाख रुपैयाँ कसरी तिर्ने ? नतिरे फेरि जेल हाल्ने धम्की दिएका छन्। जिल्ला प्रशासन कार्यालय सुर्खेतमा कार्यरत नासु गोमा सुवेदीले शुक्रबारसम्म सुर्खेतमा मात्र ५६ जना मिटर ब्याज पीडितहरूले न्याय माग्दै प्रशासनमा उजुरी दिन आएको बताइन्। उनका अनुसार अनुचित लेनदेन (मिटरब्याज) सम्बन्धी जाँचबुझ आयोगको पत्रअनुसार मिटरब्याजका पीडितहरूलाई प्रशासन कार्यालयमार्फत निवेदन दिन वैशाख १७ गते सूचना निकालिएको थियो। जसअनुसार हालम्म ५६ जना पीडितहरूले उजुरी दिएका छन्। यही जेठ ७ गतेसम्म उजुरी दिने म्याद राखिएको छ। पीडितहरू दिनहुँ उजुरी दिन आइरहेका छन्। प्रशासनमा आएको उजुरी हामिले सिधै अनलाइन इन्ट्री गरेर अनुचित लेनदेन (मिटरब्याज) सम्बन्धी जाँचबुझ आयोग पठाइरहेका छौं। जिल्ला प्रशासन कार्यालय सुर्खेतका सूचना अधिकारी विष्णुप्रसाद न्यौपानेले सुर्खेतमा व्यापक रूपमा मिटरब्याज पीडितहरू रहेको आशंका गरे। उनले भने, प्रशासनमा उजुरी दिन आएका पीडितहरूको कुरा अनुसार सुर्खेतमा धेरै पीडित छन्। तर, मिटरब्याजीहरूको धम्कीले डराएर उजुरी दिन कम आएको हुनसक्ने अनुमान हामीले गरेका छौं। आयोगले अहिले देशैभरबाट मिटरब्याज लेनदेनका पीडितहरूलाई निवेदन लिइरहेको छ। पहिलो चरण सुर्खेतमा वैशाख १७ गतेदेखि ३१ गतेसम्म पीडितहरूको निवेदन संकलन गर्न सूचना निकालेको थियो। त्यसपश्चात् सात दिनको सूचना थप गरिएको हो। अब आइतबारसम्म पीडितको निवेदन संकलन गरिने म्याद छ। कर्णाली प्रदेशका अन्य दुई जिल्लाहरूमा पनि मिटरब्याजीबाट पीडितहरूले प्रशानमा उजुरी दिएका छन्। प्रदेश प्रहरी कार्यालयका अनुसार हालसम्म जिल्ला प्रशासन कार्यालय सल्यानमा ११ र जाजरकोटमा २ वटा मिटरब्याजीहरूबिरुद्ध पीडितहरूले उजुरी दिएका छन्। कालिकोट, जुम्ला, मुगु, हुम्ला, डोल्पा, रुकुम पश्चिम र दैलेख जिल्लामा हालसम्म एक जना पनि मिटरब्याज पीडितहरू उजुरी दिन आएका छैनन्।"
१० महिनामा १२ खर्ब चार अर्ब बराबरको व्यापार घाटा,काठमाडौं : चालु आर्थिक वर्षको १० महिनाको अवधिमा १२ खर्ब चार अर्ब ४२ करोड २४ लाख रुपैयाँ बराबरको व्यापार घाटा भएको छ। भन्सार विभागले आइतबार सार्वजनिक गरेको विवरणमा सो अवधिमा मुलुकले १३ खर्ब ३५ अर्ब ३२ करोड २४ लाख रुपैयाँ बराबरको माल वस्तु आयात गरेको छ। दश महिनाको अवधिका कूल १४ खर्ब ६६ अर्ब २२ करोड २४ लाख रुपैयाँ बराबरको व्यापार गरेको छ। विभागका अनुसार सो अवधिमा नेपालले एक खर्ब ३० अर्ब ९० करोड बराबरको मालवस्तु निर्यात गरेको छ। सो अवधिका वस्तु आयात र निर्यात दुवै घटेको छ। आव २०७८७९ को १० महिनाको अवधिमा नेपालले रु एक खर्ब ७३ अर्ब ३४ करोड बराबरको माल वस्तु निर्यात गरेको थियो। गत वर्षको तुलनामा चालु आवको १० महिनामा वस्तु निर्यात २४ दशमलब ४९ प्रतिशतले घटेको छ। विभागका अनुसार आव २०७८७९ मा १६ खर्ब चार अर्ब ६५ करोड २५ लाख रुपैयाँ बराबरको कूल आयात गरेकामा चालु आवको १० महिनामा १३ खर्ब ३५ अर्ब ३२ करोड २४ लाख बराबरको आयात भएको छ। कूल कारोबारका आधारमा आव २०७८७९ १७ खर्ब ७८ अर्ब बराबरको व्यापार भएकामा चालु आवको १० महिनामा १४ खर्ब ६६ अर्ब २२ करोड रुपैयाँ बराबरको व्यापार भएको छ।
"बागलुङमा खानी छन्, भएनन् उत्खनन्","बागलुङका धेरै स्थानको नाम खानीसँग जोडेर राखिएको छ। बागलुङ : समुन्द्र सतहदेखि दुई हजार ३५० मिटर माथिको उचाइमा छ बागलुङको तमानखोला गाउँपालिका६ को नर्जाखानी गाउँ। चारैतिर डाँडाले घेरिएको गाउँ वरपर पुर्खाहरूले तामा उत्खनन गरेका धेरै खाडल डोबहरू अहिले पनि देख्न सकिन्छ। डाँडामा रहेको तामाखानीबाट स्थानीय छन्त्याल समुदायले तामाका ढुंगा (धाउ) तामा निकाल्ने, कामी, विक समुदायले धाउ पगाल्ने र थकाली समुदायले तराई भेगमा धाउबेच्ने र खाना ल्याउने काम गर्ने गरेको इतिहास रहेको। नर्जाखानीमा अहिले पनि स्थानीय पुर्खाले उत्खनन गरेर निकाले तामाबाट घरायसी प्रयोगका लागि बनाइएका भाँडाकुँडा स्थानीयले अहिले पनि प्रयोग गरिरहेका छन्। खानी प्रयोग गरेवापत नर्जाखानीका डिठ्ठा वर्षविर छन्त्यालले तत्कालीन श्री ३ चन्द्र शमशेरलाई तिर्नुपर्ने कर (तामा) अत्याधिक बढाएपछि बुझाउन नसकेर खानी प्रयोगमा बन्देज लगाइयो। वर्षविरका नाति स्थानीय ओम प्रसाद छन्त्यालेले बाउबाजेहरूले तामा उत्खनन गर्ने क्रममा नर्जाखानीमा आएर बसोबास गरेको बताए। उनले बाउबाजेको पालामा खानीबाट तामाहरू उत्खनन भइरहे पनि तत्कालीन श्री ३ चन्द्र शमशेरको पालादेखि खानीहरू बन्द भएको बताए। मेरा बाजे बर्षविर छन्त्याल नर्जादखानीमा रहेको खानीको डिठ्ठा हुनुहुन्थ्यो रे, छन्त्यालले भनेबुबा रुपलाल छन्त्यालका अनुसार तत्कालीन श्री ३ चन्द्र शमसेरको पालामा तामा बुझाउन नसकेपछि खानी बन्द भएको हो। तत्कालिन समयमा पुर्खाहरू अनपढ भएपनि उनीहरूले मत्ती खन्ने (खानी काट्ने) मात्र काम गर्ने गरेको र आफ्ना बाउबाजेहरूले खानी खन्दै गर्दा नर्जाखानीमा आएर तामाको उत्खनन गर्ने गरेको स्थानीय कुल बहादुर छन्त्यालले बताए। उक्त समयमा हाम्रो पुर्खाको अन्य खेती किसानी केहि थिएनरे, छन्त्यालले भने अहिलेको आधुनिक युगमा बिजुली भए पनि उनीहरूले उक्त समयमा निगालो काटेर दुई, तीन महिनासम्म खोलामा राख्ने र निगालोमा कालो लेउ लागेपछि त्यसलाई निकालेर घाममा सुकाएर बाल्दै खानी उत्खनन गर्ने गरेका थिए। नर्जाखानीमा जस्तै खानी बागलुङमा दर्जनौं संख्यामा छन्। बागलुङका धेरै स्थानको नाम खानीसँग जोडेर राखिएको छ। खुंखानी र नर्जाखानी क्षेत्रमा धेरै खानी भएकाले खुबैखानी भन्ने गरिएको थियो। खुबैखानी बाट अपभ्रंश भएर खुंखानी भन्न थालिएको स्थानीयहरू बताउँछन्। नर्जाखानीमा पुर्खाहरूले तामा निकालेको स्थान देखाउँदै तमानखोला६ का स्थानीय ओमप्रसाद छन्त्याल। बागलुङको तमानखोला गाउँपालिकाको नर्जाखानी, खुङखानी, घोषाखानीलगायतमा तामाखानी, गलकोटको पाण्डवखानी र दुदिलाभाटीमा तामाखानी र सुनखानी, ढोरपाटन ढोरपाटनको लुकुरवनमा फलामखानी, बागलुङ नगरपालिकाको तित्याङमा तामाखानी, काठेखोला गाउँपालिकाको धम्जा ओखले र लेखानीमा तामाखानी, जैमिनी नगरपालिकाको राङखानी, दमेकमा तामाखानी, बडिगाड गाउँपालिकाको सिसाखानीमा सिसाखानी र भिमगिठेमा फलामखानी र ताराखोला गाउँपालिकामा रहेका ढुंगाखानीहरू अलपत्र अवस्थामा छन्। ताराखोला गाउँपालिकामा एक वटा ढुंगाखानी मात्र सञ्चालनको अवस्थामा छ भने जैमिनी नगरपालिकामा रहेको ढुंगाखानी पनि पछिल्लो समय बन्द जस्तै छ। आर्थिक वर्ष २०७६७७ मा सरकारले सम्भावना रहेको स्थानमा खानी सञ्चालन गर्ने घोषणा गरेपछि बागलुङ नगरपालिका९ तित्याङमा रहेको तामाखानी पुनःसञ्चालन गर्नको लागि नगरपालिकाले अध्ययन गरेको थियो। २०७६ सालमा नगरपालिकाले शुभम् ग्रुपसँगको साझेदारीमा धातुको अनुसन्धानको काम सुरु गरेको थियो। खानी विज्ञहरूको समूहले सम्भावना औंल्याएपछि ग्रुपले चीनको जोम्बिङ माइनिङ कम्पनीको प्राविधिक सहयोगमा मेसिन नै प्रयोग गरेर खानी परीक्षणको काम गरेको थियो। खानी अध्ययन गरेको शुभम् ग्रुपका अध्यक्ष श्याम अधिकारीले तत्कालीन समयमा तित्याङको खानीमा तामा ९० प्रतिशत रहेकोमा आफूहरू पुगेको र के कति छ भन्ने निक्र्यौल गर्न मात्र बाँकी रहेको बताएका थिए। उनले तामासँगै हुने धातुहरूको अध्ययन भएको र तामाको परीक्षणका लागि ढुंगामाटो संकलन गरी ल्यावमा परीक्षण गर्ने काम भइरहेको बताएका थिए। ल्याबको रिपोर्ट राम्रो आएपछि उत्खननका लागि ग्रुपले खानी तथा भूगर्भ विभागलाई स्वीकृतीका लागि आह्वान गरेको थियो। विभागले खानी वरपर रहेको वस्ती र स्रोतसाधनका लागि एआईई र आईई गर्ने जनाए पनि नगरेको कारण उत्खननको प्रक्रिया अगाडि नबढेको जानकारी पाइएको बागलुङ नगरपालिका९ तित्याङका पूर्व वडाअध्यक्ष गणेश थापाले बताए। पूर्व वडा अध्यक्ष थापाले खानी उत्खनन भएमा स्थानीय पूर्वधार निर्माण हुने, स्थानीयहरूले रोजगार पाउने बताए। उनले भन्सार विभाग, आर्मिको टुकुटीसमेत रहने बताए। खानी विभागको अनुमतिमा मोहङ मिनरल्स र शुभम् ग्रुपले वैशाखबाट जैमिनी नगरपालिका३ दमेकको कालापातलमा तामा उत्खननका लागि प्रारम्भिक अध्ययन थालेका छन्। यहाँ परापूर्वकालमा तामाको उत्खनन हुने गरेका तथ्यका आधारमा प्रारम्भिक अध्ययन सुरु गरिएको वडाध्यक्ष कृष्ण भुजेलले बताए। पूर्खाले बनाएका पहाडभित्रका सुरुङमा तामाको सम्भाव्यताबारे खानी विभाग र अनुमति प्राप्त कम्पनीहरूलाई जानकारी गराइएको थियो। खानीको अध्ययन गरिरहेका दुवै कम्पनीका ईञ्जिनियरको समूहले काम थालेको हो। तामा रहे नरहेको विषयमा प्रारम्भिक अध्ययन भइरहेको शुभम् ग्रुपका निर्देशक अशोक बिकले बताए। उनले प्रारम्भिक अध्ययनका लागि ६ महिनाको समय लाग्छ त्यसको रिपोर्टपछि अन्य प्रक्रिया थालिने बताए। अध्ययन सकिएपछि कम्पनीहरूले एक वर्षभित्र प्रतिवेदन तयार गर्ने छन्।जैमिनी नगरपालिकाका उपप्रमुख हरिहर शर्माले खानी नगरको महत्वपूर्ण क्षेत्र रहेकोले त्यसको अध्ययनले हामी कहाँ छौं र के छ भन्ने थाहा हुने बताए। उनले परम्परागत खानीहरूकै सेरोफेरोमा विज्ञहरूको समूहले अध्ययन गरिरहेकाले दीर्घकालीन र महत्वकांक्षी प्रयासमा सम्भावनाहरूको खोजी गर्दै नौलो कर्ममा जोडिन लागेको बताए। पूर्खाहरूले उत्खनन गरेका खानीहरूको पुनः उत्खनन सुरु गर्नुपर्ने स्थानीयहरू बताउँछन्। नर्जाखानीका स्थानीय ओमप्रसाद छन्त्यालले स्थानीय, प्रदेश र संघीय सरकारले पुराना खानीहरूको उत्खनन गरेर देश आत्मनिर्भर हुनुपर्ने बताए। बाजेहरूले एउटा घन र छिनोको भरमा ठूलाठूला भिर काटेर खानी उत्खनन गरेका थिए, छन्त्यालले भने,अहिले नयाँनयाँ प्रविधि छ। सरकारले खानी उत्खनन गरेर आत्मनिर्भर बन्दै स्थानीय जनतालाई रोजगारी सिर्जना गरेमा राम्रो हुने थियो। गाउँको चारैतिर तामा उत्खनन गरेका खानीहरू रहेकोले गाउँको नाम नै नर्जाखानी भएको इतिहास रहेको स्थानीय कुलबहादुर छन्त्यालले बताए। तत्कालीन समयमा छन्त्यालहरूले खानीको उत्खनन गर्ने, कामी, विकहरूले तामाका ढुंगा (धाउ) पगाल्ने र थकालीहरूले तराईबाट खाना ल्याउने र धाउ तराई लगेर बेच्ने गरेको इतिहास छ, छन्त्यालले भने। पुराना खानीहरू उत्खनन गरेमा स्थानीय पालिका र सिंगो देशको आर्थिक विकास गर्न सकिने स्थानीय कुलबहादुर छन्त्यालको भनाई छ। खानी उत्खननमा स्थानीय, प्रदेश र संघीय सरकारले चासो नदिएको उनले गुनासो गरे। यहाँका खानीहरूको उत्खनन गरेर प्रयोग गर्न सकेमा राज्यको आर्थिक विकासमा एउटै खानी पनि कोसेढुंगा सावित हुनसक्ने विज्ञहरू बताउँछन्। खानीसम्बन्धी अध्ययन गरेका धौलागिरी बहुमुखी क्याम्पस बागलुङका प्रमुख तथा खानी विज्ञ प्रध्यापक डाक्टर रामप्रसाद उपाध्यायले बागलुङमा रहेका तामाखानी र फलामखानीहरू सञ्चालन गर्न सकिने अवस्थामा रहेको बताए। उनले बागलुङका कुनै खानीहरू १९८० र कुनै २०३६ सालसम्म सञ्चालन गरिए पनि पछिल्लो समय उत्खनन नभएको बताए। बागलुङको तमानखोला र गलकोटको पाण्डवखानीमा ठूला खानीहरू छन्, प्राडा उपाध्यायले भने, बागलुङका तामाखानीमा ४० देखि ७०, ८० प्रतिशतसम्म धाउ रहेको अध्ययनबाट देखिन्छ। राज्यले चाहेमा सञ्चालन गर्न सक्छ। प्राडा उपाध्यायका अनुसार बागलुङको तमानखोलाका र काठेखोला३ धम्जा ओखलेको तामाखानी १९८० सालसम्म र गलकोट नगरपालिका१० पाण्डवखानीको तामाखानीबाट २०३६ सालसम्म धाउ निकालिएको थियो। यस्तै, बडिगाड३ सिसाखानीमा रहेको सिसाखानीबाट २०१५ सालमा सिसा निकालेर बेचेको स्थानीय बताउँछन्। उक्त समयमा निकालिएका सिसाहरू बागलुङ बजारमासमेत बिक्री गरिएको प्राडा उपाध्यायले बताए। पाण्डवखानीमा रहेको सुनखानीमा राजा महेन्द्रले विदेशी टोलीलाई परीक्षण गर्न पठाएपछि विदेशीहरूले सुन रहेको र उत्खननका लागि आधाआधा भाग खोजेपछि उत्खनन हुन नसकेको स्थानीयहरूले जानकारी दिएको प्राडा उपाध्यायले बताए। खानीजन्य उद्योगमार्फत आर्थिक समृद्धि हासिल गर्न सकिने थुप्रै सम्भावना रहे पनि यस्ता सम्भावनालाई प्रवद्र्धन गर्न राज्य जिम्मेवार बन्नुपर्ने यस क्षेत्रका जानकार बताउँछन्। अधिकांश खानी वन क्षेत्रमा रहेको र वन ऐन र खानी ऐन फरकफरक हुँदा कानुनी प्रावधानले कार्यान्वयनमा असहजता सिर्जना गरेको खानी विज्ञ प्राडा उपाध्यायले बताए। देशकै आर्थिक विकासमा अर्थ राख्ने खानी सञ्चालन गर्ने सन्दर्भमा यस्ता व्यवस्था बाधक हुनु दुर्भाग्यपूर्ण हो। खनिजस्रोतको प्रयोग गर्ने हो भने नीतिगत अवरोध हटाउनु जरुरी छ, उनले भने, नीति भन्दा पनि खानी सञ्चालनमा ल्याउन राज्यले सोच नै राखेको देखिँदैन। राज्यले सञ्चालन गर्न खोजेमा सम्भव छ। प्राडा उपाध्यायले देशमा खानी मैत्री वातावरण नै नभएको बताए। खानी उत्खनन गर्ने सम्भावना छ, तर खानीमैत्री वातावरण नहुँदा कागलाई बेल पाक्यो हर्ष न विस्मात जस्तो भयो, उनले भने। खानीहरू सञ्चालन गर्नको लागि सुरुवातमा २, ४ करोड लगानी लाग्ने, बस्ती स्थान्तरण गर्नुपर्ने, सडक पूर्वाधार निर्माण गर्नुपर्ने देखिने हुँदा यो कुनै ठेकदारले गर्न नसक्ने भएकोले राज्यले दीर्घकालीन सोचका साथ सञ्चालन गर्न खोजेमा सञ्चालन गर्न सकिने प्राडा उपाध्यायको भनाई छ। खानी सञ्चालनमा आएमा नेपालीहरूले स्थानीय स्तरमै रोजगार पाउने र देशमै फलाम, तामालगायतका औजार बनाउन सकिन्छ। तमानखोला गाउँपालिकाका अध्यक्ष जोकलाल बुढा मगरले गाउँपालिकाभित्रै धेरै खानीहरू रहेको र कति खानी छन् भनेर यकिन नभएको भन्दै गाउँपालिकाले यसको तथ्यांक संकलन र परीक्षण गर्ने बताए। उनले केही वर्ष पहिले खानीहरूको अध्ययनका लागि चिनको टोलीलाई बोलाइए पनि कोरोना भाइरसको प्रकोपको कारण आउन नसकेको बताए। हामीले खानीको अध्ययनको लागि चिनियाँ टोलीलाई बोलाएका थियौं, पालिका अध्यक्ष बुढाले भनेकोभिडले गर्दा टोलीलाई ल्याउन र धाउहरू ल्याबमा लगेर परीक्षण गर्ने तयारी पुरा हुन सकेन। पालिका अध्यक्ष बुढाले स्थानीय सरकारले एक्लै खानी उत्खनन गर्न नसक्ने र त्यसका लागि संघीय सरकारको सहयोग आवश्यक रहेको बताए। खानीहरूको उत्खनन गर्न हामीले एक्लै सक्दैनौं, अध्यक्ष बुढाले भने, संघीय सरकारको सहयोग भएमा उत्खनन गर्न सकिन्छ। त्यसका लागि संघीय सरकारलाई हामीले आह्वान गरेका छौं। अध्यक्ष बुढाले खानीको कारण नै पालिकाका नर्जाखानी, खुंखानी, बोङखानी नामाकरण भएको बताए। उनले उक्त स्थानहरूमा तमानखोलामा तामाखानीसहित फलामखानी र ढुंगाखानीहरू रहेको बताए। स्थानीय, प्रदेश तथा केन्द्र सरकारले तामाखानीको अध्ययन गर्न जरुरी छ। साँच्चिकै बागलुङमा रहेका खानीबाट धातुहरू निकाल्न सकेमा जिल्ला मात्रै नभइ सिंगो मुलुककै आम्दानी बढ्ने छ।"

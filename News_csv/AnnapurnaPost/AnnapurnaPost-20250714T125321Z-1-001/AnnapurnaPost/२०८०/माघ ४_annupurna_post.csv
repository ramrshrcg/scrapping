शीर्षक,विवरण
थारू समुदायको भुरा खेल : सार्वजनिक जवाफदेहीताको उदाहरण,"पश्चिम तराईको थारू समुदायमा हरेक गाउँमा अहिले आागामी वर्षका लागि नयाँ नेतृत्व चयन गर्न भुरा खेल, ख्याल हुँदैछ। भुरा खेल र ख्याल एक किसिमको वर्षमा एकपटक गरिने गाउँको सबैभन्दा ठूलो आम भेला हो। यो खेलबाट प्रजातान्त्रिक पद्धतिद्वारा हरेक गाउँमा अगुवा वरघर, भलमन्सा, ककन्डार, प्रधान, गुरूवा, चौकीदार, चिरक्या चयन गरिन्छ। परापूर्वदेखि प्रचलनमा रही आएको वरघरलगायतको प्रणालीले समाजलाई निरन्तर अगाडि बढाइरहेको छ। समाजशास्त्रीय नियमअनुसार समाजलाई अक्षुण राख्न समुदायका हरेक पक्षको अहं भूमका हुन्छ। समाज अघि बढ्न सबैको भूमिका उत्तिकै महत्वपूर्ण हुन्छ। यसकारण थारू समुदायलाई निरन्तर अघि बढाउन, संस्कृति, परम्परा, मूल्यमान्यताको महतवपूर्ण भूमिका रहिआएको छ। यी सबै परम्परा, संस्कृति र समाजमा रहेका विभिन्न पात्र समाजशास्त्रीय दृष्टिकोणले भन्नुपर्दा प्रकार्यवादका उदाहरणका रूपमा लिन सकिन्छ। अर्को महत्वपूर्ण कुरा वरघर भलमन्सालगायतका हरेक पदाधिकारीहरूको सबैको आआफ्नै छुट्टाछुट्टै कार्यविवरण हुन्छ। स्थानीयस्तरमा सामाजिक काम होस् या विकासका काममा उनीहरूको अहम् भूमिका हुने गरेको छ। अर्को शब्दमा भन्नुपर्दा, उनीहरू गाउँको 'की पर्सन' (मुख्य व्यक्ति) हुन्। गाउँमा कुनै पनि कार्यक्रम गर्दा वरघर, भलमन्साहरूको सहभागिता, सल्लाह, सुझाव र नेतृत्व आवश्यक पर्छ र सथमा लिनैपर्छ। भुरा खेल सर्वजनिक जवाफदेहिताको अनुपम उदाहरण हो। नाम जे भनेपनि यो खेलमा सार्वजनिक परीक्षण हुन्छ। सार्वजनिक सुवाई हुन्छ। अतः थारू समुदायमा परापूर्वकालदेखि नै सार्वजनिक जवाफदेहिताको अभ्यास हुँदै आएको छ। भुरा खेलको अर्को सुन्दर पक्ष वर्षभरीको कामको समीक्षा गर्नु, आयव्ययको लेखाजोखा गर्नु र अन्य विविध समसमायिक विषयमा छलफल गर्नु पनि हो। यो छलफलमा खुलारूपमा बहस गरिन्छ। यसमा महिला पुरूष गाउँका अगुवा बुद्धिजीवीको सहभागिता हुन्छ। अझ भनौं छपरगन्ती (प्रत्येक घरबाट एकजना अनिवार्य) सहभागिता रहेको हुन्छ। यस खेलमा विगत वर्षमा राम्रा केके भए?, सुधार गर्नुपर्ने केके छन्?, अब कसरी जाने विषयमा व्यापक छलफल हुन्छ। निचोड निकाल्ने गरिन्छ। राम्रो काम भए पुरानैले निरन्तरता पाउँछन्। काम मन नपरे नयाँ नेतृत्व चयन गरिन्छ। नयाँ नीति नियम बनाइन्छ। भुरा खेल सर्वजनिक जवाफदेहिताको अनुपम उदाहरण हो। नाम जे भनेपनि यो खेलमा सार्वजनिक परीक्षण हुन्छ। सार्वजनिक सुवाई हुन्छ। अतः थारू समुदायमा परापूर्वकालदेखि नै सार्वजनिक जवाफदेहिताको अभ्यास हुँदै आएको छ। सुशासनमा पनि यस किसिमको परमपराको अहम् भूमका रहिआएको छ। यस अर्थमा थारू समुदायमा प्रचलित वरघर प्रणाली पारदर्शिता, जवाफदेहिता, सहभागिता, विधिको शासनलाई कर्यन्वयनमा एक कोषे ढुंगा सावित भएको छ। यसलाई निरन्तरता दिन अति जरूरी छ। वैधानिकता दिन जरूरी छ। राज्यले औपचारिकता दिन जरूरी छ। बरघर ऐन थारू बहुल क्षेत्रमा लागू गर्न अति आवश्यक छ। यसले सुशासन प्रवर्द्धनमा ठूलो टेवा दिनेछ। अन्ततः देश विकासमा अहम् भूमिका खेल्ने छ। भुरा खेल सफलताको शुभकामना।"
जनजातिमाथि उपयोगको नीति,"राज्यले पहिचान र अधिकारको मुद्दालाई गलहत्याएर कोशी प्रदेशमा पुर्याइदिएको छ। आदिवासी, मूलवासी र जनजाति शब्दमाथि पर्याप्त बहसचर्चा भइसके। अझै हुँदैछन्। यो छोटो लेखमा सबै बहसचर्चालाई समेट्न सम्भव छैन। तर, आहुतीले उल्लेख गर्ने गरेका विषयलाई थोरै भए पनि समेटुनु सान्दर्भिक होला। उनी तर्क गर्छन् जनजातिआदिवासीहरूले आफ्ना भाषा, लिपि, परम्परा, संस्कार, संस्कृति अन्य कुनै ठाउँबाट आयात गरेका होइनन्। बरु निश्चित भूगोलभित्र उनीहरूले आआफ्ना इतिहास, भाषा, संस्कार, संस्कृति, परम्परा आदि विकास गरे या गर्दै आए। उनी उदाहरण दिँदै तर्क गर्छन् लिम्बू, तामाङ आदि यही भूमिका उपज हुन्। उनीहरू अन्य देशबाट लिम्बू वा तामाङ भएर आएका होइनन्। लेखको सुरुवातमै यो विषयको उठान भए पनि उद्देश्य यही बहसलाई निरन्तरता दिनु होइन। लेखको बाँकी अंश एउटै प्रश्नमाथि केन्द्रित छ। सदियौंदेखि आफ्नै भूगोलभित्र इतिहास, भाषा, लिपि, परम्परा, संस्कार, संस्कृति विकास गर्दै आएका आदिवासी जनजातिलाई विभिन्न कालखण्डमा यहाँका शासकले राज्यशक्ति र पहुँच प्रयोग गर्दै उपभोग र उपयोग गरे ? यो प्रश्नको उत्तरका लागि केही महŒवपूर्ण विवरणलाई संक्षेपमा प्रस्तुत गरिएको छ। जसले अन्य दुई प्रश्नको अप्रत्यक्ष उत्तरसमेत दिनेछ : पहिलो, १ नम्बर प्रदेशको नाम कोशी किन गलत छ ? दोस्रो, त्यहाँ भइरहेको आन्दोलनलाई दमन गर्नु ठीक हो ? भूगोल एकीकरणअघि यहाँका अधिकांश जातीय समुदायका आआफ्नै राज्यदेश थिए। ती इतिहासका सबै विवरण यहाँ उल्लेख गर्न सम्भव छैन। तर, एकीकरण हुनुभन्दा हजारौं वर्षअघिदेखि उनीहरूले आआफ्ना भाषा, लिपि, सभ्यता, संस्कृति र परम्परा आदि विकास र अभ्यास गर्दै आएका थिएछन्। उनीहरूले निर्माण गरेका इतिहास आधुनिक नेपालको इतिहासभन्दा हजारौं वर्ष पुराना छन्। भौगोलिक एकीकरणप्रतिका दृष्टिकोण फरकफरक छन्। यसका पछाडि फरक पृष्ठभूमि लुकेका छन्। ती सबैको विश्लेषण यो लेखको उद्देश्य होइन। धेरैले यसलाई औपनिवेशीकरणसँग जोडेर हेर्ने गरेका छन्। तर, लिम्बुवानको प्रसंग बेग्लै छ। लिम्बुवान भूमिको एकीकरण सैनिक विजयद्वारा गरिएको थिएन। यही प्रसंगलाई उल्लेख गर्दै लायोनेल कप्लान (सन् १९७०) लेख्छन्, लिम्बुवान भूमिको एकीकरण विभिन्न प्रपञ्च र जालझेलको माध्यमबाट गरिएको थियो। उनले उल्लेख गरेका विवरण नियाल्दा त्यस बेला शासकले लिम्बुवानमा फुटाउ र शासन गर सिद्धान्त भरपूर उपयोग गरे। त्यसबेला लिम्बू र गोर्खाली शासकसँग भएको सम्झौताअनुसार लिम्बूहरूले हजारौं वर्षदेखि उपभोग गर्दै आएका स्वायत्तताको अधिकारले निरन्तरता त हुने भयो तर त्यसले लिम्बू समुदायबीच ठूलो फाटो ल्यायो। कप्लानका अनुसार त्यसबेला एकीकरणलाई नस्वीकार्ने लगभग आधा जनसंख्या (उनले उल्लेख गरेअनुसार ३० हजार लिम्बू) अन्य क्षेत्र वा विदेशतिर पलायन भए। एकीकरणलाई स्वीकार्दै नेपालको भूगोलभित्र बस्न राजी भएका बाँकी लिम्बूको स्वायत्तताको अधिकार (किपट प्रथा) राज्यले नै समयक्रममा हडप्तै लग्यो। भूमिसुधार ऐन, २०२१ लागू गरेसँगै अन्त्य भयो। तर, लिम्बुवान भूगोल मात्र थिएनहोइन इतिहास र पहिचानसमेत थियोहो। जसको इतिहास वर्तमान नेपालको इतिहाससँग तुलना गर्नै नमिल्ने गरी पुरानोप्राचीन थियोछ। राज्यद्वारा गरिएको उपभोग र उपयोगको यो गतिलो उदाहरण हो। राज्यले उनीहरूलाई कसरी उपभोग र उपयोग गरे त्यसको सबै विवरण यहाँ उल्लेख गरेर साध्य छैन। उपभोग र उपयोगको अर्को उदाहरण गोरखा भर्ती थियोहो। मेरी डे शेन (सन् १९९३) का अनुसार उनीहरूलाई  विशेष ऐतिहासिक कालखण्डहरूमा कूटनीतिक क्षेत्रमा सिक्काको प्रयोग गरिएका छन्। यसलाई थप प्रस्ट पार्दै उनी लेख्छन् उनीहरूलाई नेपालको सार्वभौमसत्ताको सुनिश्चितता, भूमि फिर्ता, उपाधि, सम्मान, पैसा, हातहतियार, सैन्य उपकरणहरू साथै उद्योगीकरणका लागि अन्तर्राष्ट्रिय बजारमा वर्षौंदेखि यही सिक्का प्रयोग गर्दै आएका छन्। गोरखा भर्तीको बारेमा लेख्ने क्रममा उनले अर्को कहालीलाग्दो विवरण प्रस्तुत गरेका छन्। उनी लेख्छन्, दोस्रो विश्वयुद्धको सुरुमा १ लाख २४ हजार गोर्खालीहरूलाई युद्ध लड्न भर्ती गरिदिए। युद्ध सुरु भएको चार वर्षभित्रै यो संख्यालाई १७ गुणाले वृद्धि गरियो। यही भर्तीलाई टेकेर बेलाबखत शासकहरूले गर्ने गरेकासुन्नमा आएका बार्गेनिङका विवरण यहाँ समेट्न सम्भव छैन। गोर्खा रेजिमेन्टको अर्को चाखलाग्दो विषय छ। गोर्खालीहरूबारे एउटा जबर्जस्त बिम्ब खडा गरियो। जसभित्र उनीहरूलाई वीर, योद्धा र मर्न र मार्न पछि नपर्ने जातिको रूपमा चित्रण गरियो (कप्लान, सन् १९९५)। दोस्रो विश्व युद्धमा माथि उल्लेख गरिएझै लाखौंको संख्यामा गोर्खालीआदिवासी जनजातिलाई भर्ती गरिए। तर कति उतै मरे, कति ज्युँदै फर्के ? राज्यसँग कुनै विवरण छैन (डे शेन, सन् १९९३)। सबैभन्दा दुःखको कुरो राज्यले जबर्जस्ती उनीहरूलाई अरू देशका लागि लड्न पठायो। ती देशबाट लिनुपर्ने फाइदा लिनुसम्म लियो। तर, राज्यले अहिले उनीहरूका आफ्नै पुख्र्यौली भूमिमा उनीहरूका हकअधिकारबारे सुन्न सक्ने क्षमता नै राख्दैन। गोर्खा भर्तीबाट राज्यले बहुआयामिक फाइदा लिँदै आयो। यही प्रसंगलाई कोट्याउँदै मेरी डे शेन (सन् १९९३) लेख्छन् ब्रिटिसले गोर्खालीहरूको आपूर्तिको लागि महŒवपूर्ण पुरस्कारस्वरूप अनुदानको रूपमा वार्षिक रु १० लाख दिने गथ्र्यो। ऊ जमानामा उक्त रकम ठूलो थियो। पछि कसरी वृद्धि हुँदै गयो कुनै विवरण उपलब्ध छैन। यस अनुदानभित्र लाहुरेहरूले भिœयाउने तलब वा पेन्सन जोडिँदैन। ब्रिटिस सरकारले गोर्खा भर्तीलाई निरन्तरता दिन नेपाल सरकारलाई खुसी पार्न अन्य आर्थिक सहयोग तथा पूर्वाधार विकासमा ठूलो लगानीसमेत गर्दै आएको थियोछ। राज्यले यहाँका आदिवासी जनजातिलाई गरेको उपभोग र उपयोगको यो सबैभन्दा गतिलो उदाहरण हो। फेरि लिम्बुवानकै कुरा गरौं। भूगोलको एकीकरणसँगै लिम्बुवान क्षेत्रमा क्षत्री तथा बाहुन समुदायको बसाइसराइ तीव्र बन्यो (कप्लान सन् १९७०)। राज्यले उनीहरूलाई यसरी बसाइँ सरेर आउनेहरूलाई आफ्नो पुख्र्यौली जमिन उपलब्ध गराउन उर्दी जारी गर्यो। लिम्बूहरूले उक्त उर्दीलाई खुला दिलले स्वीकारे र आफ्नै किपट जमिन प्रदान गरे। तर यही प्रसंगलाई कोट्याउँदै महेशचन्द्र रेग्मी (सन् १९६५) लेख्छन् समयक्रममा राज्यले किपट भूमिप्रति यस्तो नीति लिँदै गयो, चासभोगको लागि प्रदान गरिएका जति जमिन थिए सबै रैकरमा परिणत गर्दै गए। राज्यले गरेको उपभोग र उपयोगको यो अर्को उदाहरण हो। अर्को चाखलाग्दो प्रसँग माओवादी युद्धको छ। माओवादीले जतिबेलासम्म वर्गसंघर्षको मुद्दा मात्र उठायो त्यसबेलासम्म उनीहरूको आन्दोलन प्रभावहीन रह्यो। उनीहरूको प्रभाव निश्चित भूभागमा सीमित थियो। पछि उनीहरूले पहिचानसहितको संघीय संरचना, पुख्र्यौली भूमि अधिकार, अग्रअधिकार, उत्पीडित वर्गको अधिकार आदि मुद्दा उठान गर्न थाले। तब उनीहरूको प्रभाव ह्वात्तै विस्तार भयो। सबैभन्दा दुःखलाग्दो कुरा के छ भने उक्त पार्टीले दोस्रो संविधानसभासम्म आइपुग्दा छापामार युद्धको समयमा उठाएका पहिचान, अग्रअधिकार, उत्पीडितका अधिकार आदि मुद्दा लथालिंग छाडिदिए। यो उपभोग र उपयोगको अर्को गतिलो उदाहरण हो। राज्यले पहिचान र अधिकारको मुद्दालाई गलहत्याएर कोशी प्रदेशमा पुर्याइदिएको छ। भूगोलको एकीकरणअघिका दृश्यलाई नहेरौं। तर त्यसपछि राज्यले उनीहरूलाई कसरी उपभोग र उपयोग गरे त्यसको सबै विवरण यहाँ उल्लेख गरेर साध्य छैन। राष्ट्र र राष्ट्रियता उनीहरूकै शरीर बेचेर बचाउनुपर्ने, उनीहरूलाई नै देखाएर देशको अन्तर्राष्ट्रिय कूटनीति सुरू गर्नुपर्ने, अन्तर्राष्ट्रिय व्यापार तथा पूर्वाधार विकासमा वैदेशिक लगानी उनीहरूलाई देखाएर भित्र्याउनुपर्ने तर पहिचान र अधिकारको कुरा उठ्दा उनीहरूलाई गलहत्याएर कोशीमा पुर्याइदिने ? राज्यले गरेको ठूलो अपराध यही हो। समयमै निष्कर्षमा पुग्न सके सबैको भलो हुने थियो।"
तथ्यांकमा मात्र घट्ने महँगी,"दैनिक उपभोग्य वस्तुको बजार मूल्य बढेको बढ्यै छ। खासगरी रुसयुक्रेन युद्धको सुरुवातसँगै बढेको मूल्य (दाल, गेडागुडी, खाने तेल, मकै, गहुँजस्ता वस्तुको) अझै सस्तिएको छैन। यसैगरी भारतको कडाइपछि प्याज, लसुन, चिनी, चामल, गहुँको पिठोमा बढेको मूल्यसमेत घटेको छैन। एकातिर आर्थिक गतिविधिले गति लिन नसक्दा आम्दानीका स्रोत खुम्चिएका छन्। अर्कोतर्फ मूल्य बढ्दा अधिकांशको दैनिकी कष्टकर बनिरहेको छ। तर, सरकारी तथ्यांकले महँगी घटेको देखाएको छ। नेपाल राष्ट्र बैंकका अनुसार चालू आवको मंसिरमा बिन्दुगत उपभोक्ता मुद्रास्फीति ४९५ प्रतिशतमा सीमित छ। कात्तिकमा यो दर ५३८ र असोजमा ७५० प्रतिशत थियो। गत आवको समीक्षा अवधिमा ७३८ प्रतिशत थियो। पोहोरभन्दा मुद्रास्फीति करिब तीन प्रतिशत बिन्दुले घटेको छ। मुद्रास्फीतिको यो तथ्यांक गत मंसिरको हो। उक्त महिना दसैं, तिहार भर्खर सकिएर छठको रौनक छाएको थियो। अन्य समयको तुलनामा त्यस बेला वस्तु तथा सेवाको माग ज्यादा थियो। उपभोक्ताले कात्तिक र मंसिरमा बजारमा कृत्रिम अभाव र अचाक्ली मूल्यवृद्धि भएको गुनासो गरेका सुनिएको थियो। चिनीको हाहाकार मच्चिएको थियो। गत वर्ष सोही समयमा ९५ रुपैयाँ किलोमा पाइएको चिनी यो वर्ष १ सय ५० भन्दा बढीसम्म पुग्यो। नुन, तेल, दाल, गेडागुडी, चामल, मसला, फलफूल, तरकारी आदिमा पनि अप्रत्याशित रूपमा महँगीको सामना गर्नुपर्यो। यस्तो अवस्थामा मुद्रास्फीति कम देखिनुले सरकारी तथ्यांकप्रति नै प्रश्न उठेको छ। तथ्यांकमा उल्लिखित बजार मूल्यको अवस्था र उपभोक्ताले खरिदका बखत गर्ने अनुभवबीच तालमेल देखिँदैन। यसका पछाडि कि त तथ्यांकको स्रोत गलत हुनुपर्यो या तथ्यांक संकलन विधिमा त्रुटि। उपभोक्ता मूल्य सूचकांक गणना गर्न पाँचौं बजेट सर्वेक्षणका आधारमा पहिचान गरिएका ४ सय ९६ वस्तु तथा सेवा समावेश गरी वस्तु तथा सेवाको बास्केट निर्धारण गरिएको छ। देशभरिका ६० वटा बजार केन्द्रबाट साप्ताहिक, मासिक र त्रैमासिक रूपमा मूल्य संकलन गरी सूचकांक तयार गर्ने गरिन्छ। यसरी सीमित वस्तु तथा सेवाको मूल्य सीमित ठाउँबाट संकलन गर्ने हुँदा पनि यसले सम्पूर्ण उपभोक्ताको प्रतिनिधित्व गर्न नसकेको हुन सक्छ। राष्ट्र बैंकले प्रकाशन गर्ने मूल्य सूचकांक तोकिएका वस्तु तथा सेवा बास्केटमा संलग्न वस्तु तथा सेवाको भारित औसत मूल्य सूचकांकमा आधारित हुन्छन्। यस्ता वस्तु तथा सेवालाई विभिन्न समूहमा विभाजन गरी भार प्रदान गरिएको हुन्छ। कुनैको मूल्य धेरैले बढे पनि अर्कोको धेरैले कम हुन जाँदा औसत भारित मूल्यमा सामान्य मात्र परिवर्तन भएको हुन सक्छ। तर, जनताले आफूले खरिद गर्ने वस्तु तथा सेवाको मात्र धेरै मूल्य बढेको वा घटेको महसुस गर्ने हुनाले मूल्य सूचकांकको वृद्धि (मुद्रास्फीति दर) र जनताले महसुस गर्ने मूल्यवृद्धिबीच तालमेल नभएको अनुभूति हुन सक्छ। यसरी प्राविधिक रूपले तयार पारिएको मुद्रास्फीतिको तथ्यांकले व्यावहारिकतालाई शतप्रतिशत प्रतिनिधित्व गर्न सक्दैन। यो तथ्यांक वास्तविक बजार मूल्यसँग मेल नखानुको अर्को कारण गैरकानुनी रूपमा लाभ उठाउने उद्देश्यले सञ्चालित व्यापार व्यवसायलाई लिन सकिन्छ। आन्तरिक बजारमा अनियन्त्रित र अस्वाभाविक मूल्यवृद्धि हुनुमा फितलो अनुगमन, कालोबजारी र उद्योगीको अदृश्य सिन्डिकेट प्रणाली पनि उत्तिकै जिम्मेवार छन्। चाडपर्वका बेला केही स्थानमा अनुगमन टोली सक्रिय देखिए पनि अन्य समय भने नगण्य हुन्छ। पारदर्शी रूपमा अनुगमन नहुँदा कालो बजारी तथा सिन्डिकेटका नाइकेलाई कारबाहीको दायरामा ल्याउन सकिएको छैन। यसबाट बेथितिले प्रश्रय पाइरहेको छ। बिक्रेताले आफूखुसी मूल्य निर्धारण गरेका छन्। आयातकर्ता र उद्योगी एउटै भएकाले बजार उनीहरूको कब्जामा रहेको उपभोक्ताकर्मी बताउँछन्। व्यापारीले भन्सार र लागत जोडेर मूल्य निर्धारण गर्नुपर्ने हो। तापनि कानुनविपरीत २० प्रतिशतभन्दा बढी नाफा राखेर मूल्य तोक्दा उपभोक्ता महँगीको मारमा परिरहेका छन्। तर, यो स्थिति तथ्यांकमा उल्लेख हँुदैन। यसैकारण पनि वास्तविकता र तथ्यांकमा तालमेल देखिँदैन। बेथिति न्यूनीकरण गर्न सरकारी निकायले अनुगमनदेखि, वस्तु तथा सेवाको गुणस्तरको मापनमा ध्यान दिनुपर्छ। उपभोक्ता अधिकारसँग सम्बन्धित कानुन परिमार्जन गर्नुपर्छ। उपभोक्ता अधिकारसम्बन्धी जानकारीमूलक सूचना रेडियो, टेलिभिजन, पत्रपत्रिकाका साथै सामाजिक सञ्जालबाट उपभोक्तासम्म पुर्याउनुपर्छ। उपभोक्ता आफैं चनाखो हुनुपर्छ। कुनै पनि वस्तु तथा सेवाको गुण र दोष पहिल्याउने अधिकार स्वयम् उपभोक्तासँग हुन्छ। उत्पादन र परिपक्वता मिति, नाप, तौल, गुणस्तर, उत्पादकको लेखाजोखा साथै बिलबिजकसमेत संकलन गर्नु उपभोक्ताको कर्तव्य हो। बजार मूल्य किन र कसरी वृद्धि भएको छ भन्ने लेखाजोखा गरेर मात्र खरिदको अन्तिम टुंगो लगाउनुपर्छ। बजारमा अनियमितता पाइए कानुनी उपचारसमेत खोज्न सक्नु उपभोक्ताको कर्तव्य हो। सरकारी पक्षको परिणाममुखी कार्ययोजना र जागरुक उपभोक्ताको सहायताले मात्र बजारमा रहेको अनियमितता हटाउन सकिन्छ। यसले बिक्रेतालाई जिम्मेवार बनाउँछ। सचेत उपभोक्ता र जिम्मेवार बिक्रेताबाट सञ्चालित बजार व्यवस्थित, मर्यादित हुने आशा गर्न सकिन्छ। यसपछि मात्र तथ्यांक र बजारको वास्तविक मूल्यबीच मेल खान सक्छ।"
पीडितलाई थप पीडा नहोस्,"द्वन्द्वपीडितलाई न्याय दिने, पीडकलाई दण्डसजाय गर्ने र मुलुकमा फेरि द्वन्द्व हुन नदिने अवसर राज्यसामु आएको छ। यी विषय बेपत्ता पारिएका व्यक्तिको छानबिन, सत्य निरुपण तथा मेलमिलाप आयोग ऐनमा संशोधनसम्बन्धी विधेयकले सम्बोधन गर्नुपर्ने जरुरी छ। १ न्यायमा दाउपेच किन ? शान्ति सम्झौता भएको १७ वर्षसम्म पीडितहरू पीडा र आँसुमा डुबेका छन्। न्यायको आसामा झन्डै ६५ हजार द्वन्द्वपीडितले उजुरीसमेत दिएका छन् । यति गम्भीर मानवीय संवेदना र न्यायको सवालमा संक्रणकालीन न्यायलाई सत्ताको दाउपेच नबनाऔं। २ कानुन पीडित केन्द्रित बनाऔं सरकार र शीर्ष नेताहरूको उधारो प्रतिबद्धताबाट पीडित समुदाय वाक्कदिक्क भएका छन्। पीडित केन्द्रित संक्रमणकालीन न्याय प्रक्रियाबारे राजनीतिक दल स्पष्ट हुनुपर्छ। सबैले पीडित केन्द्रित भएर संक्रमणकालीन न्याय निष्कर्षमा पुर्याउनुपर्छ। ३पीडकलाई उन्मुक्ति नदिऊँ पीडितलाई कसरी न्याय दिनेमा चिन्तन गरौं। पीडकलाई कसरी चोख्याउने भन्ने कोणबाट बहस भएको देखिन्छ। पीडकलाई उन्मुक्ति दिने प्रपञ्चले पीडितको घाउमा मल्हम होइन, नुनखुर्सानी छरे झैं हुन्छ। ४ स्पष्ट मार्गचित्र बनाऔं संक्रमणकालीन न्यायको समाधानका लागि राजनीतिक दल एवं सरोकारवालाको फरकफरक बुझाई छ। संक्रमणकालीन न्याय निष्कर्षमा पुर्याउने स्पष्ट मार्गचित्र बनाऔं। ५ सर्वोच्चका आदेशको पालना गरौं अन्तर्राष्ट्रिय मानवीय कानुनको पालना गरौं। द्वन्द्वकालीन घटनाका सन्दर्भमा सर्वोच्च अदालतको आदेश, फैसला भएका छन्। यसको समेत पालना र कार्यान्वयन गरौं। पीडितजनले छिटो ऐन पारित गर्न र न्याय दिन आग्रह गर्नु स्वाभाविक हो। तर, छिटो गर भन्नुको अर्थ जेसुकै गर भन्ने अपव्याख्या गर्नु आपत्तिजनक छ। सबै सरोकारवालाहरूले स्विकार र सहकार्य गर्न सक्ने हुनुपर्छ। (अधिकारी, द्वन्द्वपीडित साझा चौतारीका संस्थापक अध्यक्ष हुन्।) यो पनि पढ्नुहोस संक्रमणकालीन न्याय, चार मुद्दामा गलफती"
एकदिवसीय क्रिकेट : कोशी प्रदेशलाई ९ विकेटले हराउँदै आर्मी विजयी,काठमाडौँ : त्रिभुवन आर्मी क्लब प्रधानमन्त्री कप एकदिवसीय राष्ट्रिय क्रिकेट प्रतियोगितामा विजयी भएको छ । आर्मीले कोशी प्रदेशलाई ९ विकेटले हराउँदै विजयी भएको हो । जितका लागि ८९ रनको सामन्य लक्ष्य पछ्याएको आर्मीले ९ दशमलव ५ ओभरमा एक विकेट गुमाउँदै पूरा गर्यो । आर्मीका लागि सन्तोष कार्कीले ३२ रनको योगदान दिए । उनले २७ बलमा ६ चौका र १ छक्कासहित ३२ रन बनाएका हुन् । ओपनर इमरान शेख २५ बलमा ५ चौका र १ छक्कासहित ३२ रन बनाए । कुशल मल्ल ७ बलमा ४ चौका र १ छक्कासहित २२ रनमा नट आउट रहे । कोशीका सुजन थपलियाले एक विकेट लिए । त्यसअघि मुलपानी क्रिकेट मैदानमा टस हारेर पहिला ब्याटिङको निम्तो पाएको कोशी २४ दशमलव ४ ओभरमा सबै विकेट गुमाउँदै ८८ रनमा समेटियो । कोशीका कप्तान अङ्कित सुवेदीले ३७ बलमा ९ चौकासहित सर्वाधिक ४१ रन बनाए । त्यसबाहेक कोशीका अन्य खेलाडीले दोहोरो अङ्कमा रन बनाउन सकेनन् । आर्मीका साहब आलम एक्लैले ६ विकेट लिए । कुशल मल्लले दुई तथा सोमपाल कामी र विवेक यादवले समान एकएक विकेट लिए । रासस
वित्तीय संस्थाले लाभकर तिर्दा लाभांश प्रभावित,"काठमाडौं :यतिबेला बैंक तथा वित्तीय संस्थाहरू, बिमा कम्पनीलगायत दोस्रो त्रैमासिक वित्तीय प्रतिवेदन तयारी र सार्वजनिकको पूर्वसन्ध्यामा छन्। यसैबीच सरकारले ती कम्पनीहरूबाट मर्जर, प्राप्तिबाट हुने लाभ (बार्गेन पर्चेज) र एफपीओको लाभबाट हुने लाभकरअन्तर्गत अर्बौं रुपैयाँ राजस्वबापत बुझाए। अब यसको प्रभाव ती कम्पनीले प्रदान गर्ने लाभांशमा पर्ने भएको छ। यद्यपि बैंकको हकमा भने पुँजी पर्याप्तता अनुपात (क्यापिटल एडिक्विसी रेसियो) ९ प्रतिशतभन्दा कम छ भने यो आर्थिक वर्षमा त्यस्ता संस्थाको लाभांश घट्ने बैंक विज्ञ भुवन दाहाल बताउछन्। किनभने मर्जर तथा प्राप्तिको बार्गेन पर्चेज गेन र एफपीओको प्रिमियममा सरकारले कर तिर्न भनेपछि बैंक तथा बिमा कम्पनीले अदालतमा दायर रिट मंसिर २८ गते खारेज भएसँगै करिब १४ अर्ब ६८ करोड २८ लाख ७० हजार रुपैयाँबराबर कर तिरेका छन्। वाणिज्य बैंक, विकास बैंक, वित्त कम्पनी, लघुवित्त वित्तीय संस्था र बिमा कम्पनीहरू गरेर ५४ वटाले उक्त रकमबराबरको लाभकर तिरे। जस्मा ठूला करदाता कार्यालयको विवरणअनुसार ४१ ओटा कम्पनीहरूले १४ अर्ब ४५ करोड २८ लाख ५४ हजार रुपैयाँबराबरको लाभकर तिरेका छन्। यससँगै मध्यमस्तरीय करदाता कार्यालयको विवरणअनुसार बैंक तथा वित्तीय संस्था, बिमा कम्पनीहरूले २३ करोड १६ हजार लाभकर सरकारलाई बुझाएका छन्। आर्थिक वर्ष २०७८०७९ सम्म एफपीओको प्रिमियम र बार्गेन पर्चेज गेनलाई आयमा समावेश गरी कर दाखिला नगरेको भए २०८० मंसिर मसान्तसम्म कर तिर्दा शुल्क तथा ब्याज छुट दिने घोषणा सरकारले गर्यो। यसैबीच अधिकांशले कर तिरे। यस अवधिमा नतिरेकाले पनि दायित्वमा रहेको सबै लाभकर तिर्न बाध्य भए। बैंक तथा बिमा कम्पनीको मर्जर तथा प्राप्तिको बार्गेन पर्चेज गेन र एफपीओको प्रिमियममा कर तिर्नुपर्ने गरी चालू आर्थिक वर्षको बजेटमा सरकारले यस्तो व्यवस्था गरेको थियो। नेपाल बैंकर्स संघका पूर्वअध्यक्षसमेत रहेका दाहाल मर्जर तथा प्राप्तिमा बार्गेन गेइननै नभई सरकारले जबर्जस्ती लिएकोले यसलाई उनले डकैतीको नाम दिन्छन्। तर एफपीओबापतको लाभको पाटोमा भने उनी उपयुक्त नै ठान्छन्। यसरी कम्पनीहरूले तिरेको लाभकर अहिलेको इक्विटीबाट घट्ने उनको भनाइ छ। यसो हुँदा यो सालको नाफालाई असर गरेन। तर अघिल्लो वर्षको इक्विटीबाट घट्यो। हाम्रोमा पुँजी पर्याप्तता अनुपात (कोर क्यापिटल एडिक्विसी रेसियो) साढे ८ प्रतिशतबाट ९ प्रतिशत पुर्याउनु पर्नेछ। जुन बैंकको यस्तो अनुपात कम छ भने लाभांशमा असर गर्छ, उनले उदाहरण दिँदै भने, जस्तैैः कुमारी बैंक, नेपाल इन्भेस्टमेनन्ट मेगा बैंकको यस्तो अनुपात पुगेको छैन अब यसले अर्को साल लाभांश बाँड्न सक्दैन। आर्थिक वर्ष २०७९८० को अधिकांशले वार्षिक साधारणसभा पनि गरिसकेका छन्। अझ एजीएम गर्न बाँकी रहेका केही बैंकलाई असर गर्ने देखिन्छ। जस्मा कुमारी बैंक, नेपाल इन्भेस्टमेन्ट मेगा बैंकले भने लाभांशको योजना बनाएका छन् भने पनि प्रभावित हुने उनले बताए। पुँजी पर्याप्तता (क्यापिटल एडिक्विसी) अनुपात कोर क्यापिटल (पुँजी कोष)को साढे ८ प्रतिशत राख्नुपर्नेमा गत असारदेखि ९ प्रतिशत पुर्याउनुपर्ने केन्द्रीय बैंकले व्यवस्था गरेको छ। यसर्थ पुँजी पर्याप्तता नभएका बैंक तथा वित्तीय संस्थाहरूलाई लाभांश वितरणमा चुनौती थपिएको छ। तर बैंकहरूको पुरानो पुँजी पर्याप्तता छ भने लाभांशमा असर पर्दैन। सरकारलाई बुझाएको लाभकर अब ती संस्थाको पुँजीमा असर गर्छ अर्थात् पुँजी घट्छ। यद्यपि पुँजी पर्याप्तता बढी भएको स्ट्यान्डर्ड चार्टर्ड बैंकको पुँजी कोष घटे पनि लाभांश बाँड्नमा भने असर गर्दैन। तर पुँजी पर्याप्तता तोकिएको सीमासम्म नभएका बैंकलाई भने लाभांश बाँड्ने क्षमतामा प्रभाव पर्ने भएको हो। यदि संस्थाले सय रुपैयाँको जोखिम लिएको छ भने ९ रुपैयाँ पुँजी राख्नुपर्छ भनेर राष्ट्र बैंकले बनाएको नियमलाई पुँजी पर्याप्तता (क्यापिटल एडिक्विसी) भनिएको छ। यसैले सो सीमासम्म नरहेका बैंकलाई लाभांश बाँड्न राष्ट्र बैंकले अनुमती दिँदैन। बैंकको पुँजी पर्याप्तता ९ प्रतिशत राखेकोमा सरकारलाई बुझाएपछि ८ प्रतिशतमा यसको पुँजी घट्छ। आम्दानी छ भने पनि यो अनुपात नपुगेसम्म बाँड्न पाइएन। एक त बैंकहरूको पुँजी कोष कसिलो थियो। त्यसमा पनि सरकारले मर्जर तथा प्राप्ति र एफपीओबापतको लाभमा लाभकर लिएपछि त लाभांशमा गाह्रो पर्छ, पूर्वबैंकर दाहालले अन्नपूर्णसँग भने, तर बैंकसँग पुँजी पर्याप्तता अधिक अर्थात् बचतमा थियो भने लाभांश वितरणमा असर पर्दैन। यता नेपाल लघुवित्त बैंकर्स संघका अध्यक्ष रामबहादुर यादव भने सरकारले मर्जर तथा प्राप्तिबाट हुने बार्गेन पर्चेच गेन जुन भविष्यमा हुने लाभलाई अहिले नै सरकारले कर उठाएपछि मर्जर र प्राप्तिलाई यसले दुरुत्साहन गरेको गुनासो गर्छन्। यससँगै अब लघुवित्तहरूले वितरण गर्ने लाभांश क्षमता घट्ने उनले बताए। अध्यक्ष यादव भन्छन्, संस्थाहरूले यसबापत मात्रै अर्बौं अर्ब रुपैयाँ तिर्दा नाफामा जान नसक्ने भए। उनका अनुसार ४५ वर्षदेखिको पैसा एकैपटक तिरेर खर्च लेखांकन गर्दा यो वर्षको नाफालाई ठूलो असर पार्छ। नाफा प्रभावित भएपछि लाभांश क्षमता पनि स्वाभाविक रूपमा असर पर्ने नै भयो। तिरेको कर यो वर्ष लेखांकन गरेपछि लाभांश खुम्चिने उनले बताए। यसरी उब्जियो लाभकरको विषय अझ यसअघि पटकपटक महालेखा परीक्षक कार्यालयको प्रतिवेदनले बैंक तथा वित्तीय संस्था, बिमा कम्पनीहरूको मर्जर तथा प्राप्तिको बार्गेन पर्चेज गेन र एफपीओको प्रिमियममा कर छली भएको टिप्पणी गर्दै आएको थियो। उक्त कर उठाउन पनि सरकारलाई निर्देशन पनि दिएको थियो। यसैले पनि सरकारले उक्त कर उठाउन जोड दियो। यसबीच कम्पनीहरूले जारी एफपीओ (फरदर पब्लिक अफर)को प्रिमियम र मर्जर तथा प्राप्ति गर्दाको बार्गेन पर्चेज गेनमा कर नतिर्ने भन्दै सरकारविरुद्ध बैंक तथा बिमा कम्पनीहरूले रिट दायर गरेकोमा खारेजको फैसला भएको थियो। सर्वोच्च अदालतको संवैधानिक इजलासले उक्त रिट खारेज गरेसँगै लाभकर तिर्नु परेको थियो। जबकि ५७ औं प्रतिवेदनअनुसार सबै संस्थाहरूले करिब १७ अर्ब रुपैयाँभन्दा बढी लाभमा कर उठाउनुपर्ने देखाएको थियो। यसलाई महालेखापरीक्षकको कार्यालयले बैंकको मर्जर तथा प्राप्तिको बार्गेन पर्चेज गेन र एफपीओको प्रिमियममा १७ अर्ब रुपैयाँभन्दा बढी कर छली भएको भन्दै उठाउन निर्देशन दिएको थियो। वित्तीय संस्थाले लाभकर तिर्दा लाभांश प्रभावित कम्पनीहरूले तिरेको लाभकर अहिलेको इक्विटीबाट घट्छ। हाम्रोमा पुँजी पर्याप्तता अनुपात (कोर क्यापिटल एडिक्विसी रेसियो) साढे ८ प्रतिशतबाट ९ प्रतिशत पुर्याउनुपर्ने छ। जुन बैंकको यस्तो अनुपात कम छ भने लाभांशमा असर गर्छ। आर्थिक वर्ष २०७९०८० को अधिकांशले वार्षिक साधारणसभा पनि गरिसकेका छन्। अझ एजीएम गर्न बाँकी रहेका केही बैंकलाई असर गर्ने देखिन्छ। सरकारलाई बुझाएको लाभकर अब ती संस्थाको पुँजीमा असर गर्छ अर्थात् पुँजी घट्छ। तोकिएको सीमासम्म पुँजी पर्याप्तता नभएका बैंक तथा वित्तीय संस्थाहरूलाई लाभांश वितरणमा चुनौती थपिएको छ। तर बैंकहरूको पुरानो पुँजी पर्याप्तता छ भने लाभांशमा असर पर्दैन। तर अधिकांशको एक त बैंकहरूको पुँजी कोष कसिलो थियो। त्यसमा पनि सरकारले मर्जर तथा प्राप्ति र एफपीओबापतको लाभमा लाभकर लिएपछि त लाभांशमा गाह्रो पर्छ।  भुवन दाहाल, नेपाल बैंकर्स संघका पूर्वअध्यक्ष तथा बैंक विज्ञ सरकारले मर्जर तथा प्राप्तिबाट हुने बार्गेन पर्चेच गेन जुन भविष्यमा हुने लाभलाई अहिले नै सरकारले कर उठाएपछि मर्जर र प्राप्तिलाई यसले दुरुत्साहन गरेको छ। यससँगै अब लघुवित्तहरूले वितरण गर्ने लाभांश क्षमता घट्नेछ। संस्थाहरूले यसबापत मात्रै अर्बौं अर्ब रुपैयाँ तिर्दा नाफामा जान नसक्ने भए। ४५ वर्षदेखिको पैसा एकैपटक तिरेर खर्च लेखांकन गर्दा यो वर्षको नाफालाई ठूलो असर पार्छ। रामबहादुर यादव, अध्यक्ष, नेपाल लघुवित्त बैंकर्स संघ"
अपर तामाकोशीको कट अफ प्राइसमा सेयर आउँदै,काठमाडौं : अपर तामाकोशी हाइड्रोपावरले लिलामी गरेको हकप्रद सेयरको कट अफ प्राइस सोमबारसम्म सार्वजनिक हुने भएको छ। कम्पनीको लिलामी सेयरको बिक्री प्रबन्धक नागरिक लगानी कोषका पुँजी बजार उपनिर्देशक नारायण घिमिरेले आवेदन संकलन गर्ने कार्य भइरहेको जानकारी दिएका छन्। सबै आवेदन संकलन गरेर बिहीबार सूचना निकाल्ने तयारी गरेको बताएको छ। साथै सूचना निकालेर शुक्रबारदेखि लिलामी सेयरको सिलबन्दी बोलपत्र फर्म खुला हुने जनाइएको छ। यसमा करिब ३० हजार जनाको आवेदन परेको जानकारी दिइएको छ। यसको लिलामीको कटअफ मूल्य सोमबारसम्ममा सार्वजनिक हुने सम्भावना रहेको बताइएको छ। अपर तामाकोशी हाइड्रोपावर लिमिटेडले १ बराबर १ को अनुपातमा निष्कासन गरेको हकप्रद सेयरको लिलामीमा ७ अर्ब रुपैयाँभन्दा बढीको आवेदन परेको थियो। कम्पनीले हकप्रद सेयर आह्वान गर्दा नबिकेको १ करोड ७० लाख १९ हजार ५ सय ३० कित्ता सेयर लिलामीमा राखेको थियो। गुड फर पेमेन्टसमेतको रकम थपिँदा यो रकम अझै बढ्ने बताइएको छ।
च्याउ खेतीमा राउटे समुदाय,"दैलेख : लोपोन्मुख जाति राउटे। कुनै समय यो समुदायको जीविकोपार्जनको मुख्य स्रोत थियो, सिकार गर्नु, काठका सामान निर्माण गरी खाद्यान्नसँग साट्नु। वनजंगलमा गिठा, भ्याकुर, तरुल, च्याउलगायतका कन्दमूलको भरमा उनीहरू जीविकोपार्जन गर्थे। समय बदलियो। राउटेको जीवन र जीविकोपार्जन गर्ने शैली पनि बदलिँदै गएको छ। पछिल्लो समय उनीहरू खेतीपातीमा पनि जोडिन पुगेका छन्। खेतीपाती गर्नुलाई महाशत्रु ठान्ने यो समुदाय पछिल्लो समय तरकारी तथा च्याउ खेतीमा रुचि देखाइरहेका छन्। आफू बसोबास गरेको ठाउँमा केही समयअघि तोरीलगायतका सागपात उत्पादन गरेका उनीहरू पछिल्लो समय च्याउ उत्पादनमा जोडिएका छन्। समुदायका २० युवायुवतीले च्याउ उत्पादनसम्बन्धी दुईदिने तालिम पाएपछि खेतीमा होमिएका हुन्। विभिन्न गैसस र गुराँस गाउँपालिकाको समन्वयमा तालिम पाएका हुन्। जंगलमा पाइने च्याउ अत्यधिक रुचाउने यो समुदायले तालिमपछि बस्तीमै च्याउ फलाएका छन्। समुदायका युवा प्रकाश शाहीले पहिलो पटक तालिम पाएपछि च्याउ फलाएको बताउँछन्। हामी पढेलेखेका छैनौं, अहिलेसम्म खेतीपातीको काम पनि गरेका थिएनौं, पहिलो पटक तालिम पायौं अनि च्याउ फलायौं, प्रकाश भन्छन्। सुरुमा परालमा च्याउ फल्छ भनेर आफूहरूलाई विश्वासै नलागेको उनको भनाइ छ। परालमा एक महिनापछि च्याउ फलेको देखेर दंग पर्यौं, च्याउ पनि राम्रो फल्यो, हामीले पहिलो पटक खेती गरेर फलाएको च्याउ खुसी हुँदै खाइरहेका छौं, उनले भने। अर्का युवा दीपक शाहीले आफैंले फलाएको च्याउ खान पाउँदा बस्तीका सबै खुसी भएको बताए। पहिलापहिला वनजंगलमा खोजीखोजी खाने गथ्र्यौ, वनजंगलमा नपाए किनेर खानुपथ्र्यो, परालमा त च्याउ के फल्छ होला र भन्ने लागेको थियो, उनले भने, आफैंले फलाएको च्याउ खाएपछि खेती गर्नेतिर जाँगर पलाएको छ। राउटे समुदायलाई खेतीपातीमा जोड्न र पोषणको आवश्यकता देखिएपछि सम्झाइबुझाइ च्याउ खेतीबारे सीप सिकाइएको राउटे परियोजनाका जोडी शिक्षक लालबहादुर खत्रीले बताए। सुरुमा परालमा च्याउ उम्रिन्छ भन्दा हाँसे, एक महिनापछि च्याउ फल्दा दंग परे, खत्रीले भने। यो समुदायले च्याउ र कुभिन्डो अत्यधिक रुचाउने गर्छन्। भैरवी गाउँपालिका५ कागेतडामा बसोबास गर्दा राउटे समुदायले च्याउ खेती सुरु गरेका थिए। अहिले उनीहरू बस्ती सरेर वडा नम्बर ४ गडाजिउँला पुगेका छन्। जलवायु परिवर्तनको असरले मौसमअनुसार वनजंगलमा पर्याप्त मात्रामा च्याउ पाइन छोड्यो, राउटे समुदायले आफैं उत्पादन गरेर प्रयोग गर्न थालेका छन्, खत्रीले भने। यसले राउटे समुदायलाई खेतीपातीमा जोड्न सहज हुने उनको भनाइ छ। सडक विकासले वन उजाड बन्दै गएको छ। पानीका मुहान सुक्न थालेका छन्। त्यसको प्रत्यक्ष प्रभाव राउटे समुदायमा परेको छ। जंगलका छेउछाउ, पहाडको खोंच तथा टाकुरा र नदी किनारमा बसाइँ सरिरहने यो समुदायले पछिल्ला केही वर्षयता कन्दमूलहरू गिठा, भ्याकुर, च्याउलगायतका जंगली जडीबुटी पर्याप्त मात्रामा पाउन छाडेका छन्। उनीहरू जहाँजहाँ बसाइँ सर्छन्, त्यहाँत्यहाँ खानेपानीको जोहो गर्नै सकस छ। यो समुदायलाई नजिकबाट नियाल्नेहरू जलवायु परिवर्तनको प्रत्यक्ष मारमा उनीहरू परेको टिप्पणी गर्छन्। राउटे समुदायले नेपाललाई विश्वमा चिनाएका छन्। नेपालको सांस्कृतिक विविधता झल्काउन पनि यो जातिको भूमिका महत्त्वपूर्ण छ। विशेषगरी कर्णालीका दैलेख, सुर्खेत, जाजरकोट, सल्यान आसपासका जंगलमा बसोबास गर्ने यो समुदाय नेपालको सम्पदा र कर्णालीको गहनाको रूपमा चिनिन्छन्। आफूलाई वनको राजा भन्न रुचाउने राउटे नेपालको नागरिक हौं भनेर गाथा गाउँछन्। दक्षिण एसियाकै एकमात्र फिरन्ते जाति राउटे खेतीपातीमा पनि जोडिन थालेका छन्। विकासका नाममा जथाभावी सडक खन्नेलगातका कारणले वन मासिँदै छ। त्यसको असर सोझै राउटे समुदायमा बढी परेको छ। उनीहरूले वनजंगलमा गिठा, भ्याकुर, तरुल, च्याउलगायतका कन्दमूल पर्याप्त मात्रामा पाउँदैनन्। उनीहरूको जीविकोपार्जनको मुख्य स्रोत गुम्दैछ। अहिले नेपाल सरकारले दिने सामाजिक सुरक्षा भत्ताको भरमा राउटे समुदायले जीवन धानिरहेको मुखिया सूर्यनारायण शाहीले सुनाए। राउटे समुदाय आफूहरू बसिरहेको बस्ती छोडेर अन्यत्रै बसाइँ सर्दा बस्ती बसेको ठाउँमा अन्नपात उम्रिन्छ कि भनेर आगो लगाएर हिँड्थे। अन्नपात उम्रिँदैनथ्यो पनि। पछिल्लो समय बस्तीमै च्याउसँगै सागपात फलाउन थालेपछि राउटे समुदाय सामाजिकीकरण हुँदै गएको जानकार खगेन्द्रबहादुर शाही बताउँछन्। पछिल्लो केही वर्षयता राउटे समुदायमा सीपसँगै व्यवहार परिवर्तन भएको उनको बुझाइ छ। २०६५ सालमा पहिलो पटक तत्कालीन राष्ट्रपति डारामवरण यादव, प्रधानमन्त्री पुष्पकमल दाहालसँग भेट्दा मुखिया सूर्यनारायण शाहीको टोलीले स्थायी बसोबास, लेखपढ र खेतीपातीका कुरा अस्वीकार गरेका थिए। लोपोन्मुख जाति राउटे समुदायमा हाल ४१ घरपरिवारमा १ सय ३८ जनसंख्या छ।"
पाथीभरामा एक महिनाको भेटी ३५ लाख,"फुङ्लिङ : ताप्लेजुङमा अवस्थित पाथीभरा देवीको मन्दिरमा एक महिनामा ३५ लाखभन्दा बढी भेटी रकम सङ्कलन भएको छ । पाथीभरा दर्शन गर्न पुगेका भक्तजनले चढाएको तथा दान गरेको भेटी रकम ३५ लाखभन्दा बढी रहेको पाथीभरा क्षेत्र विकास समितिका कार्यकारी निर्देशक प्रजिन हाङ्बाङले जानकारी दिए। उनका अनुसार पुसमा मात्र कूल ३५ लाख २९ हजार भेटी रकम सङ्कलन भएको हो । पुसमा भक्तजनले पाथीभरा देवीका नाममा चढाएको र दान गरेको भेटी रकम सङ्कलन गरी सार्वजनिक गरिएको समितिले जनाएको छ । सङ्कलित यो रकम नेपाल बैङ्क लिमिटेड, सानिमा बैङ्क र एनएमबी बैङ्कमा रहेको समितिको खातामा जम्मा गरिएको पनि उनले बताए। सङ्कलित पुसको यो पछिल्लो समेत गरी पाथीभरामा जम्मा भएको भेटी रकम रु आठ करोड ७० लाख ५२ हजार पाँच सय ४८ पुगेको छ । रासस"

शीर्षक,विवरण
राहतमा राजनीति,"विपद् टारेर टर्दैन। न्यूनीकरण गर्दै जाने र सामना गर्नुको विकल्प छैन। नेपालमा १९९० भदौ १२ र माघ २, २०४५ साल भदौ २ र २०७२ वैशाख १२ र २९ गते नेपालमा भएका भूकम्पमध्ये ठूलो र विनाशकारी मानिन्छ। नेपालमा भूकम्पको इतिहास केलाउँदा विस १२१८ को रेकर्ड गरिएकामध्ये पहिलो विनाशकारी भूकम्प मानिन्छ। त्यस्तै २०७९ माघ १० गते बझाङ र २०८० कात्तिक १७ गते जाजरकोट, रुकुमपश्चिम र आसपासका जिल्लामा क्षति पुग्ने गरी भएको भूकम्पले बढी विनाशकारी मानिएका छन्। नेपालमा आएका विनाशकारी भूकम्पको इतिहासमा अभिलेख गरिएको आँकडाअनुसार १९९० सालदेखि हालसम्म प्रारम्भिक तथ्यांकअनुसार भूकम्पका कारण ९ हजार ९ सय ३८ जनाले ज्यान गुमाए। २५ हजारभन्दा बढी घाइते तथा अंगभंग भए। ६ लाख ३५ हजारभन्दा बढी घरहरू पूर्ण क्षति भए। १९९० सालको भूकम्पको कथा हजुरबाहजुरआमाबाट सुनियो। २०७२ आफैंले देखियो, भोगियो र टारियो। त्यस बेलाको भूकम्प गोरखा केन्द्रविन्दु भए पनि ३१ जिल्लामध्ये सबैभन्दा बढी क्षति सिन्धुपाल्चोकले व्यहोरेको थियो। त्यो भूकम्पमा आफ्नै घर र छिमेकी गुमाएँ। त्यो दिनलाई सम्झन मन छैन। तर बेलाबेलामा आउने भूकम्पले सम्झाइदिन्छ। २०७२ मा सबै जुटेर सामना गरियो। नेपाल चाँडै नै पुनस्र्थापना र पुनर्निर्माणतर्फ अघि बढेकोले विश्व चकित थियो। त्यो संकटमा विश्वभर छरिएका नेपालीको सहयोगी हातहरू उठे। त्यसबाट ठूलो राहत मिल्यो। राजनीतिक दल, संघसंस्थाहरू एक ठाउँमा आए। र, विश्वका विभिन्न देशहरूले मानवीय सहायतामा साथ दिए। र अहिले पनि मानवीय सहायताको कार्यमा हातेमालो गर्न व्यक्ति, संस्था, संगठन र अन्तर्राष्ट्रिय जगत् तयार देखिन्छन्। तर पनि स्वार्थी चिन्तनले उद्धार, राहत र पुनर्निर्माणका सहयोगी र पीडित दुवैलाई अन्याय भइरहेको हुन्छ। यस्तै स्वार्थी चिन्तनले नै राहत, पुनस्र्थापना र पुनर्निर्माणमा राजनीतिक हस्तक्षप बढ्ने गरेको छ। २०७२ सालको भूकम्पमा उद्धार, राहत, पुनस्र्थापना र पुनर्निर्माणको क्रममा राजनीतिक दर्पण नजिकैबाट नियालियो। कुन संस्था र व्यक्तिलाई भूकम्प प्रभावित क्षेत्रमा प्रवेश गर्न दिँदा आफू र आफ्नालाई फाइदा पुग्छ भनी सोहीअनुसारका घृणित खेलहरू भए। जाजरकोट र रुकुमपश्चिममा पनि राजनीतिक हस्तक्षपको गन्ध आइरहेको छ। र, आलोचना पनि हुन थालेको छ। यस्तो हर्कतले भूकम्पपीडितलाई अन्याय हुन्छ नै, साथै राहत, पुनस्र्थापना र पुनर्निर्माणले पनि गति लिन सक्दैन। २०७२ सालको भूकम्पमा भूकम्पपीडितको राहतमा राजनीति भयो भनेर आलोचना खेप्नु पर्यो। अहिले पनि केही नेताको वरिपरि पनि त्यस्तै आलोचना छ। यसरी भूकम्प राहतमा संवेदनहीन भएर राजनीतिक गर्नु कत्तिको उचित हुन्छ ? विपद्मा संयन्त्रले काम गर्ने हो। व्यक्ति, दल र संस्था हाबी हुने हैन। दलहरूले भूकम्प प्रभावित क्षेत्रमा आफ्नो कार्यकर्ता परिचालन गर्ने योजना गरिरहेका छन्। राहत, पुनस्र्थापना र पुनर्निर्माण कार्यमा दलहरूको सक्रियता बढ्नु राम्रो हो। तर भूकम्पपीडितको सबालमा राजनीतीकरण गर्नु भनेको उनीहरूमाथि अन्याय गर्नु हो। केही संघसंस्थाहरूले आफ्नो भिजिविलिटी देखाउन बढी दौडधुप गरेको २०७२ को भूकम्प र हेलम्बुमेलम्चीमा आएको बाढीमा देखिएको गतिविधिले पुष्टि गरेको छ। भूकम्प प्रभावित समुदायलाई सुहाउँदो पुनर्निर्माणको प्याकेजसहित जाजरकोट र रुकुमबाट एकीकृत बस्तीको सुरुवात गरी सामाजिक, आर्थिक, सांस्कृतिक, भौतिकलगायतका पुनर्निर्माणतर्फ भूमिका बढाउनु आवश्यक छ। पहिलो प्राथमिकता उद्धार र राहत हो। त्यसश्चात् पुनस्र्थापन र पुनर्निर्माणमा सबै एक भएर लाग्ने हो। अहिले सहयोगी हातहरू बढिरहेका छन्। त्यसलाई अवसरको रूपमा लिई सही ठाउँमा परिचालन गर्दा पुनर्निर्माणको कामलाई ह्वात्तै अघि बढाउन सकिन्छ। भूकम्प प्रभावित क्षेत्रमा खोज तथा उद्धार, अस्थायी आवास, खाद्यान्न औषधि उपचार र भग्नावशेष संरचनाहरूको व्यवस्थापनको लागि सहयोग चाहिएको छ। यो समयमा भीडभाड गरेर अल्झाउने र अल्झनु हुँदैन। यस्तो बेलामा केही रमिते प्रकोप पर्यटकहरूले विपद्मा सहयोगभन्दा अलमल बढी पार्छन्। यसतर्फ सजग हुन जरुरी छ। हेलम्बुमेलम्ची बाढीको बखत पनि यस्ता प्रकोप पर्यटकहरूले केही समस्या निम्त्याएका थिए। राहत वितरण, पुनस्र्थापना तथा भौतिक निर्माणले मात्र पुनर्निर्माणको काम पूरा हुँदैन। त्यसैले भौतिक संरचनासँगै वकालतको पाटो बढाउनुपर्छ। महिला अधिकार, स्वास्थ्य, भूमि अधिकार र बालबालिकाको शिक्षाको विषय पनि उत्तिकै जटिल छ। यस विषयमा स्थानीय सरकारलगायत सम्पूर्ण दातृ निकायहरूले उत्तिकै प्राथमिकतामा राखेर अघि बढ्नुपर्छ। एकद्धार र राहत वितरण प्रक्रियामा केही न केही रूपमा समुदायको सहभागिता हुन्छ। तर पुनर्लाभ र पुनर्निर्माणमा विस्तारै उनीहरूको सहभागिता कम हुन्छ। त्यसैले पुनर्लाभ र पुनर्निर्माणको योजना प्रक्रियादेखि नै समुदायको नेतृत्व आवश्यक छ। उनीहरूलाई सहभागिता मात्र गराएर पुनर्निर्माणको काम थालनी गरियो भने भूकम्पपीडितको अन्याय मात्र हैन पुनर्निर्माणले गति लिन सक्दैन। जहाँ समुदायको अगुवाई हुन्छ, त्यहाँ उनीहरूको चाहना र आवश्यकताको आधारमा कार्यक्रम बन्छ। र, राजनीतिक हस्तक्षेप पनि कम हुन्छ। कार्यान्वयन गर्न सहज हुन्छ। पुनर्निर्माण प्रक्रियामा समुदायको अपनत्व बढ्छ। समुदायको चाहना, आवश्यकता अध्ययन र वास्तविक पीडितको पहिचान समुदायका व्यक्तिबाट गर्नुपर्छ। जसले समुदाय तथा व्यक्तिको आवश्यकता पूरा गर्न सहयोग पुग्छ। उनीहरूका गुनासा सुन्ने स्थानीय समुदायकै व्यक्ति हुँदा उनीहरूको दीर्घकालीन आवश्यकता पूरा गर्न मद्दत पुग्छ। २०७२ को गल्तीलाई नियालौं। र, अब नदोहोर्याउँ। विगतका गल्ती कमीकमजोरीबाट सरकार, राजनीतिक दल, संघसंस्थालगायत सबै सरोकारवालाहरूले सिकौं। राहत, पुनस्र्थापना र पुनर्निर्माणको लागि युद्धस्तरमा अघि बढौं। यो बेला कसले जश लिने भन्ने होडबाजी हैन। भूकम्पपीडितको हल्लिएको मनलाई शान्त पार्न एक भई जाग्नुपर्छ। २०७२ को भूकम्पमा खोज तथा उद्धारमा सबै खालको अन्तर्राष्ट्रिय सहयोग आह्वान गरिएका कारण आवश्यकताभन्दा बढी नै अन्तर्राष्ट्रिय खोज तथा उद्धारक आएका थिए। जसबाट नेपाललाई दातृ राष्ट्रले दिने सहयोगको ठूलो धनराशि खोज तथा उद्धार कार्यमा खर्च भयो। त्यसैले सरकारले जाजरकोट र रुकुममा गरिने उद्धार, राहत र पुनर्निर्माणको काममा विगतका सिकाइलाई ध्यान दिन जरुरी छ।"
कोप२८ : हाम्रा मुद्दा,"हिमाल केन्द्रित र आइल्यान्ड केन्द्रित देशहरूको गठबन्धन नै हाइल्यान्ड र आइल्यान्ड गठबन्धन हो। जलवायु परिवर्तनसम्बन्धी पक्ष राष्ट्रहरूको २८औं अन्तर्राष्ट्रिय सम्मेलन (कोप२८) यही नोभेम्बर ३० देखि डिसेम्बर १२ सम्म यूएईको दुबईमा हुँदैछ। हरेक कोप सम्मेलनमा जलवायु परिवर्तन गर्न भूमिका खेल्ने कारक तŒवहरूलाई व्यवस्थापन गर्ने नीति र कार्ययोजना अनुमोदन गरे पनि व्यवहारमा लागू हुन सकेको छैन। व्यवहारमा कार्यान्वयन हुन नसक्दा जलवायु परिवर्तन मानव जगत्को लागि ठूलो चुनौती बनेको छ। सन् १९६० को दशकपश्चात् तीव्र गतिमा विकास भएको औद्योगीकरण र जनसंख्या वृद्धिका कारण जलवायु परिवर्तन गराउन मुख्य भूमिका खेलेको वैज्ञानिकहरू बताउँछन्। बढ्दो औद्योगिकीकरण र जनसंख्या वृद्धिसँगै वनजंगल विनाश र फँडानीले भूक्षयीकरण बढ्दै जाने र जीवाश्म इन्धनको अत्यधिक प्रयोगले हरितगृह ग्यासहरूको उत्सर्जनमा वृद्धि भई भूमण्डलीय तापक्रम बढेको छ। जलवायु परिवर्तनका कारण मानव जीवन नै संकटोन्मुख हुँदासमेत विश्वका औद्योगिक एवं शक्ति राष्ट्रहरू विभिन्न कोप (जलवायु परिवर्तनबारे सम्मेलन) ले पारित नीति र प्रोटोकलमा इमान्दार देखिँदैन। हरित औद्योगिकीकरणलाई प्रोत्साहन र प्रवद्र्धन गर्नुपर्नेमा कार्बन उत्सर्जन गर्ने जीवाश्म इन्धन केन्द्रित औद्योगिकीकरणलाई नै बढावा दिइरहेका छन्। जसको कारण वायुमण्डलमा कार्बनडाइअक्साइड वृद्धि भएको र पृथ्वीमा तापक्रम बढिरहेको छ। कोप२८ को पूर्वसन्ध्यामा रहँदा जलवायु परिवर्तनका कारण विश्व जगत् नै नराम्ररी प्रभावित भइरहेको छ। सन् २०२३ को जुन जुलाईमा अहिलेसम्मकै उच्चतम तापक्रम मापन गरेको थियो। पेरिस सम्झौतामा पृथ्वीको तापक्रम वृद्धिलाई औद्योगिक क्रान्ति अगाडिको अवस्थामा सीमित राख्ने र यस शताब्दीको अन्त्यसम्म १५ डिग्री सेल्सियसमा कायम राख्ने भने पनि यस शताब्दीको अन्त्य अगाडि नै १५ डिग्री नाघी २८ डिग्रीसम्म पुग्ने जलवायु परिवर्तनसम्बन्धी अन्तरसरकारी प्यानल (आईपीसीसी) को अध्ययनले जनाएको छ। जसको कारण दिनप्रतिदिन हिउँ पग्लिने क्रम बढ्दो छ। समुन्द्रको जलस्तर सन् १९९३ पछि अहिलेसम्म ९१ सेन्टिमिटर वृद्धि भइसकेको विज्ञहरू बताउँछन्। अबको केही दशकमै धेरै मुलुकहरू डुब्नेछन्। समुन्द्रमा सन् १७५० पछि एसिडको मात्र २६ प्रतिशतले वृद्धि भएको छ र सामुन्द्रिक प्रजाति लोप हुने खतरा बढेको छ। बाढीपहिरो र खडेरीले खेतीबालीमा संकट उत्पन्न भएको छ। प्राकृतिक प्रकोप र महामारी बढिरहेको छ। जलवायु परिवर्तनमा खासै योगदान नरहेको नेपाललगायत अति कम विकसित राष्ट्रहरू जोखिमका दृष्टिबाट उच्च जोखिममा छन्। ४०५० वर्ष अगाडि सेताम्य हिमालहरू अहिले काला पत्थरमा परिणत भएको छ। पहिलेको तालहरू हराउँदै गएका छन्। पानीका मुहानहरू सुक्दै गएका छन्। चिसो हिमाली भेगहरूमा समेत लामखुट्टेलगायत कीराहरू निस्केको, पहिलेका चराचुरुंगी, जीवजन्तु लोप हुँदै गएको, अतिवृष्टि अनावृष्टि हुने गरेको, माघमै लालीगुराँस फुल्ने र काफल पाक्न थालेको विभिन्न अध्ययन तथा स्थानीयहरू बताउँछन्। नेपालको २० भन्दा बढी हिमतालहरू फुट्ने जोखिममा छन् भने इको सिस्टममै गम्भीर खतरा सिर्जना भइसकेको छ। यी सबै संकटहरू कार्बन उत्सर्जनमा भूमिका नै नरहेको नेपाललगायत धेरै मुलुकहरूले बेहोरिरहेका छन्। यो गल्तीबिनाको मृत्युदण्ड सरह नै हो। त्यसैले अब चुपचाप सहेर मात्र होइन न्यायको लागि स्वार्थ मिल्ने देशहरूसँग गठबन्धन गरी अधिकारको लागि जोडदार आवाज उठाउने समय घर्किसकेको छ। यही कोप२८ लाई मौकाको रूपमा सदुपयोग गरी यसतर्फ लाग्नुपर्छ। यो कार्यको नेतृत्व नेपालले नै लिनुपर्छ। हाइल्यान्ड र आइल्यान्ड गठबन्धनप्रति धेरैको कौतुहल हुन सक्छ। यो कुनै वैधानिक वा मान्यता प्राप्त सिद्धान्त नभई विश्वलाई दुई पोलमा वा दुई भागमा बाँडिएर हेरिएको अवधारणा हो। हाइल्यान्ड भन्नाले जुनजुन देशहरू हिमाली वा उच्च भूभागमा अवस्थित छन् ती देशहरूलाई सम्झनुपर्छ भने जुन देशहरू समुन्द्री किनारा, समुन्द्रको बीचबीचमा वा समुन्द्र सतहबाट नजिक रहेको आइल्यान्ड केन्द्रित देशहरूलाई मानिएको छ। अर्थात् हिमाल केन्द्रित देश र आइल्यान्ड केन्द्रित देशहरूको गठबन्धन नै हाइल्यान्ड र आइल्यान्ड गठबन्धन हो। यी दुई पोल, हाइल्यान्ड र आइल्यान्डको गठबन्धन किन पनि आवश्यक हो भने यी दुइटैको समस्या अन्तरसम्बन्धित छ। तापक्रम बढ्दा हिमाल पग्लिने र हिमाल पग्लिँदा समुन्द्री सतह बढ्दै जान्छ। औद्योगिक एवं शक्ति राष्ट्रहरूले अत्यधिक मात्रामा प्रयोग गरेको जीवाश्म इन्धन र प्राकृतिक स्रोतसाधनको दोहनले हरितगृह ग्यास बढेको छ र यसले पृथ्वीको तापक्रम वृद्धि गराई हामीले गल्तीबिनाको सजाय भोग्नु परेको छ। न्यायको लागि स्वार्थ मिल्ने मुलुकहरू गठबन्धन गरी अधिकारको लागि कोप २८ लाई सदुपयोग गर्नुुपर्छ। त्यसैले यही कोप२८ देखि नै जलवायु परिवर्तनको सबालमा हाइल्यान्ड र आइल्यान्डबीचको गठबन्धन निर्माण अति जरुरी छ। खासगरी यो गठबन्धनले कार्बन उत्सर्जन गर्ने देशहरूलाई जलवायु परिवर्तन क्षतिपूर्ति कोषमा क्षतिपूर्तिस्वरूप रकम भराउने विषयलाई मात्र मुद्दा बनाउनु हुन्न। भर्खरै पर्वतारोहण संघले सगरमाथाको आधार शिविरमा गरेको एक कार्यक्रममा प्रधानमन्त्री प्रचण्डले कोप २८ मा सहयोग होइन अधिकार खोज्छौं भनिसक्नु भएको छ। यदि सहयोगको विषयलाई मात्र प्राथमिकतामा राखिए पैसा तिरेर कार्बन जति नि उत्सर्जन गर्न गर्न पाइन्छ भन्ने संस्कार मात्र विकास हुँदैन बरु क्षतिपूर्ति दिएपछि बलियाले दुर्बललाई थिचोमिचो, कुटपिट पनि गर्न पाइन्छ भन्ने भाष्य स्थापित हुन सक्छ। त्यसैले हामीले कार्बन उत्सर्जन गर्ने देशहरूलाई जलवायु परिवर्तन गराउनुमा, पृथ्वीमा पर्यावरणीय संकट केवल तिमीहरूको स्वार्थका कारण उत्पन्न भएको हो यसको जिम्मेवार तिमीहरू हौ र न्यूनीकरणको लागि तिमीहरू नै जिम्मेवार बन्नुपर्छ भनी दबाब दिनुपर्छ। त्यो भनेको कार्बन उत्सर्जन रोक्ने, हरित अर्थतन्त्रमा लगानी गर्ने, न्यायोचित रूपान्तरण, अनुकूलन प्रक्रियाको सबै जिम्मा तिमीहरूले लिनुपर्छ भनेर हाइल्यान्ड र आइल्यान्ड एक भएर निरन्तर आवाज उठाउनुपर्छ।"
के हो अर्थसंकट ? कहाँ छ समाधान ?,"अर्थतन्त्रका समस्या पहिल्याउने र सुधार्ने अभियानअन्तर्गत सरकार र प्रतिपक्ष गहन छलफलमा छन् । निजी क्षेत्र सरकारले लिएका कतिपय नीतिप्रति सन्तुष्ट छैन, देशको अर्थतन्त्र बिग्रनुमा त्यसैलाई खोट देखाउँछ । अर्थतन्त्रका समस्या र समाधान पहिल्याउन विभिन्न संस्थागत प्रतिनिधि पात्रसँग हामीले अवधारणा बुझेका छौं। प्रस्तुत छ, ती भनाइका सम्पादित अंश व्यवसायीको मनोबल उठाउनुपर्यो चन्द्रप्रसाद ढकाल अध्यक्ष, नेपाल उद्योग वाणिज्य महासंघ (एफएनसीसीआई) अहिले नेपालको अर्थतन्त्र संवेदनशील मोडमा छ। व्यवसायीहरूको मनोबल कमजोर भएको छ। व्यवसायीहरूको मनोबल बढाउन राज्यले पुँजीगत खर्च बढाएर, लगानीमैत्री वातावरण बनाउँदै आर्थिक गतिविधि बढाउन आवश्यक छ। गत आर्थिक वर्षको पहिलो तीन महिनामा सरकारी पुँजीगत खर्चको वृद्धिदर १८६ प्रतिशत थियो। यस आर्थिक वर्ष ०९ प्रतिशतले मात्र बढेको छ। आर्थिक गतिविधि सुस्त हुनुमा यो पनि एक प्रमुख कारण हो। त्यसैले सरकारको पुँजीगत खर्च बढाउनुपर्ने आवश्यक छ। सरकारले आन्तरिकका साथै बाह्य ऋण लिएर विकासका कामलाई तीव्र रूपमा अघि बढाउनुपर्छ। यो समयमा लगानी बढाउने र आर्थिक गतिविधि बढाउन सकेमात्र व्यवसायीको मनोबल उच्च बनाउन सकिन्छ। अर्थतन्त्रलाई चलायमान बनाउन सहरदेखि गाउँगाउँसम्म पुँजी प्रवाहलाई चलायमान बनाउनुपर्ने छ। त्यसका लागि नेपाल राष्ट्र बैंकले गाउँगाउँसम्म पुँजी प्रवाहमा देखिएका अवरोधहरू हटाउनुपर्छ। सरकारले अंगिकार गरेका कतिपय नीतिगत प्रयास लगानी निरुत्साहन गर्ने किसिमका छन्। भूतप्रभावी कानुन र अस्थिर नीतिगत व्यवस्थाले आन्तरिक तथा बाह्य लगानीलाई दुरुत्साहन गर्ने भएकाले राज्यले लचिलो व्यवस्था मिलाउनुपर्छ। अर्थनीति खुकुलो चाहियो राजेश अग्रवाल, अध्यक्ष नेपाल उद्योग परिसंघ (सीएनआई) अर्थ मन्त्रालयले सबै आर्थिक परिसूचकहरू ठीक हुँदै छन्, भनिरहेको छ। राष्ट्र बैंकले पनि सबै तथ्यांक राम्रो छ, भनिरहेको छ। सबै आर्थिक परिसूचक राम्रा छन् भने यसको असर कुल गार्हस्थ्य उत्पादन(जीडीपी) मा किन देखिरहेको छैन त ? यसको मतलब अर्थतन्त्रको वास्तविकता फरक छ। निर्माण व्यवसायदेखि, स्टिल, सिमेन्टको बिक्री वितरणलगायत सबै उद्योग व्यवसाय नकारात्मकतिर गइरहेका छन्। त्यस कारण केही क्षेत्रलाई मात्र हेरेर अर्थतन्त्र सकारात्मक छ भन्न मिल्दैन। यसका लागि सरकारले खुकुलो नीति लिनुपर्यो। राष्ट्र बैंकले पनि खुकुलो नीति लिनुपर्छ। सरकारले अर्थतन्त्रमा गरेको कडाइले बजार चलायमान हुन सकेन। खुकुलो नीति लिएर बजारमा पैसाको प्रवाह बढाउनुपर्छ। सेयर मार्केट, घरजग्गा कारोबार चलायमान गराउन सके अर्थतन्त्रले पनि गति लिन्छ। सरकारले रोकिराखेको निर्माण व्यवसायीको भुक्तानी पनि परिचालन गर्नुपर्छ। योसँगै भारतले १० हजार मेगावाट विद्युत् किन्छु भनेको छ, त्यसका लागि पीपीए खोल्नुपर्छ। जनताले पैसा खर्च गर्ने वातावरण बनाउनका लागि छुट सुविधा, आकर्षक प्याकेजहरूको व्यवस्था गर्न जरुरी छ। सबैभन्दा महत्वपूर्ण पक्ष भनेको सरकारले पुँजीगत खर्च गर्नुपर्छ। अर्कोतिर बैंकको ब्याज घट्न सकिरहेको छैन। यसका लागि सरकारले पुँजीगत खर्च बढाउनुपर्ने आवश्यक्ता छ। महिनैपिच्छे सरकारका नीति फेर्नुभएन राजेन्द्र मल्ल, अध्यक्ष नेपाल चेम्बर अफ कमर्स अर्थतन्त्रका सूचक नकारात्मक छन्। आमजनतालाई आभास हुने गरी अर्थतन्त्र बढ्नुपर्छ। यसका लागि सरकारले स्थायी आर्थिक नीति ल्याउनु जरुरी छ। महिनामहिनामा नीति फेर्ने, नेतृत्व परिवर्तनपिच्छे नै नीति बदल्ने प्रवृत्तिको अन्त्य हुनुपर्छ। अर्थमन्त्री फेरिँदैपिच्छे नीति फेरिदा अर्थतन्त्र अस्थिरतातर्फ जान्छ। दलगत नेतृत्वको स्वार्थअनुसार नीति ल्याउनुभएन। सरकारले आफू अनुकूलको नीतिभन्दा पनि अर्थतन्त्रले खोजेको नीति ल्याउनुपर्छ। राष्ट्रिय योजना आयोगले ल्याएका योजना कार्यान्वयन गर्नेतर्फ सरकारको ध्यान जान जरुरी छ। यस्तै अहिलेको अर्थतन्त्र मौलाउन नसकेको अर्को पाटो भनेको बैंकको ब्याजदर नै हो। ७८ प्रतिशतमा लिएको ब्याज १३१४ प्रतिशत पुग्दा व्यवसाय त धराशय हुन्छ नै। राष्ट्र बैंक र अर्थ मन्त्रायलले सच्याएर अघि बढ्न आवश्यक छ। ठूला प्रोजेक्ट बनाउनुपर्यो सुनील केसी अध्यक्ष, नेपाल बैंकर्स संघ (एनबीए) बैंकको ब्याजदर पछिल्लो समय घटेको छ। बैंकहरूको आधार दर एकल बिन्दु अर्थात् औसत ९९९ प्रतिशतमा आएको छ। साथै, मंसिरमा निक्षेपको ब्याजदर पनि केही घटेको छ। एक वर्षे निक्षेपको ब्याजदर औसत ९६८ प्रतिशतमा छ। समग्रमा लागत घटेको छ। अझै घट्ने क्रममा छ। यसले सकारात्मक प्रभाव हुनुपर्ने हो। तर, अझै पनि देखिएको छैन। यद्यपि गत वर्षको ४ महिनामा भन्दा यसपटकको ४ महिनामा त्योभन्दा बढी कर्जा प्रवाह त भएको छ। तर, त्यो पनि ठ्याक्कै अपेक्षाअनुसार बढेको त होइन। आर्थिक गतिविधिहरू तल्लोतहसम्म पुग्न सकेका छैनन्। पैसा ग्राउन्ड लेभलमा पुग्नुपर्यो। त्यो कसरी गर्ने भन्ने विषयमा सरकारले निर्णय लिनुपर्छ। तल्लो तहसम्ममा पैसा पुर्याउन राज्यले प्रसस्त मात्रामा ठूला परियोजनाहरू सञ्चालनमा ल्याउनुपर्छ। यसैले सरकारले पुँजीगत खर्च बढाएरै पैसा बजारमा ल्याउनुपर्छ। बैंकिङ क्षेत्र लगानी गर्न तयार छ। बैंकसँग अहिले ३ खर्ब ५० अर्ब रुपैयाँभन्दा बढी लगानीयोग्य पुँजी छ। प्रोजेक्टहरू राम्रो भए कर्जा दिन तयारी अवस्थामा बसेका छौं। विगतका वर्षमा ब्याजदर बढी भयो भन्ने गुनासो विस्तारै घटेर कोभिडभन्दा अघिको स्थितिमा आएको छ। यो अझै घट्छ। बैंकमा पर्याप्त पुँजी भए पनि ऋणको माग छैन। हुनत व्यापार, व्यवसाय, उद्योगको उत्पादनकै बजारमा माग कम छ। त्यसकारण पनि थप कर्जा लिन सक्ने स्थिती नभएको हो। पर्यटन दशकलाई अघि बढाउनुपर्छ विनायक शाह अध्यक्ष, होटल संघ नेपाल(हान) सरकारले समग्र वस्तुस्थितिको राम्रोसँग समीक्षा गर्न जरुरी छ। सरकारले रणनीतिक योजना बनाएर अर्थतन्त्र सुधारको बाटो लिने भनिरहेको छ। यसका लागि सरकार, निजी क्षेत्रलगायत सरोकारवाला निकायहरूसँग संवाद गरी कुन क्षेत्रका समस्या केके छन् भनेर निक्र्योल गर्न जरुरी छ। र, यसको समाधानका लागि तत्कालीन, मध्यकालीन र दीर्घकालीन रूपमा कसरी अघि बढ्न सकिन्छ भनेर प्राथमिकीकरण गर्नुपर्छ। यसका साथै होटल तथा पर्यटन क्षेत्रमा आपूर्ति क्षेत्र बलियो छ। तर, होटलहरू पूर्णक्षमतामा सञ्चालनमा आउन सकेका छैनन्। पर्यटक बढेका छन्, तर होटलहरू एकतिहाइ क्षमतामा मात्र चलिरहेका छन्। सरकारले दुई छिमेकी मुलुक भारत र चीनका पर्यटक बढाउनका लागि हवाई सञ्जाल बढाउन आवश्यक छ। हवाई सञ्जालको अभावले त्यहाँ पर्यटक अन्यत्र गइरहेका छन्। पोखरा, भैरहवाका अन्तर्राष्ट्रिय विमानस्थलहरू व्यावसायिक सञ्चालनका लागि गृहकार्य गर्नुपर्छ। साथै, सरकारले घोषणा गरेको पर्यटन दशकलाई प्रावकारी रूपमा अघि बढाउनुपर्यो। पर्वतारोहणलाई छुट्टै पहिचान निमा नुरु शेर्पा, अध्यक्ष नेपाल पर्वतारोहण संघ पर्वतारोहण क्षेत्रलाई पर्वतीय पर्यटन भनेर छुट्टै पहिचान दिनुपर्छ। त्यसपछि मात्रै यो क्षेत्रलाई कसरी प्रबद्र्धन गर्ने र समग्र हिमाली क्षेत्रको विकास कसरी गर्न सकिन्छ भनेर सरकारले ध्यान जानुपर्छ। पर्वतारोहण क्षेत्रको स्रोत, यसमा आबद्ध जनशक्ति, यसबाट आउने रोयल्टी, सबै पर्वतीय पर्यटनबाट नै प्राप्त हुन्छ। यस क्षेत्रका स्रोतहरूलाई राम्रो व्यवस्थापन गर्ने, दक्ष जनशक्ति उत्पादन गर्ने, यसको प्रबद्र्धनका लागि सरकारले काम गर्नुपर्छ। यसमा लगानी बढाउन सरकारलाई सुझाव पनि दिएका छांै। यस क्षेत्रमा नदेखिने लगानी छ। यसको बजारीकरण गर्न विदेश नै जानुपर्छ। यस्तै, आरोहणका लागि खुलेका लज, होटल, रेष्टुराँ लगायतमा निजी क्षेत्रबाट ठूलो लगानी भएको छ, जुन जोखिममा छ। तर, पर्यटक कसरी आउँछन् ? कति खर्च गर्छन् ? जस्ता विषयमा सरकारको नीति स्पष्ट छैन। यसका लागि सरकारले स्पष्ट नीति ल्याउनुपर्छ। हिमालमा हुने गतिविधिलाई बढाउन सके यसले पर्यटन क्षेत्रसँगै मुलुकको अर्थतन्त्रलाई माथि उकास्न सघाउ पुर्याउँछ। पोखरा र भैरहवा विमानस्थल चलाउनुपर्यो रमेश थापा, अध्यक्ष नेपाल एसोसिएसन अफ टुर एन्ड ट्राभल्स एजेन्ट(नाटा) सरकारले एयर कनेक्टिभिटी (हवाई सञ्जाल) बढाउनुपर्यो। काठमाडौं बाहिर बनेका पोखरा र गौतमबुद्ध अन्तर्राष्ट्रिय विमानस्थललाई पनि पूर्णरूपमा सञ्चालनमा ल्याउनुपर्यो। यससँगै जहाजहरू थप्नुपर्यो। अहिले मुख्य पर्यटकीय नगरी पोखरा जान बिहान ७ बजे चढेको बस १२ घण्टामा पनि पुग्न सक्ने अवस्था छैन। त्यसकारण सडक सञ्जाललाई व्यवस्थित गर्नुपर्छ। यस्तै, पर्यटकीय पूर्वाधार पनि छैनन्। यसमा सरकारले काम गर्न जरुरी छ। सरकारले नीति र नियमलाई स्पष्ट पार्न पनि उत्तिकै जरुरी छ। कहिले अध्यागमनको समस्या, कहिले करको समस्यासँगै सरकारले गर्ने अकस्मातका निर्णयहरूले यस क्षेत्रलाई समस्यामा पारिरहेको छ। सरोकारवाला व्यवसायीहरूसँग संवाद र सहकार्य गरेर व्यवसायमैत्री नीति, कानुन र नियम बनाउनुपर्छ। पछिल्ला दिनमा पर्यटक बढिरहेका छन्, यसलाई थप चलायमान बनाउनका लागि बैंकले ऋण प्रवाह गर्नुपर्यो, ब्याज घट्नुपर्यो। बैंकमा पैसा राखेर ब्याज खानेहरूलाई निरुत्साहित गर्दै निक्षेपमा ब्याजदर घटाउन सके बजारमा पैसा निस्कन्छ र अर्थतन्त्र पनि चलायमान हुन्छ। ऊर्जा विकास दशक घोषणा गरियोस गणेश कार्की, अध्यक्ष स्वतन्त्र ऊर्जा उत्पादकहरूको संस्था, नेपाल(इप्पान) सरकारले सबै जलविद्युत् आयोजनाको विद्युत् खरिद बिक्री सम्झौता (पीपीए) खुलाउनुपर्छ। ऊर्जाबाट देशलाई समृद्धितर्फ लैजान सरकारले ऊर्जा विकास दशक घोषणा गर्नुपर्छ। १० वर्षमा २८ हजार मेगावाट विद्युत् उत्पादनको लक्ष्य हाँसिल गर्न सम्भाव्य सबै विद्युत् आयोजनाको पीपीए गर्ने नीति लिनुपर्छ। विद्युत् प्रसारण लाइन एवं विद्युत् आयोजना निर्माणका लागि आवश्यक सरकारी जग्गा प्राप्ति र रूख कटानसम्बन्धी झन्झटिला प्रक्रिया हटाउन वन तथा वातावरणसँग सम्बन्धित केही ऐन र नियमहरू निलम्बन गर्नुपर्ने जरुरी छ। एकल अंकको ब्याजदर कायम गरी ऊर्जा क्षेत्रमा गरिने लगानीको सीमा वार्षिक २ प्रतिशतका दरले बढाउनुपर्छ। यस्तै, निजी क्षेत्रको हित अनुकूल नरहेको विद्युत् विधेयक,२०८० लाई पनि निजी क्षेत्र मैत्री बनाएर मात्रै संसद्बाट पारित गर्नुपर्छ। ऊर्जा विकास दशक अवधिभर जलविद्युत् आयोजनामा लगानीको स्रोत जुटाउन तथा प्रत्यक्ष विदेशी लगानी भित्र्याउन सरकारले सहजीकरण गर्नुपर्छ। २० करोडको क्याप हटनुपर्यो राधा पोखरेल अध्यक्ष, नेपाल पुँजीबजार लगानीकर्ता संघ पुँजीबजार सलबलाउन बजारमा पैसा नै पर्याप्त आउनुपर्छ। तर, अहिले कर्जा लिएर लगानी गर्ने अवस्था छैन। सेयर बजारमा सरकारले लगाएको २० करोडको क्यापलाई हटाउनुपर्छ। बैंकको ब्याजदर त घट्यो, तर एकदमै कम घट्यो। ब्याजदर एकल अंकमा आउनुपर्छ। सेयर बजारलाई सबैभन्दा बढी जोखिमको क्षेत्र भनेर मानिएको छ। यसको भारीत औसत १ सयलाई लगेर १ सय ५० पुर्याइएको छ। नेपाल धितोपत्र बोर्ड (सेवोन)ले प्रिमियममा बढी आईपीओ निष्कासन गर्दा बजारमा आपूर्ति बढी भयो। २३ वर्षदेखि बजार निरन्तर घटेको छ। धेरैसँग किन्ने पैसा छैन। गरेको लगानी सेयर बजारमा गइसकेको छ। निश्चित दायरा तोकेकाले नयाँ पैसा पनि बैंकले दिँदैन। यसले गर्दा बजार ओरालो लाग्यो। यसलाई व्यवस्थित गर्ने संयन्त्रै भएन। सहुलियतकर्जा चाहियो शोभा ज्ञवाली अध्यक्ष, नेपाल महिला उद्यमी महासंघ साना तथा मझौला व्यवसायमा थुप्रै महिला उद्यमी आबद्ध छन्। अहिलेको कोभिड महामारीसँगै धेरै कुराको आर्थिक संकट बेहोरेका छौं। आयात बढी र निर्यात कम भइरहेको छ। सन २०१५ देखि १५ लाखको महिला उद्यमशीलता कोषबारे बहस गरेर सहुलीयत ब्याजदर ल्याएका थियौं। तर, यसपटकको बजेटबाट कटौती भयो। यद्यपि ५ लाखसम्म महिला उद्यमी सहुलियतपूर्ण कर्जा करोडौंको आकारमा गयो भनेर तथ्यांक आउँछ। तर, हाम्रै संघमा आबद्ध ६१ जिल्लाका ५ हजार उद्यमी सदस्यमध्ये मुस्किलले १२ जनाले मात्रै पाएका छन्। यो लिन पनि धेरै झमेला भएकाले बरु चाहिँदैन भन्ने स्थिति छ। यसैले व्यवसायमैत्री वातावरण बनाउन राज्यले ध्यान दिनुपर्यो। कम ब्याजदर र सहुलियतपूर्ण कर्जा दिनेतिर सरकारले ध्यान जानुपर्छ। आन्तरिक उत्पादनलाई बढाउन र बजारमा उपभोग गर्ने वातावरण पनि बनाइदिनुपर्यो। हस्तकला निर्यातमा सहजीकरण होस् प्रचण्ड शाक्य अध्यक्ष, नेपाल हस्तकला महासंघ हस्तकलाको क्षेत्रअन्तर्गत मूर्तिको राम्रो बजार छ। तर, बजारको माग पूरा गर्न सकेका छैनौं। किनभने युवा जनशक्ति सबै विदेश गइरहेको छ। त्यसकारण यस क्षेत्रमा दक्ष कामदार पाउनै मुस्किल भइरहेको छ। त्यसकारण सरकारले युवा, उद्यमीलाई आकर्षण र प्रोत्साहन गर्ने उद्देश्यले केही न केही गर्नै पर्छ। साथै हस्तकला निर्यात गर्नेलाई पनि प्रोत्साहन गर्नुपर्ने जरुरी छ। तर, सरकार कर बढाएर मात्रै आय गर्ने पक्षमा छ। बरु, कर छली नहोस् भन्नका लागि सबैलाई करको दायरामा ल्याउन सहुलियत दिन आवश्यक छ। अर्कोतर्फ बैंकको ब्याजदर पनि धेरै बढिरहनु भएन, स्थिर हुनुपर्यो। हस्तकला क्षेत्र, स्टार्टअपमा सरकारले योगदान दिएको देखिन्छ। तर, ब्याजदर बढी भएकाले उद्यमीहरूले जोखिम उठाउन गाह्रो मानिरहेका छन्। सहुलियत कर्जा चाहियो पशुपतिदेव पाण्डे अध्यक्ष, नेपाल तयारी पोसाक संघ अर्थतन्त्र सुधार गर्न ब्याजदरको समस्या हल गर्नुपर्यो। राज्यको ब्यालेन्ससिट सुध्रिएको छ, तर जनता र व्यवसायीको स्थिति नाजुक भयो। यसलाई सूक्ष्म अध्ययन गरेर ब्याजदरका समस्या, व्यवसायको लागतको समस्या, व्यवसायीलाई हतोत्साहित गराउने विषयमा आमूल परिवर्तन जरुरी छ। विकसित मुलुकभन्दा बढी स्रोत हामीसँग छ। तर, यसलाई प्रयोग गर्न सकिरहेका छैनौं। अब मान्छे निर्यात गर्ने होइन, वस्तु निर्यात गर्ने हिसाबले अघि बढ्नुपर्छ। उद्योगको आवश्यकताअनुसार श्रम नीति पनि मिलाउनुपर्छ। व्यवसायीलाई सहुलियतपूर्ण कर्जा दिनुपर्छ। विदेशमा हाम्रा नियोगहरू जुनजुन मुलुकमा छन्, ती देशमा निर्यातित वस्तु बढाउने नीति लिनुपर्छ। तयारी पोसाक उद्योगलाई बढाउन अन्य सफल भएका मुलुकको अभ्यास हेरेर सुधार गर्नुपर्यो। हाम्रोमा कामदारको अभाव छ। लजिस्टिक अभाव छ। त्यसकारण बजार प्रबद्र्धनमा राज्यले नै बढी जोड दिनुपर्यो। अटोमोबाइलमा जथाभावी कर लगाउनुभएन ध्रुव थापा अध्यक्ष, नाडा अटोमोबाइल नेपाल संघ अर्थतन्त्रका जटिलताबारे सरकारलाई दुई वर्षदेखि झक्झक्याइ रहेका छौं। समयमै ट्रयापमा ल्याउन गुहार माग्दा पनि सरकारबाट सुनुवाइ भएन। अहिले सरकार अलिकति तातेको जस्तो देखिएको छ। यो सकारात्मक पक्ष हो। अटो मोबाइल्स क्षेत्र राजस्वदेखि सबै गतिविधिका दृष्टिकोणले महत्वपूर्ण छ। यसकारण यस क्षेत्रमा सुधार गर्न सरकारलाई सुझाव दिएका छौं। अटोमोबाइल्स क्षेत्रको मुख्य समस्या भनेको यो क्षेत्रलाई उद्योगका रूपमा मान्यता दिनुपर्यो। त्यसपछि सरकारका नीतिमा सुधार भयो भने यो क्षेत्र अघि बढ्छ। यसलाई विलासिताको वस्तु तथा अनुत्पादक क्षेत्र भनेर चुरोट र बिंडीमा जस्तै कर लगाउने काम मात्रै भएको छ। सार्वजनिक यातायात आयातमा भन्सार दर घटाइदिने हो भने धेरै उपभोग्य सामानको मूल्य पनि घट्छ। धेरै हदसम्म महँगी कम हुन्छ र उपभोक्तालाई जीवनयापन सहज बनाउँछ। सरकारले भुक्तानी दिनुपर्यो रवि सिंह अध्यक्ष, नेपाल निर्माण व्यवसायी महासंघ अर्थतन्त्र चलायमान बनाउन सरकारले पुँजीगत खर्च बढाउनुपर्छ। पुँजीगत खर्च बढाउनका लागि भएका निर्माणका कामको भुक्तानी गर्नुपर्यो। करिब ४ अर्ब बिल बनाएर सरकारलाई बुझाए पनि सरकारले भुक्तानी गरेको छैन। म्याद थपमा आएको समस्या, पारिश्रमिकको समस्या लगायतले करिब ४० अर्बको बिल नै बनाउन सकिएको छैन। सरकारले भुक्तानी नगर्दा बैंकको किस्ता तिर्न सकिएको छैन। सप्लाइ चेनलाई पनि भुक्तानी गर्न सकिएको छैन। निर्माण उद्योग समस्यामा परेको भएर अहिले अरू उद्योगहरू समस्यामा परेका छन्। आफ्नो क्षमताको २५३० प्रतिशतमा मात्र सञ्चालन भइरहेका छन्। यसले गर्दा लागत अत्याधिक रूपमा बढेको छ। लागत बढेका कारण नै निजी क्षेत्रले लगानी नगरेको र बढाउन सकेको छैन। यसका लागि सरकारले सबै साधारण खर्च कटौती गरेर पुँजीगत खर्च नै बढाउनुपर्छ। यो गर्न बैंकको ब्याजदरमा भइरहेको बढोत्तरीलाई रोकी एकल अंकमा झार्नुपर्यो। निजी क्षेत्रको मनोबल बढाउन लागि अन्य सुविधाहरू पनि सरकारले दिनुपर्छ। चलचित्रको कर घटाउनुपर्यो नवराज खड्का(नवल) अध्यक्ष, नेपाल चलचित्र निर्माता संघ समग्र अर्थतन्त्र सुधारका लागि आर्थिक चुहावट र भ्रष्टाचार रोक्न सरकारले ध्यान दिनुपर्छ। देशमा कलकारखाना, उद्योग सञ्चालनको वातावरण तयार पार्नेसँगै लगानीमैत्री वातावरण बनाउनुपर्छ। यसो हुन सके युवा विदेश पलायन रोकिन्छ। युवालाई देशमा राख्न सके देश समृद्ध हुन्छ। यसका लागि नीति, नियम, सस्तो ब्याजलगायतमा सरकारले सहजीकरण गर्न जरुरी छ। चलचित्र क्षेत्रलाई सुधार गर्न यसमा लगाइएको करलाई न्यूनीकरण गर्नुपर्छ। राज्यले नै चलचित्र निर्माण गर्न नसके पनि राष्ट्रभक्ति, देशभक्ति, संस्कृति झल्काउने चलचित्र निर्माणका लागि अनुदानको व्यवस्था गर्नुपर्छ। विशेषगरी विदेशी चलचित्रलाई निरुत्साहित गर्नुपर्छ। आफ्नै चलचित्रलाई विश्व बजारमा बिक्री गर्न सके आम्दानी बढ्छ। यसले यस क्षेत्रमा आकर्षण बढाउँछ। विदेशी चलचित्र चलाएर २४ जनाले कमाएर देशलाई फाइदा हुँदैन। यसका लागि नेपाली चलचित्र बाँच्न सक्नुपर्छ। यसो हुन सके रोजगारी सिर्जना हुन्छ, राज्यलाई कर बढ्छ, दक्षता बढ्छ र देशको अर्थतन्त्रमा सघाउ पुर्याउँछ। जग्गा हदबन्दीको सीमा हटाउनुपर्छ विदुर धमला अध्यक्ष, नेपाल जग्गा तथा आवास विकास संघ सरकारले हदबन्दीको सीमालाई खोलिदिनुपर्यो। यो क्षेत्रलाई उद्योगको मान्यता दिएर उद्योग सरह सुविधा दिनुपर्यो। बैंकको ब्याजदर घटाउन सबैभन्दा बढी महत्वपूर्ण छ। ऋणको मूल्यांकन पनि ७० प्रतिशत पुर्याउन जरुरी छ। यो क्षेत्रसँगै निर्माण व्यवसाय, सिमेन्ट, छड, फर्निचर र श्रमिक सबै जोडिने हुँदा सरकारले चलायमान बनाउने गरी काम गर्नुपर्छ। यो क्षेत्रलाई सहजीकरण गर्न सरकारले बैंकको ऋण लिँदा वा किस्ता तिर्न लगायतका कामका लागि झन्झटिलो व्यवस्था गर्नुभएन। वैज्ञानिक सहरीकरणलाई कार्यान्वयन गर्नुपर्यो। यो व्यवसाय सञ्चालनका लागि पनि सरकारले अनुमति (लाइसेन्स) को व्यवस्था गर्नुपर्यो। लाइसेन्स व्यवस्था गरेर कम्पनीले मात्र कारोबार गर्न पाउने नीति बनाए यो क्षेत्र पनि व्यवस्थित बन्छ। नभए कारोबारमा विचलन आउँछ। वायुसेवा सञ्चालनमा सहजीकरण चाहिन्छ राधाकृष्ण थापा कार्यकारी निर्देशक, वायुसेवा सञ्चालक संघ नेपाल वायुसेवा क्षेत्र पर्यटन प्रबद्र्धनका लागि महत्वपूर्ण हो। आन्तरिक पर्यटनभन्दा पनि विदेशी पर्यटक ल्याउन सके देशको अर्थतन्त्रलाई प्रत्यक्ष फाइदा पुग्छ। यसका लागि हवाई सञ्जाल र वायुसेवा कम्पनीहरूलाई सञ्चालनका लागि सहज वातावरण बनाउनुपर्छ। विदेशी पर्यटक आउँदा विदेशी मुद्रा आर्जन हुन्छ। यसका लागि उद्योग सरह अनुदान दिनुपर्ने जरुरी छ। सरकारले पर्यटन प्रबद्र्धनका लागि २०२३ देखि २०३३ सम्म घोषणा गरेको पर्यटन दशकलाई कार्यान्वयन गर्न उड्डयन क्षेत्रलाई व्यवस्थित गर्नुपर्छ। हवाई टिकटमा लगाइएको मूल्य अभिवृद्धि कर(भ्याट) लाई तत्काल हटाउनुपर्छ। बैंक ब्याजदर घटाउनुपर्यो। साथै नीति निर्माणको तहमा यो क्षेत्र बुझेका व्यक्तिहरूको उपस्थित हुनुपर्यो। सरकारले विकास खर्च बढाउनुपर्यो इ ध्रुवराज थापा अध्यक्ष, नेपाल सिमेन्ट उद्योग संघ सिमेन्टको व्यापार व्यवसाय चौपट छ। समग्र बजारको प्रभाव सिमेन्ट उद्योगलाई परेको छ। राष्ट्रियअन्तर्राष्ट्रिय कारणले बजारमा माग झन्झन् कम हँुदै गएको छ। वार्षिक १०१२ प्रतिशत माग वृद्धि होला भन्ने अपेक्षा थियो। सोहीअनुसार सिमेन्ट उद्योगहरू खुले। उत्पादन क्षमता अत्यधिक वृद्धि भयो। तर, वार्षिक माग बढ्नुपर्नेमा उल्टै १०१२ प्रतिशतको दरले घट्दै गयो। सन् २०१८ मा सिमेन्टको आन्तरिक माग १० मिलियन टन थियो अहिले ७ मिलियन टनमा झरेको छ। सिमेन्ट आपूर्ति र मागमा ठूलो अन्तर आएकाले बढी मार परेको छ। यसबीच करिब ५६ उद्योग बन्द नै भए। कतिपय अनौपचारिक रूपमा ठप्प छन्। अरूलाई पनि टिक्न मुस्किल छ। ३ सय करोडभन्दा बढी लगानी गरेको सिमेन्ट उद्योगहरूलाई धराशायी हुन नदिन सरकारले चासो दिनुपर्यो। सरकारले विकास खर्च समयमा गरे पनि केही समस्या हल हुन्छ। आन्तरिक खपत बढाउनुपर्यो। सडकहरू पनि कालोपत्र होइन, सिमेन्टको प्रयोगले सेतोपत्रे ढलान गर्नुपर्यो। सुनचाँदी व्यवसायसम्बन्धी नीति चाहियो माणिकरत्न शाक्य अध्यक्ष, नेपाल सुनचाँदी व्यवसायी महासंघ देशको चुनौतीपूर्ण स्थिती सबैले महसुस गरेका छौं। आर्थिक संकुचनले सबैको आम्दानी घटेको छ। व्यापार, व्यवसाय खस्केको छ। सरकारले खर्च गर्नुपर्ने पनि सकेको छैन। यसबाट निकास पाउन सरकारले ल्याएका नीतिहरूमा तुरुन्तै पुनरावलोकन गर्न जरुरी छ। वर्षौंदेखिका ऐन, कानुनहरूमा समयसापेक्ष सुधार गर्नुपर्ने थियो, तर गर्न सकेको छैन। कानुन बनाउने संसद् नै विभिन्न बहाना, राजनीति खिचातानी, पूर्वाग्रहआग्रहले थिचिएको छ। सुनचाँदीको व्यवसायले ०४४ सालदेखि नै आवश्यक नीति नियम बनाउन माग गरेको हो। तर, अहिलेसम्म सुनुवाइ भएको छैन। यस क्षेत्रमा प्रत्यक्ष र अप्रत्यक्ष गरेर २ लाखभन्दा बढीले रोजगारी पाएका छन्। यसले देशको अर्थतन्त्रमा राम्रो योगदान दिन्छ। हामीले गरेको एक अध्ययनले पनि सुनचाँदी व्यवसायले कुल गार्हस्थ्य उत्पादन (जीडीपी)मा साढे ३ प्रतिशत योगदान दिएको छ। यसर्थ सरकारले यस क्षेत्रलाई प्रबद्र्धन गर्न सबै क्षेत्र जुट्न जरुरी छ।"
संविधानमाथि प्रहार अशुभ संकेत,"दुर्गा प्रसाईंको आन्दोलनसँगै संविधानको आधारभूत चरित्रमाथि प्रहार भएको दृष्टान्त बाहिर आएको छ। यो गम्भीर विषय हो। यसको समयमै निदान खोज्नुपर्छ। अरू विरोध जस्तो उपेक्षा गर्न मिल्दैन। यो राज्यविरुद्धको भइसक्यो। राजद्रोह नै भइसकेको छ। यसले मुलुकमा अस्थिरता ल्याउँछ। प्रणाली बन्न दिँदैन। नेपालका अधिकांश अस्थिरता संविधानसँग जोडिएका छन्। आन्दोलनपिच्छे संविधान फेर्ने काम राम्रो होइन। यो टिकाउहोस् भन्ने हाम्रो चाहना छ। संविधान संशोधन गरेर भए पनि निरन्तरता दिनुपर्छ। असन्तुष्ट पक्षका माग सम्बोधन संविधान र संसद्भित्रबाट गर्नुपर्छ। संविधानका आधारभूत चरित्र फेर्न त मिल्दैन। शान्तिपूर्ण मत प्रकट गर्ने अधिकारको सम्मान गर्नुपर्छ। सरकारका काम प्रतिविरोध र असन्तुष्टि प्रकट गर्नु स्वाभाविक नै हो। तर, संविधानको आधारभूत चरित्रमाथि प्रहार गर्नु भनेको देशका लागि शुभ संकेत होइन। संविधानको भावनाअनुसार कार्यान्वयन हुन सकिरहेको छैन। संविधान मिच्ने काम भइरहेको छ। संविधानलाई कमजोर बनाउने काम भइरहेको छ। (संविधानविद् ढुंगाना पूर्वसभामुख हुन्)"
"फ्रेन्चाइज फुटबल नेपाल सुपर लिग शुक्रबारदेखि हुने, प्रशिक्षक र खेलाडी उत्साहित","काठमाडौं : फ्रेन्चाइज फुटबल नेपाल सुपर लिग (एनएसएल) को दोस्रो संस्करण शुक्रबारदेखि सुरु हुँदैछ। प्रतियोगिता सुरु हुनु दुई दिनअघि बुधबार आयोजना भएको पत्रकार सम्मेलनमा सहभागी टोलीका प्रशिक्षक र खेलाडीले आफूहरू उत्साहित रहेको बताएका छन्। एनएसएल हुने खबरले खेलाडीहरू निकै उत्साहित छन्। एनएसएलले नेपाली फुटबललाई एउटा उचाइ दिने आशा गरेको छु, राष्ट्रिय टोली तथा झापा एफसीका फरवार्ड अञ्जन विष्टले बुधबार आयोजित प्रिम्याच कन्फरेन्समा भने। यसैगरी ललितपुर एफसीका मुख्य प्रशिक्षक अस्ट्रेलियाका इयान एन्ड्यु गिलानले एनएसएलले नेपालका युवा खेलाडीलाई निखार्न सहयोग पुग्ने बताए। एनएसएलजस्ता फ्रेन्चाइज प्रतियोगिता हुनु नेपाली फुटबलका लागि राम्रो कुरा हो। यसले युवा खेलाडीलाई निखार्न निकै सहयोग पुग्नेछ, प्रशिक्षक इयानले भने। अञ्जन र गिलानसँगै प्रतियोगितामा सहभागी टोलीका मुख्य प्रशिक्षक र मार्की खेलाडीले एनएसएलको महत्व र टोलीको तयारीका बारेमा बोलेका थिए। शुक्रबारदेखि दशरथ रंगशालामा सुरु हुने प्रतियोगिताको सम्पूर्ण तयारी पूरा भएको एनएसएलका निर्देशक श्रेयांस कार्कीले जानकारी दिए। दर्शकलाई आकर्षित गर्न विभिन्न आकर्षक कार्यक्रमसँगै आइभोरीकोस्टका लिजेन्ट फुटबलर डिडियर ड्रोग्बालाई समेत ल्याउन लागेको कार्कीले बताए। उनले यस पटक एनएसएलमा केही नयाँ प्रयोग हुने बताउँदै प्रतियोगिताको सम्पूर्ण तयारी पूरा भएको बताए। एनएसएलको दोस्रो संस्करणमा नौ टोलीले प्रतिस्पर्धा गर्दै छन्। यस पटक ललितपुर सिटी एफसी वीरगन्ज युनाइटेड, बुटवल लुम्बिनी, धनगढी, चितवन, झापा, पोखरा थन्डर्स र स्पोर्टिङ इलाम एफसीले स्पर्धा गर्नेछन्। लिगको उपाधि विजेतालाई ७० लाखदेखि एक करोड रुपैयाँ पुरस्कार प्रदान गरिने आयोजकले जनाएको छ। यसअघि २०७८ वैशाखमा पहिलो संस्करणको एनएसएल आयोजना भएको थियो। कोरोना महामारीका बेला भएको लिगमा दर्शकबिनै लिग सञ्चालन गरिएको थियो।"
मेची रंगशालामा आजदेखि प्रथम झापा लिग,"झापा : भद्रपुरस्थित मेची रंगशालामा आजदेखि प्रथम झापा लिग तथा नकआउट फुटबल प्रतियोगिता सुरु हुने भएको छ। फुटबलको उर्वर भूमि झापा जिल्लाको १५ वटै पालिकाहरूबाट युवा खेलाडी उत्पादन गर्ने उद्देश्यले भद्रपुर झापा गोल्डकपको आयोजनामा अन्तरपालिका जिल्लास्तरीय लिग प्रतियोगिता सुरु हुन लागेको हो। मङ्सिर २४ गतेसम्म सञ्चालन हुने खेलमा उद्घाटन खेल हल्दिबारी गाउँपालिका र बिर्तामोड नगरपालिकाबीच हुने प्राविधिक संयोजक भगीरथ आले मामाले बताए। प्रतियोगिता सम्पन्नका लागि आर्थिक, प्राविधिक, व्यवस्थापन, अतिथि सत्कार, पार्किङ, प्रचारप्रसार लगायतका समिति गठन गरिसकेको अध्यक्ष दीपेश ढकालले जानकारी दिए। मेची रंगशालाको खेल मैदान तयारीदेखि व्यवस्थापन सम्बन्धी सबै तयारी पूरा भइसकेको उनले बताए। गत फागुनमा भद्रपुर झापा गोल्डकप अन्तर्राष्ट्रिय आमन्त्रण नकआउट फुटबल प्रतियोगिता सम्पन्न गरेको बताउँदै उनले भने, रंगशालाको अस्तित्व जोगाई राख्नुका साथै लिगबाट चुनिएका उत्कृष्ट खेलाडी छनोट गरी जिल्लास्तरीय टिम गठन गर्ने लक्ष्य पनि राखेका छौँ। सो टिमलाई २०८१ को दोस्रो भद्रपुर झापा गोल्डकपमा खेलाइने उनको भनाई छ। जिल्लाका १५ वटा पालिकामध्ये १४ वटा पालिका र आयोजकको भद्रपुर ब्लेजर्स टिम गरी प्रतियोगितामा १५ वटा टिमले प्रतिस्पर्धा गर्ने छन्। गौरीगञ्ज गाउँपालिका भने सहभागी भएन। १५ वटा टिमलाई चार वटा समूहमा विभाजन गरी लिग खेलाइने महासचिव जीवनकुमार श्रेष्ठले जानकारी दिए। प्रतियोगिताको फाइनल खेल मङ्सिर २४ गते हुनेछ। खेल तालिकाअनुसार समूह (क) मा हल्दिबारी, बिर्तामोड र बुद्धशान्ति रहेका छन्। समूह (ख) मा कनकाई, भद्रपुर ब्लेजर्स, झापा र गौरादह, समूह (ग) मा कचनकवल, बाह्रदशी, मेचीनगर र भद्रपुर तथा समूह (घ) मा कमल, दमक, शिवसताक्षी र अर्जुनधारा रहेका छन्। प्रत्येक समूहका विजेता र उपविजेता आठ वटा टिम नकआउट चरणमा प्रवेश गर्ने छन्। प्रतियोगिताको विजेताले नगद ३ लाखसहित ट्रफी पाउनेछ भने उपविजेताले नगद २ लाखसहित ट्रफी प्राप्त गर्नेछ। प्रत्येक खेलको प्लेयर अफ द म्याचले नगद २ हजार रुपैयाँ पाउने छन्। प्रतियोगिताको सर्वोत्कृष्ट खेलाडीले नगद १० हजार रुपैयाँ, ट्रफी पाउने छन्। त्यस्तै, उत्कृष्ट गोल किपर, उत्कृष्ट डिफेन्डर, उत्कृष्ट मिडफिल्डर, उत्कृष्ट फरवार्ड र उत्कृष्ट प्रशिक्षकले नगद ५ हजार रुपैयाँ, ट्रफी र मेडल प्राप्त गर्ने छन्। प्रतियोगिता सम्पन्न गर्न ८० लाख रुपैयाँ खर्चको अनुमान गरिएको आयोजक समितिले जनाएको छ। पालिकाहरुले झापा लिग खेलाउन पालिकास्तरहरुबाट आआफ्नो खेलाडी चयन गरिसकेको जनाइएको छ।"
चार महिनामा साढे १२ अर्बको विद्युत् भारत निर्यात,"काठमाडौं : नेपाल विद्युत् प्राधिकरणले चालु आर्थिक वर्षको चार महिनामा १२ अर्ब ५० करोड बराबरको बिजुली भारत निर्यात गरेको छ। प्राधिकरणले सो अवधिमा एक अर्ब ३६ करोड १२ लाख युनिट विद्युत् निर्यात गरी १२ अर्ब ५० करोड ८ लाख बराबरको रकम आर्जन गरेको छ। विद्युत् निर्यात गत आव २०७९८० को सोही अवधिको तुलनामा चार अर्ब ८६ करोड ४४ लाखले बढी हो। गत आवको पहिलो चार महिनामा ९८ करोड ३८ लाख युनिट विद्युत् निर्यात गरी सात अर्ब ६३ करोड ६४ लाख आर्जन गरिएको थियो। प्राधिकरणले देशभित्र खपत गरी बचत भएको वर्षायामको विद्युत् यसवर्ष गत २८ जेठबाट भारतीय बजारमा बिक्री सुरु गरेको थियो। गत जेठदेखि कात्तिकसम्ममा एक अर्ब ६२ करोड १६ लाख युनिट विद्युत् निर्यात गरी १४ अर्ब ५० करोड २१ लाख आर्जन भएको छ। प्राधिकरणले साउनमा दुई अर्ब १४ करोड ७६ लाख, भदौमा तीन अर्ब ४७ करोड ८५ लाख, असोजमा चार अर्ब १७ करोड ७७ लाख र कात्तिकमा दुई अर्ब ६९ करोड ७० लाख बराबरको विद्युत् निर्यात गरेको छ। चार महिनाको समग्र औसत विद्युत् बिक्री दरप्रति युनिट नौ १८ पैसा छ। गत वर्ष सोही अवधिको समग्र औसत बिक्री दर प्रति युनिट सात ७ रुपैयाँ ७६ पैसा थियो। प्राधिकरणका कार्यकारी निर्देशक कुलमान घिसिङले चार महिनाको अवधिमा विद्युत् निर्यातबाट सात अर्ब ८४ करोड ८० लाख भारतीय रुपैयाँ आर्जन भएकाले यसबाट देशको विदेशी मुद्रा सञ्चिति र नेपाल र भारतबीचको व्यापार घाटा कम गर्न योगदान पुगेको बताए। प्राधिकरणले देशभित्र खपत गरी बचत भएको वर्षायामको विद्युत् भारततर्फ निर्यात गर्दै आएको छ। प्रााधिकरणले आइएक्सको डेअहेड बजारमा प्रतिस्पर्धामार्फत र मध्यकालीन विद्युत् सम्झौता बमोजिम करिब एक सय १० मेगावाट विद्युत् भारतीय कम्पनी एनटिपिसी विद्युत् व्यापार निगमलाई बिक्री गरिरहेको छ। एनभिएनले उक्त विद्युत् हरियाणा राज्यमा बिक्री गरिरहेको छ। भारतको केन्द्रीय विद्युत् प्राधिकरणले प्रतिस्पर्धी बजारमा निर्यातका लागि स्वीकृति दिइएकै पाँच सय २२ मेगावाटमध्ये पहिलो चरणमा करिब ४४ मेगावाट विद्युत् रियल टाइम मार्केटमा बिक्रीलाई पनि अनुमति दिएको छ। नेपाल विद्युत् प्राधिकरणले प्रतिस्पर्धी बजारमा पाँच सय २२ मेगावाट र एनभिभिएनलाई एक सय १० मेगावाट गरी छ सय ३२ मेगावाट विद्युत निर्यातका लागि स्वीकृति पाएको छ। यसमध्ये पाँच सय ६२ मेगावाट विद्युत् ढल्केबरमुजफ्फपुर चार सय केभी अन्तरदेशीय प्रसारण लाइनबाट र ७० मेगावाट महेन्द्रनगरटनकपुर एक सय ३२ केभी प्रसारण लाइनबाट निर्यात भइरहेको छ।"
नबिल बैंकको लाभांश घोषणा,काठमाडौं : नबिल बैंकले लाभांश घोषणा गरेको छ। बैंकले गत आर्थिक वर्षको खुद मुनाफाबाट ११ प्रतिशत नगद लाभांश दिने भएको हो । बैंकको सञ्चालक समिति बैठकले प्रतिसेयर ११ रुपैयाँ नगद लाभांश दिने निर्णय गरेको हो । बैंकले यसपालि बोनस सेयर दिने छैन । प्रस्तावित लाभांश नेपाल राष्ट्र बैंकको स्वीकृति र आगामी वार्षिक साधारणसभाले अनुमोदन गरेपछि वितरण हुनेछ ।
भारतले पठायो दोधारा चाँदनी सुक्खा बन्दरगाहको डीपीआर,"महेन्द्रनगर : कञ्चनपुरको दोधारा चाँदनीमा प्रस्तावित सुक्खा बन्दरगाह निमार्ण गर्न विस्तृत परियोजना प्रतिवेदन (डीपीआर) तयार भएको छ। भारत सरकारले सुख्खा बन्दरगाह निर्माणका लागि डीपीआर तयार गरेर पठाएको नेपाल इन्टर मोडल यातायात विकास समितिका इन्जिनियर अनिश केसीले जानकारी दिए। उनका अनुसार सुक्खा बन्दरगाह निर्माणका लागि ५ अर्ब ७५ करोड रुपैयाँ लागत अनुमान गरिएको छ। सुक्खा बन्दरगाह भारतको पूर्ण लगानीमा बन्ने उनले बताए। सुख्खा बन्दरगाह निमार्ण गर्न विस्तृत परियोजना प्रतिवेदन (डीपीआर) तयार गरेर भारतले पठाएको छ। केसीले भने, २०२४ देखि सुरु भई सन २०२६ सम्म निर्माण सक्ने डीपीआरमा उल्लेख छ। बन्दरगाह निर्माणका लागि दोधाराचाँदनी नगरपालिका१, २ र ३ स्थित मायापुरी र गौरीशंकर सामुदायिक वनको करिब २ सय ८० बिघा जमिन प्रयोग हुनेछ। सुक्खा बन्दरगाह निर्माण हुने स्थलमा रुख कटानका लागि वातावरणीय प्रभाव मूल्यांकन (ईआईए) स्वीकृति भइसकेको छ। १०१५ दिनभित्रै फाइनल रिर्पोट मन्त्रालयमा पेस हुन्छ। उनले भने, मन्त्रिपरिषदले रुख कटान गर्ने निर्णय गरेपछि निर्माण कार्य अघि बढ्ने छ। बन्दरगाह क्षेत्रमा १ हजार ९ सय ८९ रुख कटान गर्नुपर्ने छ। भारतले एसियन राजमार्गसँग जोड्न पहुँच मार्ग निर्माणको काम सुरु गरिसकेको छ। २०६४ मा पहिलोपटक सरकारले दोधारा चाँदनीमा सुक्खा बन्दरगाह निर्माणको प्रस्ताव गरेको थियो। त्यसपछि पटकपटक अध्ययनका लागि टोली आए पनि काम अगाडि बढ्न सकेको थिएन। सुक्खा बन्दरगाह निर्माणसँगै पश्चिमी नाका सञ्चालनमा आए सम्भावनाको ढोका खुल्ने नेपाल उद्योग वाणिज्य महासंघका महानिर्देशक गोकर्ण अवस्थीले बताए।"
इन्भेस्टमेन्ट कम्पनी पनि हेर्ने कि ?,"काठमाडौं : नेपाल स्टक एक्सचेन्जमा कुल सात वटा इन्भेस्टमेन्ट (लगानी) समूहका कम्पनी छन्। २०७७ फागुन १५ देखि कारोबार हुने यस उपसूचकमा साबिकका अन्य समूहका चार कम्पनीलाई सारिएको थियो। सुरुमा नागरिक लगानी कोष, हाइड्रोइलेक्ट्रिसिटी इन्भेस्टमेन्ट एन्ड डेभलपमेन्ट कम्पनी, नेपाल पूर्वाधार बैंक, एनआरएन इन्फ्रास्ट्रक्चर एन्ड डेभलपमेन्ट रहेको समूहमा पछि सीईडीबी हाइड्रो, इमर्जिङ नेपाल र हाथवे इन्भेन्टमेन्ट पनि थपिए। इन्भेस्टमेन्ट समूहलाई लगानी समूह पनि भन्ने गरिन्छ। यस समूहका कम्पनीले सेयर बजार, जलविद्युत्, घरजग्गालगायत क्षेत्रमा लगानी गर्दै त्यसबाट प्रतिफल लिने गरेका छन्। प्राप्त प्रतिफलमा कम्पनीको खर्च कटाएर सेयरधनीलाई नाफा दिँदै आएका छन्। यी समूह इक्विटी वा कर्जाको रूपमा लगानी गर्ने गर्छन्। हेरौं, चालू आर्र्थिक वर्षको पहिलो त्रैमासिकसम्मको वित्तीय विवरणअनुसार कुन परिसूचकमा कुन कम्पनी अब्बल ? चुक्ता पुँजी नेप्सेमा सूचीकृत सबैभन्दा ठूलो इन्भेस्टमेन्ट कम्पनी एचआईडीसील हो। कम्पनीको चुक्ता पुँजी २२ अर्ब ७७ करोड रुपैयाँ बढी छ। यस्तै सबैभन्दा सानो कम्पनी इमर्जिङ नेपाल हो। हाथवेबाहेक यी कम्पनीको साधारण सेयरको अंकित मूल्य १०० रुपैयाँ हो। हाथवेको भने प्रतिकित्ता ५० रुपैयाँमात्र हो। खुद नाफा नेप्सेमा सूचीकृत लगानी (इन्भेस्टमेन्ट) समूहका सात वटा कम्पनीहरूले सार्वजनिक गरेको चालू आर्थिक वर्ष २०८०८१ को पहिलो त्रैमाससम्मको वित्तीय विवरणअनुसार नेपाल इन्फ्रास्ट्रक्चर बैंक (निफ्रा) ले सबैभन्दा बढी खुद नाफा आर्जन गर्न सफल भएको छ। कम्पनीले ४१ करोड ३८ लाख रुपैयाँ नाफा कमाएको छ भने इमर्जिङ नेपालको नाफा सबैभन्दा कम मात्र १९ लाख रुपैयाँ छ। दोस्रो धेरै नाफा कमाउने कम्पनी हो, एचआईडीसीएल। कम्पनीले ३७ करोड ८९ लाख खुद नाफा गरेको छ। एचआईडीसीएल र निफ्रा दुवै २० अर्ब रुपैयाँभन्दा धेरै पुँजी भएका कम्पनी हुन्। प्रतिसेयर आम्दानी सबैभन्दा धेरै प्रतिसेयर आम्दानी नागरिक लगानी कोषको रहेको वित्तीय विवरणले देखाउँछ। कोषको प्रतिसेयर आम्दानी १९ रुपैयाँ ९४ पैसा रहँदा सबैभन्दा कम हाथवे इन्भेस्टमेन्टको रहेको छ। सबैभन्दा बढी नेटवर्थ भने सीईडीबी हाइड्रोपावर कम्पनी (सीएचडीसी) को छ। कम्पनीको नेटवर्थ १६३ रुपैयाँ ९० पैसा रहेको छ। दोस्रो बजार मूल्य र पीई रेसियो पर्फमेन्स खासै गतिलो नभए पनि लगानी समूहका कम्पनीको सेयर दोस्रो बजारमा महँगो पर्छ। २० करोड कित्ताभन्दा बढी सप्लाई भएका एचआर्ईडीसीएल र निफ्राबाहेक सबै कम्पनीको सेयर किन्न दोस्रो बजारमा प्रतिकित्ता दुई सय रुपैयाँभन्दा बढी खर्चनुपर्छ। यी सातमध्ये सबैभन्दा महँगो सेयर नागरिक लगानी कोषको हो। मंगलबारको क्लोजिङ प्राइसअनुसार कम्पनीको सेयर मूल्य प्रतिकित्ता १९ सय २० रुपैयाँ छ। यता पीर्ई रेसियोअनुसार विश्लेषण गर्ने हो भने लगानी समूहको सेयर किन्दा खासै प्रतिफल नहुने देखिन्छ। दोस्रो बजारमा २४ देखि ५ सय ५३ रुपैयाँसम्म तिर्दा पनि यी कम्पनीको सेयरबाट एक रुपैयाँ प्रतिफल प्राप्त गर्न धौ धौ हुन्छ। पीई रेसियोले दोस्रो बजारको मूल्य र ईपीएसको अनुपात देखाउँछ। अर्थात्, यी कम्पनीबाट एक रुपैयाँ कमाउन दोस्रो बजारमा कति मूल्य तिर्नुपर्छ भन्ने हिसाब पनि पीई रेसियोले दिन्छ। यस अर्थमा इन्भेस्टमेन्ट समूह प्रतिफल कम भए पनि भविष्यमा राम्रो हुने अपेक्षासाथ लगानीकर्ताले किन्न रुचाउने कम्पनी हो भन्दा फरक पर्दैन।"

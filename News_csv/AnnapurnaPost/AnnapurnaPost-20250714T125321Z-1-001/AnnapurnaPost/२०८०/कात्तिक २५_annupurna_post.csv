शीर्षक,विवरण
आर्मीलाई हराउँदै पुलिस बन्यो प्रथम वीरगन्ज गोल्डकप को च्याम्पियन,"वीरगन्ज : मधेस प्रदेशकै उच्च धनराशी पुरस्कार भएको प्रथम वीरगन्ज गोल्डकप फुटबल को उपाधि नेपाल पुलिस क्लबले जितेको छ। वीरगन्जको आदर्शनगर रंगशालामा शनिबार भएको फाइनल खेलमा अर्को विभागीय टिम त्रिभुवन आर्मी क्लबलाई टाइबेकरमा २० ले स्तब्ध पार्दै पुलिस क्लबले उपाधि उचालेको हो। उपाधिसँग पुलिसले नगद ११ लाख ११ हजार एक सय ११ रुपैयाँ पुरस्कार पायो भने उपविजेता आर्मीले पाँच लाख ५५ हजार पाँच सय ५५ रुपैयाँमै चित्त बुझायो। निर्धारित ९० मिनेटको खेल गोलरहित बराबरीमा सकिएपछि खेलको अन्तिम नतिजा टाइबेकरबाट निकालिएको थियो। टाइबेकरमा आर्मीका चारै जना स्टाइकरले गोल गर्न चुकेपछि उपाधि पुलिसको पोल्टामा गएको हो। टाइबेकरमा पुलिसका लागि कप्तान राम वजु र बुद्ध तमांगले गोल गरे भने उज्वल राईको पेनाल्टी सुट आर्मीका गोल रक्षक विकेश कुथुले रोकेर विफल पारिदिएका थिए। टाइबेकरमा आर्मीका कप्तान नवयुग श्रेष्ठको प्रहार गोलपोष्टको सेकेण्ड बार बाहिर गयो भने बिमल पाण्डे र सन्तोष केसीको प्रहार पुलिसका गोलरक्षक सत्रुधन चौधरीले रोकिदिएका थिए। जितेन्द्र कार्कीको प्रहार भने गोलपोष्टको बारमा लागेर फर्किएको थियो। यसअघि निर्धारित समयको खेलमा भने आर्मीमाथि पुलिसका खेलाडी तुलनात्मक रुपमा हाबी भएपनि गोल गर्न भने असफल भएका थिए। खेलको ३६ औं मिनेटमा पुलिसका उज्वल राईले पुलिसको डिबक्स छेउबाटै गरेको प्रहार पोलको नजिकैबाट बाहिर गएको थियो। खेलको ४० औं मिनेटमा फेरि उज्वलले नै डिबक्सभित्रबाट गरेको प्रहारलाई आर्मीका गोलरक्षक विकेश कुथुले रोकेर गोल हुनबाट जोगाएका थिए। खेलको ५५ मिनेटमा पनि पुलिसले गोल गर्ने अवसर गुमाउन पुगेको थियो। प्रताप गुरुंगले पास गरेर दिएको बल विवेक सन्तोषीले आर्मीका गोलरक्षक विकेशलाई छल्दै अगाडि बढाइसकेको भएपनि आर्मीका रक्षापंक्तीले त्यसलाई क्लीयर गरिदिएका थिए। ६९ औं मिनेटमा भने आर्मीले पनि गोल गर्ने अवसर पाएपनि खेर फालेको थियो। सन्तोष केसीले गरेको प्रहारमा आशीक बाबु चौधरीले गरेको हेड पुलिसको बारमाथिबाट बाहिरिन पुगेको थियो। फाइनल खेलमा टाइबेकरमा आर्मीका लगातार तीनवटा प्रहार रोक्न सफल पुलिसका गोलरक्षक सुत्रुधन चौधरी फाइनल खेलको म्यान अफ दी म्याच घोषित भए। प्रतियोगिताको सर्वोत्कृष्ट खेलाडी पुलिसका प्रताप गुरुंग घोषित भए। उनले नगद ५० हजार रुपैयाँपनि प्राप्त गरे। यस्तै प्रतियोगिताको उत्कृष्ट गोलरक्षक पुलिसकै सत्रुधन चौधरी ,उत्कृष्ट मिडफिल्डर पुलिसकै उज्वल राई र उत्कृष्ट रक्षक आर्मीका विमल पाण्डे घोषित भए। उनीहरूलाई जनही २०:२० हजार रुपैयाँ प्रदान गरियो। प्रतियोगिताको उत्कृष्ट कोच पुलिसका चेतन घिमिरे घोषित भए। उनलेपनि नगद २० हजार रुपैयाँ प्राप्त गरे। वीरगन्ज महानगरपालिकाका मेयर राजेशमान सिंहले उपाधि विजेता र उपविजेता टिमलाई ट्रफी र मेडल प्रदान गरे। वीरगन्ज महानगरपालिकाको मुख्य प्रायोजनमा कात्तिक १८ देखि सुरु भएको प्रतियोगितामा नेपालका ६ र भारतका दुई गरी आठ टिम सहभागी थिए।"
कास्की र नवलपुर भिड्ने,"बागलुङ : बागलुङमा जारी बागलुङ कप टीट्वेन्टी क्रिकेट प्रतियोगिताको उपाधिका लागि कास्की र नवलपुर भिड्ने भएका छन्। शुक्रबार भएको सेमिफाइनलमा कास्कीले स्याङ्जालाई ६ विकेटले हराउँदा नवलपुरले पर्वतलाई १० विकेटले पराजित गर्यो। शुक्रबार भएको पहिलो सेमिफाइनलमा ९३ रनको विजयी लक्ष्य पछ्याएको कास्कीले १८ ओभरमा पाँच विकेट गुमाएर पूरा गरेको थियो। कास्कीलाई फाइनलमा पुर्याउन विपिन खत्रीले कप्तानी पालि खेलेका थिए। उनले १८ बलमा २५ रन बनाए। यस्तै किरण पौडेलले १५, अभिषेक थापाले अविजित १२ र सुवास भण्डारीले ११ रन बनाए। स्याङ्जाका सन्दीप खत्रीले दुई तथा अंकित न्यौपाने, आश्विनी राना र विपिनराज न्यौपानेले एकएक विकेट लिए।"
बिहारको जय हिन्दलाई हराउँदै पर्साको निचुटाले उचाल्यो परसवा गोल्डकपको उपाधि,वीरगन्ज : ७औं परसवा गोल्डकप फुटबलको उपाधि पर्साको निचुटाले जितेको छ। पर्साको जिराभवानी गाउँपालिका३ परसवास्थित खेलमैदानमा शनिबार भएको फाइनल खेलमा भारत बिहारको जय हिन्द एभरेष्ट क्लब इनरवालाई १० गोलले पराजित गर्दै निचुटाले उपाधि जीतेको हो। निक्कै प्रतिस्पर्धात्मक खेलको दोस्रो हाफको २६औं मिनेटमा निचुटाका लागि विवेक चौधरीले गरेको एकमात्र गोल नै निर्णायक बन्यो। उपाधिसँगै निचुटाले नगद ३ लाख ५० हजार र उपविजेता जय हिन्द एभरेष्ट क्लबले नगद १ लाख ५० हजार रुपैयाँ प्राप्त गर्यो। फाइनल खेलको म्यान अफ दी म्याच निचुटाका सागर चौधरी घोषित भए। प्रतियोगिताको म्यान अफ द सिरिज जय हिन्द एभरेष्ट क्लब इनरवाका लियो घोषित भए। लियोलाई चाँदीको बल प्रदान गरियो। त्यस्तै प्रतियोगिताको बेष्ट स्कोरर निचुटाका सागर चौधरी घोषित भए। चौधरीलाई चाँदीको जुत्ता प्रदान गरियो। आयोजक क्लबका अध्यक्ष उमाकान्त चौधरीको अध्यक्षतामा भएको प्रतियोगिताको समापन समारोहमा उपाधि विजेता र उपविजेता टिमलाई गाँउपालिका अध्यक्ष अनोज चौधरीले ट्रफी र मेडल प्रदान गरे।
बङ्गलादेशमा तेक्वान्दो पदक जितेका खत्रीलाई काभ्रेमा ५० हजार रुपैयाँसहित सम्मान,"काभ्रे : बङ्गलादेशमा तेक्वान्दो पदक जितेका काभ्रे बेथानचोकका विष्णु खत्रीलाई ५० हजार रुपैयाँसहित गाउँ पालिकाले सम्मान गरेको छ। शुक्रबार गाउँपालिका अध्यक्ष, उपाध्यक्षले खत्रीलाई सम्मान गरेका हुन्। अक्टोबर १९ देखि २१ मा बङ्गलादेशमा आयोजित प्रथम बंगबन्धु अन्तर्राष्ट्रिय खुल्ला तेक्वान्दो प्रतियोगितामा व्यक्तिगततर्फ समेत गरी खत्रीले दुई ओटा पदक जितेका थिए। जिल्लाको बेथानचोक गाउँपालिका ५ भंगालाका खत्री नेपालको तर्फबाट प्रतिनिधित्व गरेर बङ्गलादेश खेल्न गएका थिए। प्रतियोगितामा उनले पुम्सेमा रजत हात पार्न सफल भएका थिए। टिम पुम्सेमा विष्णु खत्रीसहित लेखबहादुर गुरुङ र गंगाराम आचार्यको टिमले कास्यपदक मेडल जितेको थियो। गाउँपालिका अध्यक्ष भगवान अधिकारीले विश्वस्तरको प्रदर्शन गर्दै गाउँपालिकाको मात्र नभइ देशकै गरिमा उच्च राख्न सफल भएकोमा खत्रीलाई धन्यवाद व्यक्त गरे। पालिका उपाध्यक्ष तारा राना तिमल्सिनाले खेलकुदको विकासका लागि गाउँपालिकाले लगानी गर्दै आइरहेको र प्रतिभा उत्पादन र प्रोत्साहनका गतिविधि गर्दै जाने बताइन्। पालिकाले अन्तर्राष्ट्रिय तहमा पदक जित्ने पालिकाको खेलाडीलाई अगामी दिनमा पनि सम्मान गर्दै जाने बताइन्। अफ्नो पालिकाले सम्मान गरेपछि खत्रीले सम्मानले आफूलाई थप उर्जा र हौसला मिलेको बताए। हामी खेलाडी सधैव देश र आफ्नो जन्म गाउँ सम्झेर अनुशासनमा रहेर खेल खेलिरहेको बताउँदै यस्तो सम्मानले खेल क्षेत्रको विकास हुने बताए।"
बागलुङ कप टि २० क्रिकेटको उपाधि कास्कीलाई,"बागलुङ : गण्डकी प्रदेशस्तरीय बागलुङ कप टी २० क्रिकेट प्रतियोगिताको उपाधि कास्कीले जितेको छ। शनिबार भएको फाइनल खेलमा नवलपुरलाई ८ विकटेले पराजित गर्दै कास्कीले उपाधि चुमेको हो। उपाधिका लागि ९१ रनको विजयी लक्ष्य पछ्याएको कास्कीले १५५ ओभरमा २ विकेट गुमाएर पूरा गर्यो। कास्कीलाई उपाधि जिताउन मुस्कान थापाले २४ र अविशेक थापाले १७ रनको अविजित पारी खेले। कास्कीका लागि ओपनर किरण पौडेलले २३ र सिभरिन श्रेष्ठले २२ रन बनाए। नवलपुरका लागि कप्तान कमल परियार र शिशिर भुसालले ११ विकेट लिए। त्यसअघि टस जितेर पहिले ब्याटिङ गरेको नवलपुर १८४ ओभरमा ९० रनमा समेटिएको थियो। सुरुवातबाटै विकेट गुमाएको नवलपुरका लागि अनिश गुरुङले १७ रन, दीपक डुम्रेले १४ रन र अप्राजित पौडेलले १२ रन बनाएका थिए। अन्य ब्याट्सम्यानको सम्झना लायक प्रदर्शन रहेन। कास्कीको लागि कप्तान विपिन खत्रीले ४ ओभरमा १५ रन खर्चेर ३ विकेट लिए। सुवास भण्डारी र किरण पौडेलले २२ र नितेश गिरी र अभिषेक थापाले ११ विकेट लिए। प्रतियोगिताको उपाधि जितेको कास्कीले १ लाख १ हजार १ सय ११ रुपैयाँ प्राप्त गर्यो भने उपविजेता नवलपुरले ५० हजार ५ सय ५५ रुपैयाँ प्राप्त गरेको छ। यस्तै प्रतियोगितामा म्यान अफ दि सिरिज र उत्कृष्ट बलर कास्कीका कप्तान विपिन खत्री बनेका छन्। खत्रीले प्रतियोगितामा चार खेल खेल्दै १३ विकेट लिएका थिए भने ५० रन बनाएका थिए। उनले म्यान अफदी सिरिजको १० हजार रुपैयाँ र उत्कृष्ट बलरको ५ हजार रुपैयाँ प्राप्त गरे। तनहुँका दिनेश बुढा मगर उत्कृष्ट ब्याट्सम्यान बन्दै ५ हजार रुपैयाँ प्राप्त गरे। बुढाले प्रतियोगितामा १ सय १३ रन बनाएका थिए। बागलुङ जिल्ला क्रिकेट संघले आयोजना गरेको प्रतियोगितामा नेपाल क्रिकेट संघमा आवद्ध रहेका गण्डकी प्रदेशका ६ जिल्लाको सहभागिता रहेको थियो। विजेता खेलाडीहरूलाई बागलुङ नगरपालिकाका नगरप्रमुख बसन्तकुमार श्रेष्ठ, गण्डकी प्रदेश क्रिकेट संघका अध्यक्ष संजयकान्त सिग्देल, बागलुङ जिल्ला क्रिकेट संघका अध्यक्ष विष्णुप्रसाद आचार्यले पुरस्कार वितरण गरेका थिए।"
भूकम्पको सातापछि बल्ल त्रिपालभित्र,"जाजरकोट (कल्पत) : जाजरकोट नलगाड नगरपालिका १ कल्पतका पूर्णबहादुर पुन शुक्रबार दिउँसो त्रिपाल टाँग्न काठ ठोक्दै थिए। श्रीमती र छोराछोरी उनीहरूलाई सहयोग गरिरहेका थिए। उनीजस्तै जाजरकोट कल्पतका करिब सयभन्दा बढी परिवार बास व्यवस्थापनका लागि लागेका थिए। कोही त्रिपाल हाल्दै थिए। कोही भने लत्ताकपडा भाडावर्तनलगायतका मालसमान ओसार्दै थिए। तर, यो दृश्य भूकम्प गएको एक सातापछि मात्रै देखियो। किनकि यतिका समय उनीहरूले त्रिपाल पाएनन्, खुल्ला आकाशमुनि बस्नु पर्यो। जाजरकोटमा मात्रै १ सय १ जनाको ज्यान जाने गरी गएको भूकम्पले घरवारविहीन भए पनि एक सातासम्म त्रिपाल र अन्य राहत सामग्री केही पनि पाएका थिएनन्। नेपाल रेडक्रस सोसाइटी, यूनएफपीए, एडब्लूओ इन्टरनेसनललगायतका केही संघसंस्थाहरूले त्रिपाल र अन्य राहत सामग्री उपलब्ध गराएपछि भूकम्पपीडित स्थानीयले केही हदसम्म भए पनि राहत महसुस गरेका छन्। भूकम्पले सबै घर चिराचिरा परेका छन्। एक हप्तासम्म घरबाहिर आँगनमा खुला आकाशमा बस्यौं। त्रिपाल पाएपछि गहुँबारीमै त्रिपाल हालेर बसेका छांै, ६५ वर्षीय स्थानीय मैमी बुढाले भनिन् म एकल महिला हुँ मलाई ओत दिने घर भत्कियो। खुला आकाशमुनि चिसोमा कठ्याङ्रिएर बस्नु परेको थियो। आज भने त्रिपाल दिएका छन्। गाउँलेले मलाई पनि त्रिपालमा बस्ने व्यवस्था मिलाई दिएका छन्। शुक्रबार नै त्रिपाल आएकाले सबैले बस्ने स्थान बनाइसकेका छैनन्। गाउँदेखि अलि तल भर्खरै गहँु रोपेको बारीमा त्रिपाल राख्ने कार्य जारी छ। तर, शौचालय कहाँ गर्ने कसैले सोचेका छैनन्। एक सयभन्दा बढी परिवारका पाँच सय बढीले खुला शौच गर्नुपर्ने बाध्यता छ। खुला आकाशमुनि बस्नुपर्दा धेरै सुत्केरी, वृद्धवृद्धा र बालबालिका बिरामी पर्न थालेका छन्। स्थानीय बेलमती पुनले भनिन्, घर भत्किएर बस्ने सक्ने अवस्था छैन। ढुंगा, माटो र काठले बनेका कुनै पनि घर बाँकी छैनन्। सबै घर चर्किएका छन्। भूकम्पका कारण कल्पत गाउँमा पाँच जनाको ज्यान गएको थियो भने १७ जना घाइते भएका थिए। दुई दर्जन घर भत्किएका र अन्य सबै घर पूरै चर्किएका छन्। एकै ठाउँमा गुचुमुचु भएर बसेको सुन्दर गाउँ अहिले कुरूप बनेको छ। मानिसहरू अहिले पनि त्रसित छन्। कतिबेला के हुने हो। भोकभोकै मरिने पो हो कि भन्ने चिन्ता पनि छ। पुरिएका घरका अन्तपात र कपडा निकाल्न पाएका छैनन्। मौरीपालनको पकेट क्षेत्रको रूपमा रहेको कल्पतमा भूकम्पले धेरै मौरी घारमा समेत क्षति पुर्याएको छ। त्यही गाउँबाट मात्र करिब एक करोडको मह उत्पादन हुन्थ्यो भूकम्पले कतिपय घार नै गुडेर मौरी मरेका छन् भने बाँचेका मौरीले पनि मह उत्पादन गर्न छोडेको स्थानीय हरिबहादुर पुनले बताए। उनले भने यस गाउँको मुख्य आयस्रोत भनेकै मह हो यो सिजन पनि हो तर सबै खत्तम भयो।"
भूकम्पबाट २ अर्ब बढीको आर्थिक क्षति,"सुर्खेत : भूकम्पका कारण कर्णालीमा दुई अर्बभन्दा बढीको आर्थिक क्षति भएको छ। यही कात्तिक १७ गते राति जाजरकोट केन्द्रबिन्दु भएर गएको भूकम्पका कारण कर्णालीमा २ अर्ब २४ करोडबराबरको आर्थिक क्षति भएको प्रदेश सरकारले जनाएको छ। आन्तरिक मामिला तथा कानुन मन्त्रालयले शुक्रबार सार्वजनिक गरेको तथ्यांकमा जाजरकोट र रुकुमपश्चिममा यो क्षति भएको उल्लेख छ। भूकम्पका कारण भएको क्षतिको विवरण संकलन हुने क्रम जारी नै रहेको भन्दै मन्त्रालयले शुक्रबारसम्मको तथ्यांकअनुसार प्रभावित जिल्लामा २ अर्ब २४ करोड रूपैयाँबराबरको आर्थिक नोक्सान भएको अनुमान गरेको हो। जाजरकोट र रुकुमपश्चिममा १५४ जनाको ज्यान गएको भूकम्पमा ठूलो भौतिक क्षति भएको छ। भौतिक क्षतिको अन्तिम विवरण आउन बाँकी रहे पनि मन्त्रालयले आर्थिक क्षतिको मात्रा बढ्न सक्ने अनुमान गरेको छ। मन्त्रालयका अधिकृत कृष्णबहादुर रोकायाका अनुसार भूकम्पका कारण सबैभन्दा क्षति जाजरकोट र रुकुमपश्चिममा भएको छ। भूकम्पका कारण जाजरकोट, रुकुमपश्चिम, सल्यान, जुम्ला र दैलेखमा गरी १३ हजार १ सय २४ वटा घर पूर्णरूपमा क्षति भएका छन्। ११ हजार १ सय ९३ वटा घरमा आंशिक क्षति पुगेको छ। मन्त्रालयले शुक्रबार सार्वजनिक गरेको तथ्यांकअनुसार जाजरकोटमा ९ हजार ७ सय ९४ वटा घरहरू पूर्णरूपमा ध्वस्त भएका छन्। यस्तै, त्यहाँ २४ हजार ७ सय ७ वटा घरहरूमा आंशिक क्षति पुगेको छ। त्यसैगरी रुकुमपश्चिममा ३ हजार १ सय ७४ वटा घरहरू पूर्णरूपमा क्षति भएका छन्। त्यहाँ ८ हजार ३ सय ५८ घरमा आंशिक क्षति पुगेको मन्त्रालयको तथ्यांकमा उल्लेख छ। मन्त्रालयका अनुसार भूकम्पमा परी ३ सय ७२ जना घाइते भएको मन्त्रालयको भनाइ छ। यस्तै, भूकम्पका कारण १ सय ६ वटा विद्यालयमा क्षति पुगेको छ। मन्त्रालयका अधिकृत रोकायाले भने, भूकम्प प्रभावित जिल्लामा निजी घरहरूसँगै विद्यालयका भवनहरू पनि भत्किएका छन्। १७ वटा विद्यालयहरू पूर्णरूपमा भत्किएका छन्। ८९ वटा विद्यालयहरूमा आंशिक क्षति पुगेको छ भने केही सरकारी कार्यालयका भवनहरू पनि भत्किएका छन्। उनका अनुसार ३१ वटा सरकारी कार्यालयका भवनहरूमा क्षति पुगेको छ। ६ वटा सरकारी कार्यालयहरू पूर्णरूपमा भत्किएका छन् भने २५ वटा कार्यालयका भवनहरूमा आंशिक क्षति पुगेको छ। सरकारी कार्यालयहरू भत्किएका कारण सेवा प्रवाह प्रभावित बनेको मन्त्रालयले जनाएको छ। भूकम्पका कारण प्रभावित भएका जिल्लाहरूमा १३ हजार नागरिक विस्थापित भएका छन्। आन्तरिक मामिला तथा कानुन मन्त्रालयका अनुसार घरबारविहीन बनेपछि १३ हजार १ सय २४ जना नागरिक विस्थापित भएका हुन्। उनीहरू हाल त्रिपालको सहारामा रहेको मन्त्रालयको भनाइ छ। यस्तै भूकम्पका कारण हालसम्म ११ हजार १ सय ९३ जना नागरिक भने प्रभावित भएका छन्।"
सुनका असर्फी र चाँदीका सिक्काको माग अत्याधिक बढ्यो,"काठमाडौं : तीहारमा सुनका असर्फी तथा चाँदीका सिक्का किन्ने प्रचलन बढेसँगै नेपाल राष्ट्र बैंकको टक्सार महाशाखा बबरमहलमा हजारौंको भिड लाग्यो। बिहान ११ बजेदेखि बिक्री खुला गरेर ३ बजे बन्द हुनुपर्नेमा अत्याधिक ग्राहक भएकाले सेवा दिन सकस हुँदा बेलुकी ७ बजेसम्म सयौंको लाइन थियो। कर्मचारीलाई भ्याइनभ्याइ भयो। तीहार लक्षित गरेर गत १९ देखि २४ गतेसम्म आम सर्वसाधारणका लागि सुन चाँदीका सिक्का बिक्री खुला गरिएको थियो। यसअवधिमा सुनका असर्फी तथा चाँदीका सिक्का करीब ४५ हजार थान (सेट) हाराहारीमा बिक्री भएको टक्सार महाशाखाले जानकारी दिएको छ। आम सर्वसाधारणलाई प्रतिव्यक्ति बढीमा सुनका असर्फी १ सेट (१० ग्राम ५ ग्राम २५ ग्राम) र चाँदीका सिक्का (मेडालियन) १ सेट (गाईअङ्गित २५ ग्राम गाईअंकित १० ग्राम लक्ष्मी अङ्कित १० ग्राम गणेश अङ्कित १० ग्राम गजलक्ष्मी अङ्कित १० ग्राम) खरीद गर्न सक्ने वयवस्था गरिएको थियो। सुनको असर्फी अधिकतम पुरै एक सेट पनि किन्न सकिन्थ्यो वा यसबाहेक तोकिएको आवश्यक अनुसारको न्यूनतम २५ ग्राम पनि खरिद गर्न सकिन्थ्यो। राष्ट्र बैंकले सूचना जारी गरेर बिक्री खुलाएको ६ दिन अवधिभर करिब ४४४५ हजार थान हाराहारीमा बिक्री भएको नेपाल राष्ट्र बैंकका सहप्रवक्ता डा डिल्लीराम पोखरेलले जानकारी दिए। अझ एकिन तथ्यांक भने राती मात्रै आउने तर विदा भएकाले अहिले ठ्याक्कै भन्न नसकिने उनले बताए। बहुमुल्य धातुको कारोबार भएकाले यसको हिसावकितामा समय लाग्छ, उनले अन्नपूर्णसँग भने, पछिल्लो समय आकर्षण बढ्दो छ। सुनलाई लगानीको रुपमा पनि लिन थालेकाले माग बढेको देखिन्छ। २४ वर्ष यता सुन जोडेर सम्पत्ति बढाउने प्रवृत्ति बढेको छ। यो विश्वव्यापी रुपमा पनि बढ्दो छ। यता टक्सार महाशाखाका निर्देशक थानेश्वर सुनका असर्फी र चाँदीका सिक्काको माग गत वर्षभन्दा दोब्बर भएकोले बिक्री अत्याधिक बढेको बताउँछन्। उनका अनुसार विगतका वर्षमा सामान्यतया यसको आधा कम मात्रै बिक्री हुन्थ्यो। गत वर्षको तिहारमा मात्रै सुनको असर्फी १० र ५ ग्रामको २५ सय २५ सय पिस र २५ ग्रामको अधिकतम ४ हजार पिस बिक्री भएको थियो। अहिले भने १० र ५ ग्रामको सुनका असर्फी ४ ५ हजार थानभन्दा बढी बिक्री गएको छ। साथै २५ ग्रामका सुनको असर्फी ५ हजार थान बराबर बिक्री भएको छ। यसबाहेक चाँदीको सिक्का गत वर्ष तिहारमा प्रति मेडालियन ३ हजार पिस हाराहारीमा बिक्री भएकोमा अहिले माग ह्वात्तै बढेर ७ हजार पिससम्म बिक्री भएको छ। चाँदीको सिक्का विभिन्न ४ मेडालियनमा छन्। यसअनुसार १० ग्रामको विभिन्न चाँदीको सिक्का गाई, लक्ष्मी, गज लक्ष्मी र गणेश अंकित करिब २८ हजार पीस र २५ ग्रामको गाई अंकित चाँदीको सिक्का ३ हजार सेट बिक्री भएको छ। ग्राहकहरुले भने लक्ष्मी अंकित चाँदीको सिक्का टक्सारमा नभएर किन्न नपाएको गुनासो गरेका छन्। ४ वटा लक्ष्मी अंकित सिक्का मागेको दिनभर घण्टौं लाइन बस्दा मुस्किलले २ ओटा पाइयो। आफूसँगै आफन्तले पनि ल्याउन भनेका थिए। सबैलाई पुगेन। तिहारको बेला विशेष लक्ष्मी अंकित सिक्का पो पूजा गर्ने होत, टक्सार पुगेका एक ग्राहकले भने, तर यहाँ लक्ष्मीको सकियो सत्यमोहन जोशी अंकित चाँदीको सिक्का लाने भए छ भनेर प्रतिउत्तर दिए। यही गुनासोलाई लिएर टक्सार महाशाखाका निर्देशकलाई मागअनुसार पर्याप्त व्यवस्था किन भएन भन्ने अन्नपूर्णको प्रश्नमा निर्देशक आचार्यले भने, ग्राहकहरुलाई पर्याप्त होस् भनेरै शुक्रबार बिहानसम्म पनि लक्ष्मी अंकित चाँदीको सिक्का प्रिन्टिङ गरेको हो। अरु भेराइटिको सिक्का जत्ति पनि छ तर लक्ष्मी, गणेश अंकित चाँदीका सिक्का भने थोरै कम भएकै हो। मागअनुसारको सिक्काको अभाव भएको स्विकार गर्दै उनले अब तिहारपछि लगत्तै छाप्ने भएकाले सर्टेज नहुने बताए। यसपाली अधिक माग भएको तर यत्तिको अनुमान नभएकाले पनि ग्राहकले चाहेअनुसार अन्तिममा नपुगेको उनको तर्क छ। हिन्दु धर्माबलम्बीहरुमा धनतेरसको दिन केही न केही बहुमुल्य धातु किन्नुपर्छ प्रचलन भएकाले टक्सारमा ग्राहकहरको भिड अन्य दिनको भन्दा शुक्रबार दोब्बर देखिएको हो। यसलाई पनि ध्यानमा राखेर नेपाली संस्कृतिलाई प्रमोट गर्ने उद्देश्यले राष्ट्र बैंकले जोड दिएको हो। बिक्री खुला गरेको ५ दिनसम्म दैनिक करिब ५ सय ग्राहकले खरिद गरेका थिए भने शुक्रबार १ हजार भन्दा बढीको खरदिका लागि सहभागी भएको टक्सार महाशाखाका निर्देशक आचार्यले जानकारी दिए। ग्राहकको अधिक भीड भएकाले एउटै व्यक्तिलाई २३ घण्टासम्म लाइन लाग्नु पर्यो। तर नगद ल्याउन भने धेरै समय लागेको र क्यूआर कोडबाट भुक्तानी गर्नेहरुलाई अलि छिटो भएको टक्सार महाशाखाले बताएको छ। यद्यपी अरुबेला पनि यस्ता असर्फी र सिक्का टक्सारमा उपलब्ध हुने भएकाले कार्यालय समयमा खरिद गर्न पाइन्छ। अन्य समयमा भने यस्तो भीड हुँदैन। सुनको असर्फी पुरै १ सेट खरिद गर्दा करिब २ लाख रुपैयाँ हाराहारीमा पर्न जान्छ। यससँगै चाँदीको सिक्का खरीद गर्दा भने निश्चित मुल्य तोकिएको छ। चाँदीको पुरै एक सेट खरिद गर्न चाहनेलाई करिब १० हजार ४ सय रुपैयाँ हाराहारी पर्न जान्छ। यसपटक खरिद गर्दा नगद वा क्यूआर (क्विक रेस्पोन्स)कोड मार्फत पनि भुक्तानी गर्न सकिने व्यवस्था मिलाइएको थियो।"
मुस्ताङको ढाक्मरमा हिमचितुवाले एउटै खोरका सय च्याङ्ग्रा मार्यो,"जोमसोम : मुस्ताङको लोघेकर दामोदरकुण्ड गाउँपालिका२ को ढाक्मर गाउँमा हिमचितुवाले आक्रमण गरी सयभन्दा बढी च्याङ्ग्रा मारेको छ। गएराति ढाक्मर गाउँ भित्रै खोरमा ४ वटा हिमचितुवा पसेर च्याङ्ग्रा मारेका बताइएको छ। लोघेकर दामोदरकुण्ड२ ढाक्मरका स्थानीय पशुपालक किसान मिङ्मार गुरुङले पालेका च्याङ्ग्रा खोरमा हिमचितुवाले विभत्स रुपमा च्याङ्ग्राहरु मारेका ढाक्मरका स्थानीय छिरिङ गुरुङले जानकारी दिए । शुक्रबार राति ४ वटा हिमचितुवा मिङ्मार गुरुङको खोरमा पसेर करिव ३० लाख मुल्य बराबरको च्याङ्ग्रा क्षति बनाएको स्थानीय गुरुङले बताए। हिमचितुवा खोरमा पसेर ठुलो संख्यामा च्याङ्ग्रा मारेपछि स्थानीय पशुपालक किसान मिङ्मार गुरुङ अहिले चिन्तामा छन् । उनले गाउँभित्रको खोरमा तारबारसहितको च्याङ्ग्रा हुल्ने गोठ थियो । तर, तारबार सहितको खोर नाघेर हिमचितुवाले च्याङ्ग्रा मारेर छाडेको हो । 'च्याङ्ग्रा खोरमा पसेर केही च्याङ्ग्राको आन्द्राभुडी निकालेर छोडेको छ भने केहीको रगत खाएर मारेको देखिन्छ । मुस्ताङमा हिमचितुवा र मानवबीचको निरन्तर द्वान्द्व रहे पनि यो अहिलेसम्मकै धेरै पशु क्षतिमध्ये एक हो । ढाक्मरमा हिमचितुवाले च्याङ्ग्रा मारेको खबर पाएपछि लोघेकर दामोदरकुण्ड१ चराङबाट प्रहरीको टोली घटनास्थलमा जाँदै छ । ढाक्मरका स्थानीयले जनप्रतिनिधि र अन्नपूर्ण संरक्षण क्षेत्र आयोजना एक्याप (लोमान्थाङं)लाई खबर गरेको छ । एक्याप र जनप्रतिनिधि टोली पनि ढाक्मरतर्फ जाँदै छन्। हिमचितुवा संरक्षित दुर्लभ वन्यजन्तु हो । मुस्ताङमा हिमचितुवा कति छन् भन्ने एकिन तथ्यांक छैन । स्थानीय छिरिङ गुरुङ ढाक्मर गाउँको पश्चिमतर्फको ठुलो रातो पहाडको ओढारहरुमा हिमचितुवा लुकेर बसेको बताउँछन्। गतवर्षसम्म मुस्ताङका ५ स्थानीय तहमा वन्यजन्तुको आक्रमणबाट १९ घरधुरीका ६५ पशुधनमा क्षति पुगेको थियो ।"
४०० ग्राहक मिलेर संगठित रुपमै बिजुली चोरी,"काठमाडौं : सर्लाहीको बलरा नगरपालिका क्षेत्रमा सङ्गठित रुपमै बिजुली चोरी भइरहेको पाइएको छ। नेपाल विद्युत प्राधिकरण मधेश प्रादेशिक कार्यालय, जनकपुरले आइबार, सोमबार,मंगलबार र बुधबार बलरा नगरपालिका विभिन्न स्थानमा गरेको छड्के जाँचका क्रममा घरायसी तथा अन्य ग्राहकले गैर कानुनी रुपमा व्यापक बिजुली प्रयोग गरिरहेको फेला पारेको छ। प्रादेशिक कार्यालय जनकपुरले नमुनाका रुपमा एक सय ग्राहकको सिङ्गल तथा थ्रि फेज मिटरको छट्के जाँच गरेको थियो। त्यसमध्ये ४०भन्दा बढी ग्राहकले विद्युत् चोरी गरिएको पाइएको कार्यालयका प्रमुख मुनिन्द्र ठाकुरले जानकारी दिए। प्रमुख ठाकुरले विद्युत् वितरण लाइनबाट हुकिङ गर्ने, मिटर नराख्ने, राखेका मिटर पनि उल्टो पार्ने, मिटरमा प्वाल पारेर किला हालेर घुम्न नदिने, मिटरलाई बाइपास गरी विद्युत् प्रयोग गर्नेलगायतका गैर कानूनी क्रियाकलाप संगठित रुपमै भइरहेको पाइएको बताए। उनले गैर कानूनी रुपमा विद्युत् प्रयोग गरिरहेका ग्राहकलाई जरिवानासहित हदैसम्मको कारबाही गर्न मलंगवा वितरण केन्द्रलाई निर्देशक दिइएको बताए। उक्त केन्द्रको विद्युत् चुहावट ५२ प्रतिशत छ। कार्यालयले विद्युत् चोरेर प्रयोग गरिरहेको थ्रि फेजका दुईवटा राइस मिल र एउटा सिंचाइको ग्राहकलाई जरिवानासहित कारबाही गरेको छ। उक्त मिलहरुले मिटर बाइपास गरी विद्युत् प्रयोग गरिरहेका थिए। ब्रम्हबाबा जलउपभोक्ता समिति, धनकौलले ५० एमभिएको निजी ट्रान्सफर्मर जडान गरी बिनामिटर एक वर्षदेखि विद्युत् चोरेर प्रयोग गरिरहेको थियो। उक्त समितिलाई साढे ६१ हजार रुपैयाँ जरिवाना तिराइएको छ। विद्युत् महशुल नतिर्ने २६ हजार ग्राहकको लाइन काटियो नेपाल विद्युत प्राधिकरणले समयमा विद्युत् महशुल नतिर्ने २६ हजार ग्राहकको लाइन काटेको छ। गत १२ कात्तिकबाट विद्युत् महशुल बक्यौता असुलीलाई देशभरि अभियानकै रुपमा चलाइरहेको प्राधिकरणले बिहीबारसम्ममा २६ हजार २ सय ४४ ग्राहकको लाइन काटेको छ। लाइन काटिएका ग्राहकको बक्यौता रकम करिब ६२ करोड रुपैयाँ छ। असूलउपर गर्नुपर्ने विद्युत् महशुल बक्यौता बृद्धि हुँदै गएपछि प्राधिकरणका देशभरिका वितरण केन्द्रहरुले महशुल नतिर्ने ग्राहकहरुको लाइन काटिरहेका छन्। यसअवधिमा सबैभन्दा बढी मधेश प्रदेशमा लाइन काटिएको छ। मधेश प्रादेशिक कार्यालय, जनकपुर मातहतका वितरण केन्द्रहरुले ४ हजार ८ सय ५२ ग्राहकको लाइन काटेका छन्। उक्त ग्राहकको बक्यौता रकम १७ करोड ११ लाख रुपैयाँ रहेको छ। कोसी प्रादेशिक कार्यालय, विराटनगर मातहतका वितरण केन्द्रहरुले महशुल नतिर्ने ४ हजार ३ सय ३१ ग्राहकको लाइन काटेका छन्। उक्त ग्राहकहरुको बक्यौता रकम ९ करोड ८१ लाख रुपैयाँ रहेको छ। लुम्बिनी प्रदेश डिभिजनल कार्यालय, नेपालगञ्ज मातहतका वितरण केन्द्रहरुले ४ हजार १८ ग्राहकको लाइन काटेका छन्। उनीहरुको बक्यौता रकम ३ करोड ८५ लाख रुपैयाँ छ। लुम्बिनी प्रादेशिक कार्यालय, बुटवल मातहतका वितरण केन्द्रहरुले ३ हजार ३ सय ५२ ग्राहकको लाइन काटेका छन्। उनीहरुको बक्यौता रकम ७ करोड ८५ लाख रुपैयाँ छ। बागमती प्रादेशिक कार्यालय, काठमाडौं मातहतको वितरण केन्द्रहरुले २ हजार ७ सय ९३ ग्राहकको लाइन काटेका छन्। बक्यौता रकम ११ करोड ३४ लाख रुपैयाँ छ। गण्डकी प्रादेशिक कार्यालय, पोखराले महशुल नतिर्ने २ हजार ७ सय ५५ ग्राहकको लाइन काटेको छ। बक्यौता रकम ४ करोड ६ लाख रुपैयाँ छ। बागमती प्रदेश डिभिजनल कार्यालय, हेटौंडा मातहतका वितरण केन्द्रहरुले २ हजार १ सय ७७ ग्राहकको लाइन काटेका छन्। बक्यौता रकम ४ करोड ८२ लाख रुपैयाँ छ। सुदूरपश्चिम प्रादेशिक कार्यालय, अत्तरिया मातहतका वितरण केन्द्रहरुले १ हजार ३ सय ४२ ग्राहकको लाइन काटेका छन्। बक्यौता रकम २ करोड २७ लाख रुपैयाँ छ। कर्णाली प्रादेशिक कार्यालय, सुर्खेत मातहतका वितरण केन्द्रहरुले ६ सय २४ ग्राहको लाइन काटेका छन्। बक्यौता रकम ९१ लाख रुपैयाँ छ। प्राधिकरणले तिहारपछि वक्यौता असुलीलाई अझै सशक्त बनाउने जनाएको छ।"

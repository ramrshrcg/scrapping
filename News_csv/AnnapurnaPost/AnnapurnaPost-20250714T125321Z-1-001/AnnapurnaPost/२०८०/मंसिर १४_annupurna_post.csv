शीर्षक,विवरण
बहुपक्षवादको उदय,"शत्रुतालाई होइन मानवतावादलाई महत्व दिनुपर्छ र यो युग युद्धको युग होइन भन्ने सन्देशमा पुनः जोड दिनुपर्छ। भारतले जी२० को अध्यक्षता सम्हालेको आज ३६५ दिन पूरा भएको छ। वसुधैव कुटुम्बकम एक पृथ्वी, एक परिवार, एक भविष्य भावलाई प्रतिबिम्बित गर्ने, पुनः वचनबद्घ गर्ने र पुनर्जीवित गर्ने क्षण हो यो। गत साल हामीले यो जिम्मेवारी लिँदै गर्दा बहुपक्षीय चुनौतीहरूसँग जुझिरहेको एक खाले विश्वव्यापी परिदृश्य हाम्रो सामुन्ने थियो। घट्दो बहुपक्षवादबीच एउटा भिन्नै खाले अवस्था सिर्जना भएको थियो जस्तै कोभिड१९ महामारीबाट उन्मुक्ति पाउँदै गरेको वैश्विक परिदृश्य, जलवायु परिवर्तनले निम्त्याउँदै गरेको संकट, आर्थिक अस्थिरता र विकासशील राष्ट्रले भोग्नु परेको ऋण संकट। झगडा र प्रतिस्पर्धाले गर्दा विकास सहकार्य निकै मारमा पर्यो र जसका कारण प्रगति हासिल गर्न सकिएन। जी२० को अध्यक्षता सम्हालेसँगै जीडीपी केन्द्रित नभई मानव केन्द्रित विकासको प्रस्ताव गर्दै भारतले विश्वलाई नै यथास्थितिको विकल्प दिने प्रयास गर्यो। केले हामीलाई विभाजित गर्छमा नभई केले हामीलाई जोड्छ भनी विश्वलाई सम्झाउनु नै भारतको उद्देश्य थियो। केहीको स्वार्थलाई लत्याउँदै धेरैको चाहना पूर्ति गर्नका निमित्त अन्ततः विश्वव्यापी छलफललाई अघि बढाइयो। तथापि यसका लागि बहुपक्षवादमा आधारभूत सुधारको आवश्यकता पर्दछ। समावेशी, महत्वाकांक्षी, कार्यउन्मुख र निर्णायकयी चार शब्दले जी२० अध्यक्षताको रूपमा हाम्रो दृष्टिकोणलाई परिभाषित गरेको छ र सबै जी२० सदस्यहरूले सर्वसम्मत रूपमा अपनाएको न्यूदिल्ली लिडर्स डिक्लेरेसन (एनडीएलडी) ले यी सिद्घान्त पूरा गर्ने हाम्रो प्रतिबद्घतालाई प्रमाणित गर्दछ। हामीले समावेशितालाई निकै महत्व दिएका छौं। अफ्रिकी संघलाई जी२० को स्थायी सदस्यका रूपमा समावेश गर्नाले यसले ५५ वटा अफ्रिकी मुलुकलाई एउटै मञ्चमार्फत जोडी विश्वव्यापी जनसंख्याको ८० प्रतिशतलाई समेट्न सफल भएको छ। यसले विश्वव्यापी चुनौती र अवसरहरूमा थप व्यापक संवाद गर्ने मौका प्रदान गरेको छ। भारतले दुइटा संस्करणमा आयोजना गरेको भ्वाइस अफ दी ग्लोबल साउथ समिटले बहुपक्षवादमा नवीन सुरुवात गर्यो। भारतले ग्लोबल साउथका चासोहरूलाई अन्तर्राष्ट्रिय संवादमा समेट्नुका साथै भारत आफैं एउटा यस्तो युगमा प्रवेश गर्दैछ जहाँ वैश्विक भाष्यलाई आकार दिन विकासशील राष्ट्रले आफ्नो सही स्थान लिनेछन्। भारतलाई जनताको अध्यक्षता बनाउँदै भारतको आफ्नो घरेलु दृष्टिकोणलाई समावेशिताले जी२० मा समाहित गरेको छ जसले विश्वकै ठूलो प्रजातान्त्रिक मुलुकलाई लाभान्वित तुल्याएको छ। सबै प्रदेश र केन्द्र शासित प्रदेशलाई साझेदारका रूपमा संलग्न गराउँदै जन भागीदारी कार्यक्रममार्फत जी२० १४ बिलियन नागरिक माझ पुगेको छ। साथै भारतले जी२० का म्यान्डेटलाई बृहत्तर विकास उद्देश्यसँग जोड्दै अन्तर्राष्ट्रिय समुदायको ध्यान यसतर्फ केन्द्रित रहेको सुनिश्चित गरेको छ। जी२० ले अझ राम्रो, अझ ठूलो र अझ बढी प्रभावकारी बहुपक्षीय विकास बैंकको महत्वलाई जोड दिएको छ। भारतले २०३० को महत्वपूर्ण एजेन्डाका रूपमा रहेको दिगो विकास लक्ष्यमा उल्लेख्यनीय प्रगति हासिल गर्न स्वास्थ्य, शिक्षा, लैंगिक समानता र वातावरणीय स्थिरतालगायत अन्तरसम्बन्धित विषय वस्तुहरूमा कार्य उन्मुख उपायहरूसहितको जी२० २०२३ कार्य योजना प्रस्तुत गर्यो। यस प्रगतिलाई गति दिने एउटा प्रमुख क्षेत्र डिजिटल पब्लिक इन्फ्रास्टक्चर (डीपीआई) रहेको छ। आधार, यूपीडीजीलकर जस्ता डिजिटल आविष्कारहरूबाट सिर्जित प्रभावको साक्षी बन्दै भारत आफूले दिएको सिफारिसका लागि निर्णायक रह्यो। हामीले विश्वव्यापी प्राविधिक सहकार्यमा एक महत्वपूर्ण उपलब्धिका रूपमा रहेको डिजिटल पब्लिक इन्फ्रास्ट्रक्चर रिपोजिटरीको जी२० मार्फत सफलतापूर्वक सम्पन्न गर्यौं। १६ देशका ५० भन्दा बढी डीपीआईहरू रहेको यो रिपोजिटरीले समावेशी विकासको शक्तिलाई उपयोग गर्न ग्लोबल साउथलाई डीपीआई निर्माण गर्न, अपनाउन र मापन गर्न मद्दत गर्नेछ। एक पृथ्वीका लागि अबिलम्ब, दिगो र न्यायसंगत परिवर्तन सिर्जना गर्न हामीले महत्वाकांक्षी र समावेशी उद्देश्यहरू प्रस्तुत गर्यौं। भोकमरीविरुद्घ लड्ने र पृथ्वीको रक्षा गर्ने क्रममा उब्जिने चुनौतीहरूको सम्बोधन गर्दै हरित विकास सम्झैता ले रोजगारी र प्रकृतिलाई पूरक मानिएको, जलवायुलाई सजगताका साथ उपभोग गरिएको र उत्पादनलाई पृथ्वी अनुकूल बनाइएको एक बृहत् खाका तयार पारेको छ। जी२० घोषणाले २०३० सम्ममा विश्वव्यापी नवीकरणीय ऊर्जा क्षमताको महत्वाकांक्षालाई तीन गुणा वृद्धि गर्न आह्वान गरेको छ। जी २० को आकांक्षा सफा र हरियाली संसार निर्माण गर्नु रहेको छ। वैश्विक जैविक इन्धन गठबन्धनको स्थापना तथा ग्रीन हाइड्रोजनका लाथि लिइएको ठोस प्रयासका साथ स्वच्छ एवं हरित संसार निर्माण गर्ने जी२० को महत्वाकांक्षा एकदमै स्पष्ट छ। यो सदैव भारतको प्रकृति रहेको छ र लाइफस्टायलस फर सस्टेनेबल डिभलपमेन्ट (लाइफ) मार्फत हाम्रा प्राचीन परम्पराबाट विश्वले नै लाभ उठाउन सक्छन्। यो घोषणापत्रले जलवायु न्याय तथा समानताप्रति रहेको हाम्रो प्रतिबद्घतालाई झल्काएको छ र वैश्विक उत्तरबाट पर्याप्त वित्तिय तथा प्राविधिक सहयोगका लागि आग्रह गरेको छ। विकास वित्तको आवश्यकतालाई महसुस गर्दै पहिलोपटक यसलाई अर्बौंबाट खर्बौं डलरसम्म पुर्याइएको छ। २०३० सम्म नेसनालिटी डिटरमाइन्ड कन्ट्रिब्युसनसलाई पूर्ति गर्न विकासशील राष्ट्रलाई ५९ खर्ब अमेरिकी डलर आवश्यक रहेको जी२० ले महसुस गरेको छ। स्रोतहरूको आवश्यकतालाई ध्यानमा राख्दै जी२० ले अझ राम्रो, अझ ठूलो र अझ बढी प्रभावकारी बहुपक्षीय विकास बैंकको महत्वलाई जोड दिएको छ। साथै न्यायसंगत वैश्विक व्यवस्था सुनिश्चित गर्न भारतले संयुक्त राष्ट्र संघका प्रमुख अंगहरूको पुनर्संरचना विशेष गरी संयुक्त राष्ट्र सुरक्षा परिषद्को सुधारका लागि मुख्य भूमिका निर्वाह गरिरहेको छ। घोषणापत्रमा लैंगिक समानतालाई विशेष स्थान दिइएको छ। महिला सशक्तीकरणका लागि आगामी वर्ष कार्यदल गठन गर्ने भनिएको छ। भारतको संसद तथा राज्य विधानसभामा महिलाका लागि एकतिहाइ सिट सुनिश्चित गर्ने महिला आरक्षण विधेयक २०२३ ले हामीले महिलाको नेतृत्वमा गरिने विकासका लागि लिएको प्रतिबद्घतालाई प्रतिबिम्बित गरेको छ। नीतिगत एकरूपता, भरपर्दो व्यापार, र महत्वाकांक्षी जलवायु कार्यमा केन्द्रित रही नयाँ दिल्ली घोषणाले यी प्राथमिकताहरूमा सहकार्यको नयाँ भावनालाई मूर्तरूप दिएको छ। यो गर्वको कुरा हो कि हाम्रो अध्यक्षताको बेला जी२० ले ८७ वटा उपलब्धिहरू र १ सय १८ वटा कागजातलाई आत्मसात गरेको छ, जुन विगतको तुलनामा उल्लेखनीय वृद्धि हो। हाम्रो अध्यक्षताको बेला भारतले जी२० मा भूराजनीतिक मुद्दाहरू तथा आर्थिक वृद्धि र विकासमा त्यसको प्रभावबारे छलफलका लागि नेतृत्व लियो। आतंकवाद र नागरिकहरूको संवेदनहीन हत्या अस्वीकार्य छ र हामीले यसलाई शून्य सहनशीलताको नीतिका साथ सम्बोधन गर्नुपर्छ। हामीले शत्रुतालाई होइन मानवतावादलाई महत्व दिनुपर्छ र यो युग युद्धको युग होइन भन्ने सन्देशमा पुनः जोड दिनुपर्छ। म खुसी छु कि हाम्रो अध्यक्षताको बेला भारतले असाधारण उपलब्धि हासिल गर्यो। यसले बहुपक्षीयतालाई पुनरुत्थान गर्यो, विश्वव्यापी दक्षिणको आवाजलाई प्रवद्र्धन गर्यो, विकासमा अग्रता लियो र सबै क्षेत्रमा महिला सशक्तीकरणका लागि लड्यो। ब्राजिललाई जी २० अध्यक्षता हस्तान्तरण गर्दै गर्दा हामीले हाम्रा मानिस, पृथ्वी, शान्ति तथा समृद्घिका लागि लिएको हाम्रा सामूहिक कदम आगामी वर्षसम्म प्रतिध्वनित हुनेछ भन्ने विश्वास लिएका छौं।  मोदी, भारतका प्रधानमन्त्री हुन् ।"
ठूला जलाशययुक्त आयोजना बनाउनैपर्छ,"१ नदी प्रवाहमा आधारित (आरओआर) परियोजनाका कारण हिउँदमा बिजुली अभाव हुन्छ। २ ठूला आयोजना कि सरकारले बनाउनुपर्यो, कि विदेशी लगानी भित्र्याउनुपर्यो। ३ विद्युत् समस्या समाधानका लागि भारतको विकल्प छैन। ४ हिउँदमा विद्युत् पुग्दैन भन्ने थाहा भएर पनि पूर्वतयारी भएन। ५ निजी क्षेत्रलाई पनि विद्युत् व्यापारको सुविधा दिनुपर्छ। विद्युत्को आन्तरिक माग बाह्रै महिना एकनासे छ। आन्तरिक उत्पादनमा रन अफ रिभरको हिस्सा बढी छ। यसले गर्दा हिउँद लाग्नेबित्तिकै पानीको सतह घट्छ। उत्पादन क्षमता ३० प्रतिशतमा सीमित हुन्छ। आरओआर प्रकृत्तिको आयोजना आन्तरिक खपतका लागि पनि उपयुक्त छैनन्। किनभने यस्ता परियोजनाबाट उत्पादन हुने विद्युत् हिउँद लाग्नेबित्तिकै क्षमता घट्छ। अनि, बिजुली बाल्न भारतको भर पर्नुपर्छ। अब ठूला जलाशययुक्त आयोजना बनाउर्नै पर्छ। निजी क्षेत्रको लगानीले भ्याउँदैन। कि सरकारले बनाउनुपर्यो, कि विदेशी लगानी भित्र्याउनुपर्छ। मुलुकमा बिजुली बढी भए पनि, कम भए पनि त्यसलाई धान्ने भारत नै हो। वर्षामा बिजुली धेरै भयो, भारतलाई बेच्ने। फेरि जाडोमा पुगेन भारतबाट नै ल्याउनुपर्छ। भारतको माध्यमबाट नै बंगलादेशलगायत तेस्रो मुलुकलाई निर्यात गर्न पनि सकिन्छ। जब हिउँदमा विद्युत्को पुग्दैन भन्ने थाहा भएर पनि पूर्वतयारी गरिँदैन। हिउँदको ४ महिनाका लागि मध्यकालीन आयात सम्झौता गर्नुपथ्र्यो। निजी क्षेत्रलाई पनि उत्पादनसँगै विद्युत् व्यापारको सुविधा दिनुपर्छ। नेपाल विद्युत् प्राधिकरण एक्लैले बजार खोज्ने, दीर्घकालीन सम्झौताहरू गर्ने, एक्स्चेन्जमा बिड गर्नेलगायतका सबै काम किन गर्ने ? (गर्ग, स्वतन्त्र ऊर्जा उत्पादकहरूको संस्था, नेपाल (इप्पान) का उपाध्यक्ष हुन्।)"
कोशीको सान्त्वना जित,"बिहीबार हुने पहिलो खेल विभागीय टोली त्रिभुवन आर्मी क्लबले सन्दीप लामिछानेको कप्तानीमा रहेको बागमती प्रदेशसँग खेल्नेछ। दोस्रो खेल अर्को विभागीय टोली एपीएफ र मधेस प्रदेशबीच हुनेछ। पोखरा : कोशी प्रदेशले केपी ओली कप टीट्वेन्टी क्रिकेट प्रतियोगितामा सान्त्वना जित निकालेको छ। बुधबार पोखरामा भएको लिग चरणको अन्तिम खेलमा आयोजक मदन भण्डारी स्पोर्ट्स एकेडेमीलाई नौ विकेटले पराजित गर्दै कोशीले सान्त्वना जित निकालेको हो। पोखरा क्रिकेट मैदानमा आयोजकले दिएको ६८ रनको लक्ष्य कोशीले एक विकेट गुमाउँदै ७४ ओभरमा पूरा गरेको थियो। प्रतियोगितामा यो सबैभन्दा कम ओभरमा पूरा गरेको लक्ष्य हो। मदन भण्डारी स्पोर्ट्स एकेडेमीको आयोजनामा जारी प्रतियोगितामा टस हारेर ब्याटिङ गरेको आयोजक १७५ ओभरमा ६७ रनमा समेटिएको थियो। मदन भण्डारीका अर्जुन रायमाझीले २४, मेहुल श्रेष्ठ र अभय यादवले समान १० रन र शुभम खनालले नौ रन बनाए। कोशीका सुर्वण यादवले तीन विकेट लिए। यस्तै कमल खत्री र फिर्दोस अन्सारीले दुईदुई विकेट हात पारे। जवाफी ब्याटिङमा उत्रिएको कोशीका सोनु अन्सारीले ३५ रन बनाए। मिनास थापाले १८ र अंकित सुवेदीले १४ रन जोडे। बुधबारको खेलसँगै प्रतियोगितामा दुई विभागीय टोलीले दुई प्रदेशसँग फाइनल प्रवेशका लागि खेल्ने भएका छन्। बिहीबार हुने पहिलो खेल विभागीय टोली त्रिभुवन आर्मी क्लबले सन्दीप लामिछानेको कप्तानीमा रहेको बागमती प्रदेशसँग खेल्नेछ। दोस्रो खेल अर्को विभागीय टोली एपीएफ र मधेस प्रदेशबीच हुनेछ।"
केपी ओली कपको उपाधिका लागि आर्मी र मधेस भिड्ने,"काठमाडौं : पोखरामा जारी केपी ओली कपको उपाधिका लागि आर्मी र मधेस भिड्ने भएको छ। शुक्रबार भएको पहिलो सेमिफाइनल खेलमा आर्मीले बागमतीलाई ४ विकेटले पराजित गरेको हो। टस जितेर ब्याटिङ गरेको बागमतीले निर्धारित ओभरको खेलमा ७ विकेट गुमाएर १२७ रन बनायो। बागमतीका लागि प्रतिक श्रेष्ठले अर्धशतक प्रहार गरेका थिए भने कप्तान सन्दीप लामिछानेले १९ रन बनाएका थिए। अन्यले भने सम्मानजनक रन बनाउन सकेनन्। जवाफी ब्याटिङ गरेको आर्मीले १५ ओभरमै ६ विकेटको क्षतिमा लक्ष्य भेट्टाएको थियो। आर्मीका लागि भीम सार्कीले ३९, कुशल मल्लले २७ र विनोद भण्डारीले २५ रन बनाएका थिए। त्यस्तै शुक्रबार भएको दोस्रो खेलमा मधेसले सशस्त्र प्रहरीलाई ११ रनले पराजित गर्यो। टस जितेर ब्याटिङ गरेको मधेसले निर्धारित ओभरको खेलमा ६ विकेटको क्षतिमा १९७ रन बनायो। मधेसका लागि अनिल शाह र इमरान शेखले अर्धशतक प्रहार गरे। अनिलले ५७ रन बनाउँदा इमरान ५० रन बनाएर पेभेलियन फर्किएका थिए। यता जवाफी ब्याटिङ गरेको सशस्त्र प्रहरीले निर्धारित ओभरको खेलमा ९ विकेट गुमाएर १८६ रनमात्र बनाउन सक्यो। मधेसका लागि प्रदीप ऐरीले ५५ र सुन्दीप जोराले ५४ रनको पारी खेलेका थिए। लोकेश बमले ३२ रन बनाउँदा अन्य खेलाडीले सम्मानजनक रन बनाउन सकेनन्। फाइनल खेल भोल पोखरा रंगशालामा आयोजना हुनेछ।"
इटहरीलाई अन्तर्राष्ट्रिय आमन्त्रण रारा भेट्रान गोल्डकपको उपाधि,"धनकुटा : हाम्रो इटहरी भेट्रान फुटबल क्लबले अन्तर्राष्ट्रिय आमन्त्रण रारा भेट्रान गोल्डकपको उपाधि जितेको छ। राजारानी खेलमैदानमा बिहीबार सम्पन्न फाइनल खेलमा सिक्किमको बरमियोक नामफिङ भेट्रान क्लबलाई शून्यका विरुद्ध एक गोलले पराजित गर्दै इटहरीले उपाधि जितेको हो। इटहरीको जितमा एक मात्र निर्णायक गोल दिपेन राईले गरेका थिए। उनले खेलको ११ औं मिनेटमा गरेको गोल नै इहटरीका लागि निर्णायक सावित भइदियो। इटहरीले उपाधिसँगै १ लाख १ सय १ सय ११ रुपैयाँ र ट्रफी हात पार्यो भने उपविजेता सिक्किमले ५१ हजार १ सय ११ रुपैयाँ र ट्रफीमा चित्त बुझायो। प्रतियोगिताको सर्वोत्कृष्ट खेलाडी इटहरीका अंकुर कुमार खड्गी, सर्वाधिक गोलकर्ता इटहरीका दिपेन राई र सन्तोष राई घोषित भए। उनीहरूले प्रतियोगिताभर ३३ गोल गरेका थिए। उत्कृष्ट गोलकिपर इटहरीका तुल्सी श्रेष्ठ घोषित भए। विधागत रूपमा उत्कृष्ट प्रत्येक खेलाडीले नगद सात हजारसहित ट्रफी प्राप्त गरेका थिए। त्यस्तै फाइनल खेलको म्यान अफ द म्याच सिक्किमका सहिन्सा अंसारी घोषित हुँदै नगद ५ हजारसहित ट्रफी प्राप्त गरे। खेलाडीहरू समापन कार्यक्रमका प्रमुख अतिथि चौविसे गाउँपालिका अध्यक्ष राजकुमार लिम्बु लगायतले पुरस्कार वितरण गरेका थिए। रारा भेट्रान क्लबको आयोजनामा मंसिर ११ गतेदेखि सुरु प्रतियोगितामा भारतको एक र नेपालका ७ गरी ८ टिमको सहभागिता रहेको छ। प्रतियोगिताको संरक्षक चौविसे गाउँपालिका रहेको छ। प्रतियोगितामा स्वर्गीय ज्ञानवहादुर तथा वुद्धिमाया लिम्बूको स्मृतिमा उनका परिवारले समेत आर्थिक सहयोग गरेका छन्।"
वेयरहाउजिङको आईपीओमा ११ लाख ४३ हजारको रित्तोहात,"काठमाडौं : नेपाल वेयर हाउजिङ कम्पनीको आईपीओमा १२ लाख ५७ हजार ७ सय ५६ जना आवेदकले आवेदन दिएका छन्। सीडीएससीका अनुसार निर्धारित अवधिमा सेयर पाउनेभन्दा ११ लाख ४३ हजार बढीले आवेदन दिएका हुन्। बुधबार साँझसम्म १ अर्ब ३६ करोड ४३ लाख ३९ हजार रुपैयाँ बराबरको १ करोड ३६ लाख ४३ हजार ३ सय ९० कित्ता सेयर माग भएको हो। जबकि १०१० कित्ताका दरले सो सेयर १ लाख १४ हजार १ सय २५ जनालाई पर्नेछ। बाँकी ११ लाख ४३ हजारको हात खाली हुनेछ। आवेदन परेको सेयर संख्या कम्पनीले सर्वसाधारणलाई निष्कासन गरेको सेयरको ११९५ गुणा बढी हो। नेपाल वेयर हाउजिङ कम्पनीको आईपीओमा आइतबारदेखि आवेदन खुलेको थियो। कम्पनीले सर्वसाधारणलाई छुट्ट्याएको १३ लाख ७५ हजार कित्ता सेयरमध्ये १० प्रतिशत अर्थात् १ लाख ३७ हजार ५ सय कित्ता सेयर वैदेशिक रोजगारीमा रहेकालाई बिक्री गरिसकेको छ। कम्पनीले २७ हजार ५ सय कित्ता सेयर कर्मचारीका लागि तथा ६८ हजार ७ सय ५० कित्ता सेयर म्युचुअल फन्डका लागि छुट्ट्याएर बाँकी रहेको ११ लाख ४१ हजार २ सय ५० कित्ता सेयरमा सर्वसाधारणले आवेदन दिएका थिए। नेपाल वेयर हाउजिङको आईपीओ निष्कासन तथा बिक्री प्रबन्धक हिमालयन क्यापिटल हो। कम्पनीलाई इन्फोमेरिक्स क्रेडिट रेटिङले आईआरएन डबल बी माइनस (आइएस) रेटिङ प्रदान गरेको छ। यो रेटिङअनुसार कम्पनीको वित्तीय दायित्व पूरा गर्ने क्षमतामा मध्यम जोखिम रहेको बुझाउँछ। नेपाल वेयर हाउजिङ कम्पनीले कोशी प्रदेश, मधेस प्रदेश र लुम्बिनी प्रदेशमा ५५ हजार मेट्रिकटन क्षमताका भण्डारण गृह सञ्चालन गर्दै आएको छ। कम्पनीले किसान, व्यापारी, मिलर र व्यापारीको अन्न भण्डारण आवश्यकता पूरा गर्दै आएको छ। कम्पनीको विवरणपत्रअनुसार असार मसान्तसम्म कम्पनीको प्रतिसेयर आम्दानी ८८७ रुपैयाँ ऋणात्मक छ।"
पेट्रोलियम पदार्थको मूल्य घट्यो,काठमाडौं : नेपाल आयल निगमले पेट्रोल र डिजेलको मूल्य घटाएको छ। निगमको सञ्चालक समितिको बैठकले बिहीबार रातिदेखि लागू हुनेगरी पेट्रोल र डिजेलको मूल्य घटाएको छ। भारतबाट मूल्य घटेर आएपछि निगमले पेट्रोलमा २ रुपैयाँ र डिजेल र मट्टितेलमा ४ रुपैयाँ घटाएको हो। यससँगै काठमाडौंमा पेट्रोलको मूल्य १७० पुगेको छ भने भने डिजेल र मट्टितेलको मूल्य १६० पुगेको छ। त्यस्तै खाना पकाउने एलपी ग्यासको मूल्य भारतबाट वृद्धि भएर आए पनि निगमले ग्यासको मूल्य यथावत राखेको छ।
"शिक्षामा २० प्रतिशत लगानी, कहिले हुन्छ पूरा ?","काठमाडौं : कुनै बेला कुल बजेटको १७ प्रतिशतसम्म शिक्षामा बजेट छुट्ट्याइएको थियो। यो क्रमशः घट्दै अहिले १०११ प्रतिशतमा सीमित छ। मुलुकको विकासको फाउन्डेसन शिक्षा भएकाले यसमा लगानी बढाउन सरोकारवाला जोड दिन्छन्। जबकी नेपाल सरकारले अन्तर्राष्ट्रिय सभा सम्मेलनमा शिक्षामा २० प्रतिशत बजेट विनियोजन गर्ने भनेर प्रतिबद्धतासमेत जनाएको छ। यो अन्तर्राष्ट्रिय अभ्यास पनि हो। अझ दिगो विकास लक्ष्यले पनि सन् २०३० सम्ममा लक्ष्य हासिल गर्न शिक्षामा २० प्रतिशत खर्च गरिनुपर्छ भनेको छ। यता युनेस्काले पनि सिफारिस गरेको बेञ्चमार्कअनुसार निकट भविष्यमा शिक्षा बजेटको हिस्सा कुल बजेटको २० प्रतिशत पुर्याउन आवश्यक भनेको छ। तर, पछिल्लो स्थितिले अहिले भइरहेको पनि घट्ने संकेत देखिन थालेको छ। अर्कोतर्फ कुल गार्हस्थ्य उत्पादन (जीडीपी) मा शिक्षाको हिस्सा ६ प्रतिशत हुनुपर्ने सरोकारवालाबाट माग हुँदै आएको छ। विशेष गरेर शिक्षाका लागि राष्ट्रिय अभियान नेपाल (एनसिई नेपाल) ले यसको माग राख्दै निरन्तर रूपमा वकालत तथा पैरवी गर्दै आएको छ। कुल गार्हस्थ्य उत्पादन (जीडीपी) मा शिक्षाको हिस्सा सन् २०१०११ देखि २०१७१८ को अवधिमा ०३ प्रतिशतबाट ०१ प्रतिशतमा झर्यो। अन्तर्राष्ट्रिय प्रतिबद्धताअनुसार कुल बजेटको २० प्रतिशत शिक्षामा हुनुपर्ने हो। यसरी छुट्ट्याएको शिक्षा बजेटमा ७० प्रतिशत प्राविधिक शिक्षा र ३० प्रतिशत सामान्यमा जानुपर्छ भन्ने अवधारणा हो। डारमेशचन्द्र पौडल, सदस्य, राष्ट्रिय योजना आयोगका यद्यपि नेपालले गरेको प्रतिबद्धताको सीमामा पुर्याउन बृहत् आर्थिक नीतिको परिमार्जनको आवश्यकता पर्ने डा खनाल औंंल्याउँछन्। उनकाअनुसार उक्त सीमा पूरा गर्न सरकारले सार्वजनिक खर्चका लागि उपलब्ध स्रोतहरू र विशेष गरी शिक्षा क्षेत्रमा खर्च सीमित गर्नुपर्ने छ। यस प्रक्रियामा, प्रणालीगत सुधारमार्फत राम्रो प्रतिफल र परिणामका लागि सहायतासहित सरकारी खर्चको प्रभावकारिता बढाउन जरुरी छ, उनले भने, यसले शिक्षाजस्ता महत्वपूर्ण क्षेत्रसहित अनुत्पादक र स्रोत बहिर्गमन क्षेत्रबाट उत्पादनशील क्षेत्रमा स्रोत हस्तान्तरण गर्न सक्षम बनाउँछ। अर्थविद् डा खनालले २ वर्षअघि सिभिल सोसाइटीका लागि राजस्व वृद्धि, खर्च वृद्धि र शिक्षामा बजेट विनियोजनसम्बन्धी अनुसन्धान पत्र तयार गरेका थिए। अध्ययनबाट प्राप्त नतिजालाई औंल्याउँदै डा खनाल शिक्षा उपेक्षित क्षेत्रमा पारिएको टिप्पणी गर्छन्। डा खनालले साउथ कोरियाले शिक्षामा जोड दिएर बढी लगानीले अर्थतन्त्रको बदलिदिएको बताए। उनले अहिलेको आधुनिक जवानामा शिक्षा आईटीमा आधारित, शिक्षा प्रविधिमा आधारित, शिक्षा सिकाइमा आधारित बनाउन जरुरी भएको उनले सुझाए। यस्तो शिक्षा हरेक गरिब, विपन्न, सीमान्तकृतलगायत सबैमा पहुँच पुग्ने भयो भने विभेदरहित समाजको निर्माण गर्छ, उनले भने, अहिलेको ग्लोबलाइजेसनमा प्रतिस्पर्धी हुन, सबै सशक्त बन्न र मुलुकको विकासमा नयाँ ढंगले फड्को मारेर अघि जान शिक्षामा लगानी बढाउन र यसको सदुपयोग गर्न आवश्यक छ। योजना आयोगले तोक्ने बजेट सिलिङमा शिक्षाको प्राथमिकता कति ? राष्ट्रिय योजना आयोगले प्रत्येक वर्ष बजेटको सिलिङ निर्धारण गर्छ। आयोगले माग र सन्तुलनलाई ध्यान दिएर आयोगले सिलिङ तोक्ने गर्छ। सामान्यतयाः सम्बन्धित मन्त्रालयका मागमध्येबाट सन्तुलन गर्ने गरी आयोगले सिलिङ तोक्ने चलन छ। कुल बजेट र कुल राजस्वमा शिक्षाको अंश हेर्दा संघीय शासन प्रणाली लागू भएपछि पनि शिक्षा क्षेत्रलाई न्यून प्राथमिकतामा राखेको देखिएको छ। पहिला कुल बजेटको १७ प्रतिशतसम्म शिक्षामा बजेट छुट्ट्याइएको थियो। डा डिल्लीराज खनाल, अर्थविद् आयोगका सदस्य डा रमेशचन्द्र पौडेल आयोगले पठाएकोभन्दा सामान्यतयाः अर्थ मन्त्रालयले १०११ प्रतिशत बढाएर बजेट विनियोजन गर्ने गरेको बताउँछन्। यद्यपि यो व्यक्तिअनुसार पटकै पिच्छे फरक परेको छ। र आयोगका सदस्य डा पौडेल अन्तर्राष्ट्रिय अभ्यासअनुसार कुल बजेटको २० प्रतिशत शिक्षामा आउनुपर्ने बताउँछन्। यसरी छुट्ट्याएको शिक्षा बजेटमा ७० प्रतिशत प्राविधिक शिक्षा र ३० प्रतिशत सामान्यमा भन्ने अवधारणामा जानुपर्ने उनको भनाइ छ। आायोगले कुल बजेटको निश्चित प्रतिशत शिक्षामा जानुपर्छ भन्ने स्थिति हुँदैन। समयअनुसार वर्षैपिच्छे प्राथमिकता फेरिन्छन्, डा पौडेल भन्छन्, सामान्यतया शिक्षा प्राथमिकतामा पर्दा २० प्रतिशत जानुपर्ने हो तर पनि यसविच बढिमा १६ प्रतिशतसम्म गएको लाग्छ। यस्तो अवस्थामा आगामी वर्षमा कुल बजेटको २० प्रतिशत शिक्षामा विनियोजन गरिनुपर्छ भन्ने माग पूरा नहुने सरोकारवालाले चिन्ता गरेका छन्। राष्ट्रिय योजना आयोगको मध्यम अवधि खर्च फ्रेमवर्कमा क्रमशः आव २०८०८१ तथा २०८१८२ का लागि शिक्षा बजेटमा तीव्र गिरावटको योजना रहेको छ। यसकारण यो चिन्ताको विषय भएको अर्थविद् डा डिल्लीराज खनाल टिप्पणी गर्छन्। उनी भन्छन्, शिक्षा क्षेत्रमा वैदेशिक सहायताको अंशमा तीव्र गिरावट आउने अनुमान गरिएको छ। शिक्षामा बजेट विनियोजनको स्थिति अर्थतन्त्रमा देखिएको अफ्ठेरो सामना गरिरहेको सरकारले चालू आर्थिक वर्षको भन्दा आगामी आवको बजेटको आकार ४२ अर्ब ५२ करोड रुपैयाँले घटाएको छ। आर्थिक वर्ष २०८०८१ का लागि १७ खर्ब ५१ अर्ब रुपैयाँको बजेट सार्वजनिक भएको छ। जबकी चालू आवका लागि १७ खर्ब ९३ अर्ब ८३ करोड रुपैयाँ बराबरको बजेट सार्वजनिक भएको थियो। सरकारले आव २०८०८१ मा शिक्षा विज्ञान तथा प्रविधि मन्त्रालयका लागि १ खर्ब ९७ अर्ब रुपैयाँ बजेट विनियोजन गरेको छ। दिगो विकास लक्ष्यले हासिल गर्न शिक्षामा २० प्रतिशत खर्च गर्न भनेको छ। तर, यहाँ १०११ प्रतिशत मात्रै दिइन्छ। नेपाल सरकारको सञ्चिति कोष बढाउन सकिने अवस्था नभएकाले हो। डा विनयकुमार कुसियत, शिक्षाविद् यो कुल बजेटको ११२७ प्रतिशत मात्रै हो। गत आवमा शिक्षातर्फ संघमा ७० अर्ब ५ करोड रुपैयाँ बजेट विनियोजन, प्रदेशमा ५ अर्ब ३२ करोड र स्थानीय तहमा १ खर्ब २१ अर्ब १ करोड रुपैयाँ बजेट हस्तान्तरण गरिएको थियो। कुल बजेटको करिब ७५ प्रतिशत तलब, भत्तामै सकिन्छ। भवन मर्मतसम्भार तथा पूर्वाधारमा पनि पर्याप्त नहुन सक्छ। यसो हुँदा गुणस्तरीय शिक्षामा लगानी पुगेकै छैन। के गरे २० प्रतिशत बजेट पुग्ला ? नेपालमा हाल शिक्षामा २ किसिमले लगानी भएको छ। एक सरकारले सीधै बजेटको माध्यमबाट सामुदायिक विद्यालयमा खर्च गरेको छ भने अर्को संस्थागत लगानीकर्ताले खोलेका निजी विद्यालयमा अभिभावकले लगानी गरिरहेको स्थिति छ। यसले पनि नेपालमा पर्याप्त लगानी छैन भनेर सीधै यो स्थितिले देखाउने शिक्षाविद् डा विनयकुमार कुसियत औंल्याउँछन्। नेपाल सरकारले सार्वजनिक शिक्षामा खर्च गर्ने रकमको स्रोत उक्त सञ्चिति कोषबाट गर्छ। कोषको स्थितिअनुसार ९१० प्रतिशत हाराहारीमा मात्रै हुन आउँछ। तर, यहाँ शिक्षामा २० प्रतिशत चाहिन्छ भनेर माग गरिरहँदा १०११ प्रतिशत मात्रै दिइन्छ भने अपुग देखिन्छ। तर, नेपाल सरकारको सञ्चिति कोष बढाउन सकिने अवस्था नै नभएको डा कुसियतको भनाइ छ। अर्कोतर्फ संविधानले निःशुल्क शिक्षा भनेको छ। शुल्क लिन नपाउने व्यवस्थाले स्रोत खुम्च्याइ दिएको छ। त्यसैले नेपालको सार्वजनिक शिक्षामा स्रोतको अभाव छ।"
कञ्चनपुरका उखु किसानले ३२ करोड अनुदान पाउन बाँकी,"कञ्चनपुर : कञ्चनपुरका उखु किसान सरकारी अनुदानबाट वञ्चित छन्। उनीहरुले गत वर्षको अनुदान पाउन सकेका छैनन्। सरकारले किसानले उत्पादन गरेको उखु नेपाली चिनी उद्योगलाई बिक्री गर्ने किसानलाई अनुदान दिँदै आएको छ। सरकारले चिनी उद्योग सञ्चालित जिल्लाका कोष तथा लेखा नियन्त्रकको कार्यालयलाई प्रत्येक वर्ष अनुदानबापतको रकम उपलब्ध गराउने व्यवस्था छ। तर कञ्चनपुरका उखु किसानले भने गत वर्षको अनुदान पाउन सकेनन्। उखु उत्पादक किसान हकहित संरक्षण समितिका कोषाध्यक्ष चेतनकुमार राईले कञ्चनपुरका उखु किसानले रु ३२ करोड अनुदान रकम पाउन बाँकी रहेको बताए। 'कञ्चनपुरका दुई सुगर मिलबाट किसानलले पाउनुपर्ने सो अनुदान रकम सरकारले निकासा गरेको छैन', उनले भने, 'गत वर्षकै अनुदान रकम नपाएपछि किसान समस्यामा परेका छन्।' सरकारले २०७५ सालमा कार्यविधि नै बनाएर उखु उत्पादक किसानलाई अनुदानको व्यवस्था गरेको थियो। सुरुमा प्रतिक्विन्टल ६५ रुपैयाँ २८ पैसाका दरले अनुदान दिने गरेकामा गत आर्थिक वर्षमा बढाएर प्रतिक्विन्टल रु ७० पुर्याइयो थियो। कञ्चनपुरको पुनर्वासस्थित भागेश्वर सुगर मिल र बेलौरीस्थित महाकाली सुगर मिल अहिले सञ्चालनमा छन्। गत आवमा उक्त दुई उद्योगले नेपाली किसानको २६ लाख ६६ हजार ४८ क्विन्टल उखु क्रसिङ गरेका थिए। त्यसको अनुदानबापत उनीहरूलाई रु ३२ करोड भुक्तानी गरिसक्नुपर्नेमा सरकारले भने बजेट अभावको कारण देखाउँदै आइरहेको गुनासो उखु उत्पादक किसानको छ। उखु उत्पादक किसान हकहित संरक्षण समितिका अध्यक्ष हरिचन्द ठकुरीले सरकारले गत आव उखुको न्यूनतम समर्थन मूल्य प्रतिक्विन्टल छ सय १० निर्धारण गरेको बताए। 'सरकारले तोकेको समर्थन मूल्यमध्ये चिनी उद्योगले प्रतिक्विन्टल रु पाँच सय ४० का दरले भुक्तानी गर्ने र बाँकी प्रतिक्विन्टल रु ७० का दरले सरकारले अनुदान उपलब्ध गराउने सहमति गरेको थियो', उनले भने, 'जिल्लाबाट पनि ढिलो गरी सिफारिक हुँदा एक वर्ष बित्दासमेत किसानले अनुदान पाउन सकेनन्', उनले अहिले सिजनकै उखु पनि कटानी गर्ने बेला भइसकेकाले सरकारले घोषणा गरेको अनुदान नै नपाउँदा किसान चिन्तित बनेको बताए। रासस"
५० कित्ता आईपीओ भर्न १८ हजार,"काठमाडौं : बुकबिल्डिङमार्फत जारी भएको पहिलो आईपीओ खरिद गर्न सर्वसाधारणले कम्तीमा १८ हजार रुपैयाँ जोहो गर्नुपर्ने भएको छ। १ हजार रुपैयाँमा १० कित्ता पाउने गरेकामा यो विशेष प्रक्रियामार्फत जारी आईपीओका लागि १८ गुणा बढी रकम चाहिने भएको हो। प्रिमियम मूल्यमा खुलेका आईपीओका लागि सर्वसाधारणले प्रतिकित्ता ४ सय ३५ रुपैयाँसम्म तिरेका थिए। अर्थात् १० कित्ताका लागि साढे ४३ सय रुपैयाँ चाहिएको थियो। कानुनी व्यवस्थाअनुसार आईपीओ खुल्दा अहिले सर्वसाधारणले न्यूनतम १० कित्ता सेयर माग गर्न पाउँछन्। तर, बुक बिल्डिङमार्फत जारी हुने आईपीओमा भने कम्तीमा ५० कित्ताका लागि आवेदन दिनुपर्ने हुन्छ। पहिलो बुक बिल्डिङको आईपीओमा योग्य संस्थागत लगानीकर्ताका लागि कट अफ प्राइस प्रतिकित्ता ४ सय १ रुपैयाँ तय भएपछि सर्वसाधारणले आईपीओ किन्न १० प्रतिशत कम अर्थात् ३ सय ६० रुपैयाँ ९० पैसा तिर्नुपर्ने भएको हो। यसको अर्थ आईपीओ पर्ने सर्वसाधारणले १८ हजार ४५ रुपैयाँ तिर्नुपर्ने हुन्छ। आवेदन दिने अवधिमा यति ब्यालेन्स कायम नभए आवेदन रद्द हुनेछ। यति ब्यालेन्स भए बाँडफाँट गर्ने अवधिसम्म रकम रोक्का हुनेछ। नेपाल स्टक एक्स्चेन्जका (नेप्से)का प्रवक्ता मुराहरी पराजुलीका अनुसार कट अफ मूल्य ४ सय १ तय भएसँगै सर्वसाधारणलाई पर्ने मूल्य टुंगो लागेको छ। व्यवस्थाअनुसार संस्थागत लगानीकर्ताले पेस गरेको बोलपत्रका आधारमा कायम मूल्यबाट १० प्रतिशत कममा सर्वसाधारणलाई आईपीओ जारी गर्नुपर्ने हुन्छ। इतिहासकै पहिलो बुक बिल्डिङमार्फत जारी गरिएको प्रारम्भिक सार्वजनिक निष्कासनमा ४१ योग्य आवेदकले ३६ लाख कित्ता सेयर माग गरेका छन्। कम्पनीले योग्य संस्थागत आवेदकका लागि २४ लाख कित्ता सेयर निष्कासन गरेकामा ४१ कम्पनीले ३६ लाख १९ हजार १ सय ९० कित्ता सेयर माग गरेका छन्। यीमध्ये सबैभन्दा बढी सेयर खरिद माग नेपाल लाइफ इन्स्योरेन्स कम्पनी, सिटी एक्स्प्रेस इन्भेसटमेन्ट, स्काइ टच इन्भेस्टमेन्ट कन्सल्ट्यान्ट र अल्का इन्भेस्टमेन्टले गरेका छन्। उनीहरूले अधिकतम ४ लाख ८० हजार कित्ता सेयर खरिद अर्डर दिएका हुन्। गोप्य आवेदनमा उनीहरूले प्रतिकित्ता ४ सय १ रुपैयाँका दरले सेयर किन्नइच्छा देखाएका छन्। यसैगरी नागरिक लगानी कोषले प्रतिकित्ता ४ सय ५ रुपैयाँ दरले ४ लाख कित्त माग गरेको छ। यता बढी मूल्यमा सर्वोत्तमको सेयर किन्ने इच्छा देखाउने संस्थागत लगानीकर्ता कुमारी धनवृद्धि योजना, कुमारी इक्विटी फन्ड र कुमारी क्यापिटल हुन्। उनीहरूले प्रतिकित्ता ४ सय ६ रुपैयाँमा किन्ने बताएका थिए। धनवृद्धि योजनाले २० हजार, इक्विटी फन्डले १५ हजार र क्यापिटले ५ हजार कित्ताका लागि आवेदन दिएका थिए। योग्य संस्थागत लगानीकर्ताका लागि ४ सय १ रुपैयाँदेखि ६ सय १ रुपैयाँ ५० पैसाको रेन्ज दिएको थियो। जसको तल्लो सीमाको वरिपरिमा सेयर किन्ने अर्डर आएको हो। बुक बिल्डिङ विधिबाट आईपीओ जारी गर्दा आईपीओ जारी गर्ने कम्पनीले निष्कासन तथा बिक्री प्रबन्धकको सहयोगमा योग्य संस्थागत लगानीकर्तासँग उनीहरूले चाहेको न्यूनतम खरिद संख्या, आशय मूल्य र सो को मुल्यांकन विधिसहित प्रारम्भिक विवरणपत्रमा सुझाव माग हुन्छ, त्यसपछि योग्य संस्थागत लगानीकर्ताले आवश्यक अध्ययन गरी आशय मूल्य पेस गर्दछन्। त्यही आशय मूल्यको आधारमा बिक्री मूल्य सीमा (कट अफ मूल्य) निर्धारण हुन्छ। यो मूल्यमा योग्य संस्थागत लगानीकर्ताले सेयर खरिद गर्छन् भने सर्वसाधारणले यो मूल्यको १० प्रतिशत कम तिर्नुपर्नेछ। कट अफ मूल्य भन्नाले यस्तो मूल्य हो, जुन मूल्यभन्दा बढी कबोल गर्ने योग्य संस्थागत लगानीकर्तालाई बाँडफाँट गरे सबै विक्री हुनेछ। सोहीअनुसार सर्वोत्तमको आईपीओ ४ सय १ भन्दा बढीमा खरिद गर्ने आशय व्यक्त गर्ने संस्थागत लगानीकर्तालाई उनीहरूले माग गरेको अनुपातमा बाँडफाँट हुने भएको छ। पहिलो बुक बिल्डिङको आईपीओ जारी गर्ने कामको नेतृत्व ग्लोबल आईएमई क्यापिटलले गरिरहेको छ। योग्य आवेदनको बन्द शिलबन्दी आवेदन सोमबार बिहान खोलिएको थियो। सर्वोत्तमले बुक बिल्डिङमार्फत आईपीओ निष्कासन गर्न गत वर्षको असार २८ गते बोर्डमा निवेदन दिएको थियो। सर्वाेत्तम सिमेन्टले सुरुमा प्रतिकित्ता ५ सय १ देखि ७ सय ५१ रुपैयाँ १० पैसासम्ममा बुक बिल्डिङ प्रणालीबाट आईपीओ जारी गर्ने अनुमति मागेकामा पछि संशोधन भएर प्रतिकित्ता ४ सय १ देखि ६ सय १ रुपैयाँ ५० पैसाको रेन्ज पाएको थियो। योग्य संस्थागत लगानीकर्तार्ला मंसिर ६ देखि १० गतेसम्म बोलकबोल पेस गरेका थिए। सर्वोत्तमले जारी गर्ने ६० लाख कित्ता आईपीओमध्ये ४० प्रतिशतका लागि योग्य संस्थागत आवेदकले प्रतिस्पर्धा गरेका हुन्। बाँकी ६० प्रतिशतमा सर्वसाधारणले आवेदन दिन पाउनेछन्। सर्वोत्तमले जारी पुँजी ४ अर्ब ६४ करोड रुपैयाँको १२९०३ प्रतिशत ६० करोड रुपैयाँबराबर आईपीओ जारी गर्दै छ। योग्य संस्थागत लगानीकर्तालाई सेयर निष्कासनपछि बाँकी रहेको ३६ लाख कित्तामध्ये ८ लाख कित्ता स्थानीयबासीलाई, ३ लाख कित्ता कर्मचारीलाई र २५ लाख कित्ता सर्वसाधारणका लागि जारी हुनेछ। योग्य संस्थागत लगानीकर्तालाई बाँडफाँट सम्पन्न भएको विवरण ७ दिनभित्र नेपाल धितोपत्र बोर्डमा बुझाउनुपर्ने व्यवस्था छ। बोर्डको स्वीकृतिपछि सर्वसाधारणलाई आइपीओ जारी गर्ने प्रक्रिया अघि बढ्छ जसअघि सर्वसाधारणलाई सबै कुरा खुलाएर नयाँ विवरणपत्र पेस गर्नुपर्छ। बोर्डले स्वीकृति दिएको ७ दिनभित्र आह्वानपत्र प्रकाशन गर्नुपर्नेछ । कम्पनीको आईपीओमा ५० कित्ताभन्दा कम आवेदन दिन मिल्दैन। आईपीओ निष्कासन गर्न गराएको रेटिङमा इक्रा नेपालले कम्पनीलाई इक्राएनपी इस्युअर रेटिङ त्रिपल बी प्रदान गरेको छ। यसले समयमा नै सुरक्षित रूपले वित्तीय दायित्व बहन गर्न मध्यम स्तरको क्षमता रहेको कम्पनी हो भन्ने बुझाउँछ। सर्वोत्तमको नवलपरासी सुनवलमा अवस्थित उद्योगले २०७१ फागुन १ गतेदेखि सिमेन्ट तथा क्लिंकर उत्पादन गर्दै आइरहेको छ। उद्योगको उत्पादन क्षमता प्रतिदिन ३ हजार टन क्लिंकर र ३ हजार टन सिमेन्ट रहेको छ। उद्योगले डेनमार्कको भीआरएम प्रविधि प्रयोग गरिरहेको छ।"
गरिब राष्ट्रको ध्यान क्षतिपूर्ति कोषमा,"दुबई : कोप२८ सम्मेलन (संयुक्त राष्ट्र जलवायु परिवर्तन फ्रेमअर्क सम्मेलन) बिहीबारबाट दुबईमा सुरु हुँदैछ। सम्मेलनमा प्रधानमन्त्री पुष्पकमल दाहाल प्रचण्ड सहित सरकारी उच्चस्तरीय प्रतिनिधिमण्डल र नेपाली व्यापारीहरूले भाग लिनेछन्। विश्वभरका सरकार प्रमुख, सरकारी प्रतिनिधि, व्यापारी, गैरसरकारी संस्थाका प्रतिनिधिहरू, विशेषज्ञसहित ७० हजार प्रतिनिधिले उक्त सम्मेलनमा भाग लिने अपेक्षा गरिएको छ। सम्मेलनमा सन् २०२१ मा पेरिसमा निर्दिस्ट सम्झौताहरूको प्रगति मूल्यांकन गरिने छ। सन् २०२१ मा फ्रान्सको पेरिसमा सम्पन्न कोप२१ सम्मेलनमा सहभागी १ सय ९६ रास्ट्रले उच्च औद्योगिक राष्ट्रहरूले बढ्दो औसत तापक्रमलाई १५ डिग्री सेल्सियसभन्दा कममा झार्ने र कम औद्योगिक राष्ट्रहरूले २ डिग्री सेल्सियसमा कायम गर्ने सम्झौता गरेका थिए। विश्व तापक्रमको वृद्धिलाई १५ डिग्रीमा कायम गर्नका लागि कार्बन उत्सर्जनलाई सन् २०३० सम्ममा ४३ प्रतिशतले कम गर्नुपर्ने सम्झौतामा उल्लेख गरिएको छ। यूएई सरकारले आयोजना गरेको कोप२८ मा विश्वभरका देशहरूले चारवटा बुँदामा छलफल गरी निर्णयमा पुग्ने अपेक्षा गरिएको छ। ऊर्जा उत्पादनमा ऊर्जा नवीकरण, खाना, कृषि उत्पादन प्रविधिलाई नयाँ ढंगले विकास गर्ने प्रविधिलाई ल्याइनेछ। जलवायु परिवर्तनको कारण बाढी पहिरो र प्राकृतिक प्रकोपको कारण प्रभावित समुदायलाई प्राथमिकीकरणको आधारमा सहयोग गर्नेबारे छलफल हुनेछ। यसैगरी मानव जीवन र वातावरण परिवर्तनले पुर्याएको जोखिम न्यूनीकरण गर्ने र विभिन्न क्षेत्र, युवा र यसमा कार्यरत संस्थाहरूलाई कसरी समेट्नेबारे खास योजना बुन्नेछ। सम्मेलनमा पहिलोपटक जलवायु परिवर्तनले मानव जीवन र बसाइँसराइमा (माइग्रेसन) हुने गरेको प्रभावबारे समेत छलफल हुनेछ। पछिल्लो अवस्थामा जलवायु परिवर्तनको कारणले हुने बसाइँसराइ र यसले पुर्याउने प्रभावलाई पनि महत्वपूर्ण ढंगले हेर्ने गरिएको छ। विश्वमा कार्बन उत्सर्जन गरी जलवायु परिवर्तनमा असर पार्ने मुलुकहरूमध्ये यूएई छैटौं स्थानमा रहेको छ। यूएईले सारेको अर्को प्रमुख बुँदामा औद्योगीकरणका कारण हुने कार्बन उत्सर्जनले अति प्रभावित गरिब मुलुकहरूलाई दिइने अनुदान क्षतिपूर्ति सहयोगको मोडालिटी रहनेछ। नेपाल जस्ता मुलुकहरूले कार्बन उत्सर्जनको कमीमा पुर्याएको योगदानको मूल्यांकन स्वरूप पाउने राहत बारेमा ठोस निर्णय हुनेछ। यसका लागि ठूला राष्ट्रहरूमा कसले कति पैसा लगानी गर्नेबारे रस्साकस्सी हुनेछ। बेलायतका राजा चाल्र्स तृतीयले उद्घाटन समारोहमा सम्बोधन गर्ने कार्यक्रम रहेको छ। त्यसैगरी बेलायतका प्रधानमन्त्री ऋषि सुनक र भारतीय प्रधानमन्त्री नरेन्द्र मोदीले उद्घाटन समारोहलाई सम्बोधन गर्ने छन्। धर्मगुरु पोप फ्रान्सिसले स्वास्थ्यका कारण भ्रमण रद्द गरेका छन्। सम्मेलनमा अमेरिकी रास्ट्रपति जो बाइडेनका विशेष प्रतिनिधिका रूपमा जोन केरीले भाग लिनेछन्। सम्मेलन १३ दिन अर्थात् डिसेम्बर १२ सम्ममा चल्नेछ। सन् २०२१ मा दुबईका राजा यूएईका उपराष्ट्रपति तथा प्रधानमन्त्री मोहम्मद बिन रसिद अल मक्तुमले सम्मेलनको घोषणा गरेका थिए। कार्यक्रम स्थललाई ग्रीनजोन र ब्लूजोन गरी दुई भागमा बाँडिएको छ। ब्लूजोनमा विश्वभरबाट आएका सरकारी प्रतिनिधिहरू, सरकार प्रमुखहरू, राष्ट्रध्यक्षहरूले सभा सम्मेलन गर्नेछन भने ग्रीनजोनमा सर्वसाधारणलाई खुला गरिनेछ। पृथ्वीमा दिनानुदिन बढ्दै गइरहेको तापक्रम र जलवायु परिवर्तनको असरले अति प्रभावित हुने मुलुकहरूमध्ये यूएई पनि एक हो। सन् १९९० देखि सन् २०२२ सम्मको अवधिमा औसत एक दशमलव २७ डिग्रीले यूएईको तापक्रम बढिरहेको तथ्यांकले देखाएको छ। यसलाई नियन्त्रण गर्न नसकिए सन् २०७० सम्म यूएईलगायत मध्यपूर्वको औसत तापक्रम ३५ डिग्रीभन्दा बढी हुने र त्यसले मध्यपूर्वको मानव जीवनलाई प्रभावित पार्न सक्ने निष्कर्षसहित यूएईले कार्बन उत्सर्जन उत्पादनमा कमी ल्याइ जलवायु परिवर्तनको असरलाई कम गर्न विभिन्न उपायहरू चाल्न सुरु गरेको हो। यूएईले सन् २०३० सम्म उत्सर्जन आधा कम गर्ने र सन् २०५० सम्म शून्य उत्सर्जन मुलुकमा दर्ज गर्ने प्रतिबद्धतासहित सन् २०१६ मा पेरिस सम्झौतामा हस्ताक्षर गरेको थियो। सामुद्रिक किनराको उचाइ वृद्धि, उच्चआर्द्रतामा वृद्धि, खडेरी र सुक्खायाम र मरुभूमिमा चल्ने बालुवासहितको आँधीबेहरीको मारमा मध्यपूर्वका देशहरू परेका छन् र जलवायु परिवर्तनको कारणले थप वृद्धि हुने भन्दै यसलाई कम गर्ने रणनीतिसहित यूएईले यो सम्मेलनको आयोजना गरेको हो। यूएईले संसारभरमा हालसम्म ५० बिलियन डलर क्लिन इनर्जी प्रोजेक्टमा खर्च गरिसकेको छ भने थप सन् २०३० सम्म थप ५० बिलियन डलर खर्च गर्ने प्रतिबद्धता जनाएको छ।"
दोस्रो ठूलो खानेपानी परियोजना भेरी पम्पिङ ३ वर्षमा सक्ने प्रतिवद्धता,"काठमाडौं : मेलम्चीपछिको दोस्रो ठूलो खानेपानी परियोजना कर्णाली प्रदेशको राजधानी सुर्खेतमा निर्माण भइरहेको छ। तीन वर्षभित्र सम्पन्न हुने गरी भेरी पम्पिङ खानेपानी क्षेत्र सुशासन र पूर्वाधार सहायता परियोजना काम भइरहेको हो। दैनिक ५ करोड लिटर पानी आपूर्ति गर्ने लक्ष्यअनुसार परियोजना सुरु गरिएको हो। ३ दशकपछिको जनसंख्यालाई समेत लक्षित गरेर परियोजना अघि बढाइएको छ। अहिलेको यहाँको जनसंख्या १ लाख ६ हजार छ। बढ्दो जनघनत्वका कारण दैनिक ३ सय २० लिटर प्रतिसेकेन्ड पानीको खपत हुन्छ। पानी आपूर्तिका लागि सुर्खेत उपत्यका खानेपानी उपभोक्ता संस्थाले प्रतिसेकेन्ड १ सय ५३ लिटर खानेपानी उपलब्ध गर्दै आएको छ। संस्थाले करिब २० हजार घरधुरीलाई खानेपानीको व्यवस्था गर्न सकेपनि १८ हजारभन्दा बढी घरधुरीलाई खानेपानीको पहुँचमा पुर्याउन नसकेको संस्थाका अध्यक्ष कुलमणि देवकोटाले जानकारी दिए। अझ भएका पूर्वाधारको पनि पुनर्संरचना गर्न आवश्यक भएको उनले बताए। अबको ३० वर्षपछि यहाँको जनसंख्या ३ लाख ८५ हजार पुग्ने अनुमानका साथ परियोजना तयार गरिएको छ। टिम लिडर सुरेश महाजुका अनुसार जलवायु परिवर्तनका कारण पानीका स्रोतहरू सुक्दै गएका छन्। उनले भने, भेरीबाट पम्पिङ गर्न पाउनु ठूलो अवसर हो। पछि फेरि यहाँबाट पानी तान्न नपरोस् भन्ने सोचअनुसार ६ सय १७ लिटर प्रति सेकेन्डले सेवा दिन सकिने योजना छ। ३ वर्षपछि नगरका १६ वटै वडालाई पानीको अभाव नहुने उनले बताए। महाजुका अनुसार भेरी पम्पिङका लागि मात्रै करिब ५ अर्ब रुपैयाँ बराबरको पहिलो प्याकेजको बजेट छुटयाइएको छ। यसबाहेक दोस्रो प्याकेजका लागि भने सर्बे डिजाइन गरेर कति हुन आउँछ भन्ने निश्चित भएको उनले जनाए। भेरी पम्पिङ निर्माणका लागि टेण्डर प्रक्रियामा गइसकेको छ। नोभेम्बर २४ मा सकिनुपर्ने काम नसकिएपछि डिसेम्बरसम्मको समय थप गरिएको छ। टेण्डरमा योग्य निर्माणकर्तालाई छनौट गरेपछि अबको ३ महिनासम्म द्रुत गतिमा काम अघि बढ्ने उनले दाबी गरे। तर परियोजना सुरुवातीको १ वर्ष बितिसक्दा पनि पर्याप्त कर्मचारीहरूको व्यवस्था नभएको भन्दै अनुगमनमा गएका मुख्य लगानीकर्ता विश्व बैंक, एशियाली विकास बैंक लगायतका प्रतिनिधिहरूले टिप्पणी गरेका छन्। खानेपानी क्षेत्रगत सुशासन तथा पूर्वाधार सहयोग आयोजना अन्तर्गतको विरेन्द्रनगर आयोजना कार्यान्वयन इकाईले भने आवश्यक १७ जना कर्मचारी भएपनि हालसम्म ५ जनालाई स्थायी र ५ जनालाई पार्ट टाइमका रूपमा राखिएको बताएको छ। यत्ति ठूलो परियोजनामा समयमै पर्याप्त कर्मचारी नराखेकाले काम प्रभावित हुने भन्दै अनुगमन टोलीले आपत्ति जनाएका हुन। यसैक्रममा विरेन्द्रनगर नगरपालिका प्रमुख मोहनमाया ढकाल आफूहरूले पनि ड्रिम प्रोजेक्ट का रूपमा लिएको यो खानेपानी परियोजनाका लागिसक्दो छिटो काम गर्ने बताउँदै कार्यालय स्थापना लगायतको काम भैसकेको र बाँकी कर्मचारीहरूको पनि व्यवस्था गरिने बताइन्। यसैक्रममा इकाइका प्रमुख सञ्जित कुमार शाह भने बजेटको अख्तियारी नहुदा काममा ढिलाई र असहज भएको बताउँछन्। वीरेन्द्रनगर नगरपालिकाकी प्रमुख ढकालले परियोजना निर्माणमा चुनौती भएपनि यसलाई अवसरका रूपमा लिएर अबको तीन वर्षमा भेरी नदीको पानी स्थानीयलाई खुवाएरै छाड्ने प्रतिबद्धता व्यक्त गरिन्। यो आयोजना कार्यान्वयन गर्नेक्रममा आउन सक्ने कानुनी अड्चन, प्राविधिक तयरी तथा परियोजनालाई आवश्यक पर्ने दक्ष जनशक्तिसहितको कार्यालय स्थापना लगायतका प्रक्रिया पूरा गरिसकेका छों। अब बाँकी पूरा गरे कामले गति लिनेछ। मेयर ढकालले भनिन्। यसैक्रममा खानेपानी मन्त्रालयका सह सचिव तिरेशप्रसाद खत्री मेलम्चीपछिको दोस्रो ठूलो खानेपानी योजना भएकाले पनि बीचमा विभिन्न चरणको डिजाइन गर्न समय लागेको बताउँछन्। उनी भन्छन्, यो परियोजना सुरुमा विभिन्न कारणले गर्दा ढिलाई भएको थियो। निर्माणका लागि टेण्डरमा गइसक्यो। यसका अलवा विभिन्न सांगठानिक इकाइहरू, संरचनाहरू गठन भएर जनशक्ति केही हदसम्म आइसक्यो। यो अझ ३ सय ५० मिटर उचाइसम्म पम्पिङ पूरा गर्नु छ। प्रतिदिन लगभग ५ करोड लिटर पानी व्यवस्थापन हुने छ। त्यसकारण सुरुमा डिजाइन गर्दा प्राविधिक, व्यस्थापकीय संरचनाहरू मिलाउन समय लागेको तर अब गति लिने उनको भनाइ छ। कर्मचारीहरू पनि परिचालन भएकाले अब परियोजनाले गति लिने उनको दाबी छ। निर्माण अवधि ३ वर्ष र यसपछिको अर्को ३ वर्ष अपरेशन र व्यवस्थापन कन्ट्रयाक्टरलाई नै दिनेगरी काम हुने बताइएको छ। यसबीच कुनै अलग यूटीलिटी अर्थात सर्भिस पोभाइडर संस्थालाई नगरपालिकाले प्रदान गर्न सक्नेछ , उनले थपे। विरेन्द्रनगर नगरपालिकाले नेतृत्व गरिरहेको महत्वपूर्ण भेरी खानेपानी योजनाको अवलोकन गर्न विश्व बैंक, एशियाली विकास बैंकका प्रतिनिधिहरू पुगेका थिए। यसैक्रममा, नेपाल, माल्दिभ्स, र श्रीलंकाका लागि विश्व बैंकका कन्ट्री डाइरेक्टर फारिस हदादजेर्भोसले यो परियोजना विरेन्द्रनगरका जनतालाई मात्र नभइ सुर्खेत, कर्णाली प्रदेश र समग्र नेपालकै लागि महत्वपूर्ण भएको बताए। यो परियोजनाले पूर्णता पाएपछि ४ लाख जनताले नियमित रूपमा स्वच्छ खानेपानी सेवा प्राप्त गर्ने उनको विश्वास छ। यस परियोजना सम्पन्न भएपश्चात प्रतिदिन ५ करोड लिटर खानेपानी दिने क्षमता हुन्छ। यो हाम्रा लागि एउटा योजना मात्रै नभइ आउने दिनमा संघीय प्रक्रिया कसरी अघि बढ्छ भन्ने सफल उदाहरण पनि हुनेछ। यसको नेतृत्व नगरपालिकाले गरे तापनि यो संघीय, प्रादेशिक र स्थानीय सरकारको सहकार्यमा गरिएको हो, कन्ट्रि डाइरेक्टर फारिस हदादजेर्भोसले भने, यो नेपालको भविष्यका लागि महत्वपूर्ण हो। बाटो, पानी जस्ता देशका अत्यावश्यक आवश्यकता पूरा गर्ने क्रममा स्थानीय तथा प्रदेश सरकारहरूले नेतृत्व लिन सशक्त बनाई संघीय सरकारसँग नजिक बनाउन आवश्यक छ। मेरा लागि यो नमुना परियोजना हो। विश्व बैंक यसको पाटो हुन पाउँदा खुशी लागेको छ। विश्व बैंकको भूमिका वित्तीय लगानी जुटाउनु हो। सन २०१५ को संविधानले कल्पना गरेको जस्तै स्थानीय सरकारले नेतृत्व गर्ने यस्ता परियोजनामा संघीय सरकार र प्रादेशिक सरकारको पनि आआफ्नै भूमिका छ। यसैले हामी यसलाई सुनिश्चित गर्न चाहान्छौं, उनले थपे। उक्त परियोजनाको पहिलो चरणमा पानीको बहावलाई डाइभर्ट गरेर नदी सतहदेखि करिब ७ मिटर गहिरो २ वटा इन्टेक निर्माण गरिने जनाइएको छ। त्यसपछि इन्टेकदेखि करिब चार सय मिटरको दूरीमा पानी प्रशोधन प्रणाली निर्माण, पाइप लाइन विस्तारसँगै अमृतडाँडामा रिजर्भ ट्यांकी निर्माण हुनेछ। यसपछि पहिलो चरणमै ट्यांकीदेखि विरेन्द्रनगरसम्म मुख्य पानी प्रसारण लाइन विस्तार हुनेछ। विश्व बैंकले परियोजना सञ्चालनवापत ८० मिलियन अमेरिकन डलर र नेपाल सरकारले २० मिलियन अमेरिकी डलर गरी कुल १ सय मिलियन अमेरिकी डलरमा लगानी हुन लागेको हो।"
"उजाडिदै हिमाल, जोखिममा हिमताल","ओखलढुंगा : ठूला एवं धनी राष्ट्रहरूले प्राकृतिक स्रोत साधनको अत्यधिक दोहन गरेर तीव्र औद्योगिकीकरण गरिरहेका छन्। उनीहरूले गर्ने प्राकृतिक स्रोत र ऊर्जाको व्यापक प्रयोग तथा मानव सिर्जित समस्याका कारण उच्च मात्रामा हरितगृह ग्यास उत्पादन भइरहेको छ। त्यसबाट पृथ्वीको तापमान बढ्दै गएको छ। तापमान बढ्दै जाँदा हाम्रा सुन्दर हिमालको हिउँ पग्लिएर कालापहाड जस्ता देखिन थालेका छन्। समयमा हिउँ नपर्ने, भएको हिउँ पनि पग्लिने र हिमताल बढ्दै गएर कुनै पनि बेला बाढी पहिरोको जोखिम मोल्नुपर्ने अवस्थामा नेपाल परेको विज्ञहरू बताउँछन्। त्यसैकारण, दुबईमा बिहीबारबाट सुरु हुने कोप२८ सम्मेलनमा नेपालले ठूला एवं धनी राष्ट्रका कारण हिमालमा परेको प्रभावबारे गम्भीर रूपमा विषय उठाएर क्षतिपूर्ति माग्नुपर्ने विज्ञहरूको सुझाव छ। सेताम्य हिमाल, किन भए कालापहाड ? सुन्दर हिमाली शृंखला कालापहाड जस्ता देखिन थालेका छन्। हिमरेखामाथि माथि सर्दै जान थालेका छन्। आजभोलि त हिउँ नै पर्न छोडेको छ। यस्ता बिचित्रका दृश्य देखेर हिमालसँगै लुकामारी खेल्ने बासिन्दाहरू छक्क पर्न थालेका छन्। हिमालका बासिन्दाहरू हिमालका फेदको तापक्रमबारे प्रष्टै अनुभव गर्न थालेका छन्। नाम्चेका पर्यटन व्यवसायी लामाकाजी शेर्पा २० वर्ष पहिलेको अनुभव सुनाउँदै भन्छन्, उ बेला होचा पिकहरू पनि सेतै देखिन्थे, हिमालहरूमा कतै कालो धब्बा देख्नुपर्दैनथ्यो। कात्तिकदेखि फागुनसम्म ४५ फिटसम्म हिउँ जमेको देखेका शेर्पा अहिले मंसिर आधा बित्दासमेत हिउँ नपरेको देखेर छक्क छन्। हिमाललाई पानी पँधेरोजस्तो बनाएका पर्यटन व्यवसायीहरू हिमाल उजाडिदै गएको प्रतिचिन्ता व्यक्त गर्न थालेका छन्। हिमालय क्षेत्रमा कार्बन उत्सर्जनले पारेको असरबारे सरकारले अन्तर्राष्ट्रिय समुदायलाई बुझाउनुपर्ने हिमालवासीको सुझाव छ। हिमालमा हिउँ नपर्नु, परेको हिउँ चाँडै बिलाएर जाने र हिमालका फेदमा हिमतालको क्षेत्रफल बढ्दै जाने गरेको तथ्यले जलवायु परिवर्तनको सीधा असर हिमालमा परेको सहजै अनुमान गर्न सकिन्छ। विश्वव्यापी रूपमा बढिरहेको कार्बन उत्सर्जनका कारण मुलुकको तापक्रम बढिरहेको छ। यसको सीधा असर हिमालय क्षेत्रमा पर्दा हिमाल, हिमनदी र हिमतालहरूको पग्लिने र फैलने गति तीव्र भइरहेको छ। जल तथा मौसम विज्ञान विभागको अध्ययनअनुसार सन् १९७१ देखि २०१४ सम्म हिमालको तापक्रम ००५६ डिग्रीका दरले बर्सेनि बढिरहेको छ। सन् २०१७ को अध्ययनअनुसार हिमाली क्षेत्रमा यो दर ००८६ डिग्रीसम्म छ। यही कारण हिमाल उजाडिदै गएका छन्। हिमताल फैलिने र हिमनदीहरू पग्लिने दर उच्च हुँदा वर्षादमा बाढी आउने र हिउँदमा नदीमा पानी घट्ने क्रम बढेको पाइएको छ। फैलिँदै हिमताल खुम्बु क्षेत्रमा पनि अन्य हिमाल झै तापक्रम वृद्धिको असर फरक छैन। कञ्चनजंघा र मकालु क्षेत्रमा पनि हिमरेखा उकालो लाग्ने र ट्रिलाइनमाथि सरेका तथ्यहरू भेटिएका छन्। बेलायतको लिड्स र अमेरिकाको एरिजोना विश्वविद्यालयका अध्येताहरूले सन् १९८४ देखि २०१५ सम्म गरेको अध्ययनले खुम्बु क्षेत्रमा सो अवधिमा ३ सय ८५ प्रतिशतले हिउँ पोखरी बढेको उल्लेख गरिएको थियो। खुम्बुमा ३० वर्ष पहिले पोखरीको क्षेत्रफल २८ हजार ७५५ वर्गमिटर थियो। हिउँ पग्लेर सन् २०१५ मा पोखरी बढेर १ लाख ३९ हजार १५ वर्गमिटरमा फैलिएको सोधकर्ताहरूको दाबी छ। हिमताल फैलनु भनेको हिउँ पग्लेर तालको आकार र पानीको मात्रा बढ्नु हो। यसरी फैलिएका हिमताल फुट्ने खतरा पनि उत्तिकै छ। जलवायु परिवर्तनसम्बन्धी अन्तर्राष्ट्रिय अन्तर सरकारी संस्था (आईपीसीसी) को तथ्यांकअनुसार पृथ्वीको तापक्रम सन् २०११ देखि सन् २०२० सम्ममा १०९ डिग्री बढेको देखिन्छ। वैज्ञानिकहरूले अहिलेको तापक्रम वृद्धिदरलाई १५ डिग्रीमा रोक्नुपर्ने सुझाव दिइरहेका छन्। सन् २०१५ मा पेरिसमा भएको जलवायु सम्मेलनपछि सबै मुलुकले सन् २१०० भित्र पृथ्वीको तापक्रम २ डिग्रीभन्दा कम राख्ने प्रतिबद्धता व्यक्त गरेका थिए। तर आईपीसीले भने १५ डिग्रीको तापक्रम वृद्धिदर आउँदो सन् २०४० मै पुग्ने जनाएको छ। इसिमोडको अध्ययनले पनि पृथ्वीको भन्दा नेपालको हिमाल क्षेत्रको तापक्रम वृद्धिदर धेरै हुने प्रक्षेपण गरेको छ। विश्वको तापक्रम वृद्धिदर १५ डिग्रीमा रोक्न सके पनि नेपालका हिमालमा त्यसको तुलनामा ०३ डिग्री उच्च तापक्रम रहने अनुमान छ। २१ ताल उच्च जोखिममा सन् २०२० मै नेपालसहित चीन, भारत, म्यानमार, अफगानिस्तान, पाकिस्तान, भुटानका ग्लेसियरहरूको बृहत् अध्ययन गरेको इसिमोडको अध्ययन प्रतिवेदनले ४७ वटा हिमताल खतराको सूचीमा राखेको थियो। तीमध्ये नेपालमा २१ वटा हिमताल फुट्नेसक्ने जोखिम औंल्याइएको थियो। सो अध्ययनले हिउँ पग्लिएर बनेको इम्जा र च्छो रोल्पालाई सबभन्दा जोखिमपूर्ण भनेको छ। सबैभन्दा जोखिम रहेको इम्जा क्षेत्रमा सन् १९८८ देखि सन् २००८ सम्ममा १ डिग्री सेल्सियसले तापक्रम वृद्धि भएको देखाएको थियो। लगत्तै सन् २०१६ मा इम्जा तालबाट ३४ मिटर ताल पानीको सतह घटाइएको थियो। हिमाली क्षेत्रमा कुनै बेला उच्च तापक्रम वृद्धि हुने त कुनै बेला उच्च चिसो हुने गरेको छ। कहिले मंसिर नलाग्दै हिमपात भरिन्छन् तर कहिले चैत महिनासम्मै पनि भरिदैनन्। यसको मुख्य कारण जलवायु परिवर्तनबाट हिमालय क्षेत्रमा बढेको तापक्रम नै भएको विज्ञहरू बताउँछन्। नेपालका हिमनदी विज्ञ एवं काठमाडौं विश्वविद्यालयका प्राध्यापक डारिजनभक्त कायस्थले पर्नुपर्ने हिउँ, पर्दैछ पानी लेखमा उल्लेख गरेअनुसार हिमनदी नेपालमा ३ हजार ८ सय ८ वटा छन्। सन् २०१५ को अध्ययनअनुसार मुलुकमा हिमतालको संख्या २ हजार ७० छ। हिमताल पूर्वी भागमा बढी छन्। नेपालभित्र २१ वटा ठूला र गहिरा हिमताल अति जोखिमयुक्त छन्। नेपालको पूर्वपट्टि तिब्बत क्षेत्रमा पनि २५ वटा त्यस्ता ठूला र अति जोखिमयुक्त हिमताल छन्। कात्तिकदेखि फागुनसम्म ४५ फिटसम्म हिउँ जम्थ्यो। मंसिर आधा बित्दासमेत हिउँ परेको छैन। लामाकाजी शेर्पा, पर्यटन व्यवसायी कोप, कोप भनेर मात्र हुँदैन। सरकारले न अध्ययन गरेको छ , न त डाटा नै छ। प्राडा रिजनभक्त कायस्थ, हिमनदीविद् नेपालकै पश्चिमतर्फ भारतको उत्तराखण्डतिर पनि एउटा हिमताल छ, जुन जोखिम अवस्थामा छ। यसरी नेपाललाई जोखिमयुक्त हुने हिमतालको संख्या ४७ छ। उक्त लेखमा इसिमोड र यूएनडीपीको रिपोर्टलाई उदघृत गर्दै प्राध्यापक डाक्टर कायस्थले विश्वव्यापी जलवायु परिवर्तनको असर नेपालमा र अझ हिमाली क्षेत्रमा २५३० वर्षदेखि नै देखिइरहेकाले हिमनदीहरू साँघुरिनु र हिमताल बढ्दै जानुमा हिमाली क्षेत्रमा मात्रै नभई नेपालकै समग्र क्षेत्रमा तापक्रम वृद्धि भएको उल्लेख गरेका छन्। यसबाट कार्बन उत्सर्जनबाट विश्वमा बढेको तापमानको असर हिमालय क्षेत्रमा कसरी परिरहेको छ, भने बुझ्न कठिन पर्दैन। सुक्दै हिमनदी युनिभर्सिटी अफ मेनको नेतृत्वमा रहेका वैज्ञानिकहरूले विश्वको सर्वोच्च शिखर सगरमाथामा रहेको साउथ कोल ग्लेसीअर विगत २५ वर्षमा ५४ मिटर (१८० फिट) घटिसकेको पत्ता लगाएको बीबीसीले उल्लेख गरेको छ। समुद्रको सतहभन्दा झन्डै ७,९०६ मिटर उचाइमा रहेको उक्त हिमनदीमा पहिलोपटक बरफ जम्न लागेको समयभन्दा बरफ पग्लिने गति ८० गुणा चाँडो रहेको बताइएको छ। यसबाट हिउँ वा पानी जमेर रहन नसक्ने अवस्थामा पुगेका छन्। अध्ययनमा सहभागी वैज्ञानिकहरूले झन्डै २ हजार वर्ष लागेर बनेको बरफ सन् १९९० को दशकयता पग्लिएको पत्ता लगाएका छन्। उनीहरूले हिमनदीमा रहेको बाक्लो हिउँ थुप्रो खिइएको र त्यसको तल अवस्थित कालो बरफ बाहिर देखिएकाले घाम पर्दा पग्लिने प्रक्रिया झन् तीव्र भएको बताएका छन्। हिमाली क्षेत्रमा हिउँ तथा बरफ चाँडै पग्लेर बगिसक्ने भएकाले पानीको सञ्चिति नहुँदा पहाडमा समेत खानेपानीका मुहान तथा खोला खोल्साहरूमा पानीको मात्रा घट्दै गएको स्थानीयको अनुभव छ। विगतका मूलहरू धेरै ठाउँमा सुकेपछि लिफ्टिङबाट खानेपानीका योजना सञ्चालन गर्नुपर्ने अवस्था आएको छ। ट्रान्स्परेन्सी इन्टरनेसनल नेपालले इसिमोडको सहयोगमा पछिल्लो पटक गरेको एक अध्ययनअनुसार नेपालमा सन् १९७७ देखि २०१० सम्म करिब २४ प्रतिशतले हिमनदीको क्षेत्रफल घटेको जनाएको छ। सन् १९७० देखि २००७ सम्म नेपालको खुम्बु क्षेत्रमा पर्ने इम्जा र ल्होत्से हिमनदीको उचाइ घटेको तथ्य पनि अध्ययनले सार्वजनिक गरेको छ। हिमतालको तीव्र विकासले हिमताल विस्फोटनको जोखीम बढेको छ भने कोसी, गण्डकी र कर्णाली जलाधार क्षेत्रमा सम्भावित खतरनाक ४७ वटा हिमताल भएको पुष्टि गरेको छ। सरकारले विश्व समुदायमा नेपालको पर्यावरण जोगाउने पहलमा गरेको योगदान र हरित गृह ग्यास उत्सर्जनले पारेको असरबारे बुझाएर क्षतिपूर्तिको माग गर्नुपर्नेमा विज्ञहरूको जोड छ। चीन, अमेरिका, भारत, रुस, फ्रान्सलगायतका मुलुकले बढी हरितगृह ग्यास उत्सर्जन गर्छन्। वैज्ञानिकहरूले कार्बन उत्सर्जनको अवस्था अहिलेजस्तै भइरहे तापक्रम ३५ देखि ४ डिग्री बढ्नेतिर उन्मुख छ भनेर चेतावनी दिएका छन्। सरकारको कमजोर भूमिका विगतका विश्व जलवायु सम्मेलन (कोप) सम्मेलनहरूमा नेपालको सहभागिता निकै कमजोर भएकाले आफ्ना समस्याबारे बुझाउन नसकेको टिप्पणी हुने गरेको छ। हरित गृह उत्सर्जन गर्ने देशहरूबाट नेपालले क्षतिपूर्ति पाउनु पर्नेतर्फ सरकारी तवरमा प्रभावकारी काम हुन नसकेको विज्ञहरूले औंल्याएका छन्। हिमनदीविद् प्राडा रिजनभक्त कायस्थ सन्२०१७ देखि सरकारी तहबाट कुनै अध्ययन नभएको भन्दै कोप सम्मेलन भनेर मुखले बोल्दैमा परिणाम नआउने बताउँछन। सबैजना कोप, कोप मात्रै भन्छन, कायस्थ भन्छन, तापक्रममा भएको वृद्धि र असरबारे सरकारसंग डाटा छैन। मुखले कोप भनेर मात्र केही हुंदैन। विज्ञहरू कोप २८ सम्मेलनमा नेपालको उपस्थिति र दाबी प्रभावकारी हुनुपर्नेमा जोड दिन्छन्। विश्व जलवायु सम्मेलन (कोप२८) मा जानुपूर्व प्रधानमन्त्री पुष्पकमल दाहाल प्रचण्डले कोप२८ मा माग्नेका रूपमा होइन योद्धाका रूपमा प्रस्तुत हुने घोषणा गरेका थिए। जलवायु परिवर्तनको असरका क्षेत्रहरू र त्यसबाट परेको असरबारेमा नेपालमा सरकारी तहमा यसबारे पर्याप्त अनुसन्धान र जलवायु अनुकूलनका काम पनि भएका छैनन्। १३ वर्ष पहिले निर्माण गरिएको जलवायु परिवर्तन नीति २०६७ समयमानुकूल परिमार्जन गरेर अघि बढ्नुका अतिरिक्त सम्मेलनमा प्रधानमन्त्रीले अरू देशका कारण नेपाली पीडित भइरहेको कुरा प्रष्ट उठाउनु पर्ने पर्यटन व्यवसायी लामाकाजी शेर्पाको सुझाव छ। हिमालय क्षेत्रको असर तराईसम्मै पर्यटन मन्त्रालयका अनुसार मुलुकमा ६ हजार मिटरभन्दा माथि उचाइका १ हजार ३ सय १० भन्दा बढी हिमालहरू छन्। जुन नेपालको उत्तरतर्फ पूर्वदेखि पश्चिमसम्म फैलिएका छन्। नेपालको चौडाइ करिब २ सय किलोमिटरले मात्र फैलिएको छ। कुनै पनि हिमताल फुट्यो भने हिमतालबाट बगेर जाने नदी आसपासको बस्ती हिमालदेखि तराईसम्मै बगाउने जोखिम उत्तिकै छ। अर्कातिर विश्वमा बढ्दै गएको तापक्रमले सबैभन्दा पहिलो असर हिमाललाई पर्ने गरेको छ। हिमाललाई पर्ने असरले नेपाल जस्तो भूगोल भएको देशलाई ठूलो असर पर्ने विज्ञहरूको भनाइ छ। विकसित देशको तुलनामा कार्बन उत्सर्जन कम गरे पनि जलवायु परिवर्तनको सबैभन्दा बढी मार नेपालले बेहोर्दै आएको छ। पहाडका सुक्खा र भिरालो जमिन भएका भूगोलहरूमा अत्याधिक वर्षा हुँदा बाढी पहिरो जाने, कतै पानी नपर्दा खानेपानीका मुहानहरू सुक्दै जाँदा खानेपानीको समस्या भोग्नुपर्ने बाध्यता छ। हिमालमा हिउँ सकिँदै जाँदा नदीका बहाव घट्ेर सिँचाइ, जलविद्युत् उत्पादनदेखि कालान्तरमा खानेपानीकै समस्या आउन सक्ने चिन्ता विज्ञहरूको छ। बेमौसममा हुने भारी वर्षाले पहाडदेखि तराईसम्मै बाढी पहिरो नित्याउनु, पहाडमा नयाँनयाँ प्रजातिका बोट बिरुवा भेटिनु पनि जलवायु परिवर्तनको असर भएको डब्लूडब्लू एफ नेपालका जलवायु र ऊर्जा कार्यक्रमका प्रमुख दिपेश जोसीको भनाइ छ। जोशीका अनुसार हिउँ मात्र पर्ने ठाउँमा पानी पर्नु, बाढी आउनु जलवायुकै असर रहेकाले अनुकूलनका काममा सबैले ध्यान दिन आवश्यक हुन्छ। तुलनात्मक हिसाबले हिमाली क्षेत्रमा हिउँ पर्ने क्रम घटेपछि आलु खेतीमा समेत असर परेको स्थानीय बताउँछन्। हिमालहरूमा हिउँ रित्तिँदै जाने हो हिमाल हेर्न र चढ्न आउने पर्यटक नेपालमै नआउन सक्ने अनुमान गर्न सकिन्छ। सधैं हिउँले ढाकिने पहाडमा अहिले हिउँ निकै कम समय मात्रै देख्न सकिन्छ। हिमालय क्षेत्रमा भएको तापक्रम वृद्धिले हिमालमा हिउँ रित्तिनुमा जलवायु परिर्वतनको असरले हिमालको तापक्रम बढ्न थालेको र हिउँ पग्लिने दर उच्च हुँदा हिमालहरू काला पहाडमा रूपान्तर हुने अवस्था आएको विभिन्न अध्ययनबाट बुझ्न सकिन्छ।"

शीर्षक,विवरण
महिलालाई वैदेशिक रोजगारीमा झनै पीडा,"प्रायः नेपाली महिला विदेशमा घरेलु कामदारका रूपमा वा केयरगिभरका रूपमा त्यहाँ जाने गरेको पाइन्छ। वैदेशिक रोजगारीको जिल्लागत विवरण हेर्दा पनि सिन्धुपाल्चोकबाट श्रम स्वीकृत लिनेमा अगाडि छन्। जसमा ५० प्रतिशत महिला नै रहेको देखिन्छ। दिन प्रतिदिन वैदेशिक रोजगारीका लागि बिदेसिने महिलाको संख्या बढिरहेको छ। तर, वैदेशिक रोजगारीमा जाने महिलाको दक्षता, अनुभव र सीपमा कमी भएका कारण उनीहरूलाई वैदेशिक रोजगारी थप चुनौती र सकसपूर्ण बनेको देखिन्छ। सरकारले सीपमूलक जनशक्ति तयार पार्न प्राथमिकता दिए पनि त्यो त्यति प्रभावकारी बन्न सकेको छैन। विदेश जाने अधिकांश महिला सीपबिना नै जाने गरेको पाइन्छ। जसका कारण उनीहरूले त्यहाँ समस्या भोग्नु परिरहेको छ। वैदेशिक श्रममा जाने महिलामा पुरुषको तुलनामा सीप र दक्षता कमी भएको देखिन्छ। जबकि वैदेशिक रोजगारीमा जाने महिला ५९ प्रतिशत अदक्ष छन्। कुल महिला श्रमिकमध्ये ५८ दशमलव ८४ प्रतिशत त कुनै सीपबिना नै विदेश गएको तथ्य पाइन्छ। जसले गर्दा मनोसामाजिक समस्या पनि समाजमा देखिएको छ। सीप नभएका कारण एउटा कामका लागि स्वीकृत लिएर अर्कै कामका लागि अर्को कुनै देशमा जानुपर्ने बाध्यता नेपाली महिला श्रमिकको छ। जसका कारण महिलाहरू बढी हिंसामा पर्नु पुगेको देखिन्छ। त्यसो त जोखिम मानिएका देशमा व्यक्तिगत श्रमस्वीकृतिमा जाने महिलाको संख्या ज्यादा रहेको छ। गत वर्षको वैदेशिक रोजगार बोर्डको प्रतिवेदनमा समेत सबैभन्दा बढी महिलाको मृत्यु हुने देश कुबेत र यूएई देखिन्छ। त्यहाँ महिला कामदारलाई मालिकहरूले मानसिक र शारीरिक यातना दिने गरिएको पाइन्छ। वैदेशिक रोजगारमा जानुपूर्व विभिन्न तयारी गरेर जाने गर्दा वा सम्बन्धित मेनपावरबाट सबै कुरा बुझेर जाने हो भने पनि केही हदसम्म महिला श्रमिकले पाउने सास्ती वा पीडा न्यून हुन पुग्छ। वैदेशिक रोजगारीका निहुँमा झट्टै हामफाल हाल्नुहुँदैन भन्ने कुरा वैदेशिक रोजगारीमा पुगेका महिला श्रमिकको समस्या र उनीहरूले भोग्नु परेका पीडाबाट बुझ्नुपर्छ। ( लामा मनोविमर्शकर्ता हुन्।)"
बालबालिकासँग कसरी घुलमिल हुने ?,"बालबालिका एकदमै जिज्ञासु हुन्छन्। हामीले झर्को नमानी उत्तार दिनुपर्छ। सकेसम्म प्रयोगात्मक कुराहरूमा जोड्न सक्नुपर्छ। भनिन्छ, बालबालिका काँचो माटोसरह हुन्। जस्तो चाह्यो त्यस्तै आकार दिन सकिन्छ। तर, अहिलेको अवस्थामा बालबालिकाका हरेक कुरा शिक्षकसँग मात्र सीमित हुँदैन। उनीहरूको सामाजिकीकरण, हुर्किने समयको वातावरण अनि साथसंगतले पनि प्रभाव पारिरहेको हुन्छ। ५६ वर्षको उमेरमा जे सिक्छन् त्यसले उनीहरूको जीवन निर्धारण गर्छ भनिन्छ। हामीले त्यसबेला हरेक तवरले उत्प्रेरित गर्नुपर्छ। हरेक बालबालिका जन्मिँदै विभिन्न बौद्धिक क्षमता लिएर आएका हुन्छन्। मनोवैज्ञानिक होस् या बाल विकास, हरेक सिद्धान्तले पनि त्यही कुरामा जोड गरेको देखिन्छ। हुने बिरुवाको चिल्लो पात भन्ने उखान हिजोआज झुटो सावित हुन सक्छ। हामीले बालबालिकालाई उनीहरूजस्तै बनेर सिकाउनुपर्ने हुन्छ। नत्र उनीहरूलाई फरक अनुभूति हुन सक्छ। सहानुभूतिभन्दा सहभाव बढी हुनुपर्छ। समाज कार्यको सिद्धान्तले पनि भन्छ कि हरेक व्यक्ति हाम्रा औंलाका छापजस्तै फरकफरक हुन्छन्। उनीहरूको फरक पहिचान र क्षमता हुन्छ। बालबालिकाका हरेक क्रियाकलापलाई कक्षामा मात्र होइन बाहिर पनि ध्यान दिनुपर्ने हुन्छ। सपना, व्यक्तित्व, भावना फरकफरक छ भने सबैलाई एउटै तरिकाले हेर्दा पक्कै न्याय हुँदैन। बेलाबेला सम्झाउनेसिकाउने गर्नुपर्छ। सानो कुराले पनि ठूलो समस्या निम्त्याउन सक्छ। संयमता अपनाउनुपर्छ। एउटै कक्षाका ४० बालबालिका छन् भने उनीहरूको भोगाइ ४० प्रकारकै हुन सक्छ। कसैलाई खेल मन पर्दैन, कसैलाई नृत्य, कसैलाई चित्रकला। कसैलाई साहित्य मन नपर्न सक्छ। कसलाई के, कसलाई के मन पर्न सक्छ। बालबालिका एकदमै जिज्ञासु हुन्छन्। हामीले झर्को नमानी उत्तर दिनुपर्छ। सकेसम्म प्रयोगात्मक कुराहरूमा जोड्न सक्नुपर्छ। त्यसो गर्दा सजिलोसँग सिक्न सक्छन्। दुना, टपरी बनाउने तरिका पढाउनुभन्दा सिकाउन सकियो भने कहिल्यै बिर्सिदैनन्। परम्परागत सीप पनि पुस्तान्तरण हुन्छ। चाहे औपचारिक शिक्षा होस् या अनौपचारिक, हामीले जीवन र दैनिकीसँग जोड्न सक्यौ भने त्यसलाई बालबालिकाले सजिलै लिने गर्छन्। विदेशी सिद्धान्त जति घोकाए पनि बिर्सिहाल्छन्। हुन त हरेक बालबालिकाले विश्वव्यापी हुने ज्ञान, सीप सिकोस् भन्ने हो। तापनि, हाम्रा विषयगत पाठ्यक्रम समय सान्दर्भिक हुन सकेको छैन। त्यसैले युवाहरू बिदेसिन बाध्य छन्। हरेक कुरालाई हाम्रो संस्कार, परम्परा, सिकाइ, विज्ञानसँग जोड्न सक्नुपर्छ। अंग्रेजी जानेपछि कहाँ कहिले कसरी काम लाग्छ भन्ने सिकाउनुपर्छ। हामीले दिने शिक्षामा व्यावहारिक र प्रयोगात्मक पक्षमा जोड गर्न सक्नुपर्छ। जसले गर्दा बालबालिकाले एकदम प्राथमिकतासाथ सिक्छन् र त्यो सिकाइ दीर्घकालीन हुनेछ। बालबालिकालाई सधैं एकै ठाउँमा राखेर पढाउनु, सिकाउनु पनि हुन्न। हरेकले जुन ठाउँ गएको हो त्यहाँबाट आफ्नै तरिकाले सिक्न सक्छन्। आआफ्नो आइडल छान्न प्रेरित गर्नुपर्छ। हरेक कुरालाई पछ्याउन लगाउन सकियो भने पनि आफैं सफलतातर्फ लाग्ने गर्छन्। बेला मौकामा फरक ठाउँ लग्नुपर्छ। कल्पनाका कुरा लेख्न सिकाउनुपर्छ। अतिरिक्त क्रियाकलापमा जोड दिनुपर्छ। एक अध्ययनले भनेको छ कि बालबालिकासँग एउटा यस्तो शक्ति हुन्छ, जहाँ बालबालिकामा हरेक व्यक्तिलाई पहिलो पटक देख्दा नै चिन्न सक्ने क्षमता हुन्छ। उनीहरू कोही नचिनेको व्यक्ति भए पनि छिट्टै आकर्षित हुन्छन्। कोही धेरै वर्षदेखि चिने पनि मन पराउँदैनन्। त्यसैले आजका बालबालिका धेरै अगाडि छन्। एकैछिनमा हरेकको बारेमा पत्ता लगाइदिन्छन्। हामी निरन्तर क्रियाशील भयौं भने मात्र उनीहरूले मानसम्मान गर्छन्। मैले उहिले यस्तो गरेको म यस्तो त्यस्तो भन्ने आधारमा उनीहरूले मानसम्मान गर्दैनन्। बालबालिकालाई साथी भएर सिकाउन सकियो भने मात्र हामीले दिने शिक्षा लाभदायक हुन्छ। पाठ्यक्रम पनि फरक तरिकाले प्रस्तुत गर्न सकिन्छ। हामी सूचना प्राविधि भए पनि स्मार्ट हुन नसकेको हो कि ? ल्यापटप लगेर देखाउँदैमा पनि स्मार्ट भन्न मिल्दैन। हरेक बालबालिकाको लागि उनीहरूको क्षमता बुझाउन र पहिल्याउन प्रयोग गरिने विधि पद्धति पनि त स्मार्ट हो। त्यसैले हाम्रो शैली पद्धतिमा परिवर्तन गर्न सके बालबालिकासँग घुलमिल गर्न सक्छौं। उनीहरूलाई राम्रो बाटोतर्फ अग्रसर गराउन सक्छौं। केही सुझाव सञ्चारका माध्यमको प्रयोग कम गर्ने अनि प्रयोग गर्दा आफूले निरन्तर हेरविचार गर्ने विज्ञान, भूगोल, समाज, सामान्य ज्ञानका कुरालाई प्राथमिकतामा राख्ने हरेक प्रश्नको उत्तर दिन झर्को नमान्ने बालबालिकालाई निरन्तर फरकफरक अभ्यास गराउनेफरक शैली अपनाउने उनीहरूको स्मरणशक्ति बढाउन कथा, कविता सुनाउने, चित्र देखाउने र गर्न लगाउने धर्म, संस्कार, संस्कृति, परम्पराको ज्ञान दिने र महत्व बुझाउने सामाजिक पर्व, कार्यक्रमलगायत मेला पर्वतिर लग्ने, जसले गर्दा उनीहरूले आफैं धेरै कुरा सिक्छन्। हरेक दिन सिकेका कुरा भन्न लगाउने र नराम्रा कुराबारे सम्झाउने, सिकाउने फरकफरक तरिकाले गृहकार्य दिने हरेक कार्यक्रममा सहभागी गराउने हारजितबारे सिकाउने, जसले गर्दा जीवनमा समस्या पर्दा आफूलाई उत्प्रेरित गर्न सिकोस्। गाली गर्दै नगर्ने रिस नदेखाउने मतलव नगरेको अनुभव नगराउने एकोहोरो नबोल्ने सहानुभूति मात्र नदिने आश्वासनमात्र नदिने, पूरा गर्ने।"
बालकुमारीमा चुकेको गृह प्रशासन,"गृह प्रशासनले २७ किलोमिटर रिङरोडभित्रको सुरक्षा चुनौती आकलन गर्न सक्ने क्षमता पनि गुमाएकै हो ? काठमाडौं रिङरोडको लम्बाइ जम्मा २७ किलोमिटर छ। रिङरोडको एकफेरोभित्रै मुलुकको गृह प्रशासन, सुरक्षा निकाय र तिनका अंगहरू सधैं हाई अलर्ट मा हुन्छन्। तर, पुस १३ गते रिङरोडकै बालकुमारी खण्डमा भएको घटनाले मुलुकको गृह प्रशासनको रवैया र लापरबाहीप्रति गम्भीर प्रश्न उब्जाएको छ। देशमा रोजगारी छैन। बिदेसिनु युवाको बाध्यता हो। पुख्र्यौली सम्पत्ति भएका र पढेलेखेकाहरू अमेरिका, क्यानडा, अस्ट्रेलिया र युरोप लाग्छन्। मध्यम वर्गको रोजाइमा कोरिया र जापान पर्छन्। निम्नआय र अदक्ष जनशक्ति खाडीतिर छन्। मध्यम वर्गका अछामका वीरेन्द्र शाह र दैलेखका सुजन राउतले पनि कोरिया गएर टन्न कमाउने र भविष्य सुरक्षित बनाउने सपना देखेका थिए। त्यसैकारण, उनीहरू गाउँ छोडेर काठमाडौंमा कोरियन भाषा सिक्दैथिए। विडम्बना, पानीजहाज कम्पनीमा काम गर्न कोरिया जाने अवसर पाएनन्। त्यसैकारण उनीहरू उत्पादनमूलक क्षेत्रमा भए पनि कोरिया जान खोज्दैथिए। तर, सरकारले पानीजहाज कम्पनीमा सफल नभएकालाई उत्पादनमूलक क्षेत्रको भाषा परीक्षा दिन नमिल्ने अडान लियो। १८ जनाले अदालतबाट आदेश लिए, उनीहरूलाई परीक्षामा सहभागी गराइयो। तर, अरूलाई नदिने अडान सरकारले लियो। केहीले पाउने, केहीले नपाउने स्थिति बनेपछि वीरेन्द्रलगायत उनका साथीहरूले सरकारमाथि दबाब सिर्जना गर्न आन्दोलन रोजे। तर, गृह प्रशासनले संयमता गुमायो। युवाहरूको भावना, बाध्यता र सपनाको ख्यालै गरिएन। ड्याङड्याङ गोली ठोक्यो। दुईजना युवाको कोरिया जाने सपना बालकुमारीमा बिलायो। गृहमन्त्री नारायणकाजी श्रेष्ठले नै घटनामा सुरक्षा कमजोरी भएको स्वीकार गरे। सरकारले उच्चस्तरीय छानबिन समिति पनि बनाएको छ। तर, निशस्त्र युवाको आवेशमाथि गरिएको अत्यधिक बल प्रयोगले गृह प्रशासनको संयमता, प्रहरी मेरो साथी र गृह प्रशासन जनताको रक्षक जस्ता सरकारी नारालाई गिज्याएको छ। गैरजिम्मेवार अभिव्यक्ति घटनापछि गृहमन्त्री श्रेष्ठ र आईजीपी वसन्त कुँवरले संसद्को राज्य व्यवस्था समितिमा अत्यन्तै गैरजिम्मेवार अभिव्यक्ति दिए। उनीहरूले भौतिकमन्त्री प्रकाश ज्वालाको सवारी नभएको भए त्यस दिन उक्त घटना हुन सक्दैनथ्यो भन्ने आशयको अभिव्यक्ति दिए। दोष अन्यत्रै थोपर्ने कोसिस गरे। पक्कै पनि, आन्दोलन भइरहेको ठाउँमा मन्त्रीको गाडी देख्दा युवाहरू उत्तेजित हुनु स्वाभाविक हो। राजनीतिक नेतृत्वको कमी, कमजोरीका कारण देशमा विकास नभएको र आफूहरू बिदेसिनु परिरहेकोमा युवामा आक्रोश, असन्तुष्टि र उत्तेजित भावना छ नै। त्यसैकारण राजनीतिक नेतृत्वलाई सराप्दै हजारौं युवा दैनिक विदेश गइरहेका छन्। भौतिक मन्त्री ज्वाला ननिस्केको भए बालकुमारीमा घटना हुँदैनथ्यो, केपी ओली धनकुटा नपुगेको भए दुव्र्यवहार हुँदैनथ्यो, रवि लामिछानेले पोखरामा भाषण नगरेको भए मकैको खोया प्रहार हुँदैनथ्यो भन्ने तर्क अत्यन्तै गैरजिम्मेवार र अपरिपक्व हुन्। भौतिकमन्त्री कार्यक्रमस्थलबाट बालकुमारी आउँदै गर्दा उनका अंगरक्षकले वाकीटकीमा जानकारी गराएको बताएका छन्। त्यसो हो भने, सुरक्षाका सम्बन्धित निकायले बालकुमारीमा डिस्टर्ब रहेको भन्दै अरू नै बाटो प्रयोग गर्न किन निर्देशन दिएन ? मूल प्रश्न यो हो। बालकुमारीमा आन्दोलनरत युवाहरूले रोकेपछि मन्त्री ज्वाला गाडी छोडेर हिँडेको दृश्य सामाजिक सञ्जालमा व्याप्त छ। मन्त्री निस्केपछि युवाहरूले गाडीमा आगजनी गरे। प्रहरी संयन्त्रले घटनाको ठोस वस्तुस्थिति नबुझी, सुरक्षा चुनौतीको आँकलन नगरी एकाएक गोली हानेको थियो। गृहमन्त्री, आईजीपीकै अनुसार पनि सुरक्षा निकायबीच समन्वयको अभाव रह्यो। मन्त्रीको गाडी जलेपछि गोली हानिएको हो वा पहिल्यै भन्नेमा गृह प्रशासनले स्पष्ट गरिसकेको छैन। जबकि, त्यस क्षेत्रमा व्यक्तिगत, सामुदायिक र सरकारी निकायबाट पनि सीसीटीभी जडान गरिएका छन्। आजसम्म त्यसतिर ध्यान गएको देखिएन। गृहमन्त्रीज्यू, कुनै पनि तर्क, बहाना वा ढाकछोपले बालकुमारी घटनाबाट गृह प्रशासनले उन्मुक्ति पाउन सक्दैन। २७ किलोमिटर रिङरोड क्षेत्रभित्र कहाँके भइरहेको छ ? सुरक्षा चुनौती केकस्ता छन् ? त्यसको अनुसन्धान, विश्लेषण गरेर सुरक्षाको उचित प्रबन्ध गर्न नसक्ने अवस्थामा गृह प्रशासन पुगिसकेको हो ? सडकमा को मन्त्री निस्क्यो ? कुन नेता कहाँ, कुन कार्यक्रममा सहभागी भयो भन्नेमा सरकारी सुरक्षा संयन्त्रबीच समन्वय हुन छोडेको हो ? वीरेन्द्र र सुजनका आमाबुवाले बुढेसकालको सहारामात्रै गुमाएनन, सम्पूर्ण गुमाए। उनीहरूको सहाराको लौरो भाँचिएको छ। तर, सरकार १० लाख दिएर जिम्मेवारी पूरा गरेको भन्दै तर्किन खोजेको छ। बरु, सयजना दोषी उम्किऊन्, तर एक जना निर्दोषले सजाय नपाओस् भन्ने न्यायको सर्वमान्य सिद्धान्त छ। त्यसैले अनाहकमा ज्यान लिने र पछि १० लाख क्षतिपूर्ति दिने काम कुनै पनि अर्थमा स्वीकार्य हुँदैन। भौतिक मन्त्री ज्वाला ननिस्केको भए बालकुमारीमा घटना हुँदैनथ्यो, केपी ओली धनकुटा नपुगेको भए दुव्र्यवहार हुँदैनथ्यो, रवि लामिछानेले पोखरामा भाषण नगरेको भए मकैको खोया प्रहार हुँदैनथ्यो भन्ने तर्क अत्यन्तै गैरजिम्मेवार र अपरिपक्व हुन्। त्यसो भए, सडकमा को को निस्कँदा मुलुकको शान्ति सुरक्षामा असर गर्छ ? कुन नेता, कुन मन्त्री वा कुन पेसामा रहेका व्यक्ति ननिस्कँदा युवाको ज्यान जाँदैन भनेर किटान होस्। सरकारका मन्त्री वा भीआईपी नै सुरक्षाका चुनौती हुन् भने उनीहरूलाई बासस्थानमै नजरबन्द गरियोस्। टन्टै साप। तर, मुलुकले मुर्दा शान्ति खोजेको होइन। नागरिकले अमनचयनसहितको शान्ति, सुव्यवस्था र सुरक्षा खोजेका हुन। देशमा कहाँ के भइरहेको छ ? सुरक्षाका चुनौती के हुन् ? सुरक्षाको प्रबन्ध कसरी गर्ने भनेरै मुलुकमा चारवटा सुरक्षा निकाय क्रियाशील छन्। तर, बालकुमारी घटनामा नेपाल प्रहरी, सशस्त्र प्रहरी र राष्ट्रिय अनुसन्धान विभागबीच समन्वयको कमी देखियो नै। माफी त ती असहायसँग माग्नुपर्छ एकातिर शान्ति सुरक्षामा असर परेको भन्दै बालकुमारीमा प्रहरीले चलाएको गोली र हस्तक्षेपबाट दुई युवाको ज्यान गयो। अर्कोतिर, राज्यको झन्डा र डन्डासहितको सुविधा लिएर बसेकाहरू राज्यका कानुन उल्लंघन गर्न माइतीघर पुगेका थिए। सरकारमै रहेको जनमत पार्टीका मन्त्री, सांसदहरूले सरकारी नियम मिच्दै माइतीघरमा प्रदर्शन गरे। अचम्मलाग्दो दृश्य देखियो सरकारी सुविधा लिएर कानुन मिचेकाहरूलाई छुटाउन गृहमन्त्री श्रेष्ठ आफैं प्रहरी कार्यालय पुगेका थिए। तर, अछामका वीरेन्द्र शाह र दैलेखका नवराज राउतका आमाबुवालाई सान्त्वना दिन गृहमन्त्रीले कन्ञ्जुस्याइँ गरे। यो सम्झिँदा वीरेन्द्र र सुजनका आमाबुुवाको मन कति रोयो होला ? गृहमन्त्रीज्यू, सान्त्वना दिनुपर्ने भए वीरेन्द्रका अशक्त बुवा र सुजनकी अर्धचेत अवस्थामै रहेकी आमा लाई दिनुहोस्। राज्यका लागि दुईवटा गोली खर्च भयो होला। तर वीरेन्द्र र सुजनका आमाबुवाले बुढेसकालको सहारामात्रै गुमाएनन, सम्पूर्ण गुमाए। उनीहरूको सहाराको लौरो भाँचिएको छ। तर, सरकार १० लाख दिएर जिम्मेवारी पूरा गरेको भन्दै तर्किन खोजेको छ। बरु, सयजना दोषी उम्किऊन्, तर एक जना निर्दोषले सजाय नपाओस् भन्ने न्यायको सर्वमान्य सिद्धान्त छ। त्यसैले अनाहकमा ज्यान लिने र पछि १० लाख क्षतिपूर्ति दिने काम कुनै पनि अर्थमा स्वीकार्य हुँदैन। गृहमन्त्रीज्यू, सुरक्षाकर्मी देख्दा जनताले सुरक्षित महसुस गर्नुपर्छ। राज्यबाट आतंकित र भयभीत हुने अवस्था सिर्जना गर्न खोज्नु मूर्खतामात्रै हुन्छ। युवालाई आफ्नै देशमा असुरक्षित, भय र त्रास देखाउने होइन, उनीहरूलाई स्वदेशमै आस देखाउने नेतृत्व चाहिएको छ। सुरक्षा निकायलाई आधुनिकीकरण विज्ञान प्रविधिको आधुनिक युगमा अब पनि सडकमा (बर्दीधारी) खटाएर सुरक्षाको प्रबन्ध गरिरहनु उपयुक्त होइन। विकसित एवम् धनी देशमा सडकमा बर्दीधारी बिनै सुरक्षाको पूर्ण प्रत्याभूति गरिएको हुन्छ, आधुनिक प्रविधि र सीपको प्रयोगबाटै। त्यसैकारण, नेपाल प्रहरी, अनुसन्धान विभागलगायत सुरक्षा निकायलाई खिया लागेका हतियार, म्याद सकिएका अश्रुग्यास र काठका भाटा दिएर मात्रै सुरक्षा प्रबन्ध हुन सक्दैन। सुरक्षा निकायलाई आधुनिकीकरण गर्ने, उनीहरूको क्षमता वृद्धि गर्ने र आधुनिक प्रविधिमा दक्ष र सम्पन्न बनाउन सकेमात्रै पूर्ण सुरक्षाको प्रत्याभूति दिलाउन सकिन्छ। यस्तो भए, न त समन्वयको अभाव हुन्छ, न त कसैले अनाहकमा ज्यान गुमाउने सम्भावना नै रहन्छ।"
नाडालले अस्ट्रेलियन ओपन गुमाउने,"ब्रिजबेन : स्पेनिस टेनिस स्टार राफेल नाडालले अस्ट्रेलियन ओपन गुमाउने भएका छन्। वर्षको पहिलो ग्रान्डस्लाम प्रतियोगितामा सहभागिता जनाउनु अघि ब्रिजबेन इन्टरनेसनलमा प्रतिस्पर्धा गर्न पुगेका नाडाल खुट्टामा चोट बोकेपछि स्वदेश फर्किएका छन्। चोटकै कारण नाडाल झन्डै एक वर्ष कोर्ट बाहिर थिए। लामो समयपछि अस्ट्रेलियन ओपनमार्फत ग्रान्डस्लाममा फर्किन लागेका नाडालले ब्रिजबेन ओपनमा सुरुवाती दुई खेल सोझो सेटमा जितेका पनि थिए। तर, शुक्रबार अस्ट्रेलियाका जोर्डन थोप्सनसँगको क्वार्टरफाइनल खेलका क्रममा नाडालले पुनः चोट बोकेका थिए। नाडालले परीक्षणका क्रममा खुट्टाको मांसपेसी च्यातिएको पाइएको र पहिलेजस्तो गम्भीर चोट नदेखिएको जानकारी दिए। मांसपेसीमा गम्भीर चोट नदेखिनु खुसीको विषय हो। तर, यसरी नै चोट बोकिरहने हो भने लगातार खेल्न सकिन्छजस्तो छैन, नाडालले भने। ब्रिजबेन ओपनमा डोमिनिक थिएमसँग प्रतिस्पर्धा गर्नुअघि उनले तीन सय ४९ दिनसम्म एउटै पनि खेल खेलेका थिएनन्। लामो समय कोर्ट बाहिर रहे पनि नाडालले थियमलाई ७५, ६१ र जासन कुब्लरलाई ६१, ६२ को सोझो सेटमा पराजित गरेका थिए। जोर्डन थोप्सनसँगको क्वार्टरफाइनल खेल भने नाडालले ७५, ६७(६८) ३६ ले गुमाएका थिए। १९ वर्षपछि पहिलो पटक फ्रेच ओपन गुमाउन पुगेपछि ३७ वर्षीय नाडालले गत मेमा सन् २०२४ आफ्नो सक्रिय खेल जीवनको अन्तिम वर्ष हुने बताएका थिए। लामो समयसम्म कोर्ट बाहिर रहनु पर्दा निकै दुःख लागेको थियो। त्यसैले कोर्टमा फर्किन निकै मेहनत गरेको थिएँ, २२ पटकका ग्रान्डस्लाम च्याम्पियन नाडालले सामाजिक सञ्जालमा लेखेका थिए, तर, यो चोटले निरास बनाएको छ। मेलबर्नमा अद्भूत समर्थकबीच खेल्ने मेरो चाहना पूरा नहुने भएको छ। यही जनवरी १४ बाट सुरु हुने अस्ट्रेलियन ओपन गुमाउने भएपछि नाडालले फ्रेन्च ओपनमा आफ्नो ध्यान केन्द्रित गर्ने बताएका छन्। मे २० बाट सुरु हुने फ्रेन्च ओपनमार्फत पुनः कोर्टमा फर्किने योजना बनाएको छु। त्यही अनुरुप आफूलाई केन्द्रित पनि गर्नेछु, कीर्तिमानी १४ पटकका फ्रेन्च ओपन विजेता नाडालले भने।"
रैथाने बिउ संरक्षणमा स्थानीय,"रसुवा : आयातीत ठिमाहा (हाइब्रिड) बिउले स्थानीय विस्थापित हुँदै गएकाले रैथाने बिउको संरक्षण गर्न रसुवाका स्थानीयले चासो देखाएका छन्। बजारमा सजिलै ठिमाहा (हाइब्रिड) उपलब्ध हुन्छ। आयातीत नयाँ बिउले थोरै समयमा धेरै आम्दानी दिने भन्दै किसानले नै अनुसरण गरेकाले समस्या हुन थालेको हो। बजारमा आधुनिक हाइब्रिड बिउ बढेकाले परम्परागत बिउका लागि जलवायु परिवर्तनको असर देखा पर्न लागेको किसान बताउँछन्। कृषक पूर्णप्रसाद पौडेल भन्छन्, रैथाने बिउ लोप हुनबाट जोगाउनु आवश्यक छ नत्र भोकै पर्ने सम्भावना बढ्छ। आजभोलि खेतीपातीमा हावाहुरीले क्षति पुर्याउने, पानी नपर्ने, खडेरी लाग्ने हुन थालेको छ। बाली लगाउने समयमा परिवर्तन, बिउ जोगाउन कठिन हुने गरेको छ। किसानहरूले तत्कालका फाइदामा लागेर चाँडो र धेरै फाइदा लिने चाहना बढ्दै जानु, पानीका मुहानहरू सुक्दै जानु, सिँचाइको अभाव, सहुलियतमा संघसंस्थाले हाइब्रिड बिउ भित्र्याउनेजस्ता कारण रैथाने बिउ मासिँदै गएको स्थानीय बताउँछन्। मालभोग, कालोकाठे, भुन्टे मसिनोजस्ता जातको धान १५२० वर्षअघि मजाले फल्थ्यो। त्यसबेला दुई पाथी बिउले पाँच मुरी फलाइथ्यो। अहिले २२३३, शंकर जातको हाइब्रिड धान लगाउँदा १२ मुरी फल्यो। त्यही जमिनमा उही समयमा २० क्विन्टल आलु फल्यो। अहिले तत्कालको फाइदामा धेरै लिनका लागि रैथाने बिउ प्रयोग गर्न छाडेको कालिका गाउँपालिका३ का किसान खुवाप्रसाद न्यौपाने सुनाउँछन्। अन्तत विदेशबाट बिउ आउन छाडेमा भोकै पर्ने खतरा देखिन्छ, उनी भन्छन्, कोदो किराले नखाने भएकाले मकै र कोदो मिसाएर राख्ने गरिन्थ्यो। राम्रो र सक्कली खालको बिउहरू घाममा राम्ररी सुकाएर छुट्टै भकारी वा बोरामा राख्ने गरिन्थ्यो। कसैले बिउ जोगाउन गाग्रो, मधुस, ठेकी, भुड्का, सफा कपडामा पोको पारी राख्ने चलन थियो। उनी थप्छन्, अहिले चिल्लो पाकेटमा सजिएर आउने बिउले लोभ्याएपछि रैथाने बिउ मासिँदै गएको हो। भूमण्डलमा तापक्रम वृद्धि हुनु, लेकमा हुने प्रजातिका बिरुवा बेसीमा देखा पर्नु वा लोप हुनु, विषयवस्तु प्रत्यक्षरूपमा जलवायु परिवर्तनसँग सम्बन्धित खण्डवृष्टि, अतिवृष्टि र अनावृष्टि हुनु जलवायु परिवर्तनका समस्याका लक्षणहरू देखिएको जिवजिवेका अगुवा कृषक भवनाथ पौडेलले सुनाउँछन्। पौडेल थप्छन्, सुरुमा थोरै बिउ भए पुग्ने भन्दै बजारमा आउने चिल्ला पाकेटमा लोभिए। अहिले पछुताउन थालिसके। प्रदेश तथा स्थानीय तहले पनि आगामी योजना बनाउनसमेत अगुवा कृषकले सुझाव दिएका छन्। अर्का अगुवा किसान रत्नप्रसाद पौडेलले भने, रैथाने बिउ जोगाउन नलागे नयाँ पुस्ताले त्यसको स्वाद त परै जाओस् नाममा सीमित हुन्छ। लामो खडेरीले जिल्लाभर मकैको बिउ मासिएर नुवाकोटको पीपलटार पुगेर ल्याएको ८५ वर्षीय खेमराज देवकोटा सुनाउँछन्। उनी भन्छन्, पहिले छुट्टै धानको बाला टिपेर बिउ सुरक्षित गरेर मात्र जोगिन्छ, बिउप्रति ख्याल ख्याल गर्नै हुन्न। आयातीत हाइब्रिड बिउ प्रयोग गरेर थोरै जमिन, थोरै लगानी र श्रममा बढी उत्पादन गर्नाले बिउमा परनिर्भरता बढेको, कृषि उत्पादन ठप्प हुन सक्नेप्रति चासो र चिन्ता लिएका छन्। चिल्लो, फुस्रो, कालोमास, मुगी मस्याङ कात्तिके, गाजले र मकै बोडीका बिउ मासिँदै गएको, गगतकालो र खैरो मुसुरो खेसरी मादले, डल्ले, जाँते फर्सी, सेतो, मकै सिमी, ताम्रा सिमी, लेकाली छिर्बिरे र सेतो सिमीहरू पनि लोप हुँदै जान थालेकोले पुराना बिउ जोगाउनुपर्ने कालिका गाउँपालिका३ कटुन्जेका किसान तुलसीप्रसाद खतिवडाले सुनाउँछन्। स्वाद र गुणस्तरका लागि पहिलेका बिउको उत्पादन हितकर रहेको कृषि प्राविधिक संगीता राईले बताइन्।"
सर्वोच्चको ऐतिहासिक फैसला,"काठमाडौं : सर्वोच्च अदालतले बहुमत सेयरकै आधारमा अल्पमत सेयरधनीको हकमा आघात पुर्याउन नपाइने फैसला गरेको छ। न्यायाधीश कुमार रेग्मी र हरिप्रसाद फुयाँलको संयुक्त इजलासले अल्पमतमा रहेको सेयरधनीको हकहित संरक्षण हुनुपर्ने फैसला गरेको हो। प्राइभेट कम्पनीमा अल्पमत सेयरधनीको हकहितको पक्षमा सर्वोच्चबाट ऐतिहासिक फैसला भएको हो। जगदम्बा रोटो प्याकेजिङ प्राइभेट लिमिटेडका सेयरधनी दीपकप्रसाद दाहालले दायर गरेको रिट निवेदन दायर गरेका थिए। सर्वोच्चले बहुमत भएकै आधारमा अल्पमतमा रहेका सेयरधनीको हक कुण्ठित गर्न नपाइने फैसला गरेको हो। २०७९ माघ १६ गते भएको फैसलाको पूर्ण पाठ बुधबार सार्वजनिक गरिएको हो। जगदम्बा रोटो प्याकेजिङका सेयरधनी एवम् सञ्चालकहरू विष्णुप्रसाद न्यौपाने र सुलभ अग्रवालविरुद्ध दाहालले रिट निवेदन दायर गरेका थिए। निवेदक दाहाल स्वयम् जगदम्बा रोटो प्याकेजिङका सेयरधनी र सञ्चालक समितिका सदस्यसमेत हुन्। दाहालले उक्त कम्पनीमा लगानी गरेको डाइरेक्टर लोन ३ करोड ६९ लाख ३६ हजार २ सय ५० रुपैयाँ फिर्ता पाएका छैनन्। के हो विवाद ? २०६२ सालमा न्यौपाने, अग्रवाल र दाहालले जगदम्बा रोटो प्याकेजिङ प्राइभेट लिमिटेड स्थापना गरेका थिए। कम्पनीमा दाहालको २५ प्रतिशत सेयर थियो। रूपन्देही जिल्लामा जग्गा खरिद गरि घरटहरा निर्माण गरी कम्पनी सञ्चालनमा ल्याइएको थियो। काठमाडौंको स्युचाटारमा समेत जग्गा खरिद गरी व्यवसाय विस्तारसमेत भएको थियो। तर, कम्पनी सञ्चालनमा आएको केही वर्षपछि नै तीन साझेदारबीच विवाद सुरु भएको थियो। सञ्चालकद्वय न्यौपाने र अग्रवालले ७५ प्रतिशत सेयरधनी भएको जनाउँदै बहुमतका आधारमा निर्णय गर्न थालेपछि विवाद सुरु भएको हो। कम्पनीको प्रबन्धपत्र र नियमावलीमा तीन जनाको सञ्चालक समिति र चार वर्षको कार्यवधि रहने प्रावधान छ। तर, न्यौपाने र अग्रवाल मिलेर साधारणसभा बोलाई दुई जनाको मात्र सञ्चालक समिति बनाएपछि विवाद सुरु भएको हो। दुई सदस्यीय सञ्चालक समितिले कार्यविधि पनि घटाएर दुई वर्ष बनाएका थिए। दाहालले तीनजना साझेदार रहेर स्थापना गरिएको कम्पनीको साधारणसभा र बैठकमा आफूलाई नबोलाइएको दाबी गरेका छन्। दुई सदस्यीय सञ्चालक समितिले २०७० असार ५ गते राष्ट्रिय वाणिज्य बैंकको ऋण चुक्ता गर्न कम्पनीको बिल, मेसिनरी जग्गा, घरटहरा सम्पूर्ण बिक्री गर्ने निर्णय गरेको थियो। सोही निर्णयअनुसार, कम्पनीको एक बिघा ६ कट्ठा १० धुर जग्गा र सोमा बनेको घरटहरा तथा फ्याक्ट्रीसमेत ६ करोड रुपैयाँमा मालपोत कार्यालय रूपन्देहीबाट राजीनामा लिखत पारित गरी सञ्चालकद्वय न्यौपाने र अग्रवालले बिक्री गरेका थिए। २०७० असार १० गते जग्गाको पाँच करोड र घरको एक करोड रुपैयाँ मा बिक्री गरिएको थियो। घरजग्गा क्वालिटी रोटो प्याकेजिङ प्राइभेट लिमिटेडलाई बिक्री गरिएको हो। आफूलाई हटाएर दुई सदस्यीय सञ्चालक समिति गठन गरेको एवम् कम्पनीको नाममा रहेको सम्पत्ति बिक्री गरेको थाहा पाएपछि दाहाल अदालत पुगेका थिए। आफ्नो सम्पत्ति खाने नियतले साधारणसभा बैठकमा नबोलाएको र सहमति बेगर सम्पत्ति बिक्री गरिनु बदनियतपूर्ण भएको दाबी गर्दै तत्कालीन पुनरावेदन अदालत बुटवलमा निवेदन दिएका थिए। सञ्चालकद्वय न्यौपाने र अग्रवालले भने बैंकको ऋण चुक्ता गरी कम्पनी बचाउनका लागि जग्गा बिक्री गरेको लिखित जवाफ अदालतमा दिएका थिए। दाहालले पुनरावेदन अदालत बुटवल र पाटनमा छुट्टाछुट्टै रिट निवेदन दिएका थिए। पुनरावेदन अदालत बुटवलले रिट खारेज गरेको थियो। पुनरावेदन अदालत पाटनले दाहालको पक्षमा आदेश दिएको थियो। पुनरावेदन अदालत बुटवलले रिट खारेज गर्दा अन्याय भएको दाबी गर्दै दाहालले सर्वोच्चमा पुनरावेदन गरेका थिए। सोही निवेदनमा सर्वोच्चले फैसला गरेको हो। सर्वोच्चको आदेशमा के छ ? सर्वोच्चले जगदम्बा रोटो प्याकेजिङ प्रालिको नियमावलीले तीन जना सञ्चालक रहने बाध्यात्मक व्यवस्था गर्दागर्दै नियमावली विपरीत बहुमत सञ्चालक सेयरधनीबाट साधारणसभा सञ्चालन गर्नु सफा नियतका साथ कामकारबाही भएको भन्न नमिल्ने ठहर गरेको छ। कम्पनी ऐन, २०५९ को दफा १३९ को उद्देश्य अल्पमत सेयरधनीको हितलाई मात्र नभई हकलाई समेत संरक्षण गर्नू भन्ने विधायिकी मनसाय प्रस्ट देखिन्छ, फैसलाको पूर्ण पाठमा भनिएको छ, सञ्चालक समितिबाट हटाउने गरी भएको निर्णयको कुनै कानुनी आधार नभएको अवस्थामा जगदम्बा रोटो प्याकेजिङ प्रालिको विवादित सम्पत्ति बेचबिखन गर्ने कार्य दाहालको पदीय र सम्पत्तिसम्बन्धी हकउपरको हनन्विरुद्धको अपेक्षा तथा उच्चतम परम विश्वासको कर्तव्यको अपेक्षाविरुद्धको भएको देखियो। सर्वोच्चले रिट निवेदक दाहालको हकहितविरुद्ध हुने गरी पूर्वाग्रह राखेर बदनियतपूर्ण ढंगले कामकारबाही गरेको ठहर गरेको छ। अल्पमत सेयरधनी दाहालले पाउनुपर्ने रकमको हिसाब गरी ब्याजसहित भुक्तानी दिन र कम्पनीमा लगानी कायम गर्न आदेशसमेत दिएको छ। उक्त फैसलाले प्राइभेट लिमिटेड कम्पनीको अल्पमत सेयरधनीहरूको संरक्षण हुने नजिर कायम गरेको छ। रिट निवेदक दाहालले यथाशीघ्र कार्यान्वयन हुने अपेक्षा गरेको बताए। ढिलो भए पनि न्याय पाएको महसुस भएको छ, दाहालले अन्नपूर्णसँग भने, यसको यथाशीघ्र कार्यान्वयनको अपेक्षा गरेको छु। फैसलाले अल्पमत सेयरधनीहरूको हकहितको पूर्ण व्याख्या गरेको छ।"
"सेयर बजार ३६५७ अंकले बढ्यो, ७ कम्पनीको सेयरमा सकारात्मक सर्किट","काठमाडौं : अघिल्लो सेयर कारोबार दिन आइतबार दोहोरो अंकले घटेको नेप्से परिसूचक आज दोहोरो अंकले बढेको छ। आइतबार २६ अंकले घटेको नेप्से आज ३६५७ अंकले बढेर २०५९४९ विन्दुमा कायम भएको छ। यसदिन ३०९ कम्पनीको १ करोड ३७ लाख ९ हजार २७६ कित्ताको किनबेच हुँदा ४ अर्ब ६७ करोड ५२ लाख २४ हजार ९०६ रुपैयाँको कारोबार भएको छ। ७ कम्पनीको सेयर सकारात्मक सर्किट लेभलमा कारोबार भयो। सिंगटी हाइड्रो पावर,मोदी इनर्जी,त्रिशूली जल विद्युत,मु्क्तिनाथ कृषि कम्पनी,नेपाल वेयरहाउस कम्पनी, हिमालयन रिइन्स्योरेन्स र तेह्रथुम पावरको सेयर सकारात्मक सर्किट लेभलमा कारोबार भयो। यसदिन नारायणी डेभलपमेन्ट बैंकका लगानीकर्ताले भने गुमाए। सो कम्पनीको ५४६ प्रतिशतले सेयर घट्यो। सोनापुर २१ अर्ब बढीको सेयर कारोबार गरी शीर्षस्थानमा रह्यो। यसैगरी माउन्टेन इनर्जीको १९ करोड,हाथवेको १६,एनआरएन इन्फ्रास्ट्रक्चर एन्ड डेभलपमेन्टको १४ र नेफ्राको ११ करोड बढीको सेयर कारोबार भयो। कारोबारमा आएका १३ उपसमूहमध्ये १२ को सूचक सकारात्मक देखिए। यसदिन म्युचुल फण्डको मूल्य भने ००१ प्रतिशतले घट्यो। २१२ कम्पनीको मूल्य बढ्दा २९ वटाको घट्यो भने ५ को स्थिर रह्यो।"
ह्याचरी उद्योग संघको अध्यक्षमा मानन्धर,"काठमाडौं : नेपाल ह्याचरी उद्योग संघको अध्यक्षमा लक्ष्मीदास मानन्धर चयन भएका छन्। कार्यसमितिको बरिष्ठ उपाध्यक्षमा राजेन्द्र लामिछाने, प्रथम उपाध्यक्षमा बलराम किसी, द्वितीय उपाध्यक्ष बलराम सञ्जेल, महासचिव ज्ञानबहादुर विश्वराल, कोषाध्यक्षमा नवराज पौडल, सचिवमा विवेक भट्ट चयन भएका छन्। ऋषिराम पौडेलको कार्यकाल सकिएसँगै पुस २० गते भएको १७ औं वार्षिक साधारण सभाबाट मानन्धरसहितको समिति चयन भएको हो। देशभित्र विस्तारै ह्याचरी व्यवसायी पलायन भइरहेका बेला नयाँ नेतृत्व आएको छ। नेतृत्वमाथि व्यवसायीलाई जोगाउनुपर्ने चुनौति छ। पहिले देशभित्र ३५६ वटा ह्याचरी उद्योग भएतापनि अहिले १२१ वटा मात्रै ह्याचरी उद्योग छन्। कोभिड अघिसम्म ३५६ वटा ह्याचरी रहेकामा अहिले १२१ मा झरेको हो। तीमध्ये पनि ८० हाराहारीले मात्रै चल्ला उत्पादन गर्ने गरेका छन्। निरन्तरको घाटाका कारण धेरै ह्याचरी बन्द भएका हुन्। सातामा लेयर्स चल्ला तीन लाख उत्पादन हुने गरेकामा अहिले यसको उत्पादन एक लाख २५ हजार र ब्वायलर चल्ला सातामा ४५ लाख उत्पादन हुने गरेकामा अहिले २० लाख मात्रै उत्पादन हुँदै आएको छ। खुला सीमाका कारण भारतबाट अवैध रुपमा आउने पोल्ट्रिजन्य पदार्थ, बढ्दो बैंकको ब्याजदर, नागरिकमा घटेको क्रयशक्ति, कच्चापदार्थको लगाइएको भन्सार लगायतका कारण यो व्यवसाय टिक्न मुस्किल भएको हो। यससँगै पोल्ट्रिजन्य उत्पादनको मूल्य नबढ्नु र पोल्ट्रीका लागि आवश्यक दाना, औषधि, कच्चापदार्थको मूल्य बढ्नु र जनशक्तिको पारिश्रमिक थपिँदै जानुले सन्तुलन कायम गर्न नसकेर व्यवसाय धराशयी हुने अवस्थामा पुगेको हो। सरकारको स्पष्ट नीतिको अभावमा आत्मनिर्भर व्यवसाय पलायन हुने अवस्थामा पुगेको जनाउँदै व्यवसायीले चिन्ता व्यक्त गरेका छन्। यसबाट प्रत्यक्ष रुपमा बैंकिङ क्षेत्रसमेत प्रभावित हुने देखिन्छ।"
साढे २२ महिने कार्यकालमा हमालले केके गरे ?,"काठमाडौं : नेपाल धितोपत्र बोर्डका अध्यक्ष रमेश हमालको कार्यकाल सकिएको छ। २०७८ फागुन ५ गते नियुक्त भएका अध्यक्ष हमालको कार्यकाल पुस २० गते सकिएको हो। निवर्तमान अध्यक्ष भीष्मराज ढुंगाना बर्खास्त भएपछि उनको बाँकी कार्यकालका लागि हमाल नियुक्त भएका थिए। चार वर्ष कार्यकाल पूरा गरेका अध्यक्षलाई अर्को कार्यकालका लागि पुनः नियुक्त गर्न पाउने कानुनी व्यवस्था भए पनि हमाल नदोहोरिएका हुन्। धितोपत्र ऐन, २०६४ मा अध्यक्षको कार्यकाल चार वर्षको हुने र सरकारले चाहेमा एउटा कार्यकाल सम्पन्न गरेको व्यक्तिलाई पुनः एक पटकका लागि अध्यक्ष बनाउन पाउने व्यवस्था छ। यो कार्यकाल उनको पूर्ण कार्यकाल नभएको र नयाँ स्टक एक्सचेन्जलाई लाइसेन्स दिने काम बाँकी रहेकाले हमालले अध्यक्षमा निरन्तरता पाउने अनुमान गरिएको थियो। यसबीचमा उल्लेख्य कानुनी तथा संरचनागत सुधार गरेको दाबी हमालको छ। बोर्डमा कर्पोरेट संस्कारको सुरुवात गरेका हमालले ब्रोकर शाखा खोल्ने, ब्रोकर अनुमतिपत्रमा ओपन इन्ट्रीओपन एग्जिटको व्यवस्था गर्ने, बुक बिल्डिङ कार्यान्वयन गर्ने जस्ता उल्लेख्य सुधार गरेका छन्। लगानीकर्ताले पनि हमालको काम गर्ने शैली मन पराएको बताइन्छ। विवादित अध्यक्ष भीष्मराज ढुंगानाले सर्वोत्तम सिमेन्टको सेयर छोरीको नाममा खरिद गरेपछि सरकारले निलम्बनपछि बर्खास्त गरेको थियो। पछि सर्वोच्च अदालतले पनि बर्खास्तीलाई सदर गर्यो र सोही दिन हमाल अध्यक्ष नियुक्त भए। सरकारले हमाललाई दोहोर्याउन नचाहेको खण्डमा केही व्यक्ति आकांक्षीका रूपमा अघि सरेका छन्। हमाल नियुक्त हुने बेला रिक्त रहेको बोर्डको अध्यक्ष पदका लागि अर्थ मन्त्रालयले सार्वजनिक सूचनामार्फत पहिलो पटक आवेदन माग गर्दा १२ जनाले आवेदन दिएका थिए। तर छनोट नै नियमसंगत नभएको भन्दै आलोचना भएपछि समिति तथा आवेदन खारेज गरिएको थियो। नेपाल धितोपत्र बोर्डका अध्यक्ष रमेश हमालको कार्यकालको मूल्यांकन समयले गर्ला। लगानीकर्ताको हित र पुँजीबजार विकासको ऐतिहासिक कार्यको निम्ति रमेश हमाललाई धन्यवाद। रोहन कार्की, लगानीकर्ता छनोट समिति पुनः गठन गरी अर्थ मन्त्रालयले २०७८ पुस १५ मा आवेदन माग गरेको थियो। जसमा १५ जनाले आवेदन दिएका थिए। त्यतिबेला आवेदन दिनेहरू डा गोपालप्रसाद भट्ट, खगेन्द्र कटुवाल, मुक्ति अर्याल, रमेश अधिकारी, चिरञ्जीवी चापागाईं, डा नवराज अधिकारी, अम्बिका शर्मा लामिछाने, कृष्णराज पोखरेल, डाजीवन अंगाई, रमेशकुमार हमाल, सीताराम थपलिया, डाकेशवप्रसाद श्रेष्ठ, अनिलराज पौडेल, निरज गिरी र हेमन्त बस्याल थिए। बोर्ड अध्यक्ष छनोट समिति राष्ट्रिय योजना आयोगका सम्बन्धित सदस्य संयोजक रहने तथा अर्थसचिव र विज्ञ सदस्य रहने प्रावधान छ। २३ महिनामा के के गरे हमालले ? क) दीर्घकालीन आर्थिक प्रभाव पार्ने सुधार तथा कार्य १ विशिष्टीकृत लगानी कोषको सुरुवातः नवीनतम् ज्ञान, सीपक्षमता भएका वा नयाँ वस्तु, सेवा, प्रविधि वा बौद्धिक सम्पत्तिसँग सम्बन्धित व्यवसाय वा नवीनतम उद्यम व्यवसायको प्रवद्र्धन गर्न आवश्यक पुँजी परिचालनका लागि प्राइभेट इक्विटी भेन्चर क्यापिटल इकोसिस्टम निर्माण भएको छ। २ एसएमई प्ल्याटफर्मका लागि नियमावलीः साना तथा मझौला व्यवसाय क्षेत्रका कम्पनीहरूलाई धितोपत्र बजारमा ल्याउन तथा धितोपत्र बजार सूचकांकमा हुने उतारचढावमा न्यूनीकरण गर्न एसएमई प्ल्याटफर्म सञ्चालनका नियमावली तयार गरिएको छ। ३ वैदेशिक रोजगारीमा गएका नेपालीहरूलाई आईपीओमा १० प्रतिशत आरक्षण व्यवस्थाः वैदेशिक रोजगारीमा गएका नेपाली नागरिकलाई सार्वजनिक निष्कासनमा १० प्रतिशत सेयर आरक्षण व्यवस्था गरिएको छ। यसले देशको शोधनान्तर स्थिति सबल बनाउँदै विदेशबाट रेमिट्यान्स औपचारिक माध्यमबाट भित्र्याउनलाई प्रोत्साहन हुनेछ। ४ वस्तु विनिमय बजार अनुमतिका लागि प्रक्रिया अगाडिः देशमा लगानीकर्ता मैत्री, प्रतिस्पर्धात्मक एवं अन्तर्राष्ट्रियस्तरको प्रविधि र क्षमतायुक्त वस्तु विनिमय बजार सञ्चालन अनुमति प्रक्रिया अन्तिम चरणमा छ। ५ नयाँ स्टक एक्सचेन्जका लागि प्रक्रियाः धितोपत्र बजारलाई थप प्रतिस्पर्धी, प्रभावकारी, लगानीकर्ता मैत्री एवं अन्तर्राष्ट्रियस्तरको प्रविधिसहितको क्षमतायुक्त बनाई यसको सेवालाई विश्वसनीय तथा गुणस्तरीय, प्रतिस्पर्धी हुने गरी विकास र विस्तार गरी धितोपत्र बजारमा सर्वसाधारण लगानीकर्ताको पहुँच अभिवृद्धि गर्न नेपालको पुँजी बजारमा दोस्रो स्टक एक्सचेन्ज प्रवेश गराई उक्त बजारलाई प्रतिस्पर्धी बनाउने उद्देश्यका नयाँ स्टक एक्सचेन्ज स्थापनाका लागि आवेदन माग गरिएको छ। उक्त धितोपत्र बजार अनुमति प्रक्रियालाई पारदर्शी बनाउनका लागि धितोपत्र बजार सञ्चालनका लागि संगठित संस्था संस्थापना गर्न बोर्डबाट सिफारिस प्रदान गर्ने सम्बन्धी निर्देशिका, २०७९ बनाई पहिलोपटक लागू गरिएको छ। ६ सूचीकृत कम्पनीमा क्षेत्रगत विविधीकरणः बैंक तथा वित्तीय क्षेत्रका कम्पनीहरूको बाहुल्य रहेको नेपालको धितोपत्र बजारमा अन्य क्षेत्रका कम्पनीहरूलाई पुँजी परिचालनका लागि सहजीकरण गरी सूचीकृत कम्पनीमा विविधीकरण ल्याइएको छ। ख) समयसीमा तोकी गरिएका सुधार कार्यहरू ७ ओपन इन्ट्री ओपन एक्जिटमार्फत धितोपत्र दलाल व्यवसाय (ब्रोकर)लाई अनुमतिः बोर्डबाट तोकिएको मापदण्ड पुर्याएका संस्था तथा कम्पनीलाई ओपन इन्ट्री ओपन एक्जिटमार्फत समय सीमा तोकी मेरिट बेसमा अनुमतिपत्र प्रदान गरिएको छ। ८ बुक बिल्डिङ प्रणालीमार्फत अनुमति प्रदानः धितोपत्रको मूल्य निर्धारण पारदर्शी तथा प्रतिस्पर्धात्मक रूपमा गरी वास्तविक क्षेत्रका कम्पनीको बजार प्रवेश प्रोत्साहित गर्न अन्तर्राष्ट्रिय रूपमा प्रचलनमा रहेको बुक बिल्डिङ विधि प्रारम्भिक सार्वजनिक निष्कासनमा लागू गर्न बोर्डले बुक बिल्डिङ निर्देशिका, २०७७ बमोजिम सर्वोत्तम सिमेन्ट र रिलायन्स स्पिनिङ मिल्सलाई निष्कासन अनुमति प्रदान गरिएको छ। ९ मर्जर तथा एक्विजिसनमा छरितोः मर्जर तथा एक्विजिसन जाने कम्पनीलाई तीन दिनमा नै स्वीकृति प्रदान गर्ने एवम् कम्पनीको सेयर बढीमा १५ दिनसम्म मात्र रोक्का हुने व्यवस्था गरिएको छ। यसअघि त्यस्ता कम्पनीको सेयर कारोबार वर्षौंसम्म रोक्का हुने अवस्थाको अन्त्य गरिएको छ। १० धितोपत्र दलाल व्यवसायीको शाखा विस्तारमा चुस्तताः धितोपत्र बजार सेवालाई देशव्यापी बनाउने क्रममा धितोपत्र दलाल व्यवसायीले शाखा कार्यालय खोल्न बोर्डमा निवेदन पेस गरेको १५ दिनभित्र स्वीकृति दिने व्यवस्था गरिएको छ। ११ लगानीकर्ताहरूको हकहितः लगानीकर्ताहरूको संरक्षणका लागि कानुन प्रबलीकरणलाई सुदृढ गर्ने भन्दै बोर्डले १६ भन्दा बढी कारबाही गरेको छ। १२ आस्वा शुल्कमा कटौतीः बैंक वा वित्तीय संस्थाले धितोपत्र खरिदसम्बन्धी सुविधा उपलब्ध गराए बढीमा पाँच रुपैयाँ शुल्क लिन सक्ने व्यवस्था गरिएको छ। घ) बजार विकास तथा सुधारका अन्य कार्यहरू १३ डेडिकेटेड टीएमएसका लागि व्यवस्थाः लगानीकर्ताहरूले विकसित बजार उपलब्ध भएका विशेषता तथा सुविधासहितको सेवा प्रदान गर्न सक्ने गरी नेप्सेको कारोबार प्रणालीसँग आबद्ध हुने गरी कारोबार व्यवस्थापन प्रणाली (टीएमएस) स्थापना गर्न सक्ने व्यवस्था गरिएको छ। १४ धितोपत्र बजारमा गैरआवासीय नेपाली भिœयाउन आवश्यक व्यवस्थाः पुँजी बजारमा लगानीकर्ताको संख्यामा वृद्धि तथा प्रतिस्पर्धात्मक वातावरणको विकास गर्न एवं गैरआवासीय नेपाली नागरिकहरूको ज्ञान, सीप, पुँजी, प्रविधि र सञ्जाललाई मुलुकको विकास र समृद्धिसँग जोड्ने गरी गैरआवासीय नेपाली नागरिकहरूलाई पुँजी बजारमा सहज प्रवेशका लागि आवश्यक कानुनी तथा संस्थागत पूर्वाधार तयार भइरहेको छ। १५ जलविद्युत् समूहको कम्पनीहरूका लागि विशेष व्यवस्थाः जलविद्युत् कम्पनीले भौतिक पूर्वाधारको कम्तीमा ६५ प्रतिशत कार्य सम्पन्न भएको प्रमाणित विवरण पेस गरेपश्चात्मात्र बोर्डबाट अन्तिम स्वीकृति प्रदान गर्ने, जलविद्युत् कम्पनीका संस्थापकहरूले लकइन अवधिपश्चात् सेयर बिक्री गर्नका लागि कम्पनीले अनिवार्यरूपमा विद्युत्को व्यापारिक उत्पादन गरेको हुनुपर्ने, जलविद्युत् कम्पनीले हकप्रद निष्कासन गर्न कम्पनीको नेटवर्थ चुक्ता पुँजीभन्दा कम नरहेको हुनुपर्ने, आयोजनाबाट विद्युत्को व्यापारिक उत्पादन भइसकेको हुनुपर्ने १६ एप्लिकेसन प्रोग्रामिङ इन्टरफेस (एपीआई)सम्बन्धी व्यवस्थाः सीडीएस एन्ड क्लियरिङ लिमिटेडमा रहेका तथ्यांकलाई अत्याधुनिक प्रविधिमा आधारित एपीआई पूर्वाधारको विकास गरी सम्बन्धित सरोकारवाला निकाय वा संस्थालाई सो निकाय वा संस्थाले प्रदान गर्ने सेवाका आधारमा सोही सेवासँग सम्बन्धित तथ्यांकमा पहुँच हुने व्यवस्था गरिएको छ। १७ वित्तीय साक्षरता अभिवृद्धिमा जोडः धितोपत्र बजारमा लगानीकर्ताहरूको बढ्दो प्रवेशलाई दृष्टिगत गरी वित्तीय साक्षरता अभिवृद्धिमा जोड दिइएको छ। सो क्रममा विश्व लगानीकर्ता सप्ताह २०२३ को अवसरमा देशव्यापीरूपमा लगानीकर्ता शिक्षा तथा सचेतनासम्बन्धी विविध कार्यक्रमहरू सञ्चालन गरिएको छ। ङ) बजार सुधार तथा विकासका बाँकी काम १८ धितोपत्र व्यवसायीका कर्मचारीलाई सर्टिफिकेसन प्रोग्राम सञ्चालन गर्न नीतिगत निर्णयः बोर्डबाट अनुमतिपत्र प्राप्त धितोपत्र बजार सञ्चालक तथा सेवा प्रदायक संस्थामा कार्यरत जनशक्तिलाई बोर्डद्वारा क्षमता तथा व्यावसायकिता विकासका लागि हाललाई सुरुवाती कार्यक्रमका लागि धितोपत्र दलाल व्यवसायीमा कार्यरत जनशक्तिलाई प्रमाणीकरण कार्यक्रम सञ्चालनमा ल्याउने नीतिगत निर्णय भएकामा यसको सुरुवात भने हुन बाँकी छ। १९ स्वतन्त्र सञ्चालकसम्बन्धी विशेष व्यवस्थाः सूचीकृत कम्पनीहरूको संस्थागत सुशासनको अवस्थालाई थप सुदृढ बनाउन प्रचलित कानुनको व्यवस्थासँग सामञ्जस्यता कायम गरी स्वतन्त्र सञ्चालकको भूमिकालाई सशक्त र प्रभावकारी बनाउन बोर्डबाट स्वतन्त्र सञ्चालकको योग्यतासहितको रोस्टर तयार गर्ने साथै स्वतन्त्र सञ्चालकबाट पालना गर्नुपर्ने व्यवस्था र प्रवाह गर्नुपर्ने विवरणलगायत आवश्यक कुराहरू तोक्ने व्यवस्था गर्न बाँकी नै छ। २० सूचीकृत कम्पनीहरूका लागि रिपोर्टिङ ढाँचाः सूचीकृत कम्पनीहरूको वित्तीय विवरण तयार गरी बोर्डमा पेस गर्ने ढाँचा आईक्यानसँगको सहकार्यमा विकास गरिएको छ तर लागू हुन सकेको छैन।"
लगानी भित्र्याउन र सहज गर्न पुराना कानुनलाई परिमार्जन गर्छौं : अर्थमन्त्री महत,काठमाडौं : अर्थमन्त्री डा प्रकाशशरण महतले मुलुकमा लगानी भित्र्याउन सरकारले आवश्यक वातावरण बनाइरहेको बताएका छन्। सोमबार काठमाडौंमा आयोजित भारतनेपाल बिजनेश फोरममा मन्त्री महतले नेपालमा लगानीका धेरै उपयुक्त क्षेत्र रहेकाले लगानी गर्न आह्वान गर्दै सरकारले आवश्यक वातावरण बनाइरहेको बताएका हुन्। उनले लगानीलाई सहज गर्न पुराना कानूनहरुलाई परिमार्जन गर्दै लैजाने उल्लेख गरे। सरकारले आगामी अप्रिलमा लगानी सम्मेलन गर्न लागेको भन्दै मन्त्री महतले त्यसअघि सरकारले आवश्यक पूर्वाधार तयारीमा ध्यान केन्द्रीत गरेको जिकिर गरे। उनले जलविधुत क्षेत्रका नेपालले फड्को मारेको र भारतले १० हजार मेगावाट खरिद गर्ने सम्झौता भएको अवस्थामा अन्य वस्तुहरुको निर्यातमा पनि नीजि क्षेत्रले ध्यान दिनुपर्ने बताए। नेपालमा सयौं पर्यटकीय स्थल भएपनि सडकको अवस्थाका कारण त्यसको पूर्ण उपयोग गर्न नसकेकाले सडक निर्माणमा समेत ध्यान दिएको उनको भनाई छ। उनले नेपालका नीजि क्षेत्र र भारतको नीजि क्षेत्रबीच सहकार्य गरेर व्यवसाय तथा लगानीका लागि काम गर्न सुझाव दिए।

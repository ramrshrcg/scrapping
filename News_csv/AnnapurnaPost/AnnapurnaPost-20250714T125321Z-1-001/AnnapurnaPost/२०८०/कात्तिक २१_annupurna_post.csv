शीर्षक,विवरण
प्रिमियम आईपीओ उचित कि अनुचित ?,"नेपाल धितोपत्र बोर्डले प्रिमियम मूल्यमा प्रारम्भिक सार्वजनिक निर्गमन अर्थात् इनिसियल पब्लिक अफरिङ (आईपीओ) जारी गर्न स्वीकृति दिन थालेको छ। कम्पनीले सेयर बिक्री गर्दा अंकित मूल्यमा केही रकम थप गरेर बिक्री गर्छ भने त्यस्तो रकमलाई प्रिमियम भनिन्छ। अंकित मूल्यमा थपिने यस्ता रकम कम्पनीको लाभ वा नाफाको रूपमा गणना नहुने हुँदा यसलाई प्रिमियम भनिएको हो। पुँजीसरह वासलातमा सेयर प्रिमियमको रूपमा लेखांकन हुने यस्तो रकम कानुनले तोकेको क्षेत्रमा मात्र खर्च गर्न पाइन्छ। कम्पनीले प्रिमियम मूल्यमा सेयर बिक्री गर्नु सामान्य कुरो भए पनि नेपालमा भने यस्तो अभ्यास त्यति धेरै हुन सकेको थिएन। पछिल्लो समयमा कम्पनीले यसको उपयोग गर्न थालेका छन्। आईपीओ र एफपीओ (फर्दर पब्लिक अफरिङ) मात्र हैन, हकप्रद पनि प्रिमियम मूल्यमा जारी हुन सक्ने भए पनि नेपालमा यस्तो अभ्यास हुन सकेको छैन। सेयर प्रिमियमको कानुन सेयर प्रिमियमको तालुकी कानुन कम्पनी ऐन, २०६३ हो। ऐनको दफा २(ल) मा प्रिमियम मूल्यको सेयर भन्नाले सेयरको अंकित मूल्यभन्दा बढी मूल्यमा बिक्री हुने गरी कम्पनीले जारी गरेको सेयर सम्झनुपर्छ भनेर परिभाषा गरेको छ। ऐनको दफा २९(१) मा धितोपत्रसम्बन्धी प्रचलित कानूनबमोजिम धितोपत्रको सार्वजनिक निर्गमन (निष्काशन) गर्नसक्ने कुनै पब्लिक कम्पनीले धितोपत्रसम्बन्धी प्रचलित कानुनमा उल्लिखित सर्त तथा अवस्थाबमोजिम प्रिमियम मूल्यको सेयर जारी गर्न सक्नेछ भन्ने उल्लेख छ। प्राइभेट र सेयर जारी नगर्ने पब्लिक कम्पनीले पनि प्रिमियम मूल्यमा सेयर जारी गर्न सक्छन्। यस्ता कम्पनीले प्रिमियम मूल्यमा सेयर जारी गर्दाको प्रक्रिया भने पब्लिक कम्पनीको भन्दा फरक हुन्छ। यस्ता कम्पनीले दायित्वभन्दा सम्पत्ति बढी भएको अवस्थामा साधारणसभाबाट स्वीकृति लिई प्रिमियम मूल्यको सेयर जारी गर्न सक्ने व्यवस्था छ। दफा २९(२) मा अंकित मूल्यभन्दा बढी रकम प्रिमियम खाता खोली जम्मा गर्नुपर्नेछ भन्ने व्यवस्था छ। यस्तो रकमको उपयोग सम्बन्धमा दफा २९(३) मा उल्लेख गरिएको छ। उक्त दफाअनुसार यस्तो रकम (१) जारी नगरिएको सेयर पुँजीमध्येबाट सेयरधनीलाई पूर्ण मूल्य चुक्ता भएको बोनस सेयर जारी गर्न, (२) फिर्ता हुने कुनै अग्राधिकार सेयर फिर्ता गर्दा तिर्नुपर्ने प्रिमियमको सम्बन्धमा रकम व्यवस्था गर्न, (३) कम्पनीले गरेको प्रारम्भिक खर्च मिन्हा गर्न, र (४) कम्पनीको सेयर जारी गर्ने सम्बन्धमा भएको खर्च वा भुक्तानी गरिएको कमिसन वा डिस्काउन्ट रकम व्यहोर्न वा शोधभर्ना गर्न खर्च गर्न सकिन्छ। भारतमा भने यस्तो रकम आफ्नो सेयर आफैं किन्न (बाई ब्याक) मा समेत उपयोग गर्न सकिने व्यवस्था छ। प्रिमियम निर्धारक कानुन देशको सर्वोच्च कानुन संविधान भए जस्तै सेयर प्रिमियमको सर्वोच्च कानुन कम्पनी ऐन हो। संसारका हरेक देशको कम्पनी कानुनमा प्रिमियममा सेयर जारी गर्न सकिने व्यवस्था हुन्छ। प्रिमियम कति निर्धारण गर्ने भन्ने सम्बन्धमा कुनै सीमा नभए पनि कम्पनीको वित्तीय अवस्था मुख्य आधार हुन्छ। नेपालको धितोपत्र कानुनमा दुई वटा विधि अपनाएर मूल्य निर्धारण गर्न सकिने व्यवस्था गरेको छ। कम्पनी ऐनले सूचीकरणमा आउने व्यवस्था गरेका कम्पनीको लागि प्रिमियम निर्धारण गर्ने अधिकार धितोपत्रसम्बन्धी कानुनलाई दिएको छ। प्रिमियम निर्धारण गर्ने कानुनको रूपमा धितोपत्र दर्ता तथा निर्गमन (निष्कासन) नियमावली, २०७३ रहेको छ। उक्त नियमावलीको नियम २५ अनुसार (१) पछिल्लो तीन वर्षसम्म खुद नाफामा सञ्चालनमा रहेको, तर कम्तीमा एक अर्ब रुपैयाँ चुक्ता पुँजी भई पछिल्लो दुुई वर्ष नाफामा रहेको (२) प्रतिसेयर चुक्ता पुँजीभन्दा प्रतिसेयर नेटवर्थ बढी भएको, (३) साधारणसभाले प्रिमियम मूल्यमा जारी गर्ने निर्णय गरेको, (४) कम्पनीभन्दा बाहिरका विज्ञ वा विज्ञ संस्थाबाट प्रिमियम मूल्य निर्धारण गर्दा अपनाइएको विधि, औचित्य र औचित्यलाई पुष्टि गर्ने गरी प्रमाणित गरेको मूल्यांकन प्रतिवेदन, (५) कम्तीमा औसत वा सोभन्दा माथिल्लो क्रेडिट रेटिङको ग्रेड प्राप्त गरेको हुनुपर्ने व्यवस्था छ। त्यस्तै, नियम २५क अनुसार (१) कम्तीमा एक अर्ब रुपैयाँ चुक्ता पुँजी भएको कम्पनीको हकमा साधारणसभाबाट स्वीकृत पछिल्लो दुई आर्थिक वर्षको लेखापरीक्षण प्रतिवेदनको आधारमा पुँजीकृत भएको आम्दानी (क्यापिटलाइज्ड अर्निङ), भविष्यमा प्राप्त हुने नगद प्रवाहको वर्तमान मूल्य (डिस्काउन्टेड क्यास फ्लो) र प्रचलित नेपाल कानुनबाट मान्यता प्राप्त अन्तर्राष्ट्रिय प्रचलनको आधारमा मूल्यांकन विधि अवलम्बन गरी प्राप्त हुने कुल मूल्यको औसत मूल्य, (२) एक अर्ब रुपैयाँभन्दा घटी चुक्ता भएका कम्पनीको हकमा साधारणसभाबाट स्वीकृत पछिल्लो ३ आर्थिक वर्षको लेखापरीक्षण प्रतिवेदनका आधारमा पुँजीकृत भएको आम्दानी (क्यापिटलाइज्ड अर्निङ), भविष्यमा प्राप्त हुने नगद प्रवाहको वर्तमान मूल्य (डिस्काउन्टेड क्यास फ्लो) र प्रचलित नेपाल कानुनबाट मान्यता प्राप्त अन्तर्राष्ट्रिय प्रचलनको आधारमा मूल्यांकन विधि अवलम्बन गरी प्राप्त हुने कुल मूल्यको औसत मूल्य, (३) माथि १ र २ बमोजिम निर्धारण गरिएको प्रिमियम मूल्यलाई सम्बन्धित प्रत्याभूतकर्ताले समेत प्रमाणित गरी पेस गर्नुपर्ने र (४) माथि १ र २ बमोजिम कायम भएको औसत मूल्य र कम्पनीको साधारणसभाबाट स्वीकृत पछिल्लो लेखापरीक्षण भएको वित्तीय विवरणअनुसारको प्रतिसेयर नेटवर्थको दुई गुणाले हुन आउने मूल्यमा जुन कम हुन्छ सो रकमलाई प्रिमियमसहितको मूल्य कायम गर्नुपर्ने र (५) माथि १ र २ बमोजिमका विधि अवलम्बन गर्दा लिइएका मान्यता तथा आधार खुलाई सो को औचित्यसमेत स्पष्ट गर्नुपर्ने व्यवस्था छ। प्रिमियम मूल्यमा किन जारी गरिन्छ आईपीओ ? कम्पनीले प्रिमियममा किन आईपीओजारी गर्छन् ? यसको लाभ कसले कसरी लिन्छन् वा लिन सक्छन् भन्ने विषयमा केन्द्रित भएर चर्चा गरिन्छ। प्रिमियममा सेयर जारी गरिने कुरालाई संसारभर सामान्य रूपमा लिइन्छ। नेपालमा पनि यसको सुरुआत हुनुलाई सुखद मान्नुपर्ने हुन्छ। आईपीओ मात्र हैन, हकप्रद पनि प्रिमियम मूल्यमा जारी हुन्छ भन्दा अलि अनौठो लागे पनि यो यथार्थ हो र स्वीकार्य छ। सन् २०२० मा भारतमा रिलायन्स इन्डस्ट्रिज लिमिटेडले १५ सेयर बराबर १ सेयरको अनुपातमा हकप्रद सेयर जारी गरेको थियो। अंकित मूल्य १० भारतीय रुपैयाँ (भारु) रहेको कम्पनीले बजार मूल्यमा करिब १५ प्रतिशत छुट दिँदै १ हजार २ सय ४७ प्रिमियम थप गरेर १ हजार २ सय ५७ भारुमा जारी गरेको थियो। यसबाट कम्पनीले प्रिमियमसहित ५ खर्ब ३१ अर्ब २४ करोड २० लाख ५ लाख ७ सय ५८ भारु उठाएको थियो। निम्न ३ कारणले प्रिमियममा आईपीओ जारी गर्नु उचित ठहर्छः १ पुँजी प्राप्ति: कम्पनीले परल वा प्रिमियम जुन मूल्यमा सेयर जारी गरे पनि त्यसको एउटा महŒवपूर्ण पक्ष पुँजी प्राप्ति हो। परल मूल्यमा उठाएको रकम त्यति पर्याप्त नहुने र प्रशासनिकलगायतमा खर्च हुने हुँदा नगन्य रकम मात्रै व्यावसायिक गतिविधिका लागि उपलब्ध हुन्छ। यस्ता रकमले चुक्ता पुँजी र सेयरधनीको संख्या बढाउनेबाहेक उल्लेख्य योगदान दिँदैन। परल मूल्यमा प्रिमियम थप हुँदा त्यसरी प्राप्त हुने रकमले व्यवसायलाई आधुनिकीकरण गर्दै नयाँनयाँ प्रविधि उपयोगमा ल्याएर व्यवसाय विस्तार गर्न रकम उपलब्ध हुन्छ। यस्ता रकम अनुसन्धान, विकास, पुँजीगत खर्च, अर्को कम्पनी प्राप्ति (एक्विजिसन), इत्यादिको लागि खर्च हुने हुँदा यसले कम्पनीको आय वृद्धि गराउँछ। यति हुँदाहुँदै पनि नेपालमा आईपीओ जारी गर्नुलाई सहभागिता बढाउने मात्र हो भन्ने भाष्य निर्माण गरिएको छ। यसको सैद्धान्तिक पक्षबाट हेर्दा यसले पुँजी र सहभागिता मात्र हैन उच्च व्यवस्थापक, नेतृत्वकर्ता, व्यावसायिक दक्षता, व्यावसायिक विज्ञता नयाँ सोच पनि भिœयाउँछ। जसले गर्दा कम्पनीले तीव्र गतिमा व्यवसाय विस्तार गरी उच्च नाफामा कम्पनीलाई लैजान्छ। यसैकारण आईपीओमा संस्थागत र उच्च नेटवर्थ भएका व्यक्ति र संस्थाको लागि विशेष आरक्षण दिइन्छ। २ उच्च आम्दानी : परल मूल्यमा जारी गरिएको आईपीओभन्दा प्रिमियममा जारी गरिएको आईपीओ कम्पनी र सेयरधनी दुवैको लागि कयौं गुणा हितकारी हुन्छ। व्यवसाय सञ्चालनमा आएर नाफा कमाउन लामो समय लाग्छ। सम्भावना हुँदाहुँदै पनि पुँजी अभावले थुप्रै व्यावसायिक अवसर गुमाउनुपर्ने हुन्छ। परल वा प्रिमियम मूल्यमा जारी आईपीओबाट प्राप्त रकमको ब्याज पनि तिर्नु नपर्ने र फिर्ता पनि गर्नु नपर्ने हुँदा यसले कम्पनीको आम्दानी बढाउने अवसर प्राप्त हुन्छ। आम्दानी आय बढ्दा त्यसको लाभ स्वतः सेयरधनीले प्राप्त गर्ने हुँदा परल वा प्रिमियम दुवै आईपीओले लगानीकर्ताको लागि उच्च लाभ दिन सक्छ। अझ परलभन्दा प्रिमियम मूल्यको आईपीओले बढी लाभ दिन्छ। ३ ऋणमोचन : कम्पनी सुरुआत हुनेबित्तिकै नाफा हुन्छ भन्ने छैन। स्वपुँजीले नपुगेर ऋण पनि लिनु परेको हुन्छ। उक्त ऋणको सावाँ ब्याज तिर्दा आम्दानी त्यसैमा सकिन्छ। कम्पनीले प्रिमियममा आईपीओ जारी गर्दा प्राप्त हुने थप रकमले ऋणमोचन गर्न सकिन्छ। यसरी ऋणमोचन हुँदा कम्पनीको सञ्चालन आम्दानी बढ्छ। आईपीओमा थपिएको प्रिमियमले कम्पनीको चुक्ता पुँजीमा कुनै वृद्धि नहुने हुँदा ऋण मोचनपश्चात् बढ्ने आम्दानीले प्रतिसेयर आम्दानी पनि उच्च अंकले वृद्धि हुन्छ। यसले सेयरको मूल्यसमेत बढ्दा यसको फाइदा पनि सेयरधनीले नै प्राप्त गर्छन्। निष्कर्ष प्रिमियम मूल्यमा आईपीओ जारी गर्नुपछि उल्लेखित ३ का अतिरिक्त अन्य ससाना कारण पनि थप्न सकिन्छ। तर मुख्य र महŒवपूर्ण पाटो तीन वटा हुन्। समग्रतामा हेर्दा आईपीओ (परल वा प्रिमियम) ले पुँजी जुटाउन सहजता दिन्छ। यसले कम्पनीका परिलक्षित उद्देश्य प्राप्तिमा प्रभावकारिता दिन्छ। माथि उल्लेखित तथ्यको आधारमा प्रिमियममा सेयर जारी हुनु उचित छ। अनुचित हो कि हैन भन्ने प्रसंगमा भने यसको मूल्य निर्धारण पक्षबाट हेर्नुपर्ने हुन्छ। यसमा सम्पत्ति पुनर्मूल्यांकनबाट सिर्जित जगेडा कोषलाई आधार लिने कि नलिने भन्ने विषयमा छलफल गर्नुपर्ने हुन्छ। त्यस्तै, भारतले अपनाएको विधिको पनि तुलनात्मक अध्ययन हुनुपर्ने देखिन्छ। भारतमा पीई (प्राइस अर्निङ) र पीईजी (प्रोफिट अर्निङ ग्रोथ) अनुपातको आधार लिइएको देखिन्छ। नेपालमा पुँजीको आधारमा सञ्चालन अवधि घटीबढी गरिएको विषय भने अनुचित छ। एक अर्ब चुक्ता पुँजी भएको कम्पनीले पछिल्लो दुई वर्ष नाफामा रहेको भए हुने र अन्यलाई तीन वर्ष तोकिनु चाहिँ उचित हो भन्ने आधार र कारण देखिन्न। प्रिमियममा सेयर जारी गर्न दिइएको विषयमा अहिले उठेको विवाद प्रिमियम निर्धारण विधिमा केन्द्रित हुनुपर्नेमा प्रिमियममा सेयर जारी गर्न दिनैहुन्न भन्नेमा विषयमा केन्द्रित हुनु अनुचित छ। त्यसैले, प्रिमियम मूल्यमा सेयर जारी गरिने कुरो उचित छ, यसलाई निरन्तरता दिनुपर्छ। तर मूल्य निर्धारण विधिमा अपनाइएको पुँजी र सञ्चालन अवधिको हद एकै कायम गर्नुपर्छ। त्यस्तै, नेटवर्थको दुई गुणा वा पुँजीकृत भएको क्यापिटलाइज्ड अर्निङ, डिस्काउन्टेड क्यास फ्लो र प्रचलित नेपाल कानुनबाट मान्यता प्राप्त अन्तर्राष्ट्रिय प्रचलनको आधारमा मूल्यांकन विधि अवलम्बन गरी प्राप्त हुने कुल मूल्यको औसत मूल्यमध्ये जुन कम हुन्छ भन्ने व्यवस्थामा पुनरावलोकन हुनु आवश्यक छ। लेखक कर्पोरेट र धितोपत्र कानुनका अध्येताअधिवक्ता हुन्।"
चिसो टेन्टमा राहतको पर्खाइ छ,"घरमा छोराबुहारी नाति र म थियौं। सधैं झैं त्यस दिन खाना खाएर एकछिन् टिभी हेरेँ। साढे ९ बजेतिर सुतेको हुँ। म माथिल्लो तलामा सुत्थे। छोराबुहारी र नाति तल्लो तलामा सुतेका थिए। मस्त निन्द्रामा परेको बेला घर, खाट सबै एकैपटक हल्लिए। मेरो निद पनि बिथोलियो। हल्लिँदै थियो म अब मर्छु जस्तो लागेको थियो। उठेर टर्च बालेँ। बाहिर निस्किएको थाहै पाइएन। मुटुको ढुकढुकी बढिरहेको थियो। कराउँदै तल झर्दैँ थिएँ। तलबाट छोरा आएर बुबा छिटो बाहिर निस्कौं भन्दै सिडीबाट हात समातेर बाहिर ल्यायो। घर ढल्न सकेन। पूरै चिराचिरा परेको छ। जतिबेला पनि ढल्न सक्छ। यति ठूलो भूकम्प, सम्झँदा अझै मन आत्तिरहेको छ। यसरी घर हल्लाएको कहिल्यै थाहा पाइन्। भूकम्पले जाजरकोटमा मान्छे मरेको मेरो जीवनकालमा सुनेको थिइनँ। त्यसपछि बाहिर आँगनमा बसेरै रात काट्यौं। मेरो घरनजिकैबाट तीन चार जनाको लास निकाले। ३० जना जति घाइतेको उद्धार भयो। बिहान उज्यालो भए पनि मन अँध्यारो भयो। मेरै ५ वटा अरू घर भत्किए। म बसेको बाहेकका घर एउटा एनजिओले भाडामा लिएको थियो। सबै ध्वस्त भए। अहिले टेन्टमा बसिरहेका छौं। अहिले पनि धेरैले राहत नपाएको गुनासो गरेका छन्। राहतको ओइरो नै लागेको भन्ने सुनेको छु। दुरुपयोग नहोस्। पीडितसम्म सहयोग र राहत पुगोस्। (८९ वर्षीय योगशमशेर शाह भेरी नगरपालिका३ जाजरकोटका बासिन्दा हुन्।)"
विश्वका शक्तिशाली भूकम्पहरू,"भूकम्प पृथ्वीमा हुने सबैभन्दा शक्तिशाली र विनाशकारी प्राकृतिक घटनाहरूमध्येमा पर्छ। यस ग्रहमा विगतमा आएका ठूलठूला भूकम्पका कारण ठूलो विनाश निम्तिएको छ। इतिहासमा पृथ्वीले भोगेका शक्तिशाली भूकम्पहरूले प्रभावित क्षेत्रहरूमा स्थायी प्रभाव छोडेको छ। यी भूकम्पीय घटनाहरू परिमाणमा भिन्न हुन सक्छन्। तर तिनले पारेका मानवीय र भौतिक क्षतिलगायतका विनाशकारी प्रभाव हजारौं वर्षसम्म पनि परिपूर्ति गर्न असम्भव हुन्छ। विश्वमा सबैभन्दा बढी रेक्टर स्केलका पाँच भूकम्प र सबैभन्दा बढी मानवीय क्षति पुर्याएका पाँच ठूला भूकम्पहरूका विषयमा यहाँ जानकारी गराइएको छ। भल्दिभिया भूकम्प यस भूकम्पलाई ग्रेट चिली भूकम्पको नामले चिनिन्छ। यो विश्वमा रेकर्ड गरिएको हालसम्मकै सबैभन्दा शक्तिशाली भूकम्प हो। सन् १९६०, मे २२ तारिखका दिन स्थानीय समयअनुसार दिउँसो ३ः१५ मा ९५ रेक्टर स्केलको भूकम्प गएको थियो। भूकम्प करिब १० मिनेटसम्म रहेको थियो। भूकम्पपछि आएको २५ मिटरसम्मको उचाइसहितको छालले विशाल सुनामी निम्त्याएको थियो। सुनामीले चिलीको तटलाई गम्भीर रूपमा असर पुर्यायो। उक्त भूकम्पको धक्का जापान र फिलिपिन्सम्म महसुस गरिएको थियो। भूकम्पमा मृत्यु हुनेको संख्या निश्चित नभए पनि कुल मृतकको संख्या एक हजारदेखि ६ हजारबीचको हुन सक्ने अनुमान गरिएको छ। करिब तीन हजार जना घाइते भएका थिए। ग्रेट अलास्का भूकम्प (१९६४) ९२ सन् १९६४ मा गएको यस भूकम्पलाई गुड फ्राइडे भूकम्प पनि भनिन्छ। भूकम्प अलास्काको प्रिन्स विलियम साउन्ड क्षेत्रमा सन् १९६४ को मार्च २७ शुक्रबारका दिन स्थानीय समयअनुसार साँझ ५ः३६ मा गएको थियो। करिब ४५ मिनेटसम्म चलेको उक्त भूकम्प अमेरिकी इतिहासमा रेकर्ड गरिएको सबैभन्दा शक्तिशाली भूकम्प हो। ९२ म्याग्निच्युडको भूकम्पले करिब ८२ मिटरको सुनामी ल्यायो, जसले चेनेगा गाउँलाई नै ध्वस्त पार्यो। भूकम्पमा परी कुल १ सय ३९ जनाको मृत्यु भएको विश्वास गरिएको छ। सुमात्रा भूकम्प सन् २००४ मा आएको सुमात्रा भूकम्पलाई हिन्द महासागर भूकम्प पनि भनिन्छ। इन्डोनेसियाको पश्चिमी तटमा केन्द्रबिन्दु रहेको उक्त भूकम्प २६ डिसेम्बरका दिन गएको थियो। यसको परिणामस्वरूप ३० मिटर अग्लो छालहरूसहितको सुनामी आएको थियो। ९१ म्याग्निच्युडको उक्त भूकम्पमा परेर करिब २५ हजारले ज्यान गुमाए। यसले सम्पूर्ण ग्रहलाई करिब एक सेन्टिमिटर जति कम्पन गराएको थियो। भूकम्पबाट निस्किएको ऊर्जा हिरोसिमा एटोमिक बमको तुलनामा १५०० गुणा बढी रहेको बताइन्छ। यसपछि आएको सुनामीलाई हिन्द महासागर सुनामी, दक्षिण एसियाली सुनामी, इन्डोनेसियाली सुनामी, क्रिसमस सुनामी नामले चिनिन्छ। तोहोकु भूकम्प (२०११)९१ जापानको तटीय क्षेत्रमा सन् २०११ को मार्च ११ मा करिब ९१ म्याग्निच्युडको विशाल भूकम्प आयो। भूकम्पले ४०५ मिटर उचाइसम्मका छालहरूसहित ठूलो सुनामी ल्याएको थियो। मानव इतिहासमा यो सबैभन्दा घातक भूकम्पमध्येको एक मानिएको छ। सुनामीले उत्तरपूर्वी जापानमा व्यापक र गम्भीर संरचनात्मक क्षति पुर्यायो। भूकम्पले विमानस्थल, सडक र रेलमार्ग ध्वस्त बनायो। करिब १ लाख २७ हजार २ सय ९० भवन पूर्ण रूपमा भत्किए, २ लाख ७२ हजार ७ सय ८८ भवन आधा भत्किए र ७ लाख ४७ हजार ९ सय ८९ भवनहरू आंशिक रूपमा क्षतिग्रस्त भएका छन्। सुनामीले थुप्रै आणविक दुर्घटनाहरू पनि निम्त्याए। मुख्यतया फुकुसिमा दाइची आणविक पावर प्लान्ट परिसरमा ठूला दुर्घटनाहरू भए। भूकम्प र सुनामीका कारण १५ हजार ८ सय ९४ जनाको मृत्यु भयो भने ६ हजार १ सय ५२ जना घाइते भए। त्यसैगरी २ हजार ५ सय ६२ व्यक्ति बेपत्ता भएका थिए। कामचट भूकम्प रुसको सुदूरपूर्वमा पर्ने कामचटका प्रायद्वीपको तटमा सन् १९५२ को नोभेम्बर ४ मा ९ रेक्टर स्केलको भूकम्प गयो। यसका कारण करिब १५ मिटर उचाइसम्मका छालहरूसहितको ठूलो विनाशकारी सुनामी आयो। यसले कामचटका प्रायद्वीप र कुरिल टापुहरूमा व्यापक क्षति पुर्यायो। भूकम्पका कारण करिब १० देखि १५ हजार मानिसको मृत्यु भयो। सुनामीका छालहरू पेरु, चिली र न्युजिल्यान्डसम्म पुगेका थिए। त्यसैगरी भूकम्पको प्रभावस्वरूप अलास्का, अलेउटियम टापुहरू र क्यालिफोर्नियामा करिब १४ मिटरसम्म सुनामी छालहरू देखा परेका थिए। मानवीय क्षतिका हिसाबले शक्तिशाली पाँच भूकम्पहरू शान्सी भूकम्प मिङ राजवंशको समयमा सन् १५५६, जनवरी २३ का दिन बिहान सबेरै चीनको शान्सी प्रान्तमा गएको भूकम्प इतिहासमा सबैभन्दा घातक भूकम्प मानिन्छ। यस भूकम्पमा परी ८ लाख ३० हजार मानिसको मृत्यु भएको अनुमान गरिएको छ। सन् २०१० मा हाइटीमा आएको दोस्रो सबैभन्दा घातक भूकम्पमा ज्यान गुमाउनेको संख्याको दोब्बरभन्दा बढी संख्यामा यस भूकम्पमा मानिसले ज्यान गुमाए। चीनको ९७ भन्दा बढी काउन्टी प्रभावित भएका छन्। केही काउन्टीहरूमा त्यहाँको जनसंख्याको ६० प्रतिशतसम्मको मृत्यु भएको अनुमान गरिएको छ। त्यतिबेला त्यहाँका मानिस ठूला चट्टानहरूमा बनाइएका कृत्रिम गुफाभित्र बसोबास गर्थे। तिनै गुफाहरूभित्र सुतिरहेको अवस्थामा गएको भूकम्पका कारण गुफा भत्किएर ठूलो जनधनको क्षति भएको थियो। चीनको इतिहासमै सबैभन्दा घातक प्राकृतिक प्रकोपमा यो गनिन्छ। उक्त भूकम्प ८ रेक्टर स्केलको थियो। हाइटी भूकम्प सन् २०१० मा हाइटीको पोर्टओप्रिन्समा गएको भूकम्प मानव इतिहासको एक डरलाग्दो विनाशमा पर्छ। ७ म्याग्निच्युटको उक्त भूकम्प जनवरी १२ तारिखमा स्थानीय समयअनुसार ४ बजेर ५३ मिनेटमा गएको थियो। यसको १२ दिनपछिसम्म पनि ४५ र त्योभन्दा बढीका कम्तीमा ५२ वटा पराकम्पहरू गएका रेकर्ड गरिएको थियो। करिब ३० लाख मानिस यो भूकम्पबाट प्रभावित भएको अनुमान छ। भूकम्पमा ज्यान गुमाउनेको संख्या करिव ३ लाख १६ हजार रहेको थियो। एन्टिओक भूकम्प ११५ ईस्वीको डिसेम्बर १३ तारिखमा टर्कीको एन्टाक्केमा गएको भूकम्प एन्टिओक भूकम्पले चर्चित छ। त्यतिबेला ७५ म्याग्निच्युडको भूकम्प गएको थियो। भूकम्पले एन्टिओक र वरपरका क्षेत्रहरूमा ठूलो जनधनको क्षति पुर्याएको थियो। यसले सिजरिया मारिटिमामा बन्दरगाहलाई नराम्ररी क्षति पुर्याएको थियो। भूकम्पमा रोमन सम्राट् ट्राजन पनि परेका थिए। भूकम्पमा परी अनुमानित २ लाख ६० हजार मानिसले ज्यान गुमाएका थिए। एन्टिओक, डाफ्ने र अपामियाका सहरहरू लगभग पूर्ण रूपमा नष्ट भएका थिए। भूकम्पका बेला आफैं उखेलिएका रुखहरू हावामा उडेर धेरैलाई गम्भीर चोट पटक लाग्नुका साथै कैयौंको मृत्यु पनि भएको थियो। भूकम्पपछि धेरै दिनसम्म आएको पराकम्पका कारणले पनि बाँचेकामध्येका धेरैले ज्यान गुमाएका थिए। त्यसैगरी भग्नावशेषमा फसेका धेरै मानिसको भोकका कारण मृत्यु भएको थियो। एन्टाक्या भूकम्प ५२५ ईस्वीको अन्तमा टर्कीमा आएको ७ म्याग्निच्युडको भूकम्पले एन्टिओक सहरलाई पूर्ण रूपमा ध्वस्त पार्यो। यसका पराकम्प भूकम्प गएको १८ महिनासम्म पनि गएको थियो। भूकम्पमा परी करिब २ लाख ५० हजारको मृत्यु भएको अनुमान छ। यसले बाइजान्टिन साम्राज्यको क्षेत्रमा ठूलो क्षति पुर्यायो। भूकम्पपछि लागेको आगो र ठूलो आधीबेहरीले पनि धेरै विनाश निम्त्याएको थियो। ताङ्शान भूकम्प सन् १९७६ मा चीनको ताङ्शान क्षेत्रमा गएको ७६ म्याग्निच्युटको भूकम्पलाई पनि विनाशकारी भूकम्पको रूपमा लिइन्छ। भूकम्पका कारण ताङ्शानका ८५ प्रतिशत भवनहरू ध्वस्त भएका थिए। अधिकांश राजमार्ग, रेल्वे र पुलहरू भत्किएका थिए। भूकम्पमा परी २ लाख ४२ हजार ७ सय ६९ को मृत्यु भएको थियो। त्यसैगरी १ लाख ६४ हजार ८ हजार ५१ जना गम्भीर घाइते भएका थिए।"
भूकम्प इतिहासका ८०० वर्ष,"१२८० सालदेखि हाल ५० ठूला भूकम्प गएको विवरण छ। साना भूकम्प र परकम्प भने हजारौं गइरहेका छन्। नेपालमा ठूलो भूकम्पको चक्र सय वर्षमा हुने देखिन्छ। प्रत्येक सय वर्षको हाराहारीमा ठूला भूकम्प जानुले यो पुष्टि भइरहेको छ। यस अर्थमा भूकम्पका दृष्टिकोणले नेपाल असाध्यै जोखिममा छ। नेपालको भौगोलिक संरचना कारण बारम्बार भूकम्प गइरहने विज्ञहरूको तर्क छ। धेरै ठूला भूकम्पले नेपालमा जनधनको पनि ठूलै क्षति भइरहेका तथ्य छन्। नेपालमा पहिलो पटक भूकम्प कहिले गयो भन्ने यकिन तथ्य प्रमाण पाइँदैन। नेपालमा गोपालवंश, महिषपालवंश, किराँतवंश, लिच्छविवंश, मल्लवंश र शाहवंशले लामो समय शासन गरेको देखिन्छ। यसबीच अन्य केही समय सोमवंश र ठकुरीवंशको शासन नेपालमा चलेको थियो। नेपालको प्रामाणिक इतिहास लिच्छविकालदेखि मात्रै छ। शिलालेखहरूमा भने विसं ५२२ पछि पाइएका अभिलेखमा नेपाल शब्दको उल्लेख छ। जतिबेला नेपालमा लिच्छविकालीन शासन थियो। भूकम्पको इतिहास भने नेपालमा आठ सय वर्षअघिदेखिको मात्र भेटिएको छ। पछिल्लो आठ सय वर्षको अन्तरालमा भूकम्प गएको पाइन्छ। मल्लकालपछिका भूकम्पको तथ्यमात्रै इतिहासकारले भेटाएका छन्। भूकम्प सम्बन्धमा ब्रह्मशमशेर जंगबहादुर राणाले लेखेको नेपालको महाभूकम्प सबैभन्दा चर्चित छ। यसमा रहेका कतिपय तथ्य पनि गलत रहेको इतिहासकार महेशराज पन्तको भनाइ छ। उनका अनुसार गोपाल राजवंशावली, मण्डल वंशावली, भाषा वंशावलीसहित पुराना हस्तलिखित पात्राहरूमा भूकम्पसम्बन्धी विवरणहरू उल्लेख गरिएको पाइन्छ। भूगर्भविद्द्वय जीआर चित्रकार र माधवराज पाण्डेले अंग्रेजी भाषामा लेखेको इतिहासमा चढेका, नेपालमा गएका भैंचाला भन्ने लेखमा नेपालमा गएका भूकम्पको बारेमा उल्लेख गरेका छन्। लिच्छविकालका २५० अभिलेखमा भूकम्पबारे कहीँ उल्लेख छैन तर पनि त्यो बेला पनि भूकम्प गएको हुन सक्ने ऐतिहासिक तथ्यहरूले स्पष्ट देखाउँछ। लिच्छविकालका मानगृह, कैलाशकुटलगायतका अधिकांश मठमन्दिर ढुंगा बनाउनुले भूकम्प जोखिमलाई स्पष्ट पार्छ। इतिहासकार दिनेशराज पन्त ऐतिहासिक तथ्य भेटिएको सबैभन्दा पुरानो भूकम्प भनेको विक्रम सम्बत् १२८० लाई मान्छन्। जुन त्यस वर्षको पौष शुक्ल प्रतिपदाका दिन गएको भनिन्छ। त्यसबेला चार महिनासम्म जमिन हल्लिरहेको वंशावलीमा उल्लेख छ। भूकम्पका कारण १५ दिनदेखि एक महिनासम्म देश छाडेर बाहिर जानु परेको विवरण पनि ऐतिहासिक दस्तावेजमा पाइन्छ। १२८० सालदेखि हाल ५० ठूला भूकम्प गएको विवरण छ। साना भूकम्प र परकम्प भने हजारौं गइरहेका छन्। विसं १३१२ मा ठूलो भूकम्प गएको इतिहासमा भेटिन्छ। यो भूकम्पबाट तत्कालीन राजा अभय मल्लको मृत्यु भएको थियो। जतिबेला थुप्रै देवालय र घरहरू भत्किए। देशको कुल जनसंख्याको तीन भागको एक भाग सर्वसाधारणको पनि मृत्यु भएको विवरण विभिन्न लेख र पुस्तकमा उल्लेख छ। १३१६ सालमा राजा जयदेवको पालामा पनि भूकम्प गएको थियो। त्यो बेलाको भूकम्पले पनि धेरै भवन भत्काइएको थिए भने भूकम्पका कारण मुलुकमा महामारी र त्यसपछि अनिकाल परेको थियो। १४०१ सालमा गएको भूकम्पलाई ठूलो भूकम्प भनी विभिन्न पुस्तकमा लेखिएको छ। उक्त भूकम्प दसैंको फूलपातीका दिन गएको तथ्य भेटिन्छ। त्यसको भोलिपल्ट महाअष्टमीका दिन राजा अरि मल्लको मृत्यु भएको देखिन्छ। त्यसबेला भक्तपुर शासनको केन्द्र थियो। तर अरि मल्लको मृत्यु भने देउपाटन (पशुपति क्षेत्र)मा भएको उल्लेख छ। त्यसबेला राजाहरूको राज्याभिषेक देउपाटनमा गर्ने चलन थियो। मृत्यु हुन लागेकाहरूलाई पशुपति क्षेत्र लाने चलनअनुसार अरि मल्ललाई पनि त्यसबेला देउपाटन लगिएको हुन सक्छ। भूकम्पका कारण मुलुकमा महामारीका साथै अनिकाल परेको थियो। विसं १४६४ मा गएको भूकम्पले मत्स्येन्द्रनाथको मन्दिरका साथै अन्य थुप्रै मठमन्दिर भत्किए। भूकम्पका कारण रातो मच्छिन्द्रनाथको मन्दिरलगायत दर्जनौं मन्दिर ढले। जमिनमा ठूलठूला धाँजा फाटे, जसले गर्दा पानीका मुहानसमेत सुक्ने तर नयाँ स्थानमा आउने भए। यो भूकम्पले सयौं मानिस तथा पशुको ज्यान जानुका साथै हजारौं घर भत्किए भन्ने इतिहास भए पनि कति मानिस मरे उल्लेख छैन। विसं १७३८ को भूकम्पले धेरै घर मन्दिर भत्किए। विसं १८२४ असार १ गते एकै दिनमा २१ पटक भूकम्पको धक्का महसुस गरियो। यसले के कति धनजनको क्षति पुर्यायो भन्ने यकिन अभिलेख छैन। विसं १८६६ को भूकम्पले पशुपतिनाथको देवललाई केही गरेन तर अन्य थुप्रै मन्दिर भत्काइदियो। विसं १३१२ मा ठूलो भूकम्प गएको थियो। यो भूकम्पबाट तत्कालीन राजा अभय मल्लको मृत्यु भएको थियो। कुल जनसंख्याको तीन भागको एक भाग सर्वसाधारणको पनि मृत्यु भएको थियो। विसं १८८० सालमा यमपञ्चकका दिन एकै स्थानमा बसेका सातवटा ग्रह छुट्टिएको पाइन्छ। त्यही भएर उक्त दिन भूकम्प गएको भन्ने बुझाइ रहेको छ। जानकारका भनाइमा एकैदिनमा १७ पटक भूकम्प गएको थियो। त्यो विपत्तिले पनि निकै क्षति पुर्यायो जसको क्षति पनि यकिन भएको पाइँदैन। त्यसपछिका नेपालमा गएका भूकम्पहरूको भने तथ्यांक स्पष्ट पाइन्छ। १८९० भदौ १२ गते सोमबार बेलुका करिब ६ बजेतिर ठूलो विनाशकारी भूकम्प गएको तथ्य छ। त्यही दिन राति ११ बजे परकम्पको धक्का महसुस भयो। जसकारण हनुमानढोकाभित्रको भण्डारखालमा राजाहरूले र टुँडिखेलको खुला चौरमा सर्वसाधारण रात कटाए भन्ने पाइन्छ। जसले भक्तपुर, ठिमी, साँखु, बनेपालाई धेरै प्रभाव पारेको अभिलेखमा छ। सोही भूकम्पका कारण काठमाडौंमा रहेका दुईवटा धरहरामध्ये एउटा पूरै ढल्यो। अर्काे धरहरा आधामात्रै भत्कियो। सो भूकम्प गएको एक महिना नबित्दै असोज १० गते राति अर्काे भूकम्प गएको पाइन्छ। जसले भत्किन बाँकी संरचनालाई तहसनहस पार्यो। त्यसको एक वर्षपछि अर्थात् १८९१ असार र असोज महिनामा फेरि दुईवटा ठूला भूकम्प गए। पानी परिरहेका बेला यी भूकम्प गएकाले बागमतीमा ठूलो बाढी आएको थियो। प्राप्त तथ्यांक हेर्दा १९९० माघ २ को भूकम्प ८३ रेक्टर स्केलको थियो। त्यसमा ८ हजार ५ सय ३२ जनाको ज्यान गएको थियो भने १८ हजार ७ सय १३ जना घाइते भएका थिए। त्यसबेला उपत्यकामा १२ हजार ३ सय ९६ घर, पहाडमा ६४ हजार ७ सय ४२ घर र तराईमा ३ हजार ७ सय ५४ घर पूर्ण क्षति भएका थिए। उपत्यकामा २५ हजार ६ सय ५८ घर, पहाडमा ७३ हजार २ सय ५३ घर र तराईमा ५ हजार ६ सय १० घर आंशिक क्षति भएको विवरण छ। जुन भूकम्पलाई इतिहासको सबैभन्दा ठूलो विनाशकारी भूकम्प मानिन्छ। यही दिन पारेर नेपालमा भूकम्प सुरक्षा दिवस पनि मनाइँदै आइएको छ। २०३७ साउन १४ गते आएको भूकम्प ६५ रेक्टर स्केलको थियो। बझाङ केन्द्रबिन्दु भएको यो भूकम्पले १ सय ७८ जनाको ज्यान लियो भने ४० हजारभन्दा बढी घरमा क्षति तुल्यायो। २०४५ भदौ ५ गतेको ६९ रेक्टर स्केलको भूकम्प उदयपुर केन्द्रबिन्दु भएर गएको थियो। त्यो भूकम्पमा पूर्वी नेपालमा ७ सय २१ जनाको मृत्यु भएको थियो भने ६ हजार २ सय १३ जना घाइते भए। त्यसबेला १४ हजार ९ सय ६४ घर पूर्ण क्षति, ३३ हजार ९ सय ५९ घर चिराचिरा परेर प्रयोग गर्न नमिल्ने र २४ हजार ४ सय ९६ घर आंशिक क्षति भएका थिए। २०६८ असोज १ गते पूर्वी नेपाललाई केन्द्रबिन्दु बनाएको भूकम्पले ठूलै क्षति गरेको थियो। त्यसको मापन ६८ रेक्टर स्केलको गरिएको थियो। ताप्लेजुङ र भारतको सिक्किम केन्द्रबिन्दु भएको यो भूकम्पका कारण नेपालमा ६ जनाको मृत्यु हुनुका साथै साढे ६ हजार घर पूर्ण क्षति भएका थिए। १२ हजारभन्दा बढी घरमा आंशिक क्षति तुल्यायो भने डेढ हजारभन्दा बढी सार्वजनिक भवन पनि क्षतिग्रस्त भए। २०७२ वैशाख १२ गते ११ः५६ बजे गएको भूकम्प ७६ रेक्टर स्केलको थियो। गोरखाको बारपाक केन्द्रबिन्दु भएको यो भूकम्पका कारण ८ हजार ९ सय ७० जनाको मृत्यु हुनाका साथै २२ हजार ३ सय २ जना घाइते भएका थिए। २०७२ वैशाख १३ गते दोलखा केन्द्रबिन्दु भएर ६९ रेक्टर स्केल र वैशाख २९ गते दोलखा केन्द्रबिन्दु भएर ६८ रेक्टर स्केलको भूकम्प गएको थियो। यस भूकम्पमा ८ लाख ६६ हजार २ सय ७ निजी घर पूर्ण क्षति भएका र ४७ हजार ८ सय २७ घर आंशिक क्षति भएका थिए। २०८० असोज १६ गते बझाङ केन्द्रबिन्दु बनाएर गएको ६३ रेक्टर स्केलको भूकम्पका कारण एक जनाको ज्यान गएको थियो। १ सय ३५ घर क्षतिग्रस्त भएका थिए। २०६५ मंसिर ३१ गते हुम्ला केन्द्रबिन्दु बनाएर ६० रेक्टर स्केल, २०७७ भदौ ३१ गते सिन्धुपाल्चोक केन्द्रबिन्दु बनाएर ६० रेक्टर स्केल, २०७९ साउन १५ गते खोटाङ केन्द्रबिन्दु बनाएर ६० रेक्टर स्केल र सोही वर्षको कात्तिक २३ गते डोटी केन्द्रबिन्दु बनाएर ६६ रेक्टर स्केलको भूकम्प गएको थियो। २०८० कात्तिक १७ गते राति ११ः४७ का ६४ रेक्टरको भूकम्प गयो। यो सबैभन्दा पछिल्लो भूकम्प हो। जाजरकोटमा १ सय १ र रुकुममा ५२ गरी १ सय ५३ जनाको मृत्युको मृत्यु भयो। मृत्यु हुनेमा ९७ महिला र ५६ पुरुष छन्। यसबाट जाजरकोट र पश्चिम रुकुमका ठूलो धनजनको क्षति भएको छ। नेपालमा गएका भूकम्पमध्ये ऐतिहासिक तथ्य भेटिएको सबैभन्दा पुरानोे १२८० सालमा गएको भूकम्प हो। यसले सय वर्ष भूकम्पीय चक्र हुने पुष्टि गर्छ। पृथ्वीको दोहनका गरेका कारण भूकम्प गइरहेको बताइन्छ। झन्डै आठ सय वर्ष नेपालको इतिहासमा कुल ५० ठूला भूकम्प गएको देखिन्छ। विभिन्न पुस्तक र लेखमा आधारित।  एजेन्सीको सहयोगमा"
वीरगन्ज गोल्डकप : झापालाई हराउँदै आर्मी सेमिफाइनलमा,"वीरगन्ज : त्रिभुवन आर्मी क्लब, वीरगन्ज गोल्डकप फुटबलको सेमिफाइनलमा प्रवेश गरेको छ। वीरगन्जको आदर्शनगर रंगशालामा मंगलबार भएको खेलमा झापा एफसीलाई २० गोलले हराउँदै आर्मी क्लबले सेमिफाइनलको यात्रा तय गरेको हो। खेल सुरु भएको ७ औं मिनेटमा नीरज कुमार शाहले गोल गर्दै आर्मीलाई सुरुवाती अग्रता दिलाएका थिए। आर्मीले पाएको कर्नर किक्मा झपाको पेनाल्टी एरिया नजिकैबाट होड गर्दै बललाई गोल पोष्टको जाली चुमाउन उनि सफल भएका थिए। पहिलो हाफ १० मा सकिएको खेलको ६१ औं मिनेटमा आर्मीकै फत्तेमान घलेले थप एक गोल गर्दै आफ्नो टिमको अग्रता दोब्बर पारेका थिए। घलेले डिबक्स एरिया बाहिरबाटै गरेको सुन्दर प्रहारले झापाको गोलपोष्टको जाली चुमेको थियो। त्यसको तीन मिनेट बित्न नपाउँदै झापाका प्रदीप बुढाथोकीले आर्मीविरुद्ध सात्वना गोल गर्ने अवसर गुमाएका थिए। आर्मीका रक्षापंक्तीलाई छल्दै पेनाल्टी एरिया भित्रैबाट बुढाथोकीले हानेको बल गोलपोष्ट बाहिर गएको थियो। खेलको ७१ औं मिनेटमा आर्मीका दिशान्त राइले झापाको गोलपोष्टमा हानेको सशक्त प्रहारलाई झापाका गोलरक्षक अनिष देउलाले उत्कृष्ट बचाउँदै गर्दै विफल तुल्याई दिएका थिए। मंगलबार भएको खेलको म्यान अफ दी म्याच आर्मीका लागि दोस्रो गोल गरेका भले घोषित भए। त्यसबापत उनले १० हजार रुपैयाँ पुरस्कारपनि प्राप्त गरे। मंगलबारको विजेता आर्मीले अब फाइनल प्रवेशका लागि बिहीबार हुने दोस्रो सेमिफाइनल खेलमा संकटा क्लब काठमाडौंको सामना गर्नेछ। संकटा क्लब नकआउट चरणमा चर्च ब्वाइज युनाइटेड नवलपरासीलाई पाखा लगाउँदै सेमिफाइनलमा प्रवेश गरेको हो। प्रतियोगितामा बुधबार हुने पहिलो सेमिफाइनल खेलमा भने आयोजक भेट्रान सिटी क्लब वीरगन्ज र नेपाल पुलिस क्लब भिड्नेछन्। वीरगन्जले भारतको दिल्लीलाई र पुलिस क्लबले भारतको कोलकत्तालाई हराउँदै अन्तिम चारको यात्रा तय गरेका हुन्। मधेस प्रदेशकै सबैभन्दा उच्च धनराशीको यो प्रतियोगिता कार्तिक २५ गते सम्म चल्ने छ। प्रतियोगितामा नेपालका ६ र भारतका दुई गरी कूल आठ टिम सहभागी छन्।"
मुस्ताङमा गुम्बा र स्कुलको आवासीय भवन बनाउन भारत सरकारको ६ करोड ९७ लाख सहयोग,"जोमसोम : भारतीय दूतावासले उपल्लो मुस्ताङको लोमान्थाङ गाउँपालिकाअन्तर्गत पर्ने एक गुम्बा र एक सरकारी विद्यालयको आवासीय भवन निर्माणका लागि ६ करोड ९७ लाख अनुदान सहयोग गर्ने भएको छ। लोमान्थाङ१ स्थित निफुक नर्वुलिङ गुम्बाको आवासीय भवन र लोमान्थाङ२ स्थित दिव्य दीप माध्यमिक विद्यालयको आावासीय भवन निर्माणका लागि उक्त अनुदान दिने भएको हो। नर्वुलिङ गुम्बा आवासीय भवनका लागि ४ करोड ४० लाख र दिव्य दीप विद्यालयको आवासीय भवनको लागत ४ करोड ३२ लाख लागत अनुमान गरिएको छ। जसमध्ये गुम्बा र स्कुलको आवासीय भवन निर्माण गर्न लोमान्थाङ गाउँपालिकाले २० प्रतिशत र भारतीय दुतावासले ८० प्रतिशत अनुदान सहयोग उपलब्ध गराउने गरी मंगलबार काठमाडौंमा सम्झौता भएको लोमान्थाङका प्रमुख प्रशासकीय अधिकृत बुद्धिराम उपाध्यायले जानकारी दिए। भारतीय दूतावासको सहयोग बन्ने दुई आवासीय भवनको कूल लागत ८ करोड ७२ लाख रहेपनि लोमान्थाङ गाउँपालिकाले सम्झौता मुताविक १ करोड ७४ लाख ४० हजार व्यहोर्ने गरी सम्झौता भएको प्रमुख प्रशासकीय अधिकृत उपाध्यक्षको भनाइ छ। भारतीय दूतावासको आर्थिक सहयोगमा निर्माण गरिने दुई आवासीय भवनको पूर्वाधारका लागि त्रीपक्षीय सम्झौता भएको लोमान्थाङ गाउँपालिकाका अध्यक्ष टसीनर्बु गुरुङले जानकारी दिए। दूतावासका तर्फबाट प्रथम सचिव करुण बन्सेल, संघीय मामिला तथा सामान्य प्रशासन मन्त्रालयका प्रतिनिधि र लोमान्थाङ गाउँपालिकाका अध्यक्ष र प्रमुख प्रशासकीय अधिकृत सम्झौतापत्रमा हस्ताक्षर गरे। दुई आवासीय भवन निर्माणको काम १५ महिनामा सक्नेगरी समय निर्धारण गरिएको छ।"
प्रदेश सरकार र भरतपुर महानगरको समन्वयमा गौतमबुद्ध अन्तर्राष्ट्रिय क्रिकेट रंगशाला निर्माण हुने,हेटौंडा : चितवनमा विगत डेढ वर्षदेखि अलपत्र परेको गौतमबुद्ध अन्तर्राष्ट्रिय क्रिकेट रंगशाला निर्माणको कार्य पुन: सुरु हुने भएको छ। मंगलबार हेटौंडामा बसेको बागमती प्रदेश सरकार र भरतपुर महानगरपालिका बीचको बैठकले उक्त रंगशाला निर्माणका लागि लगानी गर्ने सहमति भएको महानगरको पूर्वाधार विकास महाशाखाका प्रमुख सन्तोष आचार्यले जानकारी दिए। प्रदेश सरकारको ७० प्रतिशत र भरतपुर महानगरपालिकाको ३० प्रतिशत आर्थिक सहयोगमा निर्माण प्रक्रिया सुरु गर्न लागिएको उनले बताए। अहिले खेल हेर्न ठाउँ र खेल्ने पिच निर्माणका लागि ७० करोड लाग्ने अनुमान रहेको उनले बताए।
बर्खास्त भएको श्रीलंकाको क्रिकेट बोर्ड अदालतद्वारा पुनःस्थापित,"कोलम्बो : श्रीलंकाको पुनरावेदन अदालतले मंगललबार क्रिकेट बोर्ड बर्खास्त गर्ने खेलमन्त्रीको निर्णयलाई खारेज गरेको छ। अदालतले पूरा सुनुवाइ नभएसम्म निष्कासित अधिकारीहरूलाई पुनर्बहालीसमेत गरेको छ। सोमबार श्रीलंका क्रिकेट बोर्डलाई बर्खास्त गर्ने र एउटा अन्तरिम समिति नियुक्त गर्ने मन्त्री रोशन रणसिंघेको कदमलाई चुनौती दिँदै बोर्डका अध्यक्ष शम्मी सिल्भाले दायर गरेको निवेदनलाई अदालतले स्वीकार गरेको छ। 'अदालतले मुद्दाको पुनः सुनुवाइ नगरेसम्म बोर्डको पुनःस्थापना दुई साताका लागि हो,' अदालतका एक अधिकारीले भने। अदालतले पूर्वकप्तान अर्जुना रणतुंगाको अध्यक्षताको अन्तरिम समितिलाई कार्यालयमा निरन्तरता दिन रोक लगाउने आदेश प्राप्त गरेपछि सिल्भा काममा फर्किने बोर्डका अधिकारीहरूले बताएका छन्। सरकारले बोर्डका थाती मुद्दाहरू सम्बोधन गर्न एउटा क्याबिनेट समिति पनि नियुक्त गरेको छ। विश्वकप प्रतियोगितामा भारतसँग श्रीलंकाको लज्जास्पद् पराजयपछि खेलमन्त्रीले यस्तो कदम चालेका थिए। व्यापक भ्रष्टाचारको आरोपमा महिनौंदेखि आर्थिक संकटमा परेको मुलुकको सबैभन्दा धनी खेल संस्था श्रीलंका क्रिकेट बोर्ड र मन्त्रीबीच विवाद कायम छ। सन् १९९६ को विश्वकप विजेता श्रीलंकाका पूर्वकप्तान रणतुंगाले सोमबार पदभार सम्हालेपछि बोर्डको छबि सुधार्न र राष्ट्रिय टिमको पुनर्निर्माण गर्ने वाचा गरेका थिए। 'श्रीलंका क्रिकेटलाई देशको सबैभन्दा भ्रष्ट संस्थाका रूपमा चिनिन थालेको छ। म त्यो छवि परिवर्तन गर्न चाहन्छु,' उनले भनेका थिए।"
त्रिवि क्रिकेट मैदानमा फ्लडलाइट २७ करोडमा निर्माण हुने,काठमाडौं : राष्ट्रिय खेलकुद परिषद् (राखेप)ले कीर्तिपुरस्थित त्रिवि क्रिकेट मैदानको फ्लडलाइट जडानका लागि टेण्डर स्वीकृत गरेको छ। राखेपले सिनामंगल कार्यालय भएको एमएसआईपीएलएएसपी पावर जेभीलाई रात्रिकालीन समयमा पनि खेल सञ्चालन गर्न मिल्ने गरी फ्लडलाइट जडानका लागि जिम्मा दिएको हो। सो कम्पनीले २७ करोड ४० लाख २ हजार २२ रुपैयाँमा कीर्तिपुरस्थित त्रिवि क्रिकेट मैदानमा फ्लडलाइट जडानको ठेक्का पाएको हो। राष्ट्रिय खेलकुद परिषद् मंगलबार एक सूचना जारी गर्दै सार्वजनिक खरिद ऐन २०६३ अनुसार फ्लडलाइट जडानको ठेक्का पाउने कम्पनीको नाम सार्वजनिक गरेको छ। फ्लडलाइट जडान नहुँदा रात्रिकालिन खेल गर्न सकिएको छैन। नेपाल क्रिकेट संघ (क्यान) फ्लडलाइट जडानका लागि सरकारसँग माग गर्दै आएको थियो। ठेक्का लागेसँगै अब कामले तीब्रता पाउने छ। निर्माण भएपछि मैदानमा रातिको खेल सञ्चालन गर्न सहज हुनुको साथै दर्शकलाई पनि सहज हुने छ।
विश्वकप छनोटमा नेपालले यमनसँग मंसिर ५ मा खेल्ने,काठमाडौं : विश्वकप छनोटको समूह दोस्रो चरणको दोस्रो खेलमा नेपालले यमनसँग मंसिर ५ गते दशरथ रंगशालामा प्रतिष्पर्धा गर्ने भएको छ । अखिल नेपाल फुटबल संघ एन्फाले मंगलबार काठमाडौंमा पत्रकार सम्मेलन गर्दै नेपाल र यमनबीचको खेल मंसिर ५ गते बेलुकी ७ बजे दशरथ रंगशालामा हुने जानकारी दिएको हो । त्यसअघि दोस्रो चरणको पहिले खेल नेपालले कार्तिक ३० गते यूएईसँग उसकै घरेलु मैदानमा खेल्ने छ । यमनविरुद्ध दशरथ रंगशालामा हुने खेलको टिकट मुल्य साधारण प्यारापिटतर्फको टिकट मुल्य ४ सय र भीआईपी प्यारापिटतर्फको टिकट मुल्य १ हजार रुपैयाँ निर्धारण गरेको एन्फा प्रवक्ता सुरेश शाहले जानकारी दिए । टिकट एन्फा आफैले व्यवस्थापन गरि बिक्री वितरण गरिने उनले बताए । खेलका लागि यमनको राष्ट्रिय टोलीलाई च्यासल रंगशालामा प्रशिक्षको व्यवस्था मिलाइएको छ भने प्रतियोगीताको अनुमानीत बजेट ७३ लाख ६८ हजार ४ सय रहेको प्रवक्ता शाहले जानकारी दिए। खेलको तयारीका लागि मुख्य प्रशिषक भिन्सेन्जो अल्र्वटो एनेसको मुख्य प्रशिक्षणमा २६ सदस्यीय टोली हाल बन्द प्रशिक्षणमा रहेको छ । नेपालले पहिलो चरणमा लाओसलाई दुई लेगको म्याचमा हराउँदै दोस्रो चरण प्रवेश गरेको थियो ।
बागलुङ कप टी२० क्रिकेट प्रतियोगितामा पर्वत र स्याङजा विजयी,"बागलुङ : गण्डकी प्रदेशस्तरीय बागलुङ कप टी२० क्रिकेट प्रतियोगितामा पर्वत र स्याङ्जा क्रिकेट संघले विजयी सुरुवात गरेका छन्। बागलुङ क्रिकेट संघको आयोजनामा मंगलबारदेखि सुरुभएको प्रतियोगिताको उद्घाटन खेलमा आयोजक बागलुङलाई पर्वतले १८ रनले हराएको छ। जितको लागि ९८ रनको विजयी लक्ष्य पछ्याएको बागलुङ १४ ओभर ३ बलमा ७९ रनमा अलआउट भयो। बागलुङका सन्देश खड्काले २५ बलमा २३ रन र रमेश बस्नेतले ११ बलमा ११ रन बनाएर आउट भए । बागलुङका अन्य ब्याटरले राम्रो प्रदर्शन गर्न सकेनन्। खेलको म्यान अफदी म्याच घोषित भएका पर्वतका सुरेश भट्टराईले ४ ओभरमा २४ रन खर्चेर ४ विकेट लिए। अमृत गुरुङ र विनोद नेपालीले २२ विकेट लिए। त्यसअघि बाङ्गेचौर खेल मैदानमा टस जितेर पहिला ब्याटिङ रोजेको पर्वतले निर्धारित २० ओभरमा ९ विकेट गुमाउँदै ९७ रन बनाएको थियो। पर्वतको जितको लागि सरोज केसीले ९ बलमा १७ रन, विकास क्षेत्रीले १७ बलमा १५ रन र ऋतिक थापाले २२ बलमा १४ रन बनाए। बागलुङका सन्देश खड्काले ४ ओभरमा २० रन खर्चेर ३ विकेट लिए। सन्चार निउँरे र विमल विक्रम खत्रीले २२ विकेट लिए। त्यस्तै मंगलबार नै भएको दोस्रो खेलमा स्याङ्जाले तनहुँलाई ७७ रनले पराजित गरेको छ। जितको लागि १ सय १६ रनको विजयी लक्ष्य पछ्याएको तनहुँ १२ ओभर २ बलमा ३९ रनमा अलआउट भयो। तनहुँको लागि इसान श्रेष्ठले १२ रन बनाउनु बाहेक अन्य व्याटरको सम्झना लायक प्रदर्शन रहेन। स्याङ्जाका तुलसीराम भण्डारीले ३ ओभरमा ७ रन खर्चेर ३ विकेट लिए। उनी खेलको म्यान अफदि म्याच घोषित भए। स्याङ्जाका अंकित न्यौपाने र सन्दिप खत्री क्षेत्रीले २२ विकेट लिए। त्यसअघि टस जितेर पहिला व्याटिङ रोजेको स्याङ्जा १७ ओभर ३ बलमा १ सय १६ रनमा अलआउट भएको थियो। स्याङ्जाको लागि सन्दिप खत्री क्षेत्रीले १३ बलमा १८ रन, करण पंगेनीले १२ बलमा १७ रन र मिलन क्षेत्रीले १६ रन बनाए। तनहुँका सिके पौडेलले ३ ओभर ३ बलमा २७ रन खर्चेर ३ विकेट लिए । दिनेश बुढा मगर र सन्दिप पराजुलीले २२ विकेट लिए। कात्तिक २५ गतेसम्म संचालन हुने प्रतियोगितामा गण्डकी प्रदेशका ६ जिल्लाको सहभागिता रहेको छ। लिगकम नकआउटका आधारमा खेलाइने खेलमा समुह ए मा बागलुङ, पर्वत र कास्की रहेका छन्भने समुह बिमा तनहुँ, स्याङ्जा र नवलपुर समुह बिमा रहेका छन्। प्रतियोगिताको विजेताले १ लाख १ हजार १ सय ११ रुपैयाँ, उपविजेताले ५० हजार ५ सय ५५ रुपैयाँ पाउने छन्। त्यस्तै विधागत तर्फ म्यान अफ दि सिरिजले १० हजार रुपैयाँ, वेष्ट व्याट्सम्यान र वेष्ट बलरले ५५ हजार रुपैयाँ र प्रत्येक खेलको म्यान अफ दि म्याच विजेताले १ हजार रुपैयाँ प्राप्त गर्ने संघका अध्यक्ष विष्णुप्रसाद आचार्यले बताए। नेपाल क्रिकेट संघ (क्यान)को सदस्यता प्राप्त गरेपछि बागलुङ क्रिकेट संघले आयोजना गरेको यो पहिलो प्रतियोगिता हो। म्याटमा खेलाइने सम्पूर्ण खेल आइसिसिको नियमानुसार नै खेलाइने बागलुङ क्रिकेट संघका अध्यक्ष आचार्यको भनाइ छ। प्रतियोगिताको उद्घाटन मंगलबार बागलुङ नगरपालिकाका उपप्रमुख राजु खड्काले गरेका थिए।"
२२ जना खेलाडीलाई मासिक प्रोत्साहन भत्ता,महोत्तरी : महोत्तरीको वर्दिवास नगरपालिकाले २२ जना खेलाडीहरुलाई मासिक रुपमा प्रोत्साहन भता उपलब्ध गराउने भएको छ। बर्दिवास नगरपालिकाले पहिलो चरणमा फुटवल खेलमा वडा वडाबाट पालिकामा छनोट भएका ती खेलाडीहरुलाई प्रोत्साहन स्वरुप मासिक भत्ता उपलब्ध गराउने भएको हो। बर्दिवास खेलकुद समितिको अनुसार १४ वटै वडाबाट पारम्भिक चरणमा ३३ जना खेलाडी छनोट भएका छन्। ३३ जनाबाट पनि उत्कृष्ट २२ जनालाई मात्र छनोट गरी मासिक भत्ता उपलब्ध गराउने तयारी भएको नगर खेलकुद समितिका अध्यक्ष दिपेन्द्र शिवभक्तिले जानकारी दिए। त्यस्तै नगरपालिकाले खेलाडीहरुको मनोबल बढाउन शैक्षिक खर्च पनि बेहोर्ने भएको शिवभक्तिले बताएका छन्। नगरपालिकाले आगामी आर्थिक वर्षबाट अन्य विधाका खेलका खेलाडीलाई छनौट गरी भत्ता उपलब्ध गराउने मेयर प्रल्हादकुमार क्षेत्रीले जानकारी दिए। हरेक क्षेत्रलाई हामी नया ढंगले विकास गर्न चाहेको खेलाडीको हकमा सो निर्णय गरिएको मेयर क्षेत्रीले बताएका छन्।
"सेयर बजारमा सुधारको संकेत : कारोबार रकम बढ्यो, १२ उपसमूहको सूचक हरियाली","काठमाडौं : सेयर बजारमा सुधारको संकेत देखिएको छ। दोस्रो कारोबार दिन सोमबार दोहोरो अंकले बढेको बजारले आज पनि निरन्तरता पाएको हो। आज नेप्से परिसूचक ११ २२ अंकले बढेर १८५८७६ विन्दुमा बन्द भएको छ। सोमबार नेप्से २१३० अंकले बढेको थियो। कारोबारमा आएका १४४ कम्पनीको मूल्य बढ्दा सेयर बजार बढेको हो। दोहोरो अंकले बढेको बजारमा ८३ कम्पनीको मूल्य घट्दा १२ को स्थिर रह्यो। यसदिन ६०० पटकको कारोबारमा २८५ स्क्रिप्टको ४३ लाख ३१ हजार २२९ कित्ता सेयर ९९ करोड ६५ लाख ८६ हजार २९१ रुपैयाँमा खरिदबिक्री भए। नेप्से बढेसँगै सोमबारको तुलनामा कारोबार रकम करिब ६ करोडले बढी हो। सोमबार ९३ करोड ८९ लाख २९ हजार ४० रुपैयाँको सेयर कारोबार भएको थियो। आज लक्ष्मी लघुवित्त वित्तीय संस्थाका लगानीकर्ताले सर्वाधिक कमाए। कम्पनीको सेयर मूल्य ८१६ प्रतिशतले बढ्दा सोनापुर मिनरल्स एन्ड ओयलको ५२८,सिटीजन लाइफ इन्स्योरेन्सको ५०३,मल्टीप्रपोज फाइनान्सको ४६३ कारोबार रकमको आधारमा शीर्ष पाँचभित्र परे। यता स्वाबलम्बन लघुवित्त वित्तीय संस्थाको सेयर मूल्य सर्वाधिक ८२६ प्रतिशतले घट्यो। सिद्धार्थ प्रिमेयर इन्स्योरेन्सको ५९९,बराही हाइड्रोपावर पब्लिकको ३१९,बलेफी हाइड्रोपावरको ३०५ प्रतिशतले सेयर मूल्य घट्यो। यसदिन हिमालयन बैंकको सर्वाधिक ९ करोड १६ लाख ४४ हजार रुपैयाँको सेयर कारोबार भयो। यसैगरी माछापुच्छ्रे बैंकको ६ करोड लाख बराबरको सेयर कारोबार हुँदा सोनापुर मिनरल्सको ५ करोड ९२ लाख,सानिमा जीआईसी इन्स्योरेन्सको ५ करोड ३९ लाख र साल्टी होटलको ३ करोड ७४ लाख सेयर कारोबार भयो। नेप्से बढेको दिन सेन्सेटिभ इण्डेक्स २४६ अंकले बढेर ३५८१९ विन्दुमा कायम भएको छ। कारोबारमा आएकामध्ये १२ उपसमूहको सूचक बढेका छन्। जसमध्ये फाइनान्स,इन्भेष्टमेन्ट,लाइफ इन्स्योरेन्स र अदर्शको सेयर १ प्रतिशत बढीले बढ्यो। यसदिन नन लाइफ इन्स्योरेन्सको सेयर मूल्य भने ०१८ प्रतिशतले घट्यो।"
प्री ओपन सेसनमा नेप्से सामान्य अंकले बढ्यो,काठमाडौं : प्री ओपन सेसनमा नेप्से परिसूचक सामान्य अंकले बढेको छ। नेप्से ०५२ अंकले बढेर १८४८०६ विन्दुमा पुगेको छ। प्री ओपन सेनमा १२ स्क्रिप्टको ६४५ कित्ता सेयर २ लाख ३२ हजार १४७ रुपैयाँमा किनबेच भए। यो सेसनमा १२ स्टकको सेयर कारोबार भयो। जसमध्ये ६ स्टकको मूल्य बढ्यो भने ४ को घट्यो। बाँकी २ को मूल्य स्थिर रह्यो।
नेपालमा पहिलोपल्ट एसियन बैंकिङ सम्मेलन हुँदै,"काठमाडौं : नेपालमा पहिलोपल्ट एसियन बैंकिङ कन्फेरेन्स आयोजना हुने भएको छ। एसियन बैंकर्स एसोसिएसनको आयोजनामा कात्तिक २३ र २४ गते सम्मेलन आयोजना हुन लागेको नेपाल बैंकर्स संघले बताएको छ। संघको आग्रहमा पहिलो पटक नेपालमा रोडम्याप, रिकभरी एन्ड सस्टेनेबल ग्रोथ थिममा कन्फरेन्स आयोजना हुन लागेको हो। सम्मेलनमा २५ देशका करिब ७० प्रमुख कार्यकारी अधिकृतहरू आउने निश्चित भएको बताइएको छ। संघका अनुसार सम्मेलनले विश्वव्यापी परिस्थितिबाट समाधान खोज्ने र दिगो विकास लक्ष्य हासिल कसरी सम्भव भनेर बहस हुनेछ। साथै एक सय वर्षपछि आएको महामारी, युद्धलगायतले निम्त्याएको परिस्थितिबाट कसरी सहज वातावरण बनाउने भन्नेबारे छलफल हुनेछ।"
निफ्राले घोषणा गर्यो लाभांश,काठमाडौं : नेपाल इन्फ्रास्ट्रक्चर बैंकले गत आर्थिक वर्षको मुनाफाबाट सेयरधनीहरुलाई वितरण गर्ने लाभांश घोषणा गरेको छ । बैंकको सञ्चालक समिति बैठकले चुक्ता पुँजीको ४२१०५ प्रतिशत लाभांश दिने प्रस्ताव गरेको छ । बैंकले कूल ९० करोड ९४ लाख ६८ हजार रुपैयाँ बराबरको नगद लाभांश वितरण गर्नेछ । प्रस्तावित लाभांश नेपाल राष्ट्र बैंकको स्वीकृति र साधारणसभाले अनुमोदन गरेपछि वितरण गरिनेछ ।
सुनचाँदीको मूल्य घट्यो,काठमाडौं :नेपाली बजारमा सुनको मूल्य चार सय रुपैयाँले घटेको छ। नेपाल सुनचाँदी व्यवसायी महासंघका अनुसार आज ४ सय रुपैयाँले घटेर छापावाल सुन प्रतितोलाको १ लाख १५ हजार रुपैयाँमा कारोबार भइरहेको छ। तेजाबी सुन प्रतितोला १ लाख १४ हजार ४५० रुपैयाँ कायम भएको छ। अघिल्लो कारोबार दिन सोमबार छापावाल सुन प्रतितोला १ लाख १५ हजार ४०० र तेजाबी सुन प्रतितोला १ लाख १४ हजार ८५० रुपैयाँमा कारोबार भएको थियो। यसैगरी सुनको मूल्य घटेसँगै चाँदी पनि घटेको छ। ९ रुपैयाँले घटेर चाँदी प्रतितोला १४०५ रुपैयाँमा कारोबार भइरहेको महासंघले जनाएको छ। सोमबार प्रतितोला चाँदी १४१५ रुपैयाँ पुगेको थियो।
बैंकिङ क्षेत्र स्वस्थ,"काठमाडौं : बैंकरहरूले पहिलो त्रैमासिक अन्त्यसम्म नाफामा गिरावट आए पनि बैंकिङ क्षेत्र स्वस्थ रहेको दाबी गरेका छन्। वाणिज्य बैंकहरूले सार्वजनिक गरेको पहिलो त्रैमासको वित्तीय विवरणमा नाफा घटेको भन्दै जानकारहरूले सो विवरणलाई निराशाजनक भनेका छन्। तर, वाणिज्य बैंकका प्रमुख कार्यकारी अधिकृतहरू भने सो मान्न तयार नभएका हुन्। कर्जा नोक्सानी प्रोभिजनले चालू आर्थिक वर्षको पहिलो त्रैमासमा नाफा घटे पनि भविष्यका लागि राम्रो हुने तर्क बैंकरको छ। निष्क्रिय कर्जासँगै बैंकहरूको लोन लस प्रोभिजन बढ्नुको असर नाफामा परेको छ। बैंकहरूले जुन मात्रामा लोन लस प्रोभिजन गरेका छन् र जुन स्तरको पुँजी कोष कायम गरेका छन्, त्यसले बैंकिङ क्षेत्र स्वस्थ नै रहेको संकेत गर्ने हिमालयन बैंकका प्रमुख कार्यकारी अधिकृत अशोक राणा बताउँछन्। राणा भन्छन्, निष्क्रिय कर्जा पनि अब थप बढ्ने छैन, उल्टै म्यानेज हुनेछ। उनका अनुसार नेपालको अर्थतन्त्र दबाबमा रहेका कारण नेपाल राष्ट्र बैंक र बैंकहरूले कर्जा प्रवाहमा कडाइ गरेका हुन्। वाणिज्य बैंकहरूको छाता संगठन नेपाल बैंकर्स संघका अध्यक्ष सुनील केसी विश्वव्यापी रूपमा आर्थिक मन्दी, द्वन्द्व, निजी क्षेत्र सुस्ताउनुलगायतको कारणले बैंकिङ प्रणाली प्रभावित बनेको र परिणामस्वरूप बैंकको निष्क्रिय कर्जाको आकार बढेको बताउँछन्। केसी बैंकहरूको निष्क्रिय कर्जा बढेर उच्च बिन्दुमा पुगेको र अब विस्तारै व्यवस्थापन हुनेमा विश्वस्त छन्। उनले बैंकले कर्जा नोक्सानी प्रोभिजन १६ अर्ब छुट्ट्याएको बताए। उनले भने, बैंकले प्रोभिजन छुट्ट्याए तर कर्जा प्रवाह बढाउन सकिएको छैन। उनका अनुसार चालू आर्थिक वर्षको कात्तिक १७ गतेसम्म वाणिज्य बैंकमा रहेको कुल निक्षेप १ खर्ब २० अर्ब र कर्जा प्रवाह ८४ अर्बले बढेको छ। हामीले अझै धेरै कर्जा प्रवाहको अपेक्षा गरेका थियौं तर हुन सकेन, केसीले भने। वित्तीय विवरणअनुसार बैंकहरूको खराब कर्जाको हिस्सा कुल कर्जाको औसत ३०६ प्रतिशत हाराहारीमा छ। जबकि गत असारसम्म औसत २९ प्रतिशत थियो। केसी भन्छन्, खराब कर्जा बढ्नुको पृष्ठभूमि कोभिड हो। हामीले कर्जालाई पुनर्संरचना गरेर ल्याएका थियौं, अब भने सजग भएर अगाडि बढ्नुपर्ने अवस्था आएको छ, केसीले भने, पोर्टफोलियो डाइभर्सिफाइड हुँदा अहिले केही कर्जा डिफल्ट भए पनि खराब कर्जा नै हुने सम्भावना कम छ। डिफल्ट कर्जामा अहिले प्रोभिजन गरेर जाँदा भोलि रिकभरीसँगै राइटब्याक हुनेछ। वाणिज्य बैंकहरूको अघिल्लो आर्थिक वर्षको तुलनामा पहिलो पटक नाफा घटेको विवरण सार्वजनिक गरेका थिए। यसबीचमा बैंकहरूको खुद ब्याज आम्दानी बढेको छैन भने अन्य शुल्क तथा आम्दानी करिब एक अर्बले मात्रै बढेको छ। यसैबीच जाजरकोट भूकम्पको लागि नेपाल बैंकर्स संघको आग्रहमा पाँच करोडभन्दा बढीको सहयोग गर्ने प्रतिबद्धता आएको बैंकर्स संघले जानकारी दिएको छ।"
नेपालमा गुड्यो हाइड्रोजन कार,"हाइड्रोजन कारसँगै रिफिलिङ स्टेसन पनि चाहिन्छ भनेर केयूले नेपालको पहिलो रिफिलिङ स्टेसन पनि सञ्चालनमा ल्याउने तयारी गरेको छ। काठमाडौं : नेपालमा पनि हाइड्रोजन सवारीको सुरुवात भएको छ। धुलिखेलस्थित काठमाडौं विश्वविद्यालय (केयू) ले कात्तिक १८ गते विधिवत रूपमा नै पहिलोपटक हाइड्रोजन कार भित्र्याएको छ। केयूको प्रयास र सबैको सहयोगमा पहिलोपटक हाइड्रोजन कार ल्याउन सकिएको उपकुलपति प्रा डा भोला थापाले बताए। वैकल्पिक इन्धनको स्रोतमा रूपमा हाइड्रोजन इन्धनलाई प्रयोग गर्न सकिन्छ भन्ने स्थापित गर्न यो प्रयासले सहयोग गर्ने उनले बताए। हामीसँग भएको पानीलाई प्रयोग गरी हामीसँग नभएको पेट्रोलियम पदार्थ विस्थापन गर्न हाइड्रोजन प्रविधिको प्रयोग र विकास गर्न जरुरी रहेको छ, उनले भने। केयू स्कुल अफ इन्जिनियरिङका डिन मनिष पोखरेलले विश्वविद्यालयले जहिले पनि वर्तमान र भविष्यमा के आवश्यक छ भनेर अनुसन्धान गर्ने गरेको बताए। प्रचुर मात्राम जलमा धनी भएकाले भविष्यमा हाइड्रोजन इन्धनको सम्भावनालाई देखाउन नै यो प्रयास गरिएको बताए। हुन्डाईको नेक्सो नामक व्यावसायिक हाइड्रोजन इन्धन कारलाई विश्वविद्यालयले ल्याएको केयूका उपप्राध्यापक एवं ग्रिन हाइड्रोजन ल्याबका प्रमुख डा विराजसिंह थापाले बताए। नेपाल आयल निगमको पूर्णअनुदान सहयोगमा यो कार ल्याइएको थापाले जानकारी दिए। ३३ हजार अमेरिकी डलरमा ल्याइएको यो हाइड्रोजन कारमा सरकारले भन्सार छुट दिएको छ। नेपालमा पनि हाइड्रोजन कार सम्भव छ भन्ने देखाउनका लागि उक्त कार ल्याइएको हो, थापाले स्पष्ट पारे। निगम र केयूबीच दुई वर्षअघि हाइड्रोजन ल्याब स्थापना, रिफ्युलिङ सेन्टरलगायतका कार्यका लागि पाँच करोड रुपैयाँ सहयोग उपलब्ध गराउने सम्झौता भएको थियो। सोहीअनुसार नै निगमले केयूलाई अनुदान उपलब्ध गराएको हो। नेक्सो हाइड्रोजन फ्युल सेल एसयूभी हो। यसमा भएको ६ केजी हाइड्रोजन फ्युल सिलिन्डरले ८०० किलोमिटरसम्म कुद्न सक्छ। यसलाई रिफिल गर्न ५ मिनेटको मात्र समय लाग्छ। हाइड्रोजन कार कसरी चल्छ ? हाइड्रोजन कार भनेको वास्तवमा विद्युतीय कार नै हो। यसमा विद्युतीय मोटर हुन्छ, त्यो मोटरलाई घुमाउनका लागि बिजुली चाहिन्छ। बिजुली ब्याट्रीको सीमित भण्डारण क्षमताले नपुग्ने हुनाले लामो दूरीमा चल्ने र भारी बोक्ने सवारीमा ब्याट्रीको सट्टामा हाइड्रोजन इन्धन भर्न सकिन्छ। हाइड्रोजनले गाडीभित्र नै फ्युल सेल भन्ने उपकरण हुन्छ, त्यसमा हाइड्रोजन इन्धन पसेपछि हाइड्रोजन र अक्सिजनको मिश्रण भएपछि पानी निकाल्छ। पानी निस्किने क्रममा त्यसले बिजुली पैदा गर्छ। बिजुली बाइ प्रोडक्ट हुन्छ। त्यो बिजुलीले मोटर कुद्ने हो। ब्याट्रीको भण्डारण क्षमताभन्दा हाइड्रोजनको भण्डारण क्षमता ४ सय गुण बढी हुन्छ। ब्याट्रीले एउटा गाडीलाई १ किलोमिटर धकेल्छ भने त्यही गाडीलाई हाइड्रोजनले ४ सय किलोमिटर धकेल्न सक्छ। धेरै दूरी र धेरै भारीको क्षमता भन्नेबित्तिकै हाइड्रोजन इन्धन अघि आउँछ। पेट्रोल इन्जिन भनेको जस्तै हाइड्रोजन कारको इन्जिनलाई फ्युल सेल पावर ट्रेन भनिन्छ। यसमा हाइड्रोजन छिरेपछि बिजुली निकाल्छ। त्यसले मोटर घुम्ने हो। सफा ट्याम्पुको जस्तै गरी बिजुलीले यसको मोटर घुम्छ। १ किलोग्राम हाइड्रोजनले सरदर २ सय किलोमिटर चल्न सक्छ। १ किलोग्रामको अन्तर्राष्ट्रिय बजार मूल्य प्रतिकेजी ५ अमेरिकी डलर छ। करिब ६ सय रुपैयाँको इन्धन राखेर २ सय किलोमिटर चल्ने गाडी पाइँदैन। विद्युतीय गाडी हाइड्रोजनभन्दा केही सस्तो परे पनि माइलेज दिँदैन। विद्युतीयभन्दा बढी माइलेज दिने र पेट्रोलियम गाडीभन्दा सस्तो पर्ने हुन्छ। यसले हाइड्रोजन लिएर, बिजुली निकालेर गाडी चल्दा यसले निकाल्ने धुवाँ भनेको पानी मात्रै हो। यो पूर्णतया वातावरणमैत्री छ। रिफिलिङ स्टेसन कसरी चल्छ ? हाइड्रोजन कारसँगै रिफिलिङ स्टेसन पनि चाहिन्छ भनेर केयूले नेपालको पहिलो रिफिलिङ स्टेसन पनि सञ्चालनमा ल्याउने तयारी गरेको छ। विश्वविद्यालयले रिफिलिङ स्टेसन उत्पादन मुलुक कोरियाबाट विभिन्न पाटपुर्जालाई एसेम्बल गरेर भित्राएको हो। पाटपुर्जा एसेम्बल गर्नुअघि केयूका अनुसन्धानकर्ता एवं आयोजना इन्जिनियर नितेश यादव नै कोरिया गएर १ महिना बसेका थिए। उनले पाटपुर्जाको चेक जाँचसँगै हाइड्रोजन कारको पनि जाँच गरेका थिए। उनका अनुसार नेपालको सन्दर्भमा कस्तो रिफिलिङ स्टेसन चाहिन्छ भनेर आफैंले नै डिजाइन गरिएको हो। कोरियन टिमसँगै सहकार्य गर्दै पाटपुर्जा एसेम्बल गरिएको हो। उक्त मेसिन सेप्टेम्बरमा नेपाल ल्याइएको थियो। रिफिलिङ स्टेसनभित्र नै हाइड्रोजन इन्धन उत्पादन गर्न सकिन्छ। यसलाई चाहिने शुद्धता पनि त्यही हुन्छ। हाइड्रोजन गाडी एचफोर प्युरिटी चाहिन्छ। मतबल ९९९ प्रतिशत शुद्ध हाइड्रोजन चाहिन्छ। त्यसकारण हाइड्रोजन प्युरिफिकेसन युनिट पनि त्यही भित्रै हुन्छ। सुरुमा यहाँ भएको एड्भान्स इलेक्ट्रोलाइजर (पानीलाई टुक्राएर हाइड्रोजन बनाउने प्रविधि)ले हाइड्रोजन बनाउँछ। त्यसपछि हाइड्रोजनलाई शुद्ध बनाउँछ। यसको मतलब त्यहाँ भएको अक्सिजनलगायतका वस्तुलाई हटाउँछ। यसपछि बफर स्टोरेजमा जान्छ। त्यहाँ टेम्पोररी स्टोरेज हुन्छ। त्यसपछि कम्प्रेसन पार्टमा जान्छ। त्यहाँ २ वटा विकल्प हुन्छ, एउटा न्यूनतम ३५० बार र बढीमा ७ सय बारमा इन्धन भर्न सकिन्छ। यो रिफिलिङ स्टेसनमा इलेक्ट्रोलाइजर गर्न १ दिनमा ५४ लिटर पानी चाहिन्छ। धाराको पानी पनि प्रयोग गर्न सकिन्छ। यसले साढे ६ केजी हाइड्रोजन निकाल्छ। यसका लागि ५ किलोवाट इलेक्ट्रोलाइजर प्रयोग हुन्छ। विश्वमा व्यावसायिक रूपमा सञ्चालनका लागि २ सय किलोवाट क्षमतासम्मका इलेक्ट्रोलाइजर प्रयोग गरेको पाइन्छ। यसले दिनमा एउटा कारलाई हाइड्रोजन इन्धन भर्न पुग्छ। अन्य सवारी भित्रिएमा क्षमता बढाउनुपर्ने हुन्छ। हाइड्रोजन सवारी र रिफिलिङ स्टेसन सञ्चालनको मुख्य समस्या भएको प्राविधिक रूपमा दक्ष जनशक्तिको अभाव भएको इन्जिनियर यादव बताउँछन्। हाइड्रोजन कसरी बन्छ ? हाइड्रोजन र अक्सिजन मिलेर पानी बन्छ। पानीबाट बिजुली निस्कन्छ। बिजुलीको सहयोगमा पानीलाई टुक्राएर हाइड्रोजन र अक्सिजनलाई अलगअलग गर्न सकिन्छ। टुक्रिएपछि दुई भाग हाइड्रोजन र एक भाग अक्सिजन तयार हुन्छ। नौ किलोग्राम पानीबाट १ किलोग्राम हाइड्रोजन निकाल्न सकिन्छ। १ किलोग्राम हाइड्रोजन निकाल्न करिब ५० युनिट किलोवाट आवर लगभग ५ सय रुपैयाँको बिजुली लाग्छ। हाइड्रोजन बनाउनका लागि पानी र बिजुली चाहियो, जुन नेपालसँग प्रशस्त छ। हिमालबाट बग्ने पानी र खेर जाने बिजुलीबाट नै हाइड्रोजन निकाल्न सकिन्छ। पहिला पानीलाई शुद्धीकरण गर्नुपर्छ। पानीबाट खनिज हटाउनुपर्छ। शुद्ध पानी बनाउनु पर्यो। खनिज नहटाए मेसिनमा खिया लाग्छ । अहिलेको प्रविधिले केही घण्टादेखि वर्षदिनसम्म हाइड्रोजनलाई भण्डारण गर्न सकिन्छ। हाइड्रोजनलाई आवश्यकता अनुसार तरल, मेटल हाइड्राइड बनाएर ठोस र ग्यास बनाएर भण्डारण वा निर्यात गर्न सकिन्छ। नेपालमा आउने डिजललाई २ प्रतिशतका दरले हाइड्रोजनले विस्थापित गर्न सकिन्छ। यसो हुने हो भने नेपालमा १० वर्षमा करिब ७१ अर्ब रुपैयाँ बराबरको डिजेलको बजार हाइड्रोजन इन्धनले विस्तार हुने अध्ययनले देखाएको छ। प्रत्येक वर्ष खेर जाने बिजुलीबाट हाइड्रोजन निकाल्ने हो भने २०३० सम्म ३ लाख ५० हजार मेट्रिकटन हाइड्रोजन निकाल्न सकिन्छ। अर्को भनेको, विश्वमा नै सस्तो हाइड्रोजन इन्धन उत्पादन गर्ने सक्ने मुलुकमा नेपाललाई समावेश गरिएको छ। विश्वमा ५ डलर प्रतिकेजीमा उत्पादन भइरहेको हाइड्रोजन ३ डलरसम्म उत्पादन गर्न सकिने एक अध्ययनले देखाएको छ। कठिनाइ कहाँ ? हाल बर्सेनि पेट्रोलियम पदार्थ, एलपीजी ग्यास र कोइला निर्यातका लागि मात्रै झन्डै ४ खर्ब रुपैयाँ बिदेसिने गरेको छ। यता, विद्युत् उत्पादन क्षमता करिब ८४ हजार मेगावाट छ। हाल करिब ३ हजार मेगावाट उत्पादन भइरहेको छ। पानीको उपयोगिता बढाउनका लागि हरित हाइड्रोजन इन्धनको विकासमा सरकारले चासो बढाउन थालेको छ। तर, कस्तो नीति लिने, करको दर कसरी निर्धारण गर्ने जस्ता पक्षमा ध्यान दिन जरुरी रहेको विश्वविद्यालय बताउँछ। यसका लागि नेपाल सरकारले हाइड्रोजनको महत्वलाई बुझेर यसको कानुन, नीति निर्माण, यसलाई इन्धनका रूपमा वर्गीकरण गर्ने लगायतमा काम गर्नुपर्ने उपकुलपति प्राडा थापा बताउँछन्। यस्तै, व्यावसायिक प्रयोजनका लागि भन्सार र करका दरहरू पनि स्पष्ट हुन जरुरी रहेको उनको भनाइ छ। नेपालमा अहिलेसम्म हाइड्रोजन सम्बन्धी कानुनी व्यवस्था नभएको र नीति तथा कार्यक्रमबाट मात्रै हाइड्रोजनलाई सम्बोधन गर्दै आइएको थियो। नीति तथा कार्यक्रम हरेक वर्ष परिवर्तन हुने हुँदा यसमा दिगो नीति तथा कानुन आवश्यक पर्ने महसुस गर्दै राष्ट्रिय हाइड्रोजन नीतिको मस्यौदा तयार गरेको छ।"

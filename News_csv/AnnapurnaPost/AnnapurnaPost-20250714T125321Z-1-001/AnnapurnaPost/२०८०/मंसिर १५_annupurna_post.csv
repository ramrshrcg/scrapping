शीर्षक,विवरण
नेपाली संस्कृतिको सामाजिक रसायन,"संस्कृतबाट नेपालीकरण गरी स्थापित भएको संस्कृति शब्दको पर्यायवाची कल्चर शब्द अंग्रेजी भाषामा सर्वप्रथम अंग्रेज विद्वान् एडवर्ड बर्नेट टाइलरले सन् १८६५ ताका प्रयोग गरेका हुन्। नाचगान र वादन कलाकौशललाई पनि संस्कृतिभित्रै समावेश गरिएको पाइन्छ। यसअघि सीमित अर्थमा प्रयोग हुँदै आएको संस्कृति शब्दलाई व्यापक र बृहत् रूपमा प्रयोग गर्न थालिएको छ। संस्कृतिको समानान्तर शब्द सभ्यता हो। मानवको पहिलो सिकाइ वा पाठशाला नै प्रकृति हो। मानवले जीवनमा चाहिने सामग्रीको खाँचोपूर्तिका लागि विकास गरेको कुरा नै संस्कृतिका रूपमा विकास भयो। बृहत्तर मानवीय दृष्टिकोणमा संस्कृति मानवनिर्मित भौतिक कुरा हो। मानवले प्रकृतिको भौतिक वस्तुबाट शिल्पकलाको विकास गर्यो। शिल्पकलाको क्रमिक विकास र संक्रमणपछि संस्कृतिको विकास हुन्छ। यसलाई मानव (शिल्प) सभ्यताको शैशवकाल पनि भन्न सकिन्छ। संस्कृतिको क्रमिक विकास र संक्रमणपछि सम्पदामा रूपान्तरण हुन्छ। यही मानव निर्मित सम्पदाको क्रमिक विकास र संक्रमणपछिको उच्चतम् बिन्दु नै सभ्यता हो। नेपाल सांस्कृतिक सम्पदाको अथाह भण्डार हो। मानवसभ्यताको आदिम आधारशिला नेपालका अनादिवासी रैथाने शिल्पी (कथित दलित) समुदाय हुन्। मानव र प्रकृतिको संयोगबाट संस्कृतिको विकास र निर्माण भएको हुन्छ। पश्चिमी रसायनशास्त्रको विकास सन् १३०० देखि १६०० मा मात्रै विकसित भएको हो। तर, नेपालका कामी जातिले विभिन्न फलाम, तामा, पित्तल, सुन र काठ जोड्ने रसायनशास्त्रको विकास पहिल्यै गरिसकेका थिए। उनीहरूले प्रकृतिसँगको लामो सामिप्यता, संघर्ष र सिकाइबाट चुनढुंगा, स्वाग, आगो र पानीको मात्रा मिलाएर रसायनशास्त्रको विकास गरेका हुन्। कामी जातिकै एकथरी गहत उमालेर ढुंगामा पोख्दै ढुंगा फोर्दै हिँड्ने गहतराज भए। माघ १ गते अनिवार्य र अरू बेला पेटको पत्थरी भएको अवस्थामा गहत खाने चलन छ। रसायनशास्त्रको विकासकर्ता रसाइली कहलिए। खानीका विशेषज्ञ कामी आग्रीको नामले चिनिए। एक बाजाको पूर्ण विकास हुन आजको भोलि सम्भव हुँदैन। कम्तीमा हजार वर्ष लाग्नसक्छ। यस्ता बाजाहरूमाकामीको मुर्चुंगा, दमाईको पञ्चैबाजा, बिजुली, नागफेरी, हुड्को, कर्नाली र भेरी, सार्कीको मादल, बादीको मादल, टेम्की, मनरा, मसक (सारंगी बाजो) मुख्य छन्। जसमा गन्धर्वको अरबाजो र सारंगी, चमारको पिपही (सहनाई) ढोल र नरसिंगा, डोमको ओढ्नी, मुसहरको तासा, मृदंग, झर्की र कट्झाल, नेवारको धिमे, कोंचाखी पनि छन्। यस्तै, तामाङको डम्फू, गुरुङको छयाँला र मिर्दुंगा, राईको बिनायो, लिम्बुको फामुक, थारुको झाईल, मगरको झर्रा, शेर्पाको टुङ्ना र खसबाहुनको झ्याली खैजडी आदि प्रमुख छन्। दमाई जातिले बजाउने पञ्चैबाजा समूहको नगरा वा दमाहाको विकास हुन्, लामोसमय पार गर्नुपरेको छ। यो बाजा गुफा युग हुँदै जंगली युगबाट विकसित भएको मानिन्छ। सुरुमा माटो, त्यसपछि रूखको धोद्रो वा काठको डुँडमा जंगली जनावरको छालाबाट दमाहा बनाइएको इतिहास पाइन्छ। माटो र काठ दुवै टिकाउ नहुने भएकाले धातुयुगको विकासपछि तामाको दमाहा बनाउन थालिएको हो। त्यही क्रमिक विकासको निरन्तरता दमाहालाई वर्तमानसम्म देख्न सकिन्छ। चन्देश्वर दासका अनुसार चर्चित सहलेश सम्राटको जन्मजयन्तिकै दिन तराई (सहलेशमधेस प्रदेश) मा वैशाख १ गते रैथाने शिल्पी समुदायले जुडशीतल पर्व मनाउँछन्। मानव स्वास्थ्यभन्दा पहिले पृथ्वीकै स्वास्थ्य राम्रो बनाइनुपर्ने वर्तमान बहसमा जुडशीतल पर्वको महत्व विज्ञानसँग जोडिएको सप्रमाण पुष्टि हुन्छ। चर्को गर्मीबाट मानव शरीरलाई सुरक्षाका लागि हिलो माटो, एकअर्कामा खेलेर, दलेर मनाउँछन्। यो चाड हजारौं वर्षअघि अग्रज पूर्खाहरूले प्रकृति र कूलपितृदेव पूजाका रूपमा विकास गरेको देखिन्छ। नेपालका पछाडि पारिएको हरेक जाति, समुदायहरूको अस्तित्व, इतिहास र पहिचानको सम्मान हुनुपर्छ। यसका लागि दीर्घकालीन रूपमा जगेर्ना गर्न तीनै तहले क्रमशः रैथाने शिल्पकला तथा संस्कृति विद्यालय, रैथाने शिल्पकला तथा संस्कृति महाविद्यालय र रैथाने शिल्पकला तथा संस्कृति विश्वविद्यालय स्थापना गर्नुपर्छ। जसमा सैद्धान्तिक, व्यावहारिक, प्रयोगात्मक र उत्पादनसमेत गरिन्छ। यसले अनुसन्धान, आविष्कार, उद्यमशीलता र समृद्धिको मार्गलाई अगाडि बढाउने लक्ष्य राखेको छ। यस्ता शैक्षिक संस्थाबाट उत्पादित सामग्रीलाई देशभर कोसेलीघर र व्यापारबाट अर्थतन्त्रमा उल्लेख्य वृद्धि गर्न सक्छ। यसका साथै स्वरोजगारी सिर्जना, सामुदायिक सशक्तीकरण र समृद्धिको आधारशीला स्थापित गर्छ। राज्यसञ्चालकहरूले यस्ता विषयलाई चासो, चिन्ता र प्राथमिकतामा राखेर कार्यान्वयन गरे समृद्धिको सपना विपनामा परिणत हुन धेरै समय कुरिरह नै पर्दैन। यसका लागि नेतृत्वमा स्पष्ट दृष्टिकोण, आर्थिक पारदर्शिता, खर्चमा मितव्ययी र भ्रष्टाचार नियन्त्रण दृढसंकल्प लिनैपर्छ। चिनियाँ राष्ट्रपति सि चिनफिङको विकास सुत्र आत्मनिरर्भर र कडा परिश्रम छ। उनले सन् २०१३ बाट सत्ता सम्हालेको अघिल्लो दुई कार्यकालमा झन्डै १० करोड चिनियाँलाई गरिबीबाट मुक्त गरेबाट उक्त सिद्धान्त प्रमाणित भएको छ। तसर्थ समृद्धिको आधार नै उद्यमशीलता र कडा परिश्रम हो। नेपालमा पनि श्रम गर्नेहरूलाई आदर र सम्मान गर्ने संस्कृति बसाल्नु जरुरी छ। यसरीमात्र समृद्धिको राजमार्ग बन्दै जानेछ। नेपालको शिल्पकला, सम्पदा, संस्कृति र सभ्यताको विकासमा रैथाने शिल्पी समुदाय अब्बल छन्। उनीहरू शिल्प (मानव) सभ्यताका आधारशीला हुन्। राज्यले बिना कन्जुस्याइँ लगानी गर्नसकेमा यी समुदाय समृद्धिको कोसेढुंगा बन्न सक्छन्।"
लगानी सम्मेलनको सोख,"सरकारले लगानीकर्ता खोज्नमात्र हैन, लगानीमैत्री वातावरण बनाउन पनि ध्यान दिनुपर्छ। सरकारले आउँदो वैशाख महिनामा लगानी सम्मेलन आयोजना गर्ने भएको छ। अर्थमन्त्री डा प्रकाशशरण महतको अग्रसरतामा सूक्ष्म तवरले काम हुँदै गरेको बुझिएको छ। देशको वास्तविक सफलताअसफलता जनाउने आर्थिक सम्पन्नता उच्च लगानीबाट निर्देशित सघन औद्योगिकीकरण अनि आक्रामक निर्यातउन्मुख व्यापारबाट मात्र सम्भव हुन्छ। नागरिकका लागि राजनीतिक स्वतन्त्रता आत्मरति अनि आर्थिक स्वतन्त्रता तथा सशक्तीकरणचाहिँ वास्तविक अनुभूति हुन्। संविधानका पानामा लेखिँदैमा नागरिकका अधिकार स्थापित हुँदैनन्। आर्थिक सामथ्र्य निर्माण नभएमा कानुनी बाचाहरू केवल चकलेटको खोलमा बाँधेर दिएको ढुंगा जस्तो हुन्छ। लेखिका इलेनोभ क्यान्ट्रोभ आर्थिक सशक्तीकरण नै वास्तविक स्वतन्त्रताको पासपोर्ट भएको बताउँछिन्। त्यस्तो विराट आर्थिक विकासका लागि यथेष्ठ लगानी पहिलो आधार हो। पूर्वाधारको आक्रामक विस्तार, सघन औद्योगिकीकरण र निर्यातउन्मुख व्यापारले नै देशहरूलाई समृद्ध बनाउँछ। विकसित भनिएका देशहरूमा व्यवस्थित सहर, सफा अनि फराकिला सडकलगायत असंख्य गगनचुम्बी भवन, विशाल संख्यामा कलाकारखाना र उद्योगहरू बनेका छन्। पछिल्ला सर्वेक्षणमा यस्ता निर्माणका ८० प्रतिशत एसिया र अफ्रिकामा भएको देखिन्छ। छिमेकी चीनले बिआरआई अनि भारतले एएजीसी नामक महत्वाकांक्षी व्यापार परियोजनाको माध्यमबाट समस्त विश्वजगत्लाई तरंगित बनाउँदै छन्। नेपाल सरकारले पनि यस्तै विषयमा ध्यान दिनुपर्छ। जसका लागि यथेष्ठ लगानी प्रमुख आवश्यकता अवश्य हो। त्यही लगानी जुटाउन सम्मलेनलाई सम्भावित विकल्पका रूपमा सोचिएको हुन सक्छ। तत्कालीन सरकारले सन् २०१२ लाई लगानी वर्ष मनायो। २०१७ मा भएको लगानी सम्मेलनमा झन्डै १४ खर्ब बराबरको प्रतिबद्धता आयो। तर, अधिकांश प्रतिबद्धता शब्दमै अल्झिए, व्यवहारमा आएनन्। लगानीको परिणाम र परिमाणसँग रोजगारी निर्माण, गरिबी निराकरण, शिक्षा, स्वास्थ्य, सामाजिक न्याय अनि नागरिक जीवनसँग प्रत्यक्ष सम्बन्धित विकासलाई सघाउने विशेष सामथ्र्य रहन्छ। समाजमा सकारात्मक परिणामहरू आउँछन् तसर्थ लगानीकर्ता आकर्षित गर्नु राम्रो अभ्यास हो। यद्यपि सोचमात्र भएर हँुदैन, धरातल पनि हेर्नुपर्छ। देश भित्रैबाट पनि आवश्यक लगानी उठाउन सकिन्छ। दाता खोज्नुभन्दा लगानीमैत्री वातावरण बनाउनु बढी फलदायी हुन्छ। अन्य देशको राजनीतिसँग आर्थिक विकासका योजनाहरू गाँसिएका देखिन्छन्। त्यसैले सिंगापुर, जापान, भियतनाम, ताइवान, मलेसिया, हङकङजस्ता छिमेकी उच्चगतिको आर्थिक वृद्धिमा छन्। विश्वसनीय वातावरण भए नागरिकसँग आवश्यक तरलता अनि लगानी गर्ने चाहनासमेत छ। कुनै पनि सेयर खुल्दा मागको ३० देखि ३०० गुणा बढीसम्म आवेदन पर्छ। काठमाडांैको कुनाकाप्चालगायत अधिकांश ठूलासाना सहरमा समेत उच्च मूल्यमा घरजग्गा क्रयविक्रय हुँदैछन्। केही पहिलेसम्म उपत्यकामा मात्र दैनिक २ सय घरजग्गा खरिदबिक्री र दैनिक लगभग ५ अर्ब रुपैयाँसम्मको कारोबार भएको देखिन्थ्यो। आप्रवासी नेपाली प्रशस्त लगानी गर्न चाहन्छन्, राम्रा योजना तथा विश्वसनीयता खोज्दै छन्। अहिले ऊर्जाको संकट समाधान भएर अनन्य राहत मिल्दैछ। अझै औसतमा उद्योगहरू क्षमताको ६५ प्रतिशतमात्र सञ्चालनमा रहेको भनिन्छ । बजेटलाई धेरै क्षेत्रमा छर्नेभन्दा हरेक वर्ष एउटा विशेष क्षेत्र तोकेर लगानी गर्दा छोटो समयमै प्रतिफल दिन मिल्नेछ। काम भएको देखिनेछ अनि नागरिक झनै उत्सुक र अभिप्रेरित पनि हुनेछन्। राजनीतिक अस्थिरता र बन्द हड्ताल जस्ता गतिविधिले लगानीकर्ताहरूको मनोबलमा उच्च गिरावट ल्याउँछ। हाम्रो देशको राजनीति केवल जुलुस, धर्ना र भाषणबाजीमा रमाएको छ। कुनै पनि विषयको उठान वा बैठान गर्नुपरेमा हड्ताललाई माध्यम बनाइन्छ अनि उद्योग तथा कलकारखानाहरू प्रमुख निशाना बन्छन्। बन्दहडतालसँगै विभिन्न संगठनलाई चन्दावापत दिनुपर्ने ठूलो रकम अर्को असहज पक्ष छ। अन्य देशको राजनीतिसँग आर्थिक विकासका योजनाहरू गाँसिएका देखिन्छन्। आधाशतक पहिले हामीभन्दा कमजोर दक्षिण कोरीयाको अर्थतन्त्र आज सशक्त बन्दैछ। सिंगापुर, जापान, भियतनाम, ताइवान, मलेसिया, हङकङजस्ता छिमेकी उच्चगतिको आर्थिक वृद्धिमा छन्। उनीहरूमा पछिल्ला १० वर्ष आन्दोलन, धर्ना, जुलुस, बन्दहड्ताल जस्ता आर्थिक प्रगतिलाई प्रभाव पार्ने गतिविधि भएको खासै सुनिँदैन। तर, हाम्रोमा १० वर्षमा लगभग १५ सय बन्दहड्ताल, आन्दोलन, चक्काजाम भएको देखिन्छ। राजनीतिक स्थिरताका कारण अब चाहिँ यो असहजता हट्दै छ। यद्यपि लगानीकर्ताबाट गलत आर्थिक लाभको आशामा कर्मचारीबाट अव्यावहारिक व्यवधान र कानुनी अड्चन तेस्र्याउने कामसमेत हुने गुनासा सुनिन्छन्। यस्ता विविध असहजताका कारण ठूलो संख्यामा लगानी गर्न उत्सुक मनहरू स्वभावैले निरूत्साहित छन्। समस्या लगानीका लागि आवश्यक पँुजी नभएको बिल्कुल हैन। प्रत्येक बैंकमा निक्षेप अनुपातिक रूपमा रामै्र छ। समाजका विभिन्न तहमा फरकफरक नाममा विभिन्न प्रयोजनका लागी खोलिएका सहकारी र अन्य प्रकारका समूहमा केही समय अघिसम्म अधिक तरलता सञ्चित थियो। सकारात्मक प्रगति र अधिकतम लगानी गर्ने सोचका साथ सरकारले लागू गरेको दुरगामी सामाजिक सुरक्षा कोषमा लगभग ५० अर्ब रुपैयाँ जम्मा भएको देखिन्छ। विदेशमा श्रम गरिरहेका झन्डै ५० लाख युवाबाट संस्थागत सेयर आह्वान गर्ने हो भने बार्षिक ५ खर्बसम्म जम्मा हुने तथ्यांक बाहिरिएका छन्। नेपालबाट खाद्यान्न, पेट्रोलियम र श्रमिक आयातमा झन्डै वार्षिक ८ खर्ब बराबरको रकम बाहिरिन्छ। अलिकति प्रयास गर्दा यसलाई निक्कै न्यूनीकरण गर्न सकिन्छ। सञ्चयकोष र नागरिक लगानीकोषमा उच्च मौज्दात छ। आर्थिक अभावभन्दा ठूलो अभाव हामीसँग विश्वासको वातावरण अनि त्यस्तो लगानीका लागी सरकारी तहबाट प्रदान गरिने यथेष्ठ र आवश्यक सहजीकरण तथा राष्ट्रिय सुरक्षाको हो। हामी केवल अरूको सहयोग खोज्ने भ्रममा भौतारिन्छौं। सहयोग र दाताका भरमा देश विकासको आशा गर्नु निरर्थक हुन्छ। प्राडा युवराज संग्रौलाको पुस्तक साउथ एसिया चाइना जिओइकोनोमिक्समा विदेशी दाताका स्वदेशी समस्यामाथि विहंगम शास्त्रार्थ गरिएको छ। ड्याम्सिया मोयोको डेड एड, जोनथान क्वार्जको द बिग ट्रक द्याट वेन्ट बाई अनि विलियम गोल्डिङको लर्ड अफ द फ्लाइजजस्ता पुस्तकले देखाउँछन् कि दान र सहयोगले देश धनी बन्दैनन्। बन्ने भए आज पूरै अफ्रिका संसारको सबैभन्दा धनी बनिसक्थ्यो। दाताहरूका प्रतिवेदन र खाता राम्रा हुन्छन् तर काम चाहिँ निकै कमजोर र चाम्रा। लगानी स्वीकारेपछि स्वार्थ पनि स्वीकार्नुपर्छ, अनि विभिन्न प्रकारका दबाब र प्रभावलाई झेल्नुपर्छ। नागरिकमा विश्वास जगाउन सकेमा लगानी देशभित्र नै सम्भव हुन्छ र छ। महाशक्ति अमेरिकाको कठोर नाकाबन्दीबीच क्युवाको समृद्धि सफलताको साक्षी छ। सन् २००१ मा भूकम्पले हल्लाएपछि फेरिएको नेतृत्वले गुजरातलाई दिएको उचाइ उदाहरणयोग्य छ। सरकारले यस्ता स्वनिर्मित सम्भावनामा ध्यान दिनुपर्छ। पछिल्ला दशक आन्तरिक लगानीको प्रचुर प्रवद्र्धन गर्दै चीन संसारको पहिलो अर्थत्रन्त्र, सबैभन्दा धेरै विश्व धनाढ्यहरू बस्ने देश, अनि सबैभन्दा अधिक संख्यामा विद्युतीय सवारी प्रयोगमा ल्याउने देश बन्दैछ। कुनै बेला नर्बे हिउँको देश थियो। ३० वर्ष पहिले थाइल्यान्ड नेपालभन्दा कमजोर थियो। दोस्रो विश्वयुद्धले दिएको गरिबीका कारण कतिपय लेखकले जापानलाई एसियाको भिखारी भने। तर, सघन स्वलगानी, दु्रतगर निर्यात उन्मुख व्यापारबाट निर्मित आत्मनिर्भर आर्थिक प्रगतिले उनीहरूले अवस्था बदले। हाम्रो प्रयासको लक्ष्यसमेत तिनै सफलताका कथाबाट अभिपे्ररित रहनुपर्छ। बुझ्नुपर्छ कि पाहुनाका लगानीमा देशनिर्माण गर्न सकिँदैन, सुहाउँदैन र त्यसले स्वाभिमान पनि बचाउँदैन। सरकारले आन्तरिक सहजीकरण गर्दै नागरिकलाई उत्पे्ररित गर्नुपर्छ। लगानीकर्ता खोज्न हैन, लगानीमैत्री वातावरण बनाउन ध्यान दिनुपर्छ। लगानी देशभित्रैबाट यथेष्ठ मात्रामा प्राप्त हुन्छ र हुनुपर्छ।"
निर्वाचन प्रणाली मात्रै दोषी होइन,"१ प्रणाली प्रयोगकर्ता र पात्रको प्रवृत्तिमा सुधार नगर्ने हो भने जुनसुकै प्रणाली अवलम्बन गरे पनि राजनीतिक स्थायित्व हुँदैन। २ मिश्रित निर्वाचन प्रणालीको सदुपयोगभन्दा दुरुपयोग गर्नेतिर जोड दिइयो। ३ मध्यावधिमा गएर कुनै दलले बहुमत ल्यायो भन्दैमा उसले पनि ५ वर्ष सरकार चलाउँछ भन्ने ग्यारेन्टी छैन। ४ जोसँग पैसा छ उसैले निर्वाचन जित्ने अवस्था रहेसम्म देश उँभो लाग्दैन। ५ साह्रै गाह्रो भयो भने निर्वाचन प्रणाली फेर्न पनि सकिन्छ। मध्यावधि निर्वाचनको कुरा राजनीतिक र प्राविधिक विषय हो। यसमा अहिले नै बहस गर्न जरुरी छैन। जहाँसम्म राजनीतिक स्थायित्व भएन भनेर निर्वाचन प्रणालीलाई दोष दिने गरिन्छ, यथार्थता त्यस्तो होइन। किनभने निर्वाचन प्रणाली आफैंमा समस्या होइन। प्रणाली प्रयोगकर्ता र पात्रको प्रवृत्तिमा सुधार नगर्ने हो भने जुनसुकै प्रणाली अवलम्बन गरे पनि राजनीतिक स्थायित्व हुन सक्दैन। गणतन्त्रको स्थापनापछि मुलुकमा समावेशीताको आवश्यक्ता महसुस भयो। त्यसकारण मिश्रित निर्वाचन प्रणाली लागू गरियो। यो प्रणाली पनि संसारमा मजासँग फलेको छ, फुलेको छ। अर्थात्, चलेको छ। यहाँ किन चलेन ? किन भएन ? यसको मुख्य कारण हो, नेतृत्वकर्ता। अर्थात्, नेतृत्वकर्ताले यो प्रणालीलाई सदुपयोगभन्दा दुरुपयोग गर्न बल गरे। पात्रको प्रवृत्ति सुधार नभएसम्म जुन प्रणाली अवलम्बन गरे पनि तात्विक फरक पर्दैन। अर्कोतिर, हामी चुनावमा गयौं भने पनि कुनै दलले बहुमत ल्याएर राम्रोसँग सरकार चलाउँछ भन्ने ग्यारेन्टी गर्ने अवस्था छैन। जोसँग पैसा छ उसैले निर्वाचन जित्ने अवस्था रहेसम्म देश उभो लाग्दैन। पैसा जम्मा गर्ने निर्वाचन जित्ने, फेरि निर्वाचनमा जाने र पैसा जम्मा गर्ने प्रवृत्तिको अन्त्य नभएसम्म न राजनीतिक स्थायित्व हुन्छ, न देश विकास हुन्छ। (उप्रेती पूर्वप्रमुख निर्वाचन आयुक्त हुन्।)"
मधेस र आर्मी फाइनलमा,"पोखरा : मधेस प्रदेश र विभागीय टोली त्रिभुवन आर्मी क्लब केपी ओली कप टीट्वेन्टी क्रिकेट प्रतियोगिताको फाइनलमा प्रवेश गरेका छन्। बिहीबार भएको खेलमा मधेसले विभागीय टोली एपीएफ र आर्मीले बागमती प्रदेशलाई स्तब्ध पार्दै उपाधि भिडन्त पक्का गरेका हुन्। पोखरा रंगशालमा बिहीबार भएको दोस्रो सेमिफाइनलमा मधेशले एपीएफलाई ११ रनले हरायो। एक सय ९८ रनको विशाल लक्ष्य पछ्याएको एपीएफले निर्धारित २० ओभरमा नौ विकेट गुमाउँदै एक सय ८६ रन मात्रै बनाउन सक्यो। एपीएफका कप्तान प्रदीप ऐरी र सन्दीप जोराले अर्धशतकीय पालि खेले। प्रदीपले ५५ र सन्दीपले ५४ रन बनाए। यस्तै लोकेश बमले ३२, भुवन कार्कीले १४ र सुमित महर्जन १३ रन बनाए। मधेसका विशाल पटेलले तीन तथा प्रदीप पासवान र कप्तान हरिशंकर साहले दुईदुई विकेट लिए। यसअघि टस जितेर पहिले ब्याटिङ रोजेको मधेसले ६ विकेट गुमाउँदै एक सय ९७ रन बनाएको थियो। मधेसका अनिल साह र इमरान शेखले अर्धशतकीय पालि खेले। अनिलले ५७ र शेखले ५० रनको योगदान दिए। यस्तै पवन सर्राफले ३३, रुपेश सिंहले २१, हिमांशु दत्तले १५ र हरिशंकर साह १० रन बनाए। एपीएफका मौसम ढकालले तीन तथा अमरसिंह रउटेलाले दुई विकेट लिए। यसैगरी अर्को खेलमा आर्मीले बागमती प्रदेशलाई चार विकेटले हरायो। एक सय २८ रनको विजयी लक्ष्य पछ्याएको आर्मीले १५ ओभरमा ६ विकेट गुमाउँदै पूरा गरेको थियो। आर्मीका भीम सार्कीले ३९, कुशल मल्लले २७, विनोद भण्डारीले २५ र सोमपाल कामीले १५ रन बनाए। बागमतीका कप्तान सन्दीप लामिछानेले दुई विकेट लिए। यस्तै प्रतिश जिसी, इशान पाण्डे, रित गौतम र सोनु देवकोटाले एकएक विकेट हात पारे। यसअघि पहिले ब्याटिङ रोजेको बागमतीले निर्धारित २० ओभरमा सात विकेट गुमाउँदै एक सय २७ रनको योगफल खडा गरेको थियो। बागमतीका प्रतिक श्रेष्ठले अविजित ५० रन बनाए। यस्तै सन्दीप लामिछानेले १९, रित गौतमले १४ र इशान पाण्डेले १२ रन बनाए। आर्मीका साहब आलमले चार विकेट लिए। यस्तै सोमपाल कामीले दुई र विवेक यादवले एक विकेट हात पारे।"
"आइसीसी लिग टूको पहिलो सिरिज फागुनमा, नेपालले नेदरल्यान्ड्स र नामिबियासँग खेल्ने","काठमाडौं : आइसीसी क्रिकेट वर्ल्ड कपअन्तर्गत लिग टू को पहिलो खेल नेपालमा हुने भएको छ। नेपाल क्रिकेट संघ (क्यान)ले फागुनमा नेपाल, नेदरल्यान्ड्स र नामिबिया सम्मिलित सिरिज हुने जानकारी दिएको छ। फागुन ५ बाट सुरू हुने सिरिजमा नेपालले नेदरल्यान्ड्स र नामिबियासँग दुईदुई खेल खेल्नेछ। यसअघि लिग टूको खेलमा नेपालले उत्कृष्ट पुनरागमन गर्दै विश्वकप क्वालिफार्यस खेलेको थियो। सन् २०२७ सम्म चल्ने लिग टू को खेलमा नेपालले युएई, ओमान, स्कटल्यान्ड, नेदरल्यान्ड्स, नामिबिया, अमेरिका र क्यानडासँग खेल्नेछ।"
खेल संघ वर्गीकरण गर्ने राखेपको तयारी,"काठमाडौं : खेल क्षेत्रमा लामो समय क्रियाशील खेल विज्ञलाई समेट्दै राष्ट्रिय खेलकुद परिषद् (राखेप) ले राष्ट्रिय खेल संघलाई वर्गीकरण गर्ने तयारी सुरु गरेको छ। राष्ट्रिय खेलकुद विकास नियमावली २०७९ परिच्छेद २ को नियम ३ बमोजिम समिति र राखेपका सदस्यसचिवबाट खेलको वर्गीकरण र प्राथमिकता निर्धारण गरी परिषद्मा पेश गर्ने व्यवस्था भए अनुरुप राखेपका पूर्व सदस्यसचिव युवराज लामाको संयोजकत्वमा सात सदस्यीय खेलको बर्गीकरण र प्राथमिकता निर्धारण कार्यदल गठन गरिएको छ। कार्यदलको सदस्यमा राखेपका पूर्व उपाध्यक्ष एवं नेपाल ओलम्पिक कमिटीका सहमहासचिव पीताम्बर तिम्सिना, नेपाल ओलम्पिक कमिटीका महासचिव नीलेन्द्रराज श्रेष्ठ, अखिल नेपाल फुटबल संघका पूर्वअध्यक्ष कर्माछिरिङ शेर्पा, माउन्टेन स्पोर्ट्स संघका अध्यक्ष गोविन्दप्रसाद भट्टराई छन्। प्राविधिक प्रतिनिधिमा रञ्जन थापा तथा सचिवमा संघ संस्था समन्वय शाखाका प्रमुख चन्द्रकुमार राई छन्। खेल संघलाई क्रियाशील बनाइ खेलकुद गतिविधिलाई प्रभावकारी बनाउन सदस्यसचिव घिसिङले कार्यदल गठन गर्ने निर्णय गरेका हुन्। कार्यदलले विस्तृत अध्ययन गरी २१ दिनभित्र सदस्यसचिव घिसिङ समक्ष प्रतिवेदन पेश गर्नुपर्ने छ।"
धनगढी शीर्ष स्थानमा,काठमाडौं : साविक उपविजेता धनगढी एफसी नेपाल सुपर लिग (एनएसएल)को शीर्ष स्थानमा उक्लिएको छ। बिहीबार त्रिपुरेश्वरस्थित दशरथ रंगशालामा भएको खेलमा बुटवल लुम्बिनी एफसीलाई १० गोलले पराजित गर्दै धनगढी शीर्ष स्थानमा उक्लिएको हो। धनगढी स्पष्ट दुई अंकको अग्रता लिँदै शीर्ष स्थानमा उक्लिएको हो। दोस्रो स्थानको ललितपुर सिटी एफसीको दुई खेलमा चार अंक छ। पहिलो खेलमा धनगढीले वीरगन्ज युनाइटेडलाई २१ गोलले पराजित गरेको थियो। निकै प्रतिस्पर्धात्मक खेलमा इन्जुरी समयमा आफिज ओलावालेले निर्णायक गोल गरेपछि धनगढीले बुटवल लुम्बिनी एफसीलाई १० गोलले पराजित गरेको हो। खेलको १९औं मिनेटमा मणि लामाको प्रहार धनगढीका गोलरक्षक मोहमद ताहाले बचाए। त्यसलगत्तै बुटवल लुम्बिनीले फ्रिकिक पाएको थियो। कप्तान एरिक विष्टको प्रहार धनगढीका गोलरक्षक ताहाले मुस्किलले बचाएका थिए। २५औं अहमद हिजाजीको प्रहार पोस्ट्मा लागेर बाहिरिँदा धनगढी अग्रता लिनबाट बञ्चित भएको थियो। ३६ औं मिनेटमा बुटवल अग्रता लिनबाट चुक्यो। एरिक विष्टको कर्नरमा जिलेस्पीजंगको हेड बललाई ताहाले बचाएका थिए। त्यस लगत्तैको काउन्टर एट्याकमा धनगढीले गोल गर्न सकेन। ७२औं मिनेटमा बुटवलले गोलको सुनौलो अवसर खेर फालेको थियो। आइकोनिक खेलाडी आशिष लामाले दिएको पासलाई निराजन धामी र स्टेफन बिनोङले भेट्टाउन सकेनन्। धनगढी शीर्ष स्थानमा उक्लिँदा बुटवल लुम्बिनीले भने लगातार दोस्रो हार बेहोरेको छ। पहिलो खेलमा बुटवल ललितपुर सिटी एफसीसँग २० गोलले पराजित भएको थियो।
११ महिनामा भित्रिए नौ लाखभन्दा बढी पर्यटक,"काठमाडौं : सन् २०२३ को ११ महिनामा नौ लाखभन्दा बढी विदेशी पर्यटक नेपाल भित्रिएका छन्। नेपाल पर्यटन बोर्डको तथ्यांकअनुसार वर्षको जनवरीदेखि नोभेम्बरसम्म नौ लाख १८ हजार तीन सय आठ नेपाल आएका हुन्। नोभेम्बरमा मात्रै एक लाख आठ हजार छ सय ३० विदेशी पर्यटक नेपाल भित्रिएका छन्। अघिल्लो महिना अक्टोबरमा हालसम्मकै बढी एक लाख १७ हजार तीन सय छ पर्यटक नेपाल भित्रिएका थिए। पर्यटक आगमनको पछिल्लो आँकडाले यो वर्ष सरकारको लक्ष्य पूरा हुने संकेत देखिएको छ। सरकारले सन् २०२३ मा १० लाख विदेशी पर्यटक भित्र्याउने लक्ष्य लिएको छ। बोर्डका निर्देशक मणिराज लामिछानेले पर्यटक आगमन निरन्तर बढिरहेकाले लक्ष्यमा पुग्न सहज हुने उल्लेख गरे। उनले भने, '११ महिनामा नौ लाख १८ हजार बढी पर्यटक आएका छन्। १० लाखको लक्ष्य करिब पुग्न लाग्यो।' पर्यटक आगमनको मुख्य स्रोतबजार छिमेकी मुलुक भारत, चीन तथा संयुक्त राज्य अमेरिका, बेलायत, अष्ट्रेलिया, श्रीलंका, बंगलादेश रहेको बोर्डले जनाएको छ। नोभेम्बरमा कुल पर्यटक आगमनमध्ये २० प्रतिशत भारतबाट आएका छन्। सो अवधिमा भारतबाट हवाईमार्ग भएर २४ हजार चार सय ४३ जना पर्यटक नेपाल आएका छन्। संयुक्त राज्य अमेरिकाबाट ११ हजार चार सय ६१ जना नेपाल आउँदै गर्दा अर्को छिमेकी मुलुक चीनबाट सात हजार छ सय एक, बेलायतबाट छ हजार एक सय ३८, अष्ट्रेलियाबाट पाँच हजार ६०, थाइल्याण्डबाट तीन हजार सात सय ६१, जर्मनीबाट तीन हजार पाँच सय १२, श्रीलंकाबाट तीन हजार दुई सय २८ र फ्रान्सबाट तीन हजार दुई सय पाँचजना पर्यटक भित्रिएका छन्।"
बिनाअनुमतिका हेन्ड सेट बरामद,"जोमसोम : मुस्ताङ प्रहरीले बिना अनुमतिपत्र ल्याइएका वाउफिङ कम्पनीका १० थान हेन्डसेट (सञ्चार उपकरण) बरामद गरेको छ। म्याग्दी र मुस्ताङ सीमाना घाँसामा प्रहरी चौकीले नियमित चेकजाँच गर्ने क्रममा बुधबार १० भारतीय पर्यटकको साथबाट बिना अनुमतिका हेन्डसेट बरामद गरिएको हो। जिल्ला प्रहरी कार्यालय मुस्ताङका प्रहरी नायव उपरीक्षक भोजराज पाण्डेले पोखराबाट म्याग्दी हुँदै मोटरसाइकलमा मुस्ताङ आउँदै गरेका भारतीय पर्यटकको साथबाट सञ्चार प्रयोजनका लागि ल्याइएका बिनाअनुमति पत्रका १० थान हेन्ड सेट बरामद भएको बताए। भारतबाट हिमालय बुलेट, कावासाकी र डुक कम्पनीको १० मोटरसाइकलमा यात्रा गर्दै आएका भारतीय पर्यटकको हेन्टसेट बरामद भई जिल्ला प्रहरी कार्यालय मुस्ताङलाई प्राप्त भएको प्रहरी नायव उपरीक्षक पाण्डेले उल्लेख गरे। मोटरसाइकलमा सुवाराङ, डटर्सर सुरुकार्य, मदससिंह र वसुमाता रायलगायत १० भारतीय छन्।"
औद्योगिक व्यापार महोत्सव पुसमा,"गुलरिया : बर्दियाको सदरमुकाम गुलरियामा प्रादेशिक कृषि, पर्यटन तथा औद्योगिक व्यापार महोत्सव हुने भएको छ। समृद्ध बर्दियाको प्रमुख आधार कृषि, पर्यटन, उद्योग, संस्कृति र पूर्वाधारको नारासहित उद्योग वाणिज्य संघ गुलरियाले महोत्सव गर्न लागेको हो। महोत्सव आगामी पुस ६ देखि १६ गतेसम्म गुलरियाको अस्पताल रोडमा सञ्चालन हुनेछ। महोत्सवमा १ लाख दर्शक भिœयाई ५ करोड रुपैयाँबराबरको कारोबार गर्ने लक्ष्य रहेको उद्योग वाणिज्य संघ गुलरिया बर्दियाका अध्यक्ष देवेन्द्र पाण्डेले बताए। कृष्णसार संरक्षण क्षेत्र, बर्दिया राष्ट्रिय निकुञ्ज, बबई भ्याली, बढैया तथा सत्खलुवा ताललगायत जिल्लाका महत्त्वपूर्ण पर्यटकीय गन्तव्यको प्रचारप्रसार गर्दै स्तरोन्नतिमार्फत आन्तरिक तथा बाह्य पर्यटक गन्तव्यको रूपमा विकास गर्ने उद्देश्य लिइएको छ। कृषिजन्य उत्पादन तथा जडीबुटीको व्यवसायीकरण गर्दै लगानीका अवसरको खोजी गर्नुका साथै स्थानीय कला संस्कृति, साहित्य भाषाको संरक्षणमा जोड महोत्सवमा दिइएको छ। प्रत्येक वर्ष गुलरियामा व्यापार महोत्सव हुँदै आए पनि कोभिड महामारी पछि पहिलो पटक महोत्सव गर्न लागिएको हो। पाण्डेले थपे, महोत्सवमा प्रादेशिक डान्स आइडल प्रतियोगिता, घरेलु उत्पादन, दैनिक उपभोग्य सामग्री, ख्यातिप्राप्त राष्ट्रिय तथा स्थानीय कलाकारको बेजोड प्रस्तुति, मनोरञ्जनसहितको बाल उद्यान, कृषि उत्पादन तथा जडीबुटी, हस्तकला, स्थानीय थारू तथा विभिन्न जातजातिका परिकार पस्किनेछ, पाण्डेले भने, संस्कृति, गारमेन्ट, जुत्ता, गलैंचा, पस्मिनालगायत कृषियन्त्र उपकरण महोत्सवका मुख्य आकर्षक हुन्। महोत्सवमा ५९ लाख ३० हजार खर्च लाग्ने अनुमान गरिएको छ।"
अर्थतन्त्र सुधारमा सरकारनिजी क्षेत्रको एक मत,"काठमाडौं : अर्थतन्त्रको सुधारमा सरकार र निजी क्षेत्रको एक मत देखिएको छ। नेपाल आर्थिक पत्रकार समाज (सेजन)को २७ औं वार्षिक साधारणसभाका अवसरमा शुक्रबार काठमाडौंमा आयोजित कार्यक्रममा सरकारी अधिकारी र निजी क्षेत्रले समस्या समाधानमा सामूहिक सहकार्यमा जोड दिए। कार्यक्रममा कार्यबाहक प्रधानमन्त्री पुर्णबहादुर खड्काले अर्थतन्त्रमा समस्या देखाएर केही स्वार्थ समूहले अवाञ्छित फाइदा उठाउन खोजिरहेको बताए। अहिलेको व्यवस्थाप्रती स्वार्थ समूहले अविश्वास जगाउने प्रयास गरिरहेको भन्दै खड्काले सरकार जिम्मेवारीका साथ प्रस्तुत हुने बताए। अर्थतन्त्र सुधारमा स्वयं प्रधानमन्त्रीले गम्भीर पहल लिएको भन्दै उनले चाँडै अर्थतन्त्र लयमा फर्किने दावि समेत गरे। सरकारले चालेका कदमका कारण ब्याजदर घट्दै गएको, पुँजीबजारले गति लिएको र घरजग्गा व्यवसाय लयमा फर्किएको उनको भनाइ छ। कार्यक्रममा नेपाल राष्ट्र बैंकका गभर्नर महाप्रसाद अधिकारीलाई ऋणीसँग कुनै बैंकले बढी ब्याज लिएको भए राष्ट्र बैंकलाई जानकारी गराउन अनुरोध गरे। बैंकले बढी ब्याज लिएको पाए राष्ट्र बैंकले फिर्ता गराउने उनको प्रतिवद्धता छ। गभर्नर अधिकारीले गत आर्थिक वर्षमा बढी लिएको ४ अर्ब ७६ करोड ब्याज फिर्ता गराएको स्मरण गराए। उनले बैंकहरूले बढी ब्याज लिए भनेर तथ्य भन्दा बाहिर गएर गुनासो नगर्न समेत सबैलाई आग्रह गरे। उनले बजेटमा भएका कुरालाई राष्ट्र बैंकले मौद्रिक नीति मार्फत सहयोग गरिरहेको बताए। आर्थिक सिथिलताका कारण बैंकको खराब कर्जा बढ्ने भन्दै यस्तो बेला बैंकहरूले प्रोभिजन बढाउनु पर्ने भएकाले राष्ट्र बैंकले टाइट गरेको बताए। खराब कर्जा नबढोस भनेर टाइट गरेको हो उनले भने दक्षिण एसियाको तुलनामा नेपालमा खराब कर्जा कम छ। अहिले जसले काम नगरे पनि मौद्रिक नीतिले गर्न दिएन भनेर आरोप लगाउने गरिएको भन्दै उनले यसो गर्नुको अर्थ नभएको बताए। काम कोही पनि नगर्ने दोष मौद्रिक नीतिलाई दिएर मात्र उम्कन नहुने उनको भनाइ छ। कार्यक्रममा बैंकर्स संघका अध्यक्ष सुनिल केसीले अहिले कर्जाको ब्याजदर १ प्रतिशतले घटेको बताए। अहिल बैंकको आधारदर (बेसरेट) एकल अंकमा रहेको जानकारी गराए। उनले ब्याजदर अझै घट्दै जाने समेत जानकारी गराए। कार्यक्रममा नेपाल उद्योग परिसंघका अध्यक्ष राजेश अग्रवालले अर्थतन्त्र समस्यामा छ भन्ने सरकार, राष्ट्र बैंकले स्वीकार गर्नुपर्ने बताए। यसलाई स्वीकार गरेर समाधानमा जानुपर्ने उनको भनाइ छ। उनले राष्ट्र बैंकको सञ्चालक समितिको सदस्य पहुँचका आधारमा भन्दा विज्ञताको आधारमा हुनुपर्ने बताए। उनले अहिलेको अवस्थामा राष्ट्र बैंक माईक्रोम्यानेजमेन्ट तिर लागेको बताए। अझै पनि अर्थतन्त्र सुधारका लागि जे गर्छन पशुपतिनाथले पाउँछन् भनेर बस्न नहुने उनको भनाइ छ। नेपाल धितोपत्र बोर्डका अध्यक्ष रमेश हमालले नेपालमा झन्झटिलो प्रक्रिया कारण लगानी भित्रन नसकेको बताए। नेपालमा माईक्रो र स्मल इन्टरप्राइजेजमा ध्यान दिनुपर्ने सुझाव उनको छ। साना उद्यमीको रक्षा गर्न सके त्यसले अर्थतन्त्रमै योगदान पुग्ने उनको भनाइ छ। कार्यक्रममा चेम्बर अफ कमर्सका अध्यक्ष राजेन्द्र मल्लले राष्ट्र बैंकले जमानी बस्नेलाई कालोसुचिमा राख्न गरेको व्यवस्था स्वागतयोग्य रहेको प्रतिक्रिया दिए। ५ विद्यामा ६ जना पुरस्कृत, १ जनालाई फेलोसिप कार्यक्रममा नेपाल आर्थिक पत्रकार समाज (सेजन)ले ५ विधामा ६ जना पत्रकारलाई पुरस्कृत गरेको छ। एक जनालाई फेलोसिप प्रदान गरेको छ। सेजनले प्रत्येक वर्ष प्रदान गर्ने सेजन अवार्डबाट यसवर्ष कान्तिपुरकर्मी मातृका दाहाल र देवेन्द्र भट्टराईलाई पुरस्कृत गरेको छ। नक्कली भुटानी शरणार्थी प्रकरणमा लेखिएको समाचारलाई १ लाख राशीको उक्त अवार्ड प्रदान गरिएको हो। यस्तै क्लिकमान्डुकर्मी राजेश बर्मालाई सेजन डिजिटल मिडिया अवार्डले पुरस्कृत गरेको छ। जसको राशी ५० हजार रहेको छ। त्यस्तै भोला चालिसे लिवरल जर्नालिजम् अवार्ड हिमाल खबरका रमेश कुमार न्यौपानेलाई प्रदान गरिएको छ। यो पुरस्कारको राशी ५१ हजार रुपैयाँ रहेको छ। सेजन छापामाध्यम अवार्ड नयाँ पत्रिकाकी मुना कुँवरलाई प्रदान गरिएको छ। यो पुरस्कारको राशी ५० हजार रुपैयाँ रहेको छ। यस्तै सेजन ब्रोडकाष्ट अवार्ड उज्यालो रेडियोका अर्जुन पोखरेललाई प्रदान गरिएको छ। यो पुरस्कारको राशी ५० हजार रुपैयाँको हो। त्यस्तै एक लाख राशीको स्वसञ्जय न्यौपाने लेखनवृत्ति पुरस्कार कान्तिपुर दैनिकका यज्ञ बन्जाडेलाई प्रदान गरिएको छ। कार्यक्रममा सेजनले हरेक वर्ष प्रकाशन गर्ने अर्थनीति सेजन म्यागेजिन २०८० सार्वजनिक गरेको छ। यससँगै स्वर्गीय सागर घिमेरेको स्मृतिमा आयोजित फुटसल प्रतियोगितामा विजेता र उपविजेतालाई पुरस्कार वितरण गरिएको छ।"
पाल्पामा प्रथम सुन्तला महोत्सव भोलि,"पाल्पा : पाल्पा रिब्दीकोट गाउँपालिका७ पालुङ मैनादीमा भोली (शनिबार) प्रथम सुन्तला महोत्सव हुने भएको छ। पालिकास्तरमा सुन्तला खेती गर्ने कृषकको उत्पादनमा वृद्धि, बजारीकरण, व्यावसायिकीकरण र सुन्तलाको विविधीकरणमा सहयोग पुर्याउन महोत्सव आयोजना गरिएको गाउँपालिकाले जनाएको छ। गाउँपालिकाको समन्वय वडा ७ कार्यालयको आयोजना तथा मैनादी कृषि सहकारी संस्थाको व्यवस्थापनमा सुन्तलाको बजार प्रवद्र्धन र कृषकलाई प्रोत्साहनका लागि महोत्सव आयोजना गर्न लागिएको रिब्दीकोट गाउँपालिका७ का वडाध्यक्ष दानबहादुर कुँवरले बताए। उनले वडा ७ माबै २ सय कृषकले सुन्तला खेती गर्दै आएको जनाए। महोत्सवमा सुन्तला खेतीका लागी माटो शिविर, प्लान्ट क्लिनिक, सुन्तलाका विभिन्न परिकार, सुन्तला खेतीसँग गर्न सकिने विषयमा जानकारी दिइने छ। सुन्तला बगैचाको अवलोकन, सुन्तला खाने प्रतियोगिता, सुन्तला खेतीमा प्रविधिको प्रयोग, विषादीको प्रयोगबारे सचेतना, उत्कृष्ट सुन्तला कृषक सम्मान कार्यक्रम गरिने गाउँपालिका अध्यक्ष नारायणबहादुर कार्कीले जानकारी दिए। गाउँपालिकालाई कृषिमा अगाडि बढाउन महोत्सवको आयोजना गर्न लागिएको गाउँपालिका उपाध्यक्ष कान्ता अधिकारीले बताइन्। गाउँपालिकाका प्रमुख प्रशासकीय अधिकृत मदन अर्यालले नयाँ सोच अनुसार कृषकलाई कृषि पेसालाई निरन्तरता दिन सुन्तला खेतीको प्रचारप्रसार, प्रविधि प्रदर्शन, भण्डारण र प्रशोधनसहित बजारीकरणका लागि महोत्सवको आयोजना गरेको बताए।"
नेपालका वायुसेवा ईयूको कालोसूचीमै,"प्रतिवेदनअनुसार नेपाली ध्वजाबाहक नेपाल एयरलाइन्स र श्री एयरलाइन्सको हवाई सुरक्षामा सन्तोष नभएका कारण नेपाललाई अझै ईयूको कालोसूचीमा नै राखिएको उल्लेख छ। काठमाडौं : युरोपियन युनियन (ईयू) ले नेपालका वायुसेवा कम्पनीमा लगाएको प्रतिबन्ध तथा कालोसूची फुकुवा गर्न अस्वीकार गरेको छ। ईयूले सन् २०१३ बाट नेपाल वायुसेवा कम्पनीलाई कालोसूचीमा राखेको थियो। ईयूको पछिल्लो प्रतिवेदनले विमान कम्पनीहरूले उडान सुरक्षामा थप काम गर्नुपर्ने भन्दै कालोसूची नहटाउने निर्णय गरेको नेपाल नागरिक उड्डयन प्राधिकरणले जनाएको छ। ईयूको एयर सेफ्टी कमिटीले बुधबार प्राधिकरणलाई हवाई सुरक्षा प्रतिवेदन बुझाएको थियो। प्राधिकरणका महानिर्देशक प्रदीप अधिकारीले सन् २०२३ मा नेपाल ईयूको कालोसूचीबाट हट्ने दाबी गर्दै आएका थिए। ईयूले सन् २०१३ बाट नेपाललाई कालोसूचीमा राख्दै उसको सदस्य राष्ट्रभित्रका मुलुकहरूमा नेपाली वायुसेवा कम्पनीलाई उडानको अनुमति र त्यहाँका नागरिकहरूलाई यहाँको विमान चढ्न प्रतिबन्ध लगाएको हो। प्राधिकरणबाट अन्नपूर्ण पोस्ट्लाई प्राप्त आंशिक प्रतिवेदनअनुसार नेपाली ध्वजाबाहक नेपाल एयरलाइन्स र श्री एयरलाइन्सको हवाई सुरक्षामा सन्तोष नभएका कारण नेपाललाई अझै ईयूको कालोसूचीमा नै राखिएको उल्लेख छ। प्रतिवेदनमा भनिएको छ, निगमको वर्तमान सांगठानिक संरचना, कार्यपद्धति, आर्थिक एवं प्राविधिक क्षमता, जनशक्ति एवं सेवा प्रवाहकको गुणस्तर सोको अभिलेखीकरणलगायत संस्थागत संरचनामा नै आमूल परिवर्तन गर्नुपर्छ। यस्तै, श्री एयरलाइन्सको वर्तमान कार्यपद्धति सन्तोषजनक रहे पनि थप सुधारको आवश्यकता प्रतिवेदनले औंल्याएको छ। आन्तरिक संस्थागत सुरक्षा, हवाईयोग्यता लगायतका पक्षमा विमान कम्पनीहरूले आवधिक रिपोर्टिङ गर्नुपर्ने ईयूले भनेको छ। त्यस्ता रिपोर्टिङ हरेक ३३ महिना गर्न समयसीमा तोकेको छ। प्रतिवेदनले नियमकीय निकाय प्राधिकरणको कार्यक्षमतामा ईयू सन्तोषजनक रहेको र उडान सुरक्षामा प्राधिकरण मात्र नभई राज्य संयन्त्रले नै हातेमालो गर्नुपर्ने उल्लेख भएको प्राधिकरणका सूचना अधिकारी ज्ञानेन्द्र भुलले जनाए। ईयूको सेफ्टी एजेन्सी(इयासा) ले भदौ २५ देखि २९ गतेसम्म प्राधिकरण, नेपाल एयरलाइन्स र श्री एयरलाइन्सको स्थलगत अवलोकन तथा मूल्यांकन गरेको थियो। सोही आधारमा नै ब्रसेल्समा भएको एयर सेफ्टी कमिटीको छलफलबाट नेपालमा लगाएको कालोसूचीलाई निरन्तरता दिने निर्णय गरेको हो। हरेक ६६ महिनामा ईयूले कालोसूची अद्यावधिक गर्ने गर्छ। प्राधिकरणलाई बुझाइएको प्रतिवेदनमा प्राधिकरणको कार्यप्रति सन्तुष्टि जनाइनु र हवाई सुरक्षाको कारण देखाउँदै लगाइएको प्रतिबन्ध फुकुवा नहुनु विरोधाभाष भएको जानकार बताउँछन्। प्राधिकरणलाई नियामक र सेवाप्रदायकका रूपमा नटुक्र्याएसम्म ईयूले कालोसूचीबाट नहटाउने बताइन्छ। २०७६ सालमा नै प्राधिकरण टुक्राउने विधेयक संसद् पठाइए पनि पारित हुन सकेन। टुक्राउनेभन्दा पनि प्राधिकरणले कर्मचारी सेवा शर्त नियमावली संशोधन गर्दै नियामक र सेवा प्रदायकको काम छुट्ट्याएको बताउँदै आएको छ।"
इन्डोनेसिया भ्रमणमा स्टिकर भिसा अनिवार्य,काठमाडौं : नेपाल हेर्ने इन्डोनेसियाको ढाकास्थित दूतावासले नेपालबाट इन्डोनेसिया प्रवेश गर्दा स्टिकर भिसा अनिवार्य गरेको छ। इन्डोनेसिया तथा नेपालका विभिन्न एजेन्सीमार्फत ईभिसा प्रोसेस गर्दा चुनौती देखिएको भन्दै नयाँ व्यवस्था गरिएको दूतावासले जनाएको छ। दूतावासले सर्कुलर जारी गर्दै भिसासम्बन्धी सबै काम इन्डोनेसियको काठमामाडौंस्थित अवैतनिक वाणिज्यदूतको कार्यालयले सुझाव दिएको छ। ईभिसा आवेदन प्रक्रियामा आएका त्रुटिहरूको मूल्यांकन गर्दै दूतावासले अब नेपालबाट इन्डोनेसिया प्रस्तान गर्दा ईभिसाका लागि आवेदन नगर्नसमेत आग्रह गरेको छ। नेपालका लागि इन्डोनेसियाका अवैतनिक वाणिज्यदूत चन्द्रप्रसाद ढकालले नेपालबाट इन्डोनेसिया जाँदा भिसा अन एराईभलका लागि पहल भइरहेको जनाए। उनले नेपालीलाई सहजताका लागि दूतावास तथा इन्डोनेसियाली सरकारले थप सहजीकरण गर्न नयाँ व्यवस्था लागू भएको जनाए।
"विद्युत् उत्पादन घट्यो, मंसिरमै आयात गर्नुपर्ने अवस्था!","काठमाडौं : हिउँदयाम सुरु भएसँगै नेपाल विद्युत् प्राधिकरणले विद्युत् उत्पादन घटेको जनाएको छ। प्राधिकरणको तथ्यांकअनुसार आन्तरिक उत्पादन करिब १६ सय मेगावाटमा झरिसकेको छ। राष्ट्रिय प्रसारणमा करिब २८ सय २२ मेगावाट जोडिएकोमा करिब १२ सय मेगावाटले आन्तरिक उत्पादन घटेको प्राधिकरणका प्रवक्ता सुरेश भट्टराईले जानकारी दिए। आर्थिक वर्ष २०७९०८० मा करिब ६ सय मेगावाट राष्ट्रिय प्रसारणमा जोडिएको थियो। अहिले प्रणालीमा भएका माग १५ सय ८१ मेगावाट रहेको छ। अघिल्लो वर्षको भन्दा यो वर्ष करिब सवा सय मेगावाटले मात्र माग बढेको प्राधिकरणले जनाएको छ। उद्योग, कलकारखानामा माग कम भएको र गार्हस्थ्यमा मात्र माग बढेकाले विद्युत्को कुल मागमा वृद्धि हुन नसकेको हो। प्राधिकरणले अहिले करिब १ सय ५० मेगावाट भारत निर्यात गरिरहेको छ। २४ सैं घण्टा सरदरमा डेढ सय मेगावाट भारत निर्यात भइरहेको भट्टराईले जानकारी दिए। प्राधिकरणले देशभित्र खपत गरी बचत भएको वर्षायामको विद्युत् भारततर्फ निर्यात गर्दै आएको छ। प्रााधिकरणले आइएक्सको डेअहेड बजारमा प्रतिस्पर्धामार्फत र मध्यकालीन विद्युत् सम्झौताबमोजिम करिब ११० मेगावाट विद्युत् भारतीय कम्पनी एनटिपिसी विद्युत् व्यापार निगमलाई बिक्री गर्ने अनुमति पाएको छ। एनभिएनले उक्त विद्युत् हरियाणा राज्यमा बिक्री गरिरहेको छ। भारतको केन्द्रीय विद्युत् प्राधिकरणले प्रतिस्पर्धी बजारमा निर्यातका लागि स्वीकृति दिइएकै ५२२ मेगावाट मध्येबाट पहिलो चरणमा करिब ४४ मेगावाट विद्युत् रियल टाइम मार्केटमा बिक्रीलाई पनि अनुमति दिइसकेको छ। प्राधिकरणले प्रतिस्पर्धी बजारमा ५२२ मेगावाट र एनभिभिएनलाई ११० मेगावाट गरी ६३२ मेगावाट विद्युत् निर्यातका लागि स्वीकृति पाएको छ। तर, आन्तरिक उत्पादन कम हुँदा भारतको बिजुली निर्यात घटिरहेको प्रवक्ता भट्टराईले जानकारी दिए। मंसिर अन्तिमबाटै बिजुली किन्नुपर्ने हिउँदयाम सँगै खोलानालामा पानीको सतह कम हुँदै गएकाले यही मंसिरको अन्तिमबाट भारतबाट फेरि विद्युत् किन्नुपर्ने भट्टराईले प्रक्षेपण गरे। गत वर्ष करिब १९ अर्बको बिजुली भारतबाट आयात गरिएको थियो भने करिब ११ अर्ब रुपैयाँको बिजुली निर्यात गरिएको थियो। गत जेठ २८ गतेबाट बिजुली भारत निर्यात गर्न थालिएकोमा कात्तिक महिनासम्म करिब साढे १४ अर्ब रुपैयाँ बराबरको बिजुली निर्यात गरिएको छ। प्राधिकरणले औसत ८ रुपैयाँ प्रतियुनिटमा भारतमा बिजुली निर्यात गरिरहेको छ भने अब हिउँदमा भारतबाट आयात हुने बिजुली प्रतियुनिट करिब १२ भारुसम्म पर्नेे छ। जलाशययुक्त आयोजनामा सरकारले अझै ध्यान नदिने हो भने वर्षामा बेचेको बिजुलीले हिउँदमा किन्न नपुग्ने देखिन्छ। वर्षामा नकिनिएको बिजुली हिउँदमा उल्टै पेनाल्टी तिर्दै निजी प्रवर्द्धक विद्युतीय ऊर्जा उत्पादनमाप्रमुख हिस्सा निजी प्रबद्र्धकहरूले ओगटेका छन्। करिब २८ मेगावाट कुल उत्पादनमा निजी प्रवर्द्धकहरूको करिब १९ सय मेगावाट विद्युत् राष्ट्रिय प्रसारणमा जोडिएको छ। तर, अहिले करिब ८ सय मेगावाट मात्र निजी क्षेत्रको बिजुली उत्पादन भइरहेको छ। निजी प्रबद्र्धकहरूका आयोजना रनअफ रिभर (नदी प्रवाहमा आधारित) भएकाले हिउँद लागेसँगै खोलामा पानीको सतह कम हुँदा उत्पादन पनि कम हुन्छ। हिउँदमा करिब ३० प्रतिशतसम्म उत्पादनमा ह्रास आउने गरेको छ। निजी प्रबद्र्धकले प्राधिकरणसँग आयोजनको विद्युत् खरिद सम्झौता पीपीए गर्दा महिनामा कति उत्पादन गर्ने भन्ने सम्झौता गरेको हुन्छ र सोहीअनुसार प्राधिकरणलाई विद्युत् प्रवाह गर्नुपर्ने हुन्छ। सोहीबमोजिम सम्झौता भएको करिब ८० प्रतिशतभन्दा कम भए उल्टै आयोजनाले प्राधिकरणलाई हर्जना (पेनाल्टी) तिर्नुपर्ने हुन्छ। जति प्रतिशतले तोकिएको बिजुली उत्पादन हुँदैन त्यति बिजुली बराबरको शुल्क प्राधिकरणलाई तिर्नुपर्ने स्वतन्त्र ऊर्जा उत्पादकहरूको संस्था, नेपाल इप्पानका उपमहासचिव प्रकाश दुलाल बताउँछन्। वर्षामा करिब ५ सय मेगावाटसम्म बिजुली प्राधिकरणले नकिनेर खेरा गयो भन्ने निजी ऊर्जा प्रबद्र्धकले हिउँदमा भने तोकिएको बिजुली उत्पादन गर्न नसके हर्जना तिर्नुपर्ने हुन्छ। यसमा सबैभन्दा बढी १० देखि २५ मेगावाटसम्मका आयोजना पर्छन्। १० मेगावाटभन्दा कमका आयोजनालाई यस्तो हर्जना मिनाहा गरिएको छ। अहिले १० देखि २५ मेगावाट करिब ५१७ मेगावाट बिजुली राष्ट्रिय ग्रिडमा जोडिएको छ।"
सरकारी सम्पत्ति दुरुपयोग : मुख्यमन्त्रीलाई दोहोरो क्वाटर सुविधा,"बुटवल : लुम्बिनी प्रदेशका मुख्यमन्त्री डिल्लीबहादुर चौधरीले राजस्व अनुसन्धान कार्यालय बुटवललाई क्वाटर बनाएका छन्। मुख्यमन्त्री चौधरीले आउजाउका क्रममा एकाध समय बिताउन बनाइएको क्वाटरको रेखदेखका लागि चार जना नेपाली सेनालाई खटाइएको छ। राजस्व अनुसन्धानको बुटवलमा रहेका दुइटा भवनमा क्वाटर बनाएर मुख्यमन्त्री चौधरीले राज्यलाई आर्थिक भार थपेका छन्। सरकारी क्वाटर भनिए पनि काठमाडौं आउजाउ गर्दा कहिलेकाहीँ मात्र उनी बस्ने गरेका छन्। स्थायी राजधानी देउखुरीमा भएका कारण मुख्यमन्त्रीका लागि क्वाटर बनाइएको छ। संघीय सरकारले सातवटै प्रदेशका मुख्यमन्त्रीहरूलाई काठमाडौंको भैंसीपाटीमा पनि क्वाटर बनाएको छ। बुटवलमा रहेको प्रदेशको अस्थायी राजधानीलाई स्थायी घोषणा गरी दाङको देउखुरीमा सारेको तीन वर्ष भइसकेको छ। तर, मुख्यमन्त्री कार्यालयले राजस्व अनुसन्धानको भवन क्वाटरका रूपमा ओगटेको छ। राजस्व अनुसन्धान कार्यालय बुटवल उपमहानगरपालिकाले बुटवल नयाँ बसपार्कमा बनाएको टर्मिनल भवनको भाडामा सञ्चालित छ। घरभाडाबापत मासिक १ लाख ७० हजार रुपैयाँ राजस्व अनुसन्धान कार्यालयले भुक्तानी गर्छ। कामकाजको कार्यालय उकुसमुकुसमा परेर सेवा प्रवाह गरिरहेका बेला मुख्यमन्त्रीलाई विलासी भवनको सुविधा दिनु सेवाग्राहीमैत्री नभएको बुटवलका स्थानीय युवा प्रकाश खनालले बताए। प्रदेश सरकार स्थापना हुँदा तत्कालीन मुख्यमन्त्री हाल नेकपा एमालेका पार्टी महासचिव शंकर पोखरेलले राजस्व अनुसन्धान कार्यालयको भवनलाई आवासका रूपमा प्रयोग गरेका थिए। तर, यसबीचमा संस्थापक पोखरेलसहित माओवादीका कुलप्रसाद केसी र एमालेका लीला गिरीसमेत मुख्यमन्त्री भए पनि उनीहरूले यसलाई क्वाटरकै रूपमा प्रयोग गरेका थिए। राजस्व अनुसन्धान कार्यालय संघीय सरकार मातहत हो। मुख्यमन्त्रीको क्वाटरका रूपमा प्रयोग गरिएको बुटवल मिलनचोकमा ५ कठ्ठा क्षेत्रफल जग्गामा दुइटा भवन र २८ वटा कोठा छन्। वरिपरि सुरक्षाकर्मीहरूका लागि ब्यारेकसमेत बनाइएको छ। फराकिलो क्षेत्रफलमा भवन नहुँदा दैनिक कार्यालय सञ्चालनदेखि सुरक्षामा समेत चुनौती थपिएको राजस्व अनुसन्धान कार्यालय बुटवलका प्रमुख अनुसन्धान अधिकृत पशुपतिबाबु पुरीले बताए। आफ्नै भवनमा कार्यालय सार्नका लागि मुख्यमन्त्रीलाई भेटेर पनि कुरा राखेको हुँ, पुरीले भने, तर, ठोस निर्णय हुन सकेन। राजस्व अनुसन्धानका लागि जतिबेला पनि फिल्डमा खटिनुपर्ने भएकाले सुरक्षाका दृष्टिकोणले पनि कार्यालय उपयुक्त ठाउँमा हुनुपर्ने उनले बताए। मुख्यमन्त्री तथा मन्त्रिपरिषदको कार्यालय लुम्बिनी प्रदेशका प्रदेश सचिव एवं प्रवक्ता निराजन घिमिरेले तत्कालका लागि मुख्यमन्त्रीको क्वाटर बुटवलबाट हटाउने कुनै तयारी नरहेको बताए। बुटवलमा १० वटा प्रदेशका कार्यालयहरू भाडामा सञ्चालनमा छन्, घिमिरेले भने, भाडाका कार्यालयलाई सरकारी भवनहरूमा सार्ने तयारी छ। तर, मुख्यमन्त्रीको क्वाटर अहिले यथावत् नै रहन्छ। उनले बुटवलमा रहेका प्रदेशका विभिन्न कार्यालयहरूले घरभाडाका रूपमा वार्षिक १ करोड रुपैयाँ खर्च गर्ने गरेको जानकारी दिए।"
भूकम्पले जाजरकोटका मौरी पनि नष्ट,"जाजरकोट : भूकम्पले जाजरकोटमा नौ करोडको अन्न र करिब दुइ करोड बराबरको मह तथा मौरी नष्ट भएको छ। गत कातिक १७ गते राति गएको भूकम्पले जाजरकोट जिल्लामा पुरिएर ९ करोड भन्दा बढी लागतको खाद्यान्न र एक करोड ८० लाख भन्दा बढीको मह तथा मौरी नष्ट भएको हो। भूकम्पले मौरी जोन क्षेत्रको रूपमा चिनिने जिल्लाको पिपे, मैदे, रिसाङ, पाली, कल्पत, डाडाँगाउँ, कैना, कट्के, टट्टा, करुवा, लहँ, रामीडाँडा र सिर्पाचौरमा १ करोड ८० लाख ४४ हजार ६ सय ५० लागतको मौरी तथा मह नष्ट भएको कृषि विकास कार्यालय, जाजरकोटले जनाएको छ। कार्यालयका सूचना अधिकारी टोपेन्द्र विश्वकर्माका अनुसार भूकम्पले आधुनिक, मुढे र खोपे घारका गरी जम्मा १ हजार २ सय ७ घार मौरी नष्ट भएका छन्। १ हजार २ सय ७ घार मौरीले उत्पादन गर्ने मह १४ हजार ४ सय ८४ किलो मह नष्ट भएको हो। प्रतिगोला मौरीको मूल्य ४ हजार, प्रतिघार आधुनिक घारको मूल्य ४ हजार, मुढे घारको मूल्य ३ हजार ५००, प्रतिकिलो महको मूल्य ६०० का दरले जम्मा १ करोड ८० लाख ४४ हजार ६ सय ५० लागतको मौरी, घार र मह नष्ट भएको विश्वकर्माले जानकारी दिएका छन्। नलगाड नगरपालिका १ कल्पतका हरि बहादुर पुनका ६० वटा घारमा राखेको मौरी नष्ट भएको र मह निकाल्ने बेला घर लडेर सवै सखाप भएको उनले बताए। एउटा घरबाट तीनदेखि ८ किलोसम्म मह उत्पादन हुने समयको बेला आएको भूकम्पले ठूलो नोक्सान भएको उनले बताए। उनी मात्र होइन धेरै मौरीपालन किसान भूकम्पले मह र मौरी घारमा क्षति पुर्याएपछि निकै मर्कामा परेका छन्। भूकम्पले हल्लाएका मौरीले मह खाएर मौरी पनि भागेर जाने गरेको अर्का किसान सेते बुढाले बताए। मौरी र महको लागि उपयुक्त स्थान रहेको जाजरकोट जिल्लाको पाली, कल्पत, पिपे, मैदे, रिसाङ, लहँ, डाडाँगाउ नै भूकम्पले बढी क्षतिग्रष्त बनाएपछि मौरीमा बढी असर परेको छ। मह उत्पादनको महत्वपूर्ण सिजनका रूपमा रहेको कातिक र मंसिर महिनामा भूकम्पको धक्काले १ हजार २ सय ७ घार मौरी नष्ट गरेको प्रारम्भिक चरणको तथ्यांकले देखाएको छ। विस्तृत तथ्यांक भने आउन बाँकी रहेको छ। क्षति विवरण बढ्दै जाने अनुमान गरिएको छ। त्यसैगरी, जाजरकोट जिल्लामा ९ करोडभन्दा बढी लागतको खाद्यन्न नष्ट भएको छ। भूकम्पले ९ हजार ७ सय ९४ घरहरू पूर्णरूपमा ध्वस्त बनाएको थियो। २४ हजार ७ सय ७ घरहरू बस्न नमिल्नेगरी चर्काएको थियो। पूर्णरूपमा ध्वस्त भएका र बस्न नमिल्नेगरी चर्काएको गरी जम्मा ३४ हजार ५ सय १ घरहरूमा भण्डारण गरी राखिएको ९ करोड २६ लाख ५८ हजार ९ सय लागतको खाद्यान्न नष्ट भएको कृषि विकास कार्यालय जाजरकोटले जनाएको छ। घरहरूमा भण्डारण गरिएको धान, मकै, गहुँ, र कोदो जस्ता अन्न तथा खाद्यान्न पुरिएर नष्ट भएको कार्यालयले जनाएको छ। कार्यालयका सूचना अधिकारी विश्वकर्माका अनुसार भत्किएका घरहरूमा भण्डारण गरेर राखिएको २८ लाख २८ हजार ७ सय २५ किलो धान, मकै, गहुँ, र कोदो जस्ता अन्न तथा खाद्यान्न पुरिएर नष्ट भएको छ। पुरिएर नष्ट भएको खाद्यान्नलार्ई मूल्य सूची अनुसार ९ करोड २६ लाख ५८ हजार ९ सय लागतको खाद्यन्न नष्ट भएको छ। भूकम्पले हिउँदभर खाने धेरै स्थानीयको अन्न पुरिएको भेरी नगरपालिका १ का किसान नरबहादुर रानाले बताए। उनले घर भत्किएसँगै भकारीमा भण्डार गरिराखेको अन्न पनि माटोमै खान नमिल्ने गरी पुरिएको बताए। भूकम्प प्रभावित क्षेत्रमा केही महिना भित्रै भोकमरीको समस्या आउन सक्ने प्रमुख जिल्ला अधिकारी सुरेश सुनारले बताए। उनले भने ठूलो मात्रामा खाद्यान्न पुरिएर नष्ट भएको छ। मानिसहरू काममा निस्कन पाएका छैनन्। खेती गर्ने जमिनमा त्रिपालको बास हुन थालेको छ। जसले गर्दा आगामी २३ महिनापछि जिल्लामा खाद्य संकट पर्ने सम्भावना छ।"
नेपालमा पूँजी प्रवाह गरेर प्रतिफल उठाउन प्रधानमन्त्री प्रचण्डको आग्रह,काठमाडौं : प्रधानमन्त्री पुष्पकमल दाहाल प्रचण्ड ले नेपालमा पूँजी परिचालन गर्न संयुक्त अरब इमिरेट्सका लगानीकर्ताहरुलाई आग्रह गरेका छन्। जलवायु परिवर्तनसम्बन्धी संयुक्त राष्ट्रसङ्घीय सम्मेलन कोप२८ मा सहभागी हुने सिलसिलामा बिहीबार अवुधाबी पुग्नुभएका प्रधानमन्त्रीले सोही दिन साँझ नेपालदुबइ व्यापार मञ्चलाई सम्बोधन गर्दै नेपालमा पूँजी प्रवाह गरी त्यसको प्रतिफल उठाउन आह्वान गरेका हुन्। दुबइ उद्योग वाणिज्य सङ्घसँगको सहकार्यमा अवुधाबीस्थित नेपाली राजदूतावास र नेपाल उद्योग वाणिज्य महासङ्घले संयुक्त रुपमा आयोजना गरेको उक्त कार्यक्रममा प्रधानमन्त्री दाहालले वैदेशिक लगानी भित्र्याउन नेपाल सरकारले अवलम्बन गरेका नीतिगत सुधारबारे जानकारी दिएका हुन्। युएइका अर्थराज्यमन्त्री अब्दुल्लाह अहमद मोहम्मद अल सालेहले युएइ र नेपालबीचको आर्थिक सम्बन्धलाई अझ सबल तुल्याउन घनिभूत सहकारी एवं साझेदारी अपरिहार्य भएको बताए। दुबइ उद्योग वाणिज्य सङ्घका प्रमुख कार्यकारी अधिकृत मोहम्मद अली बिन रसेद लुटाहले नेपाल उद्योग वाणिज्य सङ्घ र दुबइ उद्योग वाणिज्य सङ्घबीच सहकार्य एवं सहयोग अभिवृद्धिका प्रशस्त क्षेत्र रहेका बताएको दूतावासले जनाएको छ। महासङ्घका अध्यक्ष चन्द्रप्रसाद ढकालले नेपाल र युएइबीच आर्थिक एवं व्यापारिक सम्बन्ध बढाउनुपर्नेमा जोड दिए। कार्यक्रममा युएइ र नेपालको उद्योग वाणिज्य क्षेत्रका नेतृत्वकर्ता तथा प्रतिष्ठित उद्यमी व्यवसायीहरुको उपस्थिति थियो। त्यसअघि प्रधानमन्त्री दाहालले अवुधाबीस्थित ग्रान्ड मस्कको भ्रमण गरेका थिए। बिहीबारदेखि कोप२८ दुबइमा प्रारम्भ भएको छ।  रासस

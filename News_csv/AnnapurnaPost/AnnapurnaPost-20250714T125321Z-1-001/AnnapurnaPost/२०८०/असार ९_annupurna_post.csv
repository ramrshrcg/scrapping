शीर्षक,विवरण
नेपालले नेदरल्यान्ड्सलाई दियो १६८ रनको लक्ष्य,"हरारे : खराब ब्याटिङको शिकार बनेको नेपालले आईसीसी एकदिवसीय विश्वकपको ग्लोबल छनोटमा नेदरल्यान्ड्सलाई एक सय ६८ रनको लक्ष्य दिएको छ। तकासिङ्घा रंगशालामा टस हारेर ब्याटिङ थालेको नेपालले ४४३ ओभरमा सबै विकेट गुमाएर एक सय ६७ रनको योगफल तयार गर्यो। नेपालका लागि कप्तान रोहितले ५५ बलमा चीन चौका र एक छक्कासहित सर्वाधिक ३३ रन जोडे। यस्तै, ओपनर कुशल भुर्तेल २७ तथा भीम सार्की २२ रन जोडेर आउट हुँदा सन्दीप लामिछानेले ३३ बलमा २७ रन बनाए। नेदरल्यान्ड्सका लागि ९ ओभरमा लोगान भान बिकले ९३ ओभरमा २४ रन खर्चेर एक मेडनसहित सर्वाधिक चार विकेट लिए। यस्तै, बस दी लिड र विक्रमजित सिंहले दुईदुई विकेट लिए। क्लेटोन फ्लोड र आर्यान डटले एकएक नेपाली ब्याटरलाई पभिलियन फर्काए। यसअघिका तीनमध्ये दुई खेलमा पराजित नेपालले सुपर सिक्समा स्थान बनाउन आजको खेल जित्नै पर्ने दबाब छ।"
"नेपालको आधा टिम पभिलियन फिर्ता, रोहित पनि आउट","हरारे : आईसीसी एकदिवसीय विश्वकपको ग्लोबल छनोटअन्तर्गत नेदरल्यान्ड्सविरुद्ध ब्याटिङमा उत्रिएको नेपालको आधा टिम पभिलियन फिर्ता भएको छ। राम्रो सुरुआत गरे पनि पछिल्लो समय सम्हालिन नसकेको नेपालले कप्तान रोहित पौडेललाई ३३ रनमा गुमाएको छ। नेपालका लागि पाँचौं नम्बरमा क्रिजमा उत्रिएका रोहितले ५५ बलमा तीन चौका र एक छक्कासहित ३३ रन मात्रै बनाउन सके। तकासिङ्घा रंगशालामा जारी खेलको पहिलो पावर प्लेमा एक मात्र विकेट गुमाएको नेपालले १५औं, १७औं र १९औं ओभरमा लगातार विकेट गुमाएको थियो। तेस्रो ओभरमा ओपनर आसिफ शेख दुई बलमा खाता नखोल्दै आउट भएका थिए। यस्तै, अर्का ओपनर कुशल भुर्तेल ४२ बलमा दुई चौकासहित २७ रनमा पभिलियन फर्के। वान् डाउनमा क्रिजमा उत्रिएका भीम सार्की ५६ बल खेलेर एक चौकासहित २२ रन जोडेर आउट भए। त्यसअघि पाँचौं नम्बरमा क्रिजमा उत्रिएका आरिफ शेख चारमा बलमा ६ रन जोडेर आउट भए। छैटौं नम्बरमा क्रिजमा उत्रिएका कुशल मल्ल १९ बलमा १२ रन जोडेर आउट भए। नेपालले ३२१ ओभर सकिँदा ६ विकेट गुमाएर ११६ रन बनाएको छ। सुपर सिक्समा पुग्नका लागि नेपाललाई यो खेल जित्नै पर्नै दबाब छ।"
अन्नपूर्ण कर्पोरेट ब्याडमिन्टन प्रतियोगिताका विजेतालाई पुरस्कार वितरण (फोटो फिचर),"काठमाडौं : अन्नपूर्ण मिडिया नेटवर्कका अध्यक्ष क्याप्टेन रामेश्वर थापाले समाजलाई सही दिशातर्फ लैजान मिडियाको ठूलो कर्तव्य रहेको बताएका छन्। नवौं संस्करणको अन्नपूर्ण पोस्ट् कर्पोरेट ब्याडमिन्टन प्रतियोगिताको समापन समारोहमा बोल्दै उनले मिडियाको धर्म सूचना सम्प्रेषण गर्नेमात्र नरहेको बताए। उनले सबै नागरिकलाई खेलकुदसँग जोडेमात्रै समुदाय स्वस्थ्य र सही हुने बताए। 'प्रत्येक नागरिक स्वस्थ्य भएमात्रै समुदाय सही बन्नसक्छ। त्यसैले हामीले कर्पोर्ट क्षेत्रलाई खेलकुदसँग जोड्ने प्रयास गरेका छौं,' क्याप्टेन थापाले भने। उनले अन्नपूर्ण मिडिया नेटवर्कले देश र समाज रूपान्तरणका लागि थुप्रै कार्यक्रमहरू गर्दै आएको बताए। जसको उद्देश्य समाजलाई सही दिशामा लैजान रहेको उनको भनाइ छ। उनले प्रतियोगितामा सहभागी खेलाडीहरूलाई हारे पनि जितेको अनुभव गर्न आग्रह गरे। त्यस्तै अन्नपूर्ण मिडिया नेटवर्कका ग्रुप सीईओ सनत न्यौपाने यस प्रतियोगिताले मिडिया र कर्पोरेट क्षेत्रलाई खेलकुदसँग जोड्ने काम गरेको बताए। उनले यसपटक प्रतियोगितमा फरक गर्ने प्रयास भएको बताए। 'यसपटक पहिलेभन्दा अलि फरक गर्ने प्रयास गरेका छौं। समावेशी र काठमाडौं बाहिरका खेलाडीहरूलाई समेत प्रतिस्पर्धामा जोड्न सफल भएका छौं,' उनले भने। त्यस्तै राष्ट्रिय खेलकुद परिषद्का सदस्य सचिव टंकराज घिसिङले अन्नपूर्ण मिडिया नेटवर्कले खेलकुदलाई साझा दायित्वको रूपमा लिएको बताए। 'खेलकुद क्षेत्र सबैको साझा दायित्व हो भनेर उहाँहरूले प्रतियोगिता आयोजना गर्नुभएको छ। खेलकुदको विकासमा टेवा पुर्याउनुभएको छ,' उनले भने। त्यस्तै भौतिक पूर्वाधार मन्त्रालयका सचिव केशव शर्माले खेलकुद समाजको लागि नभई नहुने कुरा भएको बाए। मिडिया हाउसले आफ्नो नेतृत्वमा यो प्रतियोगिता गर्नु धेरै राम्रो रहेको उनको भनाइ छ। मिडिया अलायन्सका अध्यक्ष भास्कर राजकर्णिकारले मिडिया क्षेत्र अहिले संकटमा रहेको बताए। उनले संकटका बावजुद खेलकुद प्रतियोगिता आयोजना गरेकोमा अन्नपूर्णलाई धन्यवाद दिए। विजेतालाई पुरस्कार वितरण गत ६ असारदेखि त्रिपुरेश्वरस्थित राष्ट्रिय खेलकुद परिषद्को कभर्डहलमा भएको प्रतियोगितामा सात विधामा प्रतिस्पर्धा भएको थियो। प्रतियोगितामा एक्जुकेटिभतर्फ पुरुष एकल र एक्जुकेटिभ पुरुष डबल्ससँगै खुलातर्फ पुरुष एकल, पुरुष डबल्स, महिला एकल, मिक्स डबल्समा प्रतिस्पर्धा भएको थियो। प्रतियोगितामा कर्पोरेट हाउस, विभागीय टोली र सातै प्रदेशका खेलाडीको सहभागिता रहेको थियो। समारोहमा विजेताहरूलाई नगद राशिसहित पुरस्कार वितरण गरिएको थियो। एक्जुकेटिभ पुरुष एकल, एक्जुकेटिभ पुरुष डबल्स र कर्पोरेट डबल्सतर्फका विजेताले एक लाख रुपैयाँ पुरस्कार पाए भने उपविजेताले ५० हजार र तेस्रो स्थान हासिल गर्ने दुई खेलाडीले जनही २५ हजार रुपैयाँ पुरस्कार प्राप्त गरे। त्यस्तै खुला पुरुष एकल, डबल्स, महिला एकल र मिक्स डबल्सका विजेताले ८० हजार, दोस्रो हुनेले ४० हजार र तेस्रो हुने खेलाडीले १५ हजार रुपैयाँ पाए। प्रतियोगितालाई ग्लोबल आईएमई बैंक मुख्य प्रायोजक रहेको प्रतियोगितामा होन्डा ग्राजिया, एभरेष्ट बैंक, डीएचआई, साल्ट ट्रेडिङ कन्सर्न, सगरमाथा लुम्बिनी इन्सुरेन्स, नामी कलेज, फुडमान्डु, एभीट्रेस, एग्रो फ्रुटलगायतले प्रायोजन गरेका थिए। तस्बिर : अभिषेक महर्जन"
सप्तरी प्रिमियर लिग : चौथो जितसँगै खडक वारियर्स फाइनलमा,"राजविराज : सप्तरीको राजविराजमा जारी सप्तरी प्रिमियर लिग प्रतियोगितमा लगातार चौथो जितपछि बजाज खडक वारियर्स फाइनल प्रवेश गरेको छ। शनिबार सातौँ दिन सम्पन्न दोस्रो खेलमा समेत लगातार विजयी भएको बजाज खडक वारियर्सले एक खेल अगावै फाइनलमा स्थान पक्का गरेको हो। विशाल सुश्लिंगको अलराउण्ड प्रदर्शनमा बजाज खडक वारियर्सले रुपनी राइडर्सलाई ६७ रनले पराजित गरेको छ। वारियर्सले दिएको १७४ रनको लक्ष्य पछ्याएको रुपनीले १६३ ओभरमा १०६ रन बनाउदा सबै विकेट गुमाउन पुग्यो। टस हारेर ब्याटिङ गरेको बजाज खडक वारियर्सले निर्धारित २० ओभरमा ७ विकेटको क्षतिमा १७३ रन बनाएको थियो। खडक वारियर्सको लागि प्लेयर अफ द म्याच घोषित बिशाल सुश्लिंगले सर्वाधिक ६६ रन बनाए। उनले ३१ बलमा ३ चौका र ७ छक्का प्रहार गरे। निरज यादवले ४१ तथा सन्दिप रजालीले ३० रन बनाए। पाँचौ विकेटको लागि बिशाल र निरजले १०९ रनको साझेदारी गरेका थिए। रुपनीको बलिङमा जितेन्द्र मुखियाले २ तथा फिर्दोश अन्सारी, अनिल शाह, अरनिको यादव र अशोक मेहताले ११ विकेट लिए। रुपनीको ब्याटिङमा अरनिको यादवले २८ बलमा ४० रन बनाएता पनि जित्न पर्याप्त रहेन। वारियर्सको बलिङमा अनिल यादव र कप्तान विवेक यादवले समान ३ विकेट तथा दिनेश अधिकारी र बिशाल सुश्लिंगले २२ विकेट लिए। लगातार चौथो जित पछि एक खेल खेल्नु अगावै फाइनलमा स्थान पक्का गरेको बजाज खडक वारियर्सको ८ अंक छ। हार पछि रुपनी राइडर्स सबै ५ खेल खेल्दा ३ जित र २ हार बेहोर्दै दोस्रो स्थानमा छ। शिर्ष२ मा रहँदै फाइनल पुग्न रुपनीले अन्य टिमको नतिजामा भर पर्नु पर्नेछ। चौथो खेल खेल्दा दोस्रो जित दर्ता गरेको कञ्चनरुप राइनोज ४ अंक सहित तेस्रो स्थानमा उक्लेको छ। बलान बिहुल सुपर किंग्स र छिन्नमस्ता लायन्स ११ खेल खेल्न बाँकी हुँदा समान ४ अंक सहित चौथो र पाँचौ स्थानमा छ। अन्तिम तथा पाँचौ खेलमा हारसँगै डिफेन्डिङ च्याम्पियन राजविराज द किंग प्रतियोगिताबाट बाहिर भएको छ। सप्तरी क्रिकेट संघद्वारा आयोजित प्रतियोगिता अन्तर्गत आइतबार लिग चरणको अन्तिम २ खेल हुनेछन्। पहिलो खेल बलान बिहुल सुपर किंग्स र छिन्नमस्ता लायन्स तथा दोस्रो खेल कञ्चनरुप राइनोज र बजाज खडक वारियर्सबीच प्रतिस्पर्धा हुनेछ।"
नेदरल्यान्ड्सविरुद्धको पराजयसँगै नेपालको विश्वकप सपना समाप्त,"हरारे : आईसीसी एकदिवसीय विश्वकपको ग्लोबल छनोटअन्तर्गत समूह चरणको अन्तिम खेलमा नेदरल्यान्ड्ससँग सात विकेटले पराजित भएसँगै नेपालको विश्वकप खेल्ने सपना समाप्त भएको छ। जिम्बाब्वेको हरारेस्थित तकासिङ्घा स्पोर्ट्स क्लबमा टस हारेर ब्याटिङ थालेको नेपालले ४४३ ओभमा अल आउट हुनुअघि एक सय ६७ रनको योगफल तयार गरेको थियो। जवाफी ब्याटिङमा उत्रिएको नेदरल्यान्ड्सले २७१ ओभरमा तीन विकेट गुमाएर लक्ष्य पूरा गर्यो। नेदरल्यान्ड्सका लागि ओपनर म्याक्स ओडाउडले ७५ बलमा आठ चौका र चार छक्कासहित ९० रनको शानदार इनिङ खेले। यस्तै, विक्रमजित सिंह ४३ बलमा तीन चौका र एक छक्कासहित ३० रन जोडेर पभिलियन फर्किँदा बस दी लिड ३९ बलमा ६ चौकासहित ४१ रन बनाएर अविजित रहे। नेपालका लागि सन्दीप लामिछनेले दुई तथा गुल्शन झाले एक विकेटबाहेक अन्य बलर असफल रहे। पहिलो इनिङमा खराब ब्याटिङ गरेको नेपालका लागि कप्तान रोहित पौडेलले सर्वाधिक ३३, सन्दीप लामिछाने र कुशल भुर्तेलले २७ तथा भीम सार्कीले २२ रन जोडेका थिए। त्यसबाहेक अन्य ब्याटरको प्रदर्शन उल्लेख्य रहेन। नेदरल्यान्ड्सका लागि लोगान भान बिकले सर्वाधिक चार तथा बस दी लिड र विक्रमजित सिंहले दुईदुई विकेट लिएका थिए। जितसँगै नेदरल्यान्ड्स एक खेल अगावै छनोटको अर्को चरण तथा सुपर सिक्समा पुगेको छ। पराजित नेपालको भने अक्टोबरनोभेम्बरमा भारतमा हुने एकदिवसीय विश्वकप खेल्ने सपना समाप्त भएको छ। समूह एबाट वेस्ट इन्डिज, जिम्बाब्वे र नेदरल्यान्ड्स सुपर सिक्समा पुगेका छन्। समूह बीबाट स्कटल्यान्ड, ओमान र श्रीलंका सुपर सिक्समा पुगेका छन्। सुपर सिक्सबाट शीर्ष दुई टिम विश्वकपमा छनोट हुनेछन्।"
भारतसँग हारेको नेपाल साफ च्याम्पियनसिपको समूह चरणबाटै बाहिरियो,बेङ्गलुरु: भारतसँग २० ले पराजित भएसँगै नेपाल साफ च्याम्पियनसिपको समूह चरणबाटै बाहिरिएको छ। बेङ्गलुरुस्थित श्री कान्तिरभा रंगशालामा पहिलो हाफमा सम्हालिएको नेपालले दुवै गोल दोस्रो हाफमा खाएको थियो। भारतीय कप्तान सुनील क्षेत्रीले ६२औं मिनेटमा गोल गर्दै घरेलु टिमलाई अग्रता दिलाएका थिए। त्यसको आठ मिनेट नबित्दै महेश नोरेमले गरेको गोलसँगै भारतले अग्रता दोब्बर पारेको थियो। दुई वर्षअघि माल्दिभ्समा भएको पछिल्लो संस्करणको फाइनलमा पुगेको नेपाल यसपाली समूह चरणको एक खेल बाँकी रहँदै बाहिरिएको छ। गत संस्करणमा पहिलो पटक फाइनलमा पुगेको नेपाल भारतसँग ं३० ले पराजित हुँदा उपाधिबाट वञ्चित भएको थियो। जारी प्रतियोगितामा समूह एमा परेको नेपाल पहिलो खेलमा कुवेतसँग ३१ गोलको नतिजामा पराजित भएको थियो। आजको पराजयसँगै लगातार दुई खेलमा पराजित नेपालले पाकिस्तानसँग खेल्न बाँकी छ। आजको जितसँगै समूह एबाट भारत र आमन्त्रित टिम कुवेत सेमिफाइनलमा पुग्ने निश्चित भएको छ। नेपाल र पाकिस्तान समूह चरणमा एकअर्काको सामना गरेर घर फर्किने भएका छन्। नेपाल यसअघि २०१५ मा भारतकै केरलामा भएको संस्करणमा पनि नेपाल समूह चरणबाटै बाहिरिएको थियो। समूह एमा श्रीलंका र भारतसँग पराजित नेपाल जितविहीन रहेको थियो। जारी प्रतियोगिताको अन्तिम खेलमा नेपालले मंगलबार पाकिस्तानसँग अन्तिम खेल खेल्ने छ। यो संस्करणमा दुई आमन्त्रित टिमहरू कुवेत र लेबनानलाई समावेश गरिएको छ।
"नेदरल्यान्ड्सलाई झट्का, सन्दीपको दोस्रो विकेट",हरारे : आईसीसी एकदिवसीय विश्वकपको ग्लोबल छनोटमा नेपालविरुद्ध एक सय ६८ रनको लक्ष्य पछ्याइरहेको नेदरल्यान्ड्सले दुई विकेट गुमाएको छ। टस हारेर ब्याटिङ थालेको नेपालले ४४३ ओभरमा सबै विकेट गुमाएर एक सय ६७ रनको योगफल तयार गरेको थियो। जवाफी ब्याटिङमा उत्रिएको नेदरल्यान्ड्सका लागि ४३ बलमा तीन चौका र एक छक्कासहित ३० रन बनाएका विक्रमजितसिंह आउट भएका थिए। उनी १३औं ओरभको अन्तिम बलमा सन्दीप लामिछानेको बलमा एलबीडब्लू शिकार भए। नेपालका लागि कसिलो बलिङ गरेका सन्दीपले वान् डाउनमा क्रिजमा उत्रिएका वेस्ली बारेसीलाई पनि पभिलियन फर्काएका छन्। चार बलमा तीन रन जोडेका बारेसी १६औं ओभरको पाँचौं बलमा दीपेन्द्रसिंह ऐरीको हातबाट क्याच भए। नेदरल्यान्ड्सले १५ ओभरमा दुई विकेट गुमाएर ९७ रन बनाएको छ। आजको खेलमा जित निकाल्ने टिम सुपर सिक्समा पुग्ने छ।
"नेपाललाई पहिलो सफलता, सन्दीपले लिए विकेट",हरारे : आईसीसी एकदिवसीय विश्वकपको ग्लोबल छनोटमा नेपालविरुद्ध एक सय ६८ रनको लक्ष्य पछ्याइरहेको नेदरल्यान्ड्सले एक विकेट गुमाएको छ। टस हारेर ब्याटिङ थालेको नेपालले ४४३ ओभरमा सबै विकेट गुमाएर एक सय ६७ रनको योगफल तयार गरेको थियो। जवाफी ब्याटिङमा उत्रिएको नेदरल्यान्ड्सका लागि ४३ बलमा तीन चौका र एक छक्कासहित ३० रन बनाएका विक्रमजितसिंह आउट भएका छन्। उनी १३औं ओरभको अन्तिम बलमा सन्दीप लामिछानेको बलमा एलबीडब्लू शिकार भए। नेदरल्यान्ड्सले १३१ ओभरमा एक विकेट गुमाएर ८६ रन बनाएको छ। आजको खेलमा जित निकाल्ने टिम सुपर सिक्समा पुग्ने छ।
"नेपालको पाँचौं विकेट झर्यो, कुशल मल्ल आउट","हरारे : आईसीसी एकदिवसीय विश्वकपको ग्लोबल छनोटअन्तर्गत नेदरल्यान्ड्सविरुद्ध ब्याटिङमा उत्रिएको नेपालले लगातार विकेट गुमाउँदा पाँच ब्याटर पभिलियन फिर्ता भएका छन्। तकासिङ्घा रंगशालामा जारी खेलको पहिलो पावर प्लेमा एक मात्र विकेट गुमाएको नेपालले १५औं, १७औं र १९औं ओभरमा लगातार विकेट गुमाएको थियो। तेस्रो ओभरमा ओपनर आसिफ शेख दुई बलमा खाता नखोल्दै आउट भएका थिए। यस्तै, अर्का ओपनर कुशल भुर्तेल ४२ बलमा दुई चौकासहित २७ रनमा पभिलियन फर्के। वान् डाउनमा क्रिजमा उत्रिएका भीम सार्की ५६ बल खेलेर एक चौकासहित २२ रन जोडेर आउट भए। त्यसअघि पाँचौं नम्बरमा क्रिजमा उत्रिएका आरिफ शेख चारमा बलमा ६ रन जोडेर आउट भए। छैटौं नम्बरमा क्रिजमा उत्रिएका कुशल मल्ल १९ बलमा १२ रन जोडेर आउट भए। अहिले नेपाली कप्तान रोहित पौडेल १६ रन बनाएर खेलिरहेका छन्। कुशलको बहिर्गमनसँगै दीपेन्द्रसिंह ऐरी क्रिजमा उत्रिएका छन्। नेपालले २५४ ओभर सकिँदा चार विकेट गुमाएर ९२ रन बनाएको छ। सुपर सिक्समा पुग्नका लागि नेपाललाई यो खेल जित्नै पर्नै दबाब छ।"
"नेदरल्यान्ड्सले लियो नेपालको चौथो विकेट, भीम आउट","हरारे: आईसीसी एकदिवसीय विश्वकपको ग्लोबल छनोटअन्तर्गत नेदरल्यान्ड्सविरुद्ध ब्याटिङमा उत्रिएको नेपालले लगातार विकेट गुमाएको छ। तकासिङ्घा रंगशालामा जारी खेलको पहिलो पावर प्लेमा एक मात्र विकेट गुमाएको नेपालले १५औं, १७औं र १९औं ओभरमा लगातार विकेट गुमाएको हो। तेस्रो ओभरमा ओपनर आसिफ शेख दुई बलमा खाता नखोल्दै आउट भएका थिए। यस्तै, अर्का ओपनर कुशल भुर्तेल ४२ बलमा दुई चौकासहित २७ रनमा पभिलियन फर्के। वान् डाउनमा क्रिजमा उत्रिएका भीम सार्की ५६ बल खेलेर एक चौकासहित २२ रन जोडेर आउट भए। त्यसअघि पाँचौं नम्बरमा क्रिजमा उत्रिएका आरिफ शेख चारमा बलमा ६ रन जोडेर आउट भए। अहिले नेपाली कप्तान रोहित पौडेल पाँच तथा कुशल मल्ल एक रन बनाएर खेलिरहेका छन्। नेपालले २० ओभर सकिँदा चार विकेट गुमाएर ६९ रन बनाएको छ। सुपर सिक्समा पुग्नका लागि नेपाललाई यो खेल जित्नै पर्नै दबाब छ।"
नेदरल्यान्ड्सविरुद्ध नेपालका दुवै ओपनर आउट,हरारे : आईसीसी एकदिवसीय क्रिकेट विश्वकप छनोटमा नेदरल्यान्ड्सविरुद्ध टस हारेर ब्याटिङ थालेको नेपालले दोस्रो विकेट गुमाएको छ। तकासिङ्घा रंगशालामा नेपाली समयअनुसार १२ : ४५ बजे सुरु भएको खेलमा नेपाली ओपनर आसिफ शेख दुई बल खेलेर डक भएका थिए। आसिफ पभिलियन फर्केसँगै क्रिजमा उत्रिएका भीम सार्की १४ रन बनाएर खेलिरहेका छन्। दोस्रो विकेटका लागि ३९ रनको साझेदारी गरेका ओपनर कुशल भुर्तेल ४२ बलमा दुई चौकासहित २७ रन बनाएर आउट भए। नेपालले १५ ओभरमा दुई विकेट गुमाएर ४९ रन बनाएको छ। नेदरल्यान्ड्सका कप्तान स्कट एड्वार्ड्सले टस जितेर फिल्डिङ रोजेका थिए। पहिलो खेलमा जिम्बाब्वेसँग आठ विकेटले पराजित भएको नेपालले दोस्रो खेलमा अमेरिकालाई ६ विकेटले हराएको थियो। तेस्रो खेलमा वेस्ट इन्डिजसँग पराजित भएको नेपाललाई सुपर सिक्समा पुग्न आजको खेल जित्नै पर्ने दबाब छ। आजको खेलको विजेताले समूह एबाट सुपर सिक्समा पुग्ने एक टिमको टुङ्गो लगाउने छ।
"नेपालको तेस्रो विकेट खस्यो, ६ रन बनाएर आरिफ आउट",हरारे : आईसीसी एकदिवसीय क्रिकेट विश्वकप छनोटमा नेदरल्यान्ड्सविरुद्ध टस हारेर ब्याटिङ थालेको नेपालले तेस्रो विकेट गुमाएको छ। तकासिङ्घा रंगशालामा नेपालका लागि चौथो नम्बरमा क्रिजमा उत्रिएका आरिफ शेख चार बलमा ६ रन जोडेर पभिलियन फर्के। यअसघि ओपनर आसिफ शेख दुई बल खेलेर तेस्रो ओभरमा डक भएका थिए। उनी पभिलियन फर्केसँगै क्रिजमा उत्रिएका भीम सार्की १६ रन बनाएर खेलिरहेका छन्। कुशल भुर्तेल १५औं ओभरमा २७ रन जोडेर आउट भएका थिए। नेपालले १५३ ओभरमा तीन विकेट गुमाएर ५६ रन जोडेको छ। नेदरल्यान्ड्सका कप्तान स्कट एड्वार्ड्सले टस जितेर फिल्डिङ रोजेका थिए। पहिलो खेलमा जिम्बाब्वेसँग आठ विकेटले पराजित भएको नेपालले दोस्रो खेलमा अमेरिकालाई ६ विकेटले हराएको थियो। तेस्रो खेलमा वेस्ट इन्डिजसँग पराजित भएको नेपाललाई सुपर सिक्समा पुग्न आजको खेल जित्नै पर्ने दबाब छ। आजको खेलको विजेताले समूह एबाट सुपर सिक्समा पुग्ने एक टिमको टुङ्गो लगाउने छ।
ब्याडमिन्टनका दियो दीपक,"बानेश्वरको अमर आदर्श माविमा अध्ययन गर्दा दीपक थापा फुटबल र ब्याडमिन्टन खुबै खेल्थे। ६ कक्षादेखि ब्याडमिन्टन खेल्न थालेका उनी २०५० सालमा ब्याडमिन्टनको स्कुल च्याम्पियन बने। विद्यालयको मुलुकव्यापी टिम इभेन्टमा रजत पदक जितेका उनले बालकृष्ण थापा र नवीनविक्रम शाहले थालेको विरासत धानेका थिए। २०५० मै खुला ब्याडमिन्टन प्रतियोगितामा उनी उत्कृष्ट खेलाडी बने। त्यसपछि प्रशिक्षक किरण थापाले उनलाई प्रशिक्षणमा बोलाए। उपत्यकाव्यापी प्रतियोगितामा पनि दीपक सर्वश्रेष्ठ खेलाडी बने। पूर्वफुटबलर राजेश मानन्धरले उनलाई फुटबलमै लाग्न भने। उनी फुटबल रोज्ने कि ब्याडमिन्टन ? दोधारमा थिए। रामजीबहादुर श्रेष्ठले भने ब्याडमिन्टन नछाड्न सुझाव दिए। लगत्तै दीपकले विश्व पर्यटन दिवसमा आयोजित प्रतियोगितामा चर्चित खेलाडी पारसबहादुर सिंहलाई पराजित गरे। उनको चर्चा एकाएक चुलियो। प्रमुख अतिथि तत्कालीन पर्यटन तथा नागरिक उडड्यनमन्त्री रामहरि जोशीले स्याबासीसहित पुरस्कार दिएको दीपकलाई अहिलेजस्तो लाग्छ। मलाई अगाडि बढ्न थप प्रेरणा दियो। अझै राम्रो खेल्नुपर्छ भन्ने लाग्यो, दीपक सम्झन्छन्। ब्याडमिन्टन वल्र्ड म्यागजिनले राइजिङ स्टारका रुपमा उनको चर्चा गरेको थियो। सन् १९९६ मा भारतको बैंगलोरको प्रकाश पादुकोणे ब्याडमिन्टन एकेडेमीले आयोजना गरेको बीपीएल अल इन्डिया ब्याडमिन्टन प्रतियोगितामा सहभागी हुने अवसर पाए। जहाँ उनले आफूलाई अझै निखार्ने मौका पाए। त्यही वर्ष विराटनगरको रानीमा सञ्चालित शुभजन्मोत्सव खुला ब्याडमिन्टन प्रतियोगितामा जुनियर सिंगलमा स्वर्ण, डबल्समा रजत पदक जिते। त्यहाँ उनी उत्कृष्ट खेलाडी घोषितका भए। चोटले मोडियो बाटो : घरेलु प्रतियोगिता खेल्ने क्रममा दीपकले चोट बोक्न पुगे। खुट्टामा समस्या देखिएपछि उनी पढाइका लागि भारतको बैंगलोर पुगे। कलेजमा भइरहने खेलकुद कार्यक्रमले उनलाई आकर्षित गरिरहन्थ्यो। खुट्टामा समस्या हुँदाहुँदै उनले कलेजका धेरै प्रतियोगितामा प्रतिस्पर्धा गरे। उनी कलेजको फुटबल र ब्याडमिन्टन टिमका कप्तान पनि थिए। खुट्टाको चोट झनै बल्झिपछि उनी फुटबल र ब्याडमिन्टन खेल्न नसक्ने भए। त्यसपछि ब्याडमिन्टनमा निर्णायक बन्ने निर्णय गरे। त्यसको सुरुआत नेपाल ब्याडमिन्टन संघले आयोजना गरेको विद्यालयस्तरीय प्रतियोगिताबाट गरे। अन्तर्राष्ट्रिय यात्रा भने उनको सन् २०११ बाट सुरु भयो। बंगलादेशको ढाकामा बंगलादेश इन्टरनेसनल च्यालेन्जअन्तर्गत अम्पायर डेभलपमेन्ट परीक्षामा सहभागी भए। ब्याडमिन्टन एसियाले लिएको सर्टिफिकेसन्स कोर्समा उत्कृष्ट भएपछि उनको अन्तर्राष्ट्रिय यात्रा सुरु भएको हो। सन् २०१३ मा बंगलादेशमै भएको इन्टरनेसनल ब्याडमिन्टन च्यालेन्जमा पनि उनी निर्णायक बनेका थिए। सन् २०१४ मा चीनको तोङवानमा भएको एसियन जुनियर च्याम्पियनसिपमा सहभागी भए। त्यहाँ उनले ब्याडमिन्टन एसियाका एक्रिडिटेसन कोर्स पनि गरे। यस्तै सन् २०१६ मा चीनको बुहानमा ब्याडमिन्टन एसियाले आयोजना गरेको सर्टिफिकेसन्स कोर्समा उत्कृष्ट भए। यस्तै सन् २०१८ मा वल्र्ड ब्याडमिन्टन फेडरेसनले दक्षिण कोरियाको गोन्जुमा गरेको मेन्टरसिप कोर्स पनि पूरा गरे। ओलम्पिकमा लाइनजज : दीपकले सन् २०१५ देखि २०१८ सम्म वल्र्ड ब्याडमिन्टन फेडरेसन (बीडब्लूएफ) को लाइनजर्जका रूपमा काम गरे। लाइनजर्ज भएर काम गर्दा विश्वस्तरीय खेल कसरी सञ्चालन गर्ने, जर्जको प्रस्तुति कस्तो हुनुपर्ने भन्ने बारेमा जान्न पाएको दीपक बताउँछन्। लाइनजर्ज भएर काम गर्दा विश्वस्तरीय खेल कसरी सञ्चालन गर्ने भनेर जान्ने र बुझ्ने मौका पाएँ, उनी भन्छन्, यसले अम्पायरिङमा धेरै नै सहयोग पुर्यायो। उनले स्कटल्यान्डमा वल्र्ड टिम च्याम्पियनसिप र वल्र्ड च्याम्पियनसिप तथा चीनमा सुधीरमान कपमा विश्वका उत्कृष्ट निर्णायकसँगै काम गरेका थिए। यसैगरी सन् २०१६ मा ब्राजिलमा आयोजना भएको रियो ओलम्पिकमा उनले लाइनजर्जको भूमिका निर्वाह गरेका थिए। उनी एसियाको कोटाबाट रियो ओलम्पिकमा लाइनजज बनेका हुन्। विश्व खेलकुदको कुम्भमेला मानिने ओलम्पिकमा निर्णायकको भूमिका निर्वाह गर्ने उनी पहिलो नेपाली हुन्। सन् २०१७ मा उनले नेपालमा भएको नेपाल इन्टरनेसनल सिरिज, दक्षिण कोरियामा भएको बीडब्लूएफ सुपर सिरिज तथा कोरियन मास्टर्स च्याम्पियनसिप, स्कटल्यान्डमा भएको बीडब्लूएफ वल्र्ड च्याम्पियनसिप, सन् २०१८ मा फ्रान्सको पेरिसमा सम्पन्न फ्रेन्च ओपन, भारतमा भएको इन्डियन ओपन, सन् २०१८ मै नेदरल्यान्डमा भएको डच ओपन, नेपाल इन्टरनेसनल सिरिज, दक्षिण एसियाली यू१८ च्याम्पियनसिप, बंगलादेश इन्टरनेसनल च्यालेन्ज र भारतको हैदराबादमा भएको हैदराबाद ओपनमा निर्णायकको भूमिका निर्वाह गरे। सन् २०१९ मा नेपालमै आयोजना भएको १३औं दक्षिण एसियाली खेलकुद (साग)मा निर्णायकको भूमिका निर्वाह गरेका दीपकले सम्पूर्ण निर्णायकका तर्फबाट शपथ लिएका थिए। खेलकुदमा आफ्नो समर्पणको कदर गर्दै राज्यले यो अवसर दिएको उनी बताउँछन्। सन् २०१९ मै अस्ट्रेलियन ओपन, भियतनाम इन्टरनेसनल च्यालेन्ज, सन् २०२० मा फिलिपिन्सको मनिलामा भएको ब्याडमिन्टन एसिया टिम च्याम्पियनसिप, २०२२ मा थाइल्यान्ड पारा ब्याडमिन्टन च्याम्पियनसिपमा कुशलतापूर्वक निर्णायकको भूमिका निर्वाह गरिसकेका छन्। उनी विश्व ब्याडमिन्टनकै सबैभन्दा माथिल्लो श्रेणीका प्रतियोगितामा अम्पायरिङ गर्ने नेपालकै पहिलो र अहिलेसम्म एक्लो व्यक्ति पनि हुन्। खेलाडी उत्पादनका लागि काठमाडौं ब्याडमिन्टन एकेडेमी : दीपक पछिल्लो समय काठमाडौं जिल्ला ब्याडमिन्टन संघको नेतृत्वमा छन्। खेलाडी हुँदै ब्याडमिन्टनको नेतृत्व तहमा पुगेका दीपकले काठमाडौं ब्याडमिन्टन एकेडेमी पनि सञ्चालन गरेका छन्। तीन वर्षअघि पूर्वराष्ट्रिय च्याम्पियन रीता विष्टको अध्यक्षतामा काठमाडौं ब्याडमिन्टन एकेडेमी सञ्चालन गर्दै आएका छन्। उनी एकेडेमीका सचिवको भूमिकामा छन्। काठमाडौं ब्याडमिन्टन एकेडेमीले बालबालिकालाई ब्याडमिन्टनको प्रशिक्षण गराउँदै आएको छ। एकेडेमीका बालबालिकाले पढाइसँगै ब्याडमिन्टनको प्रशिक्षण पनि लिँदै आएका छन्। एकेडेमी दुई स्थानमा सञ्चालन हुँदै आएको छ। काठमाडौंको मूलपानी र बानेश्वरमा एकेडेमी सञ्चालनमा छ। सम्मान तथा विभूषण : दीपकलाई २०७५ मा युवा तथा खेलकुद मन्त्रालयले एक लाख रुपैयाँ पुरस्कारसहित खेलकुद प्रतिभा पुरस्कारबाट सम्मान गरेको थियो। २०७६ मा नेपाल सरकारका तर्फबाट देशको नाम उच्च बनाउन योगदान पुर्याएबापत सुकीर्ति पदकबाट विभूषित भए।"
नेदरल्यान्ड्सविरुद्ध नेपालले टस हारेर ब्याटिङ गर्ने,"हरारे : आईसीसी एकदिवसीय क्रिकेट विश्वकप छनोटको समूह एमा नेपालले नेदरल्यान्ड्सविरुद्ध टस हारेर ब्याटिङ गर्ने भएको छ। तकासिङ्घा रंगशालामा नेपाली समयअनुसार १२ ४५ बजे सुरु हुने खेलमा नेदरल्यान्ड्सका कप्तान स्कट एड्वार्ड्सले टस जितेर फिल्डिङ रोजेका हुन्। पहिलो खेलमा जिम्बाब्वेसँग आठ विकेटले पराजित भएको नेपालले दोस्रो खेलमा अमेरिकालाई ६ विकेटले हराएको थियो। तेस्रो खेलमा वेस्ट इन्डिजसँग पराजित भएको नेपाललाई सुपर सिक्समा पुग्न आजको खेल जित्नै पर्ने दबाब छ। आजको खेलको विजेताले समूह एबाट सुपर सिक्समा पुग्ने एक टिमको टुङ्गो लगाउने छ। नेदरल्यान्ड्सविरुद्ध नेपालको प्लेयिङ ११: कुशल भुर्तेल, आसिफ शेख, भीम सार्की, रोहित कुमार पौडेल, आरिफ शेख, कुशल मल्ल, दीपेन्द्रसिंह ऐरी, गुल्शन झा, सन्दीप लामिछाने, करण केसी, ललित राजवंशी।"
साफ च्याम्पियनसिप : नेपाल र भारतबीच आज प्रतिस्पर्धा,"काठमाडौं : भारतमा जारी साफ च्याम्पियनसिप फुटबलमा नेपालले आज भारतसँग प्रतिस्पर्धा गर्ने भएको छ। बैंगलोरस्थित श्री कांतिराव स्टेडियममा नेपालले दोस्रो खेलमा आयोजक भारतसँग साँझ ७:४५ बजे प्रतिस्पर्धा गर्न लागेको हो। नेपाल भारतलाई हराएर पहिलो जित निकाल्ने योजनामा रहेको छ। साविक उपविजेता रहेको नेपाल भारतलाई पराजित गर्न चाहन्छ। भारत साविक विजेता समेत हो। समूह एमा रहेको नेपाल अंक विहीन भएर तेस्रो स्थानमा रहेको छ। सेमिफाइनल यात्रा तय गर्न नेपाल जित्नै पर्ने दबाबमा छ। साफ च्याम्पियनसिपमा नेपालसहित आयोजक भारत, कुवेत, बंगलादेश, भुटान, लेबनान, पाकिस्तान, माल्दिभ्स सहभागि छन्।"
सुनिता डंगोललाई स्पोर्ट्स फोटो पत्रकारको अवार्ड,"काठमाडौं : अन्नपूर्ण पोस्ट्की फोटो पत्रकार सुनिता डंगोलले स्पोर्ट्स फोटो पत्रकारको अवार्ड प्राप्त गरेकी छन् । ओलम्पिक डे (जुन २३) पारेर शुक्रबार नेपाल ओलम्पिक कमिटी (एनओसी) आयोजित अवार्डमा डंगोलले उत्कृष्ट स्पोर्ट्स फोटो पत्रकारको अवार्ड प्राप्त गरेकी हुन्। उनीसहित चार पत्रकार पनि एनओसी अवार्डबाट सम्मानित भएका छन्। शिलापत्रका सरोज तामाङले उत्कृष्ट मल्टीमिडिया, प्रजित शाक्यले उत्कृष्ट छापामाध्यम, प्रज्वल शाक्यले उत्कृष्ट भिज्युल मिडियाको अवार्ड प्राप्त गरे। यसैगरी एथलेटिक्सका दीपक अधिकारी र पारा तेक्वान्दोकी सृजना घिसिङ एनओसी अवार्ड जिते। पारा तेक्वान्दोका कविराज नेगी र टेनिसकी रेनु देवी कोन्डा उत्कृष्ट प्रशिक्षकको अवार्ड प्राप्त गरे । नेपाल बक्सिङले उत्कृष्ट संघको अवार्ड प्राप्त गरेको छ।"
आईसीसी एकदिवसीय विश्वकप छनोट : आज नेपाल र नेदरल्यान्ड्स भिड्दै,"काठमाडौं : आईसीसी एकदिवसीय विश्वकप छनोट प्रतियोगितामा आज नेपाल र नेदरल्यान्ड्सबीच खेल हुँदैछ । नेदरल्यान्ड्सविरुद्ध नेपालको खेल दिउँसो १२ : ४५ बाट सुरु हुँदैछ । नेदरल्यान्ड्ससँग दक्षिण अफ्रिकामा भएको अभ्यास खेलमा नेपाल पराजित भएको थियो । नेपाल सुपर सिक्समा पुग्न आज नेदरल्यान्ड्सलाई हराउनु पर्ने दबाब छ। आज हारेमा समूह चरणबाटै बाहिरिने सम्भावना छ। नेपाल पहिलो खेलमा जिम्बावेसँग ८ विकेटले हारेको थियो भने र दोस्रो खेलमा अमेरिकालाई ६ विकेटले हराएको थियो । नेपालले तेस्रो खेलमा वेस्टइन्डिजसँग १०१ रनको फराकिलो हार व्येहोरेको थियो। नेपालको टोली : कुशल भुर्तेल, आसिफ शेख (विकेटकिपर), ज्ञानेन्द्र मल्ल, रोहित पौडेल (कप्तान) कुशल मल्ल, आरिफ शेख, दीपेन्द्रसिंह ऐरी, गुलशन झा, सोमपाल कामी, करण केसी, सन्दीप लामिछाने, भीम सार्की, प्रतिश जिसी, ललित राजवंशी र अर्जुन साउद ।"
"नेपाललाई पहिलो झट्का, आसिफ शून्यमा आउट","हरारे: आईसीसी एकदिवसीय क्रिकेट विश्वकप छनोटमा नेदरल्यान्ड्सविरुद्ध टस हारेर ब्याटिङ थालेको नेपालले पहिलो विकेट गुमाएको छ। तकासिङ्घा रंगशालामा नेपाली समयअनुसार १२ ः ४५ बजे सुरु भएको खेलमा नेपाली ओपनर आसिफ शेख दुई बल खेलेर डक भए। उनी पभिलियन फर्केसँगै भीम सार्की क्रिजमा उत्रिएका छन्। नेपालले ३ ओभरमा एक विकेट गुमाएर आठ रन बनाएको छ। नेदरल्यान्ड्सका कप्तान स्कट एड्वार्ड्सले टस जितेर फिल्डिङ रोजेका थिए। पहिलो खेलमा जिम्बाब्वेसँग आठ विकेटले पराजित भएको नेपालले दोस्रो खेलमा अमेरिकालाई ६ विकेटले हराएको थियो। तेस्रो खेलमा वेस्ट इन्डिजसँग पराजित भएको नेपाललाई सुपर सिक्समा पुग्न आजको खेल जित्नै पर्ने दबाब छ। आजको खेलको विजेताले समूह एबाट सुपर सिक्समा पुग्ने एक टिमको टुङ्गो लगाउने छ। नेदरल्यान्ड्सविरुद्ध नेपालको प्लेयिङ ११ ः कुशल भुर्तेल, आसिफ शेख, भीम सार्की, रोहित कुमार पौडेल, आरिफ शेख, कुशल मल्ल, दीपेन्द्रसिंह ऐरी, गुल्शन झा, सन्दीप लामिछाने, करण केसी, ललित राजवंशी।"
विकासको मोडलै फेर्नुपर्ने देखियो,"काठमाडौं : प्रधानमन्त्री पुष्पकमल दाहाल प्रचण्डले नेपालको विकास मोडलबारे गम्भीर समीक्षा गर्दै फेर्नुपर्ने बताएका छन्। नेपाल उद्योग परिसंघको २०औं वार्षिक साधारणसभालाई शुक्रबार सम्बोधन गर्दै उनले विकासको मोडल परिवर्तन गर्नुपर्ने समय आएको बताएका हुन्। देशमा निजी क्षेत्रमैत्री वातावरण बनाउन नियमकानुन संशोधन गरिने उनको भनाइ थियो। हाम्रो विकासको मोडलमा सोच्नुपर्ने बेला भएको छ, प्रचण्डले भने, अब सामान्य सुधारले हुँदैन,र्याडिकल सुधार गर्नुपर्ने बेला भएको छ। सरकार र निजी क्षेत्रको अबको ध्यान उत्पादन र रोजगारी बढाउनुमा रहेको भन्दै उनले अर्थतन्त्रका समस्या र चुनौतीलाई स्थायी र दीर्घकालीन समस्या समाधान गरेर देशको अर्थतन्त्रलाई गुणात्मक गति दिनुपर्ने आवश्यकता रहेको बताए। उनले सरकारले धेरै मेहनत गरेर अहिले नेपाल भारत सम्बन्धलाई विश्वासको नयाँ धरातल दिएको पनि दाबी गरे। प्रधानमन्त्री दाहालले नेपालमा उत्पादित विद्युत्को व्यापार सुनिश्चित गर्न सके नेपालमा खर्बौैंको वैदेशिक लगानी आउन सक्ने दाबी गरे। प्रधानमन्त्री प्रचण्डले वर्तमान सरकारले सुरुवातमा नै गरेका निर्णयको प्रभावले अर्थतन्त्रमा क्रमशः सुधार हुँदै गएको दाबी गरे। उनले सरकार निजी क्षेत्रलाई विश्वासमा लिँदै अर्थतन्त्र सुधारको लागि नीतिगत तथा संरचनागत सुधार गर्न प्रतिबद्ध रहेको बताए। त्यसअघि अर्थमन्त्री डा प्रकाशशरण महतले पर्यटन, कृषि व्यवसाय, आईटी र हाइड्रोपावरको क्षेत्रमा लगानी बढाउन सकियो भने प्रतिस्पर्धा बजारबाट फाइदा उठाउनुपर्ने बताएका थिए। चलायमान अर्थतन्त्र निर्माणका लागि सरकार प्रतिबद्ध रहेको भन्दै उनले सरकार निर्यात बढाएर आयात घटाउन प्रतिबद्ध रहेको र जलविद्युत् निर्यात एउटा सम्भावित क्षेत्र भएको बताए। सरकारले प्रस्ताव गरेको बजेटबाट कतिपय उद्योगी व्यवसायी बेखुसी रहेको भन्दै महतले नयाँ अभ्यास सुरु गर्न सुरुमा असहज हुने तर नयाँ प्रणालीमा नगई नहुने बताए। हामीले यसपटक कर बढाएका छैनौं। कति कमी वा बढी भयो भन्ने बारेमा तुलनात्मक अध्ययन गरौंला। अहिलेको बजेटमा करको दायरा विस्तार गर्ने कुराहरू गरेका छौं। भ्याटमा छुटको सूची प्रत्येक वर्ष बढ्दो छ, त्यो छुटको सूची बढ्ने क्रममा रोकेका छौं। एकाउन्टिङ सिस्टममा जान हिचकिच्चाएको देखिन्छ, समस्या त्यही छ मन्त्री डा महतले भने, कतिपय उद्योग व्यवसायी साथीहरूले हामीलाई अर्को कर लगाइदिए हुन्छ, भ्याट लगाइदिनु भएन भन्नुभयो। भ्याट भ्यालु एडिसनमा मात्र लाग्ने हो, कारोबारमा लाग्दैन। नयाँ सिस्टममा जान जुन हिचकिचावट छ, पनि समस्या हो। उनले व्यापारमा संलग्नहरू खुसी नरहेको दाबी गरे। परिवर्तनको सुरुवात हामीले गरेका छौं, सुधारको पहिलो स्टेप चालेका छौं, उनले भने। नेपाल उद्योग परिसंघका अध्यक्ष विष्णु अग्रवालले बढ्दो ब्याजदर, अर्थतन्त्रको समग्र मागमा आएको कमी, नगद प्रवाहमा भएको समस्या, उत्पादनमा कमी तथा रोजगारी कटौती, निजी क्षेत्रको घट्दो मनोबल तथा नयाँ लगानीका योजना स्थगन, राजस्व संकलनमा आएको कमी विद्यमान अर्थतन्त्रका प्रमुख चुनौती रहेको औंल्याए। उद्योगहरूलाई प्रतिस्पर्धी बनाउन नयाँ करहरूलाई भ्याटबाट प्रतिस्थापन गर्दै जाने सोचाइले मूर्तरूप लिन नपाएको गुनासो गर्दै अग्रवालले आगामी आर्थिक वर्षको सुरुमै मूल्य अभिवृद्धि करको बहुदर प्रणालीको विविध पक्षमा अध्ययन गर्न समिति बनाएर कार्य प्रारम्भ गरेमा अर्को वर्षको बजेटमा समावेश गर्न सकिने सुझाव उनले दिए। शुक्रबार सुरु परिसंघको साधारणसभा शनिबारसम्म चल्नेछ। साधारणसभाले आगामी दुई वर्षका लागि नयाँ कार्यसमिति चयन गर्नेछ। हालका वरिष्ठ उपाध्यक्ष राजेश अग्रवाल साधारणसभापछि स्वतः परिसंघको अध्यक्ष बन्नेछन् ।"

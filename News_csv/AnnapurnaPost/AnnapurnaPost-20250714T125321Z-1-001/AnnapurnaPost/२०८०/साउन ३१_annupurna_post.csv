शीर्षक,विवरण
गणतन्त्रपछिका सबै भ्रष्टाचारको छानबिन गरौं,"सुन तस्करी प्रकरणको छानबिन होस् भन्ने एमालेको स्वच्छ चाहना हो भने कांग्रेस पनि त्यसका पक्षमा छ। यो मुद्दा एमालेको मात्र होइन, सिंगै देशको हो। जनताका आवाज बोल्ने र छलफल गर्ने थलो हो संसद्। तर, लगातार अवरोधले जनताका आवाज थुनिएका छन्, जल्दाबल्दा समस्या ओझेलमा छन्। संसद् अवरोध गरेर जनताको पक्षमा वकालत गरेको छु भनेर कसैले भन्छ, भने त्यो गलत हो। सुन तस्करी प्रकरणमा उच्चस्तरीय छानबिन समितिको माग गर्दै विपक्षी एमालेले संसद् अवरोध गरिरहेको छ। तर, सुन तस्करी प्रकरणको छानबिन होस् भन्ने एमालेको स्वच्छ चाहना हो भने कांग्रेस पनि त्यसका पक्षमा छ। यो मुद्दा एमालेको मात्र होइन, सिंगै देशको हो। अर्कोतिर संसद् अवरोध गर्ने र संसद् खुलाउन चाहनेको मुद्दा नै साझा छ। त्यसो भए संसद् अवरोध किन त ? प्रश्न यहाँ छ। संविधानअनुसार पनि भ्रष्टाचारको छानबिनका लागि विशेष समिति बनाउन सकिन्छ। त्यस्तो समितिले सुन काण्डको मात्र नभई गणतन्त्र पछिका सबै भ्रष्टाचार काण्डको छानबिन गरोस्। राजनीतिक सहमतिका आधारमा अधिकार सम्पन्न समिति बनाऔं। त्यसका लागि संसद्मा बहस गरौं। संसद्ले नै छानबिन समिति बनाओस्। विपक्षी एमालेले सुन काण्डको मात्रै छानबिन किन चाहेको छ ? अरू किन चाहेन ? भन्ने प्रश्न उब्जेको छ। हुन त, विमानस्थलबाट सियो छिरेको होइन। सुन छिरेको हो। त्यसलाई नजरअन्दाज गर्न मिल्दैन। भन्सार प्रशासनमा कहाँनिर समस्या छ ? भन्सार प्रशासनले थाहा नपाएर वा सेटिङबिना सुन छिर्नै सक्दैन। त्यसैले गलत गर्नेमाथि कारबाही हुनैपर्छ। अन्तर्राष्ट्रिय जगतमा यी र यस्तै प्रकरणका कारण हामी बदनाम भइरहेका छौं। यो कुरा अन्त्य नगरेसम्म बदनाम हुने स्थिति रहिनै रहन्छ। सरकारले सुन कुन देशबाट आएको हो, त्यो देशलाई चिठी लेख्नुपर्छ। कुन एयरलायन्सबाट आएको हो, त्यसलाई पनि पत्र पठाउनुपर्छ। सानोतिनो सञ्जालले त पक्कै पनि सुन आएको होइन। अन्तर्राष्ट्रिय सञ्जालको खोजबिन हुने गरी कारबाही अघि बढोस्। कांग्रेसले उच्चस्तरीय छानबिन समिति आवश्यक नभएको निर्णय गरेको छ। किनभने, सरकारी संयन्त्रले यसको छानबिन गरिरहेको छ। सरकारी संयन्त्रलाई विश्वास गर्नुपर्छ भन्ने कांग्रेसको संसदीय दलको मान्यता हो। (सांसद पौडेल कांग्रेस केन्द्रीय सदस्य हुन्)"
चर्को गर्मीको अर्को परिभाषा,"एकभन्दा अर्को मौसम, एकभन्दा अर्काे साल भयावह बढ्दो छ। तातो बढ्दो छ। बाढी उर्लंदो छ। एउटा किताब खोज्दा। किताबका भीडमा आफूले गरेका काम (किताब, पत्रिका) कहिलेकाही आँखा अगाडि आउँछन्। यसपटक यस्तै भयो। सन् १९९६ डिसेम्बरदेखि २००१ जनवरीसम्म विश्वज्ञान मञ्च नामक प्रतियोगिता पत्रिकाको सम्पादन गर्ने अवसर मिलेको थियो। त्यसैका अंकहरू देखिए। एकपटक सबै हेर्न मन लाग्यो। विश्वघटना, समसामयिक जानकारी, हाजिरीजवाफ आदि संकलन गर्ने पत्रिका थियो, विश्वज्ञान। यसको सातौं युवराज्ञी डायनाको सम्बन्धविच्छेद, दसौंमा मदर टेरेसाले निर्मला जोशी (जो नेपाली मूलकी हुनुहुन्थ्यो)लाई उत्तराधिकारी चयन र १३औंमा डायना तथा मदर टेरेसाको निधनलगायत विषय आवरणमा तस्बिरसहित छन्। यहाँ डायना र मदर टेरेसाको प्रसंग। अगस्त महिना घर्किन लागेको थियो, सन् १९९७ को। भनौं न अन्तिम दिन युवराज्ञी डायनाको दुर्घटनामा निधन भयो। त्यसको एक साता नबित्दै सेप्टेम्बर ५ मा मदर टेरेसाको। यसलगत्तै नेपालका एकजना पञ्चायतकालीन पूर्वप्रधानमन्त्रीको सम्पर्कमा आएका मानिसले एउटा रमाइलो कुरा सुनाए। ती पूर्वप्रधानमन्त्रीसँग डायना र मदर टेरेसा दुवैको कुरा भयो। उनले कुराकै प्रसंगमा मदर टेरेसाको कुरा नगर्नुहोस्। कुरा डायनाको गर्नुहोस्, भनेछन्। हाँसोको फोहरा छुटेको थियो रे। उनको यसलाई ठट्टामा भने पनि कस्तो समाचारले पाठकलाई आकर्षण गर्छ भनेर थोरै भए पनि संकेत पक्कै गर्छ। अहिले अगस्तको मध्य नै छ। हो, यो वर्षको अगस्त आइपुग्दा हामीलाई यो गर्मी, बाढी, मौसम परिवर्तन आदिका समाचारले कति ताने ? के यस्ता र अरू राजनीतिक समाचार एक ठाउँमा छन् भने हाम्रो आँखा पहिले कता तन्कन्छ ? समाचारले वर्षौंदेखि हामीलाई इन्स्टन्ट (तयारी) खानाको जस्तोमा लत लगाइदिएको छ ? तपाईंलाई के यो वर्ष मौसम परिवर्तनको भयावह अलि बिछट्टैको लागेन ? मेरा आँखा त्यस्ता समाचारमा पुगेर हुन् वा नेपाल वातावरण पत्रकार समूहद्वारा प्रशिक्षित पत्रकार भएर हो, म अलि हच्कें। मलाई कठिन भयो। मैले ठूलो खाडल देखें। यी विषय गम्भीर हुन्, सबैले घोत्लिएर सोच्नैपर्छ। हो, मन खल्लो पारिरहने यस वर्षका मौसम परिवर्तन आदिका समाचारहरू मार्चदेखि नै घटे। अझै घट्दैछन्। कस्तो भने सुतेको मानिस बिहान सद्दे नभेटिन सक्छ, आगोमा सकिन सक्छ, पानीले बगेको हुन सक्छ। कहिल्यै नआउने बाढी घरमा पसेको हुन सक्छ। शीतलहरले कक्रेको हुन सक्छ। हिमतालले बेपत्ताा पारेको हुन सक्छ। जे पनि हुन सक्छ। कामको सिलसिलामा पोर्चुगलमा रहेका मेरा स्कुले साथी केदार दाहालले फेसबुकमा आफू अलेन्तेजो भन्ने ठाउँमा लागेको डढेलोमा सुरक्षित रहेको जनाएका छन्। डढेलोको यो भयावह युरोपका थुप्रै देशमा भयो। त्यसमा पनि ग्रिसको बढी क्षति गर्ने खालको रह्यो। डढेलो अल्जेरिया, इटली, क्रोयसिया, टर्की, स्पेन, ट्युनिसिया आदिमा थियो र कहीँ छँदैछ। युरोपबाहिर मार्चमा सुरु भएको क्यानडाको डढेलोले अमेरिकाको उत्तरी भागमात्र प्रभावित पारेन, यसको धुवाँ आन्ध्र महासागर पार गरेर युरोपसमेत पुग्यो। डढेलो निभाउन जुटेका दुइटा हेलिकप्टर अमेरिकाको क्यालिफोर्निया राज्यमा जुधेका कारण तीन जनाको मृत्यु भएको छ। हवाई राज्यको लहानिया डढेर खरानी भएको छ। चिन्ता वनविनाश, सम्पत्ति नासको मात्र रहेन। त्योभन्दा बडो यो ग्रहको भविष्यको रह्यो। पानी पनि मित्र भएन। बाढी आयो, डुबान भयो। काठमाडौं एकपल्ट डुब्यो। मुस्ताङको कागबेनीमा यत्रो विनाश भएको छ। नेपालीका मनमनमा मेलम्ची डुबेको घटना त्यति पुरानो भएको छैन। कोसीका सबै ढोका खोल्नु परेको छ। नर्वेको बाढीले बाँधको एक भाग फुट्यो। पुल भाँचियो। युरोपभर भयमात्र भयो। युक्रेन युद्धका के कुरा बाढीले जर्जियामा १२ मरे र २५ हराए, स्लोभेनियामा बृहत् क्षति भयो, टर्कीका मृत सागर क्षेत्रमा सयौं विस्थापित भए, रुसको सोचीमा दुई सय नासिए आदि। समुद्रको पानी तात्यो। अमेरिकाको फ्लोरिडाका समुद्री किनारहरू पर्यटकका आकर्षण हुन्, तर त्यहाँको समुद्रको पानी उम्लिए जत्तिकै तातो भयो। प्रकृति हामीसँग रिसाएको छ। रिस बढ्दो छ। गर्मीले आकाशबाट चरा झरेर मरेको समेत सुनिन्छ। मान्छेलाई त्यस्तै अवस्था आयो। परिस्थिति पनि यति विचित्रको भयो। अमेरिकाका केही अस्पतालमा आएका बिरामी हातखुट्टा आदि पोलेका आए। भयो के भने गर्मीले मान्छे ढले। जुन भुइँमा ढले, त्यसैले पोल्यो। अमेरिकाको एरिजोनास्थित भ्यालीवाइज हेल्थ अस्पतालको एरिजोना बर्न सेन्टरमा यस्तै बिरामीको उपचार गरियो। केही बर्न सेन्टर त भरिएको समाचार आए। अस्पतालले पनि यस्ता बिरामीका लागि फरक तरिकाले चाँजोपाँजो मिलाउनुपर्ने भयो। उम्केको माछो, मरेको पाडो, पोहोरको दसैं, अहिलेको जाडो निकै ठूलो यस्तै हुन्छ। हामी सञ्चोमा बिर्सन्छौं। बिसञ्चोमा सम्झन्छौं। हामी भनेर आममान्छेले यसका लागि के गर्नुपर्ने हो ? स्थानीय सरकारले के गर्नुपर्ने हो ? राज्य सरकार यसका लागि कहाँ उभिएको छ ? सिंगो राष्ट्र के भन्छ ? संयुक्त राष्ट्रसंघ आदि संस्थाले के गर्ने हैसियत राख्छ ? राष्ट्रसंघका महासचिव एन्टेनियो गुटेरसले सम्भवतः अब विश्वव्यापी तापमान वृद्धि (ग्लोबल वार्मिङ)को युग सकिएको छ र र अब उम्लिरहेको युग (ग्लोबल ब्वायलिङ)को सुरु भएको बताएका छन्। यो वर्ष गर्मी र बाढीका युरोपेली अनि अमेरिकी समाचारले एसियाका यही प्रकृतिका समाचार छायामा परेजस्तो भयो। भोग्नेले मात्र पीडा बुझ्छ। अरू त पढ्ने मात्र त हुन् नि ! समाचार पढ्ने, स्कुल, कलेज वा विश्वविद्यालयका पाठ्यपुस्तकमा पढ्ने। अनुसन्धानकर्ता र वैज्ञानिक अनुसन्धानमा जुटिरहेका छन्। उनीहरू चेतावनी दिइरहन्छन्। हाम्रा एउटा कानले सुन्छन् र अर्काले उडाउँछन्। एकभन्दा अर्काे मौसम, एकभन्दा अर्काे साल भयावह बढ्दो छ। तातो बढ्दो छ। बाढी उर्लंदो छ। कस्तो भने सुतेको मानिस बिहान सद्दे नभेटिन सक्छ, आगोमा सकिन सक्छ, पानीले बगेको हुन सक्छ। कहिल्यै नआउने बाढी घरमा पसेको हुन सक्छ। शीतलहरले कक्रेको हुनसक्छ। हिमतालले बेपत्ता पारेको हुनसक्छ। जे पनि हुन सक्छ। मानिस विवश भइसकेको छ। केही गर्न नसक्ने भएको छ। मौसम परिवर्तनको जटिलता निकै जेलिएको छ। यसको गाँठो फुक्दैन, हजुर। हामी यो मौसम परिवर्तनको परिभाषा बदलेर बसिरहेका छौं। सिंगो पृथ्वी अन्तिम भोज खाइरहेछ।"
"सहकारीमा समस्या पनि, समाधान पनि","देशको विकास र गरिबीको उत्थानका लागि सहकारी प्रणाली र संस्थाहरू एक उत्कृष्ट प्रणाली हुन् भनिन्छ। यस संस्थाले सबैको सहयोग र सहभागितामा साझा हितका लागि काम गर्ने पनि भनिन्छ। मुख्य उद्देश्य र नारा सबैका लागि एक र एकका लागि सबै भन्ने पनि छ। यसका सहभागी समानताका आधारमा आर्थिक हित प्रवद्र्धन गर्न स्वेच्छाले काम गर्छन् भन्ने छ। यो आत्मसहयोग र आपसी सहयोग पनि भनिन्छ। यसको मुख्य उद्देश्य व्यवसाय होइन, सेवा देखिन्छ। मुलुकभर झन्डै ४२ हजार सहकारीहरू छन्। जसमध्ये ३२ हजारभन्दा बढीले रकम संकलन गरी ग्राहकलाई नियमतः भुक्तानी नदिई दुःखपीडा दिएको पाइन्छ। नेपालमा प्रत्येक सहर र गाउँको ठाउँठाउँमा हजारौं बचत तथा ऋण सहकारी संस्था छन् । तर यिनले उद्देश्यबमोजिम काम गरेको देखिँदैन। फाइनान्स र बैंकहरूले जस्तै यी संस्थाले बचत र मुद्दती खाता खोल्न लगाई ठूलो रकम संकलन गरिआएको अर्थात् पूर्ण बैंककै काम गरिआएका छन्। यसको दृष्टान्त कालीमाटीस्थित सिभिल सेभिङ एन्ड क्रेडिट सहकारी लिन सकिन्छ। जसले बैंकले जस्तै ८९ अर्ब संकलन गरी सो रकम अनियमित तवरले बिनाधरौटी थरीथरीका कम्पनीमा लगानी गरेको पाइन्छ। यसरी यो र यस्तै संस्थाहरूले राम्रै रूपमा फाइनान्स, बैंकहरूले जस्तै काम गरिआएको हँुदा शिक्षित वा अशिक्षित धेरैले यसलाई बैंक नै सम्झी यहाँ रकम राखेका छन् । अहिलेसम्म पनि धेरैले यस्तै सम्झेका छन् । नेपालमा हालसम्म भइआएको अभ्यास यही हो। यो यस्तो होइन, जहाँ बैंकमा जस्तो रकम राख्न हुँदैन भनी कसैलाई जानकारी छैन र ? सहकारीको नियम कानुन र सहकारीको उद्देश्यविपरीत यसरी रकम संकलन भइरहँदा सरकारको सम्बन्धित निकायले यी सहकारीलाई समाई कुनै काम कारबाही गरेको देखिँदैन। तर सहकारी पीडितको आवाज देशभरि गुञ्जिएपछि अहिले आई अचानक यत्रतत्र सहकारी विभाग वा अन्य ठाउँका पदाधिकारीले अन्तर्वार्ताहरूमा सहकारीमा रकम राख्नेहरू बैंकको जस्तो ग्राहक होइनन्। सहकारीमा सबै सदस्यमात्र हुन्छन्, ग्राहक हँुदैनन्। तपाईंहरू सबै सहकारीका मालिक हो। ग्राहक होइन। सहकारीमा बैंकको मुद्दतीमा जस्तो रकम राख्न हुँदैन। त्यहाँ पैसा राखेपछि त्यो रकम साधारणसभा र सञ्चालक समितिले जे गयो, त्यो हुन्छ। साधारणसभा होस् वा सञ्चालक समिति, उनीहरूकै हो। त्यहाँबाट जे जस्तो हिसाब देखायो, त्यही नाफानोक्सानको हिसाब हुन्छ। सञ्चालक समितिले निर्णय गरी जे गरे पनि हुन्छ र जनताले मुद्दतीमा राखेको रकम खाना पकाउने ग्यासजस्तो उडेर गयो भने पनि हुने जस्तो कुरा छ। जुन कुरा मुलुकको नेतृत्व सम्हाल्ने र विदेशमा समेत विभिन्न ओहोदामा बसी काम गर्ने शिक्षितमा पनि सहकारीमा रकम जम्मा गर्नेहरूलाई थाहा छैन। सायद सहकारीको पुस्तिकाभित्र कही रहेको तर व्यवहारमा नरहेको यो कुरा कसैलाई थाहा छैन। सहकारीमा पैसा राखे अलि बढी ब्याज आउँछ भनी रकम राख्ने रिक्सावाला, गाडावाला र पसलवालाजस्तो अशिक्षित र साधारण व्यक्तिलाई थाहा हुने कुरै भएन। यही अज्ञानतालाई हतियार बनाई ठगी मनसाय लिएका सहकारीहरूले आफ्ना नातागोता, इष्टमित्र साथीभाइ, नोकरचाकर जम्मा पारी सहकारी खडा गरी जनताको रकम उठाई साधारणसभा र सञ्चालक समिति खडा गरी यी समिति कब्जा गरी आफूखुसी गर्न सकेको सर्वविदितै छ। सिभिल, ओरिन्टल वा शिखर आदि कुनै पनि सहकारी संस्थाको अनियमितताको छानबिन र अनुसन्धानबाट यिनै कुरा देखिएका छन्। यसैबाट पीडित भई देशका हजारौं लाखौं जनता हालै मात्र ठूलो आन्दोलनमा उत्रेको कुरा पनि सबैलाई थाहा छ। जनतालाई समयमा अवगत गराई यो अनियमित काम समयमा रोक्ने काम सम्बन्धित निकायले गरेको भए यो आजको भयावह स्थिति जरुर देशमा आउने थिएन। यसमा दोषी को को हुन् ? स्पष्ट छ। यस स्थितिमा अज्ञानताले बैंकको ग्राहकजस्तो भई सहकारीमा रकम राखेका देशमा लाखांै जनता छन्। बैंकको बचत खाता वा मुद्दती खातामा रकम राख्ने ग्राहकको बैंकको सेयर होल्डर हँुदैन। उसको बैंकको साधारणसभासित कुनै सरोकार हुँदैन। तर यहाँ हाल आई सहकारीको साधारणसभामा सहकारीको मुद्दतीमा रकम राख्ने ग्राहकको पनि सदस्य हुनुपर्ने र यसको साधारणसभाले उसले राखेको रकममा प्रभाव पार्न सक्ने कुरा यत्रतत्र सुनिन्छ। यस स्थितिमा समस्त सहकारी संस्था सञ्चालनका लागि निर्मित यस्तो सञ्चालक समिति र साधारणसभाको नियम कानुन, जालझेल छलकपट गरी बचत तथा ऋण सहकारी संस्थाहरूमा कुनै किसिमले लागू हुन नसक्ने व्यवस्था तुरुन्तै गर्नुपर्ने देखिन्छ। सहकारीको ग्राहकमात्र भएको धारणा राखी सहकारीमा बचत र मुद्दती खोली ग्राहक बनेकाहरूको विवरण निवेदनबाट संकलन गरी सो रकम हालै नेपाल सरकार र सहकारी पीडित बचतकर्ता महासंघ संघर्ष समितिबीच सातबुँदे सहमति भएको थियो। त्यसको बुँदा नं ४ मा उल्लिखित बचत तथा कर्जा सुरक्षण कोषमार्फत माननीय भूमि व्यवस्था, सहकारी, तथा गरिबी निवारणमन्त्री रज्जिता चौधरीले बोलेजस्तै बिना विलम्ब तुरुन्तै भुक्तानी गर्न लगाउने व्यवस्था हुन जरुरी छ। अब उप्रान्त स्पष्ट किसिमले साधारण जनताले पनि स्पष्ट बुझ्ने गरी सहकारीमा सदस्यमात्र रहने, त्यहाँ बैंकमा जस्तो बचत तथा मुद्दतीको खाता नहुने र सहकारीले पनि कुनै पनि किसिमले यस्तो बैंक खाता सञ्जालन गर्न नपाउने कुराको व्यवस्था गर्नुपर्छ। त्यसपछि हाल सहकारीमा ग्राहक बनेकामध्ये सहकारीको मालिक बनेका, अब बन्ने वा बन्न चाहने अर्थात् सहकारीको सदस्य बनेका र बन्न चाहने जतिमात्र सदस्य बनी सहकारीमा बस्ने र सोही समूहबाट मात्र साधारणसभा सञ्चालक समिति बनाई सहकारी सञ्चालन गर्ने व्यवस्था हुनुपर्ने देखिन्छ। यस्तो व्यवस्था नभई हालका सहकारी संस्थाहरूको सञ्चालक समिति र साधारणसभाको छलकपट जालझेलको बैठक र निर्णयले बैंकमा जस्तो सहकारीमा रकम सक्ने ग्राहकहरूको रकम भुक्तानी पाउन कुनै ढिलासुस्ती बाधा अड्चन थपघट हुन नहुने व्यवस्था तुरुन्तै गर्न जरुरी छ। साझा हितको उद्देश्यले बाहेक व्यापारिक व्यक्ति वा समूहको फाइदाका लागि कसैले सहकारी खोली सञ्चालन गर्न नपाउने कडा नियम तुरुन्तै ल्याउन उत्तिकै आवश्यक छ। यही समयको माग हो। सहकारी क्षेत्रको सुधारका लागि सुझाव दिन मन्त्रिपरिषद्बाट गठित सहकारी क्षेत्र सुधार सुझाव कार्यदलले माथिका कुरा पनि नियममा समावेश गर्नेमा ध्यान देओस्।"
पर्सा क्रिकेट संघको अध्यक्षमा मनिष सिंह चयन,"वीरगन्ज : पर्सा क्रिकेट संघको अध्यक्षमा मनिष सिंह सर्वसम्मत चयन भएका छन्। बुधबार सम्पन्न संघको सातौं जिल्ला अधिवेशनले सिंहको अध्यक्षतामा १५ सदस्यीय संघको कार्यसमिति सर्वसम्मत चयन गरेको हो। संघको उपाध्यक्षमा मुर्तुजा हवारी, सचिवमा घनश्यामबाबु गुप्ता र कोषाध्यक्षमा जयप्रकाश सर्राफ चयन भएका छन्। त्यस्तै सदस्यमा निवर्तमान अध्यक्ष महम्मद दाउद अन्सारी, हिरालाल राउत, मुसर्रफ इजहार, बासुदेव लाल कर्ण, बाबुजान अन्सारी, कलामुदिन अन्सारी, नारायण पटेल, नासिर खान, नेहाल अहमद र राजिव श्रेष्ठपनि सर्वसम्मत चयन भएको प्रमुख निर्वाचन अधिकृत राकेश मल्लिकले जानकारी दिए। यसअघि बुधबार नै बिहान सम्पन्न संघको सातौं साधरणसभा तथा जिल्ला अधिवेशनको उद्घाटन गर्दै वीरगन्ज महानगरपालिकाका उपमेयर इम्तियाज आलमले पर्सा जिल्लामा क्रिकेट खेलको विकासका लागि महानगरपालिकाले सहयोग गर्ने प्रतिबद्धता जनाए। विश्वभरि नै अहिले क्रिकेट खेलको लोकप्रियता बढ्दै गएको परिप्रेक्ष्यमा वीरगन्जले पनि क्रिकेटको क्षेत्रमा अझ धेरै फड्को मार्नुपर्नेमा उनले जोड दिए। अधिवेशनको उद्घाटन समारोहमा बारा क्रिकेट संघका अध्यक्ष प्रभात चौरसिया, सचिव अनिल चौगाई, केन्द्रीय पर्यवेक्षक माधव कर्मचार्यलगायतको पनि सहभागीता थियो।"
आयोजक अस्ट्रेलियालाई हराउँदै इंग्ल्यान्ड फाइनलमा,"अष्ट्रेलिया : इंग्ल्यान्ड आयोजक राष्ट्र अस्ट्रेलियालाई पराजित गर्दै महिला विश्वकप फुटबलको फाइनलमा प्रवेश गरेको छ। सिड्नीस्थित स्टेडियम अस्ट्रेलियामा बुधबार भएको खेलमा घरेलु टिम अस्ट्रेलियालाई ३१ गोलअन्तरले पराजित गर्दै इंग्ल्यान्ड पहिलो पटक महिला विश्वकप फुटबलको फाइनलमा प्रवेश गरेको हो। इंग्ल्यान्डका लागि इल्ला टुन, लौरेन हेम्प र अलेसिया रुसोले गोल गरे। यता, अस्ट्रेलियाका लागि साम केरले गोल फर्काइन्। खेलको ३६औँ मिनेटमा इल्लाले गोल गर्दै इंग्ल्यान्डलाई १० गोलको अग्रता दिलाइन्। उनकै गोलमा इंग्ल्यान्डले पहिलो हाफसम्म १० गोलको अग्रता बनाएको थियो। खेलको ६३औँ मिनेटमा सामले उत्कृष्ट गोल गर्दै अस्ट्रेलियालाई ११ गोलको बराबरीमा ल्याइन्। तर बाँकी समयमा अस्ट्रेलियाले दुई गोल खान पुग्यो। खेलको ७१औँ मिनेटमा लौरेनले गोल गर्दै अस्ट्रेलियाविरुद्ध इंग्ल्यान्डलाई २१ गोलको अग्रता दिलाइन्। खेलको ८६औँ मिनेटमा एलेसियाले गोल गर्दै इंग्ल्यान्डलाई ३१ गोलको जित दिलाइन्। यो जितसँगै इंग्ल्यान्डले अब उपाधिको लागि फाइनलमा स्पेनसँग प्रतिस्पर्धा गर्नेछ। स्पेन र इंग्ल्यान्डबीचको खेल २० अगस्टमा सिड्नीस्थित स्टेडियम अस्ट्रेलियामा हुनेछ। स्पेनले स्वीडेनलाई सेमिफाइनलमा पराजित गर्दै यसअघि नै फाइनलमा स्थान बनाएको हो। त्यस्तै अस्ट्रेलियाले स्वीडेनविरुद्ध तेस्रो स्थानको लागि ब्रिसबनमा प्रतिस्पर्धा गर्नेछ।"
महिला विश्वकप फुटबल : स्पेन उपाधि नजिक,अकल्यान्ड : स्पेन फिफा महिला विश्वकप फुटबलको फाइनलमा प्रवेश गरेको छ। न्युजिल्यान्डको अकल्यान्डस्थित इडेन पार्कमा मंगलबार भएको खेलमा उपाधि दावेदार स्वीडेनलाई २१ गोलले पराजित गर्दै स्पेनले पहिलो पटक फाइनलमा स्थान बनाएको हो। स्पेनलाई पहिलो पटक फाइनलमा पुर्याउन साल्मा पारलुएलो र कप्तान ओल्गा कारमोनाले एकएक गोल गरेका थिए। स्वीडेनकी रेबिका ब्लोमक्लिटले सान्त्वना गोल गरेकी थिइन्। पहिलो हाफ बराबरी भएको खेलको अन्तिम नौ मिनेटमा तीन गोल हुँदा स्पेनले बाजी मारेको हो। निकै रोमाञ्चक र नाटकीय खेलको ८१औं मिनेटमा साल्मा पारलुएलोले गोल गर्दै स्पेनलाई सुरुवाती अग्रता दिलाएकी थिइन्। ८८औं मिनेटमा रेबिका ब्लोमक्लिटले गोल गर्दै स्वीडेनलाई खेलमा फर्काएकी थिइन्। बराबरीतर्फ उन्मुख खेलको ९०औं मिनेटमा कप्तान ओल्गाले गोल गर्दै स्पेनलाई पहिलो पटक विश्वकपको फाइनलमा पुर्याइन्। सुरुवाती ६ संस्करणमा छनोट हुन नसकेको स्पेन सातौं संस्करणमा समूह चरणबाटै घर फर्किएको थियो। गत संस्करणमा अन्तिम १६ बाटै बाहिरिएको स्पेनले यस पटक उत्कृष्ट प्रदर्शन गर्दै फाइनलमा स्थान बनाएको हो। समूह चरणको खेलमा एसियाली प्रतिद्वन्द्वी जापानसँग ४० को पराजय बेहोरेको स्पेनले त्यसपछि उत्कृष्ट खेल पस्किँदै आएको छ। अन्तिम १६ मा स्विट्जल्यान्डलाई १० गोलले पराजित गरेको स्पेनले क्वार्टरफाइनलमा नेदरल्यान्ड्सलाई २१ गोलले पराजित गर्दै सेमिफाइनलमा स्थान बनाएको थियो। स्पेनले उपाधिका लागि इङ्ल्यान्ड र आयोजक अस्ट्रेलियाबीचको विजेतासँग खेल्नेछ। फाइन्ल प्रवेशका लागि इङ्ल्यान्ड र अस्ट्रेलियाले बुधबार प्रतिस्पर्धा गर्ने छन्। महिला विश्वकपको सबै संस्करणमा सहभागिता जनाएको स्वीडेन यसपटक पनि सेमिफाइनलभन्दा अघि बढ्न सकेन। स्वीडेन गत संस्करणसँगै सन् २०११ र १९९१ मा सेमिफाइनलबाट बाहिरिएको थियो। स्वीडेन तीनै पटक तेस्रो भएको थियो।
"सेयर बजारमा दोहोरो अंकको गिरावट, कारोबार रकम १ अर्बमा झर्यो",काठमाडौं : सेयर साताको चौथो कारोबार दिन बुधबार नेप्से परिसूचक दोहोरो अंकले घटेको छ। नेप्से परिसूचक २०३१ अंकले घटेर २०१५१२ विन्दुमा अडिएको छ। साताको दोस्रोदिन सोमबारदेखि ओरालो लागेको सेयर बजारले बुधबार पनि ओरालो यात्रालाई निरन्तरता दिएको हो। यसदिन २६९ कम्पनीको ४८ लाख ३८ हजार १०६ कित्ता सेयर १ अर्ब ६७ करोड ९९ लाख ८० हजार ६२३ रुपैयाँमा खरिदबिक्री भयो। मंगलबार २७८ कम्पनीको ५६ लाख ३ हजार १७९ कित्ता सेयर २ अर्ब १५ करोड मूल्यमा खरिदबिक्री भएको थियो। नेप्से परिसूचक दोहोरो अंकले घटेसँगै कारोबार रकम पनि घटेको हो। आज कुनै पनि कम्पनीको मूल्य सकारात्मक सर्किट लेभलमा कारोबार भएन। माउन्टेन हाइड्रो नेपालको सेयर मूल्य ८०६ प्रतिशतले ओरालो लाग्यो। कारोबार रकमका आधारमा हिमालयन डिस्टीलरी शीर्ष स्थानमा रह्यो। सो कम्पनीको ८ करोड ४१ लाख मूल्य बढीको सेयर कारोबार भयो। यस्तै शिवम सिमेन्टको ७ करोड र आईएमई इन्स्योरेन्सको ५ करोड बढी मूल्यको सेयर खरिदबिक्री भयो। कारोबारमा आएका १३ वटै उपसमूहको सूचक नकारात्मक देखिएका छन्। आज १८५ कम्पनीको मूल्य घट्दा ३४ को बढ्यो भने ६ को स्थिर रह्यो।
लघुवित्तसम्बन्धी नीतिगत व्यवस्था गरिने,"काठमाडौं : लघुवित्त क्षेत्रमा देखिएका समस्या समाधानमा केन्द्रीय बैंक सक्रिय रहेको बताइएको छ। राष्ट्र बैंकका प्रतिनिधि र विज्ञहरूको अध्ययन समितिले दिएका सुझावका आधारमा अघि बढ्ने केन्द्रीय बैंकले बताएको छ। समितिले प्रारम्भिक प्रतिवेदन प्रस्तुत गरिसकेको छ। उक्त प्रारम्भिक प्रतिवेदन उपर सम्बद्ध लघुवित्त संस्थाका कार्यकारी प्रमुखहरूसँग छलफल गरिएको र यसको अन्तिम प्रतिवेदनका आधारमा लघुवित्तसम्बन्धी नीतिगत व्यवस्था गरिने राष्ट्र बैंकका वरिष्ठ डेपुटी गभर्नर डा नीलम ढुंगाना तिम्सिनाले बताइन्। काठमाडौंमा आयोजित लघुवित्त क्षेत्रका वर्तमान समस्या, चुनौती र समाधान विषयक अन्तरक्रिया कार्यक्रमलाई सम्बोधन गर्दै उनले लघुवित्त क्षेत्रमा अहिले उत्पन्न समस्याबाट पाठ सिकेर अघि बढ्नुपर्नेमा जोड दिइन्। ग्रामीण तथा सामाजिक बैंकिङको अवधारणाले सञ्चालित यस्ता संस्थालाई विगतमा सफ्ट कर्नरमा राखेर नियमन गरिएकाले समस्या नियन्त्रणबाहिर जाने अवस्था आयो, उनले भनिन्, राष्ट्र बैंक नियामक हो, तर स्वयं संस्थाहरू पनि स्वनियमनमा बसिदिए समस्या आउन पाउँदैन। राष्ट्र बैंकले लघुवित्तका लागि ल्याउने नीति, नियम तथा निर्देशनहरू यस्ता संस्थालाई अप्ठ्यारोमा पार्न नभई समग्र लघुवित्त क्षेत्रकै सुधार, सदुढीकरण र संस्थागत सुशासनका लागि भएको समेत उनले बताइन्। सोही कार्यक्रममा नेपाल राष्ट्र बैंकका कार्यकारी निर्देशक एवं लघुवित्त सुपरिवेक्षण विभागका प्रमुख रेवती नेपालले विगतमा धेरै लघुवित्त संस्था सञ्चालनको लाइसेन्स दिनु तत्कालीन आवश्यकता भएको बताए। वित्तीय साक्षरता कम भएको, ग्रामीण तहसम्म कर्जाको पहुँच नपुगेको अवस्थामा त्यो उद्देश्य प्राप्त गर्न धेरै संस्थालाई सञ्चालन अनुमति दिनु राष्ट्र बैंकको कर्तव्य पनि थियो, उनले भने, तर अहिले समस्या देखिइसकेपछि यसको नियमनमा विशेष जोड दिनुपरेको हो। कार्यक्रममा कार्यपत्र प्रस्तुत गर्दै लघुवित्त विज्ञ डा भरतसिंह थापाले यस्ता संस्थामा पछिल्ला वर्षमा लघुवित्तका कर्जाको गुणस्तर खस्किएको बताए। लक्षित वर्गमा प्रवाह भएको कर्जाको उत्पादकत्व घटेको छ, अनुत्पादक क्षेत्रमा खर्च हुँदा ऋण तिर्न नसक्ने स्थितिमा ऋणीहरू पुगेका छन्, उनले भने, एकातिर ऋणीहरू समस्यामा छन् भने अर्कातिर स्वयं लघुवित्त संस्थामा समेत पारदर्शिताको अभाव छ। पछिल्लो समय लघुवित्तका समस्या राजनीतिकरण हुने थाल्नु समेत चुनौतीको रूपमा देखिएको उनले उल्लेख गरे। लघुवित्तका समस्या सरकार, नियामक निकाय र सम्बद्ध संस्थाहरूको पहलमा समाधान नभए यसले समग्र वित्तीय प्रणालीमै जोखिम निम्त्याउने उनले बताए। कार्यक्रमलाई सम्बोधन गर्दै लघुवित्त संघ नेपालका अध्यक्ष पोखरेलले नियामकीय र नीतिगत व्यवस्था कार्यान्वयन गर्न लघुवित्त संस्थाहरू तयार रहेको बताए। यसका लागि व्यवस्थापन समूह सबल, सक्षम हुनुपर्ने र त्यसमा सञ्चालकहरूले सहजरूपमा सहयोग गर्ने उल्लेख गरे। लघुवित्तका समस्या राजनीतिक विषय बनाइनु विडम्बना हुने भन्दै उनले जनप्रतिनिधिले समेत यस्ता संस्थाको मूल्यमान्यता र कार्यप्रकृति बझ्नुपर्नेमा जोड दिए। त्यसैगरी नेपाल लघुवित्त बैंकर्स संघका अध्यक्ष रामबहादुर यादवले लघुवित्त क्षेत्रमा देखिएका समस्यालाई चुनौतीसँगै अवसरको रूपमा लिनुपर्ने बताए। एकाध संस्थामा देखिएका समस्यालाई सामान्यीकरण गर्न नहुने भन्दै उनले लघुवित्तका सकारात्मक पाटा पनि हेर्नुपर्ने बताए। पछिल्लो समय लघुवित्तका मोडल परिवर्तनका चर्चा भइरहेकोमा उनले यस्था संस्था सञ्चालनको मोडलमा समस्या नभएको दाबी गरे। यद्यपि आवश्यक सुधार, संशोधन गरेर जान सकिने उनले बताए।"
भरतपुरबर्दघाट २२० केभी प्रसारण लाइनको निर्माण पूरा,"काठमाडौं : चितवनको भरतपुरबाट नवलपरासीको बर्दघाटसम्मको भरतपुरबर्दघाट २२० किलोभोल्ट (केभी) डबल सर्किट प्रसारण लाइन निर्माण पूरा भएको छ। चितवनको भरतपुर महानगरपालिका११, आँपटारीस्थित नयाँ भरतपुर सबस्टेसनबाट सुरु भई बर्दघाट सबस्टेसनमा अन्त्य हुने ७४ किलोमिटर २२० केभी डबल सर्किट प्रसारण लाइनको निर्माण सकिएको हो। यस प्रसारण लाइनले एक हजार मेगावाटसम्म विद्युत् प्रवाह गर्न सक्छ। २२० केभी डबल सर्किट प्रसारण लाइनलाई सुरुमा १३२ केभीमा सञ्चालनमा ल्याइनेछ। नेपाल विद्युत् प्राधिकरणका कार्यकारी निर्देशक कुलमान घिसिङले उक्त प्रसारण लाइन निर्माण सम्पन्न भएपछि भरतपुरबाट पश्चिमतर्फ विद्युत् प्रवाह गर्न थप सहज हुने बताए। अब भरतपुरबाट बर्दघाटसम्म विद्युत् पठाउन पुरानोसहित ३ सर्किट भएका छन्।"
एकतिहाइ बजेट घोषणाको प्रगति जिरो,"काठमाडौं : आर्थिक वर्ष २०७९०८० को बजेटमा उल्लेखित आर्थिक क्षेत्रसँग सम्बन्धित एक तिहाइ कार्यक्रममा शून्य प्रगति देखिएको छ। बजेटले यस क्षेत्रसँग सम्बन्धित कुल ६२ बुँदा उल्लेख गरेकामा २२ वटा कार्यान्वयनको चरणमै नगएका हुन्। तीमध्ये २९ बुँदा आंशिक रूपमा कार्यान्वयन भएका छन् भने मात्र ११ वटा व्यवस्था कार्यान्वयनमा आएका छन्। आर्थिक भित्र पूर्वाधार क्षेत्रका ६, पर्यटनसँग सम्बन्धित ५, उद्योग र भूमिसँग सम्बन्धित ३३, सार्वजनिक निजी साझेदार विषयका २ तथा वैदेशिक लगानी, स्टार्टअप र सूचना प्रविधिसँग सम्बन्धित ११ बुँदा कार्यान्वयनको चरणमै गएनन्। नेपाल उद्योग परिसंघले गत आर्थिक वर्षको बजेटको कार्यान्वयन समीक्षा गर्दै यस्तो निष्कर्ष निकालेको हो। गत आर्थिक वर्ष २०७९०८० मा सरकारको बजेटमा उल्लेख आर्थिक क्षेत्रसम्बन्धी घोषणा कार्यान्वयन फितलो रहेको परिसंघको ठहर छ। गत वर्ष सरकारले १७ खर्ब ९३ अर्ब रुपैयाँ खर्च गर्ने लक्ष्यसहितको बजेट प्रस्तुत गरेकोमा १४ खर्ब ३० अर्ब (लक्ष्यको ७९७ प्रतिशत) मात्रै खर्च भएको थियो। यसमध्ये पनि, विकास लक्षित पुँजीगत खर्चको स्थिति कमजोर रहेको थियो। कम्तीमा एक तिहाइ पुँजीगत रकम खर्च नै हुन सकेन। परिसंघले आम्दानी र खर्च दुवैको शिथिलताले बजेट कार्यान्वयनको कमजोरी उदांगो पार्ने बताएको छ। अधिकांश विकाससँग सम्बन्धित मन्त्रालयकै बजेट कार्यान्वयन निराशाजनक देखिन्छ। गत वर्ष बजेटमा उल्लेखित आर्थिक क्षेत्रसँग सम्बन्धित कुल ६२ बुँदाको कार्यान्वयनलाई समीक्षा गर्दा अधिकांशको कार्यान्वयनमा शिथिलता देखिएको छ। खासगरी, आर्थिक ऐनसँग सम्बन्धित करका दरमा परिवर्तन, छुट सुविधाजस्ता विषय स्वाभाविक रूपमा तत्कालै कार्यान्वयनमा गए तर, नीतिगत परिवर्तन, कानुनी सुधार तथा संरचनागत परिवर्तनसँग सम्बन्धित बजेटमा उल्लेखित बुँदाहरूको कार्यान्वयनको प्रगति निराशाजनक रहेको परिसंघको ठहर छ। यसले रूपान्तरणकारी सुधारका लागि आवश्यक पहलकदमी नपुगेको देखाउँछ, परिसंघले भनेको छ। आर्थिकमध्ये पनि सबैभन्दा धेरै पूर्वाधार, पर्यटन, उद्योग तथा भूमिसँग सम्बन्धित विषयका नीति र कार्यक्रमको कार्यान्वयन नभएको देखिन्छ। बहुप्रचारित स्टार्टअप प्रवद्र्धनात्मक कार्यक्रम, रोजगारी वृद्धिका कार्यक्रम, डिजिटल सार्वजनिक सेवा प्रवाह, पूर्वाधार निर्माण, निर्यात प्रवद्र्धन, उद्यमशीलता विकास, निजी क्षेत्र प्रवद्र्धनका विभिन्न कार्यक्रमको कार्यान्वयनको प्रगति अपेक्षाअनुसार भएन। वैदेशिक लगानीसँग सम्बन्धित बुँदाहरू भने अधिकांश कार्यान्वयनमा गएको देखिएको छ। परिसंघले गरेको बजेट वाच नामको अध्ययन अनुसार चालू आवको बजेटमा निजी क्षेत्र र अर्थतन्त्रसँग सम्बन्धित ७३ बुँदा छन्। परिसंघका अध्यक्ष राजेशकुमार अग्रवालले यी बुँदाहरूको प्रभावकारी कार्यान्वयनका लागि चालिनुपर्ने कदमको अध्ययन गर्दै सम्बन्धित निकायको भूमिका, आवश्यक कानुनी सुधारलगायतका विषयलाई स्पष्ट रूपमा देखाउने प्रयासस्वरूप दस्तावेज तयार गरेको बताए। परिसंघले ७३ बुँदालाई औद्योगिक विकास, लगानी प्रवद्र्धन, पूर्वाधार विकास, पर्यटन, कृषि, जडीबुटी तथा सुगन्धित वनस्पति, स्वदेशी उत्पादन तथा निर्यात प्रबद्र्धन, र कर व्यवस्थालाई सात क्षेत्रमा वर्गीकरण गरेको छ। मुलुकको अर्थतन्त्र मन्दीमा छ। बजेटमा घोषणा गरिएका नीति तथा कार्यक्रमको कार्यान्वयनबाट नै विद्यमान अर्थतन्त्रले भोगिरहेको मन्दीको असर, समग्र बजार मागमा आएको कमी, निजी क्षेत्रको घट्दो मनोबलमा सुधार ल्याउन सकिन्छ भन्ने हाम्रो विश्वास छ, उनले भने, मन्दीको अनुभव सरकार, निजी क्षेत्र एवं अर्थतन्त्रले गरिरहेको छ। अर्थतन्त्रलाई गतिशील बनाउँदै बजार माग वृद्धिका लागि लगानी बढाउनुपर्ने, निजी क्षेत्रको मनोबल उकास्नुपर्ने आवश्यकता अहिले छ। यसका लागि भरपर्दो माध्यम भनेको नै बजेटको प्रभावकारी कार्यान्वयन रहेको उनले बताए। सरकारको वित्त नीतिमा बोलिने तर कार्यान्वयन नहुने विगतका परम्परालाई तोड्दै मुलुक आर्थिक रूपान्तरणको मार्गमा रहेको अनुभव सरकारी निकाय, निजी क्षेत्र, जनस्तरले समेत अनुभव गराउन सक्नुपर्ने चुनौती रहेका अग्रवालको भनाइ छ। निजी क्षेत्रको सहभागिताले कार्यकुशलता बढ्छ मुख्यसचिव वैकुण्ठ अर्यालले औद्योगिक पूर्वाधार सार्वजनिक क्षेत्रले एक्लै विकास गर्न नसक्ने बताएका छन्। उनले निजी क्षेत्र औद्योगिक क्षेत्र विकास र सञ्चालनमा सहभागी भए सबैको कार्यकुशलता बढ्ने जिकिर गरे। २०४९ सालमा गरिएको केही सुधार, औद्योगिक व्यवसाय ऐन निर्माण, औद्योगिक नीति, वाणिज्य नीति आदि बने पनि ३० वर्षसम्म पनि गेम चेन्जिङ काम गर्न सकेनौं, मुख्यसचिव अर्यालले भने, सरकारले सहयोगी वातावरण निर्माण गर्ने हो, यसबीचमा निजी क्षेत्रको आवश्यकता महसुस भएकै हो। सिमेन्ट उद्योगसम्म बिजुली र बाटो पुर्याउने नीतिका कारण आज देश सिमेन्ट निर्यात गर्न सक्ने अवस्थामा पुगेको स्मरण उनले गरे। यद्यपि उद्योगीको आत्मविश्वास नहुनाले निर्यातमा दिगोपन आउन नसकेको बताए। सिमेन्ट उद्योगीलाई लाभ होस् भन्ने हेतुले चालू आवको बजेटमार्फत ढलान सडकमा जोड दिइएको उनले बताए। मुख्यसचिव अर्यालले व्यवसायपछि पर्नुको कारण करमात्र नभएको भन्दै व्यवसायीसँग गैरवित्तीय प्रोत्साहनका बारेमा कुरा गर्न आह्वान गरे। सो क्रममा उनले नेपाल पूर्वाधार विकास बैंक (निफ्रा) को औचित्य र प्रभावकारिताबारे प्रश्न गरे। वाणिज्य बैंकहरूले मात्रै पूर्वाधार क्षेत्रमा लगानी नपुग्ने भएकाले निफ्राजस्ता बैंक स्थापना गरिएको हो, तर निफ्राले उद्योग क्षेत्रमा लगानी कति गर्यो र लगानीको प्रभावले उद्योग क्षेत्रमा पारेको असरको विषयमा अध्ययन गर्न आवश्यक देखिएको छ।"
प्री ओपन सेसन : नेप्से परिसूचक १३९ अंकले घट्यो,काठमाडौं : प्री ओपन सेसनमा नेप्से परिसूचक १३९ अंकले घटेर २०४४०४ विन्दुमा झरेको छ। यो सेसनमा १० कम्पनीको १ हजार ८२८ कित्ता सेयर ७ लाख ३५ हजार २६८ रुपैयाँमा कारोबार भयो। कारोबारमा आएकामध्ये २ कम्पनीको मूल्य बढ्यो भने ७ को घट्यो। सो सो समयमा एक कम्पनीको मूल्य भने स्थिर रह्यो।

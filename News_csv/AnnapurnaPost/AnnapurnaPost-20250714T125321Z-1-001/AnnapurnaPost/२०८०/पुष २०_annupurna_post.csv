शीर्षक,विवरण
सार्वजनिक ऋणका पाँच सबाल,"विकासशील मुलुकहरू दोहोरो वित्त समस्यामा हुन्छन्। पहिलो, वित्तीय स्रोतको न्यूनता र दोस्रो, उपलब्ध स्रोतको उपयोगको न्यून सामर्थ्य। नेपाल यसको अपवाद होइन। नेपालले तिर्न बाँकी ऋण करिब २,३४९ अर्ब पुगेको छ। जसमा १,१७० अर्ब बाह्य र अन्तरिक १,१७९ अर्ब छ। यो प्रतिव्यक्तिका हिसाबमा करिब ७९ हजार नाघेको छ। अर्कोतर्फ विकास वित्तका लागि लिइएको ऋण समयमै खर्च हुन नसक्दा पुँजी निर्माणको क्रम पनि सुस्त छ। भएको खर्चको समयमै शोधभर्ना लिन नहुँदा नगद प्रवाह पनि समस्यामा पर्ने गरेको छ। राजनीतिक तवरबाट सार्वजनिक ऋण बढ्दै गएकोमा आलोचना भइरहेकै छ तर सरकारमा पुगेपछि ऋणलाई सजिलो विकल्पको रूपमा लिने प्रवृत्ति छ। अझ ऋण लिन सक्नुलाई राजनीतिक सफलता मानिन्छ। नेपालको बजेट सबै घाटा बजेट हुन्, राष्ट्रिय बजेटको २५ प्रतिशतभन्दा माथिको हिस्सा सार्वजनिक ऋणले लिँदै आएको छ। २०७८०७९ को बजेट १,६३२ अर्बमा आन्तरिक राजस्व १,०५० अर्ब, अनुदान ५९९ अर्ब भई खुद न्यून ५२२ अर्बमध्ये २८३ अर्ब र आन्तरिक ऋण २३९ अर्ब थियो। त्यसपछिका आर्थिक वर्षदेखि आन्तरिक ऋणले बाह्यलाई उछिन्दै आएको छ। चालू आव २०८००८१ को बजेटको आकार १,७५१ अर्बमा ४५२ अर्ब न्यूनपूर्तिका लागि २१० अर्ब बाह्य ऋण र २४० अर्ब आन्तरिक ऋण लिइँदै छ। बाह्यभन्दा आन्तरिक ऋण बढ्नु र त्यो दैनन्दिनी प्रशासनमा खर्च हुनुले ऋण व्यवस्थापनको गम्भीरतालाई संकेत गर्छ। के सार्वजनिक ऋण नराम्रो हो ? भन्ने भाष्य बनाइएको छ, के यो त्यस्तो खराब कुरा हो ? ऋण लिएर लगानी गर्ने सामान्य आर्थिक अवधारणा हो, जुन परिवार वा निजी तहमा मान्य छ, सार्वजनिक तवरमा पनि त्यस्तै हो। विकासको सुरुआती दिनमा ऋण आन्तरिक साधनको विकल्प पनि हो। ऋण लिएर विकास र समृद्धिको आधार बनाउनु यसपछिको अवधारणा हो। यसलाई कुल गार्हस्थ्य उत्पादन अनुपातको सापेक्षमा लिएर पनि विश्लेषण गरिन्छ। त्यो पनि सधैं सान्दर्भिक तथ्य होइन। नेपालको तिर्न बाँकी ऋण कुल गार्हस्थ्य उत्पादनको अनुपातमा ४३ प्रतिशत छ। ग्लोबल डेब्ट याकिङमा माथि रहेका मुलुकहरू विकसित छन्। पहिलो स्थानमा रहेको जापानको ऋण कूल गार्हस्थ्य अनुपातमा २५५ प्रतिशत छ, त्यो पनि आन्तरिक ऋण हो। जापानले बाह्य ऋण लिँदैन। विकसित देशहरूको समूह जी७ को यो अनुपात १२८ प्रतिशत छ। दोस्रो दोस्रो याकिङमा रहेको ग्रिसको १६८, तेस्रोमा रहेको सिंगापुरको १६८, त्यसपछिको इटालीको १४४ र छैटौं स्थानमा रहेको संयुक्त राज्य अमेरिकाको १२३ प्रतिशत छ। उदीयमान चीन र भारतको क्रमशः ७४ र ५७ प्रतिशत जति छ। यस अर्थमा कुल गार्हस्थ्य अनुपातमा नेपाल आत्तिनु पर्ने अवस्था होइन। त्यस्तै, प्रतिव्यक्ति ऋण अनुपातमा पनि नेपालको ७९ हजार (करिब ६०८ अमेरिकी डलर) छ भने अमेरिका र जापानको क्रमशः ९२ हजार र १ सय १ हजार अमेरिकी डलर छ। आँकडा र विश्लेषणले लिएको ऋण उत्पादन क्षमता बढाउन र पुँजी निर्माणमा खर्च गर्नुपर्छ। विकसित मुलुक विकास समृद्धिमा माथि छन्, नेपाल त्यस अवस्थामा छ्रैन। जेएम किन्जले बेरोजगारीको समस्या समाधान गर्न ऋण लिएर भए पनि लगानी गरी दीर्घकालमा निजी क्षेत्रले रोजगारी सिर्जना गर्ने वातावरण बनाउनुपर्छ भन्ने सिद्धान्त स्थापित गरे। विकासशील देशहरू विशेषतः विकास वित्तका लागि ऋण लिने गर्छन्। नेपालको सार्वजनिक ऋणलाई यिनै आधारमा रहेर हेर्नुपर्ने हुन्छ। नेपालको सार्वजनिक ऋण व्यवस्थापनमा केही सबाल छन्, जसलाई सम्बोधन गरेर नै ऋण व्यवस्थापनको उद्देश्य पूरा गर्न सकिन्छ। पहिलो, सार्वजनिक ऋणको परिभाषा साँघुरो छ। सरकारले आन्तरिक तथा बाह्य रूपमा लिएको ऋण मात्र यसमा गणना गरिएको छ। जब कि व्यापक परिभाषाअनुसार सरकार, यसका संरचना, सार्वजनिक संस्थानलगायत सबै एक्स्ट्राबजेटरी निकायको ऋण दायित्व समावेश हुनुपर्नेमा त्यसो भएको छैन भने ऋण जमानतजस्ता सरकारी दायित्व पनि ऋणमा समावेश छैनन्। दोस्रो, ऋणको कार्यकुशल उपयोग हुने गरेको छैन। वैदेशिक ऋण समयमा खर्च गर्ने (प्रशोचन) क्षमता छैन। खर्च गरिएको ऋणको शोधभर्ना समयमा नहुँदा नगद व्यवस्थापनमा समस्या आएको छ। आन्तरिक ऋणका संयन्त्र जारी गर्ने समय र नगद व्यवस्थापनबीचको सन्तुलन छैन। सहजताका आधारमा प्रत्येक चौमासिकमा नै आन्तरिक ऋण उठाइएको छ। यसले ऋणको लागत र नगदको निष्क्रियता बढाएको छ। तेस्रो, ऋणको उपयोगको प्रश्न पनि छ। बाह्य ऋण सामान्यतः आयोजना र सर्त आबद्ध गरिएको हुन्छ। ऋण लिनु भनेको कमाउन हो, उपभोगका लागि होइन। चौथो, नेपालको बाह्य ऋण भुक्तानीमा प्रतिवर्ष ठूलो विनिमय घाटा व्यहोर्नु परिरहेको छ। नेपाली मुद्रा प्रतिदिन कमजोर छ र विदेशी मुद्रामा ऋण भुक्तानी गर्नुपर्छ। पाँचौं, ऋण व्यवस्थापन लागत उच्च छ। आन्तरिक ऋण व्यवस्थापन लागत घटाउन केही सजिला उपाय छन्, तर तिनले कार्यरूप पाएका छैनन्। ऋण लेखांकन विधि र क्षमता विकासका काम भर्खर हुँदैछन्। सार्वजनिक ऋण व्यवस्थापन कार्यालय स्थापनापछि प्रणाली निर्माणको काम भइरहेको छ। लेखांकन, अभिलेखन, प्रतिवेदन र समयतालिका अनुरूप भुक्तानीका कामहरू हुनेगरी महालेखा नियन्त्रक कार्यालयबाट विकास भएको प्रणाली हस्तान्तरण भएको छ। तर नेपाल राष्ट्र बैंक, महालेखा नियन्त्रक कार्यालय र ऋण व्यवस्थापन कार्यालयबीच कार्यमूलक समन्वयको खाँचो छ। कार्यालयमा क्षमता विकासको खाँचो छ। केही वर्षयता सरकारी कोषले नकारात्मक बचत उपयोग गरिरहेछ। कुनै समय यसलाई आन्तरिक ऋणका रूपमा मिलान गर्नुपर्ने अवस्था आउँछ। त्यसतर्फ ध्यान दिइएको छैन। विकासोन्मुख मुलुकले ऋण व्यवस्थापनमा केही साझा समस्या भोग्दै आएका छन्, नेपाल पनि यसबाट अपवाद छैन। जस्तो कि अपर्याप्त र कमजोर पुँजी तथा मुद्रा बजारको विद्यमानता, गैरवित्तीय क्षेत्रको ऋण लिने अवसरको सीमितता, बचतकर्ताको बानी परिवर्तन र राजनीतिक क्षेत्रबाट सतही प्राथमिकता।"
"जे देखें, त्यही लेखें","गाउँमा बिताएका बाल्यकालका स्मरणमध्ये एउटा कुराले अहिले पनि मेरो मगज खलबली रहन्छ। म बसेको गाउँमा अत्यधिक चोरी हुन्थ्यो तर चोर हत्तपत्त समातिँदैनथ्यो। कसै कहाँ चोर आएको थाहा पाएमा टच बालेर कराएपछि गाउँले सबै टच बाल्दै चिच्याएर चोर खोज्न र खेद्न बाहिर निस्कन्थे। सबैको हातमा टच अनि चोरचोर भन्दै चिच्याएर दौडिँदा रातको समयमा खेतबारी झिलिमिली देखिन्थ्यो। आखिर चोर भेटिँदैनथ्यो। बिहान उठ्दा सबैका बाली कुल्चिएर, माडिएर थामिनसक्नु नोक्सान भएको देखिन्थ्यो। वर्षौंदेखि चोरी हुने, चोर खेद्ने तर चोर नभेटिने क्रम बढ्दै गएपछि बल्ल रहस्य खुल्थ्योः चोर अन्तको नभएर त्यही गाउँकै रहेछ, चोर आफैं चोरचोर भन्दै टच बालेर गाउँलेकै भीडमा दौडिँदो रहेछ। त्यसपछि गाउँले चनाखो भएर चोर खोज्न थाले, चोर पनि समातियो र चोरी पनि रोकियो। यो अनुभवसँगै हाम्रा अग्रजहरूले सिर्जना गरेको उखान जो चोर उसकै ठूलो स्वरलाई जोडेर समीक्षा गर्ने गर्छु। बाल्यकालमा अनुभव गरेको त्यो यथार्थ र सिंगो देशको यथार्थ लगभग उस्तैउस्तै छ। को सज्जन या सत्यवादी हो छुट्ट्याउन नसक्ने अवस्था छ। जो बेइमानी हो र नैतिकहीन हो, ऊ नै सज्जन र सत्यवादीको पारा देखाउँदै सत्य र निष्ठाको नारा घन्काउँदै हिँडेपछि इमान र बेइमान छुट्ट्याउनै नसकिने अवस्था छ। परिस्थिति बनाइदिएर मनस्थिति बदलिदिने खेल र झेल दुवैले प्राथमिकता पाएको छ। पीडित पीडा भोग्न बाध्य भएर चिच्याइरहन्छन् तर पीडक नैतिकताको पाठ पढाएको बहानामा चिच्याएर हिँडिरहेका छन्। अन्याय र अत्याचारमा पर्नेहरू घुन पिसिए झैं पिसिएका छन्। त्यही मौकामा धुत्र्याइँ गरेर उनीहरूकै बीचमा गोहीका आँसु चुहाउँदै मिसिएका छन्। समाजमा रैंदालो मच्चिएको छ। एउटा वर्ग बाध्यतामा पिल्सिएको छ। अर्को वर्ग त्यही बाध्यताभित्र मानवीय संवेदनालाई नै भजाउन पल्किएको छ। जबसम्म समाजको यो विचित्र रूपलाई फर्किएर हेर्ने दृष्टि हामीमा आउँदैन, तबसम्म यो समाजले नै कष्टबाट मुक्ति पाउँदैन। बाल्यकालमा भोगेको चोरको चलाखीको रहस्य जस्तै हो अहिलेको समाजको जड अर्थात् जरो र त्यसले निम्त्याएको ज्वरो। जहाँ निष्ठा हुन्छ, त्यहाँ नैतिकताको पनि महŒव झल्किन्छ। जहाँ थिति हुन्छ, त्यहाँ नीति पनि गतिलो हुन्छ। निष्ठा र थिति नभएको समाजमा अराजकता मैलाउँछ। जहाँ धर्म हराउँछ, त्यहाँ मर्म पनि हराउँछ। धर्म र मर्म बुझ्ने नहुँदा लाज अर्थात् शर्मको इज्जत हुँदैन। आज हाम्रो परिस्थिति र परिवेश त्यस्तै हुँदै गएको छ। नेतृत्वमा व्यक्ति पुगेको छ तर व्यक्तित्व पुगेको अनुभूति हुन सकेको छैन। सकारात्मक कुराभन्दा नकारात्मक कुरा बढी बिकाउ भएको छ। तर सबै बिकाउ कुरा टिकाउ हुँदैनन् भन्ने बुझेर पनि बुझ पचाइएको अवस्था छ। गज्जबको कुरा त हामी देशभित्र देश हरायो भनेर देश नै खोजिरहेका छौं। मानवले नै मानवता हरायो भन्दै आफैंलाई गिज्याइरहेका छौं। चोर औंलाले अरूलाई औंल्याउँदा बाँकी औंलाले आफैंलाई देखाइरहेको छ भन्ने हेक्का हुन छाडेको छ। यो आजको यथार्थ र हामी बाँचेको समाजको धरातल हो। एकैछिन आत्मसमीक्षा गरौं। आफ्नै देश र परिवेशकै कुरा हेरौं। नागरिकले नेतृत्व र नेतृत्वले नागरिकको सद्भाव र सम्बन्ध धमिलो र अमिलो बनाउँदै लागेको अवस्था छ। अधिकांश नागरिक तहमा राजनीतिक गतिविधिले असन्तुष्टि जन्माउँदै गएको छ। राजनीतिक दलप्रतिको अरुचि बढेको छ। दलहरू आफ्नै व्यवहार र चरित्रले आफैं दलदलमा फस्दै गएका छन्। अवस्थालाई रोगसँग चित्रण गर्ने हो भने ग्यास्टिक हुँदै अल्सर भएर क्यान्सरको पनि चरणबद्ध भोगाइमा प्रवेश गरिसकेको अवस्था छ। राजनीतिक परिवर्तनपछि पनि शासकीय पद्धति र प्रक्रियाको अवरोधले रोग निको हुन सकेन भनेर भ्रम फाल्यौं तर रोग आफैंले ढाकछोप गरेर पाल्यौं। नीति नियम र पद्धतिको सुधार गर्नुपर्ने चटारोको बहानाले हामीलाई वर्षौं रोग टाल्न पुग्यो। हिजो रोग टालिएको थियो, फालिएको थिएन। हिजो दबाई खाएर दबाइएको थियो, खास उपचार भएको थिएन। हिजो रोगलाई हामीले छल्यौं होला। आज फेरि रोगले हामीलाई गालेको छ। आफ्नै व्यवहार र कर्म हामी आफ्नै लागि प्रत्युत्पादक बन्दै गएको छ। अरूलाई पुर्न खनेको खाडलमा आफैं पुरिनुपर्ने अवस्थाको चित्र देखिँदै छ। कुकर्म र पाप एउटा समयसम्म त हाम्रो गर्जन र चिच्याहटले डराउँछ तर पाप र कुकर्मको हद पनि नाघ्न थाल्यौं भने एकदिन धुरीबाटै कराउँछ। गाउँमा वर्षौं पल्किएको चोरले आफूलाई पनि साधु बनाएर चोर खेद्ने अभियानमा आफूलाई त सरिक गरायो बाल्यकालमा जस्तै। अरू जस्तै उसले पनि चोरचोर भन्दै त करायो तर एकदिन रहस्य खुल्यो। गलत पात्र र प्रवृत्तिका कारण हामीले भोगिरहेको नियति विस्तारै उत्कर्षमा पुग्दै गरेको अवस्था छ। हिजो अन्माइएको विद्रोह आज आफैं जन्माइएको अवस्था छ। हिजो उपचारले रोग चिनेको थियो, आज रोगले उपचार। राजनीतिक, आर्थिक र सामाजिक पीडाको चीत्कारले न्याय पाउने आशा गर्न सकिने अवस्था छ। आउनुहोस् अरूतिर फर्किएर होइन, आफैंतिर फर्किएर विद्रोह गरौं। आफ्नै कमजोरीलाई आफैं औल्याऔं। प्रवृत्ति बदलियो भने पात्र आफैं बदलिन्छ। प्रवृत्ति सुध्रियो भने पात्र आफैं सुध्रिन सक्छ। अन्यथा नहोस् है जे देखें, त्यही लेखें।"
"टी२० विश्वकपमा नेपालले दक्षिण अफ्रिका, श्रीलंका, बंगलादेश र नेदरल्यान्ड्ससँग खेल्ने","काठमाडौं : आइसीसी टी२० विश्वकपमा नेपालले समूह डीमा परेको छ। आइसीसीले सार्वजनिक गरेको तालिकाअनुसार नेपाल समूह डीमा रहँदै दक्षिण अफ्रिका, श्रीलंका, बंगलादेश र नेदरल्यान्ड्ससँग खेल्ने भएको हो। नेपालले पहिलो खेल जुन ४ मा नेदरल्यान्ड्ससँग खेल्नेछ। त्यस्तै दोस्रो खेल जुन ११ मा श्रीलंकासँग, तेस्रो खेल जुन १४ मा दक्षिण अफ्रिकासँग र अन्तिम खेल जुन १६ मा बंगलादेशससँग खेल्नेछ। नेपालले दुई खेल वेस्ट इन्डिज र दुई खेल अमेरिकामा खेल्ने आइसीसीले जानकारी दिएको छ। भारतपाकिस्तान एउटै समूहमा आइसीसीले टी२० विश्वकपमा पुगेका २० टोलीलाई चार समूहमा विभाजन गरेको छ। समूहमा एमा भारत र पाकिस्तानसँगै, आयरल्यान्ड, क्यानडा र अमेरिका रहेका छन्। त्यस्तै समूह बीमा इंग्ल्याण्ड, अस्ट्रेलिया, नामिबिया, स्कटल्याण्ड र ओमान छन् भने समूह सीमा न्युजील्याण्ड, वेष्ट इण्डिज, अफगानिस्तान, युगान्डा र पपुवा न्युगिनी छन्।"
बेनीमा जिल्लास्तरीय नवौं राष्ट्रपति रनिङ्ग शिल्ड सुरु,"बेनी : बेनीमा नवौं जिल्लास्तरीय राष्ट्रपति रनिङ्गशिल्ड खेलकुद प्रतियोगिता शुक्रबारदेखि सुरु भएको छ । जिल्ला खेलकुद विकास समितिको आयोजनामा दुई दिनसम्म सञ्चालन हुने प्रतियोगिताको जिल्ला समन्वय समितिका प्रमुख राजकुमार थापाले उद्घाटन गरे । उद्घाटन समारोहमा महिला भलिबलको राष्ट्रिय टिमका कप्तान अरुणा शाही र करातेका अन्तराष्ट्रिय खेलाडी मार्सल गर्बुजालाई सम्मान गरिएको थियो । शाही रघुगंगा गाउँपालिकाको वडा नम्बर ३ पिप्ले र गर्बुजा रघुगंगा गाउँपालिका४ दग्नाम निवासी हन् । जिल्ला समन्वय समितिका प्रमुख थापा, जिल्ला खेलकुद विकास समितिका अध्यक्ष दिनेश केसी र प्रमुख जिल्ला अधिकारी लक्ष्मण ढकाल लगायतले शाही र गर्बुजालाई नगद तथा प्रशंसापत्र प्रदान गरेका थिए । उद्घाटन समारोहमा भएको मार्चपासमा अन्नपूर्ण, रघुगंगा र धवलागिरी गाउँपालिका क्रमश ः प्रथम, दृतीय र तृतीय भए । कार्यक्रममा जिसस प्रमुख थापाले स्थानीय तहहरुले खेलकुद क्षेत्रमा पनि लगानी बढाउन सुझाव दिए । प्रमुख जिल्ला अधिकारी ढकालले अनुशासन, लगनशिलता, इमान्दारिता र मेहनतका साथै स्वस्थ्य रहन पनि खेलकुदले सहयोग पुग्ने बताए । जिल्ला खेलकुद विकास समितिका अध्यक्ष केसीले भलिबल, एथलेटिक्स, कवड्डी, मार्सल आर्टका ३६ विभिन्न बिधामा ३६ वटा स्वर्ण पदकका लागि प्रतिस्पर्धा हुने बताए । धवलागिरी, मालिका, मंगला, अन्नपूर्ण रघुगंगा गाउँपालिका र बेनी नगरपालिका स्तरीय प्रतियोगिताबाट छनौट भएर आएका खेलाडीहरुबीच प्रतिस्पर्धा हुन लागेको हो । जिल्ला स्तरीय प्रतिस्पर्धाबाट छनौट हुने खेलाडीहरुले प्रदेश स्तरीय प्रतियोगितामा सहभागि हुने अवसर पाउनेछन् । प्रथम हुने पालिकाले रनिङ्ग शिल्ड सहित ट्रफी, मेडल र प्रमाणपत्र सहित नगद बीस हजार रुपैयाँ पुरस्कार प्राप्त गर्नेछन् । उपबिजेता र तृतीय हुनेले ट्रफी, मेडल र प्रमाणपत्र सहित नगद १५ हजार र १० हजार रुपैयाँ पुरस्कार पाउनेछन् । धवलागिरी र रघुगंगा बाहेकका पालिकाले कवड्डीमा प्रतिस्पर्धा गर्नेछन् । एथलेटिक्स बेनीको खुल्ला मञ्चमा, मार्सल आर्ट र उसु कवर्ड हल, कवड्डी कालीपुलको बास्केटबल खेलमैदान र भलिबल खेल म्याग्दी बहुमुखी क्याम्पसको खेलमैदानमा सञ्चालन हुने समितिका सदस्य प्रविन शाहीले बताए । सबै खेलको फाइनल खुल्ला मञ्चमा खेलाउने खेलकुद विकास समितिले जनाएको छ । यसपाली अन्नपूर्ण, रघुगंगा र बेनी नगरपालिकाका खेलाडीले उसुमा पनि प्रतिस्पर्धा गर्नेछन् । प्रतियोगितालाई व्यवस्थित बनाउन समितिका पदाधीकारी, सदस्य, कर्मचारी र प्रशिक्षकलाई जिम्मेवारी बाँडफाड गरिएको छ ।"
पुरुष भलिबलको उपाधि गलकोट नगरपालिकालाई,"बागलुङ : गण्डकी प्रदेश खुला पालिका स्तरीय पुरुष भलिबल प्रतियोगिताको उपाधिका लागि बागलुङको गलकोट नगरपालिकाले जितेको छ। सातौं बागलुङ महोत्सवमा आयोजना गरिएको प्रतियोगिताको फाइनल खेलमा शुक्रबार गलकोटले ताराखोला गाउँपालिकालाई ३० को सोझो सेटमा पराजित गर्दै उपाधि चुमेको हो। गलकोट नगरपालिकाले ताराखोलामाथि पहिलो सेट २५२०, दोस्रो सेट २५२२ र तेस्रो सेट समान २५२२ ले जित निकाल्यो। यस्तै शुक्रबार नै भएको तेस्रो स्थानको खेलमा ढोरपाटन नगरपालिकाले होटल माउन्टेन भ्यू काठेखोला गाउँपालिका५ लाई ३१ को सेटमा पराजित गर्यो। ढोरपाटनले पहिलो सेट २८२६ र दोस्रो सेट २५१८ ले जित निकालेको थियो। तेस्रो सेट २२२५ ले गुमाएको ढोरपाटनले चौथो सेटमा २५१२ को सहज जित निकाल्दै तेस्रो स्थान पक्का गर्यो। प्रतियोगिताको विजेता गलकोट नगरपालिकाले १ लाख ५१ हजार १ सय ११ रुपैयाँ प्राप्त गरेको छभने उपविजेता ताराखोला गाउँपालिकाले १ लाख १ हजार १ सय ११ रुपैयाँ प्राप्त गर्यो। यस्तै तेस्रो स्थानको ढोरपाटन नगरपालिकाले ५१ हजार १ सय ११ रुपैयाँ र सान्त्वना भएको होटल माउन्टेन भ्यूले २५ हाजर १ सय ११ रुपैयाँ प्राप्त गरेको छ।"
रनिङ शिल्डको उपाधि गौरीशंकरलाई,"अर्घाखाँची : अर्घाखाँचीको सन्धिखर्कमा सम्पन्न राष्ट्रपति रनिङ शिल्डको उपाधि गौरीशंकर इंग्लिस बोर्डिङ स्कुलले हात पारेको छ। विद्यालयले ७ स्वर्ण, २ रजत र ४ कास्य पदक गरी १३ पदकका साथ प्रथम स्थान हासिल गरेको नगर शिक्षा अधिकृत मञ्जु आचार्यले बताइन्। ६ स्वर्ण, ८ रजत र १ कास्य पदक गरी १५ पदकका साथ जनज्योति माध्यमिक विद्यालयले द्वितीय र ५ स्वर्ण, ५ रजत र ४ कास्य पदक गरी १४ पदकका साथ अर्घाखाँची आवासीय माविले तृतीय स्थान हासिल गरेको छ। प्रथमलाई शिल्डसहित ट्रफी, मेडल र प्रमाणपत्र तथा द्वितीय र तृतीय हुनेलाई ट्रफी, मेडल र प्रमाणपत्र प्रदान गरिएको छ।"
मन्त्री निवासलाई खेलाडी आवास बनाउन प्रस्ताव,"काठमाडौं : राष्ट्रिय खेलकुद परिषद्ले पुल्चोकस्थित हरिहर भवनमा रहेको मन्त्री निवासलाई खेलाडी आवास बनाउन प्रस्ताव गरेको छ। हरिहर भवनस्थित मन्त्री निवास ललितपुरको भैसेपाटीमा निर्मित भवनमा स्थानान्तरणपश्चात् खेलाडी आवासमा रूपान्तरण गर्न प्रस्ताव गर्ने निर्णय परिषद्को कार्यकारी समितिले गरेको हो। परिषद्का सदस्यसचिव एवं समितिका संयोजक टंकलाल घिसिडको अध्यक्षतामा बैठक बसेको थियो। राज्यले नेपालमा आयोजित अन्तर्राष्ट्रिय तथा नेपालले भाग लिएका विभिन्न प्रतियोगितामा बन्द प्रशिक्षणका दौरान होटल तथा बसोबास खर्चबापत ठूलो धनराशि खर्च गदै आएको छ। उक्त बाध्यात्मक अवस्था अन्त्य गर्न यो निर्णय गरिएको सदस्यसचिव घिसिङले बताए। अन्तर्राष्ट्रिय प्रतियोगिताको तयारी प्रशिक्षणका लागि विगतमा राज्यको ठूलो धनराशि खर्च हुने गरेको थियो, उनले भने, खेलाडीलाई कम खर्चमा गुणस्तरीय प्रशिक्षण सञ्चालन गर्दै राम्रो नतिजा हासिल गर्न पनि सहयोग पुग्ने भएको हुँदा हामीले मन्त्री निवासलाई खेलाडी आवासमा विकास गर्न प्रस्ताव गरेका हौं। १९ औं एसियाली खेलकुदको प्रशिक्षणका लागि सात महिनामा १२ करोड ३८ लाख खर्च भएको थियो। १३ औ दक्षिण एसियाली खेलकुदको तयारीका लागि सात महिनाकै अवधिमा ४३ करोड खर्च भएको थियो। यो राज्यलाई ठूलै भार हो। यसलाई कम गर्न सकिन्छ, उनले भने, त्यसैले हालको मन्त्री निवासलाई खेलाडी आवासका रुपमा विकास गर्न सके राज्य, खेलाडी र समग्र खेलक्षेत्रलाई फाइदा हुन्छ। घिसिङले मन्त्री निवासलाई खेलाडी आवासमा विकास गर्न सके विभिन्न खेलका खेलाडीको बन्द प्रशिक्षणका बेला एउटै होटलमा खेलाडीलाई राख्न नसक्ने अवस्थाको अन्त्य हुने बताए। सम्पूर्ण खेलाडी तथा प्रशिक्षकहरूलाई समानस्तरको बसोवास तथा खानपानको व्यवस्थासहित आवासको व्यवस्था गर्न सके नतिजा पनि राम्रो आउने उनको भनाइ छ। उनका अनुसार यो प्रस्ताव मन्त्रिपरिषद्बाट पारित भयो भने खेलाडीलाई उच्च प्राथमिकता दिएको सन्देश जाने र खेलाडी पनि उत्साहित हुनेछन्। युवा तथा खेलकुदमन्त्री डिगबहादुर लिम्बूले यो प्रस्तावलाई तदारुकता साथ अगाडि बढाउने प्रतिबद्धता व्यक्त गरेको सदस्यसचिव घिसिङले सुनाए।"
प्रथम मेयरकप क्रिकेट प्रतियोगिताको उपाधि तानसेन१ 'ए'लाई,"तानसेन : प्रथम मेयरकप रनिङ शिल्ड क्रिकेट प्रतियोगिताको उपाधि तानसेन१ 'ए'ले जितेको छ। आज भएको फाइनल खेलमा वडा नम्बर १ 'ए'ले वडा नम्बर ९ लाई ८ विकेटले पराजित गर्दै उपाधि जितेको हो। जितसँगै वडा नम्बर १ 'ए' ले नगद ६० हजार, ट्रफी प्राप्त गर्यो भने वडा नम्बर ९ उपविजेता हुँदै ३० हजारमा चित्त बुझायो। फाइन खेलमा टस जितेर पहिले ब्याटिङ रोजेको वडा नम्बर ९ ले निर्धारित २० ओभरको खेलमा १९ दशमलव ४ बलमा सबै विकेट गुमाएर ८१ रन बनाएको थियो। जसमा गोपाल तिमिल्सेनाले २४ रन, भुवन पाण्डेले १८ रन, विजय बौडेलले ९ रनको योगदान गरे। बलिङ तर्फ वडा नम्बर १ 'ए' का अर्पन अर्याल र रुपेश बस्यालले समान ३३ विकेट लिए। यस्तै विमर्श दर्नालले दुई, श्रीधर बस्याल र शिव शर्माले एकएक विकेट लिन सफल भए। ८२ रनको विजयी लक्ष्यसहित मैदान उत्रिएको वडा नम्बर १ 'ए' ले सुरुवात राम्रो गर्न नसके पनि रुपेश बस्याल र विशाल दर्नालले उत्कृष्ट साझेदारीले टिमलाई विजयी बनाउन सफल भए। रुपेशले ३१ रन र विशालले नटआउट ४३ रनको योगदान दिए। बलिङतर्फ वडा नम्बर ९ का भुवन पाण्डेले २ विकेट लिन सफल भए। वडा नम्बर १ 'ए'ले निर्धारित २० ओभरको खेलमा १५ दशमलव ४ ओभरमा जित हात पारेको हो। फाइनल खेलका म्यान अफ द म्याच वडा नम्बर १ 'ए' का विशाल दर्नाल भएको नगर खेलकुद विकास समितिका संयोजक हेमन्तराज शाक्यले बताए। प्रतियोगितामा तानसेन नगरभित्रका ९ वडाका १४ टिम सहभागिता रहेको थियो। फाइनलमा म्यान अफ दि फाइनल वडा नम्बर १ (ए) का विशाल दर्नाल भए। खेल अवधिभर ११ विकेट र ४४ रन बुटल्ने अर्पण अर्याल प्लेयर अफ दि सिरिज बन्न सफल भए। खेल अवधिमा १५ विकेट लिने वडा नम्बर १ (ए) कै विमर्श दर्नाल उत्कृष्ट बलर भए भने १११ रन बटल्न सफल उत्कृष्ट ब्याट्सम्यान रुपेश बस्याल भए। खेलाडीलाई लुम्बिनी प्रदेशसभा सदस्य वीरबहादुर राना, तानसेन नगरपालिकाका नगरप्रमुख सन्तोषलाल श्रेष्ठ, उपप्रमुख प्रतीक्षा गाहा सिंजाली, नगर खेलकुद विकास समितिका संयोजक शाक्य लगायतले पुरस्कार तथा प्रमाणपत्र वितरण गरे।"
जुन टोलीले खेल्नेछ विश्वकप,"काठमाडौं : नेपाल क्रिकेट संघ (क्यान)ले आईसीसी यू१९ पुरुष विश्वकपका लागि १५ सदस्यीय नेपाली टोली घोषणा गरेको छ। कप्तान देव खनाल छन्। यसअघि यू१९ एसिया कपसमेत खेलेका राष्ट्रिय टोलीका अलराउन्डर गुल्सन झा पनि टोलीमा समेटिएका छन्। टोलीमा अर्जुन कुमाल, आकाश त्रिपाठी, दीपकप्रसाद डुम्रे, दुर्गेश गुप्ता, दीपेशप्रसाद कँडेल परेका छन्। यस्तै, विशालविक्रम केसी, सुभास भण्डारी, दीपक बोहोरा, दीपक बोहोरा, उत्तम रंगु थापा मगर, विपिन रावल, तिलकराज भण्डारी र आकाश चन्द टोलीमा परेका छन्। दक्षिण अफ्रिकामा हुने प्रतियोगितामा नेपाल समूह डीमा छ। नेपालले विश्वकपमा अफगानिस्तान, पाकिस्तान र न्युजिल्यान्डसँग खेल्नेछ। आफ्नो पहिलो खेल २१ जनवरीमा न्युजिल्यान्डसँग हुनेछ। दोस्रो पाकिस्तानसँग २४ जनवरी र अफगानिस्तानसँग २६ जनवरीमा खेल्ने तालिका छ। यसैबीच क्यानले बिहीबार पत्रकार सम्मेलन गरी सन् २०२४ का लागि आफ्नो वार्षिक क्यालेन्डर सार्वजनिक गरेको छ। जुन क्यालेन्डरमा नेपालले खेल्ने राष्ट्रिय तथा अन्तर्राष्ट्रिय प्रतियोगिता समेटिएका छन्। वार्षिक क्यालेन्डरअन्तर्गत उमेर समूह, सिनियर महिला तथा पुरुषको राष्ट्रिय तथा अन्तर्राष्ट्रिय क्रिकेट प्रतियोगिताको मितिसहितको खेल उल्लेख छ। क्यानका अनुसार घरेलु मैदानमा क्यानडासँगको खेल, नामिबिया र नेदरल्यान्ड सम्मिलित त्रिदेशीय टी२० शृंखला हुनेछ। नेपाल प्रिमियर लिग मंसिरमा गर्ने गरी वार्षिक क्यालेन्डरमा समावेश गरिएको क्यानका सचिव पारस खड्काले बताए। उनले नेपाल ए टिम बनाउन लागेको र क्यानडाले सोही टिमसँगै प्रशिक्षण गर्ने बताए। खड्काले हङकङमा प्रस्तावित चार देशीय खेलको प्रस्ताव आएको बताए। घरेलु प्रतियोगितालाई पनि प्राथमिकताका साथ राखिएको उनले सुनाए। उनका अनुसार एसोसिएटमा नम्बर १ बन्ने चुनौती रहेको र यही प्राथमिकताका साथ क्यान अघि बढ्नेछ। उनले यसै वर्ष नेपालमा लेभल टु कोचिङसमेत हुने बताए। देवको कप्तानीमा १५ सदस्यीय नेपाली टोली घोषणा देव खनाल (कप्तान) अर्जुन कुमाल आकाश त्रिपाठी दीपकप्रकाश डुम्रे दुर्गेश गुप्ता गुल्सनकुमार झा दीपेशप्रसाद कँडेल विशालविक्रम केसी सुभास भण्डारी दीपक बोहोरा दीपकक बोहोरा उत्तम रंगु थापा मगर विपिन रावल तिलकराज भण्डारी आकाश चन्द"
उपाधि भिडन्तमा गलकोट र ताराखोला,"बागलुङ : गण्डकी प्रदेश खुला पालिकास्तरीय पुरुष भलिबल प्रतियोगिताको उपाधिका लागि गलकोट नगरपालिका र ताराखोला गाउँपालिका टोली भिड्ने भएका छन्। पहिलो सेमिफाइनल खेलमा बिहीबार होटल माउन्टेन भ्यू काठेखोला गाउँपालिका५ माथि रोमाञ्चक जित निकाल्दै ताराखोला फाइनलमा प्रवेश गरेको हो। ताराखोलाले होटल माउन्टेन भ्यूलाई ३२ प्रतिस्पर्धात्मक सेटमा पराजित गर्यो। पहिलो सेटमा २५२१ को जित निकाल्न सफल ताराखोलाले दोस्रो सेट २०२५ ले गुमाउन पुग्यो। तेस्रो सेट २५१७ को सहज जित निकालेको ताराखोलाले चौथो सेटमा प्रतिस्पर्धात्मक २९३१ ले गुमाउँदा खेल पाचौं सेटमा पुगेको थियो। पाँचौं सेटमा सुरुवातदेखि उत्कृष्ट खेल प्रस्तुत गरेको ताराखोलाले १५१० को जित निकाल्दै फाइनलमा स्थान पक्का गयो। दोस्रो सेमिफाइनल खेलमा गलकोट नगरपालिका ढोरपाटन नगरपालिकाविरुद्ध ३२ को प्रतिस्पर्धात्मक सेटमा जित निकाल्दै फाइनल प्रवेश गरेको हो। पहिलो सेट २३२५ ले गुमाएको गलकोट दोस्रो सेटमा २५१९ र तेस्रो सेटमा २५२० ले जित निकाल्न सफल भयो। चौथो सेटमा गलकोटले १५२५ ले गुमाउन पुग्दा खेल पाँचौं सेटमा पुगेको थियो। गलकोटले पाँचौं सेटमा १५१२ को जित निकाल्यो। शुक्रबार तेस्रो स्थानका लागि ढोरपाटन नगरपालिका र होटल माउन्टेन भ्यूबीच खेल हुने सातौं बागलुङ महोत्सवका भलिबल खेल संयोजक संजयकुमार श्रेष्ठले बताए। उनका अनुसार फाइलन खेल शनिबार हुनेछ। विजेताले १ लाख ५१ हजार १ सय ११ रुपैयाँ, उपविजेताले १ लाख १ हजार १ सय ११ रुपैयाँ, तृतीय हुने टिमले ५१ हजार १ सय ११ रुपैयाँ र सान्त्वना हुने टिमले २५ हजार १ सय ११ रुपैयाँ प्राप्त गर्ने भलिबल खेल संयोजक श्रेष्ठले बताए।"
तालिमे पेसाको रूपमा व्याख्या गरेको भन्दै चार्टर्ड एकाउन्टेन्ट्स संघको गम्भीर आपत्ति,काठमाडौं : नेपाल चार्टर्ड एकाउन्टेन्ट्स संघ (एक्यान)ले चार्टर्ड एकाउन्टेन्ट्स (सीए)लाई तालिमे पेसाको रूपमा व्याख्या गरेको भन्दै आपत्ति जनाएको छ। संघले विभिन्न सञ्चार माध्यममा सीए पेसालाई 'तालिमे पेसा'का रूपमा टीकाटिप्पणी गरिएको भन्दै गम्भीर ध्यानाकर्षण भएको जनाएको हो। संघले न्यूनतम पाँच वर्षे अध्ययन अवधि रहेको उपाधिको सही मूल्यांकन नभए देशमा रहेका सीएहरू अन्यत्र पलाएन हुनसक्ने खतरासमेत औंल्याए। संघले पेसाको मर्यादामा आँच आउने खालको टीकाटिप्पणी नगर्न आग्रह गरेको छ।
धितोपत्र बोर्डका अध्यक्ष हमालको कार्यकाल सकियो,काठमाडौं : नेपाल धितोपत्र बोर्डका अध्यक्ष रमेश कुमार हमालको कार्यकाल सकिएको छ। उनको कार्यकाल आज २०८० पुस २० गतेबाट सकिएको हो। कार्यकाल सकिएलगत्तै आज धितोपत्र बोर्डले उनलाई विदाइ गरेको छ। हमाल ५ फागुन २०७८ मा अध्यक्ष नियुक्त भएका थिए। उनले आफ्नो कार्यकालमा नेपालको दीर्घकालीन आर्थिक समृद्धिमा सहयोगी हुने कयौं सकारात्मक सुधारका प्रयास सुरू भएको दावी गरे। आगामी दिनमा सार्वजनिक भूमिका नरहे पनि एक सचेत नागरिकको रुपमा नेपालको आर्थिक र सामाजिक विकासमा सधैं प्रयत्नशील रहिरहने उनको भनाइ छ। सार्वजनिक भूमिकामा विल्कुल नयाँ अनुभव र प्रयास गर्ने गरी बोर्डमा आएकोमा रूपान्तरणमा एक दियो बालेर विदा भएको उनले उल्लेख गरेका छन् ।
सुन भनेर किनेको धातु पित्तल परेपछि,"सिमरा : बारा पचरौताका एक व्यवसायीले सुन भनेर किनेको धातु पित्तल परेपछि प्रहरीमा जाहेरी दिएका छन् । पचरौता नगरपालिका ५ बेल्दारी करमवाका ३७ वर्षीय मेराज अंसारीले आफू ठगिएको भन्दै बिहीबार जिल्ला प्रहरी कार्यालय बारामा जाहेरी दिएका हुन् । किराना पसलको व्यवसाय गर्दै आएका अंसारीले मंसिर १६ गते चार लाख २५ हजारमा सुन भनेर १०१० ग्रामको पाँच वटा बिस्कुट खरिद गरेका थिए । सुन भनेर किनेको उक्त बिस्कुट गहना बनाउन खोज्दा पित्तल निस्किएपछि अंसारी न्याय खोज्दै प्रहरी कार्यालय पुगेका हुन् । अंसारीले प्रहरीमा दिएको जाहेरीमा बारागढी गाउँपालिका २ दौरवा बस्ने ४० वर्षीय विनय थारु चौधरीसँग उक्त धातु खरिद गरेको उल्लेख गरेका छन् । थारुले पसलमै आएर आफूसँग १०१० ग्रामको सुनको पाँच वटा बिस्कुट रहेको र पैसाको खाँचो परेको हुँदा मिलाएर दिने बताएपछि आफूले उक्त धातु खरिद गरेको अंसारीको भनाइ छ । आफ्नो चिनजानका महागढीमाई ९ का राजेन्द्र महतोले थारुसँग आफूलाई भेट गराएको र सोही भेटमा थारुले आफूलाई सुन भनेर उक्त धातु बेचेको जानकारी अंसारीले प्रहरीलाई दिएका छन् । आफू ठगिएको जानकारी पाएपछि अंसारीले चौधरीविरुद्ध ठगी मुद्धा दर्ता गराएका छन् । बाराका प्रहरी उपरीक्षक सुरेशप्रसाद काफ्लेले सुन भनेर पित्तल खरिद गर्न पुगेको विषयलाई लिएर प्रहरीमा उजुरी परेको बताए । प्रहरी उपरीक्षक काफ्लेले उक्त धातु सुनजस्तो नदेखिए पनि जाँचका लागि पठाइने बताए । 'सुन भनेर किन्नुभएको रहेछ । उक्त धातु सुन नभएको जानकारी पाएपछि जाहेरी दिनुभएको छ', प्रहरी उपरीक्षक काफ्लेले भने, 'उक्त धातु सुन जस्तो देखिंदैन । तर पनि हामी जाँचका लागि पठाउछौं ।' ठगीमा मुछिएका व्यक्तिविरुद्ध अनुसन्धान प्रक्रिया अघि बढाइने काफ्लेले जानकारी दिए । पचरौता नगरपालिका वडा नं ५ का वडाध्यक्ष लक्ष्मी यादवले किराना पसलको व्यवसाय गरिरहेका सोझो व्यवसायीलाई झुक्याएर ठगी गरेको बताए । यादवले ठगीमा संलग्न व्यक्तिलाई तत्काल नियन्त्रणमा लिएर कानुनी कारवाही अघि बढाउन आग्रह गरेका छन् ।"
"९,६४१ सवारीसाधन लिलाम गर्दै प्रहरी","काठमाडौं : प्रहरीले विभिन्न समयमा नियन्त्रणमा लिएका, तर सम्बन्धित धनीले फिर्ता नलगेका ९ हजार बढी सवारीसाधन लिलामी गर्ने तयारी गरेको छ। पहिलो चरणमा काठमाडौं उपत्यका प्रहरी कार्यालय र क्रमशः देशभरका प्रहरी कार्यालय तथा सरकारी परिसरमा रहेका बेबारिसे सवारी बेच्न लागिएको हो। २०६६ सालयता देशभर ९ हजार ६ सय ४१ वटा दुई तथा चारपांग्रे सवारी प्रहरी कार्यालय परिसरमा कवाड झैं थन्किएका छन्। तीमध्ये अधिकांश सामान्य मर्मत गरेर चलाउन सकिने खालका छन् भने केही पार्टपुर्जा फेरेर चलाउन सकिन्छ। केही भने स्क्र्याप (पत्रु) नै गर्नुपर्ने अवस्थाका छन्। त्यस्ता सवारी प्रहरीको टाउको दुखाइ बनेपछि ट्राफिक प्रहरीले लिलाम गर्न लागेको हो। यो प्रक्रियाका लागि सहजीकरण गर्न आवश्यक निर्देशनको प्रस्ताव मन्त्रिपरिषद्मा पठाइने भएको छ। उक्त प्रस्ताव भौतिक पूर्वाधार तथा यातायात मन्त्रालयले केही दिनमै मन्त्रिपरिषद्मा लैजाँदैछ। सवारी अनुगमन तथा ट्राफिक व्यवस्थापन दौरान कारबाहीमा परे ट्राफिक प्रहरीको नियन्त्रणमा रहेका सवारी साधनलाई व्यवस्थापन गर्ने कार्यविधिको मस्यौदा तयार भएर मन्त्रालय पुगेको हो। मस्यौदा नेपाल प्रहरीले बनाएको हो। अतिरिक्त प्रहरी महानिरीक्षक मीरा चौधरीका अनुसार धनीले लिन नआएका सवारीले गर्दा प्रहरी परिसर अस्तव्यस्त भएपछि उपाय खोजिएको हो। सुरुमा प्रहरी कार्यालय र त्यसपछि नियमित रूपमा सरकारी कार्यालयमा थन्किएका सवारी साधन लिलाम गर्दै जान्छौं। प्रकाश ज्वाला, भौतिक पूर्वाधारमन्त्री तयार मस्यौदाअनुसार पाँच वर्षसम्म पनि दाबी नगरिएका सवारीको राजस्व तिरेर लैजाने पहिलो प्राथमिकता सवारी धनीलाई दिइनेछ। त्यसपछिको प्राथमिकतामा बोलकबोल प्रक्रियामा जानेछन्। ममर्त गरेर वा पार्टपुर्जा फेरेर भए पनि चलाउन मिल्ने किसिमका सवारी छन् भने सवारी धनी पुर्जा (ब्लुबुक) बनाउने गरी कानुनी प्रबन्ध पनि गरिनेछ। प्रहरीका विभिन्न कार्यालय परिसरमा देशभर साढे ९ हजार बढी यस्ता बेवारिसे सवारी रहेछन्। तीमध्ये अधिकांश दुईपांग्रे छन्, चौधरीले भनिन्, अब पनि केही नगरिने हो भने यस्ता सवारी व्यवस्थापन थप चुनौतीपूर्ण बन्नेछ। बेवारिसे सवारी साधन राख्ने ठाउँको अभाव हुँदा ट्राफिक प्रहरीलाई टाउको दुखाई बनेको छ भने वर्षौंदेखि थुप्रिएको फोहोरले प्रहरी कार्यालय कवाडीखाना झै बनेका छन्। यस्ता सवारी काठमाडौं उपत्यका मात्र हैन, देशभरका प्रहरी कार्यालयमा छरपस्ट रूपमा छन्। प्रहरी कार्यालयको हातामा नअटेर ती सवारी साधन बाहिरी सडकमा समेत राखिने गरिएको छ। ट्राफिक प्रहरीले नियन्त्रणमा लिएका सवारी धनी पहिचान गरी फिर्ता पठाउने गरेको छ। तर, कर नै धेरै भएको, कवाड बनेका, इन्स्योरेन्सबाट क्षतिपूर्ति लिएका सवारीधनी सवारी लिन आउने गर्दैनन्। यस्ता सवारी साधन व्यक्तिको निजी सम्पति भएकाले लिलाम गर्न कानुन बाधक थियो। कार्यविधि बनेपछि कानुनी बाधा पनि हट्ने भएको छ। पहिलो चरणमा प्रहरी कार्यालयमा रहेका सवारी र त्यसपछि क्रमशः सरकारी कार्यालयमा थुप्रिएका सवारी पनि व्यवस्थापन गरिने भौतिक पूर्वाधार तथा यातायातमन्त्री प्रकाश ज्वाला बताउँछन्। यस्ता सवारी व्यवस्थापन गर्दा राजस्व पनि उठ्ने, प्रहरी परिसर तथा सार्वजनिक स्थल सफा हुने छ, मन्त्री ज्वालाले भने, सुरुमा प्रहरी कार्यालय र त्यसपछि नियमित रूपमा क्लियर गर्दै जाने योजना छ। हाल हेर्दा २०६६ सालदेखि बेबारिसे सवारी थन्किएका पाइयो। काठमाडौं उपत्यका ट्राफिक कार्यालय प्रमुख पोषराज पोखरेल पछिल्लो ५ वर्षमा धेरै नै यस्ता सवारी थुप्रिएको बताउँछन्। सवारीधनी विदेश गएर, हजारौं रुपैयाँ राजस्व तिन बाँकी रहेकाले नवीकरण गर्दा सवारीको भ्यालुभन्दा बढी तिर्नुपर्ने स्थितिमा पुगेका, दुर्घटनामा परेर दायित्व थपिएका वा कतिपयले कानुन थाहा नपाएका कारण ट्राफिक कार्यालयमा सवारी छाड्ने गरेको पाइएको छ। तीमध्ये आधाभन्दा बढी चल्न सक्ने अवस्थाका छन्। बाँकी पत्रु गर्नुपर्ने हुन सक्छ, उपत्यका ट्राफिक प्रमुख पोखरेलले भने। सरकारले पहिलो चरणमा उपत्यकाका बेबारिसे सवारी व्यवस्थापन गर्ने योजना बनाएको छ। उपत्यकामा मात्रै दुई, तीन र चारपांग्रे गरी २ हजार ९ सय ६९ वटा सवारी प्रहरीका विभिन्न कार्यालयमा बेवारिसे छन्।"

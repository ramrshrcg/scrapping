शीर्षक,विवरण
व्यवस्थाप्रतिको समदृष्टि,"देशमा सुशासन कायम होस् र भयमुक्त वातावरणमा शान्तिसँग बाँच्न पाऊँ भन्ने आकांक्षा जनताको छ। संसारमा आजसम्म त्यस्तो कुनै शासन व्यवस्था देखिएको छैन जुन इतिहासदेखिको प्रत्येक कालखण्डमा उत्तिकै प्रशंसा पाएको होस्। संसारमा आजसम्म त्यस्तो पनि शासन व्यवस्था देखिएको छैन, जुन हरेक कालखण्डमा केबल गलत ठहरियोस्। शासन व्यवस्थाले प्रशंसा पाउनु वा नपाउनु, सही वा गलत ठहरिनु केवल शासकको व्यवहार र कार्यशैलीले मात्र निर्धारण गर्दैन। बरु शासितको मनोविज्ञान र उक्त व्यवस्था निर्माणमा उनीहरूको स्वामित्व कति छ भन्नेमा पनि निर्भर गर्छ। शासनको कुनै पनि प्रणाली वा स्वरूपको सफलता त्यतिखेर निश्चित हुन्छ, जतिखेर राज्यसत्ता र जनता बीचमा बलियो रासायनिक तादात्म्यताको निर्माण हुन्छ। यो त्यस्तो रासायनिक तादात्म्यता हो, जसमा जनताका भावना र चाहना राज्य प्रणालीले बुझ्न सकेको हुन्छ। जनताले नभनेरै पनि उनीहरूका गुनासाहरू राज्यले सुन्न सकेको हुन्छ। यसको अर्थ फेरि यो पनि होइन कि जनताका जस्तोसुकै र जतिसुकै चाहनाहरू राज्यले अनिवार्य पूरा गरोस्। तर आफ्नो क्षमताको सीमाभित्र रही राज्यले जनताको जीवनमा सकारात्मक परिवर्तन भने ल्याउनै पर्छ। यो निर्विकल्प सर्त हो। प्राचीनकालदेखि आजसम्म यो देशका जनताले विभिन्न प्रकारका शासकीय ढाँचा देखे। त्यसबेलादेखि अहिलेसम्म अनेक शासकका शासन भोगे। नेपालीले जनताका भान्साबाट धुवाँ नउडेसम्म नखाने शासक पनि देखे अनि जनताका पधेंरोमा सुन्दर स्त्री देख्नेबित्तिकै सौतामाथि सौता थप्ने शासनकर्ता पनि देखे। नेपाली जनताले भुँडीभित्रै जर्नेल हुनेहरू पनि देखे अनि आफैंले तरबार उठाएर देशका लागि लड्ने शासक पनि देखे। श्री ३ का छायाँमा १०४ वर्षसम्म बाँच्न विवश श्री ५ हरू पनि यहाँका जनताले देखे अनि दललाई प्रतिबन्ध लगाएर आफ्नो सक्रिय शासन हाँक्ने श्री ५ पनि यहीकाले देखे। राजनीतिका अनेक दाउपेच र चालबाजी अनि त्यसले निम्त्याएको सुप्रभाव र कुप्रभाव नेपाली जनताले देख्दै भोग्दै आए। तर विगतमा हामीसँगै लम्किएका वा हामीभन्दा कमजोर अवस्थामा रहेका राष्ट्रका जनताहरू आज विकास र समृद्धिको नवीनतम् अभ्यास गरिरहँदा हामी नेपालीको जीवनमा भने कहिल्यै पनि आशा गरे अनुरूपको परिवर्तन आउन सकेन। आवरणमा सुन्दर चित्र देखिने गरे पनि नेपाली जीवनका भित्री पानाहरू आज पनि गरिबी र दुःखले नै भरिएका छन्। आज पनि एउटा नेपालीले दुई छाक खान खाडीकै ताँतोमा पसिना पगाल्नु परेको छ। राजनीतिका अनेक दाउपेच र चालबाजी अनि त्यसले निम्त्याएको सुप्रभाव र कुप्रभाव नेपाली जनताले देख्दै भोग्दै आए। तर पनि आशा गरे अनुरूपको परिवर्तन आउन सकेन। एउटा पीडितले न्याय माग्न न्यायालय होइन कि माइतीघर मण्डलमा उभिएर चिच्याउनुपर्ने अवस्था छ। हामी जनताले आजसम्म केवल धोका सिवाय केही पाएनौं। कतिपटक हामीलाई व्यवस्थाले धोका दियो त कतिपटक व्यवस्था हाँक्ने नेतृत्वहरूले। पछिल्लो केही वर्षयता अन्तर्राष्ट्रिय अर्थ राजनीति र भूराजनीतिमा शक्ति संघर्षलाई लिएर अत्यन्त जटिल परिस्थिति उत्पन्न भएको छ। चीन र भारतजस्तो दुई महाशक्ति राष्ट्रबीचमा अवस्थित भूपरिवेष्टित राष्ट्र नेपालको आजको राजनीतिमा यस परिस्थितिको प्रभाव नपर्ने कुरै भएन। यस्तो संवेदनशील अवस्थामा दुई छिमेकीलगायत तेस्रो राष्ट्रहरूसँग समेत सन्तुलित सम्बन्ध राखेर अघि बढ्नु आफैंमा सजिलो पक्कै छैन। तर हाम्रो नेतृत्वले घरिघरि देखाउने गरेको अस्थिर र अपरिपक्व परराष्ट्र दृष्टिकोणले भोलिका दिनमा नेपालको अस्तित्व माथि नै संकट नआउला पनि भन्न सकिन्न। यी र यस्तै समस्याहरूले नेपाली जनतालाई बेलाबखत पिरोल्ने गरेको छ। नेपाल आज संघीय लोकतान्त्रिक गणतन्त्रात्मक व्यवस्थामा छ। सैद्धान्तिक दृष्टिबाट हेर्दा यो एउटा उत्कृष्ट व्यवस्था हो भन्नेमा शंका नहोला। तर यही व्यवस्थामा नेपाली समाज विगतभन्दा बढी अनुशासनहीन र अराजक बन्दै गइरहेको छ। लोकतन्त्रको हाँक दिँदै स्वतन्त्रताको अभ्यास गर्ने नाममा हाम्रो समाज जसले जे गरे पनि हुन्छ, जसो बोले पनि हुन्छ भन्ने भाष्य स्थापित गर्दै स्वच्छन्दतातर्फ उद्वेलित भइराखेको छ। यो स्वेच्छाचारिताले जनतालाई मात्र होइन, नेतृत्वलाई पनि छोएको छ। आफ्नो निजी स्वार्थका लागि शक्ति पृथकीकरणको सिद्धान्तमाथि बारम्बार आक्रमण हाम्रै नेतृत्वबाट भइराखेको छ। भ्रष्टाचार र दण्डहीनताले नेतृत्वबाटै प्रश्रय पाइराखेको छ। आम जनतामा चरम असन्तुष्टि र निराशा बढेको छ। व्यवस्थालाई लिएर विश्वभरका अभ्यास हेर्दा कतिपय अवस्थामा पात्र र उसले देखाउने प्रवृत्तिका कारण व्यवस्थाले जसअपजस प्राप्त गर्ने वा व्यवस्थाको जग नै हल्लिएको छ भने कुनै अवस्थामा व्यवस्थाले नै पात्रलाई नियन्त्रण र सीमित गरिदिएको पनि छ। पछिल्लो केही समयदेखि नेपाली जनतामा देखिएको आक्रोश, माथि चर्चा गरिएको पात्र र तिनले देखाएको प्रवृत्तिको कारण पनि हुनसक्छ अथवा दुवै कारण पनि हुनसक्छ। खैर, कारण जेसुकै होस् तर जनतामा देखिएको यो आक्रोशले प्रणाली र प्रणाली हाँक्ने नेतृत्वमाथि प्रश्न भने उठ्छ नै। इतिहासदेखि वर्तमानसम्म नेपाली जनता पटकपटक राष्ट्रहित र जनहितका लागि भन्दै लडे। आफ्ना आफन्त गुमाउँदा वा आफू स्वयम् अंगभंग हुँदासमेत हरेकपटक नेपालीले यो देश समृद्ध भएको र आफूसुखी भएको कल्पना गरे। आज पनि उनीहरूमा यो देशले आफ्ना जनताप्रतिको अभिभावकत्व बलियोसँग निभाइदियोस् भन्ने अपेक्षा छ। आफूलाई ठिंग उभिन गाह्रो भएको बेला अडेस लाग्ने अडेसा यो देशको सरकार भइदियोस् भन्ने चाहना छ। आफूलाई अन्याय पर्दा न्याय माग्न सडकमा चिच्याउनु नपरोस् भन्ने आशा छ। परिवार सबै वरिपरि बसेर दुई छाक देशमै खाना पाइयोस् भन्ने इच्छा छ। देशमा सुशासन कायम होस् र भयमुक्त वातावरणमा शान्तिसँग बाँच्न पाउँ भन्ने आकांक्षा जनताको छ। यो देशका प्रत्येक जनता समान सम्मानका साथ जिउन सकून् भन्ने अभिलाषा छ। विश्वमञ्चमा आफ्नो पहिचानसहित शिर ठाडो पारेर यो देश उभिन सकोस् भन्ने कामना छ। आफू मरेर गए पनि यो देश सदा बाँचिरहोस् भन्ने अभीष्ट छ। के यत्तिका लागि नै हैन र जनता आज सडकमा चिच्याउनु परेको ?"
जनताको कामभन्दा सत्ता टिकाउने ध्याउन्न,"कोशी प्रदेशमा कांग्रेस नेता केदार कार्की मुख्यमन्त्री बनेको झन्डै अढाई महिना पुगेको छ। यसबीच उहाँ जनताका कामभन्दा सरकार विस्तार, योजना शिलान्यास र रिबन काट्न व्यस्त देखिएका छन्। सरकार गठन भएको सय दिन पूरा नभएकाले समग्र मूल्यांकन गर्ने समय नभए पनि अहिलेसम्मको गतिविधि हेर्दा शून्यता छ। यो समय योजनाका काम कार्यान्वयन गर्ने चरण हो। तर, त्यसतर्फ चासो दिएको पाइँदैन। यो पिक आवरमा धमाधम काम अघि बढ्नुपर्ने हो। दुर्भाग्य अहिलेसम्म मन्त्रालय खाली छन्। विभागीय मन्त्रीको टुंगो लाग्न सकेको छैन। अनि कसरी काम अघि बढ्छ ? अर्कोतर्फ प्रदेशसभाले बिजनेस पाएको छैन। बजनेस नै नपाएपछि त्यतिका सांसदको भूमिका के हो ? संघीय र स्थानीय सरकारसँग जोडिने महत्त्वपूर्ण कैयन ऐन, नियम बनेका छैनन्। जसकारण काम गर्न जटिलता पैदा भएको छ। त्यसतर्फ सरकार केन्द्रित छैन। ढुंगा, गिटी, बालुवाजस्ता नदीजन्य सामग्रीसम्बन्धी ऐन नियम नबन्दा जनताले सास्ती खेप्नुपरेको छ। ५६ वर्षअघि बनेका ऐन, कानुन कति प्रभावकारी भए ? पुनरावलोकन गरी जटिलता भए संशोधन गर्नुपर्ने हो। कैयौं बेरुजु फस्र्योट गर्नुपर्ने हो। त्यसतर्फ कुनै पनि मन्त्रालय संवेदनशील भएका छैनन्। त्यसकारण पनि सरकारको उचाइ बढ्नुको साटो घटेको छ। यी समग्र परिवेश हेर्दा सरकारको विकल्प सोच्नुपर्छ कि भन्ने समय आएको छ। संसद्मा विपक्षी दलको महत्त्वपूर्ण भूमिका छ। समन्वय, सल्लाह गरौंभन्दा मुख्यमन्त्रीले समय दिनुभएको छैन। यसरी प्रदेश सरकार कति दिन चल्न सक्छ ? गैैरजिम्मेवारीका साथ अघि बढेको सरकारको आयु लामो छ भन्नेमा हामी छैनांै। यद्यपि हामीले सय दिन पर्खेका छौं। यसबीच हामी विश्वासको मत कायम राख्दै समर्थन फिर्ता लिएर सरकारबाट बाहिरिएका हौं। अब पनि जनजीविकाको सबालमा काम नगर्ने हो भने एमालेले विकल्प सोच्छ। विश्वासको मत फिर्ता लिनेनलिने निर्णय एमालेले लिइसकेको छैन। यति हो यहीं अवस्था रहे हामी विश्वासको मत फिर्ता लिन्छौं। यो गठबन्धन जनताका कामभन्दा पनि सत्ता कसरी टिकाउने भन्नेमा छ। हामी यस्तो अवस्थामा सत्तामा जाँदैनौं। यस्तै रवैया रहने हो भने सरकार फेरिन सक्छ। (भण्डारी, कोशी प्रदेशमा एमाले सचेतक हुन्।"
समाज बदल्न नसक्ने राजनीति,"तर खै ? यहाँ त दैनिकी धान्ने सरकार र सरकारहरू मात्र भेटिए। जसरी पनि अर्को निर्वाचनमा चुनाव जित्ने नेताहरू मात्र देखिए। अनि सत्ताामा पुग्न मरिमेट्नेहरू देखिए तर देखिएनन् पुगेपछि गर्नुपर्ने कामहरू अनि नयाँ सोच र योजनामा। क्षमता छ भन्दैमा हुँदैन, वर्षौंदेखि सूर्यले जलाउन नसकेको कागजलाई यौटा सानो हातेलेन्सले त्यो पनि दुई मिनेटमै त्यही सूर्यको प्रकाशको सहायतामा जलाइदिन सक्छ। नेपालका नेताहरू यो भनाइजस्तै हातेलेन्स बनेर परिणाम दिन सक्नुपथ्र्यो तर बनिदिए सूर्यको फिजारिएका किरण। हाम्रा नेताको दिमाग सूर्यका किरणहरू जसरी हजारतिर छरियो। केन्द्रित भए त केवल आफ्नो र आफ्नाका लागिमात्र भए, समाज र देशका लागि भएनन्, जुन प्रजातान्त्रिक परिपाटीविपरीत छ। नेताहरूको वर्तमान वर्षौं लगाए पनि यौटा काम राम्रो गर्न नसक्ने छरिएका किरणहरूको ताल हो। पञ्चायत फालेका नेताहरू हुन् वा राजतन्त्र फालेका नेताहरू जो खासमा समाज बदल्न नसक्ने होइनन्। जसरी पञ्चायत र राजतन्त्र फाल्दा एक भए अर्थात् हातेलेन्स भएर कागजको टुक्रो जलाउने सामाथ्र्य राखे, त्यसरी नै देश बदल्ने सामाथ्र्य राख्नुपथ्र्यो, दुर्भाग्य, हुन सकेनन्। क्षमता छैन होइन छ नेताहरूमा तर क्षमता छ मात्रै भनेर कुनै काम बन्दैन। आजको नेपाली समाजको अवस्था यसकै परिणति हो। आजको देश अविकासको अवस्था अनि समृद्धिको बाधक पनि यही नै हो। दलहरूमा थोरैमात्र विवेक बाँकी छ भने तिनले अब सिद्धान्त होइन, बाटो बदल्न जरुरी छ। सामान्य नागरिकले पनि सामान्य दिमाग लगाएर एउटा रुखको अध्ययन गर्यो भने सजिलै थाहा पाउँछ कि रुखले हरहमेशा पात बदल्ने गर्छ न कि जरा। अनि सबैले जानेबुझेकै कुरो हो कि ऋतु बदलिएसँगै सुकेको रुख पनि अर्को ऋतु आउनासाथ हरियो हुन्छ। यस भनाइले यो पुष्टि गर्छ कि पुराना नेता बुढा भए थोत्रा भए अब कामै लाग्दैनन् भन्ने होइन, तिनमा पनि रुखमा हरियाली बन्ने क्षमताजस्तै अपार सम्भावना छ। नागरिकले मत हाल्नेबेला विचार गर्नुपर्ने कुरा के चाहिँ हो भने त्यो रुखको जरामा किरा लागेको छ कि छैन ? यो पनि बिर्सन मिल्दैन, नेताहरूकै गैरजिम्मेवार प्रवृत्तिले नेपाली समाज जस्ताको तस्तै छ। अझ भनौं, अझ बिग्रिइसकेको छ। पुरानै लयमा फर्कन पनि कम्तीमा पाँच वर्ष लाग्छ। एक दृष्टिले सोच्ने हो भने बिम्ब भइसक्यो नेपाली समाज दुःखी समाज भन्ने। यो भाष्यलाई गलत साबित गर्दै मूलतः राजनीतिक दलहरूले बदल्न सक्नुपर्छ। किनकि यो परिस्थितिको मुख्य जिम्मेवार भनेकै राजनीतिक नेताहरू नै हुन्। पछिल्लो १० वर्षको राजनीतिक विश्लेषण गर्ने हो भने त दलका नेताहरूको खुदो पल्टिएको अवस्था छ। देश विकास गर्न नसके पनि त्यसको जग त तयार पार्न सक्थे नि नेताहरूले। २०४६ पछिको ३४ वर्षको अवधि त उर्वर समय हो नि तर विकासको स्वस्थ्य बिज नै रोपेनन् नेताहरूले। नेपालभन्दा गरिब र अविकसित देशहरूले यही ३०४० वर्षको अवधिमा आफूलाई विश्वका समृद्ध देशसँग टक्कर दिने हैसियत बनाएको हाम्रै आँखाले हेरिरहेको छ। यो सबै देखेर पनि विकल्पहरूको खोजी गर्ने हिम्मत कुनै दलले गर्न सकेका छैनन्। नयाँ भनिएका दलले पनि विकल्प दिन सक्ने आधार नागरिकलाई आजसम्म दिन सकेका छैनन्। राजनीति भनेकै लामो प्रक्रियाको परिणति हो। सामूहिक प्रक्रियाको परिणाम हो। मिसन २०८४ भन्नु बहर गोरुले देखाउने फूर्तिजस्तै हो। फेरि पुराना दलका सबै काम गलत पनि त छैनन्। पाकेका ती दलले आफूलाई थोरै बदले सम्भावना तिनमा पनि प्रशस्तै छन् किनकि नेतृत्वमा पुस्तान्तर हुनेबित्तिकै पुरानाको सल्लाह र नयाँको आविष्कारसँग युवाको साथ हुनेबित्तिकै नहुने भन्ने पनि छैन। अब दलहरूले मुलुकको आवश्यकता र नागरिकको चाहनासँग जोडेर एजेन्डाहरू तय गरेर अघि बढ्नुपर्छ। राजनेतासँग सही संस्कृति छ भनेर नागरिकले त्यसलाई अपनाउने अवस्था बन्नुपर्छ। विश्व तुलनामा हेर्दा नेपाली नागरिक असल छन्। मात्र सही नेतृत्वको अभाव छ। अविकसित समाज हुनु नै गरिब हुनु हो। यो भाष्य नेपाली समाजमा किन पनि प्रतिबिम्बित भइरहेछ भने हामी सम्पत्ति नभएर गरिब भएका होइनौं, भएको सम्पत्ति नचिनेर गरिबको ट्याग भिरिरहेका छौं। सुन नदेखेर वा परिचालन गर्न नजानेरनचाहेर नुन माग्ने प्रवृत्तिसँग कसको के लाग्छ ? असफलता झेल्ने आँटहिम्मत जुटाउन नसकेरै हामी सफल हुन सकिरहेका छैनौं। हामी असफल हुने अर्को पनि कारण छ हामी सबै जान्दछौं, अरूको सही सल्लाह भए पनि मान्दैनौं। दोस्रो, मन परेको मान्छेहरूले दिएका सल्लाह भने फिल्टर नै नगरी सबै मानिदिन्छौं। जबसम्म मानिसले स्वविवेक प्रयोग गर्दैन तबसम्म उसले आफ्नो जीवनशैली उच्च बनाउन सक्दैन अनि सक्दैन स्थिर बनाउन पनि। खासमा नेतृत्वमा पुग्नेहरूले स्वविवेक प्रयोग नगर्नुको परिणाम समाजले भोग्दैछ। नेपालकै एक नेताले भनेका थिए, राजनीतिक आन्दोलनभन्दा नेता बदल्न कठिन छ। सही नेतृत्व नहुँदा राजनीतिक दलभित्र गुट, फुट, अन्तरविरोध र संघर्ष छ। दलकै नेतृत्व सही हुन नसकिरहेको बेला देशले कसरी सही नेतृत्व पाउला ? सबैलाई थाहा छ, बुवाआमा सही भए परिवार सप्रन्छ। संस्कृतिले भरिएको परिवारले मात्र समाजलाई योगदान दिन सक्छ। संस्कारले युक्त दल, संगठनले बलियो दल र सामूहिक प्रयासमा परिणाम देख्ने दलहरू नहुञ्जेल देशले कसरी निकास पाउँछ ? आजका मितिमा झन्डै आठ लाख युवा बेरोजगार छ। कमाउन र अध्ययन गर्न बिदेसिने युवाको त कुरै भएन। आठ लाख हल्लिएर हिँड्दा दलका नेताको मन चस्स नहुनु भनेकै दलीय नेताको चेत कति छ भनेर बुझ्न सक्ने आधार खडा हुनु हो। खासमा यी युवा समाज अनि दलहरूको विकृति, बेथिति र विसंगतिविरुद्ध सडकमा आउनुपर्ने हो तर सकेका छैनन्। राजनीतिक दलहरूले युवालाई विभिन्न सीप र तालिम प्रदान गर्नुपर्ने हो। संस्कृति सिकाउनुपर्ने हो, विभिन्न ज्ञान र विज्ञान सिकाउनुपर्ने हो। यो अभिभारा दलमात्र होइन, नागरिक समाजको पनि हो। तर खै ? यहाँ त दैनिकी धान्ने सरकार र सरकारहरू मात्र भेटिए। जसरी पनि अर्को निर्वाचनमा चुनाव जित्ने नेताहरू मात्र देखिए। अनि सत्तामा पुग्न मरिमेट्नेहरू देखिए तर देखिएनन् पुगेपछि गर्नुपर्ने कामहरू अनि नयाँ सोच र योजनामा। भनिन्छ, विश्व बदल्नुअघि आफ्नै देश बदल। देश बदल्नुअघि आफ्नै समाज बदल। समाज बदल्नुअघि आफैंलाई बदल। आफूलाई बदल्नका लागि सोच बदल। के नेपालका नेताहरूले अब यत्ति कुरो बुझ्लान् ?मनन् गर्लान् ? कार्यान्वयन गर्लान् ? बस्, हेर्न बाँकी छ।"
"प्रधानमन्त्री कपमा कोशी, एपीएफ, सुदूरपश्चिम र बागमती विजयी",काठमाडौं : प्रधानमन्त्री कप महिला राष्ट्रिय क्रिकेट प्रतियोगितामा गण्डकी प्रदेशमाथि ५५ रनको जित निकाल्दै कोशी प्रदेशले चौथो जित हात पारेको छ। गण्डकीको भने यो चौथो हार हो। कोशीले दिएको १०४ रनको लक्ष्य पछ्याएको गण्डकी १५ ओभरमा ४८ रन बनाउँदै अलआउट भयो। गण्डकीका लागि सुमन खतिवडाले सर्वाधिक २१ रनमा अविजित रहिन्। अन्य कुनै पनि ब्याटरले दोहोरो अंकमा रन बनाउन सकेनन्। कोशीका लागि कप्तान रुविना क्षेत्रीले एकै ओभरमा ३ विकेट लिइन्। संगीता राई र अलिशा खडियाले समान २२ विकेट लिए। अप्सरी बेगमले १ विकेट लिइन्। मूलपानी क्रिकेट मैदानमा टस जितेर ब्याटिङ गरेको कोशीले निर्धारित २० ओभरमा ८ विकेट गुमाउँदै १०३ रन बनाएको हो। त्यस्तै अर्को खेलमा सशस्त्र प्रहरी बलको एपीएफ क्लबले कर्णाली प्रदेशलाई ९२ रनको फराकिलो अन्तरले पराजित गरेको छ। जारी प्रतियोगितामा एपीएफले आफ्नो विजयी यात्रा जारी नै राखेको छ। हालसम्म पाँच खेल खेलेको एपीएफ क्लबले पाँच खेलमै जित हात पारेको छ। पाँच खेल खेलेको कर्णाली प्रदेशले भने आफूले खेलेका सबै खेलमा हार ब्यहोरेको छ। कर्णाली प्रदेश सबै खेलमा पराजित हुने एकमात्र टोली हो। कीर्तिपुरस्थित अन्तर्राष्ट्रिय क्रिकेट मैदानमा टस जिती पहिले ब्याटिङ रोजेको एपीएफले निर्धारित ओभरमा केवल दुई विकेट गुमाएर एक सय ६० रन बनाएको थियो। जवाफी ब्याटिङमा ओर्लिएको कर्णाली प्रदेशले भने निर्धारित ओभरमा आठ विकेट गुमाएर ६८ रनमात्र बनाउन सक्यो। त्यसअघि एपीएफ क्लबका लागि ओपनर ब्याट्र राजमती ऐरी र ममता चौधरीले एक सय १७ रनको महत्वपूर्ण साझेदारी गरेका थिए। त्यस्तै प्रतियोगितामा सुदूरपश्चिम प्रदेशले लगातार चौथो जित हात पारेको छ। त्यस क्रममा उसले बुधबार मधेश प्रदेशलाई ५ विकेटले हरायो। यो मधेशको चौथो हार हो। मूलपानी मैदानमा मधेशले दिएको ८३ रनको लक्ष्य सुदूरपश्चिमले खेल सकिन १ बल बाँकी छँदा ५ विकेट गुमाउँदै भेट्टायो। टस जितेर ब्याटिङ गरेको मधेशले निर्धारित २० ओभरमा ७ विकेट गुमाउँदै ८२ रन बनाएको थियो। बुधबार नै खेलिएको अन्तिम खेलमा बागमती प्रदेशले लुम्बिनी प्रदेशमाथि ९ रनको रोमाञ्चक जित हासिल गरेको छ। जारी प्रतियोगितामा पाँच खेल खेलेको बागमती प्रदेशको यो तेस्रो जित हो। टस जिती ब्याटिङको निर्णय लिएको बागमती प्रदेशले निर्धारित ओभरमा आठ विकेट गुमाएर १०९ रन बनाएको थियो। जवाफी ब्याटिङमा ओर्लिएको लुम्बिनी प्रदेशले भने निर्धारित ओभरमा आठ विकेट गुमाएर एक सय रनमात्र बनाउन सक्यो।
भारतको नोयडामाथि पुलिसको सहज जीत,"वीरगन्ज : वीरगन्जमा जारी नेपाल प्रोक्लब च्याम्पियनसिप टी२० क्रकेट प्रतियोगितामा बुधबार भएको दोस्रो खेलमा नेपाल पुलिस क्लबले विजयी भएको छ। पुलिसले भारतको वन्डर्स क्लब नोयडालाई ६ विकेटले पराजित गरेको हो। नारायणी रंगशालाको क्रिकेट मैदानमा भएको खेलमा नोयडाले दिएको ८३ रनको लक्ष्य पुलिसले १२।२ ओभरमा चार विकेट गुमाएर पूरा गरेको हो। पुलिसका लागि शंकर राणाले सर्वाधिक ३८ रनको योगदान दिए। उनले २३ बलमा अविजित ३८ रन बनाएका हुन्। त्यस्तै रसिद खानले २५ बलमा ३१ रन र दिलीप नाथले १४ बलमा ८ रन बनाए। बलिङतर्फ नोयडाका सञ्जीव चतुर्वेदीले ३ तथा हर्षित सेठी र दक्ष कुमारले एकएक विकेट लिए। यसअघि पहिले ब्याटिङ गरेको नोयडाले पुरै २० ओभर खेल्दै ६ विकेटको क्षतिमा ८५ रन बनाएको थियो।उसका लागि हर्षित सेठीले ४९ बलमा ३५ रन ,तरुण विष्टले १६ बलमा १५ रन र उजैर मल्लिकले १५ बलमा १३ रन जोडेका थिए। बलिङतर्फ ललित राजवंशी र रसिद खानले समान दुई(दुई विकेट लिए भने शेर मल्ल र सागर ढकालले एकएक विकेट लिए।"
राष्ट्रपति कपको उपाधि पुतलीबजारलाई,"स्याङ्जा : जिल्ला स्तरीय १२औं राष्ट्रपति रनिङ शिल्ड छनौट प्रतियोगिताको उपाधि पुतलीबजार नगरपालिकाले जितेको छ। जिल्ला सदरमुकाम अर्थात् पुतलीबजार नगरपालिका१ स्थित मालेबगर खेलमैदानमा सम्पन्न प्रतियोगितामा ११ स्वर्ण, १० रजत र एक कास्यसहित २२ पदक जितेर पुतलीबजार उपाधि विजेता बनेको हो। प्रतियोगितामा वालिङ नगरपालिकाले ९ स्वर्ण, २ रजत र ५ कास्य पदकसहित दोस्रो हुन सफल भएको छ। वालिङ्ले १६ पदक जित्दै उपविजेता बनेको हो। प्रतियोगितामा तेस्रो बनेको भीरकोट नगरपालिको १४ पदक जितेको छ। भीरकोटले ४ स्वर्ण, ५ रजत र ६ कांस्य पदक जितेको हो। पुस ८, ९ र १० गते सम्पन्न छनौट प्रतियोगितामा प्रथम, दोस्रो र तेस्रो भएका पालिकालाई शिल्ड, मेडल र प्रमाणपत्र प्रदान गरिएको छ। प्रतियोगितामा यहाँका ६ गाउँपालिका सहित ५ नगरपालिकागरी ११ वटा पालिकाले सहभागिता जनाएका थिए। एथलेटिक्सका विभिन्न खेलहरूमा प्रतिस्पर्धा भएको थियो।"
"तीन दिनमा ७१ अंकले घट्यो नेप्से, कारोबार रकममा पनि गिरावट","काठमाडौं : सेयर बजारमा लगातार तेस्रो दिन उच्च अंकको गिरावट देखिएको छ । गत बिहीबार,आइतबार र आज (बुधबार) गरी नेप्से परिसूचक कूल ७१ अंकले घटिसकेको छ । त्यसअघि नेप्से ७ कारोबार दिनमा १ सय ८२ अंकले बढेको थियो । गत साताको अन्तिम कारोबार दिन बिहीबार ३२७७ अंकले घटेर बन्द भएको नेप्से परिसूचक आइतबार २१०३ अंकको गिरावट आएको थियो । ओरालो यात्रालाई निरन्तरता दिने क्रममा नेप्से बुधबार १७२३ अंकले घटेर २०७०८४ बिन्दुमा कायम भएको छ । यता सेन्सिटिभ इन्डेक्स ४२५ अंकले घटेर ३८७०७ अंकमा पुगेको छ । कारोबार सुरु भएको केही समय बढेपनि बजार १ बजेसम्म स्थिर देखिएको थियो । त्यसयता निरन्तर घटेर दिनकै तल्लो २०५५ अंकमा पुगेर नेप्से फर्किएको थियो । कारोबारको अन्तिमा २० मिनेटमा सुधारको प्रयास गरेपनि नेप्से हरियो बन्न सकेन । बुधबार कारोबारमा आएका १ सय ५९ कम्पनीको सेयर मूल्य घट्दा नेप्सेमा पनि भारी गिरावट आएको हो । यसैगरी ८३ कम्पनीको मूल्य बढ्दा ५ वटाको यथावत रहे । कारोबारमा आएकामध्ये ४ कम्पनीको सेयर मूल्य १० प्रतिशतले बढेका छन् भने थप ५ कम्पनीको सेयर सकारात्मक सर्किट लेभलमा कारोबार भएको छ । बुधबार नेपा इन्स्योरेन्स, इन्फिनिटी लघुवित्त, मनकामना इन्जिनियरिङ हाइड्रो र चिख्र्वा हाइड्रोको सेयर मूल्यमा पोजिटिभ सर्किट लागेका छन् भने नेपाल वेयरहाउजिङका सेयरधनी सर्वाधिक कमाउनेमा शीर्ष ५ मा परे । यता बीपीडब्लू लघुवित्तकको सेयर मूल्य सर्वाधिक १० प्रतिशतले घटेको छ भने हिमालयन हाइड्रो,सुर्याज्योति लाइफ, नेपाल रिपब्लिक मिडिया र हिमालयन पावर पार्टनरका सेयरधनी सर्वाधिक गुमाउनेमा परे । नेप्सेमा भारी गिरावट आएको दिन १ लाख १७ हजार ४ सय ७६ कारोबारमार्फत् ३ सय ७ कम्पनीको १ करोड ४३ लाख ३७ हजार ७ सय ३८ इकाइ सेयर ५ अर्ब २४ करोड ८७ लाख ८२ हजार ६ सय ११ रुपैयाँमा खरिदबिक्री भए । साताको पहिलो कारोबार दिन आइतबार ७ अर्ब ११ करोड बढी रुपैयाँको सेयर कारोबार भएको थियो। कारोबार रकमा आइतबारको तुलनामा १ अर्ब ८७ करोडले कम हो । कारोबार रकमका आधारमा सोनापुर मिनिरल्स एन्ड आयल्स अग्रस्थानमा रह्यो । कम्पनीको १९ करोड ६६ लाख रुपैयाँको कारोबार भयो । कारोबार रकमको आधारमा शिवम् सिमेन्ट, सुर्याज्योति लाइफ, हाथवे इन्भेस्टमेन्ट र नेपाल रिपब्लिक मिडिया शीर्ष ५मा रहे । बुधबारबार कारोबारमा आएका २ समूहको उपसूचकमा सुधार आए भने ११ वटामा गिरावट देखियो । यसदिन म्युचुअल फन्ड र निर्जीवन बीमा समूहको उपसूचकमा सुधार आएको हो । घट्नेमा कारोबार समूह अगाडि रह्यो ।"
त्रिवेणी गाउँपालिकाबाट छ करोडभन्दा बढीको अदुवा बिक्री,"त्रिवेणी : रुकुमपश्चिमको त्रिवेणी गाउँपालिकाबाट छ करोडभन्दा बढीको अदुवा बिक्री भएको छ। पालिकाभर दुई हजार छ सय किसानले उत्पादन गरेको अदुवा बिक्रीबाट छ करोड २४ लाख आम्दानी भएको त्रिवेणी गाउँपालिकाले जनाएको छ। गाउँपालिकाका कृषि शाखा प्रमुख रमेश पुनले यस वर्ष १५ लाख ६० हजार केजी अदुवा उत्पादन भएको जानकारी दिए। गाउँपालिका भित्र अदुवाखेती गर्ने दुई हजार छ सय घरधुरी रहेका र पाँच हजार दुईसय रोपनी क्षेत्रफलमा अदुवा उत्पादन हुने गरेको जनाइएको छ। एक रोपनी जग्गामा तीन सय केजी अदुवा उत्पादन हुने गरेको उनले जानकारी दिए। प्रत्येक किसानले गाउँबाटै एक क्विन्टललाई चार हजारका दरले बिक्री गरेका छन्। अदुवाका लागि व्यापारी गाउँमै पुगेर खरिद गर्ने गरेकाले बजारको समस्या नरहेको कृषि शाखाले जनाएको छ। व्यावसायिकरूपमा अदुवाखेती गरेका त्रिवेणी४ खुम्चेरीका नरे खड्काले यस वर्ष अदुवा बिक्रीबाट एक लाख आम्दानी गरेको बताए। विगत २० वर्षदेखि अदुवाखेतीमा लागेका उनले निरन्तर खेती गर्दै आएका छन्। यस वर्ष उत्पादन भएको साढे तीन क्विन्टल बीउका लागि र १२ क्विन्टल प्रतिक्विन्टल चार हजारदेखि आठ हजारका दरले बिक्री गरेको उनले बताए। त्रिवेणी४ खुम्चेरीका ५५ वर्षीय कृषक हरिबहादुर खड्काले यस वर्ष अदुवा राम्रो उत्पादन भएको जानकारी दिए। तीस वर्षदेखि निरन्तर कृषि पेसा गर्दै आएका उनले यस वर्ष अदुवा बिक्रीबाट एक लाख ५० हजार आम्दानी गरेको बताए। अदुवा गाउँबाटै प्रतिक्विन्टल चार हजार र बीउका लागि प्रयोग हुने अदुवा प्रतिक्न्विन्टल आठ हजाार देखि १० हजारसम्म बिक्री भएकामा उनी खुसी छन्। 'पहिले एक क्विन्टल अदुवाबाट सात क्विन्टल उत्पादन गरिन्थो, उमेर पनि ढल्किँदै गयो अहिले त एक क्न्विन्टल अदुवाबाट तीनदेखि चार क्विन्टलसम्म उत्पादन गर्ने गरेको छु', उनले भने। यस वर्ष बीउका लागि १२ क्विन्टल अदुवा भण्डारण गरेर राखेको किसान खड्काले बताए। रासस"
कृषि उपकरण पाउन सहज भएपछि किसानको भिड,"परासी : कृषि उपकरण पाउन सहज भएपछि कृषि ज्ञान केन्द्र नवलपरासीमा किसानको भिड बढेको छ। ज्ञान केन्द्रले अनुदानमा उपकरण वितरण गर्न किसानहरूसँग निवेदन मागेको छ। विगतका वर्षमा फर्म र समूह दर्ता गरेर आएकाहरुलाई मात्र उपकरण दिँदै आइएको थियो। यसवर्षदेखि ज्ञान केन्द्रले फर्म र समूह दर्ताबाहेक पनि सोझै व्यक्तिले निवदेन दिएपछि उपकरण दिने व्यवस्था गरेपछि किसानको भिड बढेको हो। साना सिचाइँ कार्यक्रम मार्फत अनुदानमा उपकरण वितरणका लागि लुम्बिनी प्रदेश सरकारले ७० लाख रुपैयाँ पठाएको केन्द्रका प्रमुख डा रविन्द्रनाथ चौबेले जानकारी दिए। कार्यक्रमअन्तर्गत किसानहरुलाई सोलार, पम्पसेट, बोरिङ्ग, मोटर, डेलिभरी पाइपलगायतका कृषि उपकरण वितरण गरिने छ। जसमा बोरिङ्गलगायतका भौतिक निर्माणमा ७५ प्रतिशत र ५० प्रतिशत अनुदानमा उपकरण उपलब्ध गराइने छ। विगतमा उपकरण लिन समूह र फर्म दर्तादेखि पान नम्बर र भ्याट नम्बर चाहिने भएकाले झन्झट मानेर किसानहरु कम आउने गरेका थिए, अहिले कार्यालयले सोझै किसानलाई उपलब्ध गराउने भएपछि भिड बढेको छ, चौबेले भने। समूह र फर्मबाट उपकरण वितरण गर्दा वास्तविक किसानभन्दा पनि सीमित व्यक्तिले पाएका कारण अहिले सोझै किसानलाई वितरण गर्न लागिएको चौबेले बताए। निवेदन संकलनपछि छनौटमा परेका किसानलाई उपकरण वितरण गरिने छ। पहिला अनुदानमा उपकरण लगेका समूह, फर्म र किसानलाई भने अहिले उपकरण उपलब्ध गराइने छैन। गतवर्ष स्थानीय तह वा कार्यालयबाट अनुदानमा उपकरण लगेका कसैलाई पनि त्यो सुविधा दिइन्न, त्यसका लागि स्थानीय तहसँग समन्वय गरेर छनौट गरिने छ, चौबेले भने। पाल्हीनन्दन गाउँपालिका४ बाट आएका हरिपाल यादवले पहिलो पटक उपकरणका लागि ज्ञान केन्द्र आएको बताए। पहिला उपकरण लिन धेरै कागज मागिन्थ्यो। अहिले सिधै किसानलाई दिने भएकाले मोटर र बोरिङ्ग आवश्यक भएकाले निवेदन दिन आएका हुँ, यादवले भने। उपकरण लिनका लागि ४ सयको हाराहारीमा निवेदन परेका छन्।"
राहुघाटको ९० प्रतिशत सुरुङ निर्माण सकियो,"बेनी : नेपाल विद्युत् प्राधिकरणद्वारा म्याग्दीमा निर्माणाधीन ४० मेगावाट क्षमताको राहुघाट जलविद्युत आयोजनाको सुरुङ निर्माणको काम ९० प्रतिशत सकिएको छ। ६ किलोमिटर २ सय मिटर सुरुङ मध्य अब ५ किलोमिटर ६३३ मिटर सुरुङ निर्माण सकिएको हो। जलविद्युत आयोजनामा सुरुङ निर्माणलाई महत्वपूर्ण कार्य मानिन्छ। अब ५६७ मिटर मात्र सुरुङ निर्माण गर्न बाँकी रहेको राहुघाट जलविद्युत आयोजनाको आयोजना व्यवस्थापक राज विष्टले बताए। अबको दुई महिनाभित्र सुरुङको ब्रेक थ्रु गर्ने लक्ष्य सहित काम भैरहेको छ, उनले भने बाँध, अधेरीखोला, पिप्ले र तिल्केनीचौरको चार वटा अडिटबाट सुरुङ निर्माणलाई तिब्रता दिएका छौं। नेपाल विद्युत प्राधिकरणको सहायक कम्पनी रघुगंगा हाइड्रोपावर प्रर्वद्धक रहेको राहुघाटको ६५ प्रतिशत भौतिक र ५० प्रतिशत वित्तीय प्रगति भएको आयोजना व्यवस्थापक बिष्टले बताए । बाँध, विद्युतगृह निर्माणको काम पचास प्रतिशत भन्दा बढी सकिएको छ। रघुगंगा गाउँपालिकाको वडा नम्बर ४ र ५ को सिमानामा निर्माणाधिन बाँधमा यसै महिनाभित्र खोला फर्काउने तयारी गरिएको छ। १७ मिटर अग्लो र ३१ मिटर लामो अर्धजलाशययुक्त (पिआरओआर) प्रबिधिको बाँध निर्माणको काम ६० प्रतिशत भन्दा बढी सकिएको छ। स्पिल वे र अण्डर सुलुसबाट पानी बगाएर डिसेन्डर र इन्टेक स्टक्चर निर्माणलाई तिब्रता दिन लागेको हो। सुरुङबाट आउने पानीलाई रघुगंगा गाउँपालिका३ पिप्ले देखि तिल्केनीचौरमा निर्माणाधिन विद्युतगृहमा खसाल्ने १९६ मिटर ठाडो सुरुङलाई फिनिसिङ गर्ने काम अन्तिम चरणमा पुगेको छ। पिप्लेमा ६१ मिटर गहिरो सर्च साफ्ट निर्माण सकिएको छ। विद्युतगृह निर्माण स्थलबाट भर्टिकल प्रेसर साफ्टसँग जोड्ने ३२९ मिटर वटम प्रेसर साफ्टको सुरुङ यसअघिनै जोडिएको थियो। अडिट नम्बर ३ देखि भर्टिकल प्रेसर साफ्ट सम्मको ५४१ मिटर मध्य ४५० मिटर सुरुङ निर्माण सकिएको छ। विद्युतगृहको संरचना निर्माण सकेर टर्वाइनका उपकरण जडान गर्न थालिएको छ। विसं २०७६ कात्तिकमा एक करोड दुई लाख ९३ हजार २२३५ अमेरिकी डलरमा इलेक्ट्रोमेकानीकल ठेक्का सम्झौता गरेको भारत हेभी इलेक्ट्रिकल्स लिमिटेड (भेल)ले विद्युतगृहका उपकरण आयात गर्न थालेको छ। भेलसँगको ठेक्का सम्झौताको म्याद सन २०२४ नोभेम्बर महिनासम्म थपिएको छ। रघुगंगा हाइड्रोपावरका प्रबन्ध सञ्चालक गणेश केसीले हालसम्म ६५ प्रतिशत भौतिक प्रगति भएको राहुघाट जलविद्युत आयोजनाको आगामी २०२५ मार्च महिनाभित्र विद्युत उत्पादन शुरु गर्ने कार्ययोजनासहित काम भैरहेको जानकारी बताए। सिभिल ठेकेदार जयप्रकाश एसोशियट्सले बाँध, सुरुङ र विद्युतगृह निर्माणको कामलाई एकैसाथ तिब्रता दिएको छ।"

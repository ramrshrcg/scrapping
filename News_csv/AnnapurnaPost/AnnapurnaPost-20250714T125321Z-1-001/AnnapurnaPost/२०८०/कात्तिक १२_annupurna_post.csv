शीर्षक,विवरण
सामाजिक सञ्जालको सन्त्रास,"सामाजिक सञ्जालहरू जति भाइरल भए पनि स्थायित्वको शक्ति देखिँदैन। सयौंपटक भनेपछि असत्य पनि सत्य बन्छ। युद्ध र चुनावका समयमा सत्यलाई प्रभावित पार्न मिथ्या सूचनाहरू बग्रेल्ती सम्प्रेषण गर्ने गरिन्छ। एडोल्फ हिटलरका सञ्चार मन्त्री जोसेफ गोबएल्सको काम नै प्रोपगाण्डा (मिथ्या प्रचार) गर्नु थियो। चुनाव र युद्धमा मात्र दुरुपयोग हुँदै आएको मिथ्या सूचना सन् १९९७ पछि विस्तार भएको सोसल नेटवर्कले सामाजिक जीवनका अन्य क्षेत्रलाई प्रभाव पार्न थालिसकेकोले अहिले निकै आक्रामक बनिसकेको छ। ब्लग, माइक्रो ब्लग, विकिज, फोटो सेरिङ, भर्चुएल इन्टर्याक्सन, युट्युबलगायत अन्य सामाजिक सञ्जालका माध्यमहरूको तीव्र सक्रियताले ग्लोबल डेमोक्रेसी, ग्लोबल गभर्नेन्स, ग्लोबल सिटिजनसिपका नयाँ मानकहरू स्थापना भएका छन्। कतिपय अवस्थामा सामाजिक सञ्जालको अनपेक्षित सक्रियताले यसको सामाजिकपनामाथि प्रश्नसमेत उठ्ने गरेको छ। आमसञ्चार होस् वा सामाजिक सञ्जाल, सञ्चारको काम विचार, दृष्टिकोण र ज्ञानका लागि मतअभिमतको परिचालन हो। यस दृष्टिकोणबाट आमसञ्चार र सामाजिक सञ्जालबीच विभाजन हुनु हुँदैनथ्यो। आमसञ्चारले आमधारणा र सूचना सम्प्रेषण गर्ने हो, सामाजिक सञ्जालले सामाजिक भावना सम्प्रेषण गर्ने हो। यी दुईबीच भिन्नता हुनुपर्ने कुनै कारण नभए पनि आमसञ्चार आमको नभएपछि सामाजिक सञ्जालले आमको विश्वास जित्न पुग्यो। परम्परागत आमसञ्चारले सामाजिक तह सोपानलाई अति नै महत्त्व दिँदै आएको छ। ओहोदा, पद, प्रतिष्ठा र प्रभुत्वशाली वर्गको विचार, आग्रह र प्राथमिकतालाई स्थान दिँदा यो आमबाट टाढियो। आफ्ना विचार, अभिव्यक्ति, चाख र भावनालाई आफूजस्तै सम्म आफ्नै माध्यमबाट पुर्याउने प्लेटफर्मका रूपमा सामाजिक सञ्जालले ख्याति पाएपछि शास्त्रीय आमसञ्चारको परिभाषा बदलियो। सामाजिक सञ्जाल नै वास्तविक आमसञ्चारको दाबी गर्न थालेको छ भने शास्त्रीय सञ्चारमा जबर्दस्त अस्तित्व रक्षाको दबाब पर्न गयो। सरल पहुँच, तीव्र प्रसार र आधिकारिता प्रमाणित गर्न नपर्ने चरित्रका कारण डिजिटल फुटप्रिन्ट यसरी फैलिन पुग्यो कि यो सामाजिक व्यवस्थामा दुईधारे तरबार बन्न पुग्यो। लोकतन्त्रमा निजत्वको आनन्द र स्वनियमनको सीमाबीच सन्तुलन हुन्छ, तर सामाजिक सञ्जाल निजत्वको आनन्दलाई सीमाहीन बनाउन थाल्यो। यसलाई दुरुपयोग गरेर लोकतन्त्र र सामाजिक व्यवस्थामाथि धावा बोल्ने सम्भावना पनि बढ्न थाल्यो। स्टेफेन लिवेन्स्की र डानिएल जिब्लान्टले २०१८ मा लोकतन्त्र कसरी विनाश हुन्छ भन्ने पुस्तकर्मात सामाजिक भावाशेष र कुण्ठाको सेन्टिमेन्टल लोकतन्त्रका रक्षकहरू धाराशायी हुने डरलाग्दो चित्र प्रस्तुत गरेका छन्। ह्युगो चाभेज, अल्वर्टो फुजिमोरी, एडोल्फ हिटलर, मुसोलिनीहरूले गरेको सूचनाशक्तिको दुरुपयोगले उनीहरूको क्षणिक प्रियताले लोकतन्त्रलाई छायाँमा पारिदियो। पछिल्लो समय केही मुलुकहरूमा उग्र दक्षिणपन्थको भावना विकास हुनुमा पनि सूचना शक्तिको तोडमोडपूर्ण प्रसारको भूमिका छ। राज्यको चौथो शाखाको रूपमा सञ्चार क्षेत्रले वाचडग को भूमिका खेल्दै आएकोमा यो विस्तारै ल्यापडगको भूमिकामा पुग्न गएको छ। सूचना सम्प्रेषणको मनोविज्ञानअनुसार नकारात्मक सन्देशहरू छिट्टै भाइरल हुन्छन्। सामाजिक सञ्जालमा यो मनोविज्ञान अरू तीव्र देखिन्छ। तर सामाजिक सञ्जालहरू जति भाइरल भए पनि स्थायित्वको शक्ति देखिँदैन। साबुनका फिँज जसरी ह्वात्त उठेर स्वात्त सेलाउन पुग्छन्। त्यसले मानिसहरूको दिमागमा उत्तेजना उमार्नेे, आवेग र कुण्ठा जगाउने खतरा ल्याउँछ। राजनीतिक दलहरूको आधार क्षेत्र भत्काउन, सामाजिक मूल्यसंस्कृति विनिर्माण गर्न र आवेश संस्कृति फैलाउन सोसल मिडिया स्वचालित हुने गर्छन्। यसलाई तर्क र सिलसिलामा रहेर सन्देश प्रवाह गर्नु छैन, किनकि यो आफैंमा अनौपचारिक र बेलगाम पनि छन्, उत्तरदायित्व निर्वाह पनि गर्नु पर्दैन। त्यसैले यिनीहरू बहुधा अर्थमा दुष्प्रचारक कहलिन्छन्। नेपालमा गत निर्वाचनका समयमा यसले आफ्नो प्रवृत्तिलाई बेस्सरी देखाएको थियो। त्यसपछिका अर्थरानजीतिक सबालमा पनि यो बेलगाम तीव्र देखियो। तर आफ्नो कारण समाज, अर्थ राजनीति र जनजीवनमा कस्तो प्रभाव पर्छ भन्नेमा भने यो बेसावधान देखिँदै आएको छ। स्वैच्छिक धारमा रहने भएकाले महत्त्वपूर्ण विषयबाट टाढा रही वाहवाहीको क्षेत्रमा मात्र दौडिन सक्छ। जस्तो कि घोडेटाप मूल्यवृद्धि र फौवन्जारी बजारमा सामाजिक सञ्जालको आँखा परेको छैन। सामाजिक सञ्जालले राजनीतिमा पार्ने प्रभावका सन्दर्भमा जोन्स र माइकलले हाइज्याकिङ डेमोक्रेसी एन्ड सिभिलटी इन् सिभिक इन्गेजमेन्ट मा महत्त्वपूर्ण निष्कर्ष निकालेका छन्। पहिलो त यसले राजनीतिलाई वास्तविकताबाट प्रियतातर्फ धकेल्छ। दोस्रो राजनीतिक ध्रुवीकरणलाई सघाउँछ। साथै राजनीतिलाई सामाजिक सान्दर्भिकताबाट पर फेन्टिसिज्ममा पुर्याइदिन्छ। अर्को प्रवृत्ति यसले नीति लाभ र राजकीय अवसरलाई सीमित प्रभुत्वशालीले हडप्ने वातावरण बनाउँछ। मतदानलाई एजेन्डा र अर्थमा भन्दा बहकावमा धकेलिदिन्छ र राजनीतिक डिस्कोर्स नै फेरिदिन्छ। केहीअघि भारतीय कांग्रेसकी नेतृ सानिया गान्धीले फेसबुकको दुरुपयोगबाट लोकतन्त्रको घाँटी थिचिएको गुनासो गरेकी थिइन्। युक्रेन युद्धको औचित्य सिद्ध गर्न पुटिनले सञ्चार माध्यमलाई दुरुपयोग गरी आफू नवनाजीवादको अन्त्य गर्न लागेको दुष्प्रचार गरिरहेका छन्। बोल्सेनारोले राजनीतिक अभीष्ट पूरा गर्न यसलाई उपयोग गरे। राजनीतिमा विकास हुने तीव्र महत्त्वाकांक्षा र अवसरवादलाई सामाजिक सञ्जालले मलजल पुर्याएका कैयन उदाहरण समकालीन विश्वमा पाउन सकिन्छ। नेपालमा पनि भरोसाबिनाका सूचना संस्कृति बढ्नुमा सामाजिक सञ्जाल धेरै हदमा दोषी छ। २०७९ को चुनावमा सामाजिक सञ्जालले जनभावनालाई लपेटिदियो। संस्थापन र शास्त्रीय राजनीतिक आधार भत्काउन यसको सीमाहीन उपयोग भयो तर असल संस्कृति स्थापना गर्न भने ध्यानै दिएन। राष्ट्रिय सबालहरू र रणनीतिक प्राथमिकता पाखा पार्न पनि सामाजिक सञ्जाल दुरुपयोग भए। आवाजहीनहरूको आवाज र अवसरविहीनहरूको न्यायका लागि यसले गर्नुपर्ने गरेन, आलोचना र निन्दा संस्कृतिमा भने बेलगाम पैया छाड्यो। कसैको मानमर्दन गर्न र कसैलाई उराल्न उद्यत् रह्यो। नेताहरूमा शालीनता र संस्कार ल्याउन पहेरेदारी गरेन बरु हेट स्पिचलाई बढावा दियो। परम्परागत आमसञ्चार माध्यमले विश्वास गुमाएको कारण पनि सामाजिक सञ्जाल उच्छृंखल र उखरमाउलो भएर आएको हो। राज्यको चौथो शाखाको रूपमा सञ्चार क्षेत्रले वाचडग को भूमिका खेल्दै आएकोमा यो विस्तारै ल्यापडग को भूमिकामा पुग्न गएको छ। बब फ्रेन्कलिन र साथीहरूले निकालेको निष्कर्षअनुसार सरकार र कर्पोरेट स्थार्थ रक्षामा रहनु, विचार र वर्गप्रति आग्रही हुनु र सर्वसाधारणको हितप्रति असंलग्न रहनु ल्यापडग सञ्चारका सिद्धान्त हुन्। यसर्थ सामाजिक दायित्वको पुनःअभिमुखीकरणमार्फत सञ्चारमाध्यम स्वनियमित हुनुपर्दछ। अनिमात्र लोकतन्त्रका लागि सञ्चारको दायित्व पूरा हुन्छ, अन्यथा सामाजिक सञ्जाल मात्र होइन सबै सञ्चार माध्यम लोकतन्त्रका रक्षक बन्दैनन्।"
सेनाको विद्रुपीकरण रोक्ने ३ सूत्र,"फास्ट ट्र्याकका कारण आजको सेना मुलुकको राजनीतिसँगै डुब्दै गएको छ। राजनीतिका पात्रहरूका भविष्य होला या नहोला, या के होला चिन्ताको विषय होइन। मुलुक असफल भएको अवस्थामा राज्यको कार्यभार सम्हाल्न पर्ने नेपाली सेना राजनीतिकै समचरित्रमा देखिन हुँदैन। जतिसुकै मूल्य चुकाउन परे पनि नेपाली सेना फास्ट ट्र्याकबाट बिमुख हुन जरुरी देखिएको छ। फास्ट ट्र्याकले नेपाली सेनाको छविमाथि धक्का दिएको तथ्य सेनाले महसुस नगर्न सक्छ। तर, सेनामाथि अनर्गल आरोपहरू आउनुका कारणहरूमध्ये यो प्रबल बन्दै गएको छ। निजामती र प्रहरीजस्तै सेना पनि मुलुकको एउटा अंग हो। खासमा यो राष्ट्रको मेरुदण्ड हो। मेरुदण्डमा क्यान्सर लागेको हेरेर बस्न नेपाली जनता चाहँदैनन्। राष्ट्रिय राजनीतिको अंग हो भन्दै गर्दा अति राजनीतीकरणको भासबाट सेनालाई जोगाउनै पर्ने भएको छ। फास्ट ट्र्याकका कारण आजको सेना मुलुकको राजनीतिसँगै डुब्दै गएको छ। राजनीतिका पात्रहरूका भविष्य होला या नहोला, या के होला चिन्ताको विषय होइन। मुलुक असफल भएको अवस्थामा राज्यको कार्यभार सम्हाल्न पर्ने नेपाली सेना राजनीतिकै समचरित्रमा देखिन हुँदैन। सेनालाई फास्ट ट्र्याकको गलपासोबाट बाहिर ल्याउन सरकारले सहयोग गर्नुपर्ने देखिन्छ। यो सरकारले रचेको कर्तुत हो। सरकारले दिएको सबै दायित्व निर्वाह गर्न सेना सक्षम होला तर फास्ट ट्र्याक भनेको मुस्ताङको काभ्रेभिरमा चट्टान फुटाउने विषय परेन। यो सर्वथा पृथक् विषय हो। सेनाले जतिसक्दो चाँडो यो विषय मनन् गर्नुपर्छ। यसलाई प्रतिष्ठाको विषय बनाउनुको अर्थ हिलोको भासमा थप गाडिनु हो। कालन्तरमा सेनाले ठूलो मूल्य चुकाउन पर्छ। सेनाले मूल्य चुकाउने भनेको अन्ततः सम्पूर्ण मुलुकवासीले चुकाउने नै हो। युद्धको समयमा सेनालाई सफल तुल्याउने भनेको आम नेपाली जनताले हो। एउटा मोर्चा जितेर युद्ध जितिँदैन। जर्साबहरूलाई सिकाउनुपर्ने विषय यो होइन। तर, सुतुरमुर्गले जस्तै टाउको छोपेर ज्यान जोगाएको भ्रम किन पालिएको छ ? दोस्रो विषय हो सेना अख्तियारको निगरानी बाहिर रहनु। जनताले तिरेको करबाट तलबभत्ता खाने कुनै निकाय सिद्धान्ततः अख्तियारको सीमा बाहिर रहन सक्दैन। यसले शंका बढाएको छ। सरकारी कोषबाट सञ्चालित निकायलाई संवैधानिक निकायको छानबिनको दायरा बाहिर राख्नुमा के तुक छ ? यसको जवाफ जसले दिए पनि र जतिसुकै कारणहरू बताए पनि त्यो मान्य हुन सक्दैन। सार्वजनिक रूपमा कुनै उठेको विषयप्रति आँखा चिम्लनु एउटा तरिका हुन सक्छ तर त्यसले समाधान दिँदैन। लोकतान्त्रिक परिपाटीमा पारदर्शी विधिविधान पालना गर्नपर्छ। नेपाली सेना राष्ट्रिय अनुसन्धान विभागजस्तो अँध्यारोमा काम गर्ने निकाय होइन। संवैधानिक निकाय अख्तियारको दायराबाहिर रहनु प्रतिष्ठाको विषय होइन। सेनाका जर्साबहरूले यो हेक्का राख्न जरुरी छ। अख्तियारको दायरा बाहिर रहनु भनेको आम नेपालीको नजरमा बेइज्जतीपूर्ण कार्य हो। यसले संगठनलाई बलियो पार्दैन। आमसञ्चार र आमजनताको नजरबाट बँच्ने प्रयासले अन्ततः संगठनमा धमिरा लाग्छ। नेपाली सेनालाई सुदृढ तुल्याउन, जनविश्वास आर्जन गर्न, पेसागत सक्षमता हासिल गर्न गोपनीयता होइन पारदर्शिताको दिशामा हिँड्न जरुरी छ। आम नेपाली जनता भनेको सेनाको लागि ढुंगाको भर माटो भनेजस्तै हो। युद्धको समयमा सेनालाई सफल तुल्याउने भनेको आम नेपाली जनताले हो। एउटा मोर्चा जितेर युद्ध जितिँदैन। जर्साबहरूलाई सिकाउनुपर्ने विषय यो होइन। तर, सुतुरमुर्गले जस्तै टाउको छोपेर ज्यान जोगाएको भ्रम किन पालिएको छ ? आमजनताको नजरमा हरेक पल क्षयीकरण हुने काम गर्न सेना किन लालायित छ ? भन्ने प्रश्न सान्दर्भिक बन्दै गएको छ। तेस्रो प्रश्न सेनाभित्रका आन्तरिक संरचना परिवर्तन गर्ने नीतिहरूले किन स्थायित्व लिन सकिरहेको छैन भन्ने हो। सेनाले प्रस्ताव गरेपछि राजनीतिकर्मीहरू नबोल्ने, संसद् चुप लाग्ने, सुरक्षाविद्हरू दुलो पस्ने, नागरिक समाज चाहिँ नेताकै सिग्नल कुरेर बस्ने अनि आमजनता असंगठित हुने भएकोले कुनै कोणबाट कुनै बाधाविरोध नआउने हुँदा सेनाभित्र नीतिगत स्थायित्व रहन सकेको देखिँदैन। उदाहरणका लागि संघीय नेपालको सुरक्षामा पृतना प्रणाली आवश्यक छ भनी नेपाली सेनाले राजनीतिकर्मीलाई विश्वस्त तुल्यायो। केही वर्षपछि कमान्ड प्रणाली आवश्यक रहेको भनी आन्तरिक संरचना परिवर्तन गर्यो। वर्तमान समयमा पुनः यसको विकल्प खोजिएको छ। जतिसुकै कारण दिए पनि शीघ्रातिशीघ्र नीतिगत फेरबदल गर्दा आम जनमानसले त्यसलाई पत्याउँदैन। एकताका लागू गरिएको तीव्र बढुवा प्रणालीले एक दशक पूरा गर्न सकेन। यसले विश्वासको संकट सिर्जना गर्दछ। नीतिगत निर्णय पारित गर्नुपूर्व तत्तत् विषयलाई आमसञ्चार र आमजनताको सामुन्ने पठाउन पर्दछ। नेपाली सेनामा के भइरहेको छ र केका लागि कुन नीतिगत परिवर्तन आवश्यक छ भन्ने विषय हरेक टोलका चिया पसलमा गरिने छलफलमा उठ्न पर्दछ। नागरिक तहमा हुने व्यापक छलफलले मात्र नेपाली सेनालाई जागरुक र सुदृढ राख्न सहयोग पुर्याउँछ।"
कर्मचारीको उत्प्रेरणा र उपयोग,"नागरिकको हित र कल्याणका लागि सरकारले तर्जुमा गरेका नीति र कार्यक्रमलाई नतिजामा अनुवाद गर्ने स्थायी संयन्त्र कर्मचारीतन्त्र हो। यसको उत्पत्ति राज्य सँगसँगै भएको हो। यो यस्तो किसिमको स्थायी र व्यावसायिक संगठन हो जसका माध्यमबाट सरकार नागरिकसम्म र नागरिक आवाजले सरकारसम्म पहुँच राख्दछ। सरकारका तर्फबाट नागरिकमा पुयाइने सेवा कर्मचारीतन्त्रै माध्यमबाट पुग्दछ। नागरिकले सरकारको अनुभूति गर्ने पनि कर्मचारीतन्त्रकै माध्यमबाट हो। त्यसैले कुनै पनि मुलुकको सरकार त्यो देशको कर्मचारीतन्त्रभन्दा राम्रो हुन सक्दैन भनिन्छ। सरकारको सफलता त्यसको कर्मचारीतन्त्रको सक्षमतामा निर्भर गर्दछ भने कर्मचारीतन्त्रको सार्थकता यसमा संलग्न प्रत्येक कर्मचारीको अत्युत्तम परिचालन र उपयोगबाट मात्र सम्भव हुन्छ। तर हामीकहाँ कर्मचारी परिचालन र उपयोग सम्वन्धमा जति ध्यान दिनुपर्ने हो त्यति दिन सकेको पाइँदैन। जसले कर्मचारीको उत्पादकत्व सुषुप्त अवस्थामै रहन पुगेको देखिन्छ भने नागरिकबाट पनि गुनासो र असन्तुष्टिको सामना गर्नु परिरहेको छ। कर्मचारीबाट नै संगठनले अपेक्षित उद्देश्य प्राप्त गर्ने गर्दछ। संगठनमा विभिन्न क्षमता, प्रतिभा र सम्भावना भएका कर्मचारी हुन्छन्। त्यस्तो प्रतिभा, क्षमता र सम्भावनाको उपयुक्त ढंगले पहिचान र त्यसको अत्युत्तम परिचालन गर्न सक्ने संगठनले नै आफ्नो उद्देश्य दक्षता र प्रभावकारितासाथ हासिल गर्दछ। हाम्रो सार्वजनिक प्रशासनमा कर्मचारीको उत्प्रेरणा अभिवृद्धि र सांगठानिक उद्देश्य प्राप्तिमा परिचालन गर्न विभिन्न व्यवस्था रहेका छन्। कर्मचारीको सेवाको सुरक्षा, पारिश्रमिक र सुविधा नघट्ने सुनिश्चितता, बढुवा, आन्तरिक र खुला प्रतिस्पर्धात्मक परीक्षाका माध्यमबाट पदोन्नति, समावेशी पदपूर्ति, विभिन्न पद र भौगोलिक क्षेत्रको अनुभव हुने गरी सरुवा हुने व्यवस्था छ। कार्यसम्पादनको मूल्यांकन, अध्ययन तालिम एवम् क्षमता विकास, विभिन्न किसिमका बिदा, संस्कृति र परम्पराअनुसार विभिन्न चाडपर्व मनाउन बिदा र चाडपर्व खर्चको पाउने व्यवस्था छ। त्यस्तै गुनासो सुनुवाइको व्यवस्था, पेसागत हकहितका लागि ट्रेड युनियन अधिकार, अपांगमैत्री संरचनाको व्यवस्था, पुरस्कार, निजामती कर्मचारी अस्पताल, सन्ततिका लागि छात्रवृत्ति र सेवा निवृत्त सुविधा आदि विभिन्न वित्तीय र गैरवित्तीय सुविधाको व्यवस्था छ। यसका लागि विभिन्न ऐन, नियम, कार्यविधि र निर्देशिका तथा विभिन्न संरचनाहरूको व्यवस्था गरिएको छ। उल्लेखित व्यवस्थाहरूमध्ये कतिपयको कार्यान्वयन अवस्था अत्यन्त कमजोर रहेको छ। बढुवाको अवसर सबै सेवा समूहमा समान छैन। बढुवा पूर्वानुमानयोग्य छैन। बढुवाका प्रावधानहरू बारम्बार फेरबदल भइरहन्छन्। ऐनको आसय र मर्म अनुरूप विभिन्न भौगोलिक क्षेत्रको अनुभव दिलाउने गरी चक्रीय प्रणाली अनुरूप हुनुपर्ने सरुवा राजनीतिक हस्तक्षेप र ट्रेड युनियनको दबाबको सिकार हुँदै आएको छ। आम कर्मचारीका संरक्षकको रूपमा रहनुपर्ने र रहन चाहने उच्च प्रशासकहरूलाई पनि निरीह बनाइएको अवस्था छ। निश्चित कार्यालयनिकाय र शाखामा समेत पहुँचवालाको मात्र सरुवा हुने प्रवृत्ति बढ्दै गएको छ। यसले सार्वजनिक सेवामा कार्यरत राष्ट्रसेवकहरूबीच एउटा छुट्टै अदृश्य वर्गको अभ्युदय भई विभेदको खाडल फराकिलो हुँदै गएको देखिन्छ। त्यस्तै वैदेशिक अध्ययन भ्रमणका अवसरहरूको वितरण कुनै ठोस मापदण्डमा आधारित र कार्यसम्पादनसँग आबद्ध हुन सकेको देखिँदैन। कसैलाई अवसरै अवसर त कसैलाई सेवानिवृत्त हुँदासम्म कुनै अवसर मिल्दैन। कार्यालय र निकायभित्र पनि अवसर र सुविधाको वितरण पारदर्शी र समान नभई प्रायः निश्चित व्यक्तिहरूको समूहले मात्र फाइदा लिने गरेको देखिन्छ। सरकार परिवर्तनसँगै उच्च प्रशासकदेखि विभागीय र कार्यालय प्रमुखसम्मको आस्थार शक्तिसँगको निकटताका आधारमा फेरबदल र बिनाकारण जगेडामा राख्नेजस्ता प्रवृत्तिले कर्मचारीको मनोबल खस्किँदो छ। ठूलो हिस्सा कर्मचारी आफूलाई उपेक्षित महसुस गरिरहेको अवस्थाले कर्मचारीलाई संगठनका लागि आफ्नो क्षमताको पूर्ण उपयोगका लागि अभिप्रेरित गर्दैन। त्यस्तै सम्पादित कार्यको वस्तुनिष्ठ मूल्यांकन तथा सो आधारमा पुरस्कार र दण्डको व्यवस्था कार्यान्वयन हुन नसक्दा काम गर्ने तथा नगर्नेबीचमा केही अन्तर नहुने र राम्रो काम गर्नेको मनोबल खस्किने अवस्था विद्यमान रहेको छ। कर्मचारीको प्रतिभा, क्षमता र सम्भावनाको पहिचान, प्रष्फुटन र उपयोग गर्नेतर्फ तालुक निकाय र प्रशासनिक नेतृत्वले ध्यान दिएको देखिँदैन। स्थानीय तहमा समायोजन भएका वरिष्ठ कर्मचारीले कनिष्ट मातहत कार्य गर्नुपर्ने र समयमै ऐन, कानुन तर्जुमा हुन नसक्दा वृत्ति विकासमा देखा परेको गतिरोधले कर्मचारी उत्प्रेरणामा ह्रास आउने सम्भावना देखिन्छ। जसले कर्मचारीमा भएको क्षमताको जति उपयोग हुनुपर्ने हो त्यति उपयोग हुन नसकी अपेक्षित नतिजा प्राप्त हुन सकेको देखिँदैन। सरकारका नीति, योजना र कार्यक्रमको दक्षता र प्रभावकारितासाथ कार्यान्वयन, सार्वजनिक सेवा प्रवाह छिटो छरितो र सेवाग्राही मैत्री बनाई नागरिकमा सुशासनको प्रत्याभूति र राष्ट्रिय समृद्धि हासिल गर्न कर्मचारीको उत्प्रेरणा अभिवृद्धि तथा उनीहरूको प्रतिभा, क्षमता र सम्भावनाको समुचित पहिचान तथा पूर्ण उपयोग हुन अपरिहार्य छ। यसका लागि सरुवा, बढुवा, वैदेशिक तालिम र अध्ययन भ्रमणजस्ता कर्मचारीको वृत्ति विकाससँग सम्बन्धित अवसरहरू पूर्वानुमानयोग्य, पारदर्शी र वस्तुनिष्ठ मापदण्डमा आधारित बनाउनु पर्दछ। कर्मचारीको प्रतिभा, क्षमता र सम्भावनाको समुचित पहिचान गरी सोसम्बन्धी उच्च अध्ययन एवम् छात्रवृत्तिको अवसर तथा चुनौतीपूर्ण कार्यको जिम्मेवारी प्रदान गर्नु पर्दछ। दक्षता, अनुभव एवम् कार्यकुशलताका आधारमा जिम्मेवारी दिने व्यवस्था गर्नुपर्दछ। सम्पादित कामको वस्तुनिष्ठ मापदण्डका आधारमा मूल्यांकन गरी पुरस्कृत र दण्डित गर्ने व्यवस्था प्रभावकारी रूपमा लागू गर्नु पर्दछ। खोज, अनुसन्धान र नवप्रवर्तनात्मक कार्य गर्ने कर्मचारीको कामको उचित मूल्यांकन, प्रोत्साहित एवम् पुरस्कृत र सार्वजनिक रूपमा प्रशंसा गर्नु पर्दछ। प्रदेश र स्थानीय तहका कर्मचारीहरूको वृत्ति विकास सुनिश्चित हुने गरी अविलम्ब कानुनी व्यवस्था गर्नु पर्दछ। उच्च प्रशासनिक नेतृत्वले मातहत कार्यालय एवम् निकायहरूका कर्मचारीहरूबीच सुविधा र अवसरको वितरण निष्पक्ष, पारदर्शी र न्यायोचित तथा प्रभावकारी सञ्चारको व्यवस्था मिलाउनु पर्छ। कर्मचारीयन्त्रमा हुने गरेको राजनीतिक हस्तक्षेपको अन्त्य गर्नु पर्छ।"
खेलमा देखिएका कमजोरीलाई दोहोरिन दिँदैनौं : कप्तान पौडेल,"नेपालले सोमबार पहिलो खेल सिंगापुरसँग खेल्नेछ। काठमाडौं : आईसीसी टीट्वान्टी विश्वकप एसिया क्षेत्र छनोट फाइनलको खेल सोमबारबाट काठमाडौंमा सुरू हुँदैछ । टियु र मुलपानी क्रिकेट मैदानमा हुने छनोट यहिँ कात्तिक १३ देखि १९ गतेसम्म आयोजना हुन लागेको हो । नेपाल रहेको समूह ए मा सिंगापुर, ओमान र मलेसिया छन् । समूह बी मा युएई, बहराइन, हङकङ र कुवेत छन् । छनोटको पहिलो खेलमा नेपालले कात्तिक १३ गते सिंगापुरसँग टियु मैदानमा खेल्नेछ । खेलअघि नेपाली राष्ट्रिय टीमका मुख्य प्रशिक्षक र कप्तानले विश्वकप एसिया क्षेत्र छनोट नेपालका लागि अवसर भएको र आफूहरु उत्साहित रहेको बताएका छन् । खेलअघि आइतबार टियु मैदान किर्तिपुरमा आयोजित प्रिम्याच कन्फ्रेन्समा प्रशिक्षक मोन्टी देसाईले नेपालले केहि समयदेखि लगातार खेल खेलिरहेको र कमीकमजोरीहरु सुधार गर्दै अघि बढेको बताए । उनले प्रत्येक खेलमा छुट्टाछुट्टै रणनीतिका साथ अघि बढ्ने जानकारी दिए । त्यस्तै कप्तान रोहित पौडेलले यसअघिको खेलमा देखिएका कमी कमजोरीलाई अबको खेलमा दोहरिन नदिने बताए । उनले सन्दीप लामिछाने समावेश भएसँगै टिम व्यालेन्स र बलियो भएको जिकिर गरे । नेपालले कात्तिक १४ गते मलेसिया र कात्तिक १६ गते ओमानसँग खेल्नेछ । यस छनोटको फाइनल पुग्ने दुई टोलीले अर्को वर्ष अमेरिका र वेस्ट इन्डिजमा आयोजना हुने टीट्वान्टी विश्वकप खेल्न पाउने छन् ।"
मकवानपुरमा क्रिकेटप्रति आर्कषण बढ्दै,"हेटौंडा : मकवानपुरमा पछिल्लो समय क्रिकेट खेलप्रति आर्कषण बढ्दै गरेको पाइएको छ । गत वैशाखबाट सञ्चालनमा आएको मकवानपुर क्रिकेट एकेडेमीमा दैनिक रूपमा क्रिकेट सिक्न आउने खेलाडीको चाप बढ्दो रूपमा रहेको पाइएको हो । हेटौंडा४ स्थित हुप्रचौरमा दैनिक रूपमा क्रिकेट खेल सिक्नकै लागि विद्यालयस्तरका सहित भरखरै क्याम्पस पढ्दै गरेका करिब २५३० जना प्रशिक्षार्थीहरू आउने गरेको एकेडेमीका प्रशिक्षक तक्षक सिम्खडाले बताए । उनले भने,'नेपाली खेलकुद जगतमा क्रिकेट खेलको त्यति लामो इतिहास छैन।' यद्यपि पछिल्लो समय अन्तराष्ट्रिय प्रतियोगिताहरूमा नेपालले गरेको प्रदर्शनीले स्थानीय स्तरमा समेत खेलप्रति आर्कषण बढेको महशुस भएको छ । विद्यालय स्तरदेखि क्याम्पस पढदै गरेका विद्यार्थीहरू क्रिकेट खेलबारे सिक्न आउने क्रम बढ्दो रूपमा रहेको छ । एकेडेमीमा क्रिकेट सिक्न आउने नयाँ खेलाडीका लागि ३ हजार रुपैयाँ भर्ना शुल्क र मासिक शुल्क १५ सय मात्र राखेर सिकाइ रहेको उनले बताए । उमेरले २७ वर्ष लागेका एकेडेमीका प्रशिक्षक सिम्खडा आफैं पनि स्वम क्रिकेट खेलाडी हुन् । विद्यालयस्तरबाटै क्रिकेट खेल्न सुरु गरेका उनले स्थानीय र क्षेत्रीय स्तरका प्रतियोगितासहित ९ औं राष्ट्रिय खेलकुद प्रतियोगिता,प्रदेशस्तरीय,राष्ट्रपति कप, प्रधानमन्त्री कप लगायतका विभिन्न प्रतियोगितामा सहभागी भएका थिए । अहिले सिम्खडा आफूले क्रिकेट खेलमा जानेको ज्ञान र सिपलाई प्रयोग गर्दे एकेडेमीमार्फत् नयाँ खेलाडी उत्पादन गर्नमा व्यस्त छन्।"
"दसैंपछिको पहिलो कारोबार दिनमा सेयर बजार राताम्ये, कारोबार रकममा पनि सन्नाटा","काठमाडौं: दसैंपछिको पहिलो दिन नेपाली सेयर बजार राताम्य बनेको छ। साताको पहिलो दिन आइतबार नेप्से परिसूचक २८१८ अंकले घटेको हो। कारोबार सुरु भएलगत्तै ओरालो यात्रा थालेको नेप्से परिसूचक अन्तिममा बढ्ने सामान्य प्रयास गरेपनि उकासिन नसकेको हो। फलस्वरूप बजार परिसूचक १४८ प्रतिशतले घटेर १८८७६५ अंकमा आइपुगेको छ। कारोबारमा आएका २ सय कम्पनीको सेयर मूल्य घटेपछि बजार पोजिटिभ बन्न सकेन। नेप्से घटेको दिन २७ स्क्रिप्टको मात्र मूल्य बढेका छन् भने ७ वटाको स्थिर रहे। आइतबार कुल २ सय ८३ स्क्रिप्ट किनबेच भएका छन्। नेप्से घटेको दिन सेन्सिटिभ इन्डेक्स पनि ५१६ अंकले घटेर ३६१९४ अंकमा कायम भएको छ भने समूहगत उपसूचक सबै राताम्ये भए। तीमध्ये सबैभन्दा बढी ट्रेडिङ समूहक २६८ प्रतिशतले र होटल तथा पर्यटन समूह २६३ प्रतिशतले घटेका छन्। बजारमा दिनभर ३४ हजार ९० कारोबारमार्फत् २७ लाख १२ हजार १ सय २३ कित्ता सेयर ७४ करोड २९ लाख २५ हजार ३ सय ९२ रुपैयाँमा किनबेच भए। नेप्से घटेपनि अप्पर सोलु हाइड्रो इलेक्ट्रिक कम्पनीको मूल्य ८९९ प्रतिशतले बढेको छ। यस्तै सीवाईसी लघुवित्त, घलेम्दी हाइड्रो, बीपीडब्लु लघुवित्त र सयपत्री हाइड्रोका सेयरधनी सर्वाधिक कमाउनेको शीर्ष ५ मा रहे। यता कारोबार खुलेको पहिलो दिनै सोनापुर मिनिरल्स एन्ड आयलको सेयर मुल्यमा नेगेटिभ सर्किट लागेको छ। कम्पनीको सेयर मुल्य १० प्रतिशतले घटेर ३ सय १५ रुपैयाँ कायम भएको छ। कम्पनीको पहिलो कारोबार प्रतिकित्ता ३ सय ५० रुपैयाँमा खुलेको थियो। सर्वाधिक मूल्य घट्नेको सूचीमा एनएचपीसी, एनआईबीएल प्रगति फन्ड, एनआईसी एसिया ग्रोथ फन्ड र इंग्वा हाइड्रोको सेयर रहे। आइतबार कारोबार रकमका आधारमा एनएचपीसीले शीर्ष स्थान ओगटेको छ। कम्पनीको ४ करोड ८ लाख रुपैयाँको सेयर किनबेच हुँदा हाथवे इन्भेस्टमेन्टको २ करोड ४७ लाख रुपैयाँको कारोबार भएको छ। यस्तै सिटिजन लाइफ, नबिल बैंक र घोराही सिमेन्ट पनि कारोबार रकमका आधारमा शीर्ष ५ मा परेका छन्। यसदिन कारोबार भएको सेयर संख्याका आधारमा एनएचपीसी र कारोबार संख्याका आधारमा सिटिजन लाइफ शीर्ष स्थानमा रहे।"
अरुण तेस्रो जलविद्युत् आयोजनाको काम दुई महिनादेखि ठप्प,"सङ्खुवासभा : सङ्खुवासभामा निर्माणाधीन नौ सय मेगावाटको अरुण तेस्रो जलविद्युत् आयोजना प्रवेश मार्गको मुआब्जा नपाएपछि पीडितहरू गत भदौ १६ गतेदेखि आन्दोलनमा छन्। खाँदबारी नगरपालिका४, छयाङ्कुटीदेखि चिचिला गाउँपालिका२, दिदिङ सडकखण्डको छुट मुआब्जाको माग गर्दै पीडितले सडक आन्दोलन गर्दै आएका छन्। छयाङ्कुटीदिदिङ पुखुवा सडकखण्डको २४ किलोमिटर क्षेत्रको मुआब्जा पटकपटक माग गरिए पनि मुआब्जा नपाएपछि पीडित अनिश्चितकालीन रुपमा आन्दोलनमा उत्रिएका हुन्। पीडितहरूले दसैंमा पनि आन्दोलनलाई निरन्तरता दिएका छन्। अरुण तेस्रो प्रवेशमार्ग मुआब्जा पीडित संघर्ष समितिले आयोजनाको निर्माण सामग्रीमा ढुवानी अवरोध गरी आन्दोलनलाई निरन्तरता दिएको छ। सो सडकखण्डमा अरुण तेस्रो आयोजनाको निर्माण सामग्री ढुवानीमा अरुण तेस्रो प्रवेशमार्ग मुआब्जा पीडित संघर्ष समितिले रोक लगाउँदै आएको छ। विद्युत् उत्पादन गृह हाउसको प्रवेश केन्द्र छ्याङ्कुटीमा भेला भएर मुआब्जा पीडितले दैनिक नाराबाजी गर्दै संघर्ष समितिले आयोजनाका सम्पूर्ण ढुवानीका सवारीसाधनमा रोक लगाएको केन्द्रीय संघर्ष समिति संयोजक जनीकुमार राईले जानकारी दिए। बैंक खातामा रकम जम्मा हुने ग्यारेन्टी नआएसम्म आन्दोलन नरोक्ने संयोजक राईले बताए। मुआब्जा दिन छुट रहेको चार सय ५४ रोपनी जग्गाको मुआब्जा नपाएको भन्दै जग्गाधनीले आयोजनाको निर्माणमा रोक लगाएका छन्। यसबाहेकको जग्गाको मुआब्जा २०४६ सालमा नै दिएको भए पनि छुट जग्गाको मुआब्जा जग्गाधनीले अझै पाउन सकेका छैनन्। आयोजनाको ६५ प्रतिशतभन्दा बढी काम सम्पन्न भए पनि जग्गाधनीले मुआब्जा पाएका छैनन्। जग्गाधनीलाई थाहा नै नदिइ विसं २०६६६७ मा लगत कट्टा भई सरकारी स्वामित्वमा कायम गरिएको पाइएको छ। कतिपय स्थानमा मुआब्जा वितरण भएकोभन्दा बढी लगत कट्टा गरी सरकारी स्वामित्व कायम गरिएको थियो। मुआब्जा नै नदिइ लगत कट्टा गरी सडक सञ्चालन गरेपछि जग्गाधनीले यसअघि पनि पटकपटक सडक आन्दोलन गर्दै आएका छन्। गत वैशाख २६ गते छयाङ्कुटीदिदिङ सडक खण्डको छुट मुआब्जा जिल्ला प्रशासन कार्यालय सङ्खुवासभाका प्रमुख जिल्ला अधिकारी संयोजक भएको मुआब्जा निर्धारण समितिले प्रतिरोपनी ११ लाख ७५ हजार रुपैयाँ दिने निर्णय गरेको थियो। छुट जग्गाकाबारेमा सरकारको मन्त्रिपरिषद्को बैठकले मुआब्जा दिने निर्णय गरेको भए पनि सरकारले मुआब्जा दिन सकेको छैन। आयोजनाको काम बन्द भएको लामो समय बित्दासमेत बन्द खुलाउने प्रयास कतैबाट नहुँदा राज्यले दैनिक पाँच करोड रुपैयाँ नोक्सानी व्यहोर्नुपरेको छ। अरुण तेस्रो निर्माण गरिरहेको भारतीय सतलज जलविद्युत् निगमसँगको आयोजना विकास सम्झौता (पीडीए) मा स्थानीयको अवरोधका कारण काम रोकिए दैनिक पाँच करोड रुपैयाँ नेपाल सरकारले क्षतिपूर्ति व्यहोर्नुपर्ने सर्त उल्लेख गरिएको छ। रासस"
आयात बढ्दा निर्यात घट्यो,काठमाडौं : चालु आर्थिक वर्षको तेस्रो महिनासम्ममा मुलुकले चार खर्ब सात अर्ब ७५ करोड ८९ लाख रुपैयाँ बराबरको माल वस्तुको आयात गरेको छ। गत आर्थिक वर्षको सोही अवधिमा चार खर्ब ९९ करोड बराबर रुपैयाँको वस्तु आयात भएको छ। गत आवको तेस्रो महिनाको तुलनामा चालु आवको तेस्रो महिनासम्म कूल आयात एक दशमलव ६९ प्रतिशतले बढेको छ। भन्सार विभागले आज सार्वजनिक गरेको गत असोज मसान्तसम्मको विवरणअनुसार तीन महिनाको अवधिमा नेपालको निर्यात भने दुई दशमलव २६ प्रतिशतले ओरालो लागेको छ। विभागका अनुसार सो अवधिमा नेपालबाट ४० अर्ब ८७ करोड ४८ लाख रुपैयाँ बराबरको माल वस्तु निर्यात भएको छ। गत वर्षको तीन महिनाको अवधिमा ४१ अर्ब ८२ करोड रुपैयाँ बराबरको निर्यात भएको थियो। सो अवधिमा नेपालको वैदेशिक व्यापार चार खर्ब ४८ अर्ब ६३ करोड बराबरको वैदेशिक व्यापार भएको छ। गत वर्षको यही अवधिमा चार खर्ब ४२ अर्ब ८१ करोड बराबरको वैदेशिक व्यापार भएको थियो। विभागका अनुसार असोज मसान्तसम्म नेपालको व्यापार घाटा तीन खर्ब ६६ अर्ब ८८ करोड बराबर रहेको छ। गत वर्षको सोही अवधिमा तीन खर्ब ५९ अर्ब १७ करोड बराबरको व्यापार घाटा भएको थियो। रासस
अब्बल कम्पनीका सेयरधनी बन्ने मौका,"काठमाडौं : चाडपर्वको माझमा सर्वसाधारणलाई राम्रा कम्पनीको सेयरधनी बन्ने राम्रो मौका जुरेको छ। नेपाल धितोपत्र बोर्डबाट कात्तिक १ गते आईपीओ निष्कासनको अनुमति दिएका दुई कम्पनीसँगै निकट भविष्यमै अनुमति पाउन लागेका कम्पनीमा लगानी गर्ने अवसर मिल्न लागेको हो। दसैंको मुखैमा आईपीओ निष्कासनको अनुमति पाएको हिमालयन रिइन्स्योरेन्सले कात्तिक २१ गतेदेखि आईपीओ जारी गर्दैछ भने इतिहासमै पहिलोपल्ट बुक बिल्डिङमार्फत सर्वोत्तम सिमेन्टको आईपीओमा लगानी गर्न पाइने भएको छ। यसबाहेक डेढ दर्जन बढी कम्पनी आईपीओ निष्कासनको अनुमति माग्दै नेपाल धितोपत्र बोर्ड समक्ष पुगेका छन्। हिमालयन रिले प्रतिकित्ता २ सय ६ रुपैयाँको प्रिमियम मूल्यमा आईपीओ जारी गर्न लागेको हो भने बुक बिल्डिङका लागि सर्वोत्तमले प्रतिकित्ता ४ सय १ रुपैयाँदेखि ६ सय १ रुपैयाँ ५० पैसा रेन्ज पाएको छ। ती यी कम्पनीहरूले करिब १३ अर्ब रुपैयाँको आईपीओ निष्कासन गर्न अनुमति मागेका छन्। पाइपलाइनमा रहेका २० कम्पनीमध्ये रिलायन्स स्पिनिङ मिल्सले पनि बुक बिल्डिङका लागि अनुमति मागेको छ भने जगदम्बा स्टिलले प्रिमियम मूल्यमा आईपीओ जारी गर्ने बताएको छ। रिलायन्सको प्राइस रेन्ज प्रतिकित्ता ६ सय ८ रुपैयाँदेखि ९ सय १२ रुपैयाँ छ। अन्य कम्पनीले भने प्रतिकित्ता सय रुपैयाँमै आईपीओ जारी गर्ने भनेका छन्। नेपाल धितोपत्र बोर्डका अनुसार ११ अर्ब ५४ करोड रुपैयाँबराबरको ७ करोड ६० लाख ५० हजार रुपैयाँ कित्ता आईपीओ अनुमतिको पर्खाइमा छ। यो मूल्यमा रिलायन्स स्पिनिङ मिल्सको आईपीओ समावेश छैन। राइटको पनि लामै लाम थप १० कम्पनी हकप्रद निष्कासनको अनुमतिको पर्खाइमा छ। बोर्डका अनुसार नारायणी डेभलपमेन्ट बैंक अनुमति पाउनमा सबैभन्दा अगाडि छ। नारायणीले १ बराबर १ को अनुपातमा हकप्रद जारी गर्न लागेको हो। बोर्डको अनुमति पाएसँगै बैंकले २६ लाख २४ हजार ६ सय ७६ कित्ता हकप्रद जारी गर्नेछ। थप ९ कम्पनीले ९ अर्ब ८० करोड ६४ लाख ८४ हजार ९ सय २३ रुपैयाँबराबरको ९ करोड ८० लाख ६४ हजार ८ सय ४९ कित्ता हकप्रद निष्कासनको अनुमति मागेका छन्।हकप्रद सेयर निष्कासन गर्न चाहनेमा थप ९ वटा जलविद्युत् कम्पनी छन्। यसअघि घलेम्दी हाइड्रोले हकप्रद निष्कासनको अनुमति पाएर कात्तिक ३ गते एक दिनका लागि सेयरधनी दाखिला बन्द भइसकेको छ। घलेम्दी हाइड्राले एक कित्ताबराबर दुई कित्ता हकप्रद सेयर वितरण गर्ने अनुमति पाएको हो। कम्पनीले २०० प्रतिशत अर्थात् १ करोड १० लाख कित्ता हकप्रद सेयर निष्कासनको अनुमति पाएको छ जसको सेयर निष्कासन तथा बिक्री प्रबन्धक मुक्तिनाथ क्यापिटल हो। हकप्रद सेयर निष्कासन गर्न भन्दै छ्याङदी हाइड्रोपावर कम्पनीले बोर्डमा निवेदन दिएको छ। कम्पनीले १ः१ अनुपातमा हकप्रद सेयर निष्कासन गर्न लागेको छ। कम्पनीले ३८ लाख ६९ हजार ७ सय ७५ कित्ता सेयर निष्कासन गर्ने तयारी गरेको छ जसको बिक्री प्रबन्धकमा बीओके क्यापिटल हो। यस्तै सिंगटी हाइड्रो इनर्जी, हिमालय ऊर्जा विकास, अरुण भ्याली हाइड्रोपावर डेभलपमेन्ट, ङादी ग्रुप पावर र बरुण हाइड्रोपावर कम्पनीले ले १ः१ अनुपातमा हकप्रद सेयर बिक्री गर्न बोर्डसँग अनुमति मागेका छन्। रिडी पावर कम्पनी र लिबर्टी इनर्जी कम्पनीले १ बराबर ०५ को अनुपातमा र आँखुखोला जलविद्युत् कम्पनीले १ बराबर १५ को अनुपातमा राइट सेयर बिक्री गर्ने अनुमति मागेका छन्। सिंगटीले १ करोड ४५ लाख कित्ता हकप्रद जारी गर्न बोर्डसँग अनुमति मागेको हो जसको बिक्री प्रबन्धकमा कुमारी क्यापिटल हो। यसैगरी हिमालयले ९९ लाख कित्ता, अरुण भ्यालीले १ करोड ८६ लाख ७९ हजार ६ सय २६ कित्ता, ङादीले १ करोड ८५ लाख १२ हजार कित्ता र बरुणले ५३ लाख ५८ हजार कित्ता हकप्रद जारी गर्देछन्। रिडीले ७७ लाख ४४ हजार, लिबर्टीले ७५ लाख र आँखुखोलाले १ करोड २० लाख कित्ता हकप्रद बिक्रीको अनुमति माग गरेका छन्। ७ डिबेन्चर पाइपलाइनमा नेपाल धितोपत्र बोर्डका अनुसार विभिन्न बैंकका ७ वटा डिबेन्चर पाइपलाइनमा छन्। कामना सेवा विकास बैंकको १ अर्ब, सिभिल बैंकको ५ अर्ब, नबिल बैंकको ३ अर्ब र नेपाल इन्भेस्टमेन्ट मेगा बैंकको ४ अर्ब ४ करोड रुपैयाँको ऋणपत्र बोर्डको अनुमति पर्खाइमा छन्। यसैगरी नेपाल बैंकले २ अर्ब ५० करोड, लक्ष्मी सन्राइज बैंकले २ अर्ब र राष्ट्रिय वाणिज्य बैंकले २ अर्ब ५० करोडको डिबेन्चर बिक्री गर्ने अनुमति माग बोर्ड समक्ष गरेका छन्।"
सोनापुरको सेयर : पहिलो दिन के गर्ने ?,"काठमाडौं : सोनापुर मिनिरल्स एन्ड आयलको आईपीओ नेप्सेमा सूचीकृत भएको छ। नेप्सेले सोनापुरको ३ करोड ७ लाख ५० हजार ५ सय कित्ता नेप्सेमा सूचीकृत गरेको हो। नेप्सेले कम्पनीको सेयर कारोबारका लागि एसओएनए कारोबार संकेत प्रदान गरेको छ भने पहिलो कारोकारको लागि प्रतिकित्ता १ सय ४२ रुपैयाँ १ पैसादेखि ४ सय २६ रुपैयाँ ३ पैसा प्रदान गरेको छ। कम्पनीको कारोबार आइतबारबाट सुरु हुनेछ। सोनापुरको अधिकृत पुँजी ५ अर्ब रुपैयाँ र चुक्ता पुँजी ३ अर्ब ७ करोड ५० लाख रुपैयाँ छ। आव २०८२०८३ सम्म पुँजी वृद्धिको योजना छैन। गत असार मसान्तसम्म कम्पनीको प्रतिसेयर आम्दानी (ईपीएस) ७ रुपैयाँ ८० पैसा छ भने चालू आवको अन्त्यसम्म १७ रुपैयाँ ५८ पैसा पुग्ने प्रक्षेपण रहेको छ। त्यस्तै, आव २०८१८२ मा २२ रुपैयाँ ३१ पैसा र आव २०८२८३ मा २३ रुपैयाँ ५५ पैसा पुग्ने अनुमान रहेको छ। गत असार मसान्तसम्म कम्पनीको प्रतिसेयर नेटवर्थ १ सय ४९ रुपैयाँ ८१ पैसा छ। चालू आवमा नेटवर्थ २ सय १ रुपैयाँ ६५ पैसा, आगामी आर्थिक वर्ष २ सय १५ रुपैयाँ ९७ पैसा र आव २०८२८३ सम्म २ सय २९५२ रुपैयाँ पुग्ने कम्पनीको प्रक्षेपण छ। गत आर्थिक वर्षको अन्त्यसम्म १४ करोड ३९ लाख नाफा कमाउने प्रक्षेपण गरेको कम्पनीले चालू वर्षको अन्त्यसम्म ५४ करोड ६ लाख ७७ हजार रुपैयाँ खुद नाफा कमाउने प्रक्षेपण गरेको छ। त्यस्तै, आव २०८१८२ मा ६८ करोड ६० लाख ७६ हजार रुपैयाँ र आव २०८२८३ मा ७२ करोड ४२ लाख १९ हजार रुपैयाँ नाफा कमाउने अनुमान छ।"
इन्डोनेसियाको सुपारी नेपालबाट तस्करी !,"झापा : झापाको मेची नदीकिनारमा प्रहरीको आँखा छल्दै सुपारी पारि लैजानेको दैनिक लाइन नै हुन्छ। ती भारतमा सबैभन्दा बढी बिक्री हुने सुपारी यो नाका हुँदै भारत जान्छ। तर, नेपालको किसानको भन्दा धेरै इन्डोनेसियाबाट नेपाल आएको सुपारी तस्करीको माध्यमबाट भारत पुग्छ। इन्डोनेसियाबाट सुपारीको पैठारी गर्न अनुमति पाएको व्यापारिक समूहनै त्यही आयातित सुपारीलाई भारत निर्यात गर्ने बढी चलखेलमा लाग्ने गरेका छन्। विभिन्न घटना क्रमले पनि यसलाई पुष्टि गर्छ। विदेशबाट सुपारी ल्याउने र त्यसलाई नेपालको झापामा उत्पादन भएको फर्जी कागज बनाएर भारतमा निर्यातसमेत हुने गरेको सुपारीखेती विकास संस्थानका अध्यक्ष देवी खतिवडा दाबी गर्छन्। दुई वर्षअघि मात्रै निर्यात खुलाउनमा झापाका गोविन्द सरिया र प्रदीप मित्तल तथा विराटनगरका दिनेश राठीले नेपाल उद्योग वाणिज्य महासंघ र वाणिज्य विभागलगायतका निकायमा दबाब दिएको झापा उद्योग संघका यमबहादुर श्रेष्ठ बताउँछन्। झापामा झापा उद्योग संघले मात्र उत्पत्तिको प्रमाणपत्र अर्थात् सर्टिफिकेट अफ ओरिजिन (सीओ) जारी गर्ने अनुमति पाएको थियो। त्यसैले ठूला व्यापारीको दबाब संघलाई बढी आउने गरेको थियो। समुद्रपारका मुलुकबाट पैठारी गरिएको सुपारीलाई नेपालको उत्पादन भन्ने देखाएर आर्थिक वर्ष २०६७०६८ देखि भारततर्फ निर्यात गर्न थालिएको थियो। भारतको सरकारी पक्षले सुपारीको फर्जी निर्यात बन्द गर्न तीव्र दबाब दिइरहे पनि निकासीको क्रम २०७०७१ सम्म कायम रह्यो। उद्योग संगठन मोरङका अनुसार आर्थिक वर्ष २०७२०७३ देखि सुपारीको निकासी सहज रूपमा हुन नसकेको हो।"
हिमालयन रिको आईपीओ कात्तिक २१ देखि,"काठमाडौं : हिमालयन रिइन्स्योरेन्स कम्पनीले कात्तिक २१ गतेदेखि आइपीओ बिक्री खुला गर्ने भएको छ। कम्पनीले सुरुमा वैदेशिक रोजगारीमा रहेका नेपालीहरूलाई आईपीओमा आवेदन दिने अवसर दिन लागेको हो। कम्पनीले जारी पुँजी १० अर्ब रुपैयाँको ३० प्रतिशतले हुन आउने ३ अर्ब रुपैयाँ बराबरको आइपीओ जारी गर्ने अनुमति नेपाल धितोपत्र बोर्डबाट थियो। जसको १० प्रतिशत अर्थात् ३० लाख कित्ता सेयर पहिलो चरणमा वैदेशिक रोजगारीमा रहेका नेपालीहरूलाई बिक्री गरिन लागेको हो। कम्पनीले प्रतिकित्ता २ सय ६ रुपैयाँ प्रिमियम मूल्यमा आईपीओ जारी गर्दैछ। जसमा वैदेशिक रोजगारीमा रहेका नेपालीले मंसिर ५ गतेसम्म आवेदन दिन सक्नेछन्। लगानीकर्ताले यसमा न्यूनतम १० कित्तादेखि अधिकतम ३ लाख कित्ता माग गर्न सक्नेछन्। वैदेशिक रोजगारीमा जाने नेपाली, कर्मचारी र म्युचुअल फन्डलाई कोटाअनुसार बेचिसके पछि कम्पनीले बाँकी सेयर आम सर्वसाधारणलाई बेच्नेछ। रेटिङ एजेन्सी इक्रा नेपालले हिमालयन रिको आइपीओलाई इक्राएनपी इस्यूअर रेटिङ ए प्रदान गरेको छ। यो रेटिङ अनुसार कम्पनीको दायित्व बहन गर्ने क्षमता पर्याप्त मात्रामा सुरक्षित रहेको जनाउँछ। हिमालयन रिको आइपीओ निष्काशन तथा बिक्री प्रबन्धक एनएमबि क्यापिटल हो।"
अघि बढ्यो ३३ केभी सबस्टेसन निर्माण,"जोमसोम : उपल्लो मुस्ताङको लोघेकर दामोदरकुण्ड१ चराङ र बारागुङमा त्यस्तै मुक्तिक्षेत्र३ चैलेमा नेपाल विद्युत् प्राधिकरणले ३३ केभी क्षमताका सबस्टेसन निर्माण गर्ने भएको छ। मुस्ताङमा देखिएको विद्युतीय समस्या निराकरण गर्न र कोरला नाकासम्म विद्युतीय सेवा पुर्याउन प्राधिकरणले दुई सबस्टेसन निर्माण गर्न लागेको हो। उपल्लो मुस्ताङको चराङ र चैलेमा ३३ केभी प्रसारण लाइनको सबस्टेसन निर्माणका लागि नेपाल विद्युत् प्राधिकरणले ठेक्का आह्वान गरिसकेको प्राधिकरणका इन्जिनियर विमलराज रावतले जानकारी दिए। उनका अनुसार मुस्ताङमा राख्न लागिएको दुई सबस्टेसनका लागि कात्तिक २ गते ठेक्का आह्वान गरेको थियो। उक्त ठेक्काको अन्तिम मंसिर १८ गते हुनेछ। लागत र सबस्टेसन निर्माण गर्ने कम्पनीको कार्यदक्षता मूल्यांकन गरी नेपाल विद्युत् प्राधिकरणले ठेक्का सम्झौता गर्ने तयारी भइरहेको इन्जिनियर रावतको भनाइ छ। दुईवटा निर्माण हुने सबस्टेसनको लागत गोप्य राखेका छौं, इन्जिनियर रावतले भने, ठेक्का प्रक्रिया टुंगिएपछि सबस्टेसनको लागत पनि त्यतिबेला खुल्नेछ।"
"विदेशी सुपारी नेपाली बजारमा, कोशीका सुपारी तस्करकै हातमा","किसान पनि खेती गर्नमा उत्साहित नै छन्। तर, मुख्य समस्या बजारको छ। तस्करकै हातमा र उनीहरूकै मूल्यमा आफ्नो उत्पादन बिक्री गर्न किसान बाध्य छन्। झापा : कोशी प्रदेशको मुख्यतः पाँच जिल्लामा बढी सुपारी खेती हुन्छ। झापा, मोरङ, सुनसरी, उदयपुर र इलाम जिल्लामा ४ हजार ५४ हेक्टरमा सुपारीको व्यावसायिक खेती भएको छ। यस क्षेत्रका खेत, बारी र खाली जमिन भएका स्थानीयले पनि केही बोट सुपारी लगाएकै हुन्छन्। व्यावसायिक उत्पादनमात्रै वार्षिक १५ हजार मेट्रिक टन बढी हुने सरकारी तथ्यांकले नै देखाउँछ। किसान पनि खेती गर्नमा उत्साहित नै छन्। तर, मुख्य समस्या बजारको छ। यतिको उत्पादन हुँदा पनि अझै यहाँका किसानले मूल्य पाउँदैनन्। तस्करकै हातमा र उनीहरूकै मूल्यमा आफ्नो उत्पादन बिक्री गर्न किसान बाध्य छन्। भन्छन्, सरकारले खेती गर्न प्रोत्साहन गर्यो। तर, बजारका लागि बेवास्ता गर्यो। कोशी प्रदेशमा आर्थिक वर्ष २०७९०८० मा १४ हजार ५ सय ६१ मेट्रिकटन सुपारी उत्पादन भएको थियो। तर, कौडीको भरमा सुपारी बेच्नु परेको किसानको गुनासो छ। झापा अर्जुनधारा नगरपालिकामा विगत ३० वर्षदेखि सुपारी व्यवसाय गर्दै आएका सुरेन्द्र साह यो समस्या आउनुको मुख्य कारण सरकारको बेवास्ता ठान्छन्। भन्छन्, बिलौचियामार्फत स्थानीयस्तरमा उत्पादित राम्रो सुपारी भारत जान्छ। भारतको नराम्रो र कुहिएको सुपारी उनीहरूमार्फत नै नेपाल आउँछ। सरकार आफ्नो उत्पादनलाई निर्यातमा भन्दा आयातमा बल गर्छ। यसको दुःख सुपारी किसानले पाएका छन्। सुपारी किसानको नाममा विभिन्न संस्था खोलेर बिचौलिया हाबी हुँदा किसान मर्कामा परेको उनको तर्क छ। झापाको अर्जुनधारामा रहेको सुपारी प्रशोधन केन्द्रमा पुर्याइएको किसानका सुपारी। केही दिनअघि मात्रै झापाको बुद्धशान्तिमा पत्रकार सम्मेलन गरेर किसानले उत्पादन गरेको सुपारी सोझै तेस्रो मुलुक निर्यात गर्न पाउनुपर्ने सरकारसँग माग गरे। अब अति भयो भन्दै उनीहरूले सरकारले मागको बेवास्ता गरे आन्दोलन गर्ने चेतावनी पनि दिए। त्यहाँ नेपाल सुपारीखेती किसान पहल समितिले प्रस्तुत गरेको तथ्यांकमा १० लाख बढी किसान सुपारीखेतीमा लागेको र अहिले उत्पादन भइरहँदा पनि बिक्रीका लागि बिचौलिया र तस्करकै भर पर्नु परेको उल्लेख थियो। उपस्थित किसानको एउटै भनाइ थियो, विदेशी सुपारीका कारण स्वदेशीले उचित मूल्य पाएन। नेपाल सुपारीखेती किसान पहल समितिका संयोजक गीताप्रसाद अधिकारी किसानले उत्पादन गरेको सुपारी सोझै तेस्रो मुलुक निर्यात गर्न पाए राम्रो आम्दानी हुने र किसान आत्मनिर्भर बन्न सक्ने बताउँछन्। नेपालमा सुपारीखेतीको विस्तारमा सरकारले चासो देखाए पनि निर्यातलाई सहज नबनाउँदा किसान समस्यामा परेको उनको भनाइ छ। भन्छन्, काँचो सुपारी सोझै तेस्रो मुलुक निर्यात गर्न हामीले सहजै पाउनुपर्छ। हाम्रो मागलाई बेवास्ता गरेमा १० लाख बढी सुपारी किसान एकैपटक आन्दोलनमा उत्रिन्छौं। सुपारी किसानले कृषि विकास मन्त्रालय, उद्योग वाणिज्य तथा आपूर्ति मन्त्रालयमा छलफल गर्दै आफ्ना माग पटकपटक राखेका पनि छन्। तर, यतिका समय हुँदा पनि मागका विषयमा सरकारले कुनै सम्बोधन नगरेको किसानको गुनासो छ। झापा, मोरङ, सुनसरी, उदयपुर र इलाम जिल्लाका ४ हजार ५४ हेक्टरमा सुपारीको व्यावसायिक खेती हुन्छ। यस क्षेत्रका खेत, बारी र खाली जमिन भएका स्थानीयले पनि केही बोट सुपारी लगाएकै हुन्छन्। व्यावसायिक उत्पादनमात्रै वार्षिक १५ हजार मेट्रिकटन बढी हुने सरकारी तथ्यांकले नै देखाउँछ। तर, समस्या बजारकै छ। नेपाली बजारमा बिक्री सहज छैन। अवैध रूपमा भारत निकासी गर्ने तस्करकै भरमा किसान पर्नुपर्छ। जति मूल्य भन्यो त्यतिमा बेच्नुपर्छ। किसानलाई किन तस्कर जस्तो व्यवहार ? झापा अर्जुनधारा नगरपालिका८ का कृषक दीपेन्द्र ढकालको सबै जमिन सुपारीले ढाकेको छ। सबै सुपारीले उत्पादन दिन थालेको ११ वर्ष भयो। उनको खेती सरकारले घोषणा गरेको सुपारी जोन क्षेत्रमा नै पर्छ। तर, उनी आफैंले बारीमा उत्पादन गरेको सुपारी निर्धक्क भएर बजारमा लगेर बिक्री गर्न सक्दैनन्। दुई वर्ष अघिमात्र आफैंले उत्पादन गरेको सुपारी ट्रकमा हालेर बिर्तामोडको बजारमा बिक्री गर्न लैजादा बीच बाटोमा प्रहरीले चेक गर्यो। उनलाई प्रश्न तेस्यायो सुपारी तस्कर हो ? कहाँबाट ल्याएको ? कहाँ लैजान लागेको ? आफैंले उत्पादन गरेको वा आफू सुपारी कृषक हो भन्ने के प्रमाण छ ? प्रहरीका यस्ता प्रश्नको सामना गर्नुपर्दा त्यो समय ढकाल अक्कन बक्क भए। आफैंले तरकारी खेती गरेजस्तै सुपारीखेती गरेर बजार लैजाँदा पनि तस्करको संज्ञा पाएका उनको मन अमिलो भयो। अहिले पनि बारीभरि सुपारीको बोट भएका कृषक ढकाल बजार जान र आफैं बिक्री गर्न मन मार्नु परेको बताउँछन्। भन्छन, सुपारीखेती गरियो, बिक्री पनि हुन्छ। तर, बजार लैजाँदा सुपारी बेच्नेलाई तस्करलाई गर्ने व्यवहार जस्तो गरिन्छ। विभिन्न हैरानी खेप्नुपर्छ। अहिले उनी सुपारी पाक्न साथ बोटमा नै खरिद गर्न आउने व्यापारीलाई सस्तो मूल्यमा नै सुपारी बिक्री गर्छन्। व्यापारी पनि नेपालका नभई भारतीय नै बढी आउने गरेको कृषक ढकालको भनाइ छ। खेती सहज, बिक्री असहज झापाको अर्जुनधारा, मेचीनगर नगरपालिका र बुद्धशान्ति गाउँपालिकामा सबैभन्दा बढी सुपारीखेती हुन्छ। यस क्षेत्रमा सुपारी नभएको घर कमै छन्। स्थानीय केहीले व्यावसायिक रूपमा सुपारीखेती गरेका छन्। केहीले एकदुई दर्जन बोटलाई आयस्रोतको माध्यम पनि बनाएका छन्। झापा सबैभन्दा बढी सुपारी उत्पादन हुने जिल्ला भएकाले सरकारले दुई नगरपालिका र एक गाउँपालिकालाई समेटेर सुपारी जोन कार्यक्रमका लागि बजेट विनियोजन गरी काम अघि बढाएको पनि छ। तर, झापाका सुपारी कृषक र व्यवसायी भने जिल्लामा उत्पादन भएकै सुपारीले बजार नपाउँदा चिन्तित छन्। केही भारतीय व्यापारी आउँछन्, उनीहरूले तोकेको मूल्यमा नदिए बिक्री हुँदैन। नेपाली व्यापारीले धेरै खरिद गर्दैनन्। उत्पादन गरे पनि बजार छैन, अर्जुनधारा नगरपालिकाका सुपारी कृषक शैलेश लिम्बूले भने। केही समय अघिसम्म सुपारीको बजार राम्रो थियो अहिले बिक्री गर्न नै कृषकलाई समस्या छ। सुपारीको बोक्रा छोडाउँदै स्थानीय महिला । तस्बिर : रविन भट्टराई धार्मिक कार्यहरू न्वारान र विवाहदेखि मृत्यु संस्कारसम्म नभई नहुने सुपारीलाई औषधीय गुणयुक्त मानिने भएकाले कोशीका जिल्लामा धेरै वर्ष अघिदेखि सुपारीखेती भएको हो। कोशी प्रदेशको उद्योग, कृषि तथा सहकारी मन्त्रालयका कृषिविज्ञ अभिमन्यु अधिकारीका अनुसार कोशी प्रदेशको कुल सुपारी उत्पादनमध्ये दुई तिहाइभन्दा बढी सुपारी झापामै उत्पादन हुन्छ। त्यही कारण झापालाई सुपारीको राजधानी तथा उर्वरभूमि पनि भन्ने गरिन्छ। झापामा २ हजार ७ सय ७० हेक्टरमा सुपारीखेती हुँदै आएको छ। झापामा आर्थिक वर्ष २०७९८० मा १० हजार ३ सय ७० मेट्रिकटन सुपारी उत्पादन भएको छ। झापामा सुपारीखेतीको विस्तार पनि तीव्र रूपमा भइरहेको छ। जिल्लाका १५ वटै पालिकामा किसानले सुपारीको व्यावसायिक खेती गर्दै आएको सुपारीखेतीका अभियन्ता एवम् सुपारी जोनका पूर्वअध्यक्ष नीलकण्ठ तिवारी बताउँछन्। अहिले सुपारीको पातदेखि खोस्टासमेत बिक्री हुन थालेपछि यसप्रति किसानको आकर्षण बढेको छ। मात्रै दानाको भाउ नपाउँदा निराश छन्। झापापछि मोरङमा सबैभन्दा बढी सुपारीखेती र उत्पादन हुन्छ। मोरङको ९ सय ५ हेक्टरमा सुपारीको खेती हुन्छ। गत आवमा मोरङमा २ हजार ९ सय ४६ मेट्रिकटन सुपारी उत्पादन भएको थियो। यस्तै इलाममा गत आवमा २ सय ९ हेक्टरमा सुपारीखेती भएकोमा ६ सय १० मेट्रिकटन उत्पादन भएको थियो भने सुनसरीको १ सय ३५ हेक्टरमा खेती हुँदा ५ सय २५ मेट्रिकटन सुपारी उत्पादन भएको मन्त्रालयले जनाएको छ। उदयपुरको ३५ हेक्टरमा सुपारीखेती भएको र गत आवमा १ सय ९ मेट्रिकटन सुपारी उत्पादन भएको थियो। सरकारले प्रधानमन्त्री कृषि आधुनिकीकरण परियोजनाअन्तर्गत झापामा सुपारी जोन सञ्चालन गरेको छ। जोन घोषणा भएसँगै सुपारी किसानलाई खेती विस्तार, बिरुवा उत्पादन, कृषि औजार, भण्डारण, सुपारी प्रशोधनलगायतका लागि परियोजनाले ५० देखि ७५ प्रतिशतसम्म अनुदानमा विभिन्न औजार दिने गरेको छ। सुपारी खेती गर्न प्रोत्साहन गर्छ सरकार। तर, बजारीकरणमा सधैं बेवास्ता। नेपाली सुपारीले पाउँदैन भाउ। विदेशी सुपारी नेपालका बजारभरि। उत्पादन गरेको सुपारी आफैं बोकेर बजार पुग्न सक्दैनन् किसान। तस्करलाई जस्तै गरिन्छ व्यवहार। बिचौलिया आउँछन् भाउ तोक्छन्। तस्करले बोक्छन् पारि लान्छन्। सुपारी तस्करी नियन्त्रण गर्न इलाका प्रहरी कार्यालय नै स्थापना। तर, रोकिएन तस्करी। झापाको पूर्वपश्चिम राजमार्गको उत्तरी क्षेत्रमा सुपारीखेतीका लागि अनुकूल माटो रहेको छ। बाहुनडाँगी, बुधबारे, शनिश्चरेमा जताततै सुपारीका मनमोहन बगान देख्न सकिन्छ। पछिल्लो समय सुपारीखेती विस्तार गर्ने लहर नै चलेको छ। सुपारी बहुवर्षे बाली भएकाले एकै वर्षमा एउटा बोटबाट ५० किलोसम्म सुपारी फलाउन सकिन्छ। खेतीकारोबार पुरानो, समस्या नयाँ नयाँ २०५० सालभन्दा अघिदेखि नै नेपालमा सुपारीको कारोबार सुरु भएको थियो। खेती त पुरानै हो। नेपालका सीमावर्ती सहरहरूमा यो व्यापार बढी केन्द्रित बन्यो। विगतमा सुपारीको कारोबार खुलेआम थियो। भारतीय व्यापारीहरू खरिदका लागि झापा आउँथे। भन्सार नाकाबाटै खुलेआम मेची नदी तार्थे। सुपारी खरिद बिक्रीका लागि भारतीय व्यापारीहरूको मेला नै लाग्थ्यो, अहिले त्यस्तो छैन, काँकडभिट्टाका स्थानीय हरि न्यौपाने भन्छन्। सबैभन्दा बढी सुपारीको व्यापार हुने काँकडभिट्टाको एउटा क्षेत्रको नाम नै सुपारी लाइन छ। यो स्थानबाट पहिले सुपारी खुलेआम व्यापार हुन्थ्यो अहिले लुकीचोरी हुन्छ, एक स्थानीय भन्छन्। सुपारी लामो समयदेखि प्रहरी प्रशासनको बिना कुनै अवरोध कारोबार भइरहेको थियो। तर, बाबुराम भट्टराईको प्रधानमन्त्रीत्वकालबाट सरकारले सुपारी व्यापारलाई कडाइ गरेको हो। २०६८ माघ २१ देखि नेपालले सुपारी भारतमा बिक्री गर्न कडाइ गर्यो। सोही समयदेखि नेपालका कृषक मर्कामा परेका हुन्। नेपाल सुपारीखेती विकास संस्थाले अनुमति पत्र उत्पत्तिको प्रमाणपत्र दिएपछि मात्र निकासी गर्न पाउने प्रावधानले सुपारी निकासीमा समस्या सुरु भएको हो। सन् १९५० को नेपालभारत वाणिज्य सन्धिमा तेस्रो देशबाट आयातित कुनै पनि वस्तु भारत निर्यात गर्न नेपाललाई छुट छैन। तर, तेस्रो देशबाट आएको सुपारी लुकीचोरी अझै भारत नै पठाइन्छ। मलेसिया, थाइल्यान्ड, इन्डोनेसियाजस्ता मुलुकबाट नेपाल भित्रिने सुपारी नेपालको भन्दै व्यापारीले भारत पठाउने गरेकाले नेपालले सुपारीमा कडाइ गरेको थियो। कडाइ गरे पनि अहिले तस्करी शैलीमा धेरै सुपारी भारत नै पुग्छ। मेची बगर र पुलमाथि अहिले पनि भारतीय सुपारी केरियरहरूको घुइँचो देखिन्छ। विगतमा ठूलो परिमाणमा जान्थ्यो, मेची भन्सारका पुराना कर्मचारीले भने, अहिले चाहिँ परिमाण घटेको छ, तर जाने, आउने क्रम रोकिएको छैन। तस्करकै हातमा सुपारी सुपारी तस्करी नियन्त्रणलाई लक्षित गर्दै २०६८ पछि इलाका प्रहरी कार्यालय काँकडभिट्टाको नेतृत्व पहिलोपल्ट नायब उपरीक्षक (डीएसपी) लाई दिइएको थियो। तर, अझै प्रहरीले प्रभावकारी काम गर्न सकेको देखिँदैन। पूर्वको मेची, विराटनगर, वीरगन्ज र भैरहवा भन्सार नाकाबाट वार्षिक अर्बौं रुपैयाँको सुपारी तस्करीपैठारी हुन्छ। पाँच वर्षअघिबाट सुपारी निर्यात गर्ने अनुमतिपत्र उत्पत्तिको प्रमाणपत्र पाउने विषयलाई लिएर सुपारी संस्थाहरूको विवादका कारण भन्सारबाट वैधानिक रूपमा निकासी हुने सुपारी पूर्ण रूपमा रोकिएको हो। यसअघि झापामा उत्पादन भएको सुपारी भारतमा बिक्री गर्न नेपाल सुपारीखेती विकास संस्थाले अनुमतिपत्र उत्पत्तिको प्रमाणपत्र दिए पछि मात्र निकासी हुने प्रावधान रहेको थियो। उत्पत्तिको प्रमाणपत्र एकाधिकार ढंगले दिएको भन्दै संस्थाको विवाद सर्वोच्च अदालतसम्म पुगेपछि झापामा उत्पादित सुपारी भारत निकासी ठप्प भयो। उत्पत्तिको प्रमाणपत्र बिना भारत निकासी गर्दा व्यापारीले तेस्रो देशबाट ल्याएको सुपारीमात्रै भारत लैजाँदा नेपाली सुपारी कृषक समस्यामा परेका थिए। बोरामा हालेर भारततर्फ तस्करी गरी लैजान तयार पारेको सुपारी। प्रमाणपत्रको व्यवस्थापछि केही समय नेपाली सुपारीले भारतीय बजार पाए पनि अहिले ठप्प हुँदा सबै सुपारी भारतीय तस्करको हातमा परेको छ। व्यवसायीहरू तेस्रो देशबाट ल्याइएकै सुपारीको कारोबारमा नै व्यस्त छन्, हाम्रो सुपारी नबिकेर बर्सेनि कुहिने अवस्था छ। अर्जुनधाराका कृषक राधेश्याम न्यौपाने भन्छन्। आयात खुलाउँदा किसानलाई मार नेपालमा उत्पादन हुने काँचो सुपारी कुल उत्पादनको करिब २० प्रतिशत मात्रै स्वदेशमा खपत हुने र बाँकी ८० प्रतिशत विभिन्न बाटोबाट भारत निकासी हुँदै आएको छ। नेपालबाट भारत सुपारी निकासी गर्न सहज छैन। तर, सरकारले केही समयअघि आयात खुलाएको छ। यसले किसान झनै समस्यामा परेका छन्। किसानसँग नै सुपारी मौज्दात छ, बिक्री गर्न समस्या छ। तर, सरकार विदेशबाट आयात खुल्ला गर्दैछ, झापाको बुद्धशान्ति गाउँपालिकाका सुपारी व्यवसायी मनोज प्रसाईं भन्छन्। नेपाललाई पुग्ने सुपारी देशमा नै उत्पादन हुने दाबी झापाका कृषकको छ। तर, विदेशबाट आयात किन सरकारले खोल्यो उनीहरू जानकार छैनन्। नेपालमा स्वदेशी माग धान्ने परिमाणमा सुपारी आफ्नै देशमा उत्पादन भइरहेको छ, सुपारी जोन झापाका नीलकण्ठ तिवारी भन्छन्, आयात खुलाउँदा झापाका किसानले उत्पादन गरिरहेको सुपारीले अब बजार पाउँदैन। किन यसो गरिरहेको छ सरकार थाहा छैन। भारतसँगको भन्सारदर अन्तरले गर्दा नेपाल हुँदै भारत सुपारी निकासी हुन्छ। इन्डोनेसियाको सुपारी नेपालबाट तस्करी ! झापाको मेची नदीकिनारमा प्रहरीको आँखा छल्दै सुपारी पारि लैजानेको दैनिक लाइन नै हुन्छ। ती भारतमा सबैभन्दा बढी बिक्री हुने सुपारी यो नाका हुँदै भारत जान्छ। तर, नेपालको किसानको भन्दा धेरै इन्डोनेसियाबाट नेपाल आएको सुपारी तस्करीको माध्यमबाट भारत पुग्छ। इन्डोनेसियाबाट सुपारीको पैठारी गर्न अनुमति पाएको व्यापारिक समूहनै त्यही आयातित सुपारीलाई भारत निर्यात गर्ने बढी चलखेलमा लाग्ने गरेका छन्। विभिन्न घटना क्रमले पनि यसलाई पुष्टि गर्छ। विदेशबाट सुपारी ल्याउने र त्यसलाई नेपालको झापामा उत्पादन भएको फर्जी कागज बनाएर भारतमा निर्यातसमेत हुने गरेको सुपारीखेती विकास संस्थानका अध्यक्ष देवी खतिवडा दाबी गर्छन्। दुई वर्षअघि मात्रै निर्यात खुलाउनमा झापाका गोविन्द सरिया र प्रदीप मित्तल तथा विराटनगरका दिनेश राठीले नेपाल उद्योग वाणिज्य महासंघ र वाणिज्य विभागलगायतका निकायमा दबाब दिएको झापा उद्योग संघका यमबहादुर श्रेष्ठ बताउँछन्। झापामा झापा उद्योग संघले मात्र उत्पत्तिको प्रमाणपत्र अर्थात् सर्टिफिकेट अफ ओरिजिन (सीओ) जारी गर्ने अनुमति पाएको थियो। त्यसैले ठूला व्यापारीको दबाब संघलाई बढी आउने गरेको थियो। समुद्रपारका मुलुकबाट पैठारी गरिएको सुपारीलाई नेपालको उत्पादन भन्ने देखाएर आर्थिक वर्ष २०६७०६८ देखि भारततर्फ निर्यात गर्न थालिएको थियो। भारतको सरकारी पक्षले सुपारीको फर्जी निर्यात बन्द गर्न तीव्र दबाब दिइरहे पनि निकासीको क्रम २०७०७१ सम्म कायम रह्यो। उद्योग संगठन मोरङका अनुसार आर्थिक वर्ष २०७२०७३ देखि सुपारीको निकासी सहज रूपमा हुन नसकेको हो।"
सुनको कण खोज्न बोटेहरू लागे त्रिशूली किनारातर्फ,"तनहुँ : दसैँ मनाउँदा लागेको ऋण तिर्न व्यास१० कोमलटारीका १० भन्दा धेरै बोटेहरू सुनको कण खोजीमा त्रिशूली किनारातर्फ लागेका छन्। दसैँमा जुटाएको दामले घर खर्च भ्याएन। तीसचालीस हजार रुपैयाँ त ऋण नै खोज्नुपर्यो,शनिबार बिहानै सुनको खोजीमा धादिङको त्रिशूली किनारा तर्फ लागेका ६८ वर्षीय हर्कबहादुर बोटेले भने, त्यही ऋण खर्च जुटाउन यता आएको हुँ। आइतबार बिहानैबाट सुन खोज्ने काम गर्नुपर्ला। ५५ वर्षीया श्रीमती गौमाया, ३५ वर्षीय छोरा रामबहादुर, छोरी ज्वाइँ ४५ वर्षीय कमल बोटे र ४० वर्षीया अनिता बोटे गरी पाँच जना भएर सुन खोज्न हिँडेको हर्कबहादुरले बताए। मादी किनारामा पर्ने कोमलटारीमा करिब ४० घर बोटेको बसोबास छ। यहाँका करिब २५ घरका बोटे त्रिशूली, कालीगण्डकी, बुढीगण्डकी र मस्र्याङ्दी किनारामा सुन खोज्न जाने गर्छन्। प्रायः सुन खोज्न जाँदा श्रीमान्श्रीमतीसहितका परिवार भएर जाने चलन रहेको हर्कबहादुरले जानकारी दिए। सुन खोज्न जानेले काठको डुँड, बाँसको चनौटो र बालुवा हाल्ने विशेष खालको सामान (पाटी) अनिवार्यरूपमा लैजानुपर्दछ। सुन खोज्दा नदी किनारामा प्रायः दुई जनाले मिलेर बालुवा छान्नु पर्छ। घरबाटै त्रिपाल, भाँडावर्तन, लत्ताकपडा लैजाने र नदी किनारामै पाल टाँगेर रात बिताउने गरिएको सुन खोज्न त्रिशूली किनारामा पुग्नुभएका कमल बोटेले बताए। बालुवा चाल्ने क्रममा महिनाको करिब रु २० हजार बराबरको काँचो सुन सङ्कलन हुनेसमेत कमलले जानकारी दिए। घरमा मकैखेतीसमेत गरेकाले खेती थन्क्याएर तिहारलगत्तै आफू सुन चाल्न त्रिशूली किनारामा जाने योजना बनाएको ६५ वर्षीय वीरबहादुर बोटेले बताए। करिब ४५५० दिन सुन चालेर घर फर्किने गरेको उनको भनाइ छ। अब तिहार मानेर सुन खोज्न जाने योजनामा छु, उनले भने, माघे सङ्क्रान्ति मान्न घर फर्किँदा त्यस्तै रु २५३० हजार हातमा पर्ला कि भन्ने विश्वासमा छु। मेहनतको कुरा हो यसै भन्न सकिँदैन। पहिले मादी नदीमा पनि सुन चाल्ने गरिए पनि सुन पाउन छाडेपछि आफूहरू अन्य नदीमा जानुपरेको बोटेहरूको भनाइ छ। सुन चाल्ने पेसालाई राज्यले पनि संरक्षण गर्नुपर्नेमा त्यसो हुन नसक्दा नयाँ पुस्ताले सिक्न नचाहेको समेत वीरबहादुरले सुनाए। यहाँका बोटेहरूले निर्वाहमुखी कृषि पेसासँगै बालुवामा सुन खोज्ने कार्यलाई पनि पेसाकै रूपमा अँगाल्दै आएका छन्।  रासस"
पुँजीबजार र नेपालको आन्तरिक अर्थतन्त्र सुधार्न तत्कालै के गर्नुपर्छ ?,"हाल कायम पुँजीगत लाभकर ५ प्रतिशत र ७५ प्रतिशतलाई घटाएर ३ र ५ प्रतिशत कायम गरिनुपर्छ। नेपाल धितोपत्र बोर्डले अर्थ मन्त्रालयमा पेस गरेको ब्रोकर कमिसन घटाउने निर्णय तत्काल लागू गर्न ढिला गर्नु हुँदैन। ५० लाख माथिको सेयर धितो कर्जामा हाल रहेको जोखिम भार १५० प्रतिशतलाई पुनः १०० मै झार्नु पर्छ। सेयर धितो कर्जामा १५ करोड र २० करोडको सीमा खारेज गरिनुपर्छ। अर्थतन्त्रसम्बन्धी स्थायी नीति लिनुपर्छ। गैरआवासीय नेपाली नागरिकलाई पुँजीबजारमा ल्याउने आवश्यक व्यवस्था गर्न अर्थ मन्त्रालयले तत्काल पहल गर्नुपर्छ। लगानीकर्तासँग अर्थ मन्त्रालयले गरेको सम्झौताअनुसार ५८ बुँदे सुधारका बाँकी कामहरू तत्काल गर्नुपर्छ। रोहन कार्की अध्यक्ष, स्वतन्त्र पुँजीबजार संघ"
सुनको मूल्य अहिलेसम्मकै उच्च,काठमाडौं : नेपाली बजारमा सुनको भाउ अहिलेसम्मकै उच्च पुगेको छ। आज १ हजार रुपैयाँले बढेर सुन प्रतितोला १ लाख १७ हजार रुपैयाँ कायम भएको हो। नेपाल सुन चाँदी व्यवसायी महासंघका अनुसार आज छापावाल सुन प्रतितोला १ लाख १७ हजार रुपैयाँमा किनबेच भइरहेको छ। तेजाबी सुनको मूल्य १ लाख १६ हजार ४५० रुपैयाँ पुगेको छ। अघिल्लो साताको अन्तिम कारोबार दिन शुक्रबार प्रतितोला सुनको मूल्य १ लाख १६ हजार रुपैयाँ पुगेको थियो। आज सुनको मूल्य बढेसँगै चाँदी पनि बढेको छ। १५ रुपैयाँले बढेर चाँदी प्रतितोला १४ सय १५ रुपैयाँमा कारोबार भइरहेको महासंघले जनाएको छ। शुक्रबार चाँदी १४ सय रुपैयाँ कारोबार भएको थियो। नेपाल राष्ट्र बैंकका अनुसार आज अमेरिकी डलर एकको खरिददर नेपाली १३२ रुपैयाँ ९० पैंसा र बिक्रीदर १३३ रुपैयाँ र ५० पैंसा कायम गरिएको छ। इजरायलप्यालेस्टिन द्वन्द्व र अमेरिकी डलरको विनिमय दर थप मजबुत भएका कारण विश्वबजारमा यस साता सुनको मूल्यमा उच्च अंकले वृद्धि भएको बताइएको छ। विश्वव्यापीरूपमा भएको मूल्यवृद्धिको प्रभाव आन्तरिक बजारमा परेको हो। इजरायलप्यालेस्टिन द्वन्द्वको प्रभाव र अमेरिकी डलरको विनिमय दरमा भएको वृद्धिका कारण लगानीकर्ता सुरक्षित लगानीका रूपमा सुनतर्फ आकर्षित भएपछि सुनको मूल्य वृद्धिमा चाप परेको जानकारी बताउँछन्।
कुमारीको ऋणपत्रमा देखिएन आकर्षण,"काठमाडौं : कुमारी बैंकको ऋणपत्रमा न्यून आवेदन परेको छ। अवधि सकिनु एक दिन अघिसम्म मात्र मात्र २ लाख ८ हजार इकाइका लागि आवेदन परेको हो। कात्तिक २ गते बिक्री खुला भएको ऋणपत्रमा मात्र १ हजार ६ सय ५० जनाले आवेदन दिएका हुन्। उनीहरूले २० करोड ८५ लाख २७ हजार रुपैयाँबराबरको ऋणपत्र माग गरेका हुन्। बैंकले १० वर्ष अवधिको वार्षिक १० प्रतिशत ब्याजदरमा १० प्रतिशत केबीएल डिबेन्चर २०९० निष्कासन गरेको हो। बैंकले प्रतिऋणपत्र एक हजार रुपैयाँ दरका ५ अर्ब रुपैयाँबराबरको ५० लाख कित्ता ऋणपत्र निष्कासन गर्न लागेको हो। जसमध्ये ६० प्रतिशत अर्थात् ३ अर्ब रुपैयाँ बराबरको ३० लाख कित्ता बैंकले व्यक्तिगत तवरबाट बाँडफाँट गर्नेछ भने बाँकी ४० प्रतिशत अर्थात् २ अर्ब रुपैयाँबराबरको २० लाख कित्ता सर्वसाधारणमा बाँडफाँट गरिनेछ। तर, हालसम्म मात्र १० प्रतिशतका लागि आवेदन परेको छ। सर्वसाधारणमा बाँडफाँट गरिने ऋणपत्रमध्ये ५ प्रतिशत अर्थात् १ लाख कित्ता ऋणपत्र सामूहिक लगानी कोषहरूका लागि छुट्ट्याइएको छ। सो ऋणपत्रमा लगानीकर्ताले न्यूनतम २५ र अधिकतम ५ लाख इकाइका लागि आवेदन दिन सक्नेछन्। ऋणपत्र निष्कासन बन्द छिटोमा कात्तिक १२ गते हुनेछ। आइतबारसम्म मागअनुसार आवेदन नपरेको खण्डमा आवेदन अवधि लम्ब्याएर कात्तिक १६ गते कायम गरिनेछ। ऋणपत्र निष्कासन तथा बिक्री प्रबन्धक नबिल इन्भेस्टमेन्ट बैंकिङ हो। ऋणपत्र निष्कासनका लागि गराएको क्रेडिट रेटिङमा बैंकलाई इक्रा नेपालले इक्रा एनपी इस्युअर रेटिङ त्रिपल बी प्लस प्रदान गरेको छ। यसले समयमा वित्तीय दायित्व पूरा गर्न मध्यम मात्रामा सुरक्षित रहेको संकेत गर्दछ।"
१०१० हजारले दिए आवेदन,"काठमाडौं : वैदेशिक रोजगारीमा जानेका लागि बिक्री खुला गरिएको नेपाल वेयरहाउजिङ कम्पनीको आईपीओमा साढे १० हजार जनाले आवेदन दिएका छन्। कात्तिक १० गते बिक्री खुला भएको आईपीओमा शनिबार साँझ ५ बजेसम्म १० हजार ५ सय ५५ जनाले २ करोड ७६ लाख ५८ हजार रुपैयाँबराबरको २ लाख ७६ हजार ५ सय ८० कित्ता सेयर माग गरेका हुन्। कम्पनीले सर्वसाधारणलाई छुट्ट्याएको १३ लाख ७५ हजार कित्ता सेयरमध्ये १० प्रतिशत अर्थात् १ लाख ३७ हजार ५ सय कित्ता सेयर वैदेशिक रोजगारीमा रहेकालाई बिक्री खुला गरेको हो। कम्पनीले २७ हजार ५ सय कित्ता सेयर कर्मचारीका लागि तथा ६८ हजार ७ सय ५० कित्ता सेयर म्युचुअल फन्डका लागि छुट्ट्याएको छ। बाँकी रहेको ११ लाख ४१ हजार २ सय ५० कित्ता सेयरमा सर्वसाधारणले आवेदन दिन पाउनेछन्। त्यसअघि नबिकेको सेयर पनि सर्वसाधारणलाई बिक्री हुनेछ। पहिलो चरणमा वैदेशिक रोजगारीमा रहेका नेपालीहरूलाई आईपीओ बिक्री गरिसकेपछि मात्र सर्वसाधारणलाई खुला गरिने कम्पनीले जनाएको छ। नेपाल वेयरआउजिङको आईपीओमा वैदेशिक रोजगारीमा रहेकाले कात्तिक २४ गतेसम्म आवेदन दिन पाउनेछन्। उनीहरूले न्यूनतम १० कित्तादेखि अधिकतम ५० हजार कित्तासम्म आवेदन दिन पाउनेछन्। नेपाल वेयरहाउजिङको आईपीओ निष्कासन तथा बिक्री प्रबन्धक हिमालयन क्यापिटल हो। कम्पनीलाई इन्फोमेरिक्स क्रेडिट रेटिङले आईआरएन डबल बी माइनस (आईएस) रेटिङ प्रदान गरेको छ। यो रेटिङअनुसार कम्पनीको वित्तीय दायित्व पूरा गर्ने क्षमतामा मध्यम जोखिम रहेको बुझाउँछ। नेपाल वेयर हाउजिङ कम्पनीले कोशी प्रदेश, मधेस प्रदेश र लुम्बिनी प्रदेशमा ५५ हजार मेट्रिकटन क्षमताका भण्डारण गृह सञ्चालन गर्दै आएको छ। कम्पनीले किसान, व्यापारी, मिलर र व्यापारीको अन्न भण्डारण आवश्यकता पूरा गर्दै आएको छ। कम्पनीको विवरणपत्र अनुसार असार मसान्तसम्म कम्पनीको प्रतिसेयर आम्दानी ८८७ रुपैयाँ ऋणात्मक छ। यसैगरी शुक्रबारदेखि नै आवेदन खुलेको मुक्तिनाथ कृषि कम्पनीको आईपीओमा १० हजार ७ सय ८३ जनाले आवेदन दिएका छन्। आईपीओमा २ करोड ७२ लाख ७७ हजार रुपैयाँबराबरको २ लाख ७२ हजार ७ सय ७० कित्ता सेयर माग भएको छ। कम्पनीले सर्वसाधारणलाई छुट्ट्याएको १४ लाख कित्ता सेयरमध्ये १० प्रतिशत अर्थात् १ लाख ४० हजार कित्ता सेयर वैदेशिक रोजगारीमा रहेकालाई बिक्री खुला गरेको हो। कर्मचारी र म्युचुअल फन्डलाई बिक्री गरेर बाँकी सेयरमा सर्वसाधारणले आवेदन दिन पाउनेछन्। पहिलो चरणमा वैदेशिक रोजगारीमा रहेका नेपालीहरूलाई आईपीओ बिक्री गरिसकेपछि मात्र सर्वसाधारणलाई खुला गरिने कम्पनीले जनाएको छ। कम्पनीको आईपीओमा वैदेशिक रोजगारीमा रहेकाले कात्तिक २४ गतेसम्म आवेदन दिन पाउनेछन्। उनीहरूले न्यूनतम १० कित्तादेखि अधिकतम एक हजार कित्तासम्म आवेदन दिन पाउनेछन्। नेपाल वेयरहाउजिङको आईपीओ निष्कासन तथा बिक्री प्रबन्धक एनआईएमबी एस क्यापिटल हो। कम्पनीलाई क्रेडिट रेटिङ गर्ने इक्रा नेपालले इक्रा एनपी इस्युअर रेटिङ डबल बी माइनसरेटिङ प्रदान गरेको छ। यो रेटिङअनुसार कम्पनीको वित्तीय दायित्व पूरा गर्ने क्षमतामा मध्यम जोखिम रहेको बुझाउँछ।"

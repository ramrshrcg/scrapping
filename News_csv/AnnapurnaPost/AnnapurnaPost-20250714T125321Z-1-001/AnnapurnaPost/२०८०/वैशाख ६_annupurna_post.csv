शीर्षक,विवरण
समृद्धिमा समस्याको चुरो !,"पहुँचवाला नेताको दम्भले जन्माएका राष्ट्रिय गौरवका आयोजना थपिने क्रमले नेपालको विकासमा क्यान्सर लागेको छ भन्दा अत्युक्ति हुँदैनहुनु हुँदैन। एकथरी भन्छन्, नेपाल श्रीलंका हुने भयो। अर्कोथरी तर्क गर्छन्, सबै ठीकठाक छ, आत्तिनु पर्दैन। मध्यमार्गी पनि बोलिरहेछन्, अर्थतन्त्र धराशायी पनि बनेको छैन, ठीक छ भनेर चुप लाग्ने अवस्था पनि होइन। २०७९ को वर्ष नेपालको आर्थिक सवालमा लगभग यही सेरोफेरो घुमिरह्यो। अर्थ मन्त्रालयसँग कुल गार्हस्थ्य उत्पादन (जीडीपी)को तुलनामा कुल सार्वजनिक ऋण अधिकतम ३३ प्रतिशत हुनुपर्नेमा ४२ प्रतिशत पुगेको छ। अर्थोपार्जन नगरी बस्ने नेपालीको संख्या ८२ लाख ११ हजार १२ छ। अनि अर्कोतिर सरकारी तथ्यांक बोल्छ, हरेक नेपालीको टाउकोमा ६३ हजार ३ सय १० रुपैयाँ ऋणभार छ। तर पनि घरधन्दामा सीमित १९ लाख ६७ हजारसहितको तथ्यांक झन्डै ८३ लाख जनसंख्यालाई आर्थिक उपार्जनमा समेट्ने योजना सरकारसँग छैन। प्रजातन्त्र प्राप्तिको ३३ वर्षसम्म नेपालसँग मौलिक विकास मोडेल छैन। विडम्बना, यसबीच सरकारको नेतृत्वमा पुग्नेहरूलाई यसतर्फ सोच्ने फुर्सद भएन। जनगणनाअनुसार देखिएको झन्डै ७ (६९५) प्रतिशत त बेरोजगारलाई कसरी राष्ट्रिय उत्पादनमा लगाउने ? हरेक दिन हजारको हाराहारीमा बिदेसिने युवालाई कृषिप्रधान मानिएको देश नेपालमै रोजगार दिन सक्ने आधार र सम्भावना प्रशस्तै छन् तर गर्ने कसले ? निर्वाचनताका दिने आश्वासन सत्तामा पुग्दा गर्ने कामसँग तालमेल मिलेका दिनमात्र देशले विकास थाल्नेछ। देशलाई अहिले आर्थिक रूपान्तरण चाहिएको छ। यसैबाट भौतिक र सामाजिक रूपान्तरण क्रमशः हुँदै जानेछ। यसका लागि हरेक समस्याको चुरोसम्म पुग्न जरुरीमात्र होइन, ढिलो भइसकेको छ। यसको रुट युवाले बुझेका छन् तर गर्न सक्ने ठाउँमा छैनन्। त्यसैले युवा विद्यार्थी शिक्षामा केन्द्रित भएर बिदेसिइरहेका छन् भने अध्ययन सक्ने युवा भने कमाउधन्दामा बिदेसिइरहेका छन्। सत्ता हाँक्नेहरूले समस्याको चुरो बुझेका छन् तर नबुझेजस्तो गर्छन्, गरिरहन्छन्। उपायविहीन ठानेर युवापुस्ता मातृभूमि नेपाल छोड्न विवश छन्। नेपालमै संसारमै नभएका बेथिति, विकृति र विसंगति पनि, न्याय, विकास निर्माण, ठेक्कापट्टा, शिक्षा, स्वास्थ्य आदि धेरै क्षेत्रमा। देश हाँक्ने सबैले देखेकै छन्, भ्रष्टाचार र अनियमितता अर्थात् विकृति र बेथिति तर किन चिम्लिन्छन्चिम्लिरहन्छन् आँखा ? र कहिलेसम्म खोल्दैनन् ? ७० को दशक गाउँमा रित्तिँदै युवामाथि बहस चलेको थियो। सरकारको गति र मति यस्तै रहिरहने हो भने ८० को दशक सहरमा समेत रित्तिँदै युवामाथि बहस हुनेछ। चुरो कुरो के भने नेपालका आर्थिक सम्भावनाहरूमाथि गहिरिएर कहिल्यै बहस भएनन्। न यसबारेका चुनौतीहरू माथि चुरो कुरो खोतल्ने प्रयास भयो। भ्रष्टाचारमा करोडौं, अर्बौं डुब्छ बरु तर केही लाख बजेट आर्थिक सम्भावना र चुनौतीमाथि अनुसन्धान गर्न खर्चिने मानसिकता सरोकारवालासँग हुँदैन। कम्तीमा ३३ वर्षयता हरेक दशकान्तमा सरकार र निजीक्षेत्रले आआफ्नो तर्फबाट आर्थिक विकासमा गहन समीक्षा गर्नुपथ्र्यो। अनि गर्नुपथ्र्यो त्यसले उब्जाएका समस्यामाथि दीर्घकालीन समाधानका सत्प्रयासहरू। कुरोको चुरो हलोको फाली अड्किएजस्तो छ। अर्थात्, देशप्रति समर्पित हुनुपर्ने जनप्रतिनिधि व्यक्तिमा केन्द्रित छन्। आशालाग्दो देशको सम्पत्ति निजी सम्पत्ति र स्वार्थमा जब पुतली बत्तीमा झैं झुमिन्छ तब देशको विकास उही हालतमा रहिरहन्छ, अझ खस्कँदै जान्छ। र, पाउँछन् नागरिकले सास्ती हरेक पल। पानी पिउन नपाएका नागरिक र वर्षहरूको कथा त सामान्य हो नेपालका लागि। पिउने पानी र सिँचाइको अभावमा थातथलो छोड्नेहरूको व्यथाका साक्षी हामी सबै छौं नै। नुन नपाउने नागरिक पनि छन् नेपालमा। अनागरिक भएर बाँच्नु र मर्नुको दोसाँधमा घिटिकघिटिक हुने लाखौं नागरिक देख्दैन सरकार, देख्दैनन् सरकारहरू। एकबाट अनेक (७ प्रदेश सरकार र ७ सय ५३ स्थानीय सरकार) सरकार बने पनि नागरिकले न सुशासनको अनुभूति गर्न सकेका छन् न त सहज सरकारी सेवा प्रवाह नै। न्याय नपाउनेहरूको सूची लामै बन्छ नेपालमा। नेपाल नेपालजस्तो कहिले बन्ला ? ७० को दशकमा पनि मुलुकमा ठूलाठूला परिवर्तन नभएका होइनन्। संविधानसभा (सार्वभौमसत्ता सम्पन्न नागरिकका प्रतिनिधि ६०१) बाट नेपालले २०७२ मा नेपालको संविधान पायो। यसले नेपाली जनताका छोराछोरी राष्ट्रपति हुने अवस्था प्राप्त भयो। संघीयता कार्यान्वयन भएर तीन तहका गरी ७ सय ६१ सरकार सञ्चालनमा छन्। दुःख लाग्छ, राजनीतिक स्थायित्व हुन सकेन र सकेन मुलुकले प्रणालीगत रूपान्तरण पाउन। सुशासन पाएनन्, यतिसम्म ठीक छ। भ्रष्टाचारशून्य बनाउने नाराले कम्तीमा आधा त काम सार्थक बनाइदिएको भए हुने। नेपालमा किन महात्मा गान्धी जन्मिएनन् ? गान्धीले म कसैलाई पनि फोहोरी खुट्टाले मेरो मस्तिष्कमा हिँड्न दिन्नँ भनेझैं किन कुनै नेपाली नेताले भन्न सकेनन् ? संसारमै नभएका व्यवस्था नेपालको संविधानमा छन्, सुशासन, विकास, समृद्धि, दिगो शान्ति, संघीय लोकतान्त्रिक शासन व्यवस्था र थुप्रै यस्तै शब्दहरू। अनि छन् नेपालमै संसारमै नभएका बेथिति, विकृति र विसंगति पनि, न्याय, विकास निर्माण, ठेक्कापट्टा, शिक्षा, स्वास्थ्य आदि धेरै क्षेत्रमा। देश हाँक्ने सबैले देखेकै छन्, भ्रष्टाचार र अनियमितता अर्थात् विकृति र बेथिति तर किन चिम्लिन्छन्चिम्लिरहन्छन् आँखा ? र कहिलेसम्म खोल्दैनन् ? विकासबिना देशको समृद्धि सम्भव छैन। सौभाग्य, सबै राजनीतिक दलको मुख्य एजेन्डा नै विकासमा छ। दुर्भाग्य, विकास शब्द तिनको चुनावी घोषणापत्रमा सीमित छ। राष्ट्रिय गौरवका आयोजनाको जिम्मेवारी सरकारको मुटु मानिने राष्ट्रिय योजना आयोगको हुन्छ। नेपाल र नेपालीको अर्को दुर्भाग्य नै भन्नुपर्छ, सरकारले पहिलो प्राथमिकतामा राखेका देश उँभो लगाउने गौरवका आयोजना नै लामो समय अलपत्र परिरहन्छन्। यसै साता सार्वजनिक गरिएको महालेखाको ६०औं प्रतिवेदनले मुलुकका यस्तै २४ आयोजना अलपत्र परेको उल्लेख गरेको छ। क्रोनिक बनेको यो रोगले नेपालको स्वास्थ्यमा दशकौंदेखि गम्भीर असर परिरहेको छ। पहुँचवाला नेताको दम्भले जन्माएका राष्ट्रिय गौरवका आयोजना थपिने क्रमले नेपालको विकासमा क्यान्सर लागेको छ भन्दा अत्युक्ति हुँदैनहुनु हुँदैन। कति भने ६० को दशकमा सुरु भएका यस्ता केही आयोजना ८० को दशक सुरु हुँदासम्म ३० प्रतिशत पनि काम भएको छैन। महालेखालाई नै आधार मानौं, सामान्य अपरेसन गर्न वर्ष दिन र विशेष अपरेसनका लागि वर्षौं पालो कुर्नुपर्ने नेपालको स्वास्थ्य क्षेत्र भएपछि नागरिकले कुन मनले नेपालप्रति कसरी राष्ट्रभक्ति देखाउन सक्लान् ? बेरुजु झन्डै १० खर्ब (९ खर्ब ६० अर्ब) पुगेको देखाएपछि सरकारलाई के भन्ने ? निकम्मा प्रवृत्तिले जन्मिने यो र यस्ता अवस्थाले देशलाई कहाँ पुर्याउला ? त्यसैले हरेक कुरोको चुरो समातेर देश विकासमा समर्पित हुनुको विकल्प छैन।"
राजनीतिको अति मूल्यांकन,"राज्यका हरेक अंगमा कार्यरत अधिकारीले नागरिक सन्तुष्ट हुने र प्रशंसा आउनेगरी कार्यसम्पादन गरेर देखाऔं। नागरिक तथा देशको सेवा गर्न भन्दै विभिन्न पेसा तथा व्यवसायको संलग्नता छाडेर अथवा अवकाश पाएर सक्रिय राजनीतिमा आउने लहर बढेको छ। रवि लामिछाने, स्वर्णिम वाग्ले, तोसिमा कार्की, रमेश खरेलजस्ता पात्र यस शृंखलाका केही चर्चित नाम हुन्। नेपालका पुराना पार्टीमा समेत यस्तो दृश्य देखिन्थे। नयाँ भनिने पार्टीमा भने यसरी अर्को क्षेत्रबाट आएर राजनीति गर्ने चरित्र नै प्रधान बनेको छ। विदेशी राजनीतिमा पनि यस्ता उदाहरण बाक्लै भेटिन्छन्। इटालीका सिल्भियो वर्लस्कुनी, फ्रान्सका सर्ज ड्यासल्ट, यूईएईका खालिफा बिन जायद अल नायन व्यापार र उद्यमबाट राजनीतिमा आएर सफल भएका उदाहरण हुन्। राजनीति पूर्व भारतका ११ औं राष्ट्रपति कलाम एरोनेटिक अनुसन्धान, सन् १९९१ का रूसी राष्ट्रपति बोरिस योल्तसिन निर्माण कम्पनी र फ्रान्कलिन डी रुजभेल्टमा पत्रकारितामा संलग्न थिए। तर के राजनीतिबाहेक अन्य क्षेत्रबाट चाहिँ सेवा गर्न सकिँदैन ? महावीर पुन, सन्दुक रुइत, भगवान कोइराला, गोविन्द केसीलगायत थुप्रै नामका अगाडि सिंगो समाज नतमस्तक छ। वैज्ञानिक, विज्ञ, प्रविधिका सिद्घहस्त तथा प्राविधिक दक्षताका व्यक्तिको योगदान राजनीतिकर्मीको भन्दा कम पक्कै छैन। देशको सेवा गर्न राजनीति नै गर्नुपर्छ भन्ने अन्धविश्वासले राजनीतिको अति मूल्यांकन भएको आभास सबैलाई छ। यसले अन्य क्षेत्रका मानिसमाथि हेय भावसमेत प्रकट गर्छ। राजनीति इतरका क्षेत्रमा संलग्नहरूले चाहिँ जेसुकै गर्दा पनि हुन्छ भन्ने मनोभाव विकसित गराएको छ। बाँकीलाई कामकाजी नहुन अथवा नागरिक सेवकभन्दा निःसन्देह बन्न उत्प्रेरणा दिएको छ। राजनीति इतरका पेसा, व्यवसाय, शिक्षा, स्वास्थ्य, पत्रकारिता र अन्य सेवाबाट समेत नागरिकको अधिक सेवा गर्न सकिन्छ। यो कुरा मान्न समाज तयार नहुनु भनेको अर्को अराजकता हो। प्रसिद्घ साहित्यकार स्व जगदीश घिमिरेको कृति सकसमा राजनीतिलाई देश सेवाको मूलबाटो र अन्य अनेकन क्षेत्रलाई शाखा बाटो भनिएको छ। यसका विविध अनुपम मार्गचित्र भने हामीले नै कोर्नुपर्छ। विदेशमा अधिकांश पूर्वविशिष्टहरू कार्यकालपछि देशको ढुकुटी दोहनसट्टा आफ्नै अर्थसामाजिक जीवनमा फर्कन्छन्। यसरी एकचोटी पदमा पुगेपछि जीवनपर्यन्त राज्यको स्रोतबाट विलासी जीवन निर्वाहको अपेक्षा र अभ्यास नगर्दा पनि देशको सेवा नै हुन्छ। नागरिकले पनि राजनीतिप्रति अपार र असंगत आशक्ति राख्न छाड्नुपर्छ। खाली अरूको कटाक्ष गर्नु सट्टा सकारात्मक र रचनात्मक योगदान दिन सोच्नुपर्छ। पेसाकर्मी, व्यवसायी, कर्मचारी, शिक्षक, वकिल, सामाजिक अभियन्ता, विकास सहजकर्ता, कूटनीतिज्ञ, पत्रकारलगायत काममा संलग्नहरूले समाजको विकास र नागरिक हितलाई शिरोपर गरौं। कार्यशैली र कार्यक्षेत्रको सुधारमा समय खर्चौं, देशको बर्खिलापमा नरमाऔं। घरमात्र ठूला र सफा हैन, बाटासमेत त्यस्तै बनाउन सहयोग गरौं। राम्रो शिक्षा चाहनेले शिक्षणलाई मर्यादित र सम्मानित हिसाबले हेरौं। सरकारी विद्यालयका शिक्षक र अस्पतालका कर्मचारीले नागरिकले त्यहाँको सेवालाई सम्मान दिनेगरी सुधार गरेर देखाऔं। परिवर्तित समाज चाहनेले पहिले आपू परिवर्तन होऔं, देशको माया गरौं, सन्ततिलाई त्यही सिकाऔं। शक्ति हैन, सत्यता रोजौं। अरूमात्र सही अनि कर्तव्यनिष्ट भएनभएको खोज्नुसट्टा आपूसमेत सही र चरित्रवान् बन्न थालौं। देशसेवा यहीबाट सुरु हुन्छ। सरकारी तथा सार्वजनिक पदमा रहेकाले सेवाग्राहीलाई विश्वसनीय, सहज तथा सुलभ सेवाप्रवाह गरौं। निर्माण व्यवसायीले गुणस्तरीय संरचना बनाऔं। राज्यका हरेक अंगमा कार्यरत प्रत्येक अधिकारीले नागरिकबाट अगाध आस्था र प्रशंसा आउनेगरी काविल भई कार्यसम्पादन गरेर देखाऔं। सबैले आफ्ना कामलाई जीविकापालन मात्र नभै देश निर्माणको सुअभिलाषासँग जोडेर हेरौं। सत्कर्मीय श्रमकोे सम्मान गरौं, भ्रष्टाचारीको बहिष्कार गरौं। श्रम गरेर खानेलाई अभागी र श्रम नै नगरिकन खानेलाई भाग्यमानी सम्झन छाडौं। विविध शोधहरूले पछिल्ला केही दशकदेखि विशेषतः चीन र जापानमा यस्ता अलौकिक अनि अनुकरणीय नागरिक संस्कारको विकास उच्च रहेको देखाउँछन्। प्रसिद्घ शास्त्रीय दार्शनिक कन्फुसियस भन्थे अरूलाई पढ्ने ज्ञानी हुन्छन् तर आफूलाई पढ््नेहरू चाहिँ अन्तर्यामी हुन्छन्। स्वयंवृद्घि र सुधारले मात्र समृद्घिकोे गन्तव्यमा पुिगन्छ। नागरिकले समेत अरूमात्र सु्ध्रिएको हेर्न चाहनुभन्दा आफ्नै संस्कार तथा आचरण सुधार्दै सचेतना र सत्कर्म अभिवृद्घिमा लागौं। हामी सबैले देशको उच्च सेवा गर्न सक्छौं। सबैको साझा र प्रमुख आशा बनेको समृद्घि केवल राजनीतिले दिने र नागरिकले निःसर्त लिने अमूक वस्तु होइन। समृद्घिमा सबै नागरिक सरकारका सहयात्री र सारथि बन्नुपर्छ। सरकारलाई स्वनिर्मित अविछिन्न आर्थिक उन्नयनको प्रयासमा उत्पे्ररित गराऔं। विश्वविद्यालयमा प्राध्यापन गर्नेहरू देशको पुनर्निर्माणको खाका पस्कँदै हिँड्नुसट्टा विश्वलाई नेतृत्व दिन सक्ने दीक्षितहरू उत्पादनमा लागौं। आर्थिक उपार्जनमा रोजगारी निर्माणसमेत गर्नेगरी साना लगानीका नै भए पनि व्यावसायिक अभ्यास गर्ने सोचौं। सहयोग र दाताका भरमा नभै आत्मनिर्भरता लक्षित उत्पादन र निर्यातमुखी व्यापारको वातावरण बनाऔं। प्रशासन सुदृढीकरण गर्दै चुस्त, किफायती अनि नागरिक सेवाप्रवाह उन्मुख बनाऔं। ढिलो अफिस पुग्ने, छिट्टै निस्कने, सेवाग्राहीलाई भरेभोलि भन्नेले पनि आपूलाई राष्ट्रसेवक भन्ने ढोंगीपना त्यागौं। समय यसै खेर फाल्दै नफालौं। देश सुध्रिएको हेर्न चाहने आपू सुध्रौं। रेन्ट सिकिङ एटिच्युडबाट ग्रसित हामी कतिपय आपूलाई फाइदा हुनेलाई मात्र प्राथमिकतामा राख्छौं। जिम्मेवारी बोध र वहनभन्दा छलछाम रुचाउँछौं। यस्तो सौखिन र विलासी औपचारिकता त्यागौं। बाँकी समाजको सेवा स्वतः स्थापित हुन्छ। मनन् गरौं, देश तथा नागरिकको उच्चतम सेवा सबैको आशा हो। राजनीति र सरकारको प्रधान जिम्मेवारीसमेत हो। तर राजनीतिकर्मीसँगै अरू गैरराजनीतिकर्मी सबैमा समेत कठोर आत्मानुशासनको बोध र त्यसअनुसार काम भएमात्र देश अनि नागरिकको सेवा सम्भव हुन्छ। यी सबै क्षेत्रलाई नागरिक सेवामा इमान्दार बन्न आग्रह गर्नुसट्टा राजनीतिमै हामफाल्न खोज्नु चाहिँ राजनीतिप्रतिको असंगत अति मूल्यांकनमात्र हो। यसैकारण प्रजातन्त्रदेखि गणतन्त्रसम्मका शासन र शासकले अपेक्षित परिणाम दिन सकेनन्। राजनीतिबाट मात्र देशको सेवा हुन्छ भन्ने भ्रम नपालौं। सबैले आआफ्नो ठाउँबाट उत्कृष्ट काम गरेर नागरिकको उच्चतम सेवा गरौं।"
पीडितसँग सार्थक संवाद गरौं,"प्रदर्शनकारीलाई नियन्त्रणमा लिँदा वा नियन्त्रणमा राख्दा कुनै पनि प्रकारको अमानवीय वा अपमानजनक व्यवहार गर्न पाइँदैन। मिटरब्याजपीडितको वास्तविक माग सम्बोधन गर्न र सामाजिक न्याय सुनिश्चित गर्न तत्काल पहल गर्नुपर्छ। मिटरब्याजपीडितहरू सरकारलाई अभिभावक ठान्दै आफ्ना पीडा सुनाउन काठमाडौं आएका हुन्। तर, उनीहरूका माग सम्बोधनको साटो उल्टै बल प्रयोग गर्नु निन्दनीय छ। शान्तिपूर्ण प्रदर्शनलाई तितरबितर पार्न टाउकोमा निर्ममतापूर्वक लाठी प्रहार, लात्ती हान्नु, पानीको फोहोरा प्रयोग गर्नु भत्र्सनायोग्य छ। यस प्रकारका कार्यबाट मानवअधिकार र लोकतान्त्रिक स्वतन्त्रताको गम्भीर उल्लंघन भएको छ। यी पीडित मिटरब्याजको दलदलमा त फसेकै छन्। त्यसमाथि लघुवित्तको चंगुलमा परेका छन्। उनीहरू आफ्ना गुनासा, पीरमर्का सुनाउँदै न्यायको खोजीमा काठमाडौं आएका हुन्। शान्तिवाटिकामा धर्ना दिइरहेका पीडितले प्रधानमन्त्रीलाई भेट्न खोजेका छन्। तर, धर्नारत प्रदर्शनकारीलाई नियन्त्रणमा लिई महेन्द्र पुलिस क्लब प्रदर्शनीमार्गमा लगेर कुटपिट गरिएको छ। उनीहरू घाइते भएका छन्। टाउकोसहित शरीरका विभिन्न भागमा चोटपटक लागेको छ। प्रहरीको यो कार्य भत्र्सनायोग्य छ। पीडितलाई न्याय दिनुपर्नेमा राज्य भागेको देखिन्छ। धर्नारत पीडितमाथि दमन गर्ने प्रवृत्तिले समस्याको समाधान गर्दैन। यसले त पीडामाथि पीडा मात्र थपिरहेको छ। राज्यको यो कदम अमर्यादित छ। संविधानसम्मत एवं न्यायसंगत छैन। राज्यलाई अभिभावक ठानेरै पीडितहरू पटकपटक संघीय राजधानी आएका हुन्। उनीहरूले गत साउनभदौमा झन्डै ४५ दिन माइतीघरमा धर्ना दिए। सरकारले असोज १ गते पाँचबुँदे सम्झौता गर्यो। तर, त्यसको कार्यान्वयन भएन। निराश भएका पीडित पुनः न्याय माग्दै काठमाडौं आएका हुन्। पैदल हिँडेर आएका मिटरब्याजपीडित धर्नामा बसेपछि सरकारले उनीहरूसँग चैत १८ गते पाँचबुँदे सम्झौता गरेको छ। त्यो सम्झौता पनि कार्यान्वयन हुने आशंका गर्छन् पीडितहरू। राज्यको आश्वासनप्रति पीडितहरू आश्वस्त हुन सकिरहेका छैनन्। राज्यप्रति विश्वस्त नहुनुको मुख्य कारण हो, पीडकलाई संरक्षण। मिटरब्याजका पीडकलाई राजनीतिक संरक्षण भएकाले पीडितहरू सरकारप्रति आश्वस्त हुन नसकेका हुन्। प्रत्येक व्यक्तिलाई सम्मानपूर्वक बाँच्न पाउने मौलिक हक छ। प्रहरीबाट भएको कार्य मौलिक हकविरुद्ध हो। संविधानले विचार र अभिव्यक्तिको स्वतन्त्रतालाई मौलिक हकभित्र राखेको छ। शान्तिपूर्वक भेला हुने स्वतन्त्रताको प्रत्याभूति दिएको छ। संविधानका साथै मानवअधिकारको विश्वव्यापी घोषणापत्र, नेपाल पक्ष भएको नागरिक तथा राजनीतिक अधिकारसम्बन्धी अन्तर्राष्ट्रिय महासन्धिविपरीत नागरिकमाथि दमन भएको छ। यसले मिटरब्याजपीडितको पीडाप्रति राज्य संवेदनशील नभएको देखाउँछ। लोकतान्त्रिक व्यवस्थामा राज्यले मानवअधिकार सुनिश्चित गर्ने अपेक्षा गरिएको हुन्छ। मानवअधिकार र न्यायको अपेक्षा गर्दा राज्यबाट बल प्रयोग हुनुलाई स्वेच्छाचारी कदमका रूपमा लिइन्छ। नागरिकलाई समयमै न्याय नदिनु स्वेच्छाचारीतन्त्र मानिन्छ। राज्यको दायित्व नै नागरिकका अधिकारको सुनिश्चित गर्नु हो। शोषणमा परेका बेला समस्याको सम्बोधन गर्नु साटो राज्यले दमन गरेर थप अन्याय गरिरहेको महसुस पीडितले गरेका छन्। सरकारलाई बहानाबाजी गर्ने छुट छैन। मिटरब्याजपीडितमाथि स्वेच्छाचारी बल प्रयोग भएको यो पहिलो घटना भने होइन। शान्तिपूर्ण धर्नामा रहेका नागरिकमाथि भएको दमनविरुद्ध निष्पक्ष अनुसन्धान गरी छानबिन गर्नुपर्छ। पीडितहरूलाई कानुनबमोजिम क्षतिपूर्ति दिनुपर्छ। सम्बन्धित व्यक्तिलाई कानुनी कारबाहीको दायरामा ल्याउनुपर्छ। नागरिकको मौलिक हक हनन हुने गरी धरपकड र कुटपिट पटकपटक भइरहेका छन्। पीडितलाई पीडकहरूको भय छ। अर्कातर्फ लामो समयदेखि अन्याय सहनुपरेको पीडा छ। सरकारले सर्वप्रथम विश्वसनीय आधार दिन सक्नुपर्छ। औपचारिकताका रूपमा मात्र नलिई पीडितको मागलाई आत्मसात गर्नुपर्छ। पीडितहरूसँग सार्थक संवाद गर्नुपर्छ। सरकारले मानवअधिकारको सम्मान, संरक्षण र प्रवद्र्धन गर्नका लागि कानुनी दायित्वहरू पालना गर्नुपर्छ। मानवअधिकार र कानुनी शासनप्रतिको प्रतिबद्धता व्यवहारमा लागू गर्नुपर्छ। प्रदर्शनकारीलाई नियन्त्रणमा लिँदा वा नियन्त्रणमा राख्दा कुनै पनि प्रकारको अमानवीय वा अपमानजनक व्यवहार गर्न पाइँदैन। मिटरब्याजपीडितको वास्तविक माग सम्बोधन गर्न र सामाजिक न्याय सुनिश्चित गर्न तत्काल पहल गर्नुपर्छ। (मानवअधिकारकर्मी प्रसाईं जवाफदेहिता निगरानी समितिका संयोजक हुन्।)"
"पोखराका बास्तोला आइटीएफको १७९०औं बरियतामा, महानगरपालिकाले गर्यो सम्मान","पोखरा : पोखराका २३ वर्षीय अभिषेक बास्तोला वर्ल्ड टेनिस फेडेरेसन (आइटीएफ)को बरियतामा १७९०औं स्थानमा छन्। उनको यो उच्चप्रदर्शन हो। १३ वर्षकै उमेरदेखि अन्तर्राष्ट्रिय प्रतियोगिता खेल्न सुरु गरेकोका बास्तोला हालसम्म विभिन्न १४ देशमा आयोजना गरिएका टेनिसका विभिन्न प्रतियोगितामा सहभाागिता जनाइसकेको छन्। सन २०११ मा म्यानमारमा सम्पन्न समुह २ यु १४ विश्व जुनिएर टेनिसमा सहभागि भएर पहिलोपटक अन्तर्राष्ट्रिय प्रतियोगिताको अनुभव बटुलेका बास्तोलाले सन २०१३ मा चीनको नान्जिङमा भएको दोस्रो एशियन युथ गेम्समा सहभागी भएका थिए। यसरी उनले सन २०१४ मा कोरियाको इन्चोनमा भएको १७औं एशियन गेम्स, सन २०१८ मा इण्डोनेशियामा भएको १८औं एशियन गेम्समा नेपालको प्रतिनिधित्व गरे। बास्तोलाले सन् २०१६ मा भारतमा सम्पन्न दक्षिण एशियाली खेलकुदमा समेत सहभागी भएका थिए। बास्तोला यति बेला आप्नो गृह नगर पोखरामा छन् । सन् २०२४ मा ओलम्पिक र २०२६ मा ग्राण्डस्लाम खेल्ने गरी बिभिन्न देशमा भइरहेको प्रतिस्पर्धामा उत्रदै आएको बास्तोलाले बताए। आफूले देखेको ओलम्पिक र ग्रण्डस्लाम खेल्ने सपना साकार पार्न दैनिक मेहतन गर्दै आएको सुनाए । यो सपना पुरा गर्न आउदो एक वर्ष भित्र बरियतामा सुधार गदै १००० भित्र पर्नु पर्ने चुनौती उनलाई छ। त्यसपछिको वर्ष ५०० भित्र पर्नेगरी तयारी गरिरहेको पनि उनले सुनाए। हालः अमेरिकामा व्यवसायिकरूपमा टेनिस खेल्दै आएका बास्तोलाले आफुलाई आइटीएफ र युनिभर्सल टेनिस रेटिङ प्रोफेशनल सिरिज लाइभमा खेल्दै आएको पनि बताए। परिवारको प्रेर्णमा ८ वर्षको उमेरदेखि टेनिस खेल्न शुरु गरेको नउले बताए। त्यति बेला बुवाले टेनिस कोर्टसम्म पुर्याउनुहुन्थ्यो। अहिले पनि बुबा आमाकै सहयोगमा यहाँ सम्म पुगेको उनले सुनाए । धेरै वर्ष देखि यही क्षेत्रमा रमाउँदा अहिले टेनिसनै आफनो जीवन हो भन्ने भएको उनले बताए। बास्तोलाले अमेरिकाको क्यालिफोर्नियास्थित सेण्ट मेरिज कलेजबाट स्नातक गरेका छन् । बास्तोलाले सोही कलेजमा अध्ययनको क्रममा कलेजबाट सिङगल तथा डबल्सतर्फ विभिन्न प्रतियोगिताहरुमा सहभागिता जनाउने अवसर पाएको बताए। अमेरिकामा आयोजना हुने कलेजस्तरिय प्रतियोगितामा सबैभन्दा ठुलो प्रतियोगिताका रुपमा लिइने एनसिएएको डिभिजन वान मा सहभागि भई त्यहाँबाट माथिल्लो स्तरका टेनिसमा आफु छनौट भएको पनि उनले सुनाए। बरियतामा सुधारका लागि वर्षमा कम्तिमा पनि २५३० बटा व्यवसायिक खेल खेल्न आवश्यक रहने उनले सुनाए। नेपालमा बसेर यो सम्भव नहुने भएकाले आफू विदेशमा बसेर विभिन्न प्रतियोगिताहरुमा सहभागी हुने गरेको बास्तोलाले बताए। अन्तर्राष्ट्रिय सर्किटमा नम्बर पाउनकालागि खेलिने टेनिस अत्यन्तै महँगो खेल हो। परिवारले मात्रै आर्थिक व्यवस्थापन गर्न चुनौतीपूर्ण हुने टेनिस खेलाडी बताउँछन् । कास्कीकै गौरवको रुपमा उदाउदै गरेका टेनिस खेलाडी बास्तोलालाई कर्पोरेट हाउसहरुले पनि सहयोग गर्नु पर्ने कास्की जिल्ला टेनिस संघका अध्यक्ष लोक गुरुङले बताए। नेपाल टेनिस संघका उपाध्यक्ष विनोद कायस्थ अभिषेकमा सानै उमेर देखि टेनिस खेलमा भोक आफूले देखेको बताए । प्रतिभामान खेलाडीलाई सरकारले नै प्रमोट गर्नुपर्ने उनले बताए। अभिषेकका बुवा अनुज बास्तोलाले सानै देखि टेनिसमा लगाव देखेर यस्त खेलमा लाग्ने प्रेरित गर्दै आएको बताए। अन्तर्राष्ट्रिय मञ्चमा गएर प्वइन्ट बढाउन खेल्नु निकै महंगो भएको उनले सुनाए। अहिले सम्म कसेको गरिरहेको उनले बताए। युवा खेलाडी बास्तोलालाई हौसला प्रदान गर्न पोखरा महानगरपालिकाले बुधबार सम्मान गरेको छ। टेनिस खेलमा प्रगति गर्दै अन्तर्राष्ट्रिय स्तरमै नेपाललाई चिनाउने गरी खेलमा उपलब्धी हासीले गरेको भन्दै पोखरा महानगरपापलिकाका मेयर धनराज आचार्यले खेलाडी अभिषेकलाई सम्मान गरे। खेलाडी विदेश पलायन भइरहेको अवस्थामा यस्ता प्रतिभामान खेलाडीलाई राष्ट्रले चिनेर कदर गर्नु पर्ने मेयर आचार्यले बताए। यस्ता खेलाडीलाई हौसला दिन ठूलो व्यवसायिक घरनाहरुले सामाजिक उत्तरदायित्व अन्तर्गत सहयोग गर्नु पर्ने पनि मेयर आचार्यले बताए।"
बागलुङका स्थानीय तहको बेरुजु बढ्यो,"महालेखाको प्रतिवेदनअनुसार बागलुङका स्थानीय तहमा आर्थिक वर्ष २०७७०७८ मा भन्दा आर्थिक वर्ष २०७८०७९ मा बेरुजु रकम दोब्बर बढेको देखिएको हो। बागलुङ : महालेखा परीक्षकको कार्यालय (मलेप)ले सार्वजनिक गरेको ६० औं वार्षिक प्रतिवेदनमा बागलुङका दस स्थानीय तहको बेरुजु रकम ४२ करोड ७२ लाख ७४ हजार रुपैयाँ रहेको पाइएको छ। महालेखाको प्रतिवेदनअनुसार बागलुङका स्थानीय तहमा आर्थिक वर्ष २०७७०७८ मा भन्दा आर्थिक वर्ष २०७८०७९ मा बेरुजु रकम दोब्बर बढेको देखिएको हो। गतआर्थिक वर्ष २०७८०७९ मा १३ अर्व ३६ करोड २५ लाख ६६ हजार रुपैयाँको लेखापरीक्षण गर्दा ४२ करोड ७२ लाख ७४ हजार रुपैयाँ बेरुजु भएको महालेखाको प्रतिवेदनमा उल्लेख गरिएको छ। आर्थिक वर्ष २०७७०७८ मा बागलुङको बेरुजु रकम २० करोड ९७ लाख ४८ हजार रहेको थियो। ६ गाउँपालिका र चार नगरपालिका रहेको बागलुङमा बजेट अनुपातका आधारमा यसपटक सबैभन्दा बढी तमानखोला गाउँपालिकामा (५ दशमलव ०७ प्रतिशत) र सबैभन्दा कम गलकोट नगरपालिकामा (० दशमलव ०८ प्रतिशत) देखिएको छ। तमानखोला गाउँपालिकाको ६५ करोड ३१ लाख १३ हजार रुपैयाँको लेखा परीक्षण गरेकोमा ३ करोड ३० लाख ८९ हजार रुपैयाँ बेरुजु देखिएको छ। यस्तै गलकोट नगरपालिकाको १ अर्ब ७१ करोड ८ लाख २९ हजार रुपैयाँको लेखा परीक्षण गर्दा १४ लाख ३५ हजार रुपैयाँ बेरुजु देखिएको छ। बागलुङ नगरपालिकाको २ अर्ब ३७ करोड ३७ लाख ८५ हजार रुपैयाँको लेखापरीक्षण गर्दा ११ करोड ८२ लाख ३ हजार रुपैयाँ, जैमिनी नगरपालिकाको १ अर्ब ७१ करोड ७५ लाख ३४ हजार रुपैयाँको लेखापरीक्षणबाट ६ करोड ८६ लाख ९४ हजार रुपैयाँ र ढोरपाटन नगरपालिकाको १ अर्ब ३२ करोड ३२ लाख ५४ हजार रुपैयाँको लेखापरीक्षणबाट ३ करोड २२ लाख ११ हजार रुपैयाँ बेरुजु देखिएको प्रतिवेदनमा उल्लेख गरिएको छ। यस्तै काठेखोला गाउँपालिकाको १ अर्ब २७ करोड ४६ लाख ६७ हजार रुपैयाँको लेखापरीक्षणबाट ४ करोड ७६ लाख रुपैयाँ, बरेङ गाउँपालिकाको ८६ करोड ५ लाख ९० हजार रुपैयाँको लेखापरीक्षणबाट ९९ लाख ८९ हजार रुपैयाँ, निसीखोला गाउँपालिकाको १ अर्व १२ करोड १२ लाख १० हजार रुपैयाँको लेखापरीक्षण गर्दा ५ करोड १४ लाख २६ हजार रुपैयाँ, ताराखोला गाउँपालिकाको ८३ करोड २५ लाख ४० हजार रुपैयाँको लेखापरीक्षण गर्दा ५४ लाख ४५ हजार रुपैयाँ र बडिगाड गाउँपालिकाको १ अर्व ४९ करोड ५० लाख ४४ हजार रुपैयाँको लेखापरीक्षण गर्दा ५ करोड ९१ लाख ८२ हजार रुपैयाँ बेरुजु रहेको महालेखाको वार्षिक प्रतिवेदनमा उल्लेख छ। अघिल्लो वर्षमा सबैभन्दा बढी बेरुजु काठेखोला गाउँपालिकाको ३ दशमलव ५० प्रतिशत र सबैभन्दा कम बडिगाड गाउँपालिकामा १ दशमलव २६ प्रतिशत थियो।"
मिटरब्याजपीडितमाथि जब लाठी बर्सियो,"मिटरब्याजपीडित ७० वर्षीय रामकवल चमारले भने, गाउँमा साहुले मिटरब्याज लगाएर लुट्यो। न्याय माग्न काठमाडौं आएँ। यहाँ त सरकारले पुलिस लगायो। उनी बुढेसकालमा साहुले उठिबास लगाएपछि चरम पीडा त छन् नै, त्यसमाथि सरकारले न्याय दिनुको साटो बल प्रयोग गर्यो। काठमाडौं : त्रिपालमुनि सुतिरहेको थिएँ। बर्दी लगाएको सिपाही (प्रहरी) कुददै आयो। गाली गर्दै पिठियुँ र हातमा तीन लाठी हान्यो। हात भाँचिदियो। घाउ लगाइदियो। मिटरब्याजपीडित ७० वर्षीय रामकवल चमारको दुखेसो हो यो। भने, गाउँमा साहुले मिटरब्याज लगाएर लुट्यो। न्याय माग्न काठमाडौं आएँ। यहाँ त सरकारले पुलिस लगायो। काठमाडौं शान्तिवाटिकामा बसिरहँदा सोमबार प्रहरीले मिटरब्याजपीडितविरुद्ध बल प्रयोग गरेको थियो। त्यस क्रममा हात भाँचिए पछि चमार दर्दले छटपटिएका छन्। नवलपरासी प्रतापुरका उनी बुढेसकालमा साहुले उठिबास लगाएपछि चरम पीडा त छन् नै, त्यसमाथि सरकारले न्याय दिनुको साटो बल प्रयोग गर्यो। उनी न्याय खोज्दै काठमाडौं आएको यो तेस्रोपटक हो। उनीसहित तराईका २० जिल्लाका सयौं मिटरब्याजपीडत किसान, मजदुरहरू काठमाडौंमा छन्। मिटरब्याजी साहुलाई जेल हाल्नुपर्ने, नक्कली तमसुक खारेज गर्नुपर्ने, हड्पिएको जग्गा फिर्ता गर्नुपर्नेलगायत ६ बुँदे मागसहित दुई सातादेखि उनीहरू आन्दोलन गरिरहेका छन्। तर, सरकारले माग सम्बोधन गरेको छैन। उनीहरू सोमबार शान्तिवाटिकाबाट भद्रकाली हुँदै सिंहदरबारतिर मार्च पास गर्न लाग्दा प्रहरीले रोकेको थियो। त्यसैक्रममा प्रहरीपीडत धकलाधकेल भयो। चमार भने हिँड्न नसकेर मार्च पासमा नगई आराम गरिरहेको थिएँ। प्रहरीले बल प्रयोग गर्दा उनीसहित ४३ पीडित घाइते भए। अधिकांश पीडितको शरीरमा निलडाम रहेको मिटरब्याज तथा ठगीविरुद्ध किसानमजदुर संघर्ष समितिका अध्यक्ष अवधेश कुशवाहाले जनाए। ५ जनाको हात र ५ जनाको टाउको फुटेर उनीहरू गम्भीर घाइते अवस्थामा छन्। वृद्ध उमेरमा यो के दिन देख्नु परेको ? हे भगवान् मंगलबार रामकवलले धरधरी रुँदै भने, कुरो २०६७ सालको हो। छोरो रमेशलाई विदेश पठाउनुपर्ने थियो। हातमा पैसा थिएन। साहु जगदीश बनियाँसँग ८० हजार कर्जा लिएँ। उसले ४ कट्ठा घरबारी दृष्टिबन्धक गरायो। छोरोले विदेशमा कमाएर पठाएको रकम साहुले लियो। तापनि १ लाख ७० हजार अझै मागिरहेको छ। अहिले मुद्दा हालेको छ। उनले ८० हजार साँवाको तीन वर्षमै ९ लाख तिर्दा पनि साहुको दृष्टिबन्ध गरेको जग्गा फुकुजा गर्न नमानेको उनले बताए। यसपालि न्याय नपाई घर नफिर्किने उनको अडान छ। सरकार हाम्रो रक्षक भएको भए यो गति आज हाम्रो हुँदैनथ्यो, उनले भने, जहाँ गयो त्यही हामी गरिबलाई दशा लाग्छ। उनको १२ जनाको परिवार छ। भएको जग्गा पनि साहुकै हातमा छ। परिवार कहाँ बस्ने ? उनलाई चिन्ताले पिरोलिएको छ। धेरै दुःख भइरहेको छ। के गरौं। कहाँ जाऊँ ? सरकारले न्याय नदिएसम्म घर फर्किदैनौं, उनले भने। प्रहरीले लाठी हान्दा सप्तरीको वीरेन्द्रबजारकी ५० वर्षीया राजोदेवी रामको टाउको फुटेको छ। जहाँ ९ टाँका लागेको छ। मार्चमा जान शान्तिवाटिका गेटमा धक्कामुकी भइरहेको थियो। भीडबाट निस्किएर छेउमा के उभिएँ प्रहरीले पछाडिबाट आएर टाउकोमा लाठी बर्सायो, उनले भनिन्, टाउकोबाट रगत बग्न थाल्यो। म भुइँमा लडेँ। उनले न्यायको खोजीमा आउँदा पीडितले रगत बगाउनुपरेको सुनाइन्। उनका अनुसार प्रहरीले घाइते भएकाहरूलाई नियन्त्रणमा लिएर पनि कुट्यो। हामी तोडफोड गर्न हिँडेका थिएनौं। हामी हाम्रा माग सरकारलाई सुनाउन हिँडेका थियौं। प्रहरीले शान्तिवाटिका गेटबाट निस्किन दिएन। त्यसपछि हामीले ठेल्दा गेट खुलेको थियो, उनले भनिन्, अनि प्रहरी हाम्रो पालभित्र पसेर तानितानी हामीलाई कुट्यो। उपचार गर्न लान्छु भनेर गाडीमा राखेर पनि कुट्यो। हाम्रो टाउको फुटेर रगत बग्दा पनि प्रहरीले चौकीमा लगेर थुन्यो। रगत बगिरँदा पनि हस्पिटल लगेन। हतकडी लगाउने भन्यो। दुई जनालाई हतकडी नि लगायो। पुलिस चौकीभित्र पनि कुट्यो। सोमबार साँझ ५ बजे मात्रै अस्पताल लगेको उनले सुनाइन्। टाँका लगाएर फेरि हामीलाई पुलिस चौकी लग्यो। अनि मात्रै छोड्यो। हाम्रो माग पूरा नभएसम्म काठमाडौंबाट फर्किदैनौं। चाहे जे होस्, उनले भनिन्। राजोदेवीले गाउँकै साहु सत्यनारायण पण्डितसँग छोरो र पतिलाई विदेश उडाउन ५ लाख लिएकी थिइन्। साहुले २२ लाख पर्ने ११ धुर जग्गा पास गराएर ऋण दिएको थियो। ऋण लिएको एक वर्ष नबित्दै साहुले ३० लाख माग्दै छ। उनका श्रीमान् र छोरो कमाउन तीनपटक विदेश गए। तर, काम नपाएर फर्किए। ऋणको दलदलमा फसेकी उनलाई मिटरब्याजले सताएको छ। तैपनि उनले चलन चलतीको साँवा र ब्याज साहुलाई तिर्नेभन्दा पनि धेरै रकम मागेको उनले बताइन्। उनले अर्का साहु किसन मण्डलबाट घर खर्च चलाउन २ लाख ४० हजार लिएकी थिइन्। डेढ वर्षमै उनले पाँच लाख लिइसके। अझ १५ लाख माग्दै छन्। साहु घरमै कुट्न आउँछन्। गाली गर्छन्, उनले भनिन्, सरकारलाई दुःख सुनाउन काठमाडौं आएको थिएँ। उल्टै सरकारले प्रहरी लगाएर टाउको फुटायो। हाम्रो न्याय नपाएसम्म हामी फर्किंदैनौं। नवलपरासीको बर्दघाट सु्स्तापश्चिमका कुलबहादुर थापाको सोमबार दोस्रोपटक प्रहरीले टाउको फुटायो। उनको टाउकोमा ७ टाँका लागेको छ। उनले भने, हामी शान्तिवाटिको गेटमै प्रहरीले मलगायत धेरै साथीहरूको टाउको फुटायो। प्रहरीले सोमबार बल प्रयोग गरेको घटनाबारे मंगलबार काठमाडौं शान्तिवाटिकामा जानकारी दिँदै मिटरब्याजपीडित। तस्बिर : राजकरण महतो मिटरब्याजकै पक्षमा सरकार, प्रहरी र प्रशासन रहेको आरोप उनले लगाए। सरकारले सुदखोरलाई साथ दिएर पीडितलाई मार्नै खोजेजस्तो लागेको थापाको गुनासो छ। नेताहरूलाई चुनाव लड्न साहुमहाजनले नै सहयोग गर्छ। उनीहरूले दिएको पैसोको बिटोमा नेताहरू चुनाव लड्छन्, उनले भने, गरिब जनता भोटर हो हामीसँग भोट दिएर नेताहरू सरकारमा जान्छन्। हामीलाई प्रहरी लगाएर कुटाउँछन्। नवलपरासीका ६० वर्षीय हर्षबहादुर विश्वकर्मा पनि टाउको फुटेर पीडामा छन्। शान्तिवाटिकाबाट हामी शान्तिपूर्ण रूपमा गइरहेका थियौं। अचानक प्रहरी हामीमाथि पानीको वर्षासँगै लठीको बर्सा गरायो। प्रहरी र सरकारले हामीलाई मारिदिए पनि हामी सहन्छौं। किन भने हामी दुःखमा छौं। उहाँहरू सरकारमा हुनुहुन्छ। हाम्रो माग पूरा नभएसम्म हामी जाने बाला पनि छैनौं। डराएर भाग्नेवाला पनि छैनौं, उनले भने। हर्षका छिमेकी कर्णसिंह थापा मगर राम्ररी आँखा देख्न सकिरहेका छैनन्। प्रहरीले लाठी प्रहार गर्दा उनको दाहिने आँखामा गहिरो चोट लागेको छ। शान्तिवाटिकालाई प्रहरीले बिहानैदेखि घेराबन्दी गरेको थियो। हामी बाहिर जान खोज्यो। त्यसैमा प्रहरीले हामीमाथि लाठी हान्यो। मेरो दाहिने आँखामा घाउ लागेको छ, उनले भने। उनले छोरोलाई विदेश उडाउन साहुसँग २ लाख ऋण लिएका थिए। साहुले ७ लाख आफ्नो खातामा लेख्यो। सबै तिरेर ६० हजार मात्रै तिर्नु थियो। एकाएक साहु सम्पर्कविहीन बन्यो, उनले भने, ऋण दिँदा साहुले उसको ९ कट्ठा खेत पास गराएको थियो। जुन जग्गाको मूल्य ३० लाख पर्छ। त्यही साहु खोजी गरेर जग्गा फिर्ता गराइदिनुस् भन्न सरकार भेट्न काठमाडौं आएको छु। यहाँ आँखनै फोरिदियो। के भन्नु अब योभन्दा दुःखको कुरो। उनका अनुसार बजारबाट मागेर ल्याएको चामल, दाल, सागसब्जी, ग्यास सिलेन्डर प्रहरीले सबै लग्यो। देशमा सरकार छैन जस्तो लाग्यो। प्रधानमन्त्रीलाई भन्न चाहन्छु हामीलाई न्याय दिलाउनुस्। दलालहरूलाई कारबाही होस्, उनले भने। नवलपरासीकै ७८ वर्षीय पे्रमनारायण कोइरी पनि घाइते भएका छन्। घाम धेरै भएर म आन्दोलनमा जान सकिँन। खाना खाएर म टेन्टमा बसेको थिएँ। एक्कासि प्रहरीले त्रिपालमुनि पसेर लठ्ठी बर्सायो। दुई लठ्ठी लगायो। सरकारले किन यस्तोे गरायो ? म बुझ्न सकेको छुइन, उनले भने। उनले घरको छत बनाउन गाउँकै वसन्त कुँहारसँग ९ लाख कर्जा लिएका थिए। एक वर्षमै जग्गा बिक्री गरेर १८ लाख फिर्ता दिए। तर, साहुले ऋण दिँदा आफ्नो नाममा पास गराएको १२ कट्ठा जग्गा फर्काउन नचाहेको उनले बताए। सरकारले गठन गरेको वार्ता टोली र गृहमन्त्रीसँग पाँचपटक वार्ता भए पनि आफूहरूको मागप्रति सरकारले चासो नदेखाएको कुशवाहाको भनाइ छ। वार्ताबाट ठोस रूपमा समस्याको समाधान नभएपछि सडक संघर्षमा उत्रिँदा सरकारले आन्दोलनमा हस्तक्षेप गरेर दबाउन खोजेको उनले बताए। राज्य समस्यालाई समाधानतिर नलागेर आन्दोलनलाई दबाउन र पीडितलाई दमन गर्नतिर लाग्यो। सोमबार बिहानीदेखि सरकारले पुलिसका सीआईडीहरू पठाएर हामीलाई शान्तिवाटिकामा नजर बन्दमा राखेर यातना दियो, उनले भने, शान्तिपूर्ण आन्दोलनमा आम शोषित, पीडित किसान मजदुरमाथि सरकारले बर्बर दमन गरेको छ। गृहमन्त्रीले वार्ताका क्रममा पीडितहरूलाई घर फर्किन आग्रह गरेका थिए। उधारो घर नफिर्ने भन्दै संघर्ष समिति वार्ता भंग गरेर आन्दोलनमै उत्रिएको थियो। यो पनि पढ्नुहोस सिंहदरबार घेर्न २० जिल्लाका मिटरब्याज पीडित काठमाडौंमा, उधारो सम्झौता नमान्ने मिटरब्याजीको अत्याचारले पढाइ पनि छुट्यो बालुवाटारको सडकमा न्याय खोज्दै मिटरब्याज पीडित (फोटोभिडियो) शान्तिवाटिकामा बेमौसमी बर्खा र मिटरब्याज पीडितको पीडा (फोटो फिचर) मिटरब्याजपीडितको रूखको फेदमा बास मिटरब्याज पीडितको आन्दोलनमा प्रहरी हस्तक्षेप, सिंहदरबार अगाडिबाट १० जना पक्राउ मिटरब्याज पीडितको खल्लो नयाँ वर्ष शान्तिबाटिकामा धर्ना बसेका मिटरब्याजी पीडितमाथि लाठिचार्ज र अश्रुग्याँस प्रहार झडपमा ९ जना मिटरब्याज पीडित घाइते, ट्रमा सेन्टरमा उपचार हुँदै गृहमन्त्रीको विरोध गर्दै मिटरब्याज पीडितले भने : प्रधानमन्त्रीसँग मात्र वार्ता बस्छौं, माग पूरा नभई जाँदैनौं मिटरब्याज पीडितमाथि प्रहरीले बल प्रयोग गरेकोमा मानवअधिकार आयोगको ध्यानाकर्षण मिटरब्याज पीडितका माग सम्बोधन नभए आन्दोलनमा उत्रिने राजेन्द्र लिङ्देनको चेतावनी शान्तिवाटिकामा भएको घटना छानबिन गर्न सरकारले बनायो समिति चेपुवामा मिटरब्याज पीडित"
डिजिटाइजेसनमा क्रान्ति,"विद्युतीय वालेटका प्रयोगकर्ता एकै वर्ष ४७५ प्रतिशतले बढेर १ करोड ६७ लाखभन्दा बढी काठमाडौं : वित्तीय सेवामा ६० को दशकभन्दा ७० को दशकमा खासै परिवर्तन नदेखिए पनि मुलुक विद्युतीय भुक्तानीमा फड्को मार्न सफल भएको छ। समयको कालखण्डले अधिकांश कारोबार अनलाइन भुक्तानीमा परिणत भएको छ। कोभिड १९ का कारण विद्युतीय भुक्तानीको सुरुवात गरेको देखिन्छ। परिणामस्वरूप वालेट, मोबाइल बैंकिङ, कनेक्ट आईपीएस, क्यूआर कोडलगायतका माध्यमबाट नगदरहित कारोबार फस्टायो। यसर्थ यो दशकलाई डिजिटाइजेसनमा क्रान्तिको संज्ञा दिन सकिने सरोकारवालाहरू बताउँछन्। बैंकिङ क्षेत्रसँगै समग्र मुलुकमा ईपासपोर्ट, स्मार्ट लाइसेन्स, विद्युतीय माध्यमबाट राष्ट्रिय परिचयपत्रको सुविधालगायतमा डिजिटाइजेसन भएको दशक बनेको अनुभव गर्न सकिन्छ। अधिकांश सरकारी कामहरू पनि डिजिटाइजेसनमा परिणत भएका छन्। यसै क्रममा नेपाल बैंकर्स संघका अध्यक्ष सुनील केसी यो दशकमा बैंकिङ क्षेत्रले डिजिटाइजेसनमा ठूलो फड्को मारेको अनुभूति गर्छन्। अघिल्लो दशकमा अनलाइन सपिङ खासै थिएन तर ७० को दशकमा फुडमान्डु, दराजलगायतका अनलाइनबाट खाना, खाजा अर्डरदेखि कपडाजस्ता उपभोग्य वस्तुहरू खरिद गर्ने प्रचलन बढेको छ, उनले अन्नपूर्णसँग भने। विशेष गरेर बैंक तथा वित्तीय संस्थामा डिजिटाइजेसनको फड्कोको अनुभूति गर्न सकिन्छ। नेपाल राष्ट्र बैंकका अनुसार जारी गरेका विद्युतीय बैंकिङ (ईबैंकिङ) उपकरणमा प्रयोगकर्ताको संख्या र कारोबार दिनप्रतिदिन बढ्दै गएको छ। विद्युतीय वालेट, प्रिपेड कार्ड, कनेक्ट आईपीएस, मोबाइल बैंकिङ, क्रेडिट कार्ड, डेबिट कार्डलगायतमा प्रयोगकर्ता बढ्दै गएको नेपाल राष्ट्र बैंकको तथ्यांकले पनि पुष्टि गर्छ। यी उपकरणबाट क्यूआर (क्विक रेस्पोन्स) कोड प्रयोगबाट भुक्तानी प्रभावकारी बन्न थालेको छ। क्यूआरमा आधारित भुक्तानी चालू आर्थिक वर्षको ८ महिनासम्ममा ६७ लाख ५० हजार ५ सय ८२ पटकसम्म २० अर्ब ७७ करोड ६० लाख रुपैयाँ बराबरको कारोबार भएको छ। समयको माग, सरल, सहज भएकाले युवा पुस्ता यसमा आकर्षित छन्। बैंकहरू र भुक्तानी सेवा प्रदायक संस्थाले सञ्चालन गरेको विद्युतीय वालेटका प्रयोगकर्ता एकै वर्ष ४७५ प्रतिशतले बढेका छन्। राष्ट्र बैंक भुक्तानी प्रणाली विभागले सार्वजनिक गरेको फागुनसम्मको तथ्यांकनुसार वालेटको प्रयोगकर्ता १ करोड ६७ लाख ५१ हजार पुगेको छ। गत वर्षको सोही अवधिमा १ करोड १३ लाख हाराहारीमा थिए। यसबीच वालेटका प्रयोगकर्ता ५३ लाख ९४ हजारको संख्यामा वृद्धि भएको छ। यसपछि प्रिपेड कार्ड प्रयोगकर्ताको संख्या पनि ३९५ प्रतिशतले बढेको छ। संख्यामा भने १ लाख ३० हजार हाराहारी पुगेका छन्। यस अवधिमा साढे ३४ हजारले यस वर्ष बढेको तथ्यांकमा उल्लेख छ। गत वर्षको सोहि अवधि ९५ हजार हाराहारीमा थिए। यसबीच कनेक्ट आईपीएसका प्रयोगकर्ता ३०२ प्रतिशतले बढेका छन्। गत वर्ष ८ लाख १७ हजार हाराहारीको यसका प्रयोगकर्ता २ लाख १९ हजारले बढेर हाल १० लाख ३६ हजार पुगेको छ। यस्तै, बैंक तथा वित्तीय संस्थामा डेबिट कार्डका प्रयोगकर्ता २४ प्रतिशतले बढेर १ करोड १८ लाख ७४ हजार पुगेका छन्। यसैगरी, क्रेडिट कार्डका प्रयोगकर्ता २८३ प्रतिशतले बढेर २ लाख ८२ हजार हाराहारीमा पुगेका छन्। यसैगरी मोबाइल बैंकिङका ग्राहक २३७ प्रतिशतले बढेर १ करोड ९५ लाख २५ हजार पुगेका छन्। यस्तै, १७ लाख ६८ हजार ९ सय ३२ जना इन्टरनेट बैंकिङका प्रयोगकर्ता छन्। डिजिटल भुक्तानीको प्रयोग बढी भएपछि अहिले शाखारहित (ब्रान्चलेस) बैंकिङ सेन्टरको संख्या भने घटेको छ। पछिल्लो समय बैंक तथा वित्तीय संस्थाले अन्य डिजिटलमा जोड दिएसँगै शाखारहित बैंकिङ सेन्टरको संख्या एकै वर्षमा १ सय ८६ अर्थात् १२२ प्रतिशतले घटेर १ हजार ३ सय ६७ मा सीमित भएका छन्। विद्युतीय भुक्तानीका अन्य विकल्पहरू बढिरहेकाले यसको संख्या घट्नु स्वाभाविक भएको केन्द्रीय बैंक भुक्तानी विभागले बताएको छ। पछिल्लो घटनाक्रम हेर्दा कोरोना भाइरसको संक्रमणपछि भएको लकडाउनमा डिजिटल बैंकिङ कारोबारमा आकर्षण बढ्दै गएको हो। बैंक तथा वित्तीय संस्थाले पनि यसलाई जोड दिँदै अब नगदरहित बैंकिङ कारोबारमा केन्द्रित हुँदै आएको देखिन्छ। तर यस्तो प्रयोग शतप्रतिशत ग्राहकमा नपुगेकाले प्रविधिबारे जनचेतना जगाउन अझै जरुरी भएको पनि बैंकरले महसुस गरेका छन्। पछिल्लो समय वित्तीय साक्षरतामा पनि जोड दिँदै आएका छन्।"
"चारदिनपछि बढ्यो सेयर बजार, १२ उपसमूहमा हरियाली",काठमाडौं : साताको पहिलो कारोबार दिन आइतबारदेखि ओरालो लागेको सेयर बजार आज दोहोरो अंकले उकालो लागेको छ। आज नेप्से परिसूचक १५१३ विन्दुले बढेर १९२०१२ विन्दुमा पुगेको छ। सेन्सेटिभ इण्डेक्स २८५ अंकले बढेर ३६५९० विन्दुमा अडिएको छ। नेप्से बढेसँगै कारोबार रकम मंगलबारको तुलनामा बढेको छ। आज २७३ कम्पनीको २५ लाख ७९ हजार ३२५ कित्ता सेयर ८७ करोड २१ लाख ४१ हजार ११६ रुपैयाँमा खरिदबिक्री भयो। अघिल्लो दिन मंगलबार ८७ करोड ४ लाख मूल्य बराबरको सेयर किनबेच भएको थियो। दोहोरो अंकले बढेको सेयर बजारमा दुई कम्पनीको सेयर मूल्यमा सकारात्मक सर्किट लागेको छ। कालिञ्चोक दर्शन र मोलुङ हाइड्रोपावरको सेयर मूल्य सकारात्मक सर्किट लेभलमा कारोबार भयो। यस्तै गुराँस लघुवित्तको ९५९ र एनसीसी डिवेन्चर २०८६ को सेयर मूल्य ८२१ प्रतिशतले बढ्यो। कारोबार रकमका आधारमा स्वाबलम्बन लघुवित्त वित्तीय शीर्षस्थानमा रह्यो । सो कम्पनीको ८ करोड ८३ लाख मूल्य बराबरको कारोबार भयो। यस्तै नविल बैंकको ३ करोड ६६ लाख र एनआईसी एसिया बैंकको ३ करोड १८ लाख मूल्यको सेयर कारोबार भयो। कारोबारमा आएका उपसमूहमध्ये १२ को सूचक सकारात्मक देखिएको छ।
चितवन औद्योगिक प्रदर्शनी २२ गतेबाट,"परिसंघका अध्यक्ष विष्णुकुमार अग्रवालले अर्थतन्त्र चुनौतीपूर्ण अवस्थामा रहेको बेलामा उद्योगी व्यवसायीको मनोबल बढाउनुुपर्ने खाँचो रहेको बताए। कठिन परिस्थितिमा समेत चितवन उद्योग संघले गर्ने अन्तर्राष्ट्रिय औद्योगिक प्रदर्शनीले उद्योगी व्यवसायीलाई सकारात्मक सन्देश दिने उनले बताए। काठमाडौं : उद्यमशीलता विकास र औद्योगिक उत्पादकत्व वृद्धिमा सहयोग गर्ने उद्देश्यले सातौं चितवन अन्तर्राष्ट्रिय औद्योगिक प्रदर्शनी २०८० हुने भएको छ। आगामी वैशाख २२ गतेदेखि चितवन प्रदर्शनी केन्द्र भरतपुरमा हुने भएको हो। चितवनका उद्योगीको छाता संस्थाको रूपमा रहेको चितवन उद्योग संघको आयोजना, संघको केन्द्रीय छाता संस्था नेपाल उद्योग परिसंघको प्रवद्र्धन सहयोग, मिडिया स्पेस सोलुसन्स प्रालि र फ्युट्रेक्स ट्रेड फेयर एन्ड इभेन्टको व्यवस्थापकीय साझेदारीमा वैशाख २२, २३ र २४ गते आयोजना हुने भएको हो। परिसंघका अध्यक्ष विष्णुकुमार अग्रवालले अर्थतन्त्र चुनौतीपूर्ण अवस्थामा रहेको बेलामा उद्योगी व्यवसायीको मनोबल बढाउनुुपर्ने खाँचो रहेको बताए। कठिन परिस्थितिमा समेत चितवन उद्योग संघले गर्ने अन्तर्राष्ट्रिय औद्योगिक प्रदर्शनीले उद्योगी व्यवसायीलाई सकारात्मक सन्देश दिने उनले बताए। प्रदर्शनी आयोजक चितवन उद्योग संघका अध्यक्ष त्रिलोचन कँडेलले प्रदर्शनी नेपाली उद्यमीलाई नयाँ प्रविधिबारे जानकारी गराउँदै युवालाई उद्यमशीलतामा प्रोत्साहन गर्ने, नयाँ उद्यमी जन्माउन सहयोग गर्ने उपयुक्त माध्यम बन्ने विश्वास व्यक्त गरे। प्रदर्शनीमा निर्माण, कृषि, अटोमोबाइल, फर्निचर, इन्जिनियरिङ, मेटल, फर्मास्युटिकल्स, टेक्सटाइल, प्रिन्टिङ, प्याकेजिङ, प्लास्टिक, पर्यटन, फुड एन्ड बेभरेजेज तथा अन्य सेवामूलक उद्योगको उत्पादन र सेवाका प्रदर्शनी हुने उनले जानकारी गराए। यी उद्योगलाई उपयोगी हुने आधुनिक मेसिन, यन्त्र उपकरण र प्रविधिको प्रदर्शनीसहित राष्ट्रिय तथा अन्तर्राष्ट्रिय गरी दुई सयभन्दा बढी स्टल रहनेछन्। निःशुल्क प्रवेशको व्यवस्था हुने यस प्रदर्शनीमा देशका विभिन्न जिल्लाका उद्योग तथा व्यवसाय गर्न इच्छुक नवउद्यमी विभिन्न राष्ट्रका आधुनिक प्रविधि उत्पादकहरू औद्योगिक प्रविधिबारे जानकारी राख्न चाहने व्यक्तिलगायतका प्रतिनिधिले अवलोकन गर्नेछन्।"

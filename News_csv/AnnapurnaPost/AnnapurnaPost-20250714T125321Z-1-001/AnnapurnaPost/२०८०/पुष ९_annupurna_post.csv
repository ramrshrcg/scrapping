शीर्षक,विवरण
प्रचण्ड सरकारलाई पास नम्बर मात्रै,"सरकारले अलिकति गर्न खोजेको देखिन्छ। भ्रष्टाचारका केही ठूला काण्ड र भुटानी शरणार्थी प्रकरणमा केही काम गर्यो। यी विषयमा गर्न खोज्दा खोज्दै विविध कारणले ब्रेक लाग्न गयो। तर, जनताका पीरमर्का बुझ्ने र सर्भिस डेलिभरीमा सरकार कमजोर देखियो। भारतले १० हजार बिजुली किन्ने लगायतका साधारण कुरामा सहमति भयो, त्यो सकारात्मक हो। महाकाली सन्धिको २८३० वर्ष भइसक्यो। ३ महिनामा डीपीआर बनाउने भनियो, यत्तिकै अल्झियो। विकासका योजनामा पूर्ण गतिशीलता आएको छ। विकास निर्माणका काममा पनि सरकार चुकेको छ। भारतसँग सम्बन्धमा सुधार, संयुक्त राष्ट्रंघका महासचिवको नेपाल भ्रमण, जलवायु परिवर्तनको सम्मेलनमा नेपालका समस्याको उजागर गर्नुलाई सरकारको उपलब्धि मान्न सकिन्छ। अरू कुरा पुरानै रूपमा चलेका छन्। गठबन्धनको सरकारले गरेको यत्ति नै ठूलो उपलब्धि हो। यसअघिका सरकारले पनि गफै लगाएका हुन् के नै गरेका थिए र ? त्यसकारणले यो गरेन, उ गरेन भन्न मात्र सकिँदैन। मैले दिनुपर्दा पास नम्बर सम्म सरकारलाई दिन सक्छु। (बराल राजनीति विश्लेषक हुन्।)"
राजसी बिहे,"मित्र सुपर्णखा एक बिहान मेरा घरमा टप्किए। त्यसो त हामीबीच आउने र जाने पहिलेदेखि नै चलिरहेकै हो। तर एकाबिहानै उनीलाई देख्दा अचम्म लाग्यो। परिचित आगन्तुकलाई अपवादबाहेक जुनसुकै बेला पनि घरभित्र स्वागत गर्ने नेपाली परम्परालाई मैले सहर्ष स्वीकार गरिआएकै थिएँ। त्यसो हुनाले उनलाई पनि मैले स्वागत गरें। उनको मुहारमा मुस्कानको सट्टा आक्रोशको धिपधिपे बत्ती फुरफुर गरेको लक्षण देखेर सोधें, मित्र, आज अलि क्रोधितजस्तो देख्छु नि ! किन नहुनु ! कस्तो छल ! यस्तो पनि समाजवादी बिहे हुन्छ ? मैले भनें, यो दुनियाँमा कतिकति बिहे हुन्छ, कति जनाको चासो लिएर आफ्नो मगज तताउँछौ ? यो अरू बिहे जस्तो हो र ! समाजवादीले गरिदिएको बिहे भनेर पो त। म अलिकति मुस्कुराएँ। उनी सन्किए। म गम्भीर कुरो गर्दैछु, तिमी मुस्कुराउने ? अर्काको बिहेको कुरामा किन गम्भीर हुने ? त्यसैले म मुस्कुराएको। मैले भनें। समाजवादी भनेकाले पो रिस उठेको त। समाजवादको बेइज्जत गर्ने ? मैले उनलाई सम्झाउने लवजमा भनें, हेर, समाजवादको पनि वर्ग हुन्छ। कुरो रह्यो कुन वर्गको समाजवाद ? हुँदा खाने र हुने खानेको समाजवादमा फरक त हुन्छ नै। समाज मानिसहरूबाट नै बनेको हुन्छ। मानिसले आफ्नो रुचि र हैसियतअनुसार नै आफ्नो समाज रोजेको हुन्छ। बसउठ, संगत पनि त्यहीअनुसार मान्छेले रोजेको हुन्छ। उनले बीचैमा कुरा काट्दै भने, त्यस्तो पनि समाजवाद हुन्छ काहीँ ? त्यस्तै नै हुन्छ मित्र। अहँ, म यस्तो कुरो मान्दिनँ। हो, त्यसैले तिमीले दुःख पाइरहेका छौ। त्यसो भए हिजोका आस्था, हिजोका प्रतिबद्धता, हिजोका आदर्श आदि सब मरे त ? मरें मित्र, मरें। हिजोका कुरामा अल्झिएर बसे कसैको पनि विकास हुँदैन। र मानिस स्वाभाविक रूपमा विकास चाहने प्राणी हो। एउटा कुरा भनन तिमी पुँजीपतिसँग मित्रता गाँस्न चाहन्छौ ? तिमीले चाहे पनि उनीहरूले तिमीसँग मित्रता गाँस्छन् ? देखावटीका कुरा बेग्लै हुन्। अहँ, म यस्तो कुरो मान्दिनँ। हो, त्यसैले तिमीले दुःख पाइरहेका छौ। त्यसो भए हिजोका आस्था, हिजोका प्रतिबद्धता, हिजोका आदर्श आदि सब मरे त ?पुँजीपतिले हामीलाई कहाँ गन्छन् र ! त्यसैले तिनीहरूसँग मित्रता गाँस्ने त कुरै आउँदैन। तिनीहरूकै शोषणविरुद्ध लडेर, वर्गविहीन शोषणमुक्त समाज निर्माण गर्छौं, सादगी जीवन बिताउँछौं भनेर लडेका हामी त्यसबाट विमुख हुने त कुरै आउँदैन। हाम्रा अग्रजहरूले त्यही बाटो बिराए भनेर त म आक्रोशित भएर तिमीसँग कुरा गर्न आएको। उनले एकै सासमा असन्तुष्टि ओकले। मैले भनें, त्यसैले हो मैले अघि भनेको। समाजवाद हैसियतअनुसारको हुन्छ। हैसियत बढ्दै गएपछि संगत फेरिँदै जान्छ। बोली फेरिँदै जान्छ। रहनसहन फेरिँदै जान्छ। पुरानै कुरामा अल्झिनेहरू जहीँका त्यहीँ हुन्छन्। आआफ्नो श्रेणीअनुसारको समाजवाद हुन्छ। त्यति कुरा नबुझ्नेले जीवनमा कहिले सुख पाउँदैन। सधैं असन्तुष्ट र आक्रोशित भइरहन्छ। तिमी यो कुरा बुझ र आफ्नो विकास कसरी हुन्छ र उपल्लो समाजवादसँग तादात्म्य मिलाउने प्रयत्न गर। महलमा बस्नेले झुपडी हेर्दैन। जसले हेर्छ त्यो मूर्ख ठहरिन्छ। त्यसो भए हिजोका वाचाहरू सबै मिथ्या हुन् त ? उनी अझै आक्रोशित भए। मैले भनें, त्यै हो राजनीति। सुख पाउने हो भने पुराना कुरा छाड। आजैबाट त्यो बाटो पुग्नतिर लाग। उनलाई मेरो कुरा चित्त बुझेनछ। एकछिन घोरिएर भने, ती हामीले पढेका सबै अब मित्थ्या हुन् त ? हामीले बुझेका सबै गलत थिए त ? अब त मलाई पनि अलिअलि रिस उठ्न थालिसकेको थियो। मैले अलि कड्किएरै भने, पुराना कुराहरू, थोत्रा पुस्तकहरूको पछि लागेर केही हुँदैन। हिजो उनको सिको गरेर उनका हैसियतको समाजवादको लागि मरिमेट्यौं। आज पनि उनकै सिको गरेर उनकै समाजवादतिर उन्मुख हुन सिक। तिम्रा यी खालका आक्रोश र मलिनता कोसौं दूर भाग्छ। उनी त्यति सन्तुष्ट भएजस्तो लागेन। त्यसैले थपें, चाहिने जति मात्र बुझ्ने कोसिस गर। बढी बुझ्न थाल्यो भने दुःखित भइन्छ। त्यसै हाम्रा महाकवि लक्ष्मीप्रसाद देवकोटाले त्यसै भनेका होइनन्, प्रभुजी, मलाई भेडो बनाऊ। नबुझेजस्तो गर्दा नै सुख पाइन्छ। अहिले जस्तो चलिराखेको छ त्यसैमा लिप्सिऊ। उनलाई चित्त नबुझेको प्रस्टै बुझिन्थ्यो। मसँग सन्किएर चिया पनि नखाई उनी जुरुक्क उठे। एकछिन मौन रहे। चारैतिर हेरे। त्यसपछि मलाई अलि फरक दृष्टिले नियाले। त्यसपछि चुपचाप पाइला अघि बढाए।"
"प्रधानमन्त्री कपमा लुम्बिनी, मधेस, सुदूरपश्चिम र एपीएफ विजयी",काठमाडौं : प्रधानमन्त्री कप महिला राष्ट्रिय टी२० क्रिकेट प्रतियोगिताको सोमबार भएको खेलमा लुम्बिनी प्रदेशले कर्णाली प्रदेशलाई ३० रनले हराएको छ। जारी प्रतियोगितामा चार खेल खेलेको लुम्बिनी प्रदेशको यो दोस्रो जित हो। दुई खेलमा भने लुम्बिनी प्रदेश पराजित भएको छ। चार खेल खेलेको कर्णाली प्रदेशको भने यो लगातार चौथो हार हो। कीर्तिपुरस्थित अन्तर्राष्ट्रिय क्रिकेट मैदानमा टस हारी पहिले ब्याटिङको निम्तो पाएको लुम्बिनी प्रदेशले निर्धारित ओभरमा पाँच विकेट गुमाएर एक सय ३३ रन बनाएको थियो। जवाफी ब्याटिङमा ओर्लिएको कर्णाली प्रदेशले भने निर्धारित ओभरमा सात विकेट गुमाएर एक सय तीन रनमात्र बनाउन सक्यो। त्यस्तै मूलपानी क्रिकेट मैदानमा भएको खेलमा मधेस प्रदेशले पहिलो जित हात पारेको छ। गण्डकी प्रदेशलाई २७ रनले हराउँदै मधेसले पहिलो जित हात पारेको हो। मधेसले दिएको ११३ रनको लक्ष्य पछ्याएको गण्डकी १९४ ओभरमा ८५ रनमा अलआउट भएको हो। गण्डकीका लागि सुमन खतिवडाले सर्वाधिक ४२ रन बनाइन्। सृष्टि जैशीले ३४ बलमा १ चौकासहति १५ रन बनाइन् भने अन्य कुनैले दोहोरो अंकमा रन बनाउन सकेनन्। मधेसका लागि पूजा महतोले सर्वाधिक ३ विकेट लिइन्। त्यसअघि टस हारेर पहिला ब्याटिङको निम्तो पाएको मधेसले २० ओभरमा ७ विकेट गुमाउँदै ११२ रन बनाएको थियो। त्यसैगरी प्रतियोगिताम सुदूरपश्चिम प्रदेशले बागमती प्रदेशमाथि ६ विकेटको रोमाञ्चक जित हासिल गरेको छ। कीर्तिपुरस्थित अन्तर्राष्ट्रिय क्रिकेट मैदानमा टस जिती पहिले ब्याटिङको निर्णय लिएको बागमती प्रदेशले निर्धारित ओभरमा आठ विकेट गुमाएर ८७ रन बनाएको थियो। जवाफी ब्याटिङमा ओर्लिएको सुदूरपश्चिम प्रदेशले १९ ओभरमा केवल चार विकेट गुमाएर विजयलक्ष्य पुरा गर्यो। प्रतियोगिताको अर्को खेलमा सशस्त्र प्रहरी बलको एपीएफ क्लबले कोशी प्रदेशलाई आठ विकेटले पराजित गरेको छ। सोमबारको नतिजापछि एपीएफ क्लब जारी प्रतियोगितामा आफूले खेलेका चारवटै खेल जित्ने एकमात्र टोली पनि बनेको छ। एपीएफसँग पराजित भएपछि कोशीको विजयी यात्रा टुंगिएको छ। कोशीले तीन खेलमा जित र एक खेलमा हारको नतिजा निकालेको छ। टस जिती पहिले ब्याटिङको निर्णय लिएको कोशी प्रदेशले निर्धारित ओभरमा दुई विकेट गुमाएर ८४ रन बनाएको थियो। जवाफी ब्याटिङमा ओर्लिएको एपीएफ क्लबले १७३ ओभरमा केवल दुई विकेट गुमाएर ९० रन बनाउँदै विजयलक्ष्य पार गर्यो।
प्रोक्लब च्याम्पियनसिप टी२० : एपिएफ भारतको नोयडासँग पराजित,"वीरगन्ज : वीरगन्जमा जारी नेपाल प्रोक्लब च्याम्पियनसिप टीट्वान्टी क्रिकेटमा सोमबार भएको पहिलो खेलमा सशस्त्र प्रहरीको एपिएफ क्लब, भारतको वन्डर्स क्लब नोयडासँग आठ विकेटले पराजित भएको छ। वीरगन्जस्थित नारायणी रंगशालाको क्रिकेट मैदानमा भएको खेलमा १४५ रनको लक्ष्य नायेडाले १६२ ओभरमा केवल दुई विकेट गुमाएर पूरा गरेपछि एपिएफले आठ विकेटको फराकिलो हार व्यहोरेको हो। जारी प्रतियोगितामा अहिलेसम्म तीन खेल खेलेको नोयडाले पहिलो जीत निकालेको हो। नोयडा अयसअघिका दुवै खेलमा पराजित भएको थियो। तीन खेल नै खेलेको एपिएफले सोमबार दोस्रो हार खेपेको हो। यअिघि एपिएफले एक खेलमामात्र जीत हात पारेको थियो। सोमबारको खेलमा नोयडाका लागि रितिक वत्सले सर्वाधिक ४६ रनको योगदान गरे। उनले केवल २१ बलमा तीन छक्का र ६ चौका हान्दै ४६ रन बनाएका हुन्। यस्तै हर्षित सेठ्ठीले ४५ , सिद्धार्थ गोस्वामीले ४३ र ऋतिक अरोराले १२ रनको योगदान दिए। बलिङतर्फ एपिएफका कमल खत्री र विपिन खत्रीले एकएक विकेट लिए। यसअघि टस हारेर पहिले ब्याटिङको निम्तो पाएको एपिएफले निर्धारित २० ओभरमा पाँच विकेट गुमाएर १ सय ४४ रन बनाएको थियो। एपिएफ क्लबका लागि कप्तान प्रदीप ऐरीले २४ ,ओपनर हरिशंकर शाहले २३, आसिफ शेखले १९, सन्दीप जोराले २०, लोकेश बमले अविजित १९ र अमर रौतेलाले अविजित १७ रन बनाए। बलिङतर्फ नोयडाका अलिप्त गुप्ताले दुई विकेट लिए। हर्षित सेठी, सञ्जिव चतुर्वेदी र रितिक वत्सले पनि एकएक विकेट हात पारे।"
भारतको युपीविरुद्ध नेपाल आर्मीको सहज जीत,वीरगन्ज : वीरगन्जमा जारी नेपाल प्रोक्लब च्याम्पियनसिप टीट्वान्टी क्रिकेट प्रतियोगिता अन्तर्गत सोमबार भएको दोस्रो खेलमा त्रिभुवन आर्मी क्लबले भारतको युपी११ लाई ६५ रनले पराजित गरेको छ। नारायणी रंगशालाको क्रिकेट मैदानमा भएको खेलमा १३३ रनको लक्ष्यका साथ जवाफी ब्याटिङमा उत्रिएको युपी १४३ ओभरमा ६७ रनमात्र बनाउँदै अलआउट भएपछि आर्मीले सहज जीत हात पारेको हो। युपीका लागि अल्तमास आलमले सर्वाधिक १६ रन बनाए। उसका अन्य ब्याटरले उल्लेख्य संख्यामा रन बनाउन सकेनन्। बलिङतर्फ आर्मीका पवन कार्की र साहब आलमले तीनतीन तथा बसिर अहमद र सोमपाल कामीले दुईदुई विकेट लिए। यसअघि टस जितेर पहिले ब्याटिङ गरेको आर्मीले १९।५ ओभरमा अलआउट हुदैं १३२ रनको योगफल तयार पारेको थियो। आर्मीका लागि ओपनर ब्याटर सन्तोष कार्कीले सर्वाधिक ४४ रनको योगदान गरे। उनले ३२ बलमा तीन छक्का र चार चौका हिर्काए। भीम सार्कीले पनि २३ रनको योगदान गरे। साहब आलमले २२ र बसिर अहमदले १४ रन जोडे। बलिङतर्फ युपीका वासी अन्सारी एक्लैले तीन विकेट लिए।
समृद्ध देश कहिले ?,"विकास र समृद्धिका अभियान जसजसले थाले पनि ती महान् अभियान हुन्। त्यसमा कसैले पनि संकीर्णता जाहेर गर्नु हुन्न। २०७४ सालमा एमालेमाओवादी मिलेर बनेको नेपाल कम्युनिस्ट पार्टी (नेकपा)ले तत्कालीन अवस्थामा दुई तिहाइको निर्वाचन परिणाम ल्यायो। नेकपाका दुई अध्यक्षमध्ये एमाले धारको नेतृत्वकर्ता केपी शर्मा ओलीले सरकारको अभू्तपूर्व नेतृत्व गर्ने अवसर पाए। उनका लागि त्यो क्षण स्वर्णिम अवसर थियो। आफ्नै पार्टीको करिब दुई तिहाइ बहुमतको अवस्थाले उनलाई काम गर्न पूरापूर सहजता थियो। उनले सरकारको नेतत्व गरेसँगै समृद्ध नेपाल, सुखी नेपालीको नारा दिए। विकास चाहने आमनेपालीले सो नारा खुब मन पराए। सरकारको नेतृत्व गरेको सुरुआती वर्ष ओली सरकारले विकास निर्माणको काममा यथेष्ट ध्यान दिएको पनि हो। २०७२ वैशाख १२ गते गएको विनाशकारी भूकम्पले क्षत्विक्षत गरेका सांस्कृतिक सम्पदा, स्कुल तथा सरकारी भवनहरूको पुनर्निर्माणमा ओली सरकारको पालामा धेरै काम भए नै। तर नेकपाभित्र हुर्किएको चरम अन्तरविरोध, नेताबीच आपसी घृणाभाव र ओलीको पनि केही हदसम्मको अहमताको कारण परिस्थिति बिग्रियो। कम्युनिस्ट एकता गल्याम्मै ढल्यो। ओलीले अघि सारेको समृद्ध नेपाल, सुखी नेपालीको अभियान अलपत्र पर्यो। तर समृद्ध नेपालको सपना आज पनि हरेक नेपालीको सपना हो। त्यो सपना पूरा गर्न गणतन्त्र आएपछिका हरेक सरकारहरूले संकीर्णता त्यागेर अघि बढ्नुपर्ने थियो। त्यो हुन सकेन। समृद्ध नेपाल सुखी नेपालीको नारा नदिए पनि माओवादी नेतृत्वको पहिलो नौ महिने सरकारले समृद्धिको खातिर केही प्रयास गरेको थियो। २०६५ सालको प्रचण्ड नेतृत्वको सरकारले देशका १९ ठूला आयोजनालाई राष्ट्रिय गौरवको आयोजना घोषणा गरेर अगाडि बढाएको थियो। अहिले राष्ट्रिय गौरवका आयोजना थपिएर २५ वटा पुगेका छन्। वास्तवमा भन्ने हो भने ठूला आयोजनात्मक विकासले नै हो समृद्धिको बहार ल्याउने। जस्तो २०६५ सालमा घोषणा भएर अगाडि बढाइएको मध्यपहाडी लोकमार्गको निर्माणकार्य अहिले ९० प्रतिशत सम्पन्न भइसकेको छ। नेपालको इतिहासमै सबैभन्दा ठूलो आयोजना सो लोकमार्ग देशका पूर्वदेखि पश्चिमसम्मका मध्यपहाडी जिल्लाहरूलाई जोड्ने कडी भएको छ। र, अहिले नेकपा एमालेले त्यही मध्यपहाडी लोकमार्ग केन्द्रित समृद्धिका लागि संकल्प पदयात्रा अभियान चलाएको छ। विकास सबैलाई चाहिन्छ। जसले सुरु गरेका भए पनि त्यसले सबैलाई सुविधा दिन्छ भन्ने तथ्य अहिले एमालेले बुझेको हुनुपर्छ। जस्तो एमालेले सुरु गरेको वृद्धभत्ता तथा सामाजिक सुरक्षाका नवीनतम् कार्यक्रम हुन् अथवा माओवादीले अगाडि ल्याएका महत्त्वाकांक्षी राष्ट्रिय गौरवका आयोजना हुन् अथवा विगतमा नेपाली अर्थतन्त्रलाई विश्व अर्थतन्त्रसँग जोड्न र यसको दायरा बढाउन कांगे्रसले थालेको आर्थिक सुधारका प्रयासहरू हुन्, ती सबै आमनेपालीका लागि हितकर छन्। जसले गरेका भए पनि राम्रा प्रयास हाम्रा हुन्। तमाम नेपालीका हुन्। त्यसकारण विकास र समृद्धिका अभियान जसजसले थाले पनि ती महान् अभियान हुन्। त्यसमा कसैले पनि संकीर्णता जाहेर गर्नु हुन्न। नेपाल आर्थिक विकास र समृद्धिको दृष्टिले पनि उत्तिकै सम्भावना भएको देश हो। महाकवि लक्ष्मीप्रसाद देवकोटाले बहुचर्चित निबन्ध के नेपाल सानो छ ? भन्नेमा नेपालको विशालता त्यत्तिकै उजागर गरेका होइनन्। जुन देशमा विश्वकै अग्लो सगरमाथा छ, त्यो देशको समृद्धि होचो कसरी हुन सक्छ ? जुन देशमा विश्वका करोडौं मानिसले हृदयदेखि नै सम्मान गर्ने गौतम बुद्ध जन्मिए, त्यो देशमा ज्ञान, विचार, शान्तिको खडेरी कसरी पर्न सक्छ ? तर त्यो भन्दैमा पूर्णता त न मानिसमा हुन्छ, न प्रकृतिमा नै। महान् कम्युनिस्ट दार्शनिक कार्ल माक्र्सले सयौं वर्ष पुरानो पुँजीवादको स्वच्छन्दता तोड्न माक्र्सवादी दर्शन प्रतिपादन गरे। आज बाटो बिराएको पुँजीवादलाई माक्र्सबादले नै सन्तुलन गराएको छ। १७औं शताब्दीमा पुँजीवादका जननी भनिने खुल्ला बजार अर्थतन्त्रका प्रणेता आडम स्मिथ अर्थशास्त्रका पिता हुन्। उनले पुँजीवाद, खुल्ला बजार र माग तथा आपूर्तिको सिद्धान्तलाई नै सर्वोपरि बनाए। वास्तवमा विश्व समुदायलाई आर्थिक प्रगति, प्रतिस्पर्धामा उनकै सिद्धान्तहरूले सघाए। तर मानवीयता र मानव मूल्य, सामाजिक न्याय र भाइचारा, समानता स्थापित गर्न माक्र्सको सिद्धान्तले योगदान दियो। फलस्वरूप आज विश्वभर नै न पूर्ण पुँजीवाद हावी छ न पूर्ण रूपमा माक्र्सवाद नै। यी दुवै दर्शनका राम्रा नीति कार्यक्रम समेटेर विश्वका सबैजसो देश अघि बढेका छन्। मिश्रित खालको राज्य व्यवस्था नै आजको विश्वको अभिन्न अंग हो। त्यसकारण नेपालले पनि राम्रा नीति र कार्यक्रम, सिद्धान्तहरूको अंगीकार गर्न जरुरी छ। कांग्रेस होस् वा कम्युनिस्ट हामी सबैका अभीष्ट आर्थिक विकास र समृद्धि हुन जरुरी छ। भौगोलिक हिसाबले नेपाल संसारको ९५औं नम्बर पर्छ। जनसंख्याको दृष्टिले १२औं जनगणना २०७८ को रिपोर्टअनुसार नेपालमा २ करोड ९१ लाख ६४ हजार मानिस बस्छन्। जुन विश्वको सन् २०२३ को जनसंख्याको ०३८ प्रतिशत अर्थात् जनसंख्याको दृष्टिले ४९औं ठूलो देश हो। समृद्धि सूचकांकमा नेपाल विश्वको ११० नम्बरमा छ। जेहोस् हिजोभन्दा आज सुधारिएको छ। औपचारिक अर्थतन्त्रको आकार ५४ खर्बको पुगिसकेको छ। प्रतिव्यक्ति आय १,३९९ डलर पुगेको छ। अति कम विकसित देशबाट नेपाललाई विकासशील देशमा स्तरोन्नति गर्ने निर्णय राष्ट्रसंघ मातहतको सम्बद्ध संस्थाले गरिसकेको छ। त्यस हिसाबले नेपाल परिवर्तन, आर्थिक विकास र समृद्धिकै दिशामै छ। नेपालमा हाल २५ वटा राष्ट्रियस्तरमा सघन महत्त्व राख्ने गौरवका आयोजना छन्। ती आयोजनामा वित्तीय स्रोत विनियोजनमा सरकारले प्राथमिकता दिएर कार्यान्वयनमा अनुगमन गर्दै आएको छ। केही ढिलासुस्ती रहे पनि समृद्धिमा ठूलो सरोकार राख्ने राष्ट्रिय गौरवका आयोजनाहरूको निर्माणाधीनको अवस्थाले पनि देशको समृद्धि आँगनमै आए झंै देखिन्छ। वास्तवमा भन्ने हो भने समृद्धिको टेको आयोजनात्मक विकास हो। पर्यटकीय पूर्वाधारहरूको निर्माणबाट विश्वभरका पर्यटकलाई आकर्षण गराउन सक्छांै। निर्माणाधीन राष्ट्रिय गौरवका आयोजनाहरूको लागत १८ खर्ब ९५ अर्ब पुगेको अवस्था छ। मुलुकको आर्थिक सामाजिक रूपान्तरण, पुँजी निर्माण, रोजगारी सिर्जना र प्रादेशिक सन्तुलनमा ती आयोजनाहरू बहुआयामिक महत्त्वका छन्। जसले समृद्धिको बहार नै ल्याउन सक्छ। ७५० मेगावाट क्षमताको पश्चिम सेती जलविद्युत् आयोजना, ११ सय मेगावाटको बूढीगण्डकी आयोजना, ४५५ मेगावाटको माथिल्लो तामाकोशी जलविद्युत् (सम्पन्न भएको), मेलम्ची आयोजना (सम्पन्न भएको तर बिग्रिएको), मध्यपहाडी लोकमार्ग (९० प्रतिशत काम भएको) ७१ किमि दूरीको काठमाडौंनिजगढ फास्टट्र्याक (३० प्रतिशत काम भएको), हुलाकी राजमार्ग, कालीगण्डकी करिडोर, कर्णाली लोकमार्ग, निजगढ अन्तर्राष्ट्रिय विमानस्थलजस्ता गौरवका आयोजनाले समृद्धिको ढोका अवश्य खोल्नेछ। अवसरहरू गाउँगाउँसम्म पुर्याउनेछ। हो, अब समृद्धि सन्निकट छ।"
पोखरालाई हराउँदै धनगढी नेपाल सुपर लिगको फाइनमा,काठमाडौं : नेपाल सुपर लिग (एनएसएल)मा पोखरालाई हराउँदै धनगढी फाइनलमा प्रवेश गरेको छ। पेनाल्टी सुटआउटमा धनगढीले पोखरालाई ४३ गोलले हराएको हो। पोखराका आयुष घलानले गोल गर्न चुक्दा साविक उपविजेतासमेत रहेको धनगढी फाइनलमा पुगेको हो। पहिलो सिजनमा पनि धनगढी पहिलो क्वालिफार्स खेल्दै फाइनल पुगेको थियो। ९० मिनेटको निर्धारितमा समयमा पोखरा र धनगढीबीच ११ गोलको बराबरी भएपछि खेल अतिरिक्त समयमा धकेलिएको थियो। अतरिक्त समयमा पनि दुवैले ११ गोलको बराबरी खेलेपछि खेल टाइब्रेकरमा पुगेको थियो। पोखराले दुवैपटक अग्रता लिए पनि त्यसलाई कायम गर्न चुकेको थियो।
व्यापार छोडेर किवी खेतीमा,"सिन्धुपाल्चोक : २०७२ सालको भूकम्पमा सिन्धुपाल्चोकले ठूलो क्षति बेहार्नु पर्यो। यो भूकम्पले दैनिक जनजीवन, भौतिक संरचनासँगै व्यापार व्यवसायलाई धराशायी नै बनायो। भूकम्पपछि धेरैले गरिरहेको व्यापार छाडेर पलायन भए भने कतिलाई भूकम्प नै अवसर बनिदियो। त्यसको एक उदाहरण हुन् भोटेकोशी गाउँपालिका १ लिस्तीका अर्जुनबहादुर सापकोटा। तातोपानी नाकाबाट व्यापार गर्दै आएका सापकोटाका लागि भूकम्प टर्निङ पोइन्ट बन्यो। २०७२ सालअघिसम्म खासा व्यापार गरेका सापकोटाले भूकम्प र भोटेकोशी बाढीका कारण तातोपानी नाका बन्द भएपछि विकल्पको रूपमा कृषि पेसा सुरु गरे। सुरुवाती समयमा २ सय ५० बोटबाट किवी खेती सुरु गरेका उनले त्यसलाई बढाएर अहिले १ हजार ५ सय बोट पुर्याएका छन्। ग्लोरियस एग्रो प्रालि नामक कम्पनी दर्ता गरेर सापकोटाले दुई सय रोपनी क्षेत्रफलमा किवी खेती गरिरहेका छन्। भूकम्पको कारण उनले घर खेतसँगै आमालाई पनि गुमाउन पुगे। नेपाल यातायात स्वतन्त्र मजदुर संगठन अरनिको रुटको अध्यक्षसमेत रहेका सापकोटाले व्यापार छाडेर कृषि पेसाको सुरुवात गरे। लिस्तीको सेमुङमा सापकोटाले किवीसँगै आलु, लसुन र बाख्रापालन सुरु गरे। किवी खेतीमा १० स्थानीयले नियमित रोजगार पाएका छन्। भूकम्पअघि नै किवी खेतीलाई व्यवस्थित गरेर यसको व्यवसायी खेती विस्तारमा लाग्ने सोच बनाएका सापकोटाले २०७५ सालबाट निरन्तर यही पेसालाई सम्हाल्दै आएका छन्। आफूमात्रै होइन, उनले गाउँका एक सय घरलाई पनि आधुनिक कृषि प्रणालीमा जोडेका छन्। भोटेकोशी गाउँपालिका १ भित्र अहिले सापकोटा जस्तै अन्य कृषकले करिब ३ हजार ७ सय किवीका बिरुवा लगाएका छन्। युवा शक्ति विदेश पलायन हुनुभन्दा आफ्नै मुलुकमा उत्पादनमा जोडिनुपर्छ भन्दै किवी खेतीको सुरुआत गरेको हुँ, सापकोटाले भन्छन्, उत्पादन भएको कृषि उपजलाई स्थानीय सरकारले बिक्री वितरण गर्ने प्रबन्ध मिलाउने हो भने युवाहरू कृषि पेसामा आकर्षित हुन्छन्। सुरुसुरुमा समस्या भए पनि अहिले किवीको बोटले फल दिन थालेपछि आनन्द लागेको सापकोटाले सुनाए। एक पटकको मेहनतले लामो समय राम्रै फल दिने भएकाले सबै कृषकले यो खेती गर्दा राम्रो हुने उनको भनाइ छ। अहिले उनी फर्ममा तयार भएको किवी टिप्ने, बजारसम्म पुर्याउने र भण्डारण गर्नमै व्यस्त छन्। सापकोटाले अहिलेसम्म पौने तीन करोड रुपैयाँ किवी खेतीमा लगानी गरिसकेका छन्।"
नियमित बिल तिरिरहेका उद्योगको बिजुली काट्नु उचित होइन : उद्योग परिसंघ,काठमाडौं : नेपाल उद्योग परिसंघले विवादित समयमा पनि नियमित बिल तिरिरहेका उद्योगको बिजुली काट्नु उचित नभएको बताएको छ। डेडिकेटेड तथा ट्रंकलाइन विवादबारे सोमबार पत्रकार सम्मेलन गर्दै परिसंका अध्यक्ष राजेश अग्रवालले डेडिकेटेड र ट्रंक लाइन विवादमा नेपाल विद्युत प्राधिकरणले गलत काम गरेको बताएका छन्। उनले विगतका वर्षहरूमा नियमिततर्फको सबै बिजुलीको पैसा उद्योगीले तिरेको बताउँदै बिल नतिरेको आधारमा लाइन नकाटिएको उल्लेख गरे। उनले प्राधिकरणसँग निवेदन दिएको र बिजुली चलाएको उद्योगीले शुल्क तिर्ने कुरामा आफ्नो फरक मत नरहनेसमेत बताए। त्यस्तै नेपाल सिमेन्ट उत्पादक संघका अध्यक्ष ध्रुवराज थापाले उद्योगधन्दाहरु बन्द हुँदै गइरहेको अवस्थामा सरकारले निकास दिनुपर्ने ठाउँमा हठातमा बिजुलीको तार काट्ने निर्णय गरेर विनाशतर्फ राज्य लागेको आरोप लगाए। उनले सरकारको यो निर्णय खेदजनक रहेको बताए। डेडिकेटेड र ट्रंकलाइन लिने सम्पूर्ण ग्राहकहरूले आफूले तिर्नुपर्ने नेपाल विद्युत् प्राधिकरणले उद्योगहरूको मिटर हेरेर पठाएको बिलको आधारमा प्रत्येक महिना रकम तिरिरहेको बताए। डेडिकेटेड र ट्रंकलाइनको विवाद उठेका बेलामा पनि छुटसहितको बिल आफूहरूले तिरिरहेको उनको भनाइ छ। पत्रकार सम्मेलनमा चिनी उत्पादक संघका अध्यक्ष जगदीश अग्रवालले सरकारको अपरिपक्व निर्णयले गर्दा बजार र उद्योग क्षेत्रलाई अफ्ठ्यारो पर्ने बताए। सरकारले उच्चस्तरीय अधिकार सम्पन्न समिति बनाइ यसको निकास दिनुपर्ने उनको भनाइ छ।
दुग्ध पदार्थ बिक्री नहुँदा कृषकलाई मिल्क होलिडेको त्रास,"इलाममा वार्षिक एक लाख १६ हजार ८६ मेट्रिक टन दुग्ध उत्पादन हुने गरेको छ । होलिस्टिन, जर्सी गरी इलाममा ३३ हजार तीन सय ७१ वटा उन्नत जातका गाई पालिएको सरकारी तथ्याङ्क छ । इलाम : सूर्योदय नगरपालिका११ का गोपाल भट्टराईले प्रतिदिन ६० लिटर दुग्ध बिक्री गर्छन् । ज्योति पुञ्ज गाईफार्म दर्ता गरेर व्यावसायिक दुग्ध उत्पादन गरिरहेका उनले स्थानीय सुप्रभात डेरी उद्योगलाई दुग्ध बिक्री गर्छन्। पछिल्लो समयमा डेरीमा थन्किएको घ्यू र छुर्पी देख्दा उनको मनमा चिसो पस्न थालेको छ । हाम्रो ठाउँमा आशलाग्दो बनेको गाईपालन नै मासिएलाजस्तो छ । उनी भन्छन्, दुग्ध विकेन भने किसानले हातमुख कसरी जोड्ने ? घरघरमा अभाव छिर्ने खतरा बढ्यो । दुग्ध पदार्थ बिक्री नहुँदा इलामका कृषकलाई मिल्क होलिडे सुरु हुने त्रास बढेको छ । घ्यू र छुर्पी बिक्री नभएपछि विराटनगर दुग्ध वितरण आयोजनाले मात्र होइन निजी क्षेत्रका डेरीले समेत किसानको दूधको भुक्तानी दिन सकेका छैनन् । यसका कारण कृषक अप्ठ्यारोमा परेका छन् । यसअघि गुणस्तरको आधारमा प्रतिलिटर रु ७० सम्म दूधको मूल्य पाएका किसानले अहिले रु ४०५० मा चित्त बुझाउनुपरेको छ । सूर्योदय नगरपालिका१ मकरजुङका किसान जीवन पोखरेल भन्छन्, न समयमा पेमेन्ड हुन्छ, सबै उद्योगमा सामान स्टक देखिन्छ । यो पाराले त मिल्क हालिडे होलाजस्तो भइसक्यो । इलाममा दुग्ध विकास संस्थान (डिडिसी)र निजी दुग्ध उद्योगका लागि ७८ हजार लिटर दुग्ध दैनिक उत्पादन गर्ने करिब चार हजार परिवार कृषकको यस्तै पीडा छ । सूर्योदयका दुग्ध व्यवसायी अमृत पाण्डेले घ्यू र छुर्पी बिक्री नभएपछि निजी डेरीहरूले दूधको मूल्य घटाउन बाध्य हुनुपरेको गुनासो गरे । सन्राइज डेरी उद्योगमा दैनिक दुग्ध सङ्कलन गर्दै आएका पाण्डेसँग हाल घ्यू छुर्पी स्टक रहेको छ । उनी भन्छन्, सकेसम्म ऋण लिएर पनि किसानको भुक्तानी समयमा गरिरहेको थिएँ तर, अब अवस्था जटिल भइसक्यो । आयोजनाले पनि घ्यू, पाउडर दूधको बिक्री सहज नभएसम्म किसानको दूधको मूल्य भुक्तानी सहज नहुने जनाएको छ । विराटनगर दुग्ध वितरण आयोजनाका प्रमुख परमेश्वर चौधरीले अहिले घ्यू र पाउडर गरेर एक सय ३३ टन दुग्ध पदार्थ स्टकमा रहेको जानकारी दिए । भण्डारण कक्ष कुनै खाली छैनन् । उनले भने, बिक्री ठप्प भएपछि आयोजनालाई दैनिक सङ्कलन हुने दुग्ध व्यवस्थापन झनै चुनौतीपूर्ण बन्दै गएको छ । पशुलाई दाना खुवाउन पनि ऋण काँड्नुपर्ने अवस्था आएको गुनासो पोख्दै कृषक राजन भट्टराईले निजी डेरीले दूध लिनै छोड्छन् की भन्ने डर सुरु भएको बताए । उनीलाई आयोजनाले दूध थेग्न नसकेपछि मिल्क होलिडे सुरु हुने आशङ्का छ । सूर्योदय नगरपालिका१२ का अर्का कृषक भूपेन्द्र गड्तौला आयोजनाले कृषकको दूध खरिद गर्दिन भन्न नमिल्ने बताउँछन् । उनी भन्छन्, डिडिसी सरकारको निकाय हो, उसले किसानको दूध अस्वीकार गर्न मिल्दैन । आयोजना प्रमुख चौधरीले क्षमताले धान्न नसक्ने अवस्था आउन लागेको बताए । आयोजनालाई छोडेर निजी डेरीसँग कारोबार गर्न थालेका दुग्ध कारोबार गर्ने सहकारीले आयोजनामै दूध पठाउन थालेपछि आयाजनाको क्षमताले थाम्न मुस्किल भएको छ । उनले भने । गत जेठ महिनादेखि आयोजनामा दूध बिक्रीको चाप बढ्न थालेको हो । दुग्ध पदार्थ बिक्री नभएपछि आयोजनाले कृषकलाई पुस महिनादेखिको दूधको रु ३० करोड भुक्तानी दिन नसकेको चौधरीले स्वीकार गरे । उनका अनुसार, आयोजनाले इलाम, झापा, धनकुटा, तेह्रथुम र विराटनगरका स्थानीय कृषकबाट दैनिक २२ हजार लिटर दूध सङ्कलन गर्ने गरेको छ भने अन्य आयोजनाबाट १५ हजार लिटर खरिद गरेर दैनिक ३७ हजार लिटर दूध जम्मा गर्ने गरेको छ । जम्मा भएको दूधमध्ये दैनिक पाँच हजार लिटर स्थानीय बजारमा खपत भए पनि अरू प्रशोधन गरेर घ्यू र पाउडर दूध बनाउने गरिएको छ । आयोजनाले इलामबाट दैनिक आठ हजार लिटर, झापाबाट पाँच हजार लिटर, धनकुटाबाट छ हजार लिटर, तेह्रथुमबाट दुई हजार लिटर, आयोजना आसपासका कृषकबाट एक हजार लिटर र अन्य आयोजनाबाट १५ हजार लिटर दूध खरिद गर्दै आएको छ । विसं २०३० देखि दुग्ध सङ्कलन गर्दै आएको छ । पाँच बिघा क्षेत्रमा फैलिएको आयोजनाको दुग्ध स्टोर गर्ने क्षमता एक लाख लिटर छ भने प्रतिघण्टा पाँच हजार लिटर प्रशोधन गर्न सक्छ । विराटनगर आयोजनाले इलामको शान्ति डाँडा, पूवाखोला, बिब्ल्याटे, लक्ष्मीपुर, तीनघरे, फिक्कल, कुटी डाँडा, झापाको गरामनी, धनकुटाको हिले र चित्रेमा चिलिङ सेन्टर स्थापना गरेर कृषकको दुग्ध सङ्कलन गर्दै आए पनि दुग्ध सहकारीले आयोजनालाई दुग्ध दिन बन्द गरेपछि पुवाखोला, लक्ष्मीपुर, कुटी डाँडाको चिलिङ सेन्टर बन्द गरेको छ । इलाममा निजी क्षेत्रले दैनिक ५३ हजार लिटरको हाराहारीमा दुग्ध खपत गर्दै आएको छ । निजी डेरीमा मात्रै एक हजारभन्दा बढी कृषकले दुग्ध बिक्री गर्दै आएका छन् । इलामका १८ चिज कारखानाले दैनिक २७ हजार लिटर दुग्ध सङ्कलन गर्ने आएका छन् । स्थानीय बजार क्षेत्रमा दैनिक पाँच हजार लिटर दुग्ध बिक्री हुने गरेको छ । छुर्पी बनाउने उद्योगले दैनिक १५ हजार लिटर खपत गर्ने गरेको छ । ललिपप, बम्बैसनजस्ता मिठाई बनाउने उद्योगले तीन हजार लिटर र भारतका बजारमा तीन हजार लिटर दुग्ध बिक्री हुने गरेको दुग्ध व्यवसायमा संलग्न व्यवसायी बताउँछन् । इलाममा १८ चिज कारखाना, एक सय ५० को हाराहारीमा छुर्पी बनाउने उद्योग र १३ वटा दुग्ध मिठाई बनाउने उद्योग रहेको सरकारी तथ्याङ्क छ । इलाममा वार्षिक एक लाख १६ हजार ८६ मेट्रिक टन दुग्ध उत्पादन हुने गरेको छ । होलिस्टिन, जर्सी गरी इलाममा ३३ हजार तीन सय ७१ वटा उन्नत जातका गाई पालिएको सरकारी तथ्याङ्क छ । गाईपालनमा किसानको ठूलो लगानी भए पनि अनिश्चित बजार र सरकारको बेवास्ताको कारण दुग्ध व्यवसाय सङ्कटमा पर्दै गएको राष्ट्रिय कृषक समूह महासङ्घ इलाम अध्यक्ष विष्णु दुलालले बताए । रासस"
होटल व्यवसायलाई पर्यटन उद्योगको मान्यता दिन माग,काठमाडौं : होटल व्यवसायलाई राष्ट्रिय प्राथमिकता प्राप्त उद्योगमा वर्गीकरण गरी उद्योग सरहको सेवा सुविधा प्रदान गर्न माग गरिएको छ। नेपाल उद्योग वाणिज्य महासंघअन्तर्गतको पर्यटन तथा हवाई यातायात समितिले उद्योग मन्त्री डाप्रकाशशरण महतलाई भेटी उक्त माग गरेको हो। महासंघका उपाध्यक्ष हेमराज ढकाल र पर्यटन तथा हवाई यातायात समितिका सभापति देशबन्धु बस्नेत (अजित) को नेतृत्वमा गएको प्रतिनिधिमण्डलले होटललाई राष्ट्रिय प्राथमिकता प्राप्त उद्योग क्षेत्रमा समावेश गराउन आग्रह गरेको हो। होटल व्यवसायले अर्थतन्त्र र गन्तव्य विकासमा विशेष योगदान पुर्याउने होटल क्षेत्र क्षेत्रलाई औद्योगिक व्यवसाय ऐन २०७६ मा पर्यटनमा मात्र वर्गीकरण गरिएकोमा यसमा सुधार गर्न आग्रह गरेका हुन्। यस्तै महासंघले विदेशी लगानी तथा प्रविधि हस्तान्तरण ऐन २०७५ मा विदेशी ब्रान्डहरूले रोयल्टीबापत कुल बिक्रीको पाँच प्रतिशतभन्दा बढी रोयल्टी शुल्क लैजान नपाउने व्यवस्था भएको हुँदा सो सम्बन्धमा समेत सहजीकरण गरिदिन माग गरेको छ। हाल ऐनमा विदेशी ब्रान्डहरूले रोयल्टीबापत कुल बिक्रीको पाँच प्रतिशतभन्दा बढी नहुने गरी मात्र रोयल्टी लैजान पाउने प्रावधानले मुलुकमा अन्तर्राष्ट्रिय होटल रिसोर्टको सञ्चालन हुन कठिन रहेको भन्दै सो सम्बन्धमा तत्काल सहजीकरण गरिदिन माग गरेको छ। साथै अन्तर्राष्ट्रिय ब्रान्डका होटलहरूले पाँच प्रतिशतभन्दा कम मूल्यमा सञ्चालन गर्न नचाहने हुँदा विदेशी लगानी नेपाल भित्रिन तयार नरहने र हाल सञ्चालनमा रहेका होटलबाट पनि बाहिरिने अवस्था सिर्जना भएको महासंघले जानकारी दिएको छ। होटल व्यवसायको सम्बन्धमा समितिका सभापति बस्नेतले होटल व्यवसायसम्बन्धी विभिन्न संघसंस्थाबाट आएको सुझावका आधारमा प्रतिवेदन तयार परेर यसअघि उद्योग वाणिज्य तथा आपूर्ति मन्त्रालयमा समेत ज्ञापनपत्र बुझाएका थिए। सोही अनुरूप उद्योग मन्त्रालयले कात्तिक अन्तिम साता मन्त्रिस्तरीय निर्णय गर्दै रोयल्टीमा देखिएको समस्या समाधानका लागि समेत ऐन परिमार्जन गर्ने निर्णय गरिसकेको छ।
मौद्रिक नीति समीक्षाको व्यवस्था कार्यान्वयनमा,"५ करोडसम्मका ऋणको ब्याज १० प्रतिशत लिएर पुनर्तालिकीकरण तथा पुनर्संरचना गर्न पाइने काठमाडौं : समग्र अर्थतन्त्रले गति लिन नसकेको भन्दै चौतर्फी टिप्पणी खेपेको नेपाल राष्ट्र बैंकले चालू आर्थिक वर्षको पहिलो त्रैमासिक समीक्षामार्फत उद्घोषित व्यवस्थाहरू कार्यान्वयनमा ल्याएको छ। गत मंसिर २२ गते १० बुँदे कार्यदिशा उद्घोष गरेको थियो। सोही अनुरूप घरजग्गा तथा सेयर कर्जामा घटाइएको जोखिमभार, घरकर्जाको सीमा, ऋण पुनर्तालीकीकरण, भूकम्पपीडितलाई सहुलियत दरमा कर्जा दिनेलगायतका व्यवस्थालाई बैंक तथा वित्तीय संस्थामार्फत प्रक्रियागत रूपमा स्पष्ट गरेर स्वीकृत निर्देशन २०८० संशोधन गर्दै कार्यान्वयनमा ल्याएको हो। यससँगै अब समग्र अर्थतन्त्र विस्तारमा मद्दत पुग्ने राष्ट्र बैंक तथा वित्तीय संस्था नियमन विभागका कार्यकारी निर्देशक गुरुप्रसाद पौडेल बताउँछन्। हुन पनि पछिल्लो समय धेरै चासोमा रहेको घरजग्गा र सेयर कर्जामा भएको व्यवस्था लागू भएको छ। घरजग्गा (रियलस्टेट) र ५० लाखभन्दा बढीको सेयर धितो कर्जाको जोखिम भारित सम्पत्ति १२५ प्रतिशत लागू गर्न निर्देशन दिइएको छ। यसअघि १५० प्रतिशत सीमा तोकिएको थियो। अब यसमा २५ प्रतिशत जोखिम भार घटाउँदा मन्दीमा रहेको घरजग्गाको व्यवसाय माथि उठ्ने अपेक्षा गरिएको छ। साथै यसले बैंक तथा वित्तीय संस्थालाई थप ४० अर्बदेखि ५० अर्ब रुपैयाँसम्म कर्जा दिने क्षमता सिर्जना हुने राष्ट्र बैंकले बताएको छ। केन्द्रीय बैंकले विशेष उक्त नीति लिँदा सेयर कारोबारमा ऊर्जा पनि थपिएको थियो। परिणमस्वरूप समग्रमा सेयर बजार कारोबारमा उझाल नै आएको देख्न सकिन्छ। यसै क्रममा राष्ट्र बैंक तथा वित्तीय संस्था नियमन विभागका कार्यकारी निर्देशक पौडेलका अनुसार मौद्रिक नीतिको समीक्षामार्फत भएका व्यवस्था हुँदा मात्रै बैंकहरू कार्यान्वयन हुँदा कसरी प्रक्रियामा आउँछ भन्ने अन्योलमा थिए। उनी भन्छन्, तर यो संशोधित व्यवस्थाले विस्तृतमा तोकेर कार्यान्वयन गर्न भनिएको छ। घरजग्गा र सेयर कर्जाको यो व्यवस्थाले सर्कुलरका विभिन्न ठाउँमा सोही अनुरूप संशोधन गरेको छ। यस्तै, ५० लाख रुपैयाँसम्मको आवास कर्जाका लागि ऋण भुक्तानी अनुपात ६० प्रतिशत पुर्याइएको छ। यसअघि ५० प्रतिशतको अनुपातलाई १० प्रतिशतले घटाएको छ। यस्ले ऋणीलाई बैंकबाट कर्जा लिन सहज हुने देखिन्छ। किनभने मासिक किस्ता ३० हजार रुपैयाँ थियो भने आम्दानी ५० हजार रुपैयाँ हुनुपथ्र्यो। अब भने ५० हजार आम्दानीले ३४ हजार रुपैयाँसम्म किस्ता तिर्न पाइन्छ। साथै, यसअघि सो कर्जा लिन आम्दानी देखाउने अन्य कागजपत्र बनाउनुपथ्यों। यसमा पनि केही लचक बनेको छ। घरजग्गा र ५० लाखभन्दा बढीको सेयर धितो कर्जाको जोखिम भारित सम्पत्ति १२५ प्रतिशत लागू गर्न निर्देशन यस्तै, अब बैंकहरूले ऋणपत्र गणना यही पुस मसान्तसम्म शतप्रतिशत र यसपछि २०८१ असार मसान्तसम्म कुल ऋणपत्रको ५० प्रतिशत रकम निक्षेपको रूपमा गणना गर्न निर्देशन दिएको छ। यसले हाललाई लगानीयोग्य पुँजीमा पर्याप्तता थपे पनि आगामी असार पछि भने आधाले नियन्त्रण गर्नुपर्ने हुन्छ। यसैगरी, अब करोड रुपैयाँसम्मको ऋण पुनर्संरचना हुन्छ। जसमा कृषि र वन, माछापालन, खानी, पेयपदार्थ उत्पादन, गैरखाद्य वस्तु उत्पादन, धातुका सामान, मेसिनरी तथा इलेक्ट्रिकल सामान, यातायात, भण्डार र सञ्चार, थोक तथा खुद्रा बिक्री, पर्यटन, शिक्षा तथा स्वस्थलगायतका क्षेत्रमा प्रवाह भएको ५ करोड रुपैयाँसम्मका ऋणलाई बुझाउनुपर्ने ब्याजको १० प्रतिशत लिएर पुनर्तालिकीकरण तथा पुनर्संरचना गर्न पाइने भएको हो। यो पुनर्तालिकीकरण आउँदो चैतभित्र गरिसक्नु पर्छ। २०८० असार मसान्तसम्म सक्रिय भएका कर्जालाई पुनर्संरचना गर्न मिल्नेछ। तर यस्तो कर्जाको नोक्सानी व्यवस्थापन ५ प्रतिशत गर्नुपर्ने हुन्छ। साथै, केन्द्रीय बैंकले नीतिगत दरलाई ६५ प्रतिशतबाट घटाई ५५ प्रतिशत र निक्षेप संकलन बोलकबोल दरलाई ४५ प्रतिशतबाट घटाई ३ प्रतिशत कायम गरिएको छ। केन्द्रीय बैंकले विद्यमान मुद्रास्फीतिलाई प्रभाव पार्ने विभिन्न पक्षहरूको विश्लेषण, शोधनान्तर स्थिति र निजी क्षेत्रतर्फ जाने बैंक कर्जाको वृद्धिदरलाई दृष्टिगत गरी उक्त दर घटाएको हो। भूकम्प प्रवाहितलाई सुलभ ब्याजमा कर्जा २०८० कात्तिकको भूकम्पका कारण क्षतिग्रस्त भएका आवासीय घरहरूको पुनर्निर्माणका लागि नेपाल सरकार वा नेपाल सरकारले तोकेका निकायले भूकम्प प्रभावितको रूपमा सूचीकरण गरेको परिवारलाई प्रदान गर्ने आवासीय घरकर्जाको हकमा कर्जा र सोको धितो सुरक्षणबीचको अनुपातमा सहजीकरण गरेको छ। उल्लिखित आवासघरकर्जा र सोको धितो सुरक्षणबीचको अनुपातमा न्यूनतम १० प्रतिशत बिन्दु थप गर्नु पर्नेछ। यस्तो अनुपातको सीमा अधिकतम शतप्रतिशतसम्म कायम गर्न सकिनेछ। यसले घरबारविहीन भएकालाई समेत कर्जा लिन पाउँदा राहत पुग्ने कार्यकारी निर्देशक पौडेल बताउँछन्।"

शीर्षक,विवरण
रंग फेर्ने बजार,"बजार खुलेको छ, अत्यन्तै नौलो बजार। विशालबजारभन्दा फरक। अन्य नाम चलेका सुपरमार्केट वा डिपार्टमेन्टल स्टोरहरूभन्दा पनि ठूलो। नौलो त्यो बजारमा के पाइन्न ? सबथोक पाइन्छ। विभिन्न भेराइटीका आधुनिक खानेकुरादेखि लिएर डिजाइन डिजाइनका भ्वाङ परेका कट्टुपाइन्ट, ज्याकेटलगायतका फेसनदार कपडाहरू। त्यसो त, यी चिजहरू अन्यत्र फुटपाथकै पसलहरूमा पनि नपाइने होइनन्। तर, यो बजारमा एउटा विशेष खालको वस्तु पाइने अलग्गै खालको विशेषता छ। सम्भवतः विश्वबजारमा कहीँ पनि त्यो वस्तुको उपलब्धता छैन, केवल यही बजारमा मात्रै किन्न पाइन्छ। यसो भन्नेबित्तिकै सायद तपाईंलाई त्यो वस्तुको बारेमा थाहा पाउने उत्सुकता पक्कै जागेको होला। कमसेकम त्यसको नाम सुन्ने हतारो भइसक्यो होला। सुन्नुस्, त्यो वस्तुको नाम हो छेपारो। छेपारो ! छेपारोको एउटा खास विशेषता छ, त्यो हो त्यसको रङ। रङरङका छन् छेपाराहरू। तर, रङरङको हुनुको पनि एउटा कारण छ। किनकि, तिनले बेलाबेलामा आफ्नो रङ बदलिरहन्छन्। कहिले रातो, रातोबाट एकैछिनमा नीलो, फेरि एकैछिनमा पहेंलो। फेरि अर्को क्षणमा निख्खर कालो, अनि फेरि तत्कालै पूरै सेतो। कुनै समय पर्खिरहनै पर्दैन तिनीहरूले आफ्नो रङ फेर्नलाई, आइपर्नासाथ आवश्यकताअनुसार फेरिहाल्छन्। छेपाराहरूको एउटा अर्को विशेषता छ। तिनलाई कुनै कानुनले छुँदैन। तिनले जतिसुकै गल्ती गरून्, बारम्बार गल्ती दोहोर्याऊन्, अहँ त्यसको कुनै मतलब रहन्न। सानाठूला जस्तासुकै अपराध गरे पनि छेपाराहरूलाई कुनै सजाय हुँदैन। अख्तियार भनौं कि जुनसुकै न्यायालय, तिनको घेराबाट ती मुक्त रहेका हुन्छन्। विशेषताको सन्दर्भ आउँदा, अझ अर्को महत्वतपूर्ण विशेषता छ छेपारोको। संसारमा कहीँकतै नभएको संविधान छ तिनका। जुन संविधानबमोजिम त्यही संविधान मिच्ने अधिकार तिनमा निहित हुन्छ। संविधानमा चाहे जेसुकै लेखिएको होस्, एउटै हुङ्कारमा तिनलाई कुल्चने पावर छेपाराहरूसँग छ। जब त्यो संविधानमाथि कुनै किसिमका प्रश्नहरू उठाइन्छन्; तिनीहरू कुनै सफाइ दिन खोज्दैनन्, उल्टो अर्थोक नै केही बोल्न खोज्छन्। र, जब बोल्छन् संविधानमा धारा बन्छ। खोके मात्रै पनि उपधारा बन्छ। छेपाराहरूको संविधानमा तिनको स्वरभन्दा ठूलो अर्को कुनै आवाज छैन। बोल्दा छेपाराहरू हाँस्छन् पनि तर त्यो हाँसो सामान्य हुँदैन। साँच्चै भन्ने हो भने छेपाराहरू कहिल्यै हाँस्दैनन्, कत्ति पनि हाँस्दैनन्। तर, जब हाँस्छन् मनपरी हाँस्छन् अर्थात् त्यो हाँसो केवल हाँसो हुँदैन, अट्टहास हुन्छ जुन अत्यन्त मूल्यवान् हुन्छ। त्यसरी अट्टहास गर्दा संविधानमा दफा बन्छ। मुस्काए मात्रै पनि उपदफा बन्छ। तिनको संविधानमा आफ्नो खुसीभन्दा ठूलो अरूको कुनै सुख छैन। छेपाराहरूका लागि उनीहरूको बडो अनुकूलको छ त्यो संविधान, बडो चलायमान छ। जसमार्फत भ्रष्टाचार गर्ने क्रियाकलापका लागि विभिन्न काइदाहरू सिकाउन, भन्सारबाट सुन छिराउने सेटिङ गर्न, आफूमाथिको मुद्दामामिलाको कागजपत्र गायब गराउन खप्पिस छन् छेपाराहरू। सबैभन्दा मुख्य कुरो, छेपाराहरू आफ्नो संविधान मिच्छन् र अनेक हथकण्डा अपनाएर चुनाव उठ्ने टिकट प्राप्त गर्छन्। टिकट प्राप्त गरिसकेपछि तरहतरहका तिकडम मच्चाउँछन्। त्यही खुसीयालीमा भोजभत्तेर गर्छन्, गुण्डागर्दी गर्छन्, मनग्ये पैसाको चलखेल गर्छन् र चुनाव जित्छन्। चुनाव जित्छन् मात्रै होइन, उच्च स्थानमा पुग्नका लागि आफूजस्तै चुनाव जित्नेहरूलाईखरिद बिक्री गरेर आफू पहुँचमा पुग्छन्। त्यसपछि सुरु हुन्छ समाजकोदेशको विकास गर्ने थुप्रै किसिमका आयोजनाहरू बनाउने कार्यक्रम। जुन कार्ययोजनाअन्तर्गत बिजुली उत्पादनको क्षमता बढाउने, कृषिजन्य उपज निर्यात गर्ने, बससेवारेलसेवाजलसेवाहवाईसेवाको विकासलाई तीव्रता दिने कार्य प्रस्तुत गर्छन्। त्यतिमात्रै होइन, शिक्षास्वास्थ्यखानेपानीको उचित तर्जुमा गर्ने, समग्रमा गरिबलाई धनी बनाउने अर्थात् गरिबी नै उन्मूलन गर्नेसम्मको आयोजना प्रस्तुत गर्छन्। तर, भित्रभित्रै अर्कै रचना गरिरहेको भने कसैलाई पत्तो हुन्न। मित्रराष्ट्रको नाममा बाहिरी देशहरूसँग आफ्नो मातृभूमिमाथि घात हुने किसिमका सन्धिसम्झौता गर्छन्। अन्य देशका नागरिकलाई आफ्नो देशको नागरिकता बेच्छन् र त्यही आफ्नो नागरिकलाई भने शरणार्थी बनाएर महँगो भाउमा बेच्छन्। गज्जबको छ छेपारोको चरित्र ! सशरीर तिनलाई हेर्नुस् त ! कति निर्लज्ज छन् ती ! ! ऊ  बडो भलाद्मी पाराले दौरासुरुवाल वा कोटपाइन्ट र शिरमा भादगाउँले टोपी पहिरेका त छन् तर नियालेर हेर्नुस् त ! सबै निर्वस्त्र छन् छेपाराहरू, बजारमा।"
बेपत्ता कार्य क्षमायोग्य होइन,"१ बेपत्ताको अवस्था सार्वजनिक गर्नु राज्यको मुख्य दायित्व हो। २ राज्यले बेपत्ता व्यक्तिको सास वा लासको वास्तविक अवस्था परिवारजनलाई गराउनुपर्छ। ३ बेपत्ता पारिएका व्यक्तिको पालन, पोषण, शिक्षादीक्षा, स्वास्थ्य उपचार, सुरक्षा, क्षतिपूर्ति, राहत परिपुरण, सम्पूर्ण राज्यले बहन गर्नुपर्छ। ४ यो अपराधमा संलग्न अपराधीलाई कुनै पनि हालतमा क्षमा प्रदान गरिँदैन। सैले कसैलाई बेपत्ता पार्ने कार्य गर्न वा गराउन हुँदैन। व्यक्ति बेपत्ता पार्ने कार्यलाई आफैंमा गम्भीर अपराध मानिन्छ। कुनै व्यक्ति, संगठन, संगठित वा असंगठित संस्था तथा समूहको नामबाट अपहरण, कब्जा वा नियन्त्रणमा लिई बेपत्ता पारेको पाइन्छ। बेपत्ता कार्यमा संलग्नलाई गम्भीर मानवअधिकार उल्लंघनकर्ताका रूपमा लिइन्छ। दोषीलाई सजायको भागिदार बनाइनुपर्छ। बेपत्ता पारिएका व्यक्तिको अवस्थाबारे सम्बन्धित परिवारलाई थाहा पाउने अधिकार हुन्छ। (अधिवक्ता डा सिंह, बेपत्ता पारिएका व्यक्तिको छानबिन आयोगका निवर्तमान सदस्य हुन्।)"
गाँठोमा अल्झिएको गठबन्धन !,"करिब डेढ दशकदेखि नेपालको राजनीति विचारविहीन छ। अराजनीतिक रूपमा चलिरहेको छ। राजनीति जहिले पनि विचार र सिद्धान्तले निर्देशित हुनुपर्छ। अनिमात्र राजनीति स्थिर र दिगो हुन्छ। तर, पछिल्लो राजनीतिक परिवर्तन २०६४ पछि नेपालको राजनीति विचारबाट होइन, केही पार्टीका शीर्षनेताको स्वार्थको भागबन्डा, बाँडीचुँडी र बोलकबोलबाट चलिरहेको छ। राजनीतिक पार्टीहरू विचार र सिद्धान्तबाट कोसौं टाढा छन्। यद्यपि नेपालमा अहिले करिब एक सयको हाराहारीमा राजनीतिक पार्टी छन्। विचारबाट निर्देशित पार्टीका रूपमा कुनै पार्टीलाई जनताले महसुस गर्न सक्ने अबस्था छैन। नेताहरू लाभहानि, फाइदाबेफाइदाको तराजुमा आफ्ना पार्टीलाई तौलिरहेछन्। तुलनात्मक रूपमा बेस्ट अमंग दि वस्र्ट भन्नुबाहेक विकल्प छैन। किनकि पार्टीले आफूलाई विचारबाट निर्देशित र भ्रष्टाचारमु्क्त सावित गर्न सकेनन्। जसले राजनीति दिनहुँ विकृत बनिरहेकै छ। विचार र सिद्धान्तको राजनीति पूर्णरूपमा अन्त्य भएको छ। एक वर्षअगाडि मंसिर ४ गते भएको आम निर्वाचनबाट नेपालमा गठबन्धन सरकार बन्ने अवस्था बन्यो। संविधानको प्रावधानअनुसार जुन अवश्यम्भावी नै थियो। चुनावअगाडि गठबन्धन बनाएर चुनावमा भाग लिएका पार्टीहरू कांग्रेस र माओवादीबीच सरकारको नेतृत्वको विषयमा विवाद भएपछि पुष्पकमल दाहालले एमालेसँग मिलेर सरकार बनाए। तर उनले केही महिना नबित्दै एमालेलाई धोका दिए। पुनः कांग्रेससँग बार्गेनिङ गरी प्रधानमन्त्री पाउने निश्चित गरेपछि पुरानो गठबन्धन ब्युँत्याएर सरकार बनाए। राजनीतिक विचार र सिद्धान्तको दृष्टिले यो गठबन्धन लाखौं माइल टाढा छ। सैद्धान्तिक निकटतामा नभै पूर्णरूपमा विचारविहीन हुँदै वैचारिक दुश्मनी भए पनि भागबन्डा र ब्ल्याकमेलिङमा यो गठबन्धन बन्यो। जुन मुस्किलले अडिएको छ। भ्रष्टाचार, अराजकता र कुशासनको कारण जनतामा तीव्र आक्रोश उत्पन्न भएको छ। जसले गठबन्धनको गाँठो फुत्किसकेको छ। कुनै पनि बेला यो गठबन्धन टुटेमा आश्चर्य मान्नु पर्दैन। यद्यपि धरमरे अवस्था नै सही यथावत् छ। यो सरकार निर्माण भएदेखि नेपालमा ठूलाठूला भ्रष्टाचारका काण्डहरू सतहमा आए। चाहे ललिता निवास प्रकरण होस् वा नक्कली भुटानी शरणार्थी काण्ड, या विभिन्न रूपमा सुन तस्करी काण्ड होऊन्, ती सबैमा राजनीतिक पार्टीका नेताहरू प्रत्यक्ष वा परोक्ष रूपमा मुछिए। तर ती काण्डमा मुछिए पनि प्रत्येक भ्रष्टाचारको काण्डमा नेताहरूलाई जोगाउने र चोख्याउने असामान्य कोसिस भइरहेका छन्। अझ नेपालको ठूलो टेलिकम कम्पनी एनसेल बिक्री काण्डले नेपालीलाई अचम्भित बनाइदिएको छ। १ खर्ब ४३ अर्बमा खरिद भएको टेलिकम कम्पनी, त्यसमा पनि बर्सेनि ४० अर्बको हाराहारीमा फाइदा भएको दाबी गरिरहेको संस्थालाई मलेसियन कम्पनी एजियाटाले बेलायतमा दर्ता भएको दुई डलरको कम्पनी स्पेक्ट्रलाइट यूकेलाई ६ अर्बमा बेच्ने निर्णय भएको घोषणाले स्पष्ट रूपमा भ्रष्टाचार र मनिलन्ड्रिङको आशंका जन्माएको छ। एकातिर नेपालमा सेवा दिएर नेपालमा आयआर्जन गरेको संस्था नेपालको रेगुलेटरी बडी नेपाल दूर सञ्चार प्राधिकरण र सम्बन्धित मन्त्रालय समेतलाई सूचना नदिई बेच्ने निर्णय गर्नुले राजनीतिक रूपमा मिलेमतो नगरी बिक्री भएको भन्ने मान्न सकिँदैन। अर्काेतर्फ, करिब ७० अर्बभन्दा बढी बिक्रिकरलाभकर नतिरेको मुद्दा अदालतमा ज्यूँकात्यूँ हुँदाहँुदै रातारात कम्पनी बेच्ने निर्णय गर्नुले नेपाल कानूनविहीन मुलुक जस्तै बन्न पुगेको छ। जुन काण्डले अहिलेको गठबन्धन भ्रष्टाचारको आहालमा चुर्लुम्म डुबेको छ भन्नुमा अत्युक्ति नहोला। एकातिर सरकार भ्रष्टाचारको दलदलमा रुमल्लिएको छ भने अर्काेतर्फ जनताको जनजीवन महँगीले कष्टकर बन्दैछ। दोहोरो अंकको मूल्यवृद्धि, प्रत्येक प्रदेश, स्थानीय तह र केन्द्रबाट लगाइएका अनावश्यक करले नेपाली जनताले २१ प्रकारका कर तिर्नुपर्ने बाध्यता आइपरेको छ। कर केका लागि ? जनताको जीवनस्तर उकास्ने उद्योग निर्माण गर्न ? रोजगारीका अवसर सिर्जना गर्न ? बिल्कुलै होइन। केवल प्रत्येक प्रदेश, स्थानीय तह र केन्द्रका प्रतिनिधिलाई विलासी गाडी खरिद गर्न, विदेश भ्रमण गर्न, गाउँपालिका र नगरपालिकाका प्रतिनिधिलाई समेत निजी सचिव र विभिन्न प्रकारका भत्ता खुवाउन हुने गरेको छ। हरेक वर्ष नेपालबाट लाखौं होनाहार युवा रोजगारीको अवसर नपाएर सुरक्षित भविष्यको कल्पना गर्दै असुरक्षित दलदलमा विदेश भासिँदै छन्। जसलाई सरकार देशप्रति सुखानुभूति गराउन असफल छ। नेपालमा कृषियोग्य जमिन बाँझो भएका कारण करिब ४० अर्बबराबरको खाद्यान्न आयात गर्नुपर्ने अबस्था छ। भारतले प्याजको निर्यात बन्द गरेपछि नेपालमा प्याजको हाहाकार छ। हामी नेपाली कति परनिर्भर छौं ? भन्ने यो ताजा उदाहरण हो। जतिबेला सरकार बेफिक्री सरकारको स्थायित्वको कुरा गरिरहेछ। राजधानीबाटै करका बोझहरू थेग्न नसकेर ब्यापार व्यवसाय छोडेर लाखौ मानिस पलायन भएका छन्। आर्थिक रूपमा अवस्था गम्भीर छ। फगत रेमिट्यान्सले देशको प्राणवायु चलिरहेको छ। सरकारको नेतृत्वकर्ता पुष्पकमल दाहाल भने गठबन्धन ढाल्ने कोसिस भयो भन्दै चिच्याइरहेछन्। आखिर यो गठबन्धन जोगाउनुपर्ने किन ? यो गठबन्धन सरकारले जनतालाई के दिन सकेको छ र ? यो सरकारको निरन्तरता किन ? गठबन्धनको गाँठो कस्ने कसैले यसको उत्तर दिन सकेका छैनन्। सकेका छन् त केवल यही गाँठोमा अल्झन। गठबन्धनको निरन्तरताको औचित्यता सकिएको महसुस गर्दै कांग्रेस नेता छटपटाइरहेका छन्। मंसिर २७ गते कांग्रेसको इतरपक्षको भेलाले यो सरकारको औचित्य समाप्त भएको आशयको निर्णय गर्यो। अर्काेतर्फ मिसन ८४ भन्दै नेकपा एमालेले संकल्प यात्रा सुरु गरेको छ। राष्ट्रिय स्वतन्त्र पार्टीले मिसन ८४ को अभियान थालेको छ। जुन समस्या छ त्यो केवल राजनीतिक अभियानले मात्र समाधान हुन सक्दैन। त्यस्तै, प्रदेश, स्थानीय तहजस्ता तीनवटा कार्यकारिणी अधिकारको ब्यवस्थालाई हटाएर एकद्वार प्रणाली लागू गर्नुपर्छ। अनि राजनीतिक आवरणमा लुकेका भ्रष्टहरूलाई दण्डित गर्न सदनसडक सबैतिरबाट अभियान थाल्नुपर्छ। तिनलाई कानुनको कठघरामा पुर्याएर कानुन सबैका लागि बराबर भन्ने पुष्टि गर्नुपर्छ। सम्बन्धित सबैलाई चेतना होस्।"
नेपाल सुपर लिगमा ललितपुरको अपराजित यात्रा जारी,"काठमाडौं : राजधानीमा जारी नेपाल सुपर लिग फुटबल प्रतियोगितामा ललितपुर सिटी एफसीले झापा एफसीसँग गोलरहित बराबरी खेल्दै आफ्नो अपराजित यात्रालाई कायमै राखेको छ। दशरथ रंगशालामा शुक्रबार भएका खेलमा दुवै टोलीले निर्धारित समयमा गोल गर्न नसकेपछि प्रतियोगिता गोलरहित बराबरीमा टुंगिएको हो। खेलसँगै दुवै टोलीले प्रतियोगितामा एकएक अंक बाँडेका छन्। दस अंक बटुलेको ललितपुर अंकतालिकाको दोस्रो स्थानमा छ। त्यस्तै पाँच खेलमा स्पर्धा गरेको धनगढी ११ अंक समेटेर पहिलो स्थानमा छ। यो खेलसँगै ६ खेलमा प्रतिस्पर्धा गरेको झापाले सात अंक पाएको छ। एक हार, एक जित र चार बराबरीसँगै झापा अंकतालिकाको पाँचौं स्थानमा छ। दशरथ रंगशालामा भोलि दुई खेल हुनेछन्। दिउँसो १ बजे हुने पहिलो खेलमा पोखरा थन्डर्स र वीरगञ्ज युनाइटेडबीच प्रतिस्पर्धा हुनेछ भने अपराह्न ५ बजे हुने दोस्रो खेलमा स्पोर्टिङ इलाम डे मेची एफसी र एफसी चितवनबीच प्रतिस्पर्धा हुनेछ।"
बिमा क्षेत्रमा देखिएका समस्या समाधान हुनुपर्छ : अर्थमन्त्री,काठमाडौं : अर्थमन्त्री डा प्रकाशशरण महतले बिमा क्षेत्रमा देखिएको समस्या समाधान गर्नुपर्नेमा जोड दिएका छन्। बिमा सर्भेयर संघ नेपालले शुक्रबार ललितपुरमा आयोजना गरेको कार्यक्रममा मन्त्री महतले बिमा गरिसकेपछि भुक्तानी लगायतमा नागरिकले समस्या भोगेको गुनोसो गरेको भन्दै समस्या समाधान गर्नुपर्नेमा जोड दिएका हुन्। जोखिम न्यूनिकरण गर्नका लागि बिमाको आवश्यकता छ भन्ने धारणा अझै विकसित भइनसकेको भन्दै उनले बिमा सचेतनाको आवश्यकता रहेको बताए । बिमा गरिसकेकाहरुलाई आपत पर्दा विमा कम्पनीहरुले तिर्न आनाकानी गर्दा बिमा विस्तारमा अवरोध पुराउने उनको भनाइ छ । मन्त्री महतले यस क्षेत्रमा देखिएका समस्या समाधानका लागि विमामा जोडिएका सबै र बिमाको नियमक निकाय प्राधिकरणले काम गर्ने तौरतरिकालाई आमूल परिवर्तन सुझाव दिए। बिमा सर्भेयरहरुले कुनै प्रभावमा नपरी आफ्नो भूमिका निर्वाह गर्नुपर्नेमा उनले जोड दिए।
मर्जरप्राप्ति र एफपीओ प्रिमियमको कर तिर्न आदेश,"काठमाडौं : कतिपय बैंक, बिमालगायत कम्पनीले मर्जर तथा प्राप्तिको वार्गेन पर्चेज गेन र एफपीओको प्रिमियममा कर तिर्न गर्दै आएको इन्कारलाई सर्वोच्च अदालतले अस्वीकार गरिदिएको छ। र, तिर्न बाँकी रहेकालाई २ दिनभित्र तिर्न कडा आदेश दिएको छ। यससँगै सरकारको खातामा २ दिनमा सरदर २६ अर्ब रुपैयाँ दाखिला हुने अवस्था आएको छ। एफपीओ (फर्दर पब्लिक अफर) जारी गर्दा प्रिमियम र मर्जर तथा प्राप्ति गर्दाको बार्गेन पर्चेज गेन मा कर नतिर्ने भन्दै सरकारविरुद्ध बैंक तथा बिमा कम्पनीहरूले दायर गरेको रिट सर्वोच्च अदालतको संवैधानिक इजलासले बिहीबार खारेज गरेको हो। प्रधानन्यायाधीश विश्वम्भरप्रसाद श्रेष्ठ, न्यायाधीशहरू डा आनन्दमोहन भट्टराई, सपना प्रधान मल्ल, सुष्मलता माथेमा र कुमार रेग्मीको संवैधानिक इजलासले बैंकहरूको विपक्षमा निर्णय सुनाएको हो। महालेखा परीक्षकका प्रतिवेदनले पटकपटक बैंक तथा वित्तिय संस्था, बिमा कम्पनीहरूको मर्जर तथा प्राप्तिको वार्गेन पर्चेज गेन र एफपीओको प्रिमियमा कर छली भएको टिप्पणी गर्दै आएका थिए। महालेखाले उक्त कर उठाउन पनि सरकारलाई निर्देशन दिएको थियो। अब भने सरकारलाई त्यसको बाटो खुलेको छ। अहिलेसम्म नतिरेको कर चुक्ता गर्नुपर्दा अब बैंकको व्ययभार बढ्ने भएको छ। महालेखाको ५७औं प्रतिवेदनअनुसार सबै संस्थाहरूले करिब १७ अर्ब रुपैयाँभन्दा बढी लाभमा कर उठाउनुपर्ने देखाएको थियो। यसपछि यताको थपिँदै जाँदा तिर्नुपर्ने करको आकार २६ अर्ब पुगेको अनुमान छ। उक्त शीर्षकमा कर नतिर्ने भन्दै सरकारविरुद्ध नेपाल इन्भेस्टमेन्ट मेगा बैंकले गत भदौ २९ गते रिट दायर गरेको थियो। यसैगरी नेपाल लाइफ इन्स्योरेन्स कम्पनीले गत असोज २ गते र शिखर इन्स्योरेन्स कम्पनीले गत असोज २१ गते सोही शीर्षकमा रिट पेस गरेका थिए। महालेखाका यसअघिका निर्देशनमाथि अर्थ मन्त्रालयको पनि ध्यानाकर्षण भएको थियो। अर्थमन्त्री डा प्रकाशशरण महतले पनि चालु आर्थिक वर्षको बजेटमार्फत मर्जर तथा प्राप्तिको बार्गेन पर्चेज गेन र एफपीओको प्रिमियमवापतको कर मंसिर अन्त्यसम्म तिर्नेलाई जरिवाना छुट गर्ने भनेका थिए। अर्थमन्त्री डामहतले यसो भनेपछि बैंक तथा बिमा कम्पनीहरूले भने सर्वोच्चमा रिट दायर गरे। सर्वोच्चले उक्त रिट खारेज गरेसँगै अब मंसिर २९ गते (आज) देखि नै बैंक र बिमा कम्पनीले करबापतको रकम तिर्नुपर्ने छ। दायित्वमा रहेको कर बापतको रकम नतिरेमा ब्याज हर्जना र जरिवानासमेत लाग्ने व्यवस्था छ। आर्थिक ऐन २०८००८१ को दफा २६ र २७ मा भएको व्यवस्था सम्बन्धित संस्थाहरूले पालना गर्नुपर्ने छ।"
भूकम्प प्रभावितका लागि उपलब्ध आठ करोड फिर्ता,"बाजुरा : बाजुराका भूकम्पप्रभावित परिवारका लागि आएको पहिलो किस्ताको १४ करोडमध्ये आठ करोड फिर्ता गरिएको छ। पहिलो किस्ताको १४ करोडमध्ये १० करोड फिर्ता गर्न राष्ट्रिय विपद् जोखिम न्यूनीकरण तथा व्यवस्थापन प्राधिकरणले पत्र पठाएपछि सो रकम फिर्ता गरिएको हो। जिल्ला विपद् व्यवस्थापन समितिका संयोजक तथा प्रमुख जिल्ला अधिकारी भीमकान्त पौडेलका अनुसार प्राधिकरणले सोमबार जिल्ला प्रशासन कार्यालयलाई रकम फिर्ताका लागि पत्र पठाएको थियो। सो रकम विपद् व्यवस्थापन कोषमा पठाइएको उनले बताए। भूकम्पबाट प्रभावित अन्य जिल्लामा रकम अभाव भएको भन्दै प्राधिकरणले जिल्ला प्रशासन कार्यालय बाजुरालाई पत्र पठाएको थियो। प्राधिकरणले जाजरकोट र रुकुम पश्चिममा गएको भूकम्पबाट अत्यधिक क्षति भएकाले उक्त क्षेत्रमा प्रभावितका लागि तत्काल थप रकम निकासा गर्नुपर्ने भएकाले रकम फिर्ता गर्न पत्र पठाएको प्रजिअ पौडेलले बताए। प्राधिकरणले बाजुराका भूकम्पप्रभावितका लागि अस्थायी आवास निर्माण गर्न गत मङ्सिर ४ गते पहिलो किस्ताबापत १४ करोड पठाएको उनले जानकारी दिए। निकासा भएको सो रकममध्ये हिमाली गाउँपलिका र बूढीगङ्गा नगरपालिकाबाहेक जिल्लाका सात स्थानीय तहका एक हजार पाँच सय नौ प्रभावित परिवारका लागि तीन करोड ७७ लाख सम्बन्धित स्थानीय तहमा पठाइसकेको प्रजिअ पौडेलले बताए। खप्तड छेडेदह गाउँपालिकामा नौ सय ६६, त्रिवेणी नगरपालिकामा एक सय १३, गौमुल गाउँपालिकामा ५५, बूढीनन्दा नगरपालिकामा ६५, स्वामीकार्तिक खापर गाउँपालिकामा नौ, जगन्नाथ गाउँपालिकामा ७४ र बडीमालिका नगरपालिकामामा दुई सय २७ परिवारलाई प्रतिपरिवार २५ हजारका दरले उपलब्ध गराउन सम्बन्धित स्थानीय तहको खातामा पठाइएको जिल्ला प्रशासन कार्यालयले जनाएको छ। प्राधिकरणले गत असोज १६ गते बझाङ केन्द्रविन्दु भई गएको भूकम्पबाट प्रभावितका लागि पहिलो किस्ताबापत रकम पठाएको थियो। रासस"
अर्थतन्त्र सही दिशातर्फ,"काठमाडौं : समष्टिगत आर्थिक परिसूचकले अहिले अर्थतन्त्र सही दिशातर्फ उन्मुख भएको संकेत गरेको छ। नेपाल राष्ट्र बैंकले बिहीबार सार्वजनिक गरेको देशको वर्तमान आर्थिक तथा वित्तीय स्थिति (आर्थिक वर्ष २०८०८१ को चार महिनाको तथ्यांक) विश्लेषण गर्दा अर्थतन्त्र सही दिशा पहिल्याएको संकेत गरेको हो। मूल्यवृद्धिको बजार पनि केही कम हुने पछिल्लो तथ्यांकले संकेत गरेकोे छ। समग्रमा यस अवधिसम्म उपभोक्ता मुद्रास्फीति ५३८ प्रतिशत छ। यद्यपि बजारमा भने केही वस्तुको मूल्य भने महँगो नै भएको गुनासो छ। तथ्यांकले पनि खाद्य तथा पेयपदार्थ समूहअन्तर्गत मरमसला उपसमूहको वार्षिक बिन्दुगत उपभोक्ता मूल्य सूचकांक ३६४६ प्रतिशत, चिनी तथा चिनीजन्य वस्तु १४५९, फलफूल १४०१, खाद्य तथा खाद्यजन्य पदार्थ १२०२ र दुग्ध पदार्थ तथा अन्डा ११०० प्रतिशतले बढेको छ। तर यस महिनामा घिउ तथा तेल १४२३ र तरकारी उपसमूहको वार्षिक बिन्दुगत उपभोक्ता मूल्य सूचकांक ५३५ प्रतिशतले घटेको छ। यता बाह्य क्षेत्र बलियो देखिन्छ। अहिले अन्तर्राष्ट्रिय बजारमा पेट्रोलियम पदार्थको मूल्य घट्दो क्रममा छ। विप्रेषण, विदेशी विनिमय सञ्चिति बढेको अवस्था छ। बाह्य क्षेत्रमा पनि सुधार भएको राष्ट्र बैंकका प्रवक्ता डा गुणाकर भट्ट बताउँछन्। यो अवस्थामा आर्थिक गतिविधि बढाउन लाग्नुपर्ने उनको सुझाव छ। डा भट्ट भन्छन्, महँगी नियन्त्रित हुँदै जाने देखिन्छ। पर्यटक आगमनमा सुधार राम्रो छ। कर्जा प्रवाह अपेक्षा जति नभए पनि बढेकै छ। यससँगै सरकारको आय पनि बढेकाले अब परिस्थिति सहज हुने उनको भनाइ छ। पछिल्लो तथ्यांकअनुसार कात्तिकसम्ममा नेपाल सरकारको कुल राजस्व परिचालन (प्रदेश सरकार तथा स्थानीय सरकारमा बाँडफाँट हुने रकम) २ खर्ब ७६ अर्ब ६४ करोड रुपैयाँ भएको छ। यो गत वर्षभन्दा बढी हो। गत आर्थिक वर्षको पहिलो चार महिनामा १९८ प्रतिशतले घटेको राजस्व अहिले ३ प्रतिशतले बढेको छ। सेवा खातामा दबाब विदेशमा अध्ययन गर्न जाने विद्यार्थी र भ्रमणमा जानेबाट विदेशी मुद्रा बढी बाहिरिँदा सेवा खातामा आय घटेको छ। चालू आवको चार महिनासम्म खुद सेवा आय २८ अर्ब २० करोड रुपैयाँले घाटामा छ। सेवा खाताअन्तर्गत समीक्षा अवधिमा भ्रमण आय ४७२ प्रतिशतले वृद्धि भई २५ अर्ब ७४ करोड रुपैयाँ पुगेको छ। सेवा खाताअन्तर्गत भ्रमण व्यय ६५ प्रतिशतले वृद्धि भई ६१ अर्ब ९२ करोड रुपैयाँ पुगेको छ। यसमध्ये शिक्षातर्फको व्यय ३८ अर्ब ४४ करोड रुपैयाँ रहेको छ। सेवा खाता आय घाटामा जानुको कारण बताउँदै प्रवक्ता डा भट्ट भन्छन्, सेवा खाता घाटा बढ्नुको कारण कोभिडका बेला २३ वर्ष धेरै बाहिर पढ्न जान रोकिएका र विभिन्न कार्यक्रममा बाहिर जानेहरू पनि रोकिएकाले यो वर्ष सबै जाँदा विदेशी मुद्रा बढी बाहिरिएको हो। यसकारण बाह्य क्षेत्र सुदृढ हुँदै आयात नियन्त्रित हुँदै गएको छ। पछिल्लो समय कुल वस्तु व्यापार घाटा ३३ प्रतिशतले कमी आई ४६१ अर्ब ९४ करोड रुपैयाँ कायम भएको छ। चालू आवको कात्तिकसम्ममा कुल वस्तु निर्यात ७७ प्रतिशतले कमी आई ५० अर्ब ५७ करोड रुपैयाँ कायम भएको छ। साथै, कुल वस्तु आयात ३८ प्रतिशतले कमी आई ५१२ अर्ब ५० करोड रुपैयाँ रहेको छ। पछिल्लो समय विप्रेषणमा राम्रो सुधारले मुलुकको चालू खाता र शोधनान्तर बचतमा छ। गत कात्तिकसम्ममा विप्रेषण आप्रवाह २६४ प्रतिशतले वृद्धि भई ४७७ अर्ब ९६ करोड रुपैयाँ पुगेको छ। अमेरिकी डलरमा विप्रेषण आप्रवाह २३१ प्रतिशतले वृद्धि भई ३ अर्ब ६० करोड रुपैयाँ पुगेको छ। यससँगै, चालू खाता ९६ अर्ब ३८ करोड रुपैयाँले बचतमा छ। यस्तै, पुँजीगत ट्रान्सफर ४६६ प्रतिशतले कमी आई १ अर्ब ५९ करोड रुपैयाँ कायम भएको छ भने खुद प्रत्यक्ष वैदेशिक लगानी ३ अर्ब ६४ करोड रुपैयाँ रहेको छ। यता शोधनान्तर स्थिति १४७ अर्ब ११ करोड रुपैयाँले बचतमा छ। बाह्य क्षेत्र सबल हुन थालेकाले मुलुक भित्रिने विदेशी मुद्रा पनि बढ्दो छ। परिणामस्वरूप विनिमय सञ्चितिको आकार फराकिलो भएको छ। कुल विदेशी विनिमय सञ्चिति गत असार मसान्तभन्दा १०२ प्रतिशतले वृद्धि भई यही कात्तिक मसान्तमा १६९६ अर्ब ७८ करोड रुपैयाँ पुगेको छ। अमेरिकी डलरमा यस्तो सञ्चिति पनि ८९ प्रतिशतले वृद्धि भई १२ अर्ब ७५ करोड रुपैयाँ पुगेको छ। विनिमय सञ्चिति बढ्दा वस्तु तथा सेवा आयात धान्न सक्ने पर्याप्तता बढेको छ। यसकारण आर्थिक वर्ष २०८०८१ को चार महिनाको आयातलाई आधार मान्दा बैंकिङ क्षेत्रसँग रहेको विदेशी विनिमय सञ्चिति १३६ महिनाको वस्तु र ११३ महिनाको वस्तु तथा सेवा आयात धान्न पर्याप्त रहने देखिन्छ।"
मर्जर र एफपीओबाट एकै दिन ११ अर्ब ३ करोड रुपैयाँ कर संकलन,काठमाडौं : सरकारले मर्जर र एफपीओमा कर लगाउने निर्णय लागू हुँदा एकै दिन ११ अर्ब ३ करोड रुपैयाँ कर संकलन भएको छ। बिहीबार मर्जर र एफपीओमा कर असुल्ने सरकारको निर्णयलाई सर्वोच्च अदालतले सदर गरेपछि कर उठाउने बाटो खुलेको थियो। अर्थमन्त्री डा प्रकाशशरण महतले चालु आर्थिक वर्ष २०८००८१ को आर्थिक विधेयकमा एफपीओ र मर्जरको आयमा कर लाग्ने व्यवस्था गरेका थिए। यसरी संवैधानिक व्यवस्था विपरीत नयाँ कर लगाएको र भूतप्रभावी कानुन ल्याएर लगानीको वातावरण बिगारेको भन्दै आर्थिक विधेयकको दफा २६ र २७ नम्बरको बुँदा बदर गर्न माग गर्दै १६ वाणिज्य बैंकले गत भदौ २९ गते सर्वोच्चको संवैधानिक इजलाशमा संयुक्त रिट दायर गरेका थिए। सरकारको उक्त निर्णय विरुद्ध परमादेश माग गर्दै बैंकर र बीमकले सर्वोच्चमा रिट दायर गरेका थिए। यसरी सरकारले कर उठाउन पाएको अवस्थामा बजारबाट सरकारलाइ करिव ४० अर्ब रुपैयाँ कर उठ्ने बताइएको छ।
दरखोला र बगरखोला जलविद्युत्को पीपीए,"बेनी : म्याग्देलीहरूको अगुवाइमा निर्माण हुन लागेको दरखोला र बगरखोला जलविद्युत् आयोजनाको विद्युत् खरिद बिक्री सम्झौता (पीपीए) भएको छ। रघुगंगा गाउँपालिका७ मा निर्माण हुने ५५ मेगावाट क्षमताको बगरखोला र धवलागिरि गाउँपालिका३ मा निर्माण हुने ६५ मेगावाट क्षमताको दरखोला जलविद्युत् आयोजनाको पीपीए भएको हो। नेपाल विद्युत् प्राधिकरणसँग २०८३ फागुन महिनाभित्र विद्युत् उत्पादन गर्ने कार्ययोजनासहित बगरखोलाको प्रवद्र्धक मोना हाइड्रोपावर र दरखोलाको प्रवद्र्धक दरखोला हाइड्रोपावरले सम्झौता गरेका हुन्। प्राधिकरणका तर्फबाट उपमहानिर्देशक प्रकाश थिङ र निर्देशक प्रबल अधिकारी तथा मोना हाइड्रोपावरका अध्यक्ष चक्रबहादुर थापा र दरखोला हाइड्रोपावरका अध्यक्ष रेशमबहादुर भण्डारीले सम्झौतापत्रमा हालै हस्ताक्षर गरे। सम्झौताअनुसार हिउँदमा प्रतियुनिट ८४० र बर्खामा ४८० रुपैयाँ प्रतियुनिटका दरले प्राधिकरणले आयोजनाको विद्युत् खरिद गर्ने भएको छ। सबै चरणको सर्वेक्षण र पीपीए सकिएकाले वित्तीय व्यवस्थापन गरेर आयोजनाको पूर्वाधार निर्माणको तयारी थालिएको प्रवद्र्धक कम्पनीका सञ्चालकले बताएका छन्। रघुगंगा गाउँपालिकाको चिमखोलाको पात्ले गाउँको फेदीमा बाँध रहने बगरखोलाको विद्युत्गृह चिमखोला गाउँभन्दा केही तल प्रस्ताव गरिएको छ। दुई किलोमिटर सात सय मिटर पेनस्टक पाइपलाइन रहने आयोजनाबाट उत्पादित विद्युत् रघुगंगा गाउँपालिका३ मा निर्माणाधीन राहुघाट सवस्टेसनमार्फत केन्द्रीय ग्रिडमा जोडिनेछ। एक अर्ब १० करोड रुपैयाँ लागत अनुमान गरिएको छ। रोजगारी, पेसा, व्यवसाय र अध्ययनको सिलसिलामा विश्वका विभिन्न देशमा पुगेका म्याग्दी, जिल्लाकै विभिन्न पेसाकर्मी, स्थानीय र स्वदेशी लगानीकर्ताको लगानी जुटाएर निर्माण गर्न लागिएको अध्यक्ष थापाले बताए। धवलागिरि गाउँपालिका३ कुनौटोमा बाँध र सोही वडाको सोलवाङमा विद्युत्गृह प्रस्ताव गरिएको दरखोला जलविद्युत् आयोजनाको तीन किलोमिटर एक सय मिटर पेनस्टक पाइपलाइन रहने जनाएको छ। दरखोलाबाट उत्पादित विद्युत् मालिका गाउँपालिका७ मा निर्माणाधीन डाँडाखेत सवस्टेसनमार्फत केन्द्रीय ग्रिडमा जोडिने अध्यक्ष भण्डारीले बताए। म्याग्दीमा हाल ३५३ मेगावाट क्षमताका ११ जलविद्युत् आयोजना निर्माण भइरहेका छन्। विद्युत् विकास विभागका अनुसार ६३ मेगावाट क्षमताका चार जलविद्युत् आयोजना सञ्चालनमा आइसकेको म्याग्दीमा ७०० मेगावाट क्षमताका १७ आयोजनाले निर्माणका लागि अनुमति लिएका छन्। म्याग्दी प्रदेशसभाका सांसद रहेका गण्डकी प्रदेशको भौतिक पूर्वाधार विकास तथा यातायात व्यवस्थामन्त्री रेशमबहादुर जुग्जालीले २२० केभी क्षमताको दाना सवस्टेसन निर्माण पूरा र १३२ केभी क्षमताको डाँडाखेतराहुघाट सवस्टेसन तथा प्रसारण लाइन निर्माणले तीव्रता पाएसँगै कालीगण्डकी, म्याग्दी र राहुघाट तथा सहायक नदीमा जलविद्युत् निर्माणले तीव्रता पाएको बताए।"

शीर्षक,विवरण
अब पुँजीनिर्माणमुखी बजेट,"विदेशी मुद्रा सञ्चिति र मूल्यवृद्धिमा चाप पर्ने हिसाबले मौद्रिक नीतिलाई खुकुलो बनाउन हुँदैन। अर्थतन्त्रको समस्याको सूची लामो छ। तर पनि सबैभन्दा मुख्य समस्या न्यून आर्थिक वृद्धि, अत्यधिक मुद्रास्फीति र बैंक तथा वित्तीय संस्थाहरूको सम्पत्तिको गुणस्तर खस्किनु हो। यिनलाई केन्द्रमा राखेर वित्त नीति ल्याउनुपर्छ। मौद्रिक नीति पनि वित्त नीतिलाई आधार मान्दै ल्याउनुपर्छ। न कि उल्टै अहिले भएका समस्या समाधान गर्नै नसकिने अवस्था बनाएर। तीनचार महिना प्रयास गर्र्यौं भने यो समस्या समाधान गर्न सक्छौं। आधारभूत रूपमा यो आर्थिक वर्षको आर्थिक वृद्धिदर न्यून रहनुमा पुँजी निर्माण खर्च कम हुनु नै हो। राष्ट्रिय तथ्यांक विभागले सार्वजनिक गरेको आँकडाले पनि आर्थिक वृद्धि करिब दुई प्रतिशतसम्म सीमित रहने भनिसकेको छ। पुँजी निर्माण खर्च दुई कारणले कम भयो। एउटा नेपाल सरकारले गर्ने पुँजीगत खर्च पनि विगत वर्षहरूको तुलनामा कम छ। जुन आर्थिक वर्षमा पुँजीगत खर्च बढी भएको छ, ती आर्थिक वर्षको आर्थिक वृद्धि पनि उच्च छ। चालू आर्थिक वर्षमा निजी क्षेत्रले पनि पुनर्निर्माण खर्च गर्न सकेको छैन। नसक्नुको कारण निजी क्षेत्रले कोभिडपछिको अवधिमा सस्तो कर्जा सजिलै पाएकाले पुँजी निर्माणमा खर्च गर्नुभन्दा बढी व्यापारमा लाभ देख्यो। त्यसकारण आयात पनि बढ्यो। अर्का भनेको निजी क्षेत्रले सम्पत्तिको बजारमा लगानी गर्दा नाफा हुने देख्यो र सेयर तथा घरजग्गामा लगानी बढायो। त्यसले जग्गाको मूल्य वृद्धि भयो। कोभिड १९ का कारण सेयरबजारको मूल्य संसारभर नै घट्यो। नेपालमा भने सेयरबजारको सूचक बढेको थियो। अब अहिले सम्पत्तिको बजार पनि सुस्त छ। घरजग्गाको मूल्यवृद्धि भएकाले बढेकाले मूल्यमा बिक्री हुन सकेको छैन। जग्गाको भाउ घटाउन पनि चाहेको देखिँदैन। यस्तै सेयरबजारमा गरेको लगानी पनि फसेको हुनाले फेरि थप कर्जा लिएर पुँजी निर्माणसम्बन्धी उद्योगहरूको क्षमता वृद्धि गर्न निजी क्षेत्र तयार हुन सकेको छैन। निजी क्षेत्र तयार हुन नसकेको अर्को कारण भनेको राजनीतिक स्थिरता कमजोर भएको, सरकारको क्षमता पनि कमजोर भएको, प्रशासनिक संयन्त्रले पनि सहयोगी भावना नदेखाएको जस्ता कारणले निजी क्षेत्र दिर्घकालिन लगानी गर्न सशंकित छ। यसले नै यो वर्षको आर्थिक वृद्धि कम भएको हो। यसको समाधान भनेको आगामी आर्थिक वर्षमा पुँजी निर्माणसम्बन्धी खर्च वृद्धि गर्ने हो। तर, यस्तो बेलामा खासगरी अर्थतन्त्र मन्दी उन्मुख भएको बेलामा वा सुस्त भइरहेको बेलामा सक्रिय समाधान भनेको वित्त नीतिबाट सार्वजनिक खर्च प्रभावकारी बनाउने हो। अझ पुँजी निर्माण खर्च बढाएर अर्थतन्त्र चलायमान बनाउने हो। अहिले अर्थतन्त्रलाई चलायमान बनाउन वित्त नीति वा बजेटबाट नै समाधान खोज्ने हो। यस्तो बेलामा मौद्रिक नीतिलाई लचिलो बनाउने दृष्टिकोण लिन हुँदैन। एक त मूल्यवृद्धिको दर उच्च छ। करिब १५१६ महिनादेखि उच्चदरको मुद्रास्फीति कायम छ। यो बेलामा मौद्रिक नीति लचिलो हुँदै ब्याजदर कम हुँदै जाने हो भने प्रवाह भएको कर्जाले मूल्यवृद्धिलाई पनि प्रभाव पार्छ। निर्माण व्यवसायी भुक्तानी नपाएको कारण थप लगानी गर्न सकेका छैनन्। राजनीतिक दबाबका आयोजनामा बजेट पनि छ तर काम हुने ठाउँमा बजेट छैन। अर्कोतिर गएर निजी क्षेत्रसँग पुँजी निर्माणसम्बन्धी आयोजना नभएकाले विस्तारै कर्जाले फेरि आयातलाई बढाउँछ। आयात बढ्यो भने विदेशी मुद्रा सञ्चितिमा चाप पर्छ। त्यही भएर विदेशी मुद्रा सञ्चिति र मूल्यवृद्धिमा चाप पर्ने हिसाबले मौद्रिक नीतिलाई खुकुलो बनाउन हुँदैन। बजारमा तरलता बढ्दै गए पनि विप्रेषणका कारण विदेशी मुद्राको सञ्चिति बढ्दै गएपछि ब्याजदर कम हुँदै जान्छ। यो बजारको नियमित प्रक्रिया हुन्छ। यही अनुरूप तथ्यांकले सहयोग गर्दै आयो भने मौद्रिक नीतिलाई सामान्यीकरण गर्दै जान सकिन्छ। मौद्रिक नीतिको तेस्रो त्रैमासिकको समीक्षाले पनि नीतिगत दर चलाएको छैन भने बैंकदर एक प्रतिशतले कम गरिएको छ। यसैगरी संकटमा भएका क्षेत्रलाई राष्ट्र बैंकले मौद्रिक नीतिको समीक्षामार्फत सम्बोधन पनि गरेको छ। विशेषगरी साना तथा मझौला उद्योगहरूमा भएको संकटलाई सम्बोधन गरिएको छ। कर्जा भुक्तानीको सीमा बढाउने काम गरिएको छ। यो सही दिशामा नै गएको छ। बैंक तथा वित्तीय संस्थाको कर्जाको गुणस्तर खस्किएको छ। यो समस्या भनेको कोभिड१९ को समयमा देखिएको समस्यालाई समाधान गर्न ज्यादै लचिलो मौद्रिक नीति बनाइयो। यसले कर्जा प्रवाह अत्यधिक भयो। हामी अत्यधिक कर्जा प्रवाह भएको मुलुक र उत्पादन क्षमताको तुलनामा ज्यादै बढी कर्जा प्रवाह भएको मुलुकमा पर्छौं। अहिले बैंक तथा वित्तीय संस्थाहरूले बढी कर्जा प्रवाह गर्नेभन्दा पनि उत्पादनशील क्षेत्रमा तत्काल आर्थिक वृद्धि हुने किसिमका कामहरूमा लगानी गर्न प्रोत्साहित गर्नुपर्यो। उपभोग खासगरी आयात बढाउने क्षेत्रमा लगानी गर्न प्रोत्साहित गर्न भएन। यस्तै पुरानो ऋण असुलीमा प्रयत्न गर्नुपर्यो। अब बजेट सही दिशामा गएन भने फेरि यसले मुलुकको अर्थतन्त्रलाई राहत दिँदैन। अर्थतन्त्रको अहिलेका समस्या समाधान हुन बजेट नै पूरै लक्षित हुनुपर्छ। बजेटमा हामीले सार्वजनिक खर्चलाई निर्मम ढंगले कटौती गर्न हँुदैन। एक त सरकारको स्रोतको सीमा छ। राजस्वमा चुहावट भएको तथ्यांकले पनि त्यही देखाउँछ। बढी भन्सार लाग्ने वस्तुहरू राजस्व छली गरेर गलत घोषणा गरेर वा भन्सार बाह्य बिन्दुबाट आयात भएर उपभोग भइरहेको देखिन्छ। यता आयकर र मूल्यवृद्धि कर भने घटेको छ। त्यसकारण राजस्व चुहावट नियन्त्रण गर्न सकियो भने सरकारले स्रोतलाई बलियो बनाउन सक्छ। क्षमताले भ्याएसम्म र कानुनले दिएसम्म आन्तरिक ऋणमा लक्षित हुनपर्यो। आन्तरिक ऋण र राजस्व परिचालन गरेर सार्वजनिक खर्च प्रभावकारी ढंगले विनियोजन गर्नु आवश्यक छ। हर विषयमा व्यवस्थित गर्ने दृष्टिकोण हुनुपर्छ। बजेटका माध्यमबाट समाधानका सूत्रहरू फेला पार्न सक्छौं। सरकारले बजेट बनाइसकेपछि तर्जुमा पनि गरिहाल्नुपर्यो। जेठ १५ मा सार्वजनिक भएको बजेटमा साउनमा गएर किन तर्जुमा गर्नुपर्यो ? जेठ १६ बाट असार मसान्तसम्म बजेट कार्यान्वयनका लागि गर्नुपर्ने तयारी सबै सकियो भने साउन १ गतेबाट कार्यान्वयनमा जान्छ। चालू वर्षको बजेट कार्यान्वयन गर्ने बेलामा एकातिर पुँजीगत खर्च हुन सकेन भनिरहेका छौं, अर्कोतर्फ सरकारी ठेक्का पाएका निर्माण व्यवसायीहरूले काम सम्पन्न गरेर पेस गरेको बिलको ८० अर्ब जति भुक्तानी हुन बाँकी छ भन्छौं। निर्माण व्यवसायी भुक्तानी नपाएको कारण थप लगानी गर्न सकेका छैनन्। यसले सरकारको बजेट विनियोजनको क्षमता देखाएन। राजनीतिक दबाबका आयोजनामा बजेट पनि छ तर काम हुने ठाउँमा बजेट छैन। आर्थिक वृद्धि न्यून र उच्च मुद्रास्फीतिको समस्यालाई समाधान गर्न बजेटबाट सकिन्छ। खनाल, पूर्वअर्थसचिव हुन्।"
भ्रष्टाचार नियन्त्रणमा साथ,"आफ्नो देशको नागरिकलाई नागरिकता त्याग्न लगाएर अर्को देशमा पठाउने प्रयास गर्नेहरू देशद्रोही हुन्, गिरोह हुन्। यो प्रकरण मात्रै होइन सबै घटनामा प्रहरीलाई अनावश्यक दबाब नदिइकन स्वतन्त्र ढंगले छानबिन गर्नु दिनुपर्छ। अहिलेको चर्चित विषय नै हो नक्कली शरणार्थी प्रकरण। शरणार्थीलाई पुनर्बास गर्दा भएको भ्रष्टाचारको फाइल खुलेको छ, अनुसन्धान भइरहेको छ। यसमा पूर्वमन्त्रीदेखि सचिवसहित विभिन्न व्यक्तिलाई प्रहरीले नियन्त्रणमा लिएर अनुसन्धान गरिरहेको छ। यो सरकार र प्रहरीको सकारात्मक कदम पनि हो। यसको फाइल खोलेर सरकारले साँच्चिकै भ्रष्टाचार नियन्त्रण गर्न खोजेको हो भने त्यसलाई सबैले समर्थन गर्नुपर्छ। भ्रष्टाचार नियन्त्रणको कुरामा एमालेको सधैंसाथ रहने छ नै। किनकि कानुनी रूपमा विधिवत् ढंगले सुशासन कायम गर्न हाम्रो पार्टीको सधैं समर्थन रहँदै आएको पनि छ। तर, हरेक घटनामा हामीलाई हिलो छ्याप्ने प्रयास भइरहेको देखिन्छ। त्यो भने पार्टीले सहने कुरै भएन। त्यस्ता कुराको भने एमालेले सधैं प्रतिवाद नै गर्नेछ। पछिल्लो घटना नक्कली शरणार्थीको विषय छ यसमा पनि हाम्रो पार्टीका सचिव टोपबहादुृर रायमाझीमाथि अनुसन्धान गर्नुपर्ने देखिएपछि पुर्जी जारी भयो। आशंका गरेका व्यक्तिलाई अनुसन्धान गर्न पाइन्छ। त्यो कानुनले नै दिएको अधिकार पनि हो। कानुनी राज्य सञ्चालनमा एमालेको सधैं साथ हुन्छ नै। अनुसन्धानमा सघाउन पार्टीले पनि उहाँलाई सम्पर्कमा रहेको समयमा भनेकै हो। अनुसन्धान किनारा नलागेसम्म उहाँलाई पार्टीले निलम्बन पनि गरेको छ। तर, अझै पनि उहाँ पार्टी र अध्यक्षज्यूकै सम्पर्क र संरक्षणमा हुनुहुन्छ भन्ने कुरा बाहिर आइरहेको छ। म यो कुराको खण्डन गर्छु। यो आरोप मात्रै हो। यस काण्डमा अन्य केही व्यक्तिको नाम आइरहेको छ किन तिनीहरू समातिएका छैनन् ? के त्यहाँ दबाब छ ? प्रहरीलाई मेरो प्रश्न छ उनीहरूलाई समाउने मापदण्ड तयार भएको छैन ? कानुन सबैलाई एकै हुनुपर्छ। अहिले सार्वजनिक भएको नक्कली शरणार्थी प्रकरण त भ्रष्टाचार मात्र होइन। यो एक किसिमको देशद्रोह नै हो। आफ्नो देशको नागरिकलाई नागरिकता त्याग्न लगाएर अर्को देशमा पठाउने प्रयास गर्नेहरू देशद्रोही हुन्, गिरोह हुन्। यो प्रकरण मात्रै होइन सबै घटनामा प्रहरीलाई अनावश्यक दबाब नदिइकन स्वतन्त्र ढंगले छानबिन गर्नु दिनुपर्छ। दोषीलाई कारबाही हुनुपर्छ। निर्दोष फस्नु हुँदैन। दोषी उम्कनु हुँदैन। जसरी यो केस अगाडि बढेको छ यसलाई टुंगोमा पुर्याउनु पर्छ। लहरा तानेर मात्रै हुँदैन जरै उखेल्नुपर्छ। पछिल्लो समयमा यही घटनालाई लिएर पुराना दल सबै भ्रष्ट हुन्, काम नलाग्ने हुन् भन्ने पनि गरिन्छ। यो गलत हो। यसरी मुछ्नु हुँदैन। गणतन्त्रवादी सबै भ्रष्ट हुन् ? लोकतन्त्रवादी सबै भ्रष्ट हुन् ? जसले पञ्चायत फाल्यो, राजा फाल्यो, सामन्तवादको अन्त्य गर्यो, संविधान ल्यायो त्यो कुरा पनि सबैले बुझ्न जरुरी छ। पार्टीभित्र कुनै व्यक्ति शक्तिको आडमा अपराध गर्न घुसेको पनि हुन सक्छ। त्यसलाई पार्टीले समयमै किनारा लगाउनुपर्छ। हरेक व्यवस्थामा कमी, कमजोरीहरू छन्। तर, सबै पार्टी र व्यक्ति गलत हुन् भनेर हतारमा विकल्प खोजे कमजोरी हुन सक्छ। बिना कुनै गन्तव्य, सिद्धान्त, लक्ष्य गरिने यस्ता हर्कतले क्षणिक लाभ हुन्छ। तर, यसले मुलुकलाई अस्थितरता तर्फ धकेल्छ। भ्रष्टाचार नियन्त्रण गर्नु राम्रो कुरा हो। यो अभियानलाई नकारात्मक पाटोबाट बचेर टुंगोमा लानुपर्छ। भ्रष्टाचार नियन्त्रणमा सबैको साथ आवश्यक छ। (गुरुङ, नेकपा एमालेका उपमहासचिव हुन्)"
नागरिक बनाउने कि शरणार्थी ?,"मुलुकको वर्तमानदेखि भविष्यसम्मको रूपरेखा कोर्ने नीति बनाउनेदेखि राज्य सञ्चालनसम्मका काम राजनीतिको माध्यमबाटै हुने भएकाले राजनीतिलाई नीतिहरूको पनि नीति मानियो। नागरिकलाई अवसरसँगै अधिकार प्रदान गर्नेदेखि मुलुकलाई दिशानिर्देश गर्नेसम्मका काम राजनीतिकै माध्यमबाट हुने भएकाले यसलाई बृहत् ढंगले हेरिन्छ। राजनीतिको कोर्स कसरी अघि बढ्छ, त्यसैले त्यो देश र त्यहाँ बसोबास गर्ने जनताको भाग्य र भविष्य निर्धारण गर्छ। त्यो राजनीतिक कोर्समा सहभागी हुने राजनीतिक खेलाडीको सोच र क्षमताले पनि उक्त देश कस्तो हुन्छ भन्ने निर्धारण गर्छ। भनिन्छ, जब राजनीतिक नेतृत्वले सुझबुझपूर्ण निर्णय लिन्छ, शरणार्थी बनेका व्यक्ति पनि नागरिक बन्न सक्छन्। तर जब राजनीतिक नेतृत्वले गलत कुरालाई अनुशरण गर्छ तब नागरिक पनि शरणार्थी बन्न वा बनाइन सक्छन्। नेपालमा महत्त्वपूर्ण राजनीति र प्रशासनिक पदमा बहाल भएका व्यक्तिको संलग्नता र करोडौंको लेनदेन तथा उक्त घटनामा संलग्नहरूको संरक्षणका लागि शीर्ष तहको राजनीतिक नेतृत्वको भूमिकाले यस भनाइलाई अझ पुष्टि गर्छ। आफ्ना नागरिकलाई आफ्नै देशभित्र गर्वका साथ बस्न सक्ने वातावरण बनाउनुपर्ने राजनीतिक नेतृत्व र राज्य संयन्त्रकै संरक्षण र प्रवद्र्धनमा कसरी नागरिकलाई नागरिकता त्यागेर शरणार्थीसम्म बनाउने प्रपञ्च र प्रयास हुन्छ। जुन कुरा पछिल्लो घटना नेपाली नागरिकलाई भुटानी शरणार्थी बनाएर अमेरिका पुर्याउने भन्दै पैसा करोडौं रकम असुली गर्ने घटनाले पुष्टि गर्छ। सामान्यतया आपराधिक घटना राज्य संयन्त्रको आँखा छलेर गरिन्छ। तर यो घटनामा कानुनको कार्यान्वयन तथा गृह प्रशासन सञ्चालन गर्ने तालुकदार मन्त्रालयका तत्कालीन बहालवाला गृहमन्त्री र गृहसचिवको प्रत्यक्ष संलग्नता र संरक्षणमा भएको छ। यसका तारहरू तत्कालीन प्रधानमन्त्रीहरूसँग समेत जानसक्ने प्रारम्भिक संकेतहरू देखिएका छन्। यो घटनाले समग्र राज्य कसरी आफ्नै नागरिकलाई शरणार्थी बनाउन लागि परेको छ भन्नेकुरा प्रष्टरूपमा झल्काएको छ। भुटानी शरणार्थी प्रकरणमा राज्यसंयन्त्र नै कसरी आपराधिक गतिविधिमा संलग्न हुन्छ भन्ने एउटा प्रतिनिधिमूलक घटना हो। जुन प्रकरण र तस्करीको घटनामा प्रहरीले अनुसन्धान गर्दैछ। राज्यकोषको दुरुपयोग गर्दै भ्रष्टाचार गर्नेदेखि विगतमा पनि आपराधिक गतिविधिमा राजनीतिक नेतृत्वको संलग्नता भएका धेरै यस्ता घटना छन्। जसबारे नागरिकले बारम्बार प्रश्न उठाउँदै अनुसन्धान र छानबिनका लागि आग्रह गर्दै आएका छन्। तर ती घटनाको छानबिन हुँदा राजनीतिकसँगै प्रशासनिक नेतृत्वसमेत कारबाहीको दायरामा आउने भएकाले त्यस्ता घटनाका फाइल खोल्ने प्रयास हुँदैन। नागरिकका अगाडि कानुनी शासनको वकालत गर्ने राजनीतिक र प्रशासनिक नेतृत्व कसरी आपराधिक गिरोहमा समाहित हुँदै गइरहेको छ भन्ने कुराको ज्वलन्त उदाहरण नेपाली कांग्रेसका प्रभावशाली नेता एवं पूर्व गृहमन्त्री बालकृष्ण खाँड हुन्। यसरी पक्राउ पर्नुपूर्व उपप्रधानमन्त्री एवं एमाले सचिव टोपबहादुर रायमाझीविरुद्ध पक्राउ पूर्जी जारी हुनु र पूर्व गृहसचिव टेकनारायण पाण्डे पक्राउ पर्नु नै हो। यो घटनामा संलग्नहरूको तार अझ माथिसम्म जोडिएको प्रहरीको प्रारम्भिक अनुसन्धानबाट देखिएको छ। अनुसन्धानले राजनीति वा कर्मचारी तन्त्रमा एकदुई व्यक्तिमात्र बदमास छन् भन्ने कुरालाई गलत सावित गरेको छ। यसले समग्र राज्यसत्ता नै आपराधिक गिरोहमा परिणत हुँदै गइरहेको संकेत गर्छ। कुनै देशको भविष्य कस्तो बनाउने भन्ने कुरा त्यहाँ काम गर्न सक्ने जनशक्ति र स्रोतसाधन कति छ भन्नेमा निर्भर रहन्छ। नेपालको हकमा देश विकासका लागि आवश्यक पर्ने युवा जनशक्ति महत्त्वपूर्ण संख्यामा छ। प्राकृतिक स्रोतसाधनका हिसाबले पनि नेपाल उर्भरभूमि मानिन्छ। इमान्दारीका साथ प्रयत्न गर्ने हो भने त्यसलाई उपभोग गर्न आवश्यक पर्ने आर्थिक स्रोत जुटाउन पनि खासै ठूलो समस्या पर्दैन। तर विडम्बना राजनीतिक नेतृत्वकै कारण युवा जनशक्ति नेपालमा बस्न सक्ने अवस्थामा छैनन्। क्षमतावान र सम्भावना बोकेका युवा उच्च शिक्षा हासिल गर्ने नाममा र बाँकी काम गर्न सक्ने युवालाई पनि राज्यले नै श्रम गन्तव्य खोजी खोजी पठाउने गरेको छ। बाँकीलाई राज्यसंयन्त्रले गैरकानुनी रूपमा पैसा असुल गर्दै शरणार्थी बनाउने र विदेश पठाउने धन्दा चलाइरहेको छ। अर्काेतर्फ राज्यले नीति बनाएर प्राकृतिक स्रोतसाधनको सदुपयोग गर्दै राज्यको हितमा लगाउनुपर्ने हुन्छ। तर शक्तिमा हुने केहीले व्यक्तिगत फाइदा हुनेगरी स्रोतसाधनको दोहन गरिरहेछन्। प्राकृतिक विपत्ति निम्त्याउने गरी प्राकृतिक स्रोतको दोहनमा राजनीतिक नेतृत्वकै संलग्नता र संरक्षण देखिन्छ। यसले राज्यसंयन्त्र र राजनीतिक नेतृत्व, मुलुक र जनताको भविष्यको रूपरेखा कोर्न होइन, बरु देश र जनतालाई डुबाएरै भए पनि व्यक्तिगत हित र स्वार्थ प्रवद्र्धनमा लिप्त भइरहेको देखिन्छ। जसले देशको अवस्था अधोगति र जनता नागरिक होइन, शरणार्थी बन्ने दिशातर्फ अघि बढेको संकेत गरिरहेको छ। तर सत्य के हो भने जसरी पानीमा तैरिरहेको जहाजलाई त्यसभित्रका मुसाहरूले प्वाल पारेपछि मुसाहरू पनि जहाजसँगै डुब्छन्। ठिक त्यसरी नै नेपालरूपी जहाजभित्र पनि प्वाल पार्ने मुसाहरू अन्ततः पानीमै समाहित हुनेछन्। गलत बाटोबाट हिँडेर सही गन्तव्यसम्म पुगिँदैन। जुन अकाट्य ध्रुवसत्य हो।"
एनआरटी र फ्रेन्ड्सको बराबरी,"काठमाडौं : निक्लोस सङले ८९औं मिनेटमा बराबरी गोल फर्काएसँगै न्युरोड टिम (एनआरटी) सहिद स्मारक ए डिभिजन लिगमा आइतबार हारबाट जोगिएको छ। एन्फा कम्प्लेक्समा भएको खेलको २८औं मिनेटमा रफिक अमिनुले गोल गर्दै फ्रेन्ड्सलाई अग्रता दिलाएका थिए। पहिलो हाफमा ०१ को अग्रता बनाएको फ्रेन्ड्सले २८औं मिनेटमा अग्रता गुमाएको थियो। अमित तामाङले आत्मघाति गोल गरेसँगै एनआरटीले ११ को बराबरी गर्यो। त्यसको आठ मिनेट नबित्दै अमित तामाङले नै पेनाल्टीमार्फत गोल गर्दै फ्रेन्ड्लाई पुनः अग्रता दिलाएका थिए। जिन एनिसेन्टल ७९औं मिनेटमा पेनाल्टीको सदुपयोग गर्न नसक्दा एनआरटीले बराबरी गर्ने सुन्दर मौका गुमाएको थियो। तर, सङले ८९औं मिनेटमा गरेका गोलसँगै एक अंक खोस्न सफल भयो। बराबरीसँगै एनआरटी १८ खेलबाट २२ अंक जोडेर आठौं स्थानमा छ। समान खेलबाट २० अंक जोडेको फ्रेन्ड्स ११औं स्थानमा उक्लिएको छ। आजै च्यासल रंगशालामा भएको खेलमा मनाङ मर्स्याङ्दी क्लब र जावलाखेल युथ क्बलले २२ गोलको बराबरी खेलेका थिए।"
"अर्थ, खेलकुद र पर्यटन मन्त्रीलाई निवर्तमान एन्फा अध्यक्ष शेर्पाको १५ बुँदे सुझाव","काठमाडौं : अखिल नेपाल फुटबल संघ (एन्फा)का निवर्तमान अध्यक्ष कर्माछिरिङ शेर्पाले अर्थ, खेलकुद, शिक्षा र पर्यटनमन्त्रीलाई खेलकुदमार्फत समग्र देशको सामाजिक तथा आर्थिक विकासका लागि बजेट विनियोजन गर्न सुझाव दिएका छन्। नेपाली फुटबलको सर्वोच्च निकायका चार वर्षे बागडोर सम्हालेका शेर्पाले आज अर्थ र खेलकुद मन्त्रालयमै पुगेर १५ वटा बुँदासहितको सुझाव पत्र बुझाएका हुन्। गत वर्षको असार ६ गते भएको एन्फाको निर्वाचनमा पंकजविक्रम नेम्बाङ विजयी भएपछि निवर्तमान अध्यक्ष शेर्पा एन्फाबाट बाहिरिएका थिए। जारी सहिद स्मारक ए डिभिजन लिगमा प्रतिस्पर्धा गरिरहेको हिमालयन शेर्पा क्लबका अध्यक्षसमेत रहेका शेर्पाले बजेट प्रस्तुत गर्ने तयारी भइरहँदा चार मन्त्रीमार्फत सुझाव पेश गरे। सुझावको पूर्णपाठ माननीय प्रकाशशरण महत ज्यू, अर्थमन्त्री माननीय डिगबहादुर लिम्बु ज्यू, युवा तथा खेलकुद मन्त्री माननीय  ज्यू, शिक्षा मन्त्री माननीय सुदन किराँती ज्यू, नागरिक उड्डयन तथा पर्यटन मन्त्री भनिन्छ, खेलकुद देशको ऐना हो। खेलकुदले कुनै पनि देशको वास्तविक मुहार अन्तर्राष्ट्रिय जगतसामू प्रदर्शन गर्छ। कुनै पनि देशको खेलकुदको अवस्था हेरेर त्यो देशको शिक्षा, स्वास्थ्य, सामाजिक विकास, सभ्यता, संस्कृति र संवृद्धिको मापन गरिन्छ। अर्थात खेलकुदमा अगाडि रहेको देश समग्रमै अगाडि रहन्छ। खेलकुदमा पछाडि परेको देशलाई अन्तर्राष्ट्रिय समुदायले पछौटे समाजका रुपमा चित्रण गर्ने गरेको पाइन्छ। खेलकुद भनेपछि पक्कै पनि राष्ट्रिय गौरवको विषय हो। खेलकुदले नै अन्तर्राष्ट्रिय मञ्चमा देशको झण्डा गौरवका साथ उठाउने काम गर्छ। देशलाई एकताको सुत्रमा गास्ने सबभन्दा प्रभावकारी र सजिलो माध्यम खेलकुद हो। कतिपय देशमा खेलकुदकै कारण गृहयुद्ध समेत रोकिएका उदाहरण छन्। खेलकुद वा एउटा खेलाडीको स्टारडमले पूरा समाजलाई सकारात्मक बाटो देखाएका थुप्रै प्रमाण हामीसँग सुरक्षित छन्। दशरथ रंगशालामा हुने फुटबल प्रतियोगितामा नेपाली राष्ट्रिय टिमले खेल्दा, कीर्तिपुरको मैदानमा राष्ट्रिय क्रिकेट टिमले खेल्दा वा त्रिपुरेश्वरको कभर्डहलमा भलिबल वा कराँते, तेक्वान्दो, बक्सिङलगायतका खेलका राष्ट्रिय खेलाडी विदेशीविरुद्ध प्रतिस्पर्धामा उत्रिँदा दशौं हजार नेपाली स्वयम उपस्थित भएर र करोडौं टेलिभिजनको पर्दाअगाडि बसेर नेपाली टिम र खेलाडीको सफलताको एउटै एजेन्डामा एकत्रित भएको हामीले देखेकै हो। नेपालको जितमा एकसाथ करोडौं हातहरुले झण्डा उचाल्दै खुसी मनाएको र असफलतामा एकसाथ छातीमा हात राखेका दृष्यको हामी सबै साक्षी छौं। लामो समयदेखि राजनीतिक स्थिरताको अभियानमा लाग्दा हाम्रो देशमा समाजको सर्वाङगिण विकासमा दिनुपर्ने जति ध्यान दिन पाइएको थिएन। तर नेपालको संविधान २०७२ लागु भएपश्चात देश संघीय लोकतान्त्रिक गणतन्त्रमा प्रवेश गरेपछि सात दशकदेखिको राजनीतिक आन्दोलनले दीर्घकालिन गन्तव्य पाइसकेको छ। राजनीतिक आन्दोलनले गन्तव्य प्राप्त गरिसकेपछि अबको बाटो आर्थिक क्रान्ति र समाजको सर्वाङगिण विकासको नै भएकोमा दुईमत हुन सक्दैन। संविधान जारी भएपछिको दोस्रो आम निर्वाचनबाट निर्वाचित सरकार आगामी आर्थिक वर्ष २०८००८१ को बजेट प्रस्तुत गर्ने तयारीमा रहिरहँदा खेलकुदमार्फत समग्र देशको सामाजिक तथा आर्थिक विकासका साथै नेपालीपनमा गौरवबोध गराउन सकिने केही सुझाव बुदागत रुपमै प्रस्तुत गर्न गइरहेको छु। १ मदिरा, सुर्तीजन्य तथा स्वास्थ्यमा प्रत्यक्ष हानी हुने वस्तुहरुको विक्रीमा खेलकुद कर लगाई त्यसबाट उठेको रकम खेलकुदको विकास र प्रवर्द्धनमा लगाउन सकिन्छ। जसले गर्दा मदिरा, सुर्तीजन्य र अन्य स्वास्थ्यमा हानी गर्ने वस्तुको सेवनबाट राष्ट्रिय स्वास्थ्यमा परेको खराव प्रभाव खेलकुदको माध्यमबाट न्युनीकरण गर्न सकिन्छ। स्वस्थ्य र निरोगी नागरिक बनाउने राष्ट्रिय अभियानमा यसले ठूलो योगदान गर्न सक्छ। २ खेलकुद शिक्षालाई विद्यालय स्तरबाटै अनिवार्य गरि विद्यालयको मापदण्ड निर्धारण गर्दा सम्बन्धित विद्यालयले खेलकुदलाई दिएको महत्वलाई पनि आधार बनाउनुपर्छ। कुनै पनि विद्यालयले खेलकुदको पूर्वाधार बनाएको छ कि छैन। विद्यार्थीलाई खेलकुदको प्राविधिक, सैद्धान्तिक र व्यवहारिक शिक्षा तथा प्रशिक्षणको व्यवस्था गरेको छ की छैन। खेलकुद शिक्षक तथा प्रशिक्षकहरुको व्यवस्था गरेको छ की छैन जस्ता विषय हेरेर सम्बन्धित विद्यालयको मापदण्ड निर्धारण गर्न सकिन्छ। यसो गर्दा सानै उमेरदेखि स्वस्थ्य र अनुशासित नागरिक उत्पादनको अभियानमा सहयोग पुग्नुका साथै खेलाडीहरुका लागि स्वस्फूर्त रुपमा रोजगारी सिर्जना हुनेछ। साथै प्रत्येक विद्यालयबाट नियमित रुपमा खेलाडी उत्पादन हुनेछन्। जसले भविश्यमा राष्ट्रिय टिमसम्म पुगेर अन्तर्राष्ट्रिय स्तरमा देशको नाम उचो बनाउन सक्नेछन्। ३ पूर्वाधारविना खेलकुद विकासको कल्पना पनि गर्न सकिन्न। अन्तर्राष्ट्रिय स्तरमा सफल नतिजाको कल्पना गर्नका लागि पहिला खेलाडीलाई देशभित्र त्यस्तै पूर्वाधारमा खेल्ने र अभ्यास गर्ने सुविधा दिन सक्नुपर्छ। त्यसैले खेलकुदको पूर्वाधार व्यवस्थित गर्नका लागि तत्काल प्रभावकारी कदम चाल्नु आवश्यक देखिन्छ। खेल पूर्वाधार व्यवस्थित गर्न युवा तथा खेलकुद मन्त्रालयअन्तर्गत पूर्वाधार महाशाखा वा खेलकुद पूर्वाधार विभाग बनाई स्थानीय तह, प्रदेश सरकार र संघीय सरकारका कामहरुलाई योजनाबद्ध र प्रभावकारी बनाउनु जरुरी छ। त्यस्तो महाशाखा वा विभागले देशैभरी हाल भएका विभिन्न खेलका पूर्वाधारको तथ्यांक संकलन गर्नेछ। त्यसपछि भुगोल, जनसंख्या र सम्बन्धित स्थानको सम्भावनालगायतका विषयमा विज्ञहरुबाट अध्ययनपश्चात नेपालमा कुन खेलका लागि कतिवटा र कहाँ कहाँ अन्तर्राष्ट्रिय स्तरका, कतिवटा र कहाँ कहाँ राष्ट्रिय स्तरका, कतिवटा र कहाँ कहाँ प्रदेश स्तरका, कतिवटा र कहाँ कहाँ स्थानीय स्तरका रंगशाला, कभर्डहल, वा मैदान आवश्यक छ भन्ने प्रतिवेदन तयार गर्नेछ। त्यसैको आधारमा उक्त महाशाखा वा विभागमार्फत स्थानीय तह, प्रदेश र संघीय सरकारका पूर्वाधार निर्माण तथा विकास योजनाहरु कार्यान्वयन गर्ने व्यवस्था गर्न सकिन्छ। यसो गर्दा कुनै पनि योजना दोहोरिने (डुप्लिकेसन हुने) सम्भावना रहन्न र आवश्यक पूर्वाधारमात्र बन्ने, तर अनावश्यक रुपमा राष्ट्रिय बजेट खेर जाने सम्भावना रहन्न। ४ खेलकुदको विकास तल्लो तहबाटै सुरु भएर राष्ट्रिय स्तरमा पुग्ने हो। त्यसैले स्थानीय तहदेखि नै विकासक्रम सुरु गर्नु जरुरी हुन्छ। खेलकुद विकासका लागि मैदानमा खट्ने भनेकै राष्ट्रिय स्तरका क्लब, विभिन्न खेलका खेल संघ, स्थानीय तहदेखि प्रदेश हुँदै राष्ट्रिय स्तरका खेल गतिविधिहरु हुन्। खेलकुदको विकासका लागि सरकारी स्तरबाटै महत्वका साथ यस्ता संस्था र खेल गतिविधिलाई प्रवद्र्धन गर्नु आवश्यक छ। त्यसका लागि सरकारले व्यापारिक संस्थाहरुलाई खेलकुदमा प्रायोजन गरेवापत निश्चित कर छुटको व्यवस्था तथा व्यावसायिक सामाजिक जिम्मेवारी (सिएसआर)को रकमलाई पनि खेलकुदमा लगानी गर्न मिल्ने वातावरण बनाउन सकिन्छ। ५ राष्ट्रिय र अन्तर्राष्ट्रिय स्तरका प्रतियोगिताहरुमा नेपाली टिम वा खेलाडीको सहभागिता तथा देशमै त्यस्ता प्रतियोगिता आयोजनाका लागि प्रभावकारी तयारी आवश्यक हुन्छ। कुनै पनि राष्ट्रिय तथा अन्तर्राष्ट्रिय प्रतियोगितामा सहभागिता तथा आयोजना गर्नुअघि पर्याप्त तयारी गर्न सकियो भनेमात्र देशको गौरव वृद्धि गर्न सकिन्छ। त्यसका लागि निश्चित मापदण्ड तोकी राजश्व विभागको निगरानीमा राफल वा चिटठा सञ्चालन गरि बजेट व्यवस्थापनको नीति बनाउन सकिन्छ। ६ देशभित्र हाल उपलब्ध खेलकुद पूर्वाधारहरुमा रात्रीकालिन प्रशिक्षणका लागि आवश्यक व्यवस्था मिलाउन सके स्वस्थ्य, अनुशासित र जिम्मेवार नागरिक उत्पादन गर्न सकिन्छ। रात्रीकालिन प्रशिक्षणको व्यवस्था मिलाउन सकियो भने विभिन्न तहमा अध्ययनरन विद्यार्थीले पढाईमा बाधा नपर्ने गरि राति सुत्नुअघि खेलकुद प्रशिक्षण गर्न पाउनेछन्। जसले गर्दा दिनभर खाएको खाना पच्ने, राम्रो निद्रा लाग्ने र बिहान पूर्ण स्फूर्तिका साथ उठेर दिनको सुरुआत गर्न सक्ने हुनेछ। यसो हुँदा विद्यार्थीहरुको शारिरिक, शैक्षिक र बौद्धिक विकासमा ठूलो योगदान पुग्नेछ। त्यसैले युवा विकास परियोजनाका कार्यक्रमहरुलाई रात्रीकालिन प्रशिक्षणको रुपमा सञ्चालन गर्नु उचित देखिन्छ। ७ अन्तर्राष्ट्रिय आधिकारिक प्रतियोगिताहरुमा देशका लागि पदक जित्ने खेलाडीहरुलाई शैक्षिक योग्यता तथा उसले जितेको पदकको आधारमा सरकारका विभिन्न निकायहरुका साथै निजी व्यावसायिक प्रतिष्ठानहरुमा पनि खेलाडी कोटा नै निर्धारण गरि रोजगारीको ग्यारेन्टी गर्नुपर्ने देखिन्छ। यसबाट युवा पुश्तामा खेलकुदप्रतिको आकर्षण वृद्धि हुनेछ र राष्ट्रिय टोली निर्माणको आधार रहने पिरामिडको जग थप मजबुत हुनेछ। ८ कुनै पनि अन्तर्राष्ट्रिय प्रतियोगितामा भाग लिनुपूर्व लामो र प्रभावकारी तयारी जरुरी हुन्छ। त्यसक्रममा प्रशिक्षणमा रहेका खेलाडी, प्रशिक्षक र व्यवस्थापकले निर्धक्क भएर तयारी गर्न पाएमा राम्रो नतिजा आशा गर्न सकिन्छ। जसका लागि राष्ट्रिय टिममा परेका खेलाडी, प्रशिक्षक र व्यवस्थापकहरुलाई कम्तिमा प्रशिक्षण भत्ता र प्रशिक्षण अवधिको सम्पूर्ण खर्च राज्यले बेहोर्नुपर्ने देखिन्छ। यसो भएमा देशका लागि खेल्ने खेलाडीमाथि आर्थिक बोझ हुँदैन र उसले ढुक्कसँग तयारी गर्न सक्छ। ९ खेलको प्रकृतिअनुसार सबै खेलमा प्रत्येक उमेर समूहदेखि राष्ट्रिय टिमसम्म पुगेका खेलाडीका लागि नियमित प्रशिक्षण र प्रतिस्पर्धाको वातावरण सिर्जना गर्नुपर्नेछ। यसो भएमा नेपाली खेलाडीहरुले भविश्यमा विश्व स्तरमा आफूलाई अब्बल साबित गर्न सक्नेछन्। १० संघ, प्रदेश र स्थानीय तहमा प्रशिक्षक र खेल व्यवस्थापकहरुको दरबन्दी सिर्जना गरि खेलकुद विकासका कार्यक्रमहरु दीर्घकालिन योजनासहित अगाडि बढ्नुपर्ने देखिन्छ। ११ शाहसिक खेलमार्फत खेल पर्यटन अगाडि बढाउन राष्ट्रिय र अन्तर्राष्ट्रिय स्तरका प्रतियोगिताहरु सरकारकै पहलमा वार्षिक रुपमा सञ्चालन गरेमा खेलका साथै नेपालमा पर्यटनको प्रवद्र्धन सहज ढंगले हुनेछ। र्याफ्टिङ, म्याराथन, कनोइङ, अल्ट्रा म्याराथन, प्याराग्लाइडिङ, साइक्लिङ, ट्रयथलनजस्ता खेलमा सरकारले आकर्षक पुरस्कारको व्यवस्था गरेर अन्तर्राष्ट्रिय प्रतियोगिता गराउन सके शौखिन विदेशी प्रतियोगीहरुको व्यापक सहभागिता हुने निश्चित देखिन्छ। जसले खेलकुदका साथै पर्यटन प्रवद्र्धनमा महत्वपूर्ण भूमिका खेल्नेछ। १२ फुटबल देशको सबभन्दा लोकप्रिय खेल हो। यही खेलले नेपालको राष्ट्रिय एकता बलियो बनाउन योगदान गरेका थुप्रै अवसरहरु इतिहासको पानामा सुरक्षित छन्। आउँदा दिनमा पनि राष्ट्रियता प्रवद्र्धन र राष्ट्रियता एकता बलियो बनाउन फुटबलमा सरकारी लगानी बढाउनु आवश्यक छ। यो खेलमा ऐतिहासिक महत्व बोकेको सहिद स्मारक लिग नेपाली फुटबलको मेरुदण्डको रुपमा रहेको सर्वविधितै छ। लिगको ए, बी र सी डिभिजनका क्लबहरुले हजारौं खेलाडी, प्रशिक्षक र खेल व्यवस्थापकहरुलाई रोजगारी दिइरहेको हुँदा क्लबको आर्थिक स्थितीलाई सुधार गरि व्यावसायिक बनाउन सोझै सरकारी निकायबाट आर्थिक अनुदान वा नीतिगत रुपमै प्रायोजकको व्यवस्था गर्नु आवश्यक देखिन्छ। १३ फुटबलको अन्तर्राष्ट्रिय प्रतियोगितालाई नियमित रुपमा सञ्चालन गर्नका लागि कम्तिमा दुईवटा आधुनिक अन्तर्राष्ट्रिय स्तरका रंगशाला बनाउन सके खेलकुदका साथै पर्यटन विकासमा समेत ठूलो योगदान पुग्नेछ। १४ पछिल्लो समय क्रिकेटले जुन उचाई हासिल गर्दै देशको नाम अन्तर्राष्ट्रिय स्तरमा उचो बनाएको छ। त्यसलाई अझ व्यवस्थित र संस्थागत गर्नका लागि अन्तर्राष्ट्रिय स्तरको पूर्वाधार निर्माणमा तत्काल कदम चाल्नुपर्ने देखिन्छ। सरकारले विशेष महत्वका साथ तत्काल ठूला अन्तर्राष्ट्रिय स्तरका केही रंगशाला बनाउन सके भारत र पाकिस्तान जस्ता विश्व क्रिकेटका महारथी देशको खेल तटस्थ भूमिका रुपमा आयोजना गरेर ठूलो संख्यामा स्तरीय खेल पर्यटक भित्र्याउन सकिन्छ। १५ सबै उमेर समूहका प्रतियोगिता तोकिएको समयमा गराउने, प्रशिक्षणलाई नियमितता प्रदान गर्ने, आर्थिक रुपमा सबै खेलका संस्थालाई सबल बनाउने साथै नेपालको राष्ट्रियताको विकास, अनुशासित नागरिक उत्पादन, नेपालको पहिचानलाई विश्वमा थप वृद्धि गर्ने, नेपाललाई पर्यटनको गन्तब्य बनाउने र सम्पूर्ण नागरिकमाझ नेपालीपनमाथि गौरवको महशुष गराउन खेलकुदको व्यवस्थित विकास अत्यावश्यक छ। त्यसका लागि माथि उल्लेखित सुझावलाई आगामी बजेटमा समावेश गर्नका लागि निवेदन गर्दछु। जय नेपाल, जय नेपाली खेल कर्मा छिरिङ शेर्पा निवर्तमान अध्यक्ष, अखिल नेपाल फुटबल संघ"
सहिद भीमनारायण गोल्डकप : प्लानिङ ब्वाइज उपाधि नजिक,"धनकुटा : बी डिभिजन क्लब प्लानिङ ब्वाइज युनाइटेड सहिद भीमनारायण गोल्डकपको फाइनलमा प्रवेश गरेको छ। आइतबार धनकुटा सदरमुकामस्थित तल्लो टुँडिखेलमा सम्पन्न सेमिफाइनल खेलमा विराटनगरको पेमा युवा क्लबलाई पेनाल्टी सुटआउटमा ५४ गोलअन्तरले पराजित गर्दै प्लानिङ ब्वाइज फाइनलमा प्रवेश गरेको हो। निर्धारित समय गोलरहित बराबरीमा सम्पन्न भएपछि खेल पेनाल्टीसुटआउटमा पुगेको थियो। पेनाल्टी सुटआउटमा प्लानिङ ब्वाइजको तर्फबाट विशाल दर्जी, ड्याडी वाम्बा, राजेश शाह, रिशव अधिकारी, यो निपोलियनले गोल गरेका थिए। त्यस्तै पेमाको तर्फबाट भीष्म क्षेत्री, सजिन थापा मगर, रिम, र यानिकले गोल गरेका थिए। भने विवेश राईको प्रहार प्लानिङ ब्वाइजका गोलकिपर लोकेश चौधरीले रोकेका थिए। उनी खेलको म्यान अफ द म्याच घोषित हुँदै नगद ४ हजार सहित ट्रफी हात पारे। पहिलो र दोस्रो हाफमा दुवै टिमका खेलाडीले पाएको अवसरलाई सदुपयोग गर्न नसक्दा गोल गर्नबाट चुके। प्लानिङ ब्वाइजका फागुराम थारुले पटकपटक पाएको अवसरलाई सदुपयोग गर्न सकेनन्। उनलाई पेमाका डिफेन्डरले रोकेका थिए। प्रतियोगिताको दोस्रो सेमिफाइनल खेल सोमबार झापा फुटबल क्लब र वीरगञ्ज युनाइटेड क्लब बीच हुने आयोजक समितिका संयोजक शम्भु प्रधानले बताए। प्रतियोगिताको विजेताले नगद ५ लाखसहित ट्रफी र उपविजेताले दुई लाख ५० हजार हात पार्नेछ। हरेक खेलमा म्यान अफ द म्याच पुरस्कारको व्यवस्था गरिएको छ। त्यस्तै विधागत तर्फका उत्कृष्ट खेलाडीहरूलाई पुरस्कार प्रदान गरिने छ। २०५५ सालमा स्थापित गोल्डकप सुरुका दुई वर्ष नियमित रूपमा सञ्चालन भएको थियो। त्यसपछि देशको तत्कालीन असहज परिस्थतिका कारण सञ्चालन हुन सकेन। २०६३ सालपछि गोल्डकप बर्सेनि सञ्चालन हुँदै आइरहेको छ। २०५५ सालमा धनकुटा नगरपालिका६ का तत्कालीन वडाध्यक्ष राजेश्वर वहादुर श्रेष्ठले प्रतियोगिताको सुरुवात गरेका हुन्। नेपाल कांग्रेसका नेता सहिद भीमनारायण श्रेष्ठलाई विराटनगरमा राजा विरेन्द्रलाई बम हानेको आरोपमा पक्राउ गरी २०३५ सालमा तत्कालीन सरकारले गोली हानी हत्या गरेको थियो। उनलाई तत्कालीन सरकारले २०७३ सालमा राष्ट्रिय सहिद घोषणा गरेको थियो।"
जावलाखेल र मनाङको बराबरी,काठमाडौं: लिग लिडर जावलाखेल युथ क्लब २० गोलको अग्रता जोगाउन नसक्दा आइतबार सहिद स्मारक ए डिभिजन लिगमा मनाङ मर्स्याङ्दी क्लबसँग २२ को बराबरीमा अल्झिएको छ। च्यासल रंगशालामा भएको खेलको ३३औं मिनेटमा कोटो मासोयाबीले गोल गर्दै जावलाखेललाई अग्रता दिलाएका थिए। पहिलो हाफमा १० ले पछि परेको जावलाखेलले ७५औं मिनेटमा पुनः गोल खाएको थियो। हिसुब थपलियाले गरेको गोलसँगै २० को अग्रता बनाएको जावलाखेलले १० मिनेटमा दुई गोल खायो। विशोन गुरुङले ८०औं मिनेटमा गोल गर्दै स्कोर लाइन २१ मा ल्याएका थिए। निर्धारित समयको अन्तिम मिनेटमा सुमित श्रेष्ठले गरेको गोलसँगै मनाङले हार टार्यो। बराबरीसँगै जावलाखेल १८ खेलबाट ३१ अंकसहित शीर्ष स्थानमा छ। समान खेलबाट २१ अंक जोडेको १०औं स्थानमा छ।
"चौथो खेलमा जित खोज्दै मनाङ, जावलाखेललाई अवसर","आठ पटकको लिग च्याम्पियन मनाङ आज लिग लिडर जावलाखेल युथ क्लबसँग च्यासल रंगशालामा आमनेसामने हुँदैछ। दिउँसो ३ बजे हुने खेलमा मनाङ जित निकाल्दै शीर्ष स्थानसँगको अंक दूरी घटाउने लक्ष्यमा हुनेछ। काठमाडौं : सहिद स्मारक ए डिभिजन लिगको सर्वाधिक सफल मनाङ मर्स्याङ्दी क्बल पछिल्ला तीन खेलमा जितविहीन छ। पछिल्लो समय खराब लयको शिकार बनेको मनाङ १७औं चरण सकिँदा शीर्ष स्थानबाट ९ अंकले पछाडि परिसकेको छ। आठ पटकको लिग च्याम्पियन मनाङ आज लिग लिडर जावलाखेल युथ क्लबसँग च्यासल रंगशालामा आमनेसामने हुँदैछ। दिउँसो ३ बजे हुने खेलमा मनाङ जित निकाल्दै शीर्ष स्थानसँगको अंक दूरी घटाउने लक्ष्यमा हुनेछ। पछिल्लो खेलमा हिमालयन शेर्पा क्लबसँग ११ गोलको बराबरी खेलेको मनाङले त्यसअघि नेपाल पुलिस क्लबसँग पनि २२ को बराबरीमा अल्झिएको थियो। सातदोबाटो युथ क्लबसँग १५औं चरणमा गोलविहीन बराबरी खेलेको मनाङले त्योभन्दा अघिल्लो खेलमा त्रिभुवन आर्मी क्लबविरुद्ध ०१ गोलको जित निकालेको थियो। सिजनको राम्रो सुरुआत गरे पनि लय कायम राख्न नसक्दा पछाडि परेको मनाङ उपाधि होडमा रहन आजको खेल जित्नैपर्ने दबाबमा छ। अर्कातिर, शनिबार चर्च ब्वाइज युनाइटेड आर्मीसँगै पराजित भएपछि जावलाखेल शीर्ष स्थानमा कायम छ। आजको खेलमा स्पष्ट तीन अंक निकाल्न जावलाखेलले कुनै कसर बाँकी राख्ने छैन। यस्तै, आइतबार नै हुने अर्को खेलमा एन्फा कम्प्लेक्समा न्युरोड टिम (एनआरटी) र फ्रेन्ड्स क्लब आमनेसामने हुँदैछन्। फ्रेन्ड्स क्लब १७ खेलबाट १९ अंक जोडेर १३औं स्थानमा छ भने एनआरटी समान खेलबाट २१ अंकसहित नवौंं स्थानमा छ।"
प्री ओपन सेसन : २२२ अंकले बढ्यो नेप्से,काठमाडौं :प्री ओपन सेसनमा नेप्से परिसूचक २२२ अंकले बढेर १८४०८२ विन्दुमा पुगेको छ। प्री ओपन सेसनमा ११ कम्पनीको ८५० कित्ता सेयर ५ लाख ४८ हजार ४०६ रुपैयाँमा खरिदबिक्री भयो। कारोबारमा आएका ११ कम्पनीमध्ये ५ को मूल्य बढ्यो भने ५ को घट्यो। बाँकी एक कम्पनीको मूल्य स्थिर रह्यो।
"सेयर बजारमा १६ अंकको गिरावट, कारोबार रकम भने बढ्यो",काठमाडौं : साताको सेयर कारोबारको पहिलो दिन आज नेप्से परिसूचक दोहोरो अंकले ओरालो लागेको छ। यसदिन नेप्से परिसूचक १६९६ अंकले घटेर १८२१६४ विन्दुमा अडिएको छ। सेन्सेटिभ इण्डेक्स ३५२ अंकले घटेर ३४९५८ विन्दुमा पुगेको छ। आज २६३ कम्पनीको २७ लाख ८८ हजार ८१५ कित्ता सेयर ९० करोड ६३ हजार ८५६ रुपैयाँमा खरिदबिक्री भयो। दोहोरो अंकले घटेको सेयर बजारमा एउटा कम्पनीको सेयर सकारात्मक सर्किट लेभलमा कारोबार भयो। आत्मनिर्भर वित्त वित्तीय संस्थाको सेयर मूल्य १० प्रतिशतले बढेको हो। आज १६९ कम्पनीको मूल्य घट्दा ४० को मात्रै बढ्यो। कारोबार रकमका आधारमा यसदिन सिटीजन इन्भेस्टमेन्ट ट्रस्ट शीर्षस्थानमा रहयो। सो कम्पनीको ५ करोड ३५ लाख ७५ हजार ७८१ रुपैयाँको सेयर कारोबार भयो। यस्तै हिमालयन डिस्टीलरीको ४ करोड ५९ लाख र एनआईसी एसिया बैंक ४ करोड ५७ लाख बढिको सेयर कारोबार भयो। कारोबारमा आएका १३ वटा समूहकोमध्ये १२ को मूल्य घट्यो भने एउटाको मात्रै मूल्य बढ्यो। इन्भेस्टमेन्ट उपसूहको सूचक ११३ प्रतिशतले बढ्यो।
सुनचाँदीको मूल्य स्थिर,काठमाडौं : नेपाली बजारमा सुन चाँदीको मूल्य आज स्थिर छ। नेपाल सुनचाँदी व्यवसायी महासंघका अनुसार सुनको मूल्य १ लाख १० हजार ८०० रुपैयाँ तोकिएको हो। यसअघि शुक्रबार प्रतितोला सुन सोही मूल्यमा कारोबार भएको थियो। आज तेजावी सुन १ लाख १० हजार २५० रुपैयाँ कायम भएको छ। सुनको मूल्य स्थिरसँगै चाँदी पनि स्थिर छ। आज प्रतितोला चाँदी १३७५ रुपैयाँमा खरिदबिक्री भइरहेको महासंघले जनाएको छ। अघिल्लो साताको अन्तिम दिन शुक्रबार चाँदी १३७५ रुपैयाँमा खरिदबिक्री भएको थियो।
मल कारखाना अध्ययन गर्न सम्झौता गर्दै बोर्ड,"बोर्डको सुझावसँगै उक्त जर्मनी कम्पनीले प्राकृतिक ग्याँस र इलेक्ट्रोलाइसिस दुवैको मिश्रणमा हाइब्रिड प्रक्रियाबाट युरिया उत्पादनको प्रस्ताव राखेको छ। काठमाडौं : लगानी बोर्ड नेपालले मल कारखाना स्थापनाको प्रक्रिया अघि बढाउन दुई कम्पनीसँग सम्झौता गर्ने भएको छ। गत चैत्रमा बोर्ड बैठकले युरिया मल कारखाना स्थापना सम्बन्धमा प्रस्ताव पारित गर्दै जर्मनी र मलेसियन कम्पनीसँग सम्झौता गर्न निर्देशन दिएको हो। बोर्ड र जर्मनी कम्पनीबीच कारखानाको अध्ययनका लागि सम्झौतामा हस्ताक्षर हुन बाँकी छ। गत चैत्रमा नै बोर्ड बैठकले युरिया मल कारखाना स्थापना सम्बन्धमा प्रस्ताव पारित गर्दै सम्झौता गर्न निर्देशन दिएको थियो। बोर्ड बैठकको निर्देशनपछि ड्राफ्ट सम्झौता जर्मनी कम्पनीलाई पठाई, उनीहरूबाट प्रतिक्रिया लिई वास्तविक सम्झौता पनि बोर्डबाट पारित भइसकेको परामर्शदाता अक्षित पौडेलले बताए। जर्मनी कम्पनीबाट सकारात्मक प्रतिक्रिया आएकोले चाँडै नै सम्भावता अध्ययनसम्बन्धी सम्झौता हुने उनले जानकारी दिए। जर्मनीको कम्पनी सन् २०१९ मा नेपालमा मल कारखानाका लागि प्रस्ताव गरेको थियो। सुरुमा कम्पनीले प्राकृतिक ग्याँसबाट युरिया उत्पादनको प्रस्ताव गरेको थियो। तर, बोर्डले प्राकृतिक ग्याँससँगै पानी (इलेक्ट्रोलाइसिस) बाट युरिया उत्पादनको सम्भावनाको बारेमा राख्न सुझाव दिएको थियो। बोर्डको सुझावसँगै उक्त जर्मनी कम्पनीले प्राकृतिक ग्याँस र इलेक्ट्रोलाइसिस दुवैको मिश्रणमा हाइब्रिड प्रक्रियाबाट युरिया उत्पादनको प्रस्ताव राखेको छ। अर्को यूएईमा मुख्य कम्पनी रहेको मलेसियन कम्पनीले पनि क्याल्सियम एमोनियम नाइट्रेड (क्यान) को प्रस्ताव २०२२ मा गरेको थियो। मलेसियन कम्पनीको प्रस्तावलाई पनि अघि बढाएको पौडेल बताउँछन्। मलेसियन कम्पनीलाई पनि ड्राफ्ट सम्झौता पठाइसकेको छ। उक्त ड्राफ्ट सम्झौतामा आएको प्रतिक्रियालाई समावेश गरेर वास्तविक सम्झौता बोर्ड समक्ष स्वीकृतिका लागि पठाइनेछ। सरकारले आर्थिक वर्ष २०७३०७४ बाट युरिया कारखाना स्थापनाको काम अघि बढाउन निर्देशन दिँदै आएको छ। त्यसअघि २०४१ सालमा नै जापानी संस्था जाइकाले पहिलो अध्ययन गर्दै इलेक्ट्रोलाइसिसबाट युरिया बनाउन सकिने निष्कर्ष निकालेको थियो। उक्त समयमा विद्युत् उत्पादन पनि कम र लागत बढी लाग्ने भन्दै कारखाना बनाउनेभन्दा पनि मल आयातमा नै जोड दिइएको थियो। उक्त अध्ययन प्रतिदिन १०० मेगावाट विद्युत चाहिने र कार्बन क्याप्चर हेटौंडा सिमेन्टबाट कार्बन निकालेर गर्ने भन्ने थियो। त्यतिबेला बिजुली उत्पादन कम थियो। त्यो रिपोर्टले नेपालमा मल कारखाना सम्भव छ भनेर देखाएको थियो। पछि, किसानलाई मलको अभाव, सरकारले बर्सेनि अर्बौंको अनुदान दिनुपर्ने लगायतका कारणले नेपालमा नै मल कारखाना बनाउनुपर्छ भन्ने आयो। २०७२ सालमा बोर्ड आफैंले एउटा अध्ययन गर्यो। युरिया मल कारखाना स्थापनको थप अध्ययनका लागि अन्तर्राष्ट्रिय टेन्डर आह्वान गरी विस्तृत सम्भाव्यता अध्ययन बोर्डले गरायो। त्यसमा भारतीय कम्पनी इन्फ्रास्ट्रक्चर डेभलपमेन्ट कर्पोरेसन (आइडेक) कर्नाटक र नेपाली परामर्शदाता साहको जेभी (सहकार्य)मा अध्ययन भएको थियो। आइडेकले २०७४ सालमा अध्ययन प्रतिवेदन दिँदै तीन प्रविधिबाट युरिया उत्पादन गर्न सकिने सुझाएको थियो। इलेक्ट्रोलाइसिस (लागत १४ सय मिलियिन अमेरिकी डलर), प्राकृति ग्याँस (लागत ७ सय मिलियन अमेरिकी डलर) र कोइला (लागत ९ सय मिलियन अमेरिकी डलर) प्रविधिबाट भन्ने थियो। यो अध्ययनले सबैभन्दा सस्तो प्राकृतिक ग्याँसबाट युरिया उत्पादन भनेको छ। त्यसपछि कोइला र अन्तिममा इलेक्ट्रोलाइसिस देखियो। आव २०७३०७४ को बजेटबाट युरिया मल कारखाना स्थापना गर्ने निर्णय भएको थियो। युरिया भनेको कार्बन र एमोनिया मिश्रण हो। यसको आधारभूत केमिकल मिश्रण इलेक्ट्रोलाइसिस प्रक्रियाअनुसार पहिला पानी हुन्छ। पानीमा हाइड्रोजन र अक्सिजन छुट्ट्याइन्छ। छुट्ट्याइएको हाइड्रोजनसँग वायुमण्डलबाट नाइट्रोजन मिसाइन्छ। यसरी एमोनिया बन्छ। यसलाई हाइबरबोच प्रक्रिया भनिन्छ। उक्त एमोनियामा कार्बडाइअक्साइड मिसाएपछि युरिया बन्छ। एमोनियामा क्याल्सियम मिसाएपछि क्याल्सियम एमोनियम नाइट्रेड बन्छ। प्राकृतिक ग्याँसको केमिकल फर्मुला सीएच ५ हो। त्यसमा आफ्नै कार्बन, हाइड्रोजन हुन्छ। नाइट्रोजन फेरि हावाबाट मिसाएर युरिया बनाइन्छ। इलेक्ट्रोलाइसिसको प्रक्रिया नै महँगो देखिएको छ। त्यसमा कार्बन छुट्टै ल्याएर मिसाउनुपर्ने हुँदा महँगो पर्ने हो। इलेक्ट्रोलाइजर प्रक्रियालाई सरकारले विद्युत् दर घटाएर सस्तो बनाउन पनि सक्छ। तर, अझै पनि हिउँद याममा बिजुली किन्नुपर्ने बाध्यताले केही वर्ष इलेक्ट्रोलाइसिस प्रक्रिया नेपालमा सम्भव नभएकोले हाइब्रिड गर्न जर्मनी कम्पनीलाई सुझाएको परामर्शदाता पौडेल बताउँछन्। लगानीका आधारमा प्राकृतिक ग्याँसबाट युरिया उत्पादन सस्तो परे पनि नेपालमा उत्पादन नहुने हँुदा भारतको नै भर पर्नुपर्ने हुन्छ। यसमा दुइदेशीय सम्झौता आवश्यकता पर्ने हुन्छ। भारतले आफैंले पनि प्राकृतिक ग्याँसबाट नै युरिया बनाउँदै आइरहेको हुँदा नेपालका लागि जोहो गरिदिन व्यावसायिक रूपमा सम्भव देखिँदैन। अर्को भनेको इलेक्टोलाइसिस प्रविधिमा युरिया नभई क्याल्सियम एमोनियम नाइट्रेड बनाउँछ। माटो विज्ञानले यसलाई युरियाको प्रतिस्थापन पनि मान्दै आएका छन्। जर्मनी कम्पनीले आफ्नो प्रस्तावनामा वार्षिक ७ लाख टन युरिया भनेको छ। मलेसियन कम्पनीले वार्षिक २ लाख टन निकाल्ने भनेको छ। अहिले करिब ७ लाख टन युरियाको माग छ।पहिला सम्भाव्यता अध्ययन हुने हो। त्यसबाट कारखाना राख्न सम्भव भए मात्र आयोजना विकास सम्झौता भएर कार्यान्वयनमा जान्छ। अहिले नै मल कारखाना स्थापना हुन लागेको भने नभएको पौडेलले बताए।"

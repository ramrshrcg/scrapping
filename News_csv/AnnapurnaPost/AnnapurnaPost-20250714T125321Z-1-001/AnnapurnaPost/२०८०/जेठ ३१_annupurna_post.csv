शीर्षक,विवरण
निर्वाचन खर्चको सवाल,"निर्वाचन आयोगका जिल्ला कार्यालयलाई खारेज नगरी वस्तुनिष्ठ आधारमा संरचना छोट्ट्याउनु पर्छ। अर्थमन्त्रीले संसद्को दुवै सदनको संयुक्त बैठकमा आगामी आर्थिक वर्षमा राष्ट्रको व्ययभार कम गर्न कतिपय सरकारी संस्थालाई खारेजी गर्ने बजेट प्रस्ताव राखेका छन्। जसमा निर्वाचन आयोगको जिल्ला कार्यालयहरूलाई समेत खारेजी गरी प्रमुख जिल्ला अधिकारीको कार्यालयमा राख्ने व्यवस्था छ। साथै कर्मचारीको दरबन्दी पनि घटाउने प्रस्ताव छ। यस बजेट प्रस्तावले निर्वाचन आयोगलाई त उत्तेजित पारेको छँदैछ। अन्य राजनेता र संसदीय समितिले पनि यसबारे विरोध जनाएको समाचार सार्वजनिक भएको छ। अतः यस विषयमा गम्भीर चिन्तनको आवश्यकता देखिन्छ। यस प्रसंगले महत्त्वपूर्ण प्रश्न उठाएको छ कि के निर्वाचन आयोगका जिल्ला कार्यालयहरू खोलिएपछि मात्र निर्वाचन आयोग निष्पक्ष र स्वायत्त भएको छ ? अर्को शब्दमा भनौं, कार्यालयहरू खोलिनुअगावै निर्वाचन आयोग निष्पक्ष र स्वायत्त थियो वा थिएन ? निर्वाचन आयोगसम्बन्धी व्यवस्था २०४७ सालको संविधान, अन्तरिम संविधान र नेपालको नयाँ संविधानमा समान छन्। राष्ट्रपति, उपराष्ट्रपति र प्रादेशिकस्तरको निर्वाचन तथा जनमतसंग्रह गर्ने अधिकार नयाँ संविधानमा थपिएको छ। कतै पनि निष्पक्ष र स्वायत्तताको प्रावधानका बारेमा लेखिएको छजस्तो लाग्दैन। तर निर्वाचनको अर्थ नै निष्पक्ष निर्वाचन हो जसका लागि आयोग स्वायत्त हुनैपर्छ। यसका लागि आयुक्तको नियुक्ति संवैधानिक परिषद्बाट हुने गरेको सर्वविदित छ। राजनीतिक भागबन्डाको आधारमा आयुक्तहरूको नियुक्तिले निष्पक्षता माथि प्रश्न खडा गर्छ। निर्वाचन आयोगले २०५४ कात्तिक ७ मा चार चरणमा सबै जिल्लामा आफ्नो कार्यालय राख्ने निर्णय गरेको थियो। पहिलो चरणमा मात्र पाँच जिल्लामा कार्यालय खोल्ने र प्रत्येक वर्ष क्रमशः २५, ३२ र १२ जिल्लामा खोल्ने निर्णय भएको थियो। सोहीअनुसार २०५४ फागुन २५ गते र २०५४ चैत्र २० गतेभित्र पहिलो चरणको कार्यालय खोल्ने निर्णय पनि गरेको थियो। आयोगले २०५४ चैत २० गते जिल्ला कार्यालयका काम र कर्तव्य निम्नबमोजिम तोकेको थियो। हुन त यो काम ६बुँदे थियो तर मुख्यरूपमा कार्यालयका चारवटा काम थिए ः (१) आयोगले अन्यथा तोकेकोबाहेक निर्वाचन अधिकृत र प्रमुख नाम दर्ता अधिकृतको कार्यालयको रूपमा कार्य गर्ने। (२) निर्वाचन आचारसंहिताको कार्यान्वयन, अनुगमन, र प्रतिवेदनसम्बन्धी काम गर्ने। (३) निर्वाचन सामग्रीको आपूर्ति, भण्डारण, मर्मतसम्भार र वितरणसम्बन्धी काम गर्ने। (४) मतदाता नामावलीको अभिलेख, सुरक्षा, प्रतिलिपि र अन्य सम्बन्धित काम तथा निर्वाचन आयोगको जिल्ला कार्यालयको रूपमा रही आयोगले तोकेको कार्य गर्ने थियो। आयोगको जिल्ला कार्यालयको जनशक्तिको सम्बन्धमा निकै छलफल भए पनि कर्मचारीको दरबन्दी अलि ठूलो नै थियो। साथै जिल्ला कार्यालय खोली बहादुर भवन केन्द्रीय कार्यालयको दरबन्दी घटाउनुपर्ने कुरामा पनि छलफल भयो। किनकि जब धेरैजसो काम मतदाता नामावलीको तयारी र प्रिन्टिङ जिल्लास्तरमा हुने भएमा स्वतः केन्द्रीय कार्यालयको कर्मचारीहरूको दरबन्दी घटाउनु पर्यो। दुर्भाग्य, हामीकहाँ मामाको धन, फुपूको श्राद्ध गर्ने सोच रहेकाले सायद त्यो हुन सकेन। आयोगको निर्णयअनुसार धमाधम कार्यालय खुले र भवन निर्माण कार्यको पनि थालनी भयो। धेरै ठाउँमा भवन बनिसकेको समाचार प्रकाशित भएको छ। निश्चय नै जिल्ला कार्यालयबाट आयोगलाई केही सुविधा प्राप्त भएको छ। तर कार्यालय स्थापनाको कार्यक्रमलाई मध्यावधि मूल्यांकन गरी सोअनुसार गर्नुपथ्र्यो र गरेको हुनु पनि पर्छ। दुर्भाग्यले २०५४ सालको स्थानीय निकाय निर्वाचन र २०५६ को आमनिर्वाचन पछि एकैचोटी संविधानसभाको निर्वाचन भए। स्थानीय निकायको निर्वाचन त झन्डै दुई दशकपछि भएको थियो। सबैभन्दा महत्त्वपूर्ण कुरा नयाँ संविधानबाट राज्यको संरचनामा आमूल परिवर्तन भयो तर आयोगको पुनर्संरचनातिर ध्यान गएको देखिन्न। यसअघि संसद्का सदस्यहरूको निर्वाचनका साथै स्थानीय निकायका करिब १ लाख ८५ हजार प्रतिनिधि (५८ नगरपालिका ३,९०५ गाविस)को निर्वाचन २०५४ सालमा भएको थियो। जब कि नयाँ संविधानअनुसार संघीय संसद्को दुवै सदन, राष्ट्रपति र उपराष्ट्रपति तथा प्रदेशसभाको निर्वाचनका साथै करिब ४७ हजार (७,५३ स्थानीय तह) स्थानीय तहका पदाधिकारीको निर्वाचन हुन थालेको छ। हुन त, संघीय तल्लो सदन र प्रदेशसभा सदस्यहरूको निर्वाचन एकैचोटी सम्पन्न भएकाले मतदानका निम्तिमात्र बढी प्रशासनिक हुने देखिन्छ। के निर्वाचन आयोगका जिल्ला कार्यालयहरू खोलिएपछि मात्र निर्वाचन आयोग निष्पक्ष र स्वायत्ता भएको छ ? राजनीतिक भागबन्डाको आधारमा आयुक्तहरूको नियुक्तिले निष्पक्षता माथि प्रश्न खडा गर्छ। नयाँ संरचनाअनुसार स्थानीय सरकार बलियो बनेको छ। पहिलोको तुलनामा वर्तमान गाउँपालिका र नगरपालिकाका स्रोतसाधनमा निकै वृद्धि भएको छ। प्रशासनिक क्षमता पनि बढेको छ। यस्ता तथ्यलाई ध्यानमा राखी केन्द्रीय सरकारले निर्वाचन आयोगसित छलफल गरी अगाडि बढे उचित हुन्थ्यो। किनकि निर्वाचन आयोगका जिल्ला कार्यालयहरूका करिबकरिब सबै काम स्थानीय तहले गर्न सक्छ। जिल्लामा एउटा कडीको रूपमा निर्वाचन आयोगको निर्देशन र न्यायपालिका एवं सुरक्षा निकायबीच समन्वय गर्ने मुख्य काम जिल्ला तहमा रहेका आयोगको कर्मचारीअधिकृतबाट गर्न सकिन्छ। त्यसको अर्थ यो होइन कि पहिलो जस्तो जिल्ला कार्यालयमा एउटा नायब सुब्बा मात्र राख्ने हो। निर्वाचन आयोगको मुख्य काम मतदाता नामावली तयार पार्ने हो। आयोगले अधिकारको प्रत्यायोजन गरेर पहिले गाविस सदस्यसचिव र आवश्यक गणकहरू राखेर नामावली संकलन गथ्र्यो। नामावली प्रकाशन पनि स्थानीय स्तरमा हुन्थ्यो र आज पनि हुन्छ। आज पनि त्यसै अनुरूप प्रकाशन हँुदै आएकाले यदि छपाइ पनि स्थानीय तहमा हुने भएमा ढुवानी खर्च र समयको बचत हुन सक्छ। आखिर मतदान पनि स्थानीय तहमा हुने हो। संसदीय निर्वाचनको मतदानको गणना पनि स्थानीय तहमा गर्न सकियो भने निर्वाचनको खर्चलाई घटाउन सकिन्छ। मुख्य कुरा हो, आयोगले यसमाथि गम्भीरतापूर्वक सोच्नु पर्छ। निर्वाचन आयोगको अन्य प्रमुख काम भनेको आचारसंहिताको कार्यान्वयन र अनुगमन गर्नु हो। यसमा प्रमुख भूमिका प्रमुख निर्वाचन अधिकृत र निर्वाचन अधिकृतहरूको हुन्छ र त्यो पनि आचारसंहिता आयोगले लागू गरेपछि। पहिले जस्तो निर्वाचनको मितिको घोषणा हुनेबित्तिकै संहिता लागू हुँदैन। अन्तमा, निर्वाचन आयोगका जिल्ला कार्यालयलाई खारेज नगरी उचित वस्तुनिष्ठ आधारमा संरचना छोट्ट्याई एउटा कडीका रूपमा राखी जिल्ला कार्यालयका धेरैजसो काम स्थानीय तह सरकारको जिम्मा लगाउन सकियो भने देश र आयोग दुवैको हितमा हुन्छ। अन्यथा प्रत्येक वर्ष निर्वाचन आयोगको प्रशासनिक खर्च बढाउनु अविवेकपूर्ण सावित हुनेछ।  मिश्र, पूर्वनिर्वाचन आयुक्त हुन्।"
खुला टेनिस प्रतियोगिता : सुनिरा र अभिलाषा सेमिफाइनलमा,"काठमाडौं : सुनिरा थापा र अभिलाषा विष्ट प्रथम राइजिङ स्टार खुला टेनिस प्रतियोगिताको सेमिफाइनलमा प्रवेश गरेका छन्। सातदोबाटोस्थित टेनिस कोर्टमा मंगलबार भएको महिला एकलको खेलमा सुनिराले रायना शाहलाई ६३, ६२ तथा अभिलाषाले प्रशंसा मोक्तानलाई ६१, ६१ को सोझो सेटमा पराजित गरे। प्रकृति श्रेष्ठ र शुभाङ्गीलक्ष्मी शाहले पनि सेमिफाइनलमा स्थान बनाए। ६० ले अगाडि रहेको अवस्थामा प्रतिद्वन्द्वी गंगा शर्मा रिटायर्ड हर्ट भएपछि प्रकृति विजेता घोषित भइन्। शुभाङ्गीले आइसा डोल्कर गुरुङलाई ६४, २६, ६२ ले हराइन्। पुरुष एकलमा प्रदीप खड्काले निहालजंगबहादुर थापालाई ६१, ६२, आरभसम्राट हाडाले राजवीर प्रधानलाई ७५, ७५, आर्यन गिरीले प्रणव मानन्धरलाई ३६, ६३, ६३, आयुशमान हजुर घलेले साहिल थापालाई ६०, ६१, निशान श्रेष्ठले अभिनव आचार्यलाई ६०, ६१, अभिषेक बाँस्तोलाले सक्षमविक्रम शाहलाई ६०, ६०, अकी जुवेन रावतले प्रितम परियारलाई ६०, ६२ र प्रणव खनालले सौगात विकलाई ६०, ६१ ले पाखा लगाउँदै क्वार्टरफाइनलमा स्थान सुरक्षित गरे। नेपाल टेनिस संघको प्राविधिक सहयोग तथा राइजिङ स्टार टेनिस एकेडेमीद्वारा आयोजित प्रतियोगिताको यू१० छात्र एकलमा आर्याशराज पौडेलले विश्वविशेष डल्लाकोटीलाई ७६ (२), ६४ तथा निश्चल ज्ञवालीले सुजन कुइँकेललाई ६३, ६३ ले पन्छाउँदै उपाधि भिडन्त पक्का गरे। यू९ ब्वाइज एकलमा संघर्ष फोडार, आर्याशराज पौडेल, निश्चल ज्ञवाली र इभान भट्टराई सेमिफाइनलमा पुगे। सो स्पर्धाको छात्रामा सरा पन्त, जीवाश्री भट्टराई, निम्ति कुँवर र थिअ श्रेष्ठले सेमिफाइनलमा स्थान बनाए। यू१२ छात्र एकलमा अशभसम्राट हाडा, सानोवाज हुसैन र हभिस वंशलले सेमिफाइनल यात्रा तय गरे।"
"सेयर बजार निरन्तर उकालोतिर, कारोबार रकम ५ अर्ब नाघ्यो","काठमाडौं : सेयर बजार आज पनि उकालो लागेको छ। आइतबारबाट सुधारोन्मुख भएको सेयर बजार आज पनि उकालो लागेको हो। आज नेप्से परिसूचक १६४२ अंकले बढेर २०३७०६ विन्दुमा पुगेको छ। नेप्से बढेसँगै कारोबार रकम पनि वृद्धि भएको छ। आज २७५ कम्पनीको १ करोड २५ लाख ६१ हजार ४४० कित्ता सेयर ५ अर्ब १ करोड ७८ लाख ७ हजार ६८२ रुपैयाँमा खरिदबिक्री भयो। अघिल्लो कारोबार दिन मंगलबार नेप्से परिसूचक ३४१७ अंकले बढेर २०२०६४ विन्दुमा पुगेको थियो। मंगलबार ४ अर्ब १२ करोड ६६ लाख ९५ हजार ९४३ रुपैयाँको सेयर कारोबार भएको थियो। सेयर कारोबार साताको पहिलो दिन आइतबार नेप्से परिसूचक ४० अंकले बढेको थियो। सो दिन ३ अर्ब ४५ करोड बढिको सेयर कारोबार भएको थियो। सोमबार २ अर्ब ८८ करोड ६५ लाख मूल्य बराबरको सेयर कारोबार भएको थियो। दोहोरो अंकले बढेको बजारमा दुई कम्पनीको सेयर मूल्य १० प्रतिशतल हाराहारीमा बढ्यो। खप्तड लघुवित्त वित्तीयको ९९९ र सिटी होटलको ९९५ प्रतिशतले सेयर मूल्य बढेको हो। कारोबारमा आएका १३ उपसमूहमध्ये ७ को मूल्य बढ्यो भने ६ को घट्यो। बैंकिङ,हाइड्रोपावर, लाइफ इन्स्योरेन्स,मनु एन्ड प्रो,माइक्रो फाइनान्स, म्युचुअल फन्ड र अदर्श उपसमूहको सूचक बढेको हो। कारोबार रकमका आधारमा शिवम् सिमेन्ट शीर्षस्थानमा रह्यो। सो कम्पनीको २८ करोड मूल्य बढिको सेयर कारोबार भयो। हिमालयन डिस्टिलरीको २४ करोड र नेपाल लाइफ इन्स्योरेन्सको १४ अर्ब मूल्य बराबरको सेयर कारोबार भयो। आज १२६ कम्पनीको मूल्य बढ्दा ९१ को घट्यो भने ६ को स्थिर रह्यो।"
"नेपाल र युएईबीच श्रम सम्झौता नवीकरण, घरेलु कामदारमा लैजान इच्छुक","काठमाडौं : नेपाल सरकार र संयुक्त अरब इमिरेट्स (युएई) सरकारबीच श्रम सम्झौता नवीकरण भएको छ। आज यहाँ नेपाल र युएई सरकारबीच सन् २०१९ जुन १४ मा सम्पन्न द्विपक्षीय श्रम समझदारीबमोजिमको संयुक्त कार्यसमितिको तेस्रो बैठकले आगामी चार वर्षका लागि स्वतः नवीकरण हुने समझदारी भएको हो। श्रम, रोजगार तथा सामाजिक सुरक्षा मन्त्रालयको आयोजनामा सम्पन्न उक्त बैठकमा युएई सरकारका तर्फबाट अब्दुल्ला अलनुइमीले नेपालबाट घरेलु कामदार लैजान इच्छुक रहेको बताउँदै सोको प्रक्रिया अगाडि बढाउन अनुरोध गरेका थिए। बैठकमा नेपाल सरकारका तर्फबाट नेपाली श्रमिकलाई युएईमा न्यूनतम तलबको सुनिश्चितता, मृत्यु हुने नेपाली श्रमिकको शव सहजरूपमा नेपाल ल्याउने व्यवस्था र जेल तथा कैदमा रहेका नेपाली श्रमिकको विवरणका विषयमा प्रस्ताव राखिएको थियो। नेपालका तर्फबाट समितिमा भाग लिने कार्यदलको नेतृत्व गर्नुभएका मन्त्रालयका सहसचिव राजिव पोखरेलले द्विपक्षीय समझदारीको पुनरावलोकनका साथै नेपाल सरकारको श्रम तथा वैदेशिक रोजगारसम्बन्धी पछिल्ला कानूनको जानकारी दिएङ्का थिए। उनले नेपाली श्रमिकको विवरण तथा अलेखबद्धरूपमा युएईमा रहेका नेपाली श्रमिकलाई आममाफीसहित नेपाल फिर्तीमा सहजीकरणका विषयमाथि छलफलको प्रस्ताव राखेका थिए। नेपाली श्रमिकको सीप स्तरोन्नतिका लागि द्विपक्षीय सहकार्य, स्वच्छ तथा मर्यादित भर्ना प्रक्रियाजस्ता विषयमाथि छलफल भएको मन्त्रालयका उपसचिव कविराज उप्रेतीले जानकारी दिए। बैठकमा युएई सरकारका तर्फबाट नेतृत्व गर्नुभएका सहायक उपसचिव अब्दुल्ला अलनुइमीले नेपाल सरकारका तर्फबाट राखिएका प्रस्ताव सम्बोधन गर्न युएईको श्रम बजारको अवस्था चित्रण गर्दै आफ्नो कार्यदल र मानव संसाधन र प्रवासी मन्त्रालय सकारात्मक रहेको धारणा राखे।"
खडेरीले खाँदै छ धानबाली,"सिँचाइको सुविधा भएका उच्चपहाडी क्षेत्रमा यतिबेला रोपाइँ सुरु भइसकेको छ। काठमाडौं :सामान्यतया जेठ ३०३१ गते (जून १२१३ तारेख) मा मनसुन सुरु हुन्छ। तर, यस वर्ष मनसुन ढिला भएको छ। यसको मुख्य असर धानबालीलाई पर्दैछ। कृषिविज्ञहरू मनसुन ढिलो हुँदा मकैमा असर परिसकेको बताउँछन्। सिँचाइको सुविधा भएका उच्चपहाडी क्षेत्रमा यतिबेला रोपाइँ सुरु भइसकेको छ। तल्लो क्षेत्रमा ब्याड राख्ने समय भएको छ। तर, मध्यपहाडी क्षेत्रमा किसानहरू धानको बीउ राख्न मनसुनको प्रतीक्षा गरिरहेका छन्। राष्ट्रिय बालीविज्ञान अनुसन्धान केन्द्र (नार्क) का वरिष्ठ वैज्ञानिक टीकाबहादुर कार्कीका अनुसार मुलुकमा करिब ९२ प्रतिशत धान खेती वर्षायाममै गरिन्छ। धानखेती गरिने कुल भूभागको ३० प्रतिशत उच्च खडेरीको जोखिममा रहेको उनले बताए। समग्र खेती योग्य भूमिको करिब ६५ प्रतिशत सिञ्चित छ। तर, २८ प्रतिशत भूभाग मात्रै वर्षैभरि सिँचाइ हुन्छ। त्यसैगरी १५ प्रतिशत बाढीको उच्च जोखिममा छ। जल तथा मौसम विज्ञान विभागले यस मनसुनमा औसतभन्दा कम वर्षा हुने सूचना दोस्रोपटक प्रकाशित गरेको छ। गत बिहीबार सूचना निकालेको विभागले महिना दिन अगाडि पहिलो सूचना निकालेको थियो। औसतभन्दा कम वर्षा हुनुको असर मुख्यतः कृषिमा पर्ने भएकाले अनुकूलनका काम, नयाँ प्रयोग तथा प्रविधिको अवलम्बन गर्नुपर्ने सन्देश मौसम विभागको सूचनामा छ। मनसुनमा वर्षभरि हुने वर्षाको ८० प्रतिशत पानी पर्छ। तर, यसपटकको मनसुनमा ३५ देखि ५५ प्रतिशत कम वर्षा हुने संभावना छ। वर्षायाममा लगाइने बालीलाई यसले प्रभावित पार्ने निश्चित छ। मुलुकको पूर्वी भूभाग अर्थात् कोसी प्रदेशमा मनसुन भित्रिनका लागि अझै केही दिन लाग्ने मौसम पूर्वानुमान महाशाखाले जनाएको छ। धानखेतीका लागि अत्यधिक पानी चाहिन्छ। एक केजी धान उत्पादन गर्न ३२ देखि ४५ सय लिटर पानी आवश्यक हुन्छ। मकै उत्पादन गर्न ८ सय र गहुँका लागि २२ सय लिटर पानी चाहिन्छ। विशेषगरी बालीका फूल खेल्ने बेलामा कम पानी परेमा दाना पनि कम लाग्ने र पुष्ट दाना नलाग्ने समस्या हुन्छ। सन् २०२५ सम्म ७ करोड ३२ लाख मेट्रिक टन वार्षिक धान उत्पादन गर्नका लागि प्रतिहेक्टर ५ मेट्रिक टन उत्पादन हुन आवश्यक छ। त्यसैले नयाँ खालका प्रविधिहरू अपनाउनुपर्ने समय आइसकेको छ, कार्कीले भने, सुक्खा सहन सक्ने जातका धान लगाउन जरुरी भइसकेको छ। कार्कीका अनुसार वर्षा कम हुँदा सुक्खा छरुवा धानखेती पनि गर्न सकिन्छ। यो प्रविधि आकाशे पानीमा निर्भर रहनुपर्ने ठाउँमा उपयुक्त हुन्छ । तर, यस प्रविधिमा मौसम पूर्वानुमान भरपर्दो हुनुपर्ने बताए। कम पानीमा पनि हुने जातहरू विकास भएका छन्, कार्कीले भने, नेपालमा सुक्खा धान १, सुक्खा धान २, सुक्खा धान ३, सुक्खा धान ४, सुक्खा धान ५, सुक्खा धान ६, हर्दिनाथ ४, घैया ३ लगायतका जातहरू कम पानीमा हुन्छन्। यस प्रविधिमा सुक्खा माटोमा बीउ खसाल्न सिड ड्रिल तथा हिल्याएकोमा ड्रम सिडर मेसिनको आवश्यक हुने उनले बताए। यी जातहरूलाई ३० प्रतिशत कम पानी भए पनि पुग्छ। हिल्याएर रोपेको धानभन्दा ७ देखि ११ दिन छिटो पाक्छ। ३० देखि ५० प्रतिशत उत्पादन लागत घट्छ। त्यसैगरी ३० प्रतिशत पानीको बचत हुन्छ। यस प्रविधिअन्तर्गत कम खनजोत गरिन्छ। यसले माटोको गुणस्तर बिगार्दैन। उत्पादनमा खासै फरक पर्दैन। तीन बाली लगाउने ठाउँमा अझै पनि यस्ता बीउ राख्न मिल्ने र केही दिन ढिला भए पनि समस्या नहुने उनले बताए। छरुवा धान केही दिन ढिला भए पनि समस्या हुँदैन।नार्कबाट अवकाश लिएका मुख्य वैज्ञानिक तथा धान विज्ञ हरिकृष्ण उपे्रतीका अनुसार पानी नपर्दाको असर मकैमा अहिले नै देखिसकेको छ । मकैको धानचमरा निस्केपछि एकदमै संवेदनशील अवस्था मानिन्छ। सानो बिरुवा अवस्थामा पानी नभए पनि धानचमरा आएर जुँगा निस्केपछि पानी अति आवश्यक हुन्छ। प्रजनन अवस्थामा पुगेका र फूल खेलेपछि पानी नहुँदा दाना लाग्दैन, लागेको दाना पनि थोते हुन्छ। धानचमरा आएर जुँगा आइसकेको अवस्था संवेदनशील हुन्छ। तर, त्योभन्दा पहिलाको अवस्थामा मकैले पनि सुक्खा सहन सक्छ। त्यसैगरी धानमा पनि विभिन्न जातहरू विकास गरिएका छन्। एउटा जातले तीनचार वर्ष राम्रो उत्पादन दिन्छ। फेरि वातावरणसँग घुलमिल हुन सक्दैन र फेल खान्छ। त्यसैले नयाँनयाँ जातहरू निकाल्दै जानुपर्ने हुन्छ। आकाशे पानीमा निर्भर हुनेहरूले लामो समय लाग्ने जात प्रयोग गर्नुहुँदैन। चाँडो पाक्ने जात पनि छन्। ती जात ढिलो रोपे पनि चाँडै पाक्छ, उपे्रतीले भने, त्यस्ता धानको वृद्धिविकास हुने समयमा कम पानी परे पनि खासै असर गर्दैन। सरदरभन्दा कम वर्षा भएको खण्डमा सुक्खा वा खडेरी सहने जात लगाउने, छिटो पाक्ने जातहरू लगाएर सुक्खा मौसम छल्ने प्रयास गर्ने, स्रोत संरक्षण प्रविधिको उपयोग गरी माटोमा प्रांगारिक पदार्थ बढाउँदा माटोले चिस्यान संरक्षण गरेर राख्न सक्छ, सन्तुलित मलखाद व्यवस्थापन गरेर बिरुवा स्वास्थ्य बनाउँदा केही हदसम्म तनाव सहन सक्छ। मुलुकमा २१ प्रतिशत आकाशे भरमा धान खेती गर्ने पर्छन्। कम पानी पर्दा त्यसको प्रत्यक्ष असर उनीहरूमा पर्छ। धान खेतीका लागि सुक्खा वा खडेरी भएपछि वातावरणीय तनाव थपिन्छ। र, उत्पादन र गुणस्तर घट्छ। त्यसैगरी सरदरभन्दा कम वर्षाको असर जलस्रोेत, ऊर्जा, सिँचाइ, खानेपानीलगायतका क्षेत्रमा देखिने भएकाले पूर्वतयारी अपनाउनुपर्ने विज्ञहरूको सुझाव छ। कम वर्षा हुँदा मोटामोटी सबै क्षेत्रमा असर गरे पनि कृषिमा धेरै प्रभाव पर्छ। लगाइसकेको बालीलाई जोगाउन कृषि विशेषज्ञको सुझाव लिने, पानी नभए त्यसको विकल्प खोज्नुपर्ने सुझाव विज्ञहरूको छ। नेपालमा मनसुन भित्रिने सरदर मिति जुन १३ हो।"
चालू पुँजी कर्जा नियन्त्रणमा,"काठमाडौं : निजी क्षेत्रतर्फको चालू पुँजी, सेयर र सवारीमा प्रवाहित कर्जा घटेको छ। विशेष गरेर बिनाधितो व्यवसाय सञ्चालनमा दिने चालू पुँजी कर्जा नियन्त्रणमा आएको हो। आर्थिक वर्ष २०७९८० को १० महिनामै निजी क्षेत्रतर्फको अधिविकर्ष कर्जा ६६७ प्रतिशतले घटेको छ। जथाभावी कर्जा लगानी भएकोले नेपाल राष्ट्र बैंकले चालू पुँजीको गाइडलाइन बनाएर कडाइ गरेसँगै सो शीर्षकको कर्जा घटेर नियन्त्रणमा आएको हो। यो पछिल्लो वर्षको कर्जाको पुनर्वर्गीकरणको कारणसमेतले घटेको राष्ट्र बैंकको भनाइ छ। व्यवसायलाई छोटो समयका लागि बिनाधितो लिने चालू पुँजी व्यवस्थापन अर्थात् अधिविकर्ष कर्जा दिइन्छ। बैंक तथा वित्तीय संस्थाले चालू पुँजीको व्यवस्थापनका लागि यस्तो ऋण प्रदान गर्छन्। यस्तो ऋणमा ब्याजदर अन्य ऋणको भन्दा बढी हुन्छ। पैसा आफ्नो खातामा नसारेसम्म यस्तो कर्जामा ब्याज लाग्दैन। राष्ट्र बैंकका प्रवक्ता डा गुणाकर भट्टले पहिलाको जस्तो अहिले एउटा शीर्षकमा कर्जा लिएर सेयर र जग्गामा लगानी गर्ने स्थिति नरहेको बताउँछन्। उनी भन्छन्, चालू पुँजी गाइडलाइनलाई लागू गरेपछि कर्जाको गुणस्तर कायम राख्न ठूलो भूमिका खेलेको छ। यसले निजी क्षेत्र तथा व्यवसायीले जे पायो त्यही कर्जा मागेर भएन। राष्ट्र बैंकले दिएको गाइडलाइनमा रहनु पर्यो। निर्देशिकालाई राष्ट्र बैंकले कडाइका साथ लागू गरेपछि चालू पुँजी कर्जाको गुणस्तर कायम रहेको छ। डा गुणाकर भट्ट प्रवक्ता , नेपाल राष्ट्र बैंक केन्द्रीय बैंकको तथ्यांकअनुसार सेयर कारोबारका लागि लिने मार्जिन प्रकृतिको कर्जा ६९ प्रतिशतले घटेको छ । त्यस्तै, हायर पर्चेज कर्जा १२१ प्रतिशतले घटेको छ। कुनै पनि सवारीसाधनको खरिदमा किस्ताबन्दीमा भुक्तानी गर्ने गरी निश्चित प्रतिशतसम्म मात्र प्रदान गर्ने कर्जालाई हायर पर्चेज कर्जा भनिन्छ। यस्तो कर्जामा धितोको रूपमा सम्बन्धित सवारीसाधन नै रहन्छ। कर्जा नतिरेसम्म यस्तो सवारीसाधन बैंकको नाममा रहन्छ र कर्जा तिरिसकेपछि सम्बन्धित धनीको नाममा बैंकले सवारीसाधनको नामसारी गरिदिन्छ। सरकारले आन्तरिक ऋण बढी लिँदा निजी क्षेत्रमा जाने कर्जा प्रभावित हुन्छ भनिन्छ। तर यतिबेला निजी क्षेत्रमा कर्जा घट्नुको भने यो कारण होइन। सरकारले ऋण लिइरहँदा पनि अहिले बैंकहरूसँग निजी क्षेत्रलाई कर्जा दिन पर्याप्त पैसा छ। बैंकहरूसँग दुई खर्ब रुपैयाँभन्दा बढी लगानीयोग्य पुँजी छ। तर पछिल्लो समय चालू पुँजी गाइडलाइनलाई राष्ट्र बैंकले कडाइका साथ लागू गरेपछि कर्जाको गुणस्तर कायम राख्न ठूलो भूमिका खेलेको नेपाल राष्ट्र बैंकका प्रवक्ता डा गुणाकर भट्ट बताउँछन्। यद्यपि अहिले बैंकमा पर्याप्त तरलता छ। कर्जानिक्षेप अनुपात (सीडी रेसियो) ८४४० प्रतिशत छ। बैंकहरू साढे २ खर्ब रुपैयाँ कर्जा दिने हैसियतमा छन्। तर बजारमा कर्जाको माग पक्ष बलियो हुन नसकेको प्रवक्ता डा भट्टले स्विकार गरे। निजी क्षेत्रले पनि व्यवसाय विस्तार गर्ने वातावरण विस्तारै भएपछि कर्जा लिन जोड गर्ने उनको भनाइ छ। तर अहिले अर्थतन्त्र शिथिल भएकाले पनि निजी क्षेत्रमा कर्जाको माग नभएको हुन सक्ने डा भट्ट बताउँछन्। यता बैंक तथा वित्तीय संस्थाबाट प्रवाहित कर्जामध्ये आवधिक कर्जा २१२, रियल स्टेट कर्जा (व्यक्तिगत आवासीय घर कर्जासमेत) ४३ र ट्रस्ट रिसिट (आयात) कर्जा ६२ प्रतिशतले बढेको छ। समग्रमा चालू आवको वैशाखसम्ममा बैंक तथा वित्तीय संस्थाबाट निजी क्षेत्रमा प्रवाहित कर्जा १ खर्ब ५३ अर्ब १७ करोड (३३ प्रतिशत)ले बढेको छ। तर अघिल्लो वर्षको सोही अवधिमा यस्तो कर्जा ५ खर्ब ४८ अर्ब १४ करोड (१३४ प्रतिशत) ले बढेको थियो। वार्षिक बिन्दुगत आधारमा २०८० वैशाख मसान्तमा बैंक तथा वित्तीय संस्थाबाट निजी क्षेत्रतर्प प्रवाहित कर्जा ३१ प्रतिशतले बढेको छ। लगानीमा रहिरहेको कर्जामध्ये १२१ प्रतिशत कर्जाको लागि चालू सम्पत्ति (कृषि तथा गैरकृषिजन्य वस्तु) सुरक्षणको रूपमा छ। यसबाहेक ६७३ प्रतिशत कर्जाको लागि घरजग्गा धितो सुरक्षणमा छ।"
प्री ओपन सेसनमा झिनो अंकले घट्यो नेप्से,काठमाडौं : प्री ओपन सेसनमा नेप्से परिसूचक झिनो अंकले घटेको छ। यो समयमा ०४९ अंकले घटेर २०२०१५ विन्दुमा झरेको हो। सेन्सेटिभ इण्डेक्स भने ०७९ अंकले घटेको छ। आज प्री ओपन सेसनमा २० कम्पनीको सेयर कारोबार भयो। ती कम्पनीको १७ हजार ५४० कित्ता सेयर ७४ लाख ६२ हजार २५३ रुपैयाँमा खरिदबिक्री भयो। कारोबारमा आएका २० कम्पनीमध्ये १३ को मूल्य बढ्यो भने ५ को घट्यो। बाँकी दुई कम्पनीको मूल्य स्थिर रह्यो।
कोरला सडकको ७४ करोड बजेट फिर्ता,"जोमसोम : राष्ट्रिय गौरवको बेनीजोमसोमकोरला सडक आयोजनालाई चालू आर्थिक वर्ष सडकतर्फ विनियोजन गरिएको १ अर्ब ३३ करोड बजेटमा ७३ करोड ६९ लाख रुपैयाँ बजेट फिर्ता भएको छ। अर्थ मन्त्रालयले चालू आर्थिक वर्ष विनियोजन गरेको सडकतर्फको बजेट रकमान्तर गरेको हो। सडकतर्फको बजेट आधाभन्दा बढी घटेसँगै आयोजनाको सडकतर्फ चालू वर्षको बजेट ५९ करोड ३१ लाख रुपैयाँमा सीमित भएको हो। जसमध्ये १० करोड रुपैयाँ बजेट अर्थ मन्त्रालयले रोक्का गरिराखेको छ। राष्ट्रिय गौरवको कोरला सडकअन्तर्गत पछिल्लो समय सडकतर्फ तीन योजना थपिएका थिए। सुरुवाती चरणमा सडक स्तरोन्नति सुरु गरिएको बेनीजोमसोम सडक ४ खण्ड र जोमसोमकोरला ७ खण्डमा सडक स्तरोन्नति सुरु गरिएको थियो। बेनीजोमसोम ७६ किमि सडकको तेस्रो खण्ड कैकुखन्ती २५ किमि डीबीएसडी कालोपत्रे सडक सम्पन्न भइसकेको छ भने अन्य तीन खण्ड निर्माणाधीन अवस्थामा छन्। पछिल्ला पटक थपिएको मालढुंगाबेनी १३ किमि कालोपत्रे सडक, बेनीगलेश्वर ३ किमि कालोपत्रे सडक र जोमसोमकागबेनी १३ किमि कालोपत्रे निर्माणाधीन अवस्थामा छन्। राष्ट्रिय गौरवको बेनीजोमसोमकोरला सडक आयोजनामा ठेक्का सम्झौता गरी निर्माणको काम ढिलासुस्ती गर्ने निर्माण कम्पनीका कारण बजेट फिर्ता हुन पुगेको आयोजना प्रमुख जगत प्रजापतिले उल्लेख गरे। कोरोना कहरको जोखिम रोकिँदासमेत निर्माण कम्पनीले सडक निर्माणलाई प्राथमिकता नदिँदा बजेट खर्च नसक्दा बजेट फिर्ता गएको उनले बताए। आयोजनाअन्तर्गत सडकतर्फको बजेट फिर्ता गए पनि पुलतर्फको बजेट यथावत् रहेको आयोजनाका लेखापाल ईश्वर गैरेले जानकारी दिए। चालू वर्ष पुल र पुल पुलेसातर्फ ५ करोड ७६ लाख रुपैयाँ बजेट विनियोजन भएको लेखापाल गैरेले बताए। उनका अनुसार सडकतर्फको बजेट ५९ करोड ६९ लाख र पुलपुलेसातर्फको बजेट ५ करोड ७६ लाख गरी आयोजनाको चालू वर्षको कुल बजेट ६५ करोड ७ लाख रुपैयाँ रहेको छ। चालू आर्थिक वर्ष २०७९०८० का लागि घटेपछिको बजेटमा आयोजनाले जेठ महिनासम्ममा ५८५३ प्रतिशत वित्तीय प्रगति भएको लेखापाल गैरैले जानकारी दिए। लेखापाल गैरेका अनुसार सडकतर्फ ३५ करोड र पुलतर्फ २ करोड ९२ लाख गरी ३८ करोड ९ लाख रुपैयाँ बजेट खर्च भएको हो। राष्ट्रिय गौरवको सडकअन्तर्गत गत वर्षसम्ममा सडक र पुलतर्फ गरी ५ अर्ब ९७ करोड रुपैयाँ खर्च भइसकेको आयोजनाले बताएको छ। कोरला सडकको हालसम्मको कुल भौतिक प्रगति ७६ प्रतिशत रहेको छ भने वित्तीय प्रगति ७० प्रतिशत रहेको आयोजनाका सूचना अधिकारी इन्जिनियर विष्णु चापागाईंले जानकारी दिए। उनले आयोजनाअन्तर्गत जोमसोमकोरला ग्राभेल सडकको ७ खण्डमध्ये ६ खण्ड आयोजनालाई हस्तान्तरण भइसकेको बताए। पुलतर्फ गलेश्वरदेखि कोरलासम्म २० वटा रहेकोमा ६ पुल आयोजनालाई हस्तान्तरण भइसकेका छन् भने आधा दर्जन पुल निर्माणको अन्तिम चरणमा रहेको इन्जिनियर चापागार्इंको भनाइ छ। चालू आर्थिक वर्षमा थासाङ३ लेतेको सेतुखोला पुलको ठेक्का सम्झौता भई काम अघि बढेको उनले बताए। आव २०७३७४ मा ठेक्का सम्झौता भई सडक स्तरोन्नति सुरु गरिएको उपल्लो मुस्ताङको चराङछोसेर ग्राभेल सडक निर्माण कम्पनीका कारण अझै अलपत्र छ। २०७६ सालमै एकै पटक सुरु गरिएको ७ खण्डको सडक निर्माणमध्ये ६ खण्ड हस्तान्तरण भइसक्दा निर्माण कम्पनीको बेवास्ताले चराङछोसेर २५ किमि सडक सम्पन्न हुन नसकेको हो। तामाङ गौरी पावती जेभी ठेक्का कन्स्ट्रक्सनले जिम्मा लिएको सो सडकको भौतिक प्रगति ७० प्रतिशत रहँदा सडक अलपत्र पारिएको हो। यसैगरी राष्ट्रिय गौरवको सडकअन्तर्गत जोमसोमकागबेनी कालोपत्रे सडक पनि निर्माण कम्पनीका कारण ढिलासुस्ती भएको छ। सो सडकको सम्झौता अवधि सकिन चार महिना बाँकी रहँदा हालको भौतिक प्रगति १० प्रतिशत मात्र छ। आयोजनाले बेनीजोमसोम सडकको दोस्रो खण्डको घाँसाकाभ्रेभीर ३ किमि सडकमा डीबीएसडी कालोपत्रेकोे काम अघि बढेको जनाइएको छ। यसैगरी म्याग्दी र मुस्ताङको सबैभन्दा जोखिमयुक्त स्थान काभ्रेभीर सडकमा २१ सय मिटर आरसीसी सडक विस्तार गर्नुपर्नेमा ८ सय मिटर आरसीसी भइसकेको जनाएको छ।"
हुँदै नभएको वडामा बजेट विनियोजन,"चितवन : माडी नगरपालिकामा नौ वडा मात्रै छन्। विसं २०७१ मङ्सिर १६ गते माडी उपत्यकाका चार गाउँविकास समितिलाई समाहित गरेर एउटा नगरपालिका बनाइएको हो। गर्दी, बघौडा, कल्याणपुर र अध्योध्यापुरी गाउँविकास समितिलाई समाहित गरेर सो नगरपालिका बनाइएको थियो। सुरुवाती समयमा ११ वडा सिफारिस गरिएको भए पनि पछि सरकारले नौ वडा कायम गरेको थियो। संघीय सरकारले आर्थिक वर्ष २०८०८१ को बजेटमा वडा नं १० लाई बजेट विनियोजन गरेको छ। माडी नगरपालिका वडा नम्बर १० तोकेर अर्थ मन्त्रालयले सर्शत अनुदानको बजेट पठाएको नगर प्रमुख ताराकुमारी काजी महतोले जानकारी दिइन्। उनले भनिन्, 'माडीमा वडा नं १० छँदै छैन तर रु १० लाख बजेट वडा नं १० भनेर छुट्टयाइएको छ।' कार्यक्रम नै तोकेर बजेट विनियोजन गरिएको उनले बताइन्। नगरपालिकालाई दिइएको बजेट भएको भए आवश्यकताअनुसार खर्च गर्न सकिने भए पनि तोकेर नै पठाइएपछि के गर्ने भन्ने अन्योलमा परेको उनको भनाइ छ। स्यालोट्युवेल जडानका लागि रकम विनियोजन भएको नगरपालिकाका प्रमुख प्रशासकीय अधिकृत शेषकान्त पौडेलले जानकारी दिए। नगरपालिकामा नयाँ जनप्रतिनिधि आएसँगै पहिलो कार्यपालिका बैठकले माडीको बाँदरझुलालाई वडा नं १० बनाउन संघीय सरकारलाई सिफारिस गरेको छ। संघीय सरकारले निर्णय गरेको भने छैन। उनले भने, 'वडा सिफारिस गरिएको छ, तर निर्णय भइसकेको छैन, तर बजेट विनियोजन भएर आयो।' अब यो बजेटलाई के गर्ने भन्ने विषयमा संघीय सरकारसँग कार्यान्वयनका क्रममा समन्वय गरिने उनले बताए। बजेट आएको भए पनि वडाको विषयमा आधिकारिक जानकारी नआएको उनको भनाइ छ। माडीमा अन्तर सरकारी वित्तीय रकम रु ४७ करोड ५१ लाख बजेट आएको छ । त्यसमध्ये समानिकरण अनुदान रु १२ करोड १५ लाख, नेपाल सरकारको समानिकरण न्यूनतम अनुदान रु तीन करोड ५० लाख, समानिकरण सुत्रमा आधारित अनुदान रु आठ करोड १४ लाख, समानिकरण कार्यसम्पादनमा आधारित अनुदान रु ५१ लाख रहेको छ। त्यस्तै ससर्त अनुदान रु ३० करोड ३६ लाख रहेको छ। संघीय सरकारले कृषि, स्वास्थ्य, शिक्षा, पर्यटन, पुर्वाधार, सामाजिक विकास लगायतका क्षेत्रमा बजेट तोकेर पठाएको छ। विशेष कार्यक्रमअन्तर्गत दुई कार्यक्रम वडा नै तोकेर पठाइएको उनले बताए। उनुभयो ।"
"आर्थिक विधेयकको तीन दफामा बैंकबीमा संगठनहरूको आपत्ति, खारेज नगरे आन्दोलन गर्ने","काठमाडौं : बैंक तथा वित्तीय संस्थाहरू र बीमा कम्पनीका छाता संगठनहरूले आर्थिक विधेयक, २०८० को बुदा नं २६, २७ र २९ लाई तत्काल खारेज गर्न सरकारसमक्ष माग गरेका छन्। मर्जरप्राप्ति, धितोपत्र, घर जग्गा र एफपिओसँग सम्बन्धित उक्त बुँदाहरू खारेज गर्न तत्काल तदारुकता नदेखाए चरणबद्ध विरोधका कार्यक्रम गर्ने चेतावनी दिएका छन्। उक्त व्यवस्थाले समग्र अर्थतन्त्रमा गम्भीर प्रभाव पर्ने भन्दै नेपाल बैंकर्स संघ, बैंक तथा वित्तिय संस्था परिसंघ नेपाल (सिविफिन), डेभलपमेन्ट बैंकर्स एशोसिएशन नेपाल, नेपाल वित्तीय संस्था संघ, नेपाल बीमक संघले वुधबार संयुक्त विज्ञप्ति जारी गर्दै खारेज माग गरेका हुन्। आर्थिक विधेयक, २०८० को दफा २६ मा कुनै निकायले फर्दर पब्लिक अफरिङ्ग (एफपिओ) बाट प्रिमियम मूल्यमा शेयर जारी गरी प्राप्त भएको रकममध्ये आर्थिक वर्ष २०७८७९ सम्म हिताधिकारीलाई बोनस सेयरको रूपमा वितरण गरेको लाभांश रकमलाई आयकर ऐन, २०५८ को दफा ५६ को उपदफा (३) बमोजिम आयमा समावेश गर्नुपर्ने व्यवस्था गरेको थियो। दफा २७ मा निकायहरु आपसमा गाभिदा वा प्राप्ति (मर्जर वा एक्विजिसन) मा सौदाबाजी गर्दा प्राप्त लाभ (बार्गेन पर्चेज गेन) बापतको आयलाई कर प्रयोजनको लागि आयमा समावेश गरी कर दाखिला गर्नुपर्ने व्यवस्था छ। दफा २९ मा धितोपत्र, जग्गा तथा घर जग्गाको व्यवसायिक कारोवार गर्नेलाई छुटसम्बन्धी व्यवस्था गर्यो। यसलाई जेठ ३० गते बसेको नेपाल सरकारको अर्थ सम्बन्धी प्रस्तावलाई कार्यान्वयन गर्न प्रतिनिधि सभामा पेस भएको थियो। यी तीनवटै प्रावधानका कारण अर्थतन्त्रका प्रमुख क्षेत्रहरु धैंकिङ, बीमा लगायत समग्र अर्थतन्त्रमा नै अपूरणीय क्षति पुग्ने सम्बद्ध संगठनहरुको दाबी छ। दशकौं अघि नै भए गरेका कार्यहरुलाई समेत प्रभाव पार्ने गरी आर्थिक विधेयकमा गरिएको व्यवस्थाहरुले नेपालको संविधानले सुनिश्चित गरेको मौलिक हकको हनन हुन गएको छ। पूँजी योगदानमा कर नलाग्ने अन्तर्राष्ट्रिय मान्यता अनुरुप नै एफपिओ बाट प्राप्त हुने प्रिमियम तथा मर्जर तथा प्राप्तिबाट सिर्जना हुने बार्गेन पर्चेंज गेनलाई कुनै पनि कानूनी धरातलमा सम्बन्धित संस्थाको आम्दानी मानी कर लगाउने व्यवस्था आयकर सम्बन्धी नेपालको कानुनमा नभएको व्यवस्था विपरीत हुने गरी आयकर ऐन २०५८ को दफा ५६३ को अपव्याख्या गरिएको छ, विज्ञप्तिमा भनिएको छ। यसअघि आयकर निर्देशिका २०६६, को वृंदा नं १३९ मा नै कर नलाग्ने भनी स्पस्ट रुपमा उल्लेख गरिएको र आन्तरिक राजश्व विभागले ठूला करदाता कार्यालयलाई कर नलाग्ने भनी निर्णय गरी पत्राचार गरेको थियो।"

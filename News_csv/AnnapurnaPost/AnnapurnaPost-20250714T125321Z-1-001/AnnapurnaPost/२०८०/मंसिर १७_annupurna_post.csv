शीर्षक,विवरण
पर्वतीय देशबीच हातेमालोको अवसर,"कोप२८ सम्मेलनमा हाम्रो मुख्य एजेन्डा थियो जलवायु परिवर्तनका कारण नेपालमा परेको असरबारे विश्व समुदायलाई जानकारी गराउने। यो मामिलामा हामी सफल भएका छौं। हिमालः हामीलाई जलवायु संकटबाट कसले बचाउँछ भन्ने शीर्षकमा नेपालले नै अध्यक्षता गरेर एउटा महत्वपूर्ण सत्र सम्पन्न भएको छ। हिमाली क्षेत्र, त्यहाँको जनजीवन र हानीबारे विश्व समुदायको ध्यानाकर्षण भएको छ। यो विषय संयुक्त राष्ट्रसंघका महासचिवले नै गम्भीर रूपमा लिनुभयो। उनले जलवायु परिवर्तनबाट हिमाली क्षेत्रमा पारेको प्रभाव र त्यसको क्षतिपूर्ति दिन धनी राष्ट्रलाई आग्रह गर्नुभयो। अर्कोतिर, पर्वतीय देशहरूका समस्या समाधानमा हातेमालो र सहकार्यको वातावरण बनेको छ। हिमालका मुद्दालाई सम्बोधन गर्नका लागि अन्तर्राष्ट्रिय समुदायको साथ आवश्यक छ। (महेश्वर ढकाल, वन तथा वातावरण मन्त्रालयका सहसचिव हुन्। )"
असान्दर्भिक नाराको राजनीति,"दोष प्रणालीको होइन। त्यसैले उपचार पनि प्रणाली बदलेर हुने होइन। नेपालमा गणतन्त्रमाथि प्रश्न उठेको हो ? के नेपालमा राजतन्त्र पुनस्र्थापनाको सम्भावना छ ? के संघीय लोकतान्त्रिक गणतन्त्रको सान्दर्भिकतामाथि बहस आवश्यक भएको हो ? केही समययता सडकमा लागेका नारालाई लिएर कतिपयको मनमा यस्ता प्रश्न उठ्ने गरेको पाइन्छ। यस किसिमको बहसको परिस्थिति बन्नु दुर्भाग्यपूर्ण अवस्था हो। यस्तो परिस्थिति आउनुमा राजनीतिक नेतृत्वको कमजोरी जिम्मेवार होला, प्रणालीको खोट होइन। परिवर्तनलाई दोष दिएर यस किसिमको बहस सिर्जना गरी प्रतिगमनको औचित्य सावित गर्न सकिन्न। त्यस्तो प्रयत्न गर्न खोज्नु दिवास्वप्न मात्र हो। हो, क्रान्तिपछि प्रतिक्रान्तिको खतरा जहिले पनि रहन्छ। तर, नेपालमा त्यसको पनि समय गुज्रिसकेको छ। कतिपयले बेलायतको उदाहरण दिएर राजतन्त्र पुनस्र्थापना हुनसक्ने आशा सञ्चार गर्न प्रयास गरेको पाइन्छ। सन् १६४९ मा तत्कालीन राजा चाल्र्स प्रथमलाई फाँसी दिएर अन्त्य भएको बेलायती राजतन्त्र नयाँ सम्झौताका आधारमा चाल्र्स द्वितीयलाई सन् १६६० मा पुनस्र्थापना गरिँदाको परिवेश बेग्लै हो। नेपालमा न राजतन्त्रको अन्त्य त्यसरी भएको हो, न त्यो बाटोबाट पुनस्र्थापनाको चरणसम्म पुर्याउन कसैले चाहेर पनि सम्भव छ। शासकीय स्वरूपमा परिवर्तन सम्भव होला तर नेपालमा राजतन्त्र इतिहास हो। गणतन्त्र वर्तमान र भविष्य हो भन्नेमा कुनै सन्देह छैन। कुनै पनि देशमा राजतन्त्रको स्थापना, विस्तार र उन्मूलन बलपूर्वक नै हुने गरेको छ। एक वंशबाट अर्को वंशमा हुने रूपान्तरण पनि बलपूर्वक नै हुने हो। नेपालको इतिहास पनि त्यही हो। नेपालमा शाह वंश पहिलो राजवंश होइन। न त यसको स्थापना वा विस्तार जनमत संग्रह वा लोकप्रिय मतको आधारमा भएको हो। यसको उदय र विस्तार युद्धबाटै भएको हो। बलपूर्वक भएको हो। र, यसको अन्त्य पनि बलपूर्वक हुनु स्वाभाविक थियो। त्यो हतियारको बलमा नभई जनबलको आधारमा भयो। रक्तपातपूर्ण भएन। बेलायतमा राजतन्त्रको अन्त्य हुँदा तत्कालीन राजा चाल्र्स प्रथमको हविगत नेपालका राजाले बेहोर्नु परेन। यो सबैका लागि खुसीको कुरा हो। कतिपयले राजा ज्ञानेन्द्रले पत्रकार सम्मेलन गरेर आफैंले गाडी चलाएर राजदरबारबाट बिदा लिएको प्रसंग उठाउँदै नेपालको राजवंशको महिमा गाउने गरेको समेत सुनिन्छ। त्यो आत्मरति मात्र हो। राजाले स्वच्छेले गद्दी त्यागेका होइनन्। जनआन्दोलनको माध्यमबाट राजतन्त्रको अन्त्य भएको हो र निर्वाचनबाट गठित संविधानसभाको बैठकले वैधानिक घोषणा गरेर गणतन्त्र स्थापना गरेको हो। ज्ञानेन्द्रलाई बहिर्गमनका निम्ति राजनीतिक नेतृत्वले सहज वातावरण बनाइदिएको हो। उनी आफैं गएका होइनन्, पठाइएको हो। यसमा अन्य व्याख्याको औचित्य छैन। हरेक देशमा राजतन्त्र स्थापना र अन्त्यका आआफ्नै इतिहास छन्। बेलायतमा एउटा अवस्था रह्यो। फ्रान्स वा अन्य कतिपय युरोपेलीअफ्रिकी मुलुकमा अर्को स्थिति बन्यो। सोभियत संघदेखि चीनसम्मको इतिहास भारतमा आइपुग्दा बेग्लै ढंगले रचना भयो। नेपालमा अर्को किसिमले भयो। यसलाई तत्कालीन समय, त्यहाँको भूराजनीतिक अवस्था एवं संस्कृति र जनमतले निर्धारण गर्ने गर्दछ। तर, कटुसत्य के हो भने समय गतिशील हुन्छ। यो अगाडि बढ्छ, पछाडि जाँदैन। नेताको विकल्प हुन्छ। दलको पनि विकल्प हुन्छ। तर, लोकतन्त्रको विकल्प उन्नत लोकतन्त्र हो। राजतन्त्र होइन। त्यो सम्भव छैन। मुलुकमा परिवर्तन त भयो। तर, परिवर्तनका एजेन्डा सम्बोधन हुन सकेनन्। सुशासनको अभाव भयो। भ्रष्टाचारको जालो फैलियो। जनतामा निराशा छायो। नेपालमा राजतन्त्रकै कुरा गर्दा पनि शाहवंश राजतन्त्रको जन्मदाता होइन। काठमाडौंमा शाह वंशको उदय हुनुअघि मल्ल वंशको शासन थियो। त्यसअघि लिच्छवी वंश थियो। त्यो पनि पहिलो थिएन। नेपाल राज्यको इतिहास गोपाल वंश, आभिर वंश, किराँत वंश, सोम वंश, सेन वंश आदि थुप्रै वंश परम्पराबाट गुज्रिएर आएको हो। हरेक शासनकालको आफ्नै इतिहास छ। यो सबै त्यो बेलाको आवश्यकता होला वा बाध्यता। अहिलेका लागि इतिहास हो। त्यसको पुनरावृत्ति हुन सक्दैन। शाह वंश पनि त्यही हो। इतिहास हो। यो न वर्तमान हुन सक्छ, न भविष्य। नेपालमा राजतन्त्रको पक्षमा सडकमा नारा लागेको छ। यो सत्य हो। यो लोकतन्त्रले दिएको छुट हो, त्यो पनि सत्य हो। राजतन्त्रको समयमा गणतन्त्रको पक्षमा नारा लाग्नु राज्यद्रोह हुन्थ्यो। मृत्युदण्ड दिइन्थ्यो। गणतन्त्रको नारा लगाएबापत धेरैले प्राणको आहुति दिनुपर्यो। नेपालमा प्रजातन्त्रको स्थापना त्यत्तिकै भएको होइन। लोकतन्त्र र गणतन्त्र पनि त्यत्तिकै आएको होइन। त्यस्तो परिवर्तन आउनुमा जनताको बलिदानीको लामो शृंखला छ। त्यो बलिदानीलाई बिर्सनु वा अपमान गर्नु भनेको जनताप्रतिको गद्दारी हो। इतिहासले यसको मूल्यांकन गरिरहेको हुन्छ। हो, हरेक परिवर्तनका निश्चित लक्ष्य हुन्छन्। त्यसलाई सम्बोधन गर्ने विधि हुन्छ। नेपालमा २००७ सालमा प्रजातन्त्र स्थापना गर्दा होस् वा २०४६ सालमा पुनस्र्थापना वा २०६२६३ को जनक्रान्ति सम्पन्न गर्दा होस्, त्यसको निश्चित लक्ष्य थियो। निश्चित पृष्ठभूमि थियो। विभिन्न राजनीतिकसामाजिक आन्दोलन, क्रान्ति, युद्ध वा अन्य जनप्रदर्शनजनदबाबको समुच्चरूप परिवर्तन थियो। परिवर्तनका निश्चित एजेन्डा थिए। त्यसलाई संस्थागत गर्ने विधि संघीय लोकतान्त्रिक गणतन्त्र थियो। र, त्यसले जनआकांक्षालाई सम्बोधन गर्ने निश्चित खाका र समयावधि निर्धारित थियो। मुलुकमा परिवर्तन भयो। तर, परिवर्तनका एजेन्डा सम्बोधन हुन सकेनन्। सरकारबाट सही किसिमले सेवाप्रवाह भएन। भ्रष्टाचारको जालो फैलियो। कमिसनतन्त्र संस्थागत हुन थाल्यो। विकृतिले सीमा नाघ्यो। सुशासनको अभाव भयो। जनतामा निराशा छायो। नेतृत्वप्रति वितृष्णा बढ्यो। कतिपय दलको औचित्वमाथि प्रश्न उठ्यो। विरोधको स्वर विद्रोहको चरणतर्फ अघि बढ्न थाल्यो। यो यथार्थ हो। तर, त्यो प्रणालीको विफलता होइन। लोकतन्त्र वा गणतन्त्रको कारण यो अवस्था आएको होइन। यो सरकारको विफलता हो। नेतृत्वको असफलता हो। समस्या जहाँ छ, समाधान त्यहीँ खोज्नुपर्छ। रोग जे हो, उपचार त्यसैको गर्नुपर्छ। दोष प्रणालीको होइन, उपचार प्रणाली बदलेर हुने होइन। राजतन्त्र पुनस्र्थापनाको कुनै औचित्य र सान्दर्भिकता छैन।"
जमघटपछिको स्वास्थ्य,"जुनसुकै समाजलाई पनि खुसी र चाडबाडले प्रभाव पार्छ नै। तर, नेपाली समाजमा फरक छ। हामी एक साता पहिलेदेखि नै र एक साता पछिसम्मै रमाइरहन्छौं। माग बढ्दा आपूर्ति बढाउनुपर्ने अर्थशास्त्रीय नियमभन्दा माग बढेपछि मिसावट, मूल्य बढाउने प्रवृत्तिले नेपाली बजार आक्रान्त हुने गर्छ। मासु, चिल्लो, मसला, मिठाई, धूमपान र मद्यपान अनि मुखमैत्री छौं हामी अधिकांश, स्वास्थ्यमैत्री छैनौं। खानपानका सन्दर्भमा छउन्जेल भोजपुरे ख्वाइ, सिद्धिएपछि सिद्रा सुकाइ मध्यमवर्गीय परिवारमा व्याप्त छ। यसैका कारण कैयौं स्वास्थ्य समस्या निम्त्याइरहेका छौं। खासमा खुसीको अवसर र जमघटलाई पनि कस्तो बनाउने भन्ने तपाईं हाम्रै हातमा छ। खाना र व्यवहारमा ध्यान नदिँदा अस्पतालमा चाप हुनु स्वाभाविक हो। उच्च रक्तचाप, मुटु र पेटजन्य समस्या अपच, पखाला तथा निन्द्राजन्य बिरामीको संख्या ह्वात्तै बढ्छ। दीर्घरोगीमा समस्या झन् बढ्छ भने जोखिमको बाटोमा रहेकाहरूमा एकैपटक लक्षण देखिन थाल्छ। लामो समयपछि र अन्तरालमा आउने जमघटमा आवश्यकभन्दा बढी मात्रामा गुलियो, चिल्लो र गरिस्ट खाना खाने हाम्रो बानी छ। खानपिनमा गुलियो, अमिलो, पिरो, नुनिलो र चिल्लोको मात्रा बढी भएको आहार, विहार हामीलाई मनपर्छ। जसले निद्रासमेत असन्तुलन हुन गई स्वास्थ्यमा गडबड हुन्छ। प्रशस्त रक्सी नभए, मनग्गे खान नपाए, धूमपानको फूर्तिफार्ती नलाए हाम्रो धित मर्दैन। नाचगान र गफगाफ नगरे अनि जुवातास नखेले चाड मानेजस्तो नहुने सोच धेरैमा पाइन्छ। चित्ताकर्षक रंग मिसाइएको मिठाई स्वादका लागि जति मिठो भए पनि गुणस्तरहीन हुन्छ। त्यस्ता हानिकारक मिठाइले भने स्वास्थ्यलाई राम्रो गर्दैन। रंगमा सिसा, पारो, तामाजस्ता तत्व हुन्छन्। तामाको आयनले श्वासप्रश्वास प्रणालीमा प्रत्यक्ष असर गर्छ भने मांसपेशीलाई क्षतविक्षतपार्छ। पारोयुक्त लबणले घाँटी खसखसाउने, श्वासप्रश्वासमा समस्या, आन्तरिक सुजनजस्ता समस्या उत्पन्न गराउँछ। पारोले मुख्यतः निष्कासन प्रणाली, मिर्गाेलामा असर तथा तामाजन्य विषादीको संग्रहमा मद्दत पुर्याउँछ। सिसाले कोरेको वंशाणु डिएनए र आरएनएसँग अन्तक्र्रिया गरी क्षतविक्षत बनाउँछ। शरीरबाट सजिलै बाहिर नआउने र भित्र पनि नष्ट नहुने यस्ता तत्वहरू लामो समयसम्म शरीरमा रहन्छन्। जुन मन्दबिष हुन्। पटाकाका नकारात्मक पक्ष अनगिन्ती छन्। यसबाट प्रताडित हुनेमा अधिकांश महिला, १८ भन्दा कम उमेरका बालबालिका र त्यसमा पनि मधेसका बढी हुन्छन्। युनिसेफका अनुसार विश्वमा बर्सेेनि साढे ७ लाख व्यक्तिको डढेर मृत्यृ हुन्छ, जसमा चाडबाडमा पड्काउने पटाका मुख्य जिम्मेवार छ। पटाकामा एउटा आवाजको र अर्काे पड्काइ वा ब्लास्टको प्रभाव हुन्छ। तिखो आवाजले फिर्ता नहुन सक्ने गरी कानको भित्री नशा कमजोर हुनसक्छ भने पड्काइले कानको जाली फुट्नसक्छ। फुटे शल्यक्रिया नै गर्नुपर्छ। कान कराउने समस्या स्थायी वा अस्थायी रूपमा देखिन सक्छ। ५० डेसिवलभन्दा बढी आवाज कान तथा स्वास्थ्यका लागि हानिकारक हुन्छ भने १२५ डेसिवल बढीले कानको पर्दालाई नोक्सान तथा श्रवणशक्ति गुम्न सक्छ। पटाकामा भएको नाइट्रोजन डाइअक्साइड, सल्फर डाइअक्साइड, क्याडमियम, सिसा, तामा, म्यागनिज, सोडियम, सल्फर, म्याग्नेसियम, पोटासियमलगायतले ब्रोङकाइटिस जस्ता श्वासप्रश्वाससम्बन्धी समस्या निम्त्याउँछ। सास र दमको समस्या हुनेहरू धुवाँबाट बच्नुपर्छ। जसका लागि घरभित्रै बस्ने, बाहिर निस्कँदा मास्क लगाउने तथा दमको औषधि साथमै राख्नुपर्छ। पटाकाका कारण जलिहाले जलेको भाग तुरुन्त चिसो सफा पानीमा डुबाउनुपर्छ। तेल वा घ्यु लगाउनुहँुदैन। पटाका चलाउँदा, दियो बाल्दा तथा खाना बनाउँदा प्रायः दुर्घटना हुन्छ। तसर्थ प्राथमिक उपचारका लागि फस्ट एड बक्स घरमा राख्नुपर्छ। पटाकाका कारण आँखामा कुनै कण परे तुरुन्त सफा पानीले धुनुपर्छ। तब पनि असजिलो महसुस भए चिकित्सकलाई देखाउनुपर्छ। बच्चाहरू संवेदनशील हुने भएकाले पटका पड्कँदा निस्कने आवाज, हानिकारक प्रदूषकसँगै बारुदका कण फैलिँदा बालबालिकामा केही समय सास फेर्न अप्ठ्यारो, आँखा, नाक सुक्खा हुन थाल्ने हुन्छ। आतेशवाजी र पटकाले आगजनी मात्र हुँदैन, बरु आँखामा चोट, आँखाको ढकनी च्यातिने, दृष्टि गुम्ने, हृदयघात, रक्तचाप, दम, छाला, सास, नाकको एलर्जी, ब्रोङकाइटिस, निमोनिया, कानको जाली च्यातिने, कान कराउने, श्रवणशक्ति नोक्सान हुने, हातखुट्टा जल्ने, टाउको दुख्ने, अनिद्रा तथा कहिलेकाहीँ ज्यानै जानेसमेत स्वास्थ्य समस्या हुनसक्छ। त्यसैले स्वास्थ्य जोगाउन पलपल होस् गर्नुपर्छ, हरेक काममा विचार पुर्याउनुपर्छ।  बुढाथोकी नेपाल चिकित्सक संघका उपाध्यक्ष हुन्"
पाँचथरको विजयी सुरुवात,फिदिम : पाँचथर सदरमुकाम फिदिममा सुरु भएको अन्तर्राष्ट्रिय आमन्त्रित किरात गोल्डकप फुटबल प्रतियोगितामा आयोजक पाँचथर फुटबल क्लबले विजयी सुरुवात गरेको छ। फिदिम माविको खेल मैदानमा शनिबार भएको उद्घाटन खेलमा तेह्रथुमकोे मितेरी क्बललाई २० गोलले पराजित गर्दै आयोजक पाँचथरले सेमिफाइनलमा स्थान पक्का गरेको हो। आयोजकको जितमा निर्देश राई र विशाल भण्डारीले एकएक गोल गरेका थिए। पहिलो हाफमा दुवै टोलीले गोलरहित बराबरी खेलेका थिए। दोस्रो हाफको ५८औं मिनेटमा निर्देश राईले सुरुवाती गोल गरेका थिए। खेलको इञ्जुरी समयमा विशाल भण्डारीले गोल गर्दै आयोजकको जित पक्का गरेका थिए। विदेशी खेलाडीसहित आयोजकविरुद्ध मैदान उत्रिएको तेह्रथुमले गोल गर्न नसक्दा पहिलो खेलबाटै बाहिरिन पुग्यो। इञ्जुरी समयमा तेह्रथुमका पेपे र ग्लोरेले रातो ककार्ड पाएका थिए। पेपेले रातो कार्ड पाएपछि तेह्रथुमका खेलाडीले रेफ्रीमाथि दुव्र्यवहारसमेत गरेका थिए। उद्घाटन खेलमा आयोजकका विशाल भण्डारी प्लेयर अफ दी म्याच घोषित भए। उनले पाँच हजार नगद पुरस्कार पाए। कोशी प्रदेशका मन्त्री शम्सेर राईले प्रतियोगिताको उद्घाटन गरेका थिए। २३ गतेसम्म सञ्चालन हुने प्रतियोगितामा नेपाल र भारतका गरी आठ टोलीको सहभागिता रहेको छ। प्रतियोगितामा पहिलो हुने टोलीले चार लाख चार हजार चार सय ४४ रुपैयाँ पुरस्कार पाउने छन्। यस्तै दोस्रो हुनेले दुई लाख दुई हजार दुई सय २२ रुपैयाँ प्राप्त गर्ने छन्। यसैगरी प्रत्येक खेलको प्लेयर अफ दी म्याचलाई पाँच हजार र प्लेयर अफ दी सिरिजलाई २५ हजार नगद पुरस्कार प्रदान गरिने आयोजक क्लबका अध्यक्ष अनुराग केप्छाकी मगरले जानकारी दिए।
क्रिकेटर पूजा महतो गृहनगरमा सम्मानित,महोत्तरी : महिला क्रिकेटर पूजा महतो गृहनगरमा सम्मानित भएकी छन्। उनलाई आईतबार गौशाला नगरपालिकाको कार्यालयले सम्मान गरेका हुन्। नगरप्रमुख डा दिपेन्द्र महतो र उपप्रमुख रेणु महतोले कार्यकक्षमा क्रिकेटर महतोलाई सम्मान गरेका हुन्। क्रिकेट खेलमा उत्कृष्ट प्रदर्शन गर्दै आएकी पूजा महतोले गौशाला नगरपालिकाको नामलाई समेत विश्वसमक्ष चिनाउन सफल भएको मेयर डा महतोले प्रशंसा गरेका छन्। त्यस्तै उपमेयर रेणु महतोले क्रिकेटर पूजा यहाँका महिलाको नेतृत्व गर्दै उदाहरणीय कार्य गरेको भन्दै उनको प्रशंसा गरेका हुन्। गौशाला नगरपालिका९ डुवरबन्ना घर भएकी क्रिकेटर पूजा महतो राष्ट्रिय टिममा यसैवर्ष डेब्यू गरेकी हुन्। उनले छोटो समयमै नेपाली महिला क्रिकेट टिममा अलराउन्डरका रूपमा उत्कृष्ट प्रदर्शन गरेकी छिन्।
ललितपुरले अंक बाँड्यो,काठमाडौं : ललितपुर सिटी एफसी र धनगढी एफसीले नेपाल सुपर लिग (एनएसएल) मा बराबरी खेल्दै अंक बाँडेका छन्। त्रिपुरेश्वरस्थित दशरथ रंगशालामा शनिबार भएको खेलमा दुवै टोलीले गोलरहित बराबरी खेल्दै एकएक अंक जोडेका हुन्। दुवै टोलीले आफ्नो अपराजित यात्रालाई भने कायमै राखेका छन्। लगातार दुई खेलमा जित निकालेको धनगढी तेस्रो खेलमा बराबरीमा रोकिँदा सात अंकसहित लिगको शीर्ष स्थानमा छ। धनगढीले यसअघि नवप्रवेशी वीरगन्ज युनाइटेडलाई २१ र बुटवल लुम्बिनीलाई १० गोलले पराजित गरेको थियो। यसैगरी तीन खेलमा एक जित र दुई बराबरीको नतिजा निकालेको ललितपुर सिटी एफसी पाँच अंकका साथ दोस्रो स्थानमा छ। पहिलो खेलमा बुटवल लुम्बिनीलाई २० गोलले पराजित गरेको ललितपुरले दोस्रो खेलमा पोखरा थन्डर्ससँग गोलरहित बराबरी खेलेको थियो। शनिबार दुवै टोली स्पष्ट तीन अंक बटुल्ने रणनीतिका साथ मैदान प्रवेश गरे पनि गोल गर्न नसक्दा बराबरीमै चित्त बुझाउन बाध्य भए। ललितपुरको तुलनामा धनगढीले गोलका लागि केही बढी अवसर बनाए पनि त्यसलाई सदुपयोग गर्न नसक्दा बराबरीमा चित्त बुझाउन बाध्य भयो। ललितपुरले पनि पाएका केही राम्रा अवसरमा चुक्दा लगातार दोस्रो पटक बराबरीमा रोकिन पुग्यो। शनिबार नै भएको भएको अर्को खेलमा झापा एफसीले पहिलो अंक जोडेको छ। एक गोलले पछि परेको अवस्थामा खेलको अन्तिम समयमा गोल गर्दै झापाले १० खेलाडीमा समेटिएको पोखरा थन्डर्ससँग ११ गोलको बराबरी खेल्दै एक अंक जोडेको हो। ओचिलोच समान्दारले इन्जुरी समयमा गोल गर्दै झापालाई पहिलो अंक दिलाएका थिए। आवास लामिछानेको पास प्रिसोले फुत्काएपछि ओचिलोभले जाली चुमाएका थिए।
वित्त कम्पनीको सूचक निराशाजनक,"काठमाडौं : समग्रमा बैंक तथा वित्तीय संस्थाको वित्तीयस्थिति अपेक्षाअनुसार सुधार नभएको अवस्थामा ग वर्गका वित्त (फाइनान्स) कम्पनी पनि उस्तै हालतमा गुज्रिएका छन्। आर्थिक वर्ष २०८०८१ को पहिलो त्रैमासिक वित्तीय प्रतिवेदनले हाल सञ्चालनमा रहेको १७ वित्तीय संस्था (फाइनान्स कम्पनी)को नाफा, वितरणयोग्य नाफा ह्वात्तै घटेको देखिन्छ। यसको प्रत्यक्ष असर अबको लाभांश क्षमतामा देखिने भएको छ। फाइनान्स कम्पनीहरूले चालू अर्थिक वर्ष २०८०८१ को पहिलो त्रैमासको वित्तीय विवरण सार्वजनिक गरेअनुसार कुल १७ कम्पनीमध्ये ७ कम्पनीले नाफा कमाउँदा १० फाइनान्सको नाफा भने ऋणात्मक देखिएको छ। गत आवको पहिलो त्रैमासको तुलनामा चारवटा कम्पनीको मात्रै नाफामा सुधार आएको छ भने बाँकीको नाफामा गिरावट आएको छ। यद्यपि चालु आवको असोजसम्ममा सबैभन्दा बढी नाफा कमाउनेमा मञ्जु श्री फाइनान्स अगाडि छ। सो अवधिमा ८ करोड २७ लाख ७५ हजार रुपैयाँ बराबरको नाफा कमाउन सफल भएको छ। यो गत आवको तुलनामा १६३६ प्रतिशतले बढी हो। गत आवको सोही अवधिमा ७ करोड ११ लाख ३७ हजार रुपैयाँ कमाएको थियो। यसपछि नाफा कमाउने दोस्रोमा गोर्खाज फाइनान्स छ। गत आव ३ करोड ३३ लाख नाफा गरेकोमा हाल ६ करोड १६ लाख हाराहारीमा नाफा गर्न सफल भएको छ। यसबीच उक्त फाइनान्सले ८५१८ प्रतिशतले नाफा वृद्धि गरेको छ। यसपछि रिलायन्स फाइनान्सले गत वर्षमा भोगेको नोक्सानी सुधार्दै नाफा गर्न सफल भएको छ। यसले ५ करोड ३९ लाख रुपैयाँ हाराहारी नाफा गरेको छ। गत वर्ष ४ करोड २४ लाख रुपैयाँ नोक्सानी बेहोरेको यो फाइनान्सले भने यसपटक धेरै सुधार गरेको छ। यसपटक कम्पनीको इम्पेरमेन्ट चार्ज बापतको रकम फिर्ता आएकाले नोक्सानीबाट सुधार भएको देखिन्छ। उक्त कम्पनीको गत वर्ष ३ करोड ५१ लाखभन्दा बढी रहेको इम्पेरमेन्ट चार्ज यस वर्ष ७ करोड ८० लाख रुपैयाँभन्दा बढी फिर्ता भएको तथ्यांकमा उल्लेख छ। यस्तै आईसीएफसी फाइनान्सको नाफा ९३ लाख ७७ हजार रुपैयाँ छ। यो गत वर्षभन्दा ७१९७ प्रतिशतले कम हो। किनभने गत वर्ष सोही अवधिमा ३ करोड ३४ लाख रुपैयाँ कमाएको थियो। यसपछि मल्टीपर्पस फाइनान्सले गत वर्षको तुलनामा राम्रो फड्को मार्दै ६५ लाख ८० हजार रुपैयाँ बराबरको नाफा गरेको छ। यो नाफा गत आवको तुलनामा १६ गुणा बढी हो। जबकी गत आवको सोही अवधिमा ४ लाख १८ हजार मात्रै कमाएको थियो। यस्तै, जानकी फाइनान्सको नाफा ४ लाख ३६ हजार रुपैयाँमा सीमित भएको छ। किनभने गत आव सोही अवधिमा २४ लाख रुपैयाँ बढी कमाएको थियो। यसबीच नाफा वृद्धि ८२ प्रतिशतले घटेको छ। गत वर्ष असोजसम्ममै ४६ लाख रुपैयाँ नाफा गरेको श्री फाइनान्सले यसपटक २ लाख ९१ हजार नाफामा चित्त बुझाउनु परेको छ। यसकारण वित्त कम्पनी नोक्सानीमा अझ यसबाहेकका १० वित्त (फाइनान्स) कम्पनीको नाफामा संकुचनआउँदा ऋणात्मक अवस्थामा छन्। जसमा समृद्धि, वेष्ट, नेपाल, गुडविल, गुहेश्वरी मर्चेन्ट बैंकिङ, पोखरा र प्रोग्रेसिभ फाइनान्सको नाफा ऋणात्मक अवस्थामा देखिन्छन्। समृद्धि फाइनान्सबाहेक सबैले गत आवको पहिलो त्रैमासमा नाफा गरे पनि चालु आवमा घाटा बेहोर्नु परेको छ। यी फाइनान्सको नाफा न्यूनतम ९८ लाख रुपैयाँदेखि अधिकतम ६ करोड ७३ लाख हाराहारीमा ऋणात्मक छ। सबैभन्दा बढी ऋणात्मक नाफा प्रोग्रेसिभ फाइनान्सको रहेको तथ्यांकमा उल्लेख छ। यी कम्पनीको इम्पेरमेन्ट चार्जका कारण नोक्सानी बेहोर्नु परेको हो। किनभने तथ्यांकमा उल्लेखअनुसार गत आर्थिक वर्ष १ करोड ४९ लाख रुपैयाँ हाराहारीमा इम्पेरमेन्ट चार्ज फिर्ता भएको प्रोग्रेसिभ फाइनान्सको यसपटक ३ करोड ७४ लाख रुपैयाँभन्दा बढी छ। यता पोखरा फाइनान्सको गत वर्ष ७ करोड ६६ लाख रुपैयाँभन्दा बढिरहेको इम्पेरमेन्ट चार्ज अहिले ११ करोड रुपैयाँभन्दा बढी छ। साथै, नेपाल फाइनान्सको पनि ९७ लाख ७९ हजार रुपैयाँ छ। यसैक्रममा गुडविल फाइनान्सका प्रमुख कार्यकारी अधिकृत (सीईओ) सरोजकाजी तुलाधर यसपटक कम्पनीको नाफा धेरै नै घटेको गुनासो गर्छन्। यसको मुख्य कारण फाइनान्सबाट प्रवाह भएको ऋण उठाउनै गाह्रो भएकाले रिकभरीमा समस्या हुँदा नाफा घटेको उनको भनाइ छ। उनकाअनुसार यो आर्थिक वर्षभर नै नाफा लिन गाह्रो हुने देखिन्छ। एक त यसरी नाफा घट्दा कम्पनीहरूको वितरणयोग्य नाफा घट्नु स्वाभाविक हो। यसको सीधा असर लाभांश क्षमतामा पर्न जान्छ। अझ कम्पनीको प्रवाहित कर्जाको ब्याज, किस्ता, साँवा समयमै भुक्तानी नहँुदा निस्क्रिय कर्जा (एनपीएल)को ह्वात्तै बढेको उनले सुनाए । यसले खराब कर्जाको आकार बढ्दो छ। यसकारण नेपाल वित्तीय संस्थासंघका निवर्तमान अध्यक्षसमेत रहेका तुलाधर भन्छन्, निष्क्रिय कर्जा (एनपीएल) बढी भएकाले सोहीअनुसार कर्जा नोक्सानी व्यवस्था (प्रोभिजन) छुट्याउनु पर्दा वितरणयोग्य नाफा घट्यो। यसले लाभांश क्षमता पनि प्रभावित हुने नै भयो। अझ अब नेपाल वित्तीय प्रतिवेदन मान (एनएफआरएस) अनुसार वित्तीय प्रतिवेदन बनाउनुपर्ने भन्ने भएकाले वितरणयोग्य नाफामा झन दबाब पर्न सक्ने उनको अनुमान छ। एनएफआरएस ९ अनुसार आव २०८१८२ मा अझ बढी प्रोभिजन छुट्याउँदा वितरणयोग्य नाफा घट्ने र लाभांश क्षमता कम हुनेछ। यद्यपि प्रोभिजनले संस्था भने बलियो हुन्छ। यसपछिको आव २०८२८३ देखि बल्ल वितरणयोग्य नाफा बढ्ने छ। यसपछि लाभांश क्षमता बलियो हुन्छ, तुलाधरले थपे। वित्त कम्पनीले सार्वजनिक गरेको अपरिस्कृत वित्तीय प्रतिवेदनअनुसार पहिलो त्रैमासमा भएको नाफाबाट वितरणयोग्य नाफा दिन सक्नेमा आईसीएपसी र श्री इन्भेस्टमेन्ट फाइनान्स मात्रै देखिन्छ। उक्त कम्पनीले यस अवधिसम्ममा क्रमशः ४९ लाख ४३ हजार र १ करोड २२ लाख रुपैयाँबराबर वितरणयोग्य नाफामा राख्न सफल भएको छ। यसबाहेका कम्पनीको अवस्था सन्तोषजनक देखिँदैन। कर्जा नोक्सानी व्यवस्था (प्रोभिजन) अधिकतम २०३७० प्रतिशतसम्म वित्त कम्पनीहरूले चालु आवको असोजसम्ममा कुल निष्क्रिय कर्जाको औसत १०४१३ प्रतिशत प्रोभिजन छुट्याएको तथ्यांकमा उल्लेख छ। सबैभन्दा बढी श्री इन्भेस्टमेन्टले कुल एनपीएलको २०३७० प्रतिशत र मल्टीपर्पस फाइनान्सले १८०७४ प्रतिशत कर्जा नोक्सानी व्यवस्था (प्रोभिजन) छुट्याएका छन्। सबैभन्दा कम प्रोभिजन छुट्याउने सेन्ट्रलको पनि कुल एनपीएलको ७०९५ प्रतिशत छ। अहिले खराब कर्जा बढेसँगै नोक्सानी बेहोर्न प्रोभिजनमा नाफाबाट आएको रकम छुट्याउदा तत्कालको आवमा लाभांश क्षमता कमजोर भए पनि संस्था बलियो हुने र भविष्यमा राम्रो प्रतिफल दिनसक्ने अवस्था यसले सिर्जना गर्ने बैंकर्सहरू बताउँछन्। निष्क्रिय कर्जा अधिकतम १७ प्रतिशतसम्म, औसत ६३८ प्रतिशत वित्त कम्पनीहरूको निष्क्रिय कर्जा (एनपीएल) बढेको छ। अर्थतन्त्रमा मन्दी आएकाले व्यवसाय नफस्टाउदा एनपीएलको आकार बढेको छ। अर्थतन्त्रमा सुस्तता आएकाले अधिकांश व्यवसायीलेले साँवा ब्याज तिर्न नसकेको गुनासो गर्छन्। बजारमा माग नहुँदा व्यवसायमा परेको असरले बैंकको ऋण तिर्न नसकेको व्यवसायीहरूको भनाइ छ। जसको असर समग्र बैंक तथा वित्तीय संस्थामा परेको तथ्यांकमा देखिन्छ। यसबाट वित्त कम्पनी पनि अछुतो हुन सकेनन्। यसले खराब कर्जाको आकार अघिल्लो आवको भन्दा बढी भएको छ। आर्थिक वर्ष २०७९८० को पहिलो त्रैमासमा औसत ४२४ प्रतिशत भएको एनपीएल बढेर चालु आवको पहिलो त्रैमासमा ६३८ प्रतिशत पुगेको छ। यसबीच सबैभन्दा बढी जानकी फाइनान्सको एनपीएल १७६० प्रतिशत पुगेको छ। गत वर्ष १००२ प्रतिशत थियो। यसपछि बढी एनपीएल हुनेमा क्रमशः प्रोग्रेसिभ फाइनान्सको १२४५ प्रतिशत र नेपाल फाइनान्सको ११७५ प्रतिशत छ। यसपछि क्रमशः गोर्खाजको ९८९ प्रतिशत,सेन्ट्रलको ५४३ प्रतिशत, वेस्टको ५४९, प्रतिशत एनपीएल रहेको छ। यसबाहेकका कम्पनीको ५ प्रतिशतभन्दा कम एनपीएल रहेको छ । सबैभन्दा कम एनपीएल श्री इन्भेस्टमेन्टको १२० र मलटीपर्पस फाइनान्सको १२२ प्रतिशत छ। यसपटक कम्पनीको नाफा धेरै नै घटेको छ। यसको मुख्य कारण फाइनान्सबाट प्रवाह भएको ऋण उठाउनै गाह्रो भएकाले रिकभरीमा समस्या हुँदा नाफा घटेको हो। यो आर्थिक वर्षभर नै नाफा लिन गाह्रो हुने देखिन्छ। निष्क्रिय कर्जा (एनपीएल) बढी भएकाले सोहीअनुसार कर्जा नोक्सानी व्यवस्था (प्रोभिजन) छुट्याउनु पर्दा वितरणयोग्य नाफा घट्यो। यसले लाभांश क्षमता पनि प्रभावित हुने नै भयो। अझ अब नेपाल वित्तीय प्रतिवेदन मान (एनएफआरएस) अनुसार वित्तीय प्रतिवेदन बनाउनुपर्ने भन्ने भएकाले वितरणयोग्य नाफामा झन् दबाब पर्न सक्छ। एनएफआरएस ९ अनुसार आव २०८१८२ मा अझ बढी प्रोभिजन छुट्याउँदा वितरणयोग्य नाफा घट्ने र लाभांश क्षमता कम हुनेछ। यद्यपि प्रोभिजनले संस्था भने बलियो हुन्छ। यसपछिको आव २०८२८३ देखि बल्ल वितरणयोग्य नाफा बढ्ने छ। सरोजकाजी तुलाधर, निवर्तमान अध्यक्ष ,नेपाल वित्तीय संस्थासंघका तथा सीईओ, गुडविल फाइनान्स"
लाभांश लिन डिप्रोक्स लघुवित्तको आह्वान,"काठमाडौं : डिप्रोक्स लघुवित्त वित्तीय संस्थाले पुरानो नगद लाभांश लिन बाँकी रहेका सेयरधनीलाई आह्वान गरेको छ। यसअघि विभिन्न साधारणसभाबाट पारित भएको नगद लाभांशहरू केही सेयरधनीले अझै बुझिनलिएकाले छिट्टै लिन भनेको छ। यसर्थ ढिलो नगरी नगद लाभांश लिन बाँकी रहेका सेयरधनीले सेयर प्रमाणपत्रसहित परिचयपत्र लिएर आउन अनुरोध गरेको छ। यससँगै विभिन्न आर्थिक वर्षमा कम्पनीको सेयरधनी रहेका तर अहिले सेयर बिक्री गरिसकेका सेयरधनीले कागजातको प्रतिलिपिसहित कम्पनीको सेयर रजिष्ट्रार नबिल इन्भेस्टमेण्ट बैंकिङ लिमिटेड, नक्साल, काठमाडौंमा सम्पर्क गरी लाभांश बुझिलिन सक्ने बताइएको छ। कम्पनीको अनुसार ५ वर्षभन्दा पुरानो बुझिलिन बाँकी रहेको नगद लाभांश रकम कम्पनी ऐन २०६३ बमोजिम लगानीकर्ता संरक्षण कोषमा जम्मा हुने छन्।"
ठूलो घाटा देखाएर एनसेलको बिक्री विदेशमा,"काठमाडौं : मुलुकलाई पटकपटक आर्थिक क्षति गराउने प्रयास गरेको र धेरैपल्ट सफल पनि भएको निजी दूरसञ्चार सेवा प्रदायक हो, एनसेल। पुँजीगत लाभकर छली गरेर वा कहिले विदेशबाट आउने कलको फर्जी विवरण बुझाएर होस्, एनसेल र यसको माउ कम्पनी आजियाटा वा आजियाटाभन्दा अगाडि स्वामित्व रहेको टेलियासोनेरा नेपाल सरकारलाई अर्बौं रुपैयाँ कुम्ल्याउने जुनसुकै हदसम्म जान पछि पर्दैनन्। जसको पछिल्लो प्रमाण हो, कौडीको भाउमा सेयर किनबेचको नाटक रचेर कागजमा कम्पनी नेपालीको स्वामित्वमा ल्याउन खोज्नु। अचम्मको कुरा त के छ भने यसपल्ट पनि एनसेलको सेयर किनबेच विदेशमै हुँदै छ। उतिबेला टेलियासोनेराले आजियाटालाई एनसेल बेच्दा पुँजीगत लाभकर नेपालमा तिर्नुपर्छ भनेर विदेशमै सल्टाइएको थियो। पछि सर्वोच्च अदालतले तिर्न भनेपछि एनसेलले कर त तिरेको थियो। तर, कर नतिर्ने उद्देश्यले अन्तर्राष्ट्रिय मध्यस्तकर्ता पनि परिचालन गरेको थियो। अन्तर्राष्ट्रिय मध्यस्ततामा एनसेलको विपक्षमा फैसला आएको थियो। खासमा एनसेलमा आजियाटाको सीधा लगानी छैन। एनसेलको ८० प्रतिशत स्वामित्व सेन्ट किट्स एन्ड नेभिसको रेनोल्ट होल्डिङको नाममा छ। सोही रेनोल्ट होल्डिङ नामको कम्पनी टेलियासोनेराले आजियाटा यूकेलाई बेचेको थियो। संयुक्त अधिराज्य यूके)मा खोलिएको आजियाटाको भागिनी संस्था हो, आजियाटा यूके। यूकेमै भयो बिक्री दुई दिनअघि मात्रै दूरसञ्चार सेवा प्रदायक एनसेल बिक्री भएको हल्ला फिजाइयो। मलेसियाको कम्पनी आजियाटाले आफूसँग भएको एनसेलको ८० प्रतिशत स्वामित्व बेचेको भनियो। विदेशी लगानी रहेको दूरसञ्चार कम्पनीको स्वामित्व २५ वर्षपछि स्वतः नेपाल सरकारमा आउने कानुनी व्यवस्थाले आजियाटाले देश छाडेको समाचार सञ्चार माध्यममा छ्यापछ्यापती आए। माउ कम्पनी आजियाटाले बेलायती कम्पनी स्पेक्ट्रलाइट यूकेलाई आफ्नो स्वामित्व बेचेको हो। कम्पनीमा सतिशलाल आचार्य र डेन्टन्स सेक्रेटरिजको संयुक्त स्वामित्व छ। आचार्य सिंगापुरमा बस्ने नेपाली व्यवसायी हुन्। एनसेलको बाँकी स्वामित्व आचार्यको कम्पनी सुनिभेरा क्यापिटल भेन्चरसँग छ। बुधबारको मात्र कुरा हो, आजियटा समूहले एनसेलमा रहेको आफ्नो ८० प्रतिशत सेयर बिक्री गरेर बाहिरिने निर्णय गरेको। आजियाटा ग्रुप बहार्डले सेयर बिक्रीमा राखेको घोषणा गरेको २ दिनमै स्पेक्ट्रलाइट यूकेले ५० मिलियन अमेरिकी डलर अर्थात् ६ अर्ब ६५ करोड रुपैयाँमा खरिद गरेको हो। एनसेलको ८० प्रतिशत सेयर १ खर्ब ४३ अर्ब रुपैयाँमा किनेर आजियटा सन् २०१६ मा नेपाल भित्रिएको थियो। प्राधिकरणलाई अटेरी, कानुनलाई चुनौती दूरसञ्चार सेवा प्रदायक एनसेलको लाइसेन्स अवधि ६ वर्ष बाँकी छ। दूरसञ्चार ऐन, २०५३ अनुसार विदेशी कम्पनीसँग स्वामित्व रहेको दूरसञ्चार सेवा प्रदायकको लाइसेन्स अवधि २५ वर्षपुगेपछि स्वतः सरकारको स्वामित्वमा आउँछ। तर, नेपालीसँग कम्पनीको स्वामित्व रहँदा लाइसेन्स नवीकरण गर्न मिल्छ। सन् २००४ मा स्पाइस नेपालका रूपमा स्थापना भएको कम्पनीले सन् २००५ मा मेरो मोबाइलमार्फत दूरसञ्चार सेवा सुरु गरेको थियो। त्यसपछि सन् २००८ मा स्विडिस दूरसञ्चार कम्पनी टेलियासोनेराले कम्पनीको सेयर किन्न इच्छा देखाएको थियो। खरिद गरेपछि सन् २०१० को मार्च १२ मा स्पाइस नेपालको नाम फेरिएर एनसेल राखिएको थियो। सन् २०१० सम्म एनसेल लगभग नेपालभर फैलिइसकेको थियो। त्यतिबेला नै यसले थ्रीजी सेवा सुरु गरेको थियो। सन् २०१५ को डिसेम्बर २१ मा टेलियासोनेराले एनसेलबाट बाहिरिने घोषणा गरेको थियो। त्यसपछि नेपाल भित्रिएको थियो मलेसियन कम्पनी आजियाटा। सन् २०१६ को अप्रिल १२ मा आजियाटाले टेलियासोनेराबाट एनसेलको सेयर खरिद गरेको थियो। सन् २०१८ मा एनसेलले फोरजी सेवा सुरु गरेको थियो। सन् २०२० को अगस्ट ३ मा एनसेलको नाम एनसेल आजियाटा लिमिटेड राखिएको थियो। एनसेलमा यसअघि ८० प्रतिशत आजियाटाको र २० प्रतिशत नेपालकै सुनिभेरा क्यापिटल भेन्चरको रहेको थियो। एनसेलको सेयर किनेपछि सतिशलाल आचार्यले दूरसञ्चार उद्योगमा रहेको आफ्नो अनुभवलाई लिएर एनसेलको व्यवस्थापनसँग नयाँ आविस्कार, लगानी र नेपाली जनतालाई सेवा उपलब्ध गराउने घोषणा गरेका छन्। एनसेलका प्रमुख कार्यकारी अधिकृत जाबोर क्युमोभले पनि एनसेलको डिजिटल अग्रणी सेवा र इन्टरनेट पहुँच प्लेटफर्मका रूपमा कायम राख्नु हाम्रो उद्देश्य रहने बताएका छन्। तर, एनसेल वा आजियाटाले दूरसञ्चार क्षेत्रको नियामक निकाय नेपाल दूरसञ्चार प्राधिकरणसँग सल्लाह पनि नगरी सेयर बिक्री भएको पाइएको छ। कानुनी व्यवस्थाअनुसार स्वीकृति लिनु त परैको कुरा, यति ठूलो निर्णयमा प्राधिकरणको राय लिने वा जानकारी गराउने काम नभएको बताउँछन्, प्राधिकरणका अध्यक्ष पुरुषोत्तम खनाल। स्वामित्व किनबेच गर्न पाइन्छ तर, नियामक निकायसँग प्रक्रियाबारे सामान्य सल्लाह गरिनुपर्ने हो, खनालले अन्नपूर्ण पोस्ट्सँग भने, दूरसञ्चार नियमावली, २०५४ को नियम १५ (ट) मा त चुक्ता पुँजीको ५ प्रतिशतभन्दा बढी सेयर खरिद वा बिक्री गर्नुअघि प्राधिकरणको अनिवार्य स्वीकृति लिनुपर्ने व्यवस्था छ। सोहीकरण प्राधिकरणले एनसेलको सेयर किनबेच भएको विषयमा ध्यानाकर्षण भएको भन्दै कम्पनीलाई पत्र लेखेको छ। त्यस कम्पनीको सेयर बिक्री तथा हक हस्तान्तरण गर्न लागिएको भनी विज्ञप्ति प्रकाशित भएको देखिएको र यस विषयलाई लिएर विभिन्न सञ्चार माध्यमहरूमा समाचारसमेत प्रकाशित भइरहेको विषयमा प्राधिकरणको ध्यानाकर्षण भएको छ, प्राधिकरणले भनेको छ। प्राधिकरणले आजियाटालाई दूरसञ्चार नियमावली, २०५४ को नियम १५ (ट) अनुसार गर्न भन्दै पत्र लेखेको हो। पत्रमा प्राधिकरणले कम्पनी रजिस्टारको कार्यालयलाई समेत बोधार्थ उल्लेख गरेको छ। प्राधिकरणका अध्यक्ष खनाल भन्छन्, जनसरोकारसँग सम्बन्धित यति ठूलो विषय पारदर्शी हुनुपर्छ। नेपाली दूरसञ्चार उद्योग के कस्तो कम्पनीको स्वामित्वमा जाँदैछ भन्ने सबैले बझ्न जरुरी हुन्छ। त्यसैले हामीले कानुअनुसार गर्नु भनेर कम्पनीलाई चिठी लेखेका हौं, यो विषय अरू सेवा प्रदायकले पनि बुझ्न जरुरी छ। मूल्य जति पनि हुन सक्ने तर त्यसको औचित्यता अडिटमार्फत गरिनुपर्ने बताउँदै उनले भने, हाम्रो टेलिकम क्षेत्र कसको हातमा जाँदैछ भन्ने पारदर्शी तरिकाले थाहा हुनुपर्यो नि ! आजियाटाले एनसेलमा रहेको सेयर किनबेच गरेबारे (मूल्य र प्रक्रिया) न त प्राधिकरणलाई न त कर कार्यालयलाई जानकारी गराएको छ। ६ वर्ष नाफा आजियाटालाई दिँदा आचार्यले के पाउँछन् ? वर्तमान सेयर संरचनाअनुसार एनसेलको स्वामित्व सन् २०२९ मा सरकारको हातमा आउँछ। आचार्यले लिँदा त्यो सरकारको हातमा आउँदैन। दूरसञ्चार ऐनको दफा ३३ मै बहुमत स्वदेशी लगानी भएको अनुमतिपत्रको अवधि समाप्त भएपछि पनि पुनः अनुमति लिएर सञ्चालन गर्न सकिन्छ। अर्थात् सरकारको हातमा स्वामित्व आउँदैन। सोही कानुनी लुपहोल प्रयोग गरेर आजियाटाले आचार्यलाई आफ्नो गोटी बनाएको बुझिएको छ। विदेशमै स्वामित्व बिक्री गर्दा पनि नेपालमा पुँजीगत लाभकर तिर्नुपर्ने कानुनी व्यवस्था छल्न आजियाटाले कौडीको भाउमा सेयर किनबेचको कागज बनाउने प्रपञ्च रचेको बताइन्छ। १ खर्ब ४३ अर्बमा किनेर ५ अर्बमा बेच्दा कर शून्यबराबर हून्छ। २०७२ पुसमा एनसेलको ८० प्रतिशत सेयर बिक्री गरेको आधारमा ठूला करदाता कार्यालयले २०७३ मंसिरमा ६० अर्ब ७२ करोड रुपैयाँ पुँजीगत लाभकर कायम गरेको थियो। जसमध्ये एनसेलले ४५ अर्ब रुपैयाँ बराबरको लाभकर तिरेको थियो। त्यो कर आफूले तिर्नु नपर्ने भन्दै आजियाटा अन्तर्राष्ट्रिय अदालत गए पनि त्यहाँ नेपाल सरकारकै जित भएको थियो। एनसेलमा नेपाली लगानीकर्ताको रूपमा सतिशलाल आचार्यकी श्रीमती भावनासिंह श्रेष्ठको सुनिवेरा क्यापिटल भेन्चरको २० प्रतिशत लगानी छ। आजियाटा यूकेको नाममा रहेको ८० प्रतिशत विदेशी लगानी पनि आचार्यले किनेपछि एनसेल नेपाली लगानीकर्ताको हुने र एनसेल सरकारको स्वामित्वमा जानबाट जोगिनेछ। यसका लागि स्पेक्ट्रलाइटको नाममा रहेको ८० मध्ये ३० प्रतिशत सेयर नेपालमा रहेको आफ्नै श्रीमतीको कम्पनीमा सार्नुपर्ने छ। यसो गर्दा एनसेल सरकारको हुनबाट जोगिनेछ भने थप २५ वर्षका लागि लाइसेन्स पाउन सजिलो हुनेछ। किन बेलायतमै सल्ट्याइँदैछ एनसेलको स्वामित्व ? आजियाटा यूके र स्पेक्ट्रलाइट दुवै बेलायतका कम्पनी भएकाले यसको पुँजीगत नाफाघाटा बेलायतकै विषयको कुरा हो। तैपनि सोझै एनसेलको सेयर किनबेच गर्न खोजेका पनि होइनन्। उनीहरूले त ट्याक्स हेभेन देश सेन्ट किट्स एन्ट नेभिसमा भएको एउटा कम्पनी (रेनोल्ड होल्डिङ्स) किनबेच गर्न खोजेका हुन्। यसैगरी यो कारोबार नेपालको कानुनी दायराभित्र पर्दैन। उतिबेला स्विडिस कम्पनी टेलियासोनेराले आजियाटालाई बेच्दा पुँजीगत लाभकर नेपालमा तिर्नु नपर्ने तर्क टेलियाले गरेका कारण आजियाटाबाट कर उठाइएको थियो। १ अर्ब ४३ करोडको सम्पत्ति ६ अर्बमा बेच्दा नाफा नहुने भएकाले नेपाल सरकारलाई पुँजीगत लाभकर तिर्नुपर्ने छैन। ६ अर्बलाई नाफा मानेर लैजाँदा पनि सरकारको अर्बौं रुपैयाँ कर छली हुनेछ। अर्कातर्फ नेपाल र बेलायत सरकारबी दोहोरो कर उन्मुक्ति सम्झौता हुने क्रममा छ, अन्तिम चरणमा छ। यो सम्झौता भएपछि एउटामात्र देशमा कर तिरे हुनेछ। आचार्यको संलग्नता शंकास्पद सतिशलाल आचार्यको स्वामित्वमा रहेका कम्पनीहरूको संलग्नतामा आजियाटाले सन् २०१५ देखि नै नेपाल सरकारलाई कर र अन्य शुल्कमा अर्बौं रुपैयाँ घाटा बेहोर्नु पर्ने परिस्थिति सिर्जना गर्ने गरेको छ। नेपाललाई थप नोक्सान पुर्याउन आजियाटाले एनसेललाई घाटामा बेच्न लागेको बताइन्छ। जसको पुष्टि एनसेलको भविष्यको नाफाबाट आजियाटाले पनि लाभ पाउने गरी बेच्न लागेको घटनाबाट हुन्छ। सन् २०१५ को डिसेम्बरमा, सुनिवेरा क्यापिटल भेन्चर आजियाटाको साझेदार हुनुअघि आजियाटाले साउदर्न कोस्ट भेन्चर्स प्रालि नामको अफसोर कम्पनीलाई ९० मिलियन अमेरिकी डलर भुक्तानी गरेको थियो। सुनिभेराले एनसेलको २० प्रतिशत सेयर किनेपछि आजियाटाको स्थानीय साझेदार भयो। आजियाटाले साउदर्न कोस्टलाई दिएको रकम एनसेलको सेयर किन्न खर्च गरेको अनुमान गरिएको छ। कम्बोडियाको एक टेलिकम कम्पनीमा साउदर्न कोस्ट भेन्चर्सको १० प्रतिशत लगानी रहेको र सो आजियाटाले कम्बोडियन व्यवसायमा हिस्सा बढाउन आचार्यलाई दिएको थियो। त्यसैको पूर्ति गर्न आजियाटालाई आचार्यले नेपालमा सघाएको आरोप लागेको छ। आचार्यले पनि एनसेलको नाफा आजियाटाले पाउने सर्तमा कौडीको भाउमा स्वामित्व खरिद गरेका छन्। यसको अर्थ कागजमा एनसेल आचार्यको हुनेछ र यथार्थामा आजियाटाको। यो सम्झौताले नेपाललाई थप आर्थिक नोक्सान पुग्नेछ। नेपाललाई नोक्सान पुर्याउन टाइमटर्न होल्डिङ्स, लेटल्ज कम्पनी, ग्लासवुल, साउथ कोस्ट भेन्चर र सुनिभेरा क्यापिटल सबै जोडिएको बताइन्छ। सतिशलाल आचार्यको एकमात्र प्रयास एनसेलमाथि नेपाल सरकारको स्वामित्व खोस्ने रहेको देखिन्छ। यसैबीच एनसेलको सेयर बिक्री गर्ने मलेसियन कम्पनी आजियाटाको निर्णयविरुद्ध उच्च अदालत पाटनले दुवै पक्षलाई छलफलमा बोलाएको छ। न्यायाधीश दीपेन्द्र अधिकारीको इजलासले कारण देखाउ आदेश जारी गरी दुवै पक्षलाई बोलाएको हो। अन्तरिम आदेश दिने कि नदिने भन्ने बारेमा दुवै पक्षको छलफल सुनेपछिमात्रै निर्णय हुनेछ। कौडीको भाउमा किन भयो किनबेच ? आजियाटा र स्पेक्ट्रलाइटबीच भएको सेयर खरिद सम्झौताअनुसार फिक्स्ड कन्सिडरेसन र कन्डिसनल कन्सिडरेसन गरी दुई चरणमा कारोबार हुनेछ। जसअनुसार स्पेक्ट्रलाइटले किनबेच सकिएको ६ महिनाभित्र आजियाटालाई ५ मिलियन अमेरिकी डलर र बाँकी ४५ मिलियन चार वर्षमा तिर्नेछ। कन्डिसनल कन्सिडरेसनअनुसार एनसेलले सन् २०२९ सम्म गर्ने नाफाको केही हिस्सा आजियाटाले नै पाउनेछ। एनसेल आचार्यलाई बेचे पनि यसको नाफा भने आजियाटाले नै खाइ रहनेछ। १ खर्ब ४३ अर्बमा किनेको स्वामित्व ६ अर्बमा बेचेर आजियाटाले गरेको अनौठो व्यावसायिक डिलअनुसार बिजनेस आचार्यले गर्नेछन् भने लाभ आजियाटाले पाउनेछ। यो सम्झौताअनुसार आजियाटापछि कसैले बढी लाभ लिने भएका छन्, त आजियाटालाई एनसेलबाट सेफल्यान्डिङ गराउने नेपाली नामथरका सिंगापुरे व्यवसायी सतिशलाल आचार्य। दूरसञ्चार ऐनको दफा ३३ मा जम्मा पुँजी लगानीको ५० प्रतिशतभन्दा बढी विदेशी व्यक्ति वा संगठित संस्थाको लगानी भएको कम्पनीको लाइसेन्स अवधि सकिएपछि सरकारको स्वामित्वमा आउने व्यवस्था छ। ऐनको दफा २५ अनुसार अनुमतिपत्रको अवधि बढीमा २५ वर्षसम्म हुने व्यवस्था छ। ५० प्रतिशतसम्म विदेशी लगानी भएको वा ५० प्रतिशतभन्दा बढी स्वदेशी व्यक्ति वा कम्पनीको सेयर भएको कम्पनीले भने २५ वर्षपछि पुनः अनुमतिपत्र लिन पाउँछ। यो पनि पढ्नुहोस एनसेलले अन्तर्राष्ट्रिय मध्यस्थता गुहार्दा खर्चमाथि खर्च एनसेलस्मार्ट उकास्दै, टेलिकम डुबाइँदै एनसेलको म्याद लम्ब्याउन एकीकृत कारोबार को घुमाउरो कानुन स्वीकृति बिनै सेयर बिक्री गर्न लागेको भन्दै एनसेललाई प्राधिकरणले काट्यो पत्र बिक्री भयो एनसेल, बाहिरियो आजियाटा"
कौडीको भाउमा किन भयो किनबेच ?,"आजियाटा र स्पेक्ट्रलाइटबीच भएको सेयर खरिद सम्झौताअनुसार फिक्स्ड कन्सिडरेसन र कन्डिसनल कन्सिडरेसन गरी दुई चरणमा कारोबार हुनेछ। जसअनुसार स्पेक्ट्रलाइटले किनबेच सकिएको ६ महिनाभित्र आजियाटालाई ५ मिलियन अमेरिकी डलर र बाँकी ४५ मिलियन चार वर्षमा तिर्नेछ। कन्डिसनल कन्सिडरेसनअनुसार एनसेलले सन् २०२९ सम्म गर्ने नाफाको केही हिस्सा आजियाटाले नै पाउनेछ। एनसेल आचार्यलाई बेचे पनि यसको नाफा भने आजियाटाले नै खाइ रहनेछ। १ खर्ब ४३ अर्बमा किनेको स्वामित्व ६ अर्बमा बेचेर आजियाटाले गरेको अनौठो व्यावसायिक डिलअनुसार बिजनेस आचार्यले गर्नेछन् भने लाभ आजियाटाले पाउनेछ। यो सम्झौताअनुसार आजियाटापछि कसैले बढी लाभ लिने भएका छन्, त आजियाटालाई एनसेलबाट सेफल्यान्डिङ गराउने नेपाली नामथरका सिंगापुरे व्यवसायी सतिशलाल आचार्य। दूरसञ्चार ऐनको दफा ३३ मा जम्मा पुँजी लगानीको ५० प्रतिशतभन्दा बढी विदेशी व्यक्ति वा संगठित संस्थाको लगानी भएको कम्पनीको लाइसेन्स अवधि सकिएपछि सरकारको स्वामित्वमा आउने व्यवस्था छ। ऐनको दफा २५ अनुसार अनुमतिपत्रको अवधि बढीमा २५ वर्षसम्म हुने व्यवस्था छ। ५० प्रतिशतसम्म विदेशी लगानी भएको वा ५० प्रतिशतभन्दा बढी स्वदेशी व्यक्ति वा कम्पनीको सेयर भएको कम्पनीले भने २५ वर्षपछि पुनः अनुमतिपत्र लिन पाउँछ। यो पनि पढ्नुहोस एनसेलले अन्तर्राष्ट्रिय मध्यस्थता गुहार्दा खर्चमाथि खर्च एनसेलस्मार्ट उकास्दै, टेलिकम डुबाइँदै एनसेलको म्याद लम्ब्याउन एकीकृत कारोबार को घुमाउरो कानुन स्वीकृति बिनै सेयर बिक्री गर्न लागेको भन्दै एनसेललाई प्राधिकरणले काट्यो पत्र बिक्री भयो एनसेल, बाहिरियो आजियाटा ठूलो घाटा देखाएर एनसेलको बिक्री विदेशमा"
निफ्राले लाभांश पारित गर्दै,"काठमाडौं : नेपाल इन्फ्रास्ट्रक्चर बैंक (निफ्रा)ले छिटै लाभांश पारित गर्ने भएको छ निफ्राले आगामी पुस १७ गते पाँचौं वार्षिक साधारणसभा बोलाएको छ। कम्पनीको सञ्चालक समितिको मंसिर १४ गते बसेको बैठकले अनुपम फुडल्यान्ड एन्ड ब्याङ्क्वेट, बत्तिसपुतली, काठमाडौंमा बिहान ९ बजे सभा गर्ने निर्णय गरेको छ। उक्त दिनको बैठकले गत आर्थिक वर्ष ०७९८० को वार्षिक प्रतिवेदन सहितका वित्तीय विवरणहरू पारित गर्ने छ। यसका साथै चालू आर्थिक वर्षका लागि लेखापरीक्षक नियुक्ति र निजको पारिश्रमिक निर्धारणको विषय टुङ्ग्याउने जनाएको छ। यससँगै, प्रस्तावित लाभांशलाई समेत अन्तिम स्वीकृति प्रदान गरिनेछ। निफ्राको हालको चुक्तापुँजी २१ अर्ब ६० करोड रुपैयाँको आधारमा कर समेत ४ दशमलव २१ प्रतिशत नगद लाभांश वितरण गर्ने प्रस्ताव गरेको छ। कम्पनीले गत वर्ष झैं लाभांश वितरण गर्न लागेको देखिन्छ। गत आर्थिक वर्ष कम्पनीले ४ दशमलव २१ प्रतिशत करसमेत नगद लाभांश वितरण गरेको थियो। यसले सुरुको वर्ष ८ प्रतिशत बोनस सेयर र कर प्रयोजनका लागि शून्य दशमलव ४२ प्रतिशत नगद लाभांश वितरण गरेको थियो। निफ्राले उक्त प्रस्तावसँगै संस्थापक समूहबाट प्रतिनिधित्व गर्ने तीन जना सञ्चालक चयनका लागि निर्वाचनको कार्यक्रमसमेत सभाका लागि तय गरेको छ। विसं २०७८ मंसिर २९ गते सम्पन्न भएको तेस्रो साधारणसभाबाट सर्वसाधारण सेयरधनीको तर्फबाट चार वर्षे कार्यकालका लागि निर्वाचित सञ्चालक सुमन पोखरेलले सञ्चालक पदबाट राजीनामा दिएका थिए। यसपपछि रित्त रहेको सो स्थानमा बाँकी कार्यकालका लागि प्रवीण सुवेदीलाई नियुक्त गरेको निर्णयलाई पनि सभाले अनुमोदन गर्ने भएको छ। साधारणसभा प्रयोजनका लागि कम्पनीले पुस ६ गते एकदिन बुक क्लोज गर्ने जनाएको छ। बुक क्लोजको आधारमा पुस ५ गतेसम्म कायम सेयरधनीहरू मात्र सभामा भाग लिन र लाभांश प्राप्त गर्न योग्य हुने बताइएको छ।"
सिद्धार्थ क्यापिटललाई शिवम् होल्डिङ्सको आईपीओ निष्कासन जिम्मा,"काठमाडौं : शिवम् होल्डिङग्सले सर्वसाधारणको लागि प्रारम्भिक सेयर (आईपीओ) निष्कासन गर्दैछ। शिवम सिमेन्ट्सको करिब ८५ प्रतिशत सेयर लगानी रहेको यो कम्पनीले पनि आईपीओ निकाल्ने भएको हो। कम्पनीको जारी पुँजी ५ अर्ब ८० करोड रुपैयाँको २० प्रतिशत बराबर हुन आउने १ करोड १६ लाख कित्ता साधारण सेयर सर्वसाधारणका लागि जारी गर्ने भएको छ। आईपीओ निष्कासनको गर्न बिक्री प्रबन्धकको जिम्मा सिद्धार्थ क्यापिटललाई दिने निर्णय गरेको छ। यस कम्पनीको जारी पुँजी ५ अर्ब ८० करोड रुपैयाँमध्ये संस्थापकहरूतर्फ ८० प्रतिशत( ४ अर्ब ६४ करोड रुपैयाँ) र सर्वसाधारणतर्फ १ अर्ब १६ करोड रुपैयाँ सेयर पुँजी छुट्याएको छ। कम्पनीकाअनुसार प्रिमियम मूल्यमा निष्कासन गर्ने प्रक्रिया सुरु गरेको गरिएको छ। कम्पनीका संस्थापकहरूमा शिवम् सिमेन्ट्सको संस्थागत सेयर लगानी करिब ८५ प्रतिशत सँगै थप १९ जना विभिन्न उद्योग, पेसा तथा व्यवसायमा संलग्नहरूबाट व्यक्तिगत करिब १५ प्रतिशत सेयर लगानी रहेको जनाइएको छ। कम्पनीले आफ्नो सेयर रकम लगानी गरेको संस्थाबाट विगत २ वर्षदेखि मुनाफासमेत प्राप्त गरेको बताएको छ। यो कम्पनी विसं २०७१ मा प्रालि कम्पनीअन्तर्गत दर्ता भएको थियो भने विसं २०७९ मा पब्लिक लिमिटेडमा परिणत भएको थियो। सेयर जारी गरी सर्वसाधारणबाट संकलन हुने प्रिमियम मूल्यसहितको रकम अन्य उपयुक्त परियोजनाहरू, जस्तै: हाइड्रोपावर, बैंक वित्तीय संस्था, पर्यटन क्षेत्र र पूर्वाधारका परियोजना तथा अन्य उद्योगलगायतका क्षेत्रमा समेत सेयर लगानी विस्तार गर्ने योजना छ, कम्पनीले भन्यो।"
"सुनको मूल्य हालसम्मकै उच्च, तोलाको एक लाख २० हजार ८०० रुपैयाँ","काठमाडौं : नेपाली बजारमा सुनको मूल्य हालसम्मकै उच्च रेकर्ड कायम भएको छ। नेपाल सुन चाँदी व्यवसायी महासंघका अनुसार आइतबार सुनको मूल्य तोलाको १ लाख २० हजार ८०० रुपैयाँ कायम भएको छ। यस्तै, तेजाबी सुन प्रतितोला १ लाख २० हजार २०० रुपैयाँ पुगेको छ। यसैगरी चाँदी तोलाको १ हजार ५४५ रुपैयाँमा कारोबार भइरहेको महासंघले जनाएको छ।"
"सेयर बजारमा सामान्य गिरावट,कारोबार रकम १ अर्ब तल","काठमाडौं : साताको पहिलो कारोबार दिन नेप्से परिसूचक सामान्य अंकले घटेको छ। नेप्से ७२९ अंकले घटेर १८५१२३ विन्दुमा पुगेको हो। सेन्सेटिभ इण्डेक्स १६५ अंकले घटेर ३५४४३ विन्दुमा अडिएको छ। २९३ स्क्रिप्टको ३४ लाख १९ हजार ७३ कित्ता सेयर ३६ हजार ९७७ पटकको कारोबारमा ९६ करोड ४० लाख १० हजार ४३१ रुपैयाँमा खरिदबिक्री भए। सामान्य अंकले घटेको सेयर बजारमा कुनै पनि कम्पनीको सेयर सकारात्मक सर्किट लेभलमा कारोबार हुन सकेन। कारोबारमा माउन्टेन इनर्जी नेपालका लगानीकर्ताले भने गुमाए। सो कम्पनीको सेयर मूल्य ९९९ प्रतिशतले घट्यो। थ्री स्टार हाइड्रोपावरको सेयर मूल्य सर्वाधिक ९६३ प्रतिशतले बढ्यो। साविको लघुवित्त वित्तीय संस्थाको ९०४ प्रतिशत,इङवा हाइड्रोपावरको ८६० प्रतिशत र माइ खोला हाइड्रोपावरको ६२८ प्रतिशत र मोलुङ हाइड्रोपावरको ५६९ प्रतिशतले सेयर मूल्य बढ्यो। कारोबार रकमका आधारमा सोनपुर मिनरल्स शीर्ष स्थानमा रह्यो। सो कम्पनीको ६ करोड ९५ लाख २९ हजार २७० रुपैयाँको सेयर कारोबार भयो। सबै समूहको उपसूचकमा गिरावट आएको छ। माइक्रो फाइनान्स उपसमूह बाहेक अन्य सबै उपसमूहको परिसूचक घट्यो। ९४ स्क्रिप्टको मूल्य बढ्दा १३६ को घट्यो भने १० को मूल्य स्थिर रह्यो।"

शीर्षक,विवरण
वित्तवादको चक्रव्यूहमा अर्थतन्त्र,"समग्र अर्थतन्त्रमा देखा परेका परिदृश्यहरू हाम्रो उत्पादन सम्बन्धका उपज हुन्। जसको कारण औद्योगिक क्षेत्रमा समेत निराशाजनक स्थिति देखिएको छ। उत्पादन सम्बन्ध भन्नाले देशमा रहेको साधन र स्रोत जसलाई उत्पादनका साधन भनिन्छ। ती साधनहरू कसको नियन्त्रणमा रहनेछ भन्ने कुरालाई उत्पादन सम्बन्धले निर्देशित गर्दछ। उत्पादन सम्बन्धलाई राजनीति, कर्मचारीतन्त्र, ऐन कानुनहरू, प्रहरी, अदालत र अन्य राजकीय बन्दोबस्त आदि कुराले मलजल गर्दछ। तीन तहको उध्र्व सम्बन्धलाई चिर्न नसक्ने हो भने स्थितिमा कुनै तात्विक परिवर्तन ल्याउन असम्भव हुन्छ। प्रथम तहमा उत्पादन सम्बन्ध आधारभूत संरचनाको रूपमा रहेको हुन्छ, दोस्रो देशको शासनमा बसेका शासक वर्ग र तिनले निर्माण गरेका संस्थागत संरचनाहरू उपरिसंरचनाको रूपमा रहेका हुन्छन्। र तेस्रोमा उत्पादन सम्बन्धको असर वा नतिजा पर्दछ। प्रायः आम मानिसको ध्यान तेस्रो तहमा पुग्दछ र आफू अनुकूल कानुन निर्माण गर्नको निम्ति दबाब सिर्जना गर्छन्। ऐन, नियम र कानुन पनि बन्दछ। तर कार्यान्वयन गर्ने संरचना नै हुँदैन र भए पनि त्यसको नेतृत्व गर्ने सरकारी अधिकारी उदासीन बनिदिन्छ। परिणाममा केही हात लाग्दैन। उत्पादन सम्बन्ध माटोमुनिको फल जस्तै हो। यो लुकेर बसेको हुन्छ र दिनुपर्ने वर्गलाई निरन्तर फल दिइराखेको हुन्छ तर सर्वसाधारण मानिसलाई जानकारी नै हुँदैन। त्यसलाई उधिन्न बल प्रयोग वा अन्तर्दृष्टिको जागरण अनिवार्य हुन्छ। बल प्रयोगबाट राज्य सत्ता परिवर्तन भएता पनि जमिनमुनिको फललाई उधिनेर समानुपातिक रूपमा सबैमा वितरण गर्ने काममा राजनीतिक शक्ति उदासीन बनिदिँदा स्थितिमा तात्विक परिवर्तन आउन सक्दैन। सिंगापुरमा लि क्वान यु, मलेसियामा मोहम्मद महाथिर, चीनमा देङ सियायो पिङ, रूसमा लेनिन, भारतमा मनमोहन सिंहलगायतका विकसित तथा औद्योगिक राष्ट्रहरूको आर्थिक उडानको चरण प्रथम तहको सुधारबाट शुरु भएको देखिन्छ। संविधान औद्योगीकरणको मार्गमा सहयोगी देखिएता पनि मुलुकको हित विपरीत भए गरिएका सन्धि सम्झौताहरू र समाजवादउन्मुख अर्थनीति रहने संवैधानिक व्यवस्था विपरीत झाँगिँदै गएको नवउदारवादी नीति र त्यसले निर्माण गरेको क्रोनी क्यापिटलिजम र रेन्ट सिकिङ संस्कृति देशको औद्योगिक यात्रामा ठूलो अवरोधको रूपमा देखा परेका छन्। विस्तारै वस्तु तथा सेवा उत्पादन गरेर आत्मनिर्भरतातर्फ अग्रसर हुनेभन्दा पनि विदेशबाट सामान आयात गरेर व्यापार गर्दा बढी नाफा हुने अवस्था सिर्जना भएको कारण व्यापार घाटा बढ्दै गएको स्थिति बनेको छ। अतः हाम्रो ओरियन्टेसन उत्पादनबाट व्यापारतर्फ सिफ्ट हुँदैछ। यो दिशालाई नबदली हाम्रो व्यापार घाटा, शोधनान्तर घाटा र वैदेशिक ऋणप्रतिको निर्भरता घट्दैन, बढ्दै जाने हो। अन्ततः अर्थतन्त्रमा समयानुकूल हुनु पर्ने परिवर्तन सम्भव हुँदैन। नेपालको औद्योगिक क्षेत्रमा विद्यमान समस्याहरू हल गर्न नसक्दा देशको वास्तविक क्षेत्र खस्कँदो स्थितिमा पुगेको छ। जसको कारण आयातको आकार बढ्न गई समग्र भुक्तानी सन्तुलनसमेत कमजोर बन्दै गएको तथ्य हाम्रोसामु स्पष्ट छ। भुक्तानी सन्तुलनमा आएको समस्याले गर्दा आयातलाई निरुत्साहित गर्न केही वस्तुहरूमा कोटा प्रणाली लागू गर्नुका साथै ब्याजदरमा कडाइ गरिएको कारण पछिल्लो समयमा औद्योगिक क्षेत्रमा समस्या देखा परेको छ। देशको भुक्तान सन्तुलनमा देखा पर्ने समस्यालाई हल गर्न पनि स्वदेशी उत्पादनलाई अभिवृद्धि गरी वास्तविक क्षेत्र मजबुत बनाउनु दिनु अपरिहार्य छ। यसका निम्ति देशको आधारभूत संरचना र संस्थागत बनोटमा समेत परिवर्तन अपरिहार्य देखिन्छ। यसले समग्र मुलुकलाई कता डोर्याउने र कुन वर्गको सेवा गर्ने भन्ने कुराको निक्र्योल गर्दछ र तदनुरूप साधनको वितरणमा जोड दिन्छ। मुलुकमा आर्थिक रूपान्तरण गर्नको निम्ति आधारभूत कुरामा निक्र्यौल गर्नु पर्दछ। हामी व्यापार गर्ने कि उत्पादन गर्ने। कुन वर्गलाई बढी फाइदा हुने गरी साधन र स्रोतको वितरण गर्ने भन्ने विषयमा स्पष्ट हुनु जरुरी छ। आफ्ना उत्पादन आधारहरूलाई मजबुत पार्दै थप निर्माण गर्नेतर्फ नीति सोझिनु पर्दछ। वास्तविक क्षेत्र बलियो नभएकै कारण सञ्चित विदेशी मुद्रा बाहिरिने गर्दछ भन्ने तथ्यलाई नबिर्सौं। तसर्थ रुग्ण उद्योगहरूलाई कसरी पुनः सञ्चालनमा ल्याउन सकिन्छ भन्ने तर्फ चिन्तन गरौं। विदेशी लगानीको निम्ति स्वीकुत उद्योगहरूलाई शीघ्र सञ्चालनमा ल्याउने वातावरण बनाऔं। एक अध्ययनले देखाएको छ, देशको उत्पादनमूलक क्षेत्रमा एक प्रतिशतले वृद्धि हुँदा रोजगारीमा शून्य दशमलव ६५ प्रतिशतले वृद्धि हुँदो रहेछ। अतः उत्पादनमूलक क्षेत्रलाई बलियो बनाउँदा समग्र वास्तविक क्षेत्र नै बलियो भई व्यापार घाटा कम हुने र भुक्तान सन्तुलनलाई ठीक ठाउँमा राख्न सकिन्छ। यसबाट क्रमशः समग्र आर्थिक सूचकहरू स्वस्थ हुँदै जान्छन्। नेपालमा सञ्चालित उद्योगहरूको औसत क्षमता उपयोगलाई अधिकतम वृद्धि गर्न सरकारले अनुसन्धान गरी प्रक्रिया अगाडि बढाउनुपर्छ। संघीय सरकार मातहतका रुग्ण उद्योगहरूलाई प्रदेश सरकार मातहत सञ्चालन गर्ने वातावरण निर्माण गर्नुपर्छ। विद्युत् प्राधिकरणले उद्योगहरूमा प्रत्येक वर्ष लिने डिमान्ड शुल्क र घरायाशी प्रयोजनमा सेवा शुल्कलाई हटाउनुपर्छ। उत्पादनमूलक उद्योगहरूले खपत गर्ने विद्युत्को महसुल घटाइनु पर्दछ। अनौपचारिक अर्थतन्त्रलाई औपचारिक अर्थतन्त्रमा भित्र्याउन चालिनु पर्ने कदमहरूबारे बहस गरी नीतिगत व्यवस्था गरिनु जरुरी छ। सार्वजनिक वित्तबाहेक देशको अन्य क्षेत्रको वर्तमान आर्थिक स्थिति सुधारोन्मुख छ। अन्तर्राष्ट्रिय बजारमा देखिएको आर्थिक संकट, आन्तरिक अर्थतन्त्रमा आएको मन्दी, बजारमा बैंक तथा वित्तीय संस्थाहरू विरुद्ध देखिएको असन्तोष लगायतका कारणबाट लगानीको वातावरण बिग्रिन पुगेको देखिन्छ। अहिले भुक्तान सन्तुलनमा विस्तारै सुधार हुँदै गएको, ब्याज दर घट्द््ै गएको छ तर अन्य परिस्थिति अझै उद्योगमैत्री बन्न सकिरहेको छैन। पुँजीगत खर्च नियमित हुन नसक्दा अर्थतन्त्र चलायमान हुन सकिरहेको छैन। उद्योगहरू पूर्ण क्षमतामा चल्न सकिरहेका छैनन्। सिमेन्ट, फलामे छड, अटोमोबाइल, पर्यटन तथा घरजग्गा कारोबारमा मन्दी देखा परेको कारण कुल मागमा कमी आएको छ। संविधानले समाजवाद उन्मुख अर्थतन्त्रको परिकल्पना गरेसँगै संविधान अनुरूपका संस्थागत संरचनाहरू निर्माण भएको छैन। उत्पादनमा कुशलता र प्रतिस्पर्धात्मक दक्षता पुँजीवादका सबल पक्ष हुन भने वितरणात्मक न्याय समाजवादको सार हो। यी दुवैलाई समेटेर अधिकतम सामाजिक न्याय स्थापित होस् भन्ने संविधानको परिकल्पना व्यवहारतः क्रोनी क्यापिटलिज्मको सिकार भएको छ। वित्तवादको चक्रव्यूहमा अर्थतन्त्र जेलिएको छ। समाजमा सुशासन दुर्लभ चरी जस्तो अनुभूति भएको छ। अन्ततः सतहमा जे जस्ता प्रभावहरू देखिएका छन् यी सबै देशको उत्पादन सम्बन्ध र त्यसले निर्माण गरेका संरचनागत संयन्त्रहरूकै उपज हुन्। यसलाई राष्ट्रको अनुकूलतामा बदल्न सक्ने अद्वितीय राजनीतिक नेतृत्वको खाँचो टड्कारो रूपमा परिरहन्छ।  पाण्डे, राजनीतिक अर्थशास्त्रका विद्यावारिधि शोधार्थी हुन्।"
बेइमानी गृहप्रशासनको,"सरकारी वकिलले प्रहरीलाई अनुसन्धान सकाउन दबाब दिएको सुन्नमा आएको छ। जुन अत्यन्तै गलत छ। नक्कली शरणार्थी प्रकरणमा पूर्वउपप्रधानमन्त्री, पूर्वगृहमन्त्री सहित उच्च पदस्थसमेत संलग्न देखिनु लज्जास्पद छ। गृहप्रशासन आफ्नो मर्यादा भुलेर पतित भएकै कारण यो अवस्था आएको हो। यो आर्थिक लालचका लागि राज्यप्रतिको जिम्मेवारी लत्याउँदै गरेको अपराध हो। क्षम्य हुनु हुँदैन। यो राज्यविरुद्धको अपराध हो। कहिले को समातिने हो ? ककसको नाम आउने हो ? यसै भन्न सकिने अवस्था छैन। यही समूहले शरणार्थीसम्बन्धी प्रतिवेदन सक्कली लुुकाएर नक्कली सदर गराएको भन्ने छ। यो विषयमा निष्पक्ष छानबिन हुनुपर्छ। यसो भएको रहेछ भने संलग्न सबै जना अनुसन्धानमा तानिनुपर्छ। अपराधको यो अवस्था आउनुको मुख्य कारण गृह प्रशासन कमजोर भएर हो। गर्नुपर्ने काम नगरेर हो। शरणार्थी प्रकरणमा कार्यदल गठन गर्ने, विज्ञ बनाउने, बिचौलियाको पक्षमा निर्णय गर्नेजस्ता कार्य गरिनु गलत हो। कार्यदल बनाएर नक्कली शरणार्थी प्रकरण सुरु गर्ने कार्य गृह प्रशासनकै मिलेमतोमा भएको देखिन्छ। यो घटनाको सूत्रधार त गृह मन्त्रालय नै हो। बिचौलियाले भेटेको छ। कार्यदलमा बिचौलियाका मान्छेलाई राखेको छ। घटनाक्रमको उठान नै गलत तरिकाले भएको छ भने सही परिणाम दिने कुरा नै भएन। यूएनएचसीआरले भुटानी शरणार्थीको तेस्रो देश पुनर्वास कार्यक्रम सन् २०१६ मै बन्द गरेको हो। छुटेको भन्दै गलत कागजात बनाएर ठगी गर्नु भनेको झुक्याएर पैसा लिने बाटो मात्रै हो। गृहमन्त्री भएर ठगी गर्नेलाई प्रश्रय दिने ? गृहसचिवको पदमा बसेर गलत कागजातलाई स्वीकृत गर्ने ? गलत तरिकाले अमेरिका छिर्न पैसा बुझाउनेहरू पनि एक हिसाबले गलत नै हुन्। तापनि प्रलोभनमा पारेर ठगी भएको छ। यो कार्यको सुरुवातमै थाहा छ, ठगी हो भनेर। तापनि तत्कालीन गृहसचिवदेखि गृहमन्त्रीसमेत मुछिएका छन्। पूर्वउपप्रधानमन्त्री संलग्न भइरहँदा उनीभन्दा माथिल्लो पदमा रहेका तत्कालीन व्यक्तिहरू पनि मुछिने सम्भावना हुन्छ। सरकारी वकिलले प्रहरीलाई अनुसन्धान सकाउन दबाब दिएको सुन्नमा आएको छ। जुन अत्यन्तै गलत छ। अनुसन्धान भन्नासाथ प्रमाण जुटाउनुपर्यो। आवश्यक परे सरकारी वकिलले प्रहरी कार्यालयमा गएर बुझ्ने हो । छिटो सक्न दबाब दिने होइन। यसको नियत सही मान्न सकिन्न। राज्यका निकायको काम प्रहरीलाई सहज वातावरण बनाइदिने हो। निर्देशन दिने हैन। बयान लिने, इन्कारी बयान भएको अवस्थामा प्रमाण जुटाएर पुष्टि गर्नुपर्यो। जुन कठिन छ। अनुसन्धान निष्पक्ष हुनेमा विश्वास गर्न सकिन्छ। प्रहरी अडिग भएकै कारण पूर्वगृहमन्त्रीसमेत हिरासतमा छन्। पूर्वउपप्रधानमन्त्री पक्राउ परेका छन्। यो प्रकरणमा संलग्न कोही पनि उम्किनुहुन्न। (शर्मा, नेपाल प्रहरीका पूर्वएआईजी हुन्।)"
"न शान्ति प्रक्रिया, न त क्रान्ति","राष्ट्र निर्माणको बाटो तथा लक्ष्यमा जनता अपेक्षित मात्रामा उत्साहित छेैनन्, किन ? आर्थिकलगायत देशको सर्वाङ्गीण विकास पथको एक प्रमुख अवरोधक राजनैतिक अस्थिरता अवश्य हो। यसको दृष्टान्त खोज्न टाढा जानु पर्दैन। हामी आफैं भएका छांै। नमिठो लागे पनि हाम्रो देशका सम्बन्धमा यो वास्तविकता स्विकार गर्नै पर्ने भएको छ। राजनैतिक अस्थिरताले हामीलाई कहिल्यै छोडेन। राजनैतिक अस्थिरता, अति राजनीतिकृत प्रशासन र सर्वव्यापी भ्रष्टाचार नेै मुहान सरह हाम्रो गरिबी, न्यून उत्पादनशीलता, बेरोजगारी तथा अल्प विकासको प्रमुख कारण भइरह्यो। यस प्रकार हाम्रो देश एक किसिमले कहिल्यै नसकिने संक्रमणकालबाट गुज्रिरहेजस्तो अनुभूति आज पनि हुँदैछ। समयक्रममा, राज्य रूपान्तरण योजनाअन्तर्गत, संविधानसभाको २०६४ साल जेठ १५ गतेको पहिलो बैठकबाट हाम्रो देश गणतन्त्रात्मक भएको छ। जति ठूलो स्वरमा यसलाई राजनैतिक छलाङ भने तापनि, क्रान्ति चेतनास्वरूप देशले अद्यापि अपूर्व आर्थिक फड्को मार्ने बाटो फराकिलो पार्न सकेको छैन। लाखौंलाख युवा रोजगारीको खोजीमा विदेश जान झन्झन् बाध्य भइरहेका छन्। खाद्यान्न पनि आयात गर्नुपर्ने परनिर्भरता बढ्दै छ। कृषि तथा आर्थिक क्षेत्रमा पनि कल्पनातीत संकटग्रस्त मुलुक हामी हुँदैछौ। नयाँ नेपालको सपना साकार हुने विश्वास आमजनतामा जगाउन सक्ने गरी वर्तमान संविधानको गतिशीलता तथा उद्देश्यमूलकसहितको निरन्तरताबारे ढुक्क हुन सक्ने स्थितिमा हामी छैनौ । यसरी राष्ट्र निर्माणको बाटो तथा लक्ष्यमा आज पनि किन हाम्रा जनता अपेक्षित मात्रामा उत्साहित छेैनन् ? भन्ने आधारभूत प्रश्नमा प्रवेश गर्नुभन्दा पहिले स्थिरता तथा अस्थिरता सम्बन्धमा विगतमा घटेका मुख्यमुख्य गतिविधि तथा घुम्तीहरू फर्केर हेर्नु असान्र्दभिक नहोला, जसको झल्को चार बुँदाबाट पाउन सकिन्छ। जस्तो कि पहिलो २००७ साल फागुन ७ गतेको ऐतिहासिक घोषणाअनुसार, संविधानसभा गठन हुन नसक्नु हो। फलस्वरूप, राजतन्त्रात्मक लोकतान्त्रिक संसदीय प्रणाली अनुरूप संविधान दुई वर्ष भित्र निर्माण हुन नसकी जनसंघर्ष वा क्रान्तिको जनादेश टर्दै टाढिँदै गयो। यसबाट जनता तथा राजदरबारबीच शासनाअधिकार (सम्प्रभुता) सम्बन्धी मतभेद अंकुराउँदेै यो उक्साहट हुने वातावरण धमाधम बन्दै जानु हो। जति ठूलो स्वरमा राजनैतिक छलाङ भने तापनि, क्रान्ति चेतनास्वरूप मुलुकले अपूर्व आर्थिक फड्को मार्ने बाटो फराकिलो पार्न सकेको छैन। दोस्रो, २०१५ सालको संविधान र महानिर्वाचन हुँदै लोकतन्त्रप्रति जनविश्वास बढाउने गरी चलिरहेको संसद् तथा बीपी कोइरालाको प्रधानमन्त्रीत्वको उत्तरदायी सरकारमाथि २०१७ साल पुस १ गते राजाबाट अनाधिकार हस्तक्षेप हुन पुग्यो। यसकैे परिणामस्वरूप यस संविधानसँगै संसदीय प्रणाली पनि खारेज हुन पुग्यो। यसबाट २००७ सालपछिका वर्षमा बीजारोपण हुँदै रहेको शासनाधिकार सम्बन्धी जनता तथा राजदरबारबीचको फाटो अझै फराकिलो हुन पुग्यो। समग्रमा, राष्ट्र निर्माणको अमल्य ऊर्जा तथा समय क्षति हुने अवस्था विकसित भइरह्यो। तेस्रो, त्यसको विरोधमा जनताको २९ वर्ष लामो तथा कठिन संघर्षको उपलब्धिका रूपमा गणेशमान सिंहको नेतृत्वमा नेपाली कांग्रेस तथा वाममोर्चा सम्मिलित भई पहिलो पटक सार्वभौमसत्ता जनतामा निहित तथा राजसंस्था संवैधानिक हुने गरी जारी गरिएको २०४७ सालको संविधान कार्यान्वयनको पाँच वर्षमा नै नेकपा ( माओवादी) बाट आक्रमण सुरु भयो। एक किसिमले औचित्य स्थापित हुन नसकेको संविधानमाथि २०५२ देखि २०६२ सालसम्म सशस्त्र आक्रमण जारी भइरह्यो। यसका साथै, तत्कालीन राजाबाट २०५८ सालमा माओवादी युद्ध शान्त गर्ने नाउँमा राजकीय सत्ता पनि मेरै हो भनी प्रत्यक्ष संविधानविपरीत चालिएको अति महत्त्वाकांक्षी कदमलाई पनि लिन सकिन्छ। देशका प्रमुख राजनैेतिक दलले उही २०१७ साल पुस १ गतेको लोकतन्त्र विरोधी कालो कदमको पुनरावृत्तिका रूपमा लिए। यस कदम नै थप प्रमुख कारक तत्त्व बन्यो। यसै शृंखलामा २०६१०६२ सालको आन्दोलनमार्फत संसद्वादी दलहरूसमेत युद्धरत माओवादीको मुख्य उद्देश्यमा सम्मिलित भए। पुनस्र्थापित संसद्को पहिलो बैठकमा पारित प्रस्तावअनुसार देशमा सनातनदेखि चलिआएको राजसंस्था पनि नेपाली कांग्रेससमेत बीपी कोइरालाको मेलमिलाप तथा राष्ट्रिय एकताको मार्गदर्शन विपरीत जाने परिस्थिति निर्माण भयो। माथि उल्लेखित चार बुँदाले २००७ सालपछि प्रचलनमा आएका हाम्रा अग्रगामी संविधान तथा यिनको अवशानका इतिहास संक्षेपमा बताउँछन्। साथै, वर्तमान संविधानको निरन्तरता तथा प्रभावकारिता सम्बन्धमा पनि आधिकाधिक सतर्कता अपनाउन आह्वान गर्दछन्। समयको मागका रूपमा अग्रसर यस आह्वानलाई दुई कोणबाट अवलोकन गर्नु उपयुक्त लाग्दछ। एक, वर्तमान संविधान जस प्रकार कार्यान्वयन भइरहेछ ठीक त्यस्तै दृष्टिकोणले। दुई, वर्तमान संविधानको जन्म पछाडिका कारणहरू अथवा यसको ऐतिहासिकता पुनरावलोकनका दृष्टिकोणले। यसरी देशमा आज पनि यस्तो अलमल, अस्थिरता तथा अवरोधसचूक बढी नै चुनौतीपूर्ण परिस्थिति चुलिँदै जानु पछाडिका तात्कालीन खासखास कारणमध्ये, माथि पनि केही संकेत गरेझै, मुख्यतः राजनैेतिक धरातलमा तीनवटा कारण सर्वोपरी लाग्दछन्। एक, सर्वमान्य जवाफदेही कानुनका दृष्टिमा सरासर आपराधिक क्रिया मानिने गरी २०६३ साल पछिका सरकारहरूबाट शान्तिप्रक्रिया तथा संक्रमणकालीन न्याय सम्बन्धमा भए गरिएका घोर हेलचेक्र्याइँहरू हुन्। दुई संविधानले निषेध गर्दागर्दै पनि सत्ता हस्तान्तरण नगर्ने कमजोरीवश प्रतिनिधिसभा जबर्जस्ती विघटन गर्ने मनशायको प्रधानमन्त्रीको २०७८ पुस ५गते सिफारिसमा राष्ट्राध्यक्ष प्रदत्त प्रत्यक्ष संविधानविपरीत अनुमोदनमार्फत गरिएको अक्षम्य संविधान मिच्याइँ हो। तीन, कुनै पनि दलले बहुमत पुर्याउन नसकेको अवस्थामा प्रतिनिधिसभा विघटन गर्नुभन्दा उत्तम उपायका रूपमा कुनै सदस्य (माननीय)लाई बहुमत सिद्ध गर्ने मौका दिने सीमित प्रयोजनका लागि प्रबन्ध गरिएको संविधानको असाधारण धाराको प्रयोग वा महा दुरुप्रयोगको प्रभावस्वरूप प्रस्ट नै सिद्धान्त नमिल्नेहरू दलहरूबीचको अद्भुत गठबन्धन। यसरी, समग्रमा संविधान घोषित राज्य संस्थाहरू झन्झन् कमजोर हुँदै जनता, राज्य र सरकारबीचको सम्बन्धमा अविश्वास अस्वाभाविकरूपमा बढिरहेको देखिएको छ। चित्त दुखेर मुलुकको अवस्था चित्रण गरे तापनि परिस्थिति अहिल्यै सुधार्ने अथवा सम्हाल्नै नसकिने बिन्दुमा पुगिसक्यो भन्ने लेखकको मनशाय तथा निष्कर्ष कदाचित होइन। भन्नुको मतलव, वर्तमान राजनैतिक परिवर्तन तथा संविधानप्रतिको स्वामित्व बढाउने तथा चुनौती घटाउने अठोट परिवर्तन पक्षधर हाम्रा दलहरूमा साँच्चै नै छन् भने यसबारे सबै मिलेर गम्भीर सोचविचार गरी निर्धारित उपायहरू प्रभावकारी रूपमा अघि बढाउन नसकिने कुरै छैन। संसद्कै आह्वानमा नयाँ परिपे्रक्ष्यमा राष्ट्रिय मेलमिलाप वा सहमतिको प्रस्ताव पेस गरी यस अनुकूल वातावरण बनाई बृहंगम् दृष्टिले संविधान पुनरावलोकन गर्न सकिन्छ। यसैका आधारमा संशोधनमार्फत राष्ट्रलाई केन्द्रमा राखी विश्वास, एकता र विकासको बिल्कुलै नवयुगमा पदार्पण गर्न सकिन्छ। यस सम्बन्धमा जड सबाल यतिमात्र हो। पहल कसले गर्ने र कहिले गर्ने ?"
खप्तड शैलेश्वरी हाई अल्टिच्युड म्याराथन प्रतियोगिता हुने,"डोटी : पर्यटकीय क्षेत्र खप्तडदेखि प्रसिद्ध धार्मिक स्थल शैलेश्वरी मन्दिरसम्म हाई अल्टिच्युड म्याराथन प्रतियोगिता दोस्रो संस्करण हुने भएको छ। जेठ १६ गते खप्तड क्षेत्रमा लाग्ने गंगा दशहरा मेलाको अवसरमा १२ गतेदेखि १७ गतेसम्म हाई अल्टिच्युड म्याराथन प्रतियोगिता लगायत भलिबल प्रतियोगिता, घोडा दौड प्रतियोगिता र देउडा प्रतियोगिताको आयोजना गरिने भएको हो। तीन हजार तीन सयको उचाईबाट प्रतियोगिता हुने भएकाले हाई अल्टिच्युड भनिएको आयोजकले जानकारी दिएको छ। म्याराथन प्रतियोगितामा कम्तीमा ४२५ किलोमिटर दूरी हुनपर्ने नियम भएकाले सोही अनुसारको दूरीमा प्रतियोगिता गराइने आयोजकले जानकारी दिएको छ। खप्तडको प्रबेशद्वार झिग्रानादेखि शैलेश्वरीसम्म महिलाहरूका लागि हाफ म्याराथन समेत हुने भएको हो। डोटी उद्योग वाणिज्य संघ तथा सुदूरपश्चिम खेलकुद परिषद्को आयोजनामा हुन लागेको प्रतियोगिताको सम्पूर्ण व्यवस्थापन श्री नम्बर ५ बाहिनी अड्डा, श्री भैरव प्रसाद गण सिलगढी र सिंह शार्दुल गुल्म खप्तड ब्यारेकले गर्ने भएका छन्। म्याराथन प्रतियोगिता जेठ १७ गते बिहान ६ बजेदेखि खप्तड क्षेत्र हुँदै शैलेश्वरीसम्म तथा सोही समयमा झिग्रानादेखि शैलेश्वरीसम्म महिला हाफ म्याराथन सञ्चालन हुने भएको हो। पुरुष भलिबल प्रतियोगिता जेठ १३ गतेदेखि १६ गतेसम्म खप्तड क्षेत्रमै सञ्चालन गरिने भएको छ। गोडा दौड प्रतियोगिता जेठ १५ गते हुने भएको छ भने देउडा प्रतियोगिता १६ गते राती हुने भएको डोटी उद्योग वाणिज्य संघका महासचिव दीपक बहादुर खड्काले जानकारी दिए। अनुमानित खर्च २६ लाख आठ हजार पाँच सयमा हुन लागिएका प्रतियोगिताको लागि आर्थिक सहयोग डोटीका सम्पूर्ण स्थानीय तह तथा खप्तड राष्ट्रिय निकुञ्जको कार्यालयले गर्ने बताएका छन्। प्रतियोगिताको अवधिमा कम्तीमा ३ सय खेलाडी, १० हजारभन्दा बढीको संख्यामा धार्मिक तथा खेलप्रेमी पर्यटकहरूको खप्तड क्षेत्रमा भ्रमण तथा अवलोकन गराइने लक्ष्य लिएको उद्योग वाणिज्य संघका अध्यक्ष मोहन कलेलले बताए। खुला प्रतियोगिता भएकाले म्याराथनमा प्रतियोगितामा सुदूरपश्चिम भित्रमा प्रत्येक जिल्लाबाट खेलाडीहरू भाग लिने र ७ देखि १० जनाजति बिदेशी खेलाडीसमेत आउने निश्चित भएको श्री भैब प्रसाद गण सिलगढीका गणपति जनमत कार्कीले जानकारी दिए। प्रतियोगिताको हिसाबमा हाई अल्टिच्युड म्याराथन प्रतियोगिता नेपालमै पहिलो प्रतियोगिता रहेको कार्कीले बताए। म्याराथन प्रतियोगितामा प्रथम हुनेलाई एक लाख २५ हजार नगद पुरस्कार दिइने भएको छ। द्वितीयलाई ८० हजार नगद तथा तृतीय हुनेलाई ५० हजार दिने बताइएको छ भने सान्त्वना हुने ७ जनालाई क्रमशः १०, ९, ८, ७, ६, ५ र ४ हजार नगद पुरस्कार दिइने आयोजकले जानकारी दिएको छ। त्यसैगरी हाफ म्याराथन (महिला) मा प्रथम हुनेलाई ५० हजार नगद, द्वितीय हुनेलाई ३० हजार, तृतीय हुनेलाई २० हजार नगद पुरस्कार दिइने छ। सान्त्वना हुने २ जनालाई ५ हजार र २ हजार दिइने बताइएको छ। पुरुष भलिबल प्रतियोगितामा प्रथम पुरस्कार नगद ५० हजार, द्वितीय ३० हजार र तृतीय २० हजार नगद रहेको छ। त्यसैगरी घोडा दौड प्रतियोगितामा प्रथम हुनेलाई ३० हजार, द्वितीयलाई २० हजार र तृतीयलाई १० हजार नगद पुरस्कार दिइने भएको छ भने देउडामा प्रथम हुने एक जनालाई एक लाख नगद पुरस्कार दिइने जानकारी दिएको छ।"
खेलाडीले घोषित पुरस्कार नपाएको प्रश्नबारे प्रधानमन्त्रीले उत्तर नै दिएनन्,"काठमाडौं : प्रधानमन्त्री पुष्पकमल दाहाल प्रचण्डले सरकारले घोषणा गरेको पुरस्कार खेलाडीले नपाएको सन्दर्भमा उठेको प्रश्नलाई बेवास्ता गरेका छन्। बिहीबार संसद बैठकमा योगेन्द्र मन्डलले अन्तर्राष्ट्रिय खेलाडीहरूलाई रकम दिने आर्थिक सहयोग दिने घोषणा गर्ने तर नपाएको भन्ने आएको छ, केहो? भनेर सोधेका थिए। तर, प्रधानमन्त्री प्रचण्डले त्यो प्रश्न वेवास्ता गरेर मन्डलले उठाएको नागरिकता सम्बन्धी प्रश्नको मात्रै उत्तर दिए। यद्यपि, त्यो नागरिकता सम्बन्धी प्रश्न त्यसअघि पनि पटकपटक उठिसकेको र प्रधानमन्त्री उत्तर पनि दिइसकेका थिए। आज जारी बैठकमा उठेको खेलकुद सम्बन्धी संसदमा एउटा मात्र प्रश्नमा पनि उत्तर नदिएसँगै विगतदेखि नै सरकारको प्राथमिकतामा नपरेको खेलकुदप्रति सरकार कति असंवेदनशील छ भन्ने स्पष्ट भएको छ। त्यसो गत मंसिरमा भएको चुनावपछि गठित सरकारले करिब पाँच महिनापछि मात्रै खेलकुद मन्त्री पाएको थियो। पछिल्ला वर्षहरूमा सरकारले बजेटको एक प्रतिशत पनि खेलकुद क्षेत्रमा छुट्याउन सकेको छैन। सरकारले थ्री नेसन्स कप विजेता फुटबल टिम, विश्वकपको ग्लोबल छनोटमा पुगेको र एसिया कपमा छनोट भएको क्रिकेट टिमलाई पनि नगद पुरस्कार दिने घोषणा गरेको थियो।"
साविक विजेता रियाललाई हराउँदै म्यानचेस्टर सिटी फाइनलमा,सन् २०२०२०२१ मा चेल्सीसँग १० गोलको नतिजामा पराजित हुँदै सिटी उपाधिबाट वञ्चित भएको थियो। मड्रिड : सेमिफाइनलको दोस्रो लेगमा ४० गोलको नतिजामा पराजित गरेसँगै सम्रगमा साविक विजेता रियाल मड्रिडलाई ५१ ले पराजित गर्दै इङ्लिस क्लब म्यानचेस्टर सिटी च्याम्पियन्स लिगको फाइनलमा पुगेको छ। बुधबार राति सिटीको मैदान इथियाडमा सम्पन्न सेमिफाइनलको दोस्रो लेगमा २३ औं मिनेटमा बर्नाडो सिल्भाको गोलमा सिटीले अग्रता लिएको थियो । सुरुआतदेखि भम्रणकारी टिममाथि हाबी बनेको सिटीका लागि ३७ औं मिनेटमा सिल्भाले नै व्यक्तिगत दोस्रो गोल गरे। पहिलो हाफमा २० ले पछि परेको रियाल दोस्रो हाफमा थप दुई गोल गर्यो। म्यानुयल अकान्जीले ७६ औं मिनेटमा गोल गर्दै सटीको अग्रता ३० बनाएका थिए। सब्सिट्युट खेलाडी जुलियन अल्भारेजले खेलको इन्जिुरी समयमा गोल गर्दै सिटीका लागि ४० को जित सुनिश्चित गरे। सिटीले टर्कीको इस्तानबुलमा हुने फाइनलमा इटालियन क्लब इन्टर मिलानसँग खेल्नेछ । फाइनल जुलाइ ११ मा इस्तानबुलस्थित अटार्टुक ओलम्पिक स्टेडियममा हुनेछ। इन्टर सेमिफाइनलमा एसी मिलानलाई समग्रमा ३० ले पराजित गर्दै १३ वर्षपछि च्याम्पियन्स लिगको फाइनल पुगेको थियो। सिटी योसहित दोस्रो पटक फाइनल पुगेको हो। सन् २०२०२०२१ मा चेल्सीसँग १० गोलको नतिजामा पराजित हुँदै सिटी उपाधिबाट वञ्चित भएको थियो।
अग्रता जोगाउन नसक्दा मनाङले संकटासँग अंक बाँड्यो,"काठमाडौं : पहिलो हाफमा लिएको १२ को अग्रता जोगाउन नसक्दा सहिद स्मारक ए डिभिजन लिगमा बिहीबार मनाङ मर्स्याङ्दी क्लबले संकटा क्लबसँग २२ को बराबरी खेलेको छ। च्यासल रंगशालामा भएका खेलको १९औं मिनेटमा कोफी कौडोले गोल गरेसँगै मनाङले अग्रता लिएको थियो। पहिलो हाफको खेल सकिन एक मिनेट बाँकी रहँदा योसेफ अत्रिसले संकटाका लागि बराबरी गोल फर्काएका थिए। तर, पहिलो हाफको अन्तिम मिनेटमा कौडोले गरेसँगै मनाङले पुनः अग्रता लिएको थियो। दोस्रो हाफको सुरुआतमै मनीष डाँगीले गरेको गोलसँगै संकटाले बराबरी गर्यो। खेलमा दुई पटक अग्रता लिए पनि ५२औं मिनेटमा संकटाका मनीषलाई रोक्न नसक्दा अंक बाँड्न बाध्य भयो। बराबरीसँगै मनाङ १९ खेलबाट २३ अंक जोडेर सातौं स्थानमा उक्लिएको छ। यस्तै, संकटा समान खेलबाट २२ अंक जोडेर आठौं स्थानमा छ। आजै दशरथ रंगशालामा भएको अर्को खेलमा मछिन्द्र क्लब र फ्रेन्ड्स क्लबले पनि २२ गोलको बराबरी खेलेका थिए।"
सीएसआर कोषबाट खेल क्षेत्रमा लगानी गर्ने नियम लागू गर्न प्रधानमन्त्रीलाई एनएसएलको अपिल,"काठमाडौं : नेपाल सुपर लिग (एनएसएल)का उच्च पदाधिकारीले प्रधानमन्त्री पुष्पकमल दाहाल प्रचण्डलाई भेटेर व्यवसायको सामाजिक उत्तरदायित्व (सीएसआर) कोषको रकम खेल क्षेत्रमा लगानी गर्न पाउने नियम लागू गर्नका लागि पहल गर्न आग्रह गरेका छन्। एनएसएलकी अध्यक्ष आश्रयता कार्की चौधरी, प्रबन्ध निर्देशक श्रीयान्स कार्की र प्रमुख कार्यकारी अधिकृत सुदीप शर्माले बिहीबार बिहान प्रधामन्त्रीलाई भेटेर सीएसआर कोषको रकम खेल क्षेत्रमा प्रयोग गर्न सकिएमा त्यसले यो क्षेत्रमा पुर्याउन सक्ने सकारात्मक प्रभावका विषयमा ध्यानाकर्षण गराएको विज्ञप्तिमा उल्लेख छ। भेटमा प्रधानमन्त्री पनि यसबारे सकारात्मक रहेको अध्यक्ष कार्कीद्वारा जारी विज्ञप्तिमा भनिएको छ। उक्त अवसरमा अध्यक्ष चौधरीले नेपाल सुपर लिगले नेपाली खेल क्षेत्रमा निजी क्षेत्रलाई जोड्दै खेल र खेलाडीका लागि आवश्यक लगानी भित्र्याउने र उत्कृष्ट प्रतियोगिताको माध्यमबाट नेपाली खेल क्षेत्रलाई थप व्यावसायिक र अन्तर्राष्ट्रियकरण गर्न प्रयास गरिरहेको भन्नेबारे जानकारी गराउनुभयो, विज्ञप्तिमा भनिएको छ। नेपाल सुपर लिगको पहिलो संस्करण कोभिड १९ ले नेपालभर लकडाउन चलिहरँदा बन्द रंगशालामा भएको थियो। पहिलो संस्करण बन्द रंगशालामै भए पनि वाहवाही पाएपछि दोस्रो संस्करणका लागि अक्सनसमेत भइसकेको थियो। तर, ए डिभिजन लिगका क्लबहरूको तीव्र दबाबपछि अन्तिम समयमा पुगेर स्थगित भएको थियो। यद्यपि, नेपाली फुटबलको सर्वोच्च निकाय एन्फाले गत पुसमा नेपाल सुपर लिग आयोजनाका लागि अधिकार दिने सम्झौता गरिसकेको छ। त्यसबापत एन्फाले आठ वर्षमा १७ करोड २१ लाख रूपैयाँ एनएसएलको आयोजक नेपाल स्पोर्ट्स एन्ड इभेन्ट म्यानेजमेन्ट प्राली (एनएसइएम)बाट पाउने छ।"
ए डिभिजन लिग मछिन्द्र र फ्रेन्ड्सको बराबरी,"काठमाडौं : सहिद स्मारक ए डिभिजन लिगमा शुक्रबार फ्रेन्ड्स क्लब र मछिन्द्र क्लबले २२ गोलको बराबरी खेलेका छन्। दशरथ रंगशालामा भएको खेलको पहिलो हाफ गोलविहीन बराबरीमा सकिएको थियो। दोसो हाफमा रोमाञ्चक बनेको खेलमा गोल वर्षा नै भयो। प्रकाश बुढाथोकीले ६८औं मिनेटमा गोल गरेसँगै फ्रेन्ड्सले अग्रता लिएको थियो। त्यसको तीन मिनेट नबित्दै ओलावालो अफिजले गरेको गोलसँगै मछिन्द्रले बराबरी गर्यो। रफिक अमिनुले ७९औं मिनेटमा गोल गदैै पुनः फ्रेन्ड्लाई अग्रता दिलाए। तर, त्यसको चार मिनेट नबित्दै आफिजले व्यक्तिगत दोस्रो गोल गर्दै साविक विजेतालाई हारबाट जोगाए। आजको खेलमा दुई गोल गरेका आफिज जारी लिगका सर्वाधिक गोलकर्ता बनेका छन्। उनले १५ खेलमा १४ गोल गरिसकेका छन्। यस्तै, दोस्रो स्थानमा खुमलटार एफसीका मेसुके ओलोमोउ छन्। उनले १७ खेलमा १३ गोल गरेका छन्। बराबरीसँगै मछिन्द्रले लिग लिडरसँग अंक बराबरी गर्ने मौका गुमाएको छ। मछिन्द्र १९ खेलबाट ३१ अंक जोडेर तेस्रो स्थानमा छ। शीर्ष स्थानको १८ खेलबाट चर्च ब्वाइज युनाइटेडको ३३ अंक छ। दोस्रो स्थानको जावलाखेलको पनि समान खेलबाट ३१ अंक नै छ। फ्रेन्ड्स १९ खेलबाट २१ अंक जोडेर १३औं स्थानमा छ। आजको खेलमा दुई पटक लिएको अग्रता जोगाउन नसक्दा फ्रेन्ड्सले रेलिगेसन क्षेत्रबाट माथि उक्लिने मौका गुमाएको छ।"
प्री ओपन सेसन : नेप्से परिसूचक १ अंकले बढ्यो,काठमाडौं : बिहीबार प्री ओपन सेसनमा नेप्से परिसूचक १६७ अंकले बढेर १८४६६९ विन्दुमा पुगेको छ। यो सेसनमा १२ वटा कम्पनीको ६९० कित्ता सेयर २ लाख ५६ हजार ६६४ रुपैयाँमा खरिदबिक्री भयो। कारोबारमा आएका १२ कम्पनीमध्ये ९ को मूल्य बढ्यो भने २ को घट्यो। बाँकी १ को मूल्य स्थिर रह्यो।
"सुनको मूल्य ३ सयले घट्यो,चाँदी स्थिर",काठमाडौं : बिहीबार सुनको भाउ सस्तिएको छ। नेपाल सुन चाँदी व्यवसायी महासंघका अनुसार आज ३ सय रुपैयाँले घटेर छापावाल सुन प्रतितोला १ लाख ९ हजार ७०० रुपैयाँमा कारोबार भइरहेको छ। अघिल्लो कारोबार दिन (बुधबार ) प्रतितोला सुन १ लाख १० हजार रुपैयाँमा कारोबार भएको थियो। सो दिन ११ सय रुपैयाँले घटेको थियो। आज तेजाबी सुन १ लाख ९ हजार २०० रुपैयाँ कायम भएको छ। सुनको मूल्य घटेपनि चाँदी भने स्थिर छ। आज प्रतितोला चाँदी १३७० रुपैयाँमा खरिदबिक्री भइरहेको महासंघले जनाएको छ। अघिल्लो दिन बुधबार चाँदी सोही मूल्यमा कारोबार भएको थियो।
भारतको सहयोगमा दुई परियोजना निर्माण हुने,स्वास्थ्य र शैक्षिक क्षेत्रका दुईवटा सामुदायिक विकास परियोजनाको निर्माणका लागि सङ्घीय मामिला तथा सामान्य प्रशासन मन्त्रालय र काठमाडौंस्थित भारतीय राजदूतावासबीच हिजो सम्झौता भएको हो। काठमाडौं : भारत सरकारको अनुदान सहयोगमा दुई परियोजना निर्माण हुने भएको छ। स्वास्थ्य र शैक्षिक क्षेत्रका दुईवटा सामुदायिक विकास परियोजनाको निर्माणका लागि सङ्घीय मामिला तथा सामान्य प्रशासन मन्त्रालय र काठमाडौंस्थित भारतीय राजदूतावासबीच हिजो सम्झौता भएको हो। रामेछापको मालागिरी शान्ति योगाश्रम र डोटीको केदार ज्योतिपुञ्ज बहुमुखी क्याम्पस निर्माणका लागि सम्झौता भएको हो। दुवै परियोजनामा कूल आठ करोड ३३ लाख लगानी हुने अनुमान गरिएको छ। परियोजना रामेछाप नगरपालिका र बडीकेदार गाउँपालिकामार्फत कार्यान्वयन गरिनेछ। परियोजना निर्माणले स्थानीयलाई गुणस्तरीय स्वास्थ्य तथा शैक्षिक सुविधा पुग्ने विश्वास लिइएको छ। रासस
काँकडभिट्टालौकही सडक निर्माण गर्न एडीबीले नेपाललाई ३० करोड डलर ऋण दिने,"मनिला : एसियन डेभ्लप्मेन्ट बैङ्क (एडीबी)ले नेपाललाई अन्तर्राष्ट्रिय ट्रेडका लागि आवश्यक स्थलमार्ग बिस्तार अन्तर्गत काँकडभिट्टालौकही सडकखण्ड निर्माणका लागि ३० करोड अमेरिकी डलर ऋण प्रदान गर्ने भएको छ। एडीबीले बुधबार जारी गरेको एक विज्ञप्तिमा काँकडभिट्टाबाट भारतको लौकही जोड्न कम्तिमा ९५ किलोमिटर दूरी दुई लेन सडकखण्ड स्तरोन्नती गरेर चार लेन बनाउने उल्लेख छ। उक्त सडकखण्ड जलवायु, प्रकोप निरोधक डिजाइनअनुसार उच्च तापक्रम सहज क्षमता र बाढी प्रतिरोधक सडक र पुल बनाइने पनि विज्ञप्तिमा उल्लेख छ। यो सडक परियोजना पूर्वपश्चिम राजमार्गअन्तर्गत पर्ने र दक्षिण एसिया उपक्षेत्रीय आर्थिक सहयोग करिडोरको हिस्सा हुने छ, दक्षिण एसियाका लागि एडीबीका यातायातविद् वाइ चोङले भनेका छन्। एडीबीले त्यसबाहेक सात लाख ५० हजार अमेरिकी डलर प्राविधिक सहयोग स्वरुप उपलब्ध गराउने द प्रिन्टले उल्लेख गरेको छ। एडीबीले समृद्ध, समावेशी, लचिलो र दिगो एसिया बनाउने लक्ष्यमा केन्द्रित भएको बताएको छ।"
"नेप्से परिसूचक ३२ अंकले बढ्यो, सेयर कारोबार १ अर्बमाथि","काठमाडौं :सेयर कारोबार साताको अन्तिम दिन आज नेप्से परिसूचक दोहोरो अंकले बढेको छ। नेप्से परिसूचक ३२३० अंकले बढेर १८७७३२ विन्दुमा पुगेको छ। यसदिन नेप्से बढेसँगै कारोबार रकममा उल्लेख्य सुधार आएको छ। २६४ कम्पनीको ४४ लाख २२ हजार १८६ कम्पनीको १ अर्ब ४७ करोड ४७ लाख ६५ हजार ३८८ रुपैयाँमा खरिदबिक्री भयो। आज ३२ हजार ५७९ पटक सेयर कारोबार भयो। दोहोरो अंकले उकालो लागेको बजारमा दुई कम्पनीको सेयर सकारात्मक सर्किट लेभलमा कारोबार भयो। हिमालय उर्जा विकास र आत्मनिर्भर लघुवित्त वित्तीय संस्थाको सेयर मूल्य १० प्रतिशतले बढेको हो। शिव श्री हाइड्रो पावरको सेयर मूल्य ८१४ प्रतिशतले बढ्यो। कारोबार रकमका आधारमा नेपाल दूरसंचार कम्पनी शीर्ष स्थानमा रह्यो। सो कम्पनीको ८ करोड ६३ लाख बढिको सेयर कारोबार भयो। यस्तै शिवम् सिमेन्टको ७ करोड ११ लाख मूल्यको सेयर कारोबार भयो। एनआईसी एसियाको ६ करोड ७६ लाखको सेयर कारोबार भयो। कारोबारमा आएका १३ वटा उपसमूहको सूचक सकारात्मक देखिएका छन्। होटल्स एन्ड टुरिजम उपसमूहको सूचक सर्वाधिक ३७५ प्रतिशतले बढ्यो। ट्रेडिङ उपसमूहको सूचक ३७१ प्रतिशतले उकालो लाग्यो। यस्तै डेभलपमेन्ट बैंक,फाइनान्स,हाइड्रोपावर,लाइफ इन्स्योरेन्स,माइक्रो फाइनान्स उपसमूहको सूचक २ प्रतिशत बढिले बढेको हो।"
१२ हजार सात सयमा मलेसियाभैरहवा उडान हुने,"काठमाडौं : राष्ट्रिय ध्वजाबाहक नेपाल वायुसेवा निगम (नेपाल एयरलाइन्स)ले यही जेठ २९ गतेदेखि भैरहवास्थित गौतमबुद्ध अन्तर्राष्ट्रिय विमानस्थलमा नियमित उडान सुरु गर्ने भएको छ। सो अवसरमा निगमले मलेसियाबाट प्रवर्द्धनात्मक भाडादर रु १२ हजार सात सय कायम गरेको छ। यो मलेसियाबाट भैरहवा उडानका लागिमात्र हो। 'नेपाल एयरलाइन्सले भैरहवामलेसिया र मलेसियाभैरहवाकाठमाडौं रुटमा यही जेठ २९ देखि उडान सुरु गर्दैछ, सो अवसरमा मलेसियाभैरहवाकाठमाडौंका लागि अत्यन्तै सस्तो शुल्कमा टिकट उपलब्ध गराएका छौं,' निगमका प्रवक्ता रमेश पौडेलले जानकारी दिए। उनका अनुसार मलेसियाभैरहवाका लागि रु १२ हजार सात सय र मलेसियाभैरहवाकाठमाडौंका लागि रु १४ हजार सात सय २० भाडादर कायम गरिएको छ। निगमले मलेसियाको जोहोरबारुबाट क्वालालम्पुर अन्तर्राष्ट्रिय विमानस्थलसम्म आवतजावत गर्न निकट भविष्यमै सटल बस (यात्रु ओसार पसार गर्ने बस) को व्यवस्था गर्ने उनको भनाइ छ। निगमको उडान तालिकाअनुसार टिकट बुकिङ खुला भइसकेको छ। भैरहवाबाट हाल निगमले साताको एक उडानबाट सुरु गर्ने र बजारको माग तथा निगमको बजार व्यवस्थापनअनुसार अन्य गन्तव्यमा समेत उडान गर्नेछ। राष्ट्रिय गौरवको आयोजनाअन्तर्गत निर्माण भएको गौतमबुद्ध अन्तर्राष्ट्रिय विमानस्थलबाट उडान तदारुकताका साथ गर्नका लागि संस्कृति, पर्यटन तथा नागरिक उड्डयन मन्त्रालयसँगको समन्वयमा निगम व्यवस्थापनले विशेष पहल गरी उडान शुरु गर्ने निर्णय गरेको निगमले जनाएको छ। निगमका कार्यकारी अध्यक्ष युवराज अधिकारीसहितको टोलीले हालै गरेको मलेसिया भ्रमणमा सिभिल एभिएसन अथोरिटी मलेसियाका निर्देशकसँग मलेसियाबाट भैरहवा नियमित उडानसम्बन्धी विविध पक्षमा छलफल गरेको निगमले उल्लेख गरेको छ।"
"उखुको बक्यौता १२ करोड, माइतीघरमा किसानको धर्ना","कपिलवस्तुको महालक्ष्मी सुगर्स प्राइभेटले उखुको साढे ९ करोड र अनुदान साढे २ करोड बक्यौता दिन बाँकी । काठमाडौं :उद्योगीले उखुको १२ करोड रुपैयाँ भुक्तानी नगरेपछि कपिलवस्तुका किसान काठमाडौंमा आएर माइतीघरमा आन्दोलन गरिरहेका छन्। किसानले उखुको भुक्तानीको माग गर्दै माइतीघर मण्डलामा धर्ना सुरु गरेका हुन्। कपिलवस्तुको जवाभारीस्थित महालक्ष्मी सुगर्स प्राइभेटले १० हजार उखु किसानको झन्डै १२ करोड रुपैयाँ भुक्तानी गरेको छैन। किसानले माइतीघर मण्डलामा धर्ना सुरु गरेर भुक्तानी नपाएसम्म घर नफिर्किने अडान राखेका छन्। महालक्ष्मीले २०६९ देखि २०७४ सम्म उखु लिएर किसानको साढे ९ करोड रुपैयाँ भुक्तानी दिएकोे छैन। आर्थिक वर्ष २०७१०७२ मा सरकारले चिनी उद्योगमार्फत दिएको अढाई करोड रुपैयाँ अनुदान पनि उद्योगीले किसानलाई नदिएको कपिलवस्तु किसान संघ तथा उखु किसान संघर्ष समितिका अध्यक्ष अनुपकुमार चौधरीले बताए। आर्थिक वर्ष २०७१७२ सालमा सरकारले उखु किसानलाई प्रतिक्विन्टल २५ रुपैयाँ अनुदान दिएको थियो। उद्योगीले हाम्रो नाममा अर्थ मन्त्रालयबाट अनुदान रकम लिए पनि हामीलाई दिएको छैन, अध्यक्ष चौधरीले भने, अर्थ मन्त्रालयमा पुग्दा सम्बन्धित उद्योगले अनुदानको रकम लिइसकेको रहेछ। उद्योगी पनि ल्याएको छैन भनेर पन्छिने गर्छन्। किसानलाई सरकारले दिएकोे अढाई करोड रुपैयाँ कहाँ हरायो, कसले लियो भन्ने पत्तै छैन। त्यसको खोजीमा हामीले आन्दोलन थालेका छौं। महालक्ष्मी सुगर्स प्राइभेटले किसानसँग उधारोमा लिएको उखुको साढे ९ करोड रुपैयाँ भुक्तानी दिनुपर्ने मागसहित आन्दोलन थालिएको उनले बताए। भुक्तानीको माग गर्दै उखु किसानले २०६९ देखि संघर्ष गर्दै आएका छन्। किसानले २०७७ सालमा जाडो मौसमा १७ दिन माइतीघरमा धर्ना दिएका थिए। त्यसताका सरकारले भुक्तानी गराइदिने भन्दै किसानलाई आश्वासन दिएर घर पठाइएको थियो। तर, अहिलेसम्म पनि उद्योगीले उखुको रकम र अनुदान भुक्तानी दिएको छैन। सरकारसँग न्यायको माग गर्दै किसानहरू बुधबार काठमाडौं आइपुगेका हुन्। कपिलवस्तुका ७३ वर्षका उखु किसान रामलाल कलवार पुस्तेनी उखु खेती गर्दै आएका छन्। उनको १ लाख ३५ हजार रुपैयाँ बक्यौता रकम नदिँदै २०७३ सालमा उद्योगीले महालक्ष्मी सुगर मिल कपिलवस्तुबाट सरेर सर्लाहीमा पुर्याए। हामीले उखु लगाउँदै आएका थियौं। कपिलवस्तुबाट मिल सरेर सर्लाही गइसकेपछि उखुको व्यावसायिक खेती गर्न छाडियो। मिल मालिकले हाम्रो उधारो पनि तिरेको छैन, उनले भने, यसले हाम्रो जीवनमा निकै असर परेको छ। हामीले उखु खेती ऋण लिएरै गर्छाैं। बैंक र साहुसँग लिएको ऋणको ब्याज बढेको बढ्यै छ। मिलले हाम्रो उखु उधारोमा लिएर चिनी बनाएर बिक्री गर्यो तर, अझै भुक्तानी गरेको छैन। उद्योगीले किसानको उखुको बक्यौता ब्याजसहित भुक्तानी दिनु पर्ने उनको माग छ। उनका अनुसार प्रतिक्विन्टल २५ रुपैयाँ अनुदान र मिलले दिनुपर्ने रकम दिएको छैन।"

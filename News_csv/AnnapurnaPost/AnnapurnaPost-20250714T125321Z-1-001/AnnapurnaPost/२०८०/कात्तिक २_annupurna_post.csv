शीर्षक,विवरण
चाडपर्वमा बालबालिकालाई के सिकाउने ?,"दसैंको माहोल सुरु भइसकेको छ। चाडपर्वमा सबैभन्दा बढी रमाउनेमा बालबालिकाहरू हुन्छन्। त्यसैले चाडपर्व भने कै केटाकेटीका लागि हुन् कि जस्तो भान हुन्छ। कसैलाई असर नपर्ने गरी अप्रिय घटनाबिना मनाइने चाडपर्वहरू रमाइला र अविस्मरणीय हुन्छन्। मुखैमा आएको यो पालीको दसैंतिहार बालबालिकाहरूले कसरी मनाउने त ? यसमा अभिभावकहरूले पनि ध्यान दिनुपर्ने जरुरी छ। महान् चाड दसैंको बेलामा प्रायः विद्यालयहरूमा छठसम्म नै बिदा हुने गर्छ। झन्डै एक महिना लामो बिदाको समयलाई सदुपयोग गर्नुपर्छ। कसरी रमाइलो र अविश्मरणीय रूपमा सदुपयोग गर्ने भन्नेबारे तालिका बनाउनुपर्छ। प्रत्येक दिन बिहानबेलुकी पढाइ र गृहकार्यको लागि निश्चित समय अनिवार्य छुट्ट्याउनुपर्छ। लामो बिदा छ। विद्यालयहरूले थुप्रै गृहकार्यहरू दिएका हुन्छन्। विद्यालयमा पढाएका कुराहरू पनि सम्झी राख्नुपर्छ। धेरैजसो भाइबहिनीहरू स्कुल जानु एक दुई दिनअघि मात्रै हतारहतार गृहकार्य गर्न थाल्छन्। यसले गर्दा दसैंतिहार जस्ता चाडपर्वको अन्ततिर रमाइलो गर्न पाउँदैनन्। बिदाको समयमा घुमफिर गर्न गएका ठाउँहरूका बारेमा राम्ररी जानकारी लिने गर्नुपर्छ। घुमेको ठाउँको नाम, धार्मिक तथा ऐतिहासिक महत्व, ती स्थानको मुख्य आकर्षणहरू, स्थानीय चालचलनका बारेमा जानकारी बटुल्नुपर्छ। दसैं र चंगा एक अर्काबीच पर्यावाची जस्तै बन्दै आएको छ। बालबालिकाहरूका लागि त चंगा उडाउनु सबैभन्दा प्रिय खेल मानिन्छ। चंगा उडाउँदा निकै सावधानी अपनाउनुपर्छ। जस्तै बार या रेलिङ नभएको घरको छत, बार बन्देज नगरिएको अग्लो ठाउँ तथा धारिलो सामग्रीहरू राखेको ठाउँ वरिपरि कहिल्यै चंगा उडाउनु हुँदैन। एक तथ्यांकअनुसार विश्वमा प्रत्येक वर्ष चंगा उडाउने क्रममा ३७ हजारभन्दा बढी मानीसको मृत्यु हुन्छ। चंगा उडाउँदा धागोमा माड लगाउनुहुँदैन। यस्तो धागोले हाम्रो वरिपरिको आकाश असुरक्षित बनाउँछ। जसले गर्दा पुतली, साना चराचुरुंगीहरूको अकालैमा ज्यान जाने गर्छ। त्यस्तै चंगा उडाउँदा उत्तेजित भई अपशब्दहरू बोल्नुहुँदैन। अरूले बोलेको सुनेमा त्यस्ता शब्दहरूको अनुशरण गर्नुहुँदैन्। घटस्थापनाको दिनदेखि नवमीको दिनसम्म दिनदिनै शक्तीपठहरूको दर्शन गर्ने चलन छ। यसरी मन्दिरमा जाँदा पशुपक्षीको बलि दिएको दृश्य जही तही देखिन्छ। बलि दिएको दृश्य हेर्दामा आफूलाई अप्ठेरो महसुस हुन्छ भने त्यस्ता क्रियाकलापबाट टाढै बस्नुपर्छ। आफ्ना अभिभावकलाई पशुपक्षीको साटो नरिबल, कुभिन्डोको बलि दिन सकिने कुराको जानकारी गराउनुपर्छ। दसैंतिहारको प्रमुख आकर्षणमध्ये पिङ पनि एक हो। लिंगेपिङ, जातेपिङ, रोगटेपिङ जस्ता परम्परागत पिङ खेल्दाखेल्दा खसेर हातखुट्टा भाँचिने, घाइते हुने सम्भावना धेरै रहन्छ। त्यसैले पिङ खेल्दा सावधानी अपनाउनुपर्छ। तिहारको बेला दियो बत्तीको नजिकै धेरै समय बिताउनु पर्ने भएकाले सकभर सम्हाल्न सजिलो र आगोले झट्टै टिप्न नसक्ने कपडा लगाउनुपर्छ। ठूलो आवाजमा बिस्फोट हुने पड्का, सुतरी बम, रकेट, झिरझिरेलगायतका बिस्फोटक सामग्रीको प्रयोग गर्नुहुँदैन। मनोरन्जनका लागि प्रयोग गरिने यस्ता सामग्रीले बालबालिका, वृद्धावृद्ध, मुटुका बिरामीहरूलाई नकारात्मक असर पुर्याउँछ। वरिपरिको वातावरण दूषित बनाउँछ। साथै आगोका झिल्काहरू आँखामा पर्न गएमा जीवनभर दृष्टिविहीन हुने जोखिम हुन्छ। केही मानिसहरू कुकुरको शरीर, पुच्छरमा पट्का बाँधेर आगो लागाई दिने गर्छन्। यो कार्य अमानवीय भएकाले कहिल्यै गर्नुहुँदैन। कहीँ कतै यस्ता दृश्य देखेमा कुकुरमाथि हामी जघन्य अपराध गरिरहेका छौ भन्ने कुरा सम्झाउनुपर्छ। चाडपर्वको बेलामा घरको काम महिलाले मात्रै गर्ने र पुरुषहरू रमाइलोमा बिताउने प्रचलन हामी कहाँ अलि बढी नै छ। यसले चाडपर्वका अवसरमा आमा, दिदीबहिनीहरूलाई रमाइलोको साटो कामको भारीले थिच्ने गर्छ। यो क्रमलाई रोक्नका लागि घरका सबै सदस्यहरू मिलेर आफूले सकेको काम गर्नुपर्छ। बालबालिकाहरू पनि आफूले सकेअनुसारको काममा सहयोग पुर्याउनुपर्छ। यसले गर्दा चाडपर्व झन रमाइलो हुन्छ। मोबाइल वा टेलिभिजनबाट टाढा रहेर चाडपर्वको धार्मिक तथा साँस्कृतिक पक्षका बारेमा बढीभन्दा बढी जानकारी लिनुपर्छ। आज हामी जे सिक्छौं भोलि त्यही कुरा हामीले आफ्ना सन्ततीलाई पनि सिकाउनुपर्छ । आफूभन्दा ठूलाले जे गर्छन् त्यही नै सानाले पनि देखेर अनुशरण गर्ने भएकाले हाम्रो मौलीक संस्कृतिलाई बचाइ राख्न पनि उत्तिकै सघाउँछ। दसैंमा मान्यजनको हातबाट टीका लगाउन जाने चलन छ। आफूभन्दा ठूलाबडाको हातबाट विजया दशमीको टीका थापी आशीर्वाद लिने गरिन्छ। यसरी आफूभन्दा ठूलाबडाको हातबाट टीका लगाउने र आशीर्वाद लिन पाउनु पनि हामी भाग्यमानी हौ। तसर्थ मान्यजनको हातबाट टीका लगाउन अस्वीकार गर्नुहुँदैन। परिवारका नजिकका सदस्यहरू, मान्यजनहरू कोको हुन भन्ने सबै थाहा पाउने अवसर पनि दशै नै हो। दिसु भण्डारी मानन्धर"
कालोबजारीसँग झुकिरह्यो सरकार,"वर्षको मूल्यवृद्धिलाई स्वाभाविक मान्न सक्ने अवस्था छैन। धेरैजस्तो उपभोग्य र अन्य वस्तुको मूल्यवृद्धि कृत्रिम र अस्वाभाविक देखिन्छ। सबै वस्तु बजारमा उपलब्ध हुँदाहुँदै पनि मूल्यवृद्धि छ भने यो मूल्यवृद्धि कालोबजार उन्मुख छ। चाडपर्वमा हरेक वर्ष नै कालोबजारी भइरहँदा पनि सरकारले आफ्नो उपस्थिति देखाउन सकिरहेको छैन। कालोबजारीले प्रशयः पाउनुमा पनि सरकारको कमजोर उपस्थिति नै हो। यस्ता कारण अन्य पनि छन्। १ संघीयतामा गइसकेपछि तीन तहको सरकारको आआफ्नै जिम्मेवारी हुन्छ। अहिलेको कानुनले स्थानीयतहलाई ८० प्रतिशतको बजार अनुगमन, बजार सुधारको जिम्मेवारी दिएको छ। तर, पालिकाहरूले बजार अनुगमनलाई पर्याप्त मात्रामा गर्न सकिरहेका छैनन्। २ बजार झनै बेथिति भइरहेको छ। हिजोको दिनमा वाणिज्य विभाग मात्र थियो, काम गर्न सकेन भनेर दोष दिइन्थ्यो। तर, अहिले स्थानीय सरकारले अधिकार पाउँदा पनि बजारमा थप बेथिति बढ्दै गइरहेको छ। ३ अहिलेको बजार मूल्य झन्डै ३० प्रतिशतले बढेको छ। राष्ट्र बैंक वा अन्तर्राष्ट्रिय मुद्रा कोषले तथ्यांकअनुसार मूल्यवृद्धि करिब ९ प्रतिशत छ। राष्ट्रिय उपभोक्ता मञ्चले गत जेठमा नै ११ प्रतिशतको लक्ष्य प्रक्षेपण गरेको थियो। ४ अर्थतन्त्रको अन्य परिसूचकहरू पनि सन्तोषजनक नभइरहेको अवस्थामा मूल्यवृद्धि दोहोरो अंक उन्मुख भइरहेको छ। यसले अर्थतन्त्रलाई नकारात्मक असर गरिरहेको छ। ५उपभोक्ताका हक अधिकारमा लागि आएका उपभोक्ताकर्मीहरू पनि व्यापारीहरूसँग मिलिरहेका छन् । खबरदारी गर्न चुकिरहेका छन्। तथ्यांकमा भन्दा पनि हावामा नै बोल्दै हिँड्ने गर्दा उपभोक्ताका हकहितका लागि काम गर्न नसकिरहेको देखिन्छ। (महर्जन, राष्ट्रिय उपभोक्ता मञ्चका अध्यक्ष हुन्।)"
खराबीमाथि विजयोत्सव,"आफूभित्र गुम्सेका खराबीहरूमाथि विजय प्राप्त गर्नु पनि एउटा ठूलै विजय हो। विजयादशमीले त्यही कुराको बोध गराउँछ। बडादसैं, दसैं, विजयादशमी जे भने पनि त्यो एउटै पर्वलाई सम्बोधन हुने विभिन्न नामहरू हुन्। यसलाई असत्यमाथि सत्यको जित अथवा खराबमाथि असलको जितको रूपमा अथ्र्याइ मनाउने प्रचलन लामो समयदेखि चल्दै आएको छ। खराब जुनसुकै रूपमा पनि व्यवहारत हुनसक्छ जस्तै काम, क्रोध, लोभ, मोह, हिंसा, असत्य, वैर, ईष्र्या, दुःख, आलस्य आदि। मानिसका लागि यी यस्ता दुर्गुण या अवगुणहरू हुन्, यिनलाई जित्न सक्नु कुनै लडाइँभन्दा कम हुँदैन भनिदिए हुन्छ। यसैले आफूभित्र गुम्सेर रहेका खराबीहरूमाथि विजय प्राप्त गर्नु पनि एउटा ठूलै विजय हो। विजयादशमीले त्यही कुराको बोध गराउँछ। नवरात्रिको अवधिलाई साधनाको अनुपम क्षण सम्झी मनाउनेहरू प्रशस्तको संख्यामा छन्। त्यसको अर्थ नबुझी दसैंै भनेको खाने, पिउने, मोज गर्ने प्रवृत्ति पनि नभएको होइन। अझ पछिल्लोको संख्या बढ्दै गएको हो कि जस्तो भान पर्छ सबै प्रकारका गतिविधिहरू हेर्दा। विजयादशमीको सुरु हुन्छ आश्विनशुक्ल प्रतिपदाको घटस्थापनादेखि नवमीसम्म। देवी दुर्गामाताको पूजा अर्चना र तत्पश्चात् दसैंको टीका। ठाउँपिच्छे फरक भए तापनि टीकाटालोको समयावधि पूर्णिमासम्म रहन्छ। हरेक वर्ष त्यही महिना, त्यही तिथिमा मनाइने बडादसैं ऊर्जा प्राप्त गर्ने महत्वपूर्ण अवसरको रूपमा पनि लिने गरिन्छ। दसैंलाई कुनै जित या खुसीको पर्वको रूपमा हेर्ने चलन छ। खुसी मनाउने शैली फरक हुनसक्छ। किसानहरू धानको बाली भिœयाउनु अघिको दसैंपर्वलाई मांगलिक रूपमा सम्झन सक्छन्। केटाकेटीहरू खेलकुद, मोजमज्जा, रमाइलोमा अलमस्त हुने क्षण सम्झन सक्छन्। घरपरिवारका गृहस्थहरू परिवारका सबै सदस्यहरू जम्मा हुने पारिवारिक एकताको अवसर सम्झेर रमाउन सक्छन्। सबैले आआफ्नो रुचि र चलनअनुसार यसलाई मान्ने गर्छन्। कुनै बेला थियो राजामहाराजाहरू आफ्नो देशको विस्तारको क्रममा विजय यात्रामा निक्लने राम्रो अवसर मानिन्थ्यो विजयादशमी। शुभमुहूर्त हेर्नै नपर्ने। सारांशमा सबै आआफ्नै धून, चलन र परम्परामा रमाउने समय होभन्दा फरक पर्दैन। अब त्यस्तो समय छैन। छिमेकी भारतमा यस पर्वलाई दशहराको रूपमा मनाउने चलन छ। खास गरी उता रामले रावणमाथि विजयप्राप्त गरेको खुसियालीको रूपमा रावणको पुत्ला जलाई मनाउने चलन छ। तर, अर्काेतिर कर्नाटकको कोलार, मध्यप्रदेशको मन्दसोर, राजस्थानको जोधपुर, आन्द्र प्रदेशको काकीनाडा तथा हिमाञ्चलको बैजनाथ आदि ठाउँहरूमा रावणको पूजा धूमधामसँग गर्ने चलन पनि छ। श्रीलंकामा पनि रावणको पूजाआजा धुमधामले गर्छन् त्यस दिन। रावण चारै वेद जानेको उद्भट विद्वान् एवं शिवभक्त थिए। आफूमा रहेको घमण्ड र अहंकारले मैमत्त थिए। महान् शिवभक्त भए तापनि भगवान विष्णुमाथि अति क्रोध गर्दथे। रावणको पिता विश्रवाब्राह्मण कुलका थिए भने आमाचाहिँ राक्षस कुलकी थिइन्। यसैले ज्ञानमा उनी तीक्षण विद्वान् निक्लिए। उता राक्षसको अंश पनि भएकाले शक्तिशाली पनि भए। जसको कारण कालान्तरमा उनीमा अत्यन्त अहंकार र घमण्डले गर्दा अरूलाई तृण बराबर पनि नमान्ने भए। त्यही घमण्डलाई तोड्नका लागि नै विष्णुले रामको अवतार लिएर जन्मेको प्रसंग बाल्मिकी रामायणमा पाइन्छ। चाडपर्वले धार्मिक, सामाजिक पक्षलाई जाग्रत गराई होस्टेमा हैसे गर्ने त भई नै हाल्यो। आर्थिक क्षेत्रलाई पनि चलायमान बनाइ अर्थतन्त्रलाई बलियो बनाउन सघाउ पुर्याइरहेको हुन्छ। वनवासको समयमा श्रीरामले अर्घाङ्गिनी सीतालाई रावणले हरेर लगेको थियो। उनलाई फिर्ता गराउन भएभरका प्रयत्न विफल भए। पछि रामको रावणसँग घमासान युद्ध भयो। त्यस वेला हनुमानजीले रामको साथ दिए। रावणको भाइ विभीषणले पनि रामको साथ दिएका थिए। आश्विनशुक्ल प्रतिपदादेखि नवमीसम्म देवी दुर्गाको पूजाआराधना गरी विजयादशमीको शुभमुहूर्तमा लंकाको लागि प्रस्थान भयो। विजयादशमी मनाइने गरेको भन्ने प्रसंगको व्यापकता पनि त्यत्तिकै पाइन्छ। त्यसबाहेक महिषासुर नामको राक्षसलाई देवी दुर्गाले बध गरेर विजयप्राप्त गरेको प्रसंग पनि उत्तिकै चर्चित छ। यसैगरी पाण्डवहरूको वनवास, देवी सती दक्षप्रजापतिको यज्ञवेदीमा आहुती भएको प्रसंगहरू पनि यसमा मिसिन आउँछन्। यस्ता प्रसंगहरू अरू पनि जोडिन सक्छन्। जे भए पनि दसैं मनाउनुको कारण असत्यमाथि सत्यको जित, दानवी शक्तिमाथि दैवी शक्तिको जितको रूपमा यसलाई आआफ्नै ढंगले ग्रहण गर्ने प्रचलन छ। दसैंको अवसरमा नेपालको तराईका कैयन ठाउँहरूमा हाट, बजार, मेला लाग्ने गर्छ। पश्चिम पहाडी ठाउँहरूमा चाहिँ रामरावण, दुर्गा महिषासुरमर्दिनीलाई केन्द्रमा राखेर खैंजडी, झ्याम्टे बाजाहरूको साथ नाचगानको आयोजन गरी रमाइलो गर्ने गरिन्छ। दशमीको दिन व्यापारीहरू आफ्नो हिसाबकिताबको खातालाई पूजा गर्छन्। कृषकहरू आफ्नो घरमा भित्रिएको नयाँ बालीको पूजा गर्छन्। विद्यार्थीहरू आफ्नो किताबकापीको पूजा गर्छन्। त्यसैगरी प्रविधिको कर्मक्षेत्रमा जुट्नेहरू आआफ्नो हातहतियार र औजारहरूको पूजाअर्चना गर्छन्। विजयादशमी पर्व आआफ्नो घर, बस्ती, गाउँ सफासुग्धर राख्ने सन्दर्भको रमाइलो पर्व पनि हो। दशमीकै दिन घरका मान्यजनहरू हजुरबुवा, हजुरआमा तथा आमाबुवाहरूको हातबाट टीका, जमरासहित आशीर्वाद लिने गरिन्छ। आफ्नो घरको टीकोटाला सकिएपछि नाताअनुसार मान्नुपर्ने नातागोताको घरमा टीका थाप्न जाने चलन छ। यसलाई एक प्रकारले आआफ्नो नातागोतासँगको पुनर्मिलन र सम्बन्धको नवीकरणको रूपमा लिन सकिन्छ। यसमा नजानिँदो किसिमले प्रेम, सद्भाव र मान्यजनप्रतिको श्रद्धा, सम्मान अन्तर्निहित छ। हरेक वर्ष आउने दसैंले पारिवारिक मिलन, सद्भाव र एकताको बन्धनलाई कसिलो, मजबुत र सौहार्द बनाउन प्रेरित गरिरहेको हुन्छ। आधुनिकताको नाममा बाह्य संस्कृतिप्रतिको आकर्षण बढेको छ। आफ्नो संस्कृतिप्रतिको विकर्षण एवं प्रचलनमा रहेका संस्कार, परम्परा एवं संस्कृतिबारे जान्ने बुझ्ने किसिमको न शिक्षादीक्षा न त्यस किसिमको पढाइका कारण जसोतसो संस्कृति धानिएको छभन्दा हुन्छ हिजोआज। आफ्नोपनको महत्व बुझिएन, इतिहास, संस्कृति एवं भूगोलको ज्ञान भएन भने देशको सार्वभौमिकता, स्वतन्त्रता एवं मौलिकतामाथि नै कुनै दिन कुठाराघात पर्न सक्छ भन्नेतिर सोच्नु आवश्यक भइसकेको छ। हिजोआज संस्कृतिको नाममा अनेक प्रकारका विकृति, विसंगतिहरूले बढ्ने मौका पाइरहेका छन, जुन कुनै पनि हालतमा ठीक हो भन्न सकिन्न। हाम्रा कुनै पनि चाडपर्वहरूको न्यूनतम लक्ष्य भनेको जीवन, जगत र ईश्वरलाई बुझ्ने रूपमा लिइएको थियो। तिनमा मनोरञ्जन केही हुन्थ्यो तर मनोभञ्जनलाई कुनै हालतमा बढ्न प्रेरित गरेको हुँदैन्थ्यो। आज त्यसको विपरीत बन्दै गएको यत्र तत्र देख्नुपर्दा हामी कतातिर जाँदैछौँ ? भन्ने प्रश्न जो कोहीको मनमा आउन सक्छ। चाडपर्वहरूले धार्मिक, सामाजिक पक्षलाई जाग्रत गराइराख्न होस्टेमा हैसे गर्ने त भई नै हाल्यो। साथै यसले आर्थिक क्षेत्रलाई पनि चलायमान बनाएर अर्थतन्त्रलाई बलियो बनाउन सघाउ पुर्याइरहेको हुन्छ। अझ स्थानीयपन मिसिएको चाडपर्वहरू छन् भने त आत्मनिर्भरताको बाटोमा डोरिन पनि प्रत्यक्ष र अप्रत्यक्ष रूपले सहयोग पुर्याइरहेको हुन्छ। हिजोआज यसमा पनि परनिर्भरता बढ्दै गएर धान्न र थेग्न गाह्रो परिरहेको अवस्था सोचनीय बन्दै गएको छ। दसैं भन्नासाथ पशुबलि जोडिएर आउँछ। बलिको अर्थ हुन्छ उपहार। आफूमा अन्तर्निहित पशुताको बलि हुनु पर्नेमा पशुको बलिले स्थान पाउँदै गयो। भन्नैपर्ने हुन्छ, यसमा स्थानीयता र परम्पराले भूमिका निर्वाह गरिरहेको हुन्छ। जसरी विशाल वरको रूखमा असंख्य लहरा, जङ्गली झारपात एवं ऐँजेरुहरू त्यसै रूखमा जेलिएर रहेजस्तै सनातन हिन्दू परम्परामा पशुबलि प्रथा त्यसैगरी जोडिन आइपुगेको हो भने हुन्छ। देवीदेवताहरूलाई प्रसन्न गराउने नाममा राँगो, बोका, भेडा, हाँस, कुखुरा आदिको बलिको चलनचल्ती पहिले खुबै रहेको थियो। हिजोआज अनेक प्रकारका धार्मिक, आध्यात्मिक चिन्तन एवं सुधारवादी अनेक अभियानका कारण घट्दै घट्दै नगएको त होइन ? व्यवहारमा घटिरहेको छ। यस विषयमा सबैभन्दा महत्त्वपूर्ण कुराचाहिँ घट्ने र बढ्ने सन्दर्भभन्दा पनि हाम्रो अघिल्तिर मुख्य प्रश्नको रूपमा जिज्ञासा आउँछ के पशुबलिप्रथा हिन्दूधर्मको हिस्सा हो ? वेद, उपनिषद्, श्रीमद्भगवद्गीताजस्ता मूल शास्त्रहरूलाई मान्ने हो भने होइन भन्ने जवाफ आउँछ। तर, धर्मशास्त्रको नाममा चलेका एकथरी ग्रन्थहरूले चाहिँ त्यसलाई समर्थन गरेका छन्। यद्यपि वेद, उपनिषद् र श्रीमद्भगवद्गीता नै हाम्रा मूल धर्मशास्त्र हुन्। संसारको सबैभन्दा जेठो शास्त्र ऋग्वेद मा उल्लेख पाइन्छ, मा नो गोषु मा नो अश्वेसु रीरिषः (ऋग्वेद) अर्थात हाम्रा गाई र घोडाहरूलाई नमार। संस्कृत वाङ्मयका केही विद्वान्हरूले हिन्दूधर्ममा पछि गएर लोकपरम्पराका धारणा र मान्यताहरू जोडिए। त्यसलाई पनि हिन्दूधर्मको हिस्साजस्तो मानिन थाल्यो। जसरी वरको रूखमा बटारिएर आफ्नो अस्तित्व बनाएका लहराहरूको मूल रूखसँग सम्बन्ध हुँदैन तापनि झट्ट हेर्दा त्यही रूखको अंग हो कि जस्तो देखिन पुग्छ जबकि रूखसँग कुनै सम्बन्ध हुँदैन। हिन्दूधर्ममा पनि यस्तै भएको सम्झनुपर्छ।"
थारू खेलाडीहरू सम्मानित,"काठमाडौं : खेलकुद क्षेत्रमा रहेर देशको नाम उचो राख्ने थारू खेलाडीहरू सम्मानित भएका छन्। कैलाली क्षेत्र नं २ का प्रतिनिधिसभा सदस्य अरुण कुमार चौधरीले विभिन्न खेलमार्फत् देशलाई योगदान गर्ने थारू समुदायका खेलाडीहरूलाई सम्मान गरेका हुन्। ललितपुरमा आयोजित कार्यक्रममा उनले जनप्रतिनिधिको नाताले खेलाडीहरूको हकहितका विषयमा सम्बन्धित निकायमा आवाज उठाउने बताए। अभावका बावजुद खेलाडीहरूले उच्च कोटीको प्रदर्शन गर्दै आएको भन्दै उनले खेलाडीहरूको प्रशंसा गरे। 'स्रोतसाधनका बावजुद पनि हाम्रा खेलाडीहरू राष्ट्रिय अन्तर्राष्ट्रियरूपमा प्रतियोगिता खेल्दै आउनुभएको छ। यो खेलाडीले देशप्रति गरेको उच्च कोटीको योगदान हो। सांसदको नाताले मैले खेलकुद क्षेत्रको विकासका निम्ति सम्बन्धित निकायलाई सधैं घच्घच्याउने प्रतिवद्धता गर्न चाहन्छु,' उनले भने। कार्यक्रममा फुटबल, भलिबल, कराँते, दौडलगायत विधाका थारू खेलाडी र प्रशिक्षकहरू सम्मानित भएका थिए। त्यस्तै चीनमा सम्पन्न १९औं एसियाली खेलकुदमा रजत पदक विजेता एरिका गुरुङलाई पनि सम्मान गरिएको थियो। नेपाललाई करातेमा ऐतिहासिक रजत पदक दिलाएकी एरिकालाई हौसला प्रदान गर्न सम्मान गरिएको सांसद चौधरीले बताए।"
विराट कोहलीको शतकमा भारतले बंगलादेशलाई हरायो,"काठमाडौं : आइसीसी एक दिवसीय विश्वकपमा भारतले लगातार चौथो जित हात पारेको छ। पुणेमा भएको बंगलादेशविरुद्धको खेलमा भारतले ७ विकेटको जित हात पारेको हो। बंगलादेशले दिएको २५७ रनको लक्ष्य भारतले ४१३ ओभरमा तीन विकेटको क्षतिमा पूरा गर्यो। भारतको जितमा विराट खोलीले १०३ रनको अविजित पारी खेलेका छन्। ९७ बलमा उनले ६ चौका र ४ छक्का प्रहार गरे। त्यस्तै केएल राहुलले अविजित ३४ रनको योगदान दिए। भारतका लागि शुभम गिलले ५३, कप्तान रोहित शर्माले ४८ र श्रेयस लयरले १९ रन बनाएर पेभेलियन फर्किएका थिए। यसअघि टस जितेर ब्याटिङ गरेको बंगलादेशले निर्धारित ओभरको खेलमा ८ विकेट गुमाएर २५७ रन बनाएको थियो। बंगलादेशका लागि लिटन दासले सर्वाधिक ६६ रन बनाए। त्यस्तै तन्जिद हसनले ५१, महुमुदुल्लाहले ४६, मसुफिकर रहिमले ३८ रन बनाए। पहिलो खेलमा जित दर्ता गरेको बंगलादेश त्यसयता तीन खेलमा पराजित भएको छ।"
हङकङविरुद्ध नेपालको सहज जित,"काठमाडौं : त्रिकोणात्मक टी २० आई सिरिज अन्तर्गतको दोस्रो खेलमा नेपालले हङकङलाई ६ विकेटले पराजित गरेको छ। हङकङले दिएको ९५ रनको लक्ष्य नेपालले १३५ ओभरमा पूरा गरेको हो। बिहीबार मुलपानी क्रिकेट मैदानमा भएको खेलमा हङकङ १९ ओभर ३ बलमा ९४ रनमा अलआउट भएको थियो। सहज लक्ष्य पछ्याउने क्रममा नेपालका आशिफ शेखले सर्वाधिक ४२ रन बनाए। शेखले ३४ बलमा ६ चौका प्रहार गरे। नेपालका लागि रोहित पौडेल २५ रन तथा गुल्सन झा १४ रनमा अविजित रहे। ओपनर कुशल भुर्तेलले ८ रन बनाउँदा सन्दीप जोरा ३ र कुशल मल्ल १ रनमा आउट भए। यसअघि हङकङलाई सस्तैमा समेट्ने क्रममा नेपालका करण केसीले ४ विकेट लिएका थिए। ४ ओभर बलिङ गर्दै केसीले १५ रन खर्चिए। हङकङका लागि यासिम मुर्ताजाले ३६ रन बनाएका थिए। हङकङका लागि मुर्ताजा र जिसन अलि बाहेकले दोहोरो अंक छुन सकेनन्। अलिले १७ रन तथा ओपनर अंशुमान रथ ७ रन बनाएर आउट भए। पाहुना टोलीका लागि अदित गोरावारले ८ र अजाज खानले थप ७ रन बनाए। नेपालका लागि करणले ४, सोमपाल कामी र अभिनाश बोहोराले २२ तथा कुशल मल्ल र मौसम ढकालले ११ विकेट लिए। यसअघि नेपालले टस जितेर हङकङलाई ब्याटिङको निम्तो दिएको थियो। नेपालले पहिलो खेलमा हिजो युएईलाई ७ विकेटले पराजित गरेको थियो।"
साउदी अरेबियाविरुद्ध फराकिलो जितसँगै नेपाल सेमिफाइनलमा,"काठमाडौं : एसीसी मेन्स यू१९ प्रिमियर कप क्रिकेटमा नेपालले साउदी अरबलाई ३ सय २ रनको फराकिलो अन्तरले पराजित गरेको छ। अर्जुन कुमालको शानदार ब्याटिङ र दिपेश कँडेलको कसिलो बलिङको सहयोगमा नेपालले सजिलो जित हात पारेको हो। नेपालले प्रस्तुत गरेको ३ सय ४८ रनको लक्ष्य पछ्याउने क्रममा साउदी १९१ ओभरमा ४६ रनमा अलआउट भएको हो। नेपालका लागि दिपेश कँडेलले सर्वाधिक ६ विकेट लिए। ९१ ओभर बलिङ गर्दै कँडेलले १८ रन खर्चिए। नेपालका लागि आकाश चन्दले २ तथा सुवास भण्डारीले १ विकेट लिए। साउदी अरेबियाका लागि बरुण सराभनान मुदलिएरले सर्वाधिक ११ रन बनाउँदा मुहमद घयोर अहमद र अबदुल्लाह सिराजले ९९ रन बनाए। साउदीका अन्य ब्याट्सम्यान पनि सस्तैमा समेटिए। यसअघि नेपालले नेपालले निर्धारित ५० ओभरमा ७ विकेट गुमाएर ३ सय ४७ रनको विशाल योगफल तयार पारेको थियो। साउदी अरबले टस जितेर फिल्डिङ रोजेपछि ब्याटिङमा उत्रिएको नेपालले शानदार ब्याटिङ प्रर्दशन गर्यो। जितसँगै नेपाल मलेसियामा जारी प्रतियोगितामा सेमिफाइनलमा प्रवेश गरेको छ। नेपालका लागि अर्जुन कुमालको १ सय ४३ रनको शानदार इनिङ्स खेले। यसैगरी आकाश त्रिपाठीले ९० रनको योगदान गरे। ओपनर दिपक बोहराले २९ रन बनाउँदा बिशाल बिक्रम केसीले अविजित २४ रन बनाए। दिपक प्रसाद डुम्रेले १४ रन बनाउँदा दिपेश कँडेलले १३ र मिलन बोहराले ९ रन बनाए। कप्तान देव खनाल भने शून्य रनमा पेभिलियन फर्किए। साउदीका मुहमद अहमद राजा, अब्दुल्लाह सिराज र मुहमद घयौर अहमदले समान २२, जुहिर मुहमद र सजिव मुजिवुर रहमानले समान ११ विकेट लिए। नेपालले पहिलो खेलमा इरानलाई २ सय ७४ रन र दोस्रो खेलमा बहराईनलाई ७ विकेटले पराजित गरेको थियो। प्रतियोगिताका शीर्ष तीन टीमले यू१९ एसिया कपमा स्थान बनाउनेछन्।"
हङकङको चौथो विकेट पतन,मूलपानी रंगशालामा भएको खेलमा करण केसीले ३ र सोमपाल कामीले १ विकेट लिएका हुन् । काठमाडौं : त्रिकोणात्मक टी २० आई सिरिज अन्तर्गत हङकङसँगको खेलमा नेपालले चार विकेट झारेको छ । मूलपानी रंगशालामा भएको खेलमा करण केसीले ३ र सोमपाल कामीले १ विकेट लिएका हुन् । केसीले पहिलो बलमै विकेट लिएका थिए । माथिल्लो मुलपानी क्रिकेट मैदानमा टस हारेर पहिला ब्याटिङको निम्तो पाएको हङकङले पहिलो बलमै कप्तानलाई गुमाएको हो । हङकङले पहिलो विकेटका रुपमा कप्तान निजाकत खान र अर्का ओपनर अंशुमान रथलाई गुमायो । रथले ७ रन बनाउँदा बाबर हायातले ५ र मार्टिन कोइट्जीले २ रन बनाए । ५ ओभरको सामाप्तिसम्म हङकङले ४ विकेट क्षतीमा १५ रन बनाएको छ । नेपालका लागि करणले ३ ओभर बलिङ गर्दै १० रन तथा सोमपालले २ ओभरमा ५ रन खर्चिए ।
"नेपालको कसिलो बलिङसामु हङकङ निरिह, ९४ रनमा अलआउट","काठमाडौं : त्रिकोणात्मक टी २० आई सिरिज अन्तर्गतको दोस्रो खेलमा हङकङले नेपाललाई ९५ रनको लक्ष्य दिएको छ। बिहीबार मूलपानी रंगशालामा भएको खेलमा १९ ओभर ३ बलमा हङकङ अलआउट भएको हो। हङकङलाई सस्तैमा समेट्ने क्रममा नेपालका करण केसीले ४ विकेट लिए। ४ ओभर बलिङ गर्दै केसीले १५ रन खर्चिए। हङकङका लागि यासिम मुर्ताजाले ३६ रन बनाए। ३६ बल खेलेका उनले २ चौका र १ छक्का प्रहार गरे। हङकङका लागि मुर्ताजा र जिसम अलि बाहेकले दोहोरो अंक छुन सकेनन्। हङकङले पहिलो विकेटका रुपमा कप्तान निजाकत खानलाई इनिङ्सको पहिलो बलमै गुमाएको थियो। अर्का ओपनर अंशुमान रथ ७ रन बनाएर आउट भए। बाबर हायातले ५ र मार्टिन कोइट्जीले २ रन बनाएका थिए। पाहुना टोलीका लागि अजाज खानले थप ७, अदित गोरावारले ८, हरुन अर्सदले २, इसान खानले ४ र आयुष शुक्लाले नटआउट २ रन बनाए। नेपालका लागि करणले ४, सोमपाल कामी र अभिनाश बोहोराले २२ तथा कुशल मल्ल र मौसम ढकालले ११ विकेट लिए। यसअघि नेपालले टस जितेर हङकङलाई ब्याटिङको निम्तो दिएको थियो। नेपालले पहिलो खेलमा हिजो युएईलाई ७ विकेटले पराजित गरेको थियो।"
वीरगन्जमा अन्तर्राष्ट्रिय फुटबल प्रतियोगिता कार्त्तिक तेस्रो साता,"वीरगन्ज : वीरगन्जमा मधेस प्रदेशकै सबैभन्दा बढी नगद राशी पुरस्कारको अन्तर्राष्ट्रिय फुटबल प्रतियोगिता आयोजना हुने भएको छ । भेट्रान सिटी क्लब वीरगन्जको आयोजनामा वीरगन्जमा कार्त्तिक १८ गतेदेखि प्रथम वीरगन्ज गोल्डकप २०८०आयोजना गर्न लागेको हो । प्रतियोगिताबारे जानकारी दिन बुधबार आयोजित पत्रकार सम्मेलनमा क्लबका अध्यक्ष सबिन बस्नेतले कार्त्तिक १८ देखि कात्तिक २५ गतेसम्म चल्ने प्रतियोगितामा नेपाल र भारतका गरी ८ टिमले भाग लिने जानकारी गराए । उनका अनुसार,प्रतियोगतामा त्रिुभवन आर्मी क्लब ,नेपाल पुलिस क्लब ,संकटा क्लब ,चर्च ब्वाइज युनाइटेड, झापा एफसी आयोजक वीरगन्ज भेट्रान सिटी क्लब तथा भारत कोलकत्ताको क्लाईभ हाउस डमडम र दिल्लीको नर्थ जोन फुटबल टिमले भाग लिने भएका हुन् । प्रतियोगिताको उपाधि उपविजेताले नगद ११ लाख ११ हजार १ सय ११ रुपैयाँ र उपविजेताले नगद ५ लाख ५५ हजाार ५ सय ५५ रुपैयाँ पुरस्कार पाउनेछन् । वीरगन्जमा विगत पाँच वर्षपछि अन्र्तराष्ट्रियस्तरको फुटबल प्रतियोगिता आयोजना गर्न लागिएको पत्रकार सम्मेलनमा आयोजक क्लबका महासचिव पंकज श्रेष्ठले बताए । उनले वीरगन्जको खेलकुद प्रर्द्धनमा संघ र प्रदेश दुवै सरकारले उपेक्षा गरिरहेको बेला वीरगन्जले पनि अन्तर्राष्ट्रियस्तरको प्रतियोगिता गर्न सक्छ भन्ने सन्देश दिन प्रतियोगता आयाोजना गर्न लागिएको बताए । श्रेष्ठले भने,वीरगन्जमा रहेको देशकै दोस्रो ठूलो नारायणी रंगशाला जीर्ण अवस्थामा छ । त्यसको जीर्णेद्वारका लागि न त संघ सरकारले न त प्रदेश सरकारले चासो लिएको छ । त्यसैले सरकारले उपेक्षा गरेपनि वीरगन्जका हामी खेलप्रेमी आफैले अन्तर्राष्ट्रियस्तरको फुटबल प्रतियोगिता गर्न सक्छौं भन्ने सन्देश दिने उद्देश्यले यो प्रतियाोगिता गर्न लागेका हौं । यसका साथै कुनै समय फुटबलको हबका रुपमा चर्चित वीरगन्जमा केहि वर्ष यता फुटबल खेलप्रतिको क्रेज घट्दै गएकाले फेरी फुटबलको क्रेज बढाउनका लागि पनि प्रतियोगिता गर्न लागिएको श्रेष्ठले बताए । वीरगन्जको आदर्शनगर रंगशालामा हुने प्रतियोगितामा दर्शकका लागि प्रवेश शुल्क १ सय रुपैयाँ राखिएको क्लबका वरिष्ठ उपाध्यक्ष रोशन श्रेष्ठले बताए । सेमिफाइनलदेखिको खेलमा भने प्रवेश शुल्क २ सय रुपैयाँ राखिएको जानकारी उनले गराए । प्रतियोगिता आयोजनास्थल आदर्शनगर रंगशालाको दर्शक क्षमता १० हजार रहेकामा प्रतियोगिताकै लागि भनेर ३ हजार दर्शक बस्न सक्ने क्षमताको अस्थायी प्याराफिट पनि निर्माण गरिएको जानकारी श्रेष्ठले दिए । फाइनल खेलको अघिल्लोदिन कार्तिक २४ गते नेपाल र भारतको महिला फुटबल टिमबिच मैीपूर्ण खेलपनि हुने जाानकारी उनले गराए । प्रतियोगिताको कूल खर्च लागत ८० लाख रुपैयाँ रहेकोमा मुख्य सहयोगी वीरगन्ज महानगरपालिकाले २५ लाख रुपैयाँ दिएको क्लबका अध्यक्ष बस्नेतले बताए ।आर्थिक सहयोगका लागि अन्य प्रयोजकसँग पनि छलफल चलिरहेको उनले बताए ।"
"हङकङविरुद्ध नेपालको सुखद सुरुवात, करणले लिए दुई विकेट",काठमाडौं : त्रिकोणात्मक टी २० आई सिरिज अन्तर्गत हङकङसँगको खेलमा नेपालले दोस्रो विकेट लिएको छ। मूलपानी रंगशालामा भएको खेलमा करण केसीले दुई विकेट लिएका हुन् । उनले आफ्नो स्पेलको पहिलो र दोस्रो ओभरमा विकेट लिए । केसीले पहिलो बलमै विकेट लिएका थिए । माथिल्लो मुलपानी क्रिकेट मैदानमा टस हारेर पहिला ब्याटिङको निम्तो पाएको हङकङले पहिलो बलमै कप्तानलाई गुमाएको हो । हङकङले पहिलो विकेटका रुपमा कप्तान निजाकत खान र अर्का ओपनर अंशुमान रथलाई गुमायो । रथले ७ रन बनाए । ३ ओभरको सामाप्तिसम्म हङकङले १२ रन बनाएको छ ।
"हङकङविरुद्ध नेपाललाई पाँचौं सफलता, कुशलले लिए विकेट",काठमाडौं : त्रिकोणात्मक टी २० आई सिरिज अन्तर्गतको दोस्रो खेलमा नेपालले हङकङको पाचौं विकेट झारेको छ । मूलपानी रंगशालामा भएको खेलमा नवौं ओभरको दोस्रो बलमा अजाज खानलाई गुमाएको हो । खानले ७ रन बनाए । कुशल मल्लको बलमा करण केसीले क्याचआउट गरे । यसअघि करनले ३ विकेट र सोमपाल कामीले १ विकेट लिइसकेका छन् । केसीले पहिलो बलमै विकेट लिएका थिए । हङकङले टस हारेर पहिला ब्याटिङको निम्तो पाएको थियो । हङकङले पहिलो विकेटका रुपमा कप्तान निजाकत खानलाई गुमाएको थियो । अर्का ओपनर अंशुमान रथ ७ रन बनाएर आउट भए । बाबर हायातले ५ र मार्टिन कोइट्जीले २ रन बनाएका थिए ।५ ओभरको सामाप्तिसम्म हङकङले ४ विकेट क्षतीमा १५ रन बनाएको छ । नेपालका लागि करणले ३ ओभर बलिङ गर्दै १० रन तथा सोमपालले २ ओभरमा ५ रन खर्चिए । यसैबीच १० ओभरको समाप्तिमा हङकङले ५ विकेट क्षतिमा ३९ रन बनाएको छ ।
४०० केभीको इनरुवा सबस्टेसन निर्माण,"काठमाडौं : मुलुकभित्रको विद्युत् प्रसारण तथा वितरण प्रणाली सुदृढीकरणका लागि सुनसरीको भोक्राहा नरसिंह गाउँपालिका४ मा ४०० केभी क्षमताको इनरुवा सबस्टेसन निर्माण पूरा भएको छ। ग्यास इन्सुलेटेड प्रणाली (जीआईएस)मा आधारित स्वचालित नेपालको दोस्रो ठूलो ४०० केभी सबस्टेसनको निर्माण पूरा गरी सोमबार चार्ज गरिएको छ। मुलुकभित्र पूर्वपश्चिम विद्युत् आपूर्ति र भारतसँगको विद्युत् व्यापारका लागि जीआईएस प्रविधियुक्त स्वचालित ढल्कबेर मुलुककै पहिलो र इनरुवा दोस्रो ठूलो सबस्टेसन हो। इनरुवामै २२०१३२३३ केभीको अर्को सबस्टेसन यसअघि नै निर्माण पूरा भई सञ्चालित छ। हेटौंडाढल्केबरइनरुवा ४०० केभी सबस्टेसन विस्तार आयोजनाअन्तर्गत निर्माण गरिएको ४००२२० केभी इनरुवा सबस्टेसनमा ३१५ एमभीए क्षमताका तीन थान पावर ट्रान्सफर्मर छन्। जसको क्षमता ९४५ एमभीए छ इनरुवाढल्केबर ४०० केभी प्रसारण लाइन निर्माण पूरा भएपछि इनरुवा सबस्टेसनबाट करिब चार हजार मेगावाट विद्युत् आदानप्रदान हुन सक्नेछ। इनरुवाढल्केबर प्रसारण प्रसारण लाइनको अहिले तार तान्ने काम भइरहेको छ। नेपाल विद्युत् प्राधिकरणका कार्यकारी निर्देशक कुलमान घिसिङले कोशी प्रदेशका जिल्लामा पर्ने जलविद्युत् आयोजनाहरूबाट उत्पादित विद्युत् प्रसारण गर्न, स्थानीय रूपमा खपत गर्न र देशभित्र खपत गरी अतिरिक्त भएको विद्युत् भारततर्फ निर्यातका लागि इनरुवा सबस्टेसन मेरुदण्डको रुपमा रहेको बताए। मोरङसुनसरी औद्योगिक करिडोरका उद्योगलाई थप विद्युत् दिन र आपूर्तिलाई भरपर्दो तथा गुणस्तरीय बनाउन इनरुवा सबस्टेसनलाई महŒवपूर्ण मानिएको छ। अरुण तथा तमोर नदी र तिनीहरूका सहायक खोला नालामा निर्माण गरिएका जलविद्युत् आयोजनाबाट उत्पादित विद्युत् कोशी करिडोर २२० केभी प्रसारण लाइनमार्फत इनरुवा सबस्टेसनमा जोडिने छ। कोशी करिडोरको इनरुवाबसन्तपुरतुम्लिङटार खण्ड निर्माण पूरा भइसकेको छ भने वसन्तपुरढुंगेसाँघु खण्ड निर्माणाधीन छ। यस्तै, तुम्लिङटारशीतलपाटी २२० केभी प्रसारण लाइन आयोजना पनि निर्माणाधीन छ। अरुण हबइनरुवा ४०० केभी प्रसारण लाइन निर्माण प्रस्ताव गरिएको छ। आयोजना प्रमुख शुक्र देवकोटाले इनरुवा सबस्टेसनलाई आगामी दिनमा थप विस्तार गर्दै जान मिल्नेगरी निर्माण गरिएको बताए। २०७८ कात्तिकमा सबस्टेसन निर्माण क्षेत्रमा आएको बाढीले उपकरणमा क्षति पुगी पुनः आयात गर्नु पर्दा निर्माणमा केही ढिलाइ भएको आयोजना प्रमुख देवकोटाले उल्लेख गरे। आयोजनाअन्तर्गत नै ४०० केभी ढल्केबर सबस्टेसन निर्माण पूरा भई सञ्चालनमा छ ।"
"चाडपर्वमा चुलियो मूल्य : सपिङ मल सुनसान, सस्तोमा भीड","काठमाडौं : चाडबाडका बेला खाद्य वस्तुको मात्र होइन, बजारमा लत्ताकपडा, जुत्ता र विलासिताका सामानको भाउ पनि अकासिएको छ। एकातिर आर्थिक मन्दी, अर्कोतिर अकासिँदो बजार भाउ पीडित छन्, सर्वसाधारण। र, पनि जसोतसो दसैंलगायतका चाडबाड मनाउनैपर्ने बाध्यता छ। त्यसैकारण सर्वसाधारणको रोजाइमा ठूल्ठूला सपिङ मल होइन, सस्ता बजार परेका छन्। त्यसैकारण दसैंको बेला पनि सपिङ मलमा बोनी हुनै कठिन भइरहेको व्यवसायीको गुनासो छ। यस वर्ष उपभोक्ताको माग कम भएकाले व्यवसाय ठप्प भएको अधिकांश व्यवसायीको गुनासो छ। ठूला मलमा ब्रान्डेड लगायतका महँगा सामानमा कम्तीमा ३ हजारदेखि १५ हजारसम्म मूल्य बढेको उपभोक्ताको गुनासो छ। सेल मा राखिएका ५ सयदेखि १ हजार ५ सयसम्मका लत्ताकपडा किन्न सर्वसाधारणको भीड लागिरहेको छ। दी काठमाडौं मलका एक फेन्सी (जुत्ता र कपडा) व्यापारी दसैंका बेला बुहुनी हुनै कठिन भइरहेको गुनासो गर्छन्। व्यापार नभएको बेला व्यवसाय कस्तो छ भनेर के को प्रश्न हो ? जंगिदै उनले भने, यहाँ बुहुनी हुनै कठिन छ। व्यापार चौपट छ। सोही मलमा ५ वर्षदेखि व्यवसाय गर्दै आएका हेटौंडाका विजय गौतम यसपटक सबैभन्दा कम व्यापार भएको गुनासो गर्छन्। हामीले ब्रान्ड मात्रै होइन गुणस्तरीय सामान राखेका छौं। हरेक वर्षको दसैं नजिकिने समयमा धेरै चाप हुन्थ्यो तर यसपालि छैन। युवा लक्षित फेन्सी धेरै युवाहरू बिदेसिए कै कारण व्यापार नभएको जस्तो लाग्छ। जसोतसो भाडा जुटेको छ। व्यापार टिकाउन हम्मे परेको छ। अधिकांश सपिङ मलहरूमा अरू बेला व्यापार कम हुने भएकाले चाडपर्वमा लुगा र जुत्ताको मूल्य धेरै चर्को राखेर बेच्ने गरेको पनि आरोप छ। यसैकारणले गर्दा यतिबेला उपभोक्ता मलमा भन्दा पनि सेलतिर आकर्षित देखिन्छन्। सोही मलमा १५ वर्षदेखि तयारी पोसाक बिक्री गर्दै आएका अर्घाखाँची स्थायी घर भएका दीपक खनाल डेढ दशकमा पोहोरको जाडोपछि व्यापार खस्केको बताउँछन्। व्यवसायी खनालको बुझाईमा लकडाउनमा धेरै नेपालीले घर बसीबसी सेयरमा कारोबार गर्न सिके यसपछि सेयर जस्तै क्रिप्टोकरेन्सी र हाइफर पन्ड भनेर लगानी गरेका कारण पैसा बाहिरिएकाले अहिले चौतर्फी मन्दीको स्थिति आएको हो। क्रिप्टोमा लगानी गर्न र गराउन मलाई पनि कन्भिन्स गर्न आएका थिए तर यो सरकारले गैर कानुनी भएकाले म यसमा लागिन्। सहकारीहरूले घरजग्गा र सेयरमा पैसा लगानी गरेर डुबे। अहिले धेरै फागेका छन्। यस्ता कारणले पनि अहिले हाम्रो सर्कलका मध्यमवर्गसँग हातमा पैसै छैन जस्तो लाग्छ, उनले भने। उता काठमाडौंकै न्युरोड, बसन्तपुर, असन, इन्द्रचोक, जमललगायतमा लागेका सेल बजारमा भने सर्वसाधारणको घुइँचो छ। न्युरोडमा सस्तो बजार भनेर सेलमा सामान बेच्दै आएका वीरेन्द्र साह दसैं लागेदेखि बिक्री गर्न भ्याइनभ्याइ भएको बताउँछन्। न्युरोड क्षेत्र ग्राहकको मुख्य रोजाइ भएकाले पनि हरेक दिन ग्राहकहरूको चाप रहने गरेको उनले बताए। साह भन्छन्, हामीले होलसेलबाट धेरै परिमाणमा सामान उठाएर ल्याउँदा कम मूल्य परेकाले सेलमा राख्न सकेको र बिक्री पनि राम्रै भएकाले कर्मचारीलाई तलबदेखि भाडा तिर्न समस्या छैन। सेल बजारबाट सामान किन्दै गरेकी बानेश्वरकी सुस्मिता श्रेष्ठ यसवर्षको दसैंमा अत्यावश्यक चिज मात्रै किन्नुपर्ने बाध्यता रहेको बताउँछिन्। पोहोरपरार ४ वटा सामान किन्न पुग्ने पैसाले आजभोलि एउटा सामान किन्न नपुग्ने उनले गुनासो गरिन्। बजार भाउ धेरै महँगो छ, उनले भनिन्, चर्को मूल्य भयो भन्दैमा नकिन्ने भन्ने हुँदैन, अत्यावश्यक वस्तु लिनै पर्यो, लाउनै पर्यो, खानै पर्यो। अब ब्रान्डेडको ठाउँमा सेलमै भए पनि परिवारको रोजाइमा किनेका छौं। एक जनाको कमाइले परिवार धान्न धौधौ भएको छ। श्रेष्ठका अनुसार गतिलो र गुणस्तरका कपडामा पोहोरभन्दा ६७ सयले मूल्य बढेको छ। हुनेखानेलाई त महँगो बजार पनि ठीकै होला तर नहुनेलाई बजार भाउले मार पारेको उनी बताउँछिन्। लताकपडा मात्रै होइन भान्छाका उपभोग्य वस्तु पनि साह्रै महँगो परेको छ। जिराको भाउ छोइसक्ने छैन। वर्षमै ३ गुणाले बढ्यो। किलोकै १४ सयसम्म किन्न परेको छ।, एक गृहिणी भएको गुनासो पोखिन्। ललितपुरको पुल्चोकस्थित लबिम महलका सुनसान पसल। र, सुन्धारा क्षेत्रका सस्तो बजारमा भरिभराउ ग्राहक। तस्बिर : अशोक दुलाल न्युरोड गुच्चाटोलस्थित जुत्ताको खुद्रा पसलका व्यवसायी चाइनाबाट ल्याएको सामानको भन्सार धेरै तिर्नुपर्दा गत वर्षभन्दा हरेक सामानमा थप ३४ सय रुपैयाँसम्म बढेको सुनाउँछन्। सामान महँगो हुँदा ग्राहकको आकर्षण न्यून भएकाले व्यापार ध्वस्तै भएको उनको गुनासो छ। अझ कतिपय महँगो जुत्ताको मार्जिन धेरै कम राख्दा पनि बिक्न गाह्रो छ। पहिलाको भन्दा व्यापार धेरै घट्यो, उनले गुनासो गरे। यसैक्रममा सर्लाहीमा फेन्सी दोकान चलाउने सञ्जय रस्तोकी राजधानीमा होलसेलमा सामान किन्न आइपुगेका छन्। उनी विगतका वर्षको जस्तो उत्साहित नभएको तर पेसा नै यही भएकाले जसोतसो सम्हाल्दै आएको बताउँछन। उनकाअनुसार व्यापार गरेको २० वर्षकै इतिहासमा सबैभन्दा कम व्यापार भएको यसैपटक हो, बरु लकडाउनको बेला फाट्टफुट्ट व्यापार भएको थियो। उनी भन्छन्, पहिला म काठमाडौंमा १५१५ दिनमा आएर सुपथ पसलबाट थुप्रै सामान किनेर लैजान्थे। अहिले महिनामा आउँछु त्यो पनि थोरै सामान लैजान्छु। मसँगै पसल गर्ने धेरै साथीहरूले छोडेर अहिले सर्लाहीमा थुप्रै सटर खाली भएको छ। बिहानैदेखि खोलेको पसलमा बनी पनि मुस्किलले १२१ बजेतिर हुन्छ। अधिकांशले खाँच्चै परेको सामान मात्रै किन्छन। अन्य सोखका सामान किन्दैनन्। बजारमा तयारी पोसाकको मूल्यवृद्धि एकै वर्षको अन्तरमा औसत २०२५ प्रतिशतसम्मले बढेको बताउँछन् नेपाल तयारी पोसाक उद्योग संघका अध्यक्ष पशुपतिदेव पाण्डे। उनकाअनुसार अन्तर्राष्ट्रिय स्तरमा मूल्य बढेकाले नेपालमा पनि भाउ बढेको हो। खाद्यान्न, लताकपडा लगायतमा मूल्यवृद्धि भएकाले धेरै आत्तिएका छन्। व्यापारमा रौनक छैन। अघिल्ला वर्षको जस्तो छैन। आन्तरिक बजारमा माग ह्वात्तै घटेको छ, अध्यक्ष पाण्डेले भने, यद्यपि नेपालमा उत्पादित अधिकांश तयारी पोसाक निर्यात लक्षित छन्। हामीले उत्पादन गरेको तयारी पोसाकहरू करिब २० प्रतिशत मात्रै आन्तरकि बजारमा खपत हुन्छ। अरू सबै बाहिर बिक्री गर्ने हो। राष्ट्र बैंकको तथ्यांकमा मूल्यवृद्धि लक्ष्यभन्दा माथि यता नेपाल राष्ट्र बैंकको तथ्यांकले चालु आर्थिक वर्ष सुरु भएपछिको सुरुवाती चरणमा लुगा र जुत्ताको मूल्यवृद्धि वर्षकै अन्तरमा ५७९ प्रतिशतले बढेर १७८३१ प्रतिशत पुगेको उल्लेख गरेको छ। जुत्ता मात्रै होइन समग्रमा उपभोग्यदेखिका सबै वस्तुको मूल्य चुलिएको छ। यसलाई नेपाल राष्ट्र बैंकले मंगलबार मात्रै सार्वजनिक गरेको चालु आवको भदौसम्मको तथ्यांकले पनि महँगी तोकेको सीमाभन्दा माथि गएको स्विकारेको छ। पछिल्लो समय सहकारीमा भएको समस्याका कारण पनि अर्थतन्त्रमा पैसा चलायमान हुन सकेन। यसको असर बजारमा देखियो। प्राडा कुसुम शाक्य,अर्थविद् मूल्यको वैज्ञानिक मापदण्डसंयन्त्र नहुँदा यो समस्या आएको हो। अहिले बजारमा पूर्णरूपमा चिनी अभाव छ र अन्य वस्तुको मूल्यवृद्धि भएको छ। बजार भद्रगोल भएको छ। माधव तिमिल्सिना, अध्यक्ष, उपभोक्ता अधिकार संरक्षण मञ्च व्यापारमा रौनक छैन। अघिल्ला वर्षको जस्तो छैन। आन्तरिक बजारमा माग ह्वात्तै घटेको छ। यद्यपि नेपालमा उत्पादित अधिकांश तयारी पोसाक निर्यात लक्षित छन्। पशुपतिदेव पाण्डे, अध्यक्ष, पोसाक उद्योग संघ सरकारले ७ प्रतिशतको सीमामा राख्ने लक्ष्य लिए पनि वार्षिक बिन्दुगत उपभोक्ता मुद्रास्फीति २०८० भदौमा ८१९ प्रतिशत पुगेको छ। यसअवधिमा खाद्य तथा पेय पदार्थ समूहको मुद्रास्फीति ९७४ प्रतिशत र गैरखाद्य तथा सेवा समूहको मुद्रास्फीति ६९९ प्रतिशत रहेको छ। खाद्य तथा पेय पदार्थ समूहअन्तर्गत मरमसला उपसमूहको वार्षिक बिन्दुगत उपभोक्ता मूल्य सूचकांक ४५४६ प्रतिशत, चिनी तथा चिनीजन्य वस्तुको १७८६ प्रतिशत, तरकारीको १४५१ प्रतिशत, खाद्य तथा खाद्यजन्य पदार्थको १३३८ प्रतिशत, दुग्ध पदार्थ तथा अण्डाको १२६० प्रतिशत र रेष्टुरेण्ट तथा होटलको १०९७ प्रतिशतले बढेको छ। तर, घ्यू तथा तेल उपसमूहको वार्षिक बिन्दुगत मूल्य सूचकांक १३०८ प्रतिशतले घटेको छ। साथै, गैरखाद्य तथा सेवा समूहअन्तर्गत मनोरञ्जन तथा संस्कृति उपसमूहको वार्षिक बिन्दुगत उपभोक्ता मूल्य सूचकांक १५५५ प्रतिशत, विविध वस्तु तथा सेवाहरूको १२२१ प्रतिशत, शिक्षाको ९१० प्रतिशत, घरायसी उपयोगका वस्तुहरूको ८११ प्रतिशत र फर्निसिङ तथा घरायसी उपकरणहरूको ६५९ प्रतिशतले बढेको छ। यातायात उपसमूहको वार्षिक बिन्दुगत मूल्य सूचकांक ०१८ प्रतिशतले घटेको छ। कुन क्षेत्रमा कती बढ्यो महँगी ? काठमाडौं उपत्यकाको वार्षिक बिन्दुगत उपभोक्ता मुद्रास्फीति ९८३ प्रतिशत, तराईको ७०३ प्रतिशत, पहाडको ८०९ प्रतिशत र हिमालको ११३२ प्रतिशत रहेको छ। २०७९ भदौमहिनामा उक्त क्षेत्रहरूको यस्तो मुद्रास्फीति क्रमशः ७६२ प्रतिशत, ९३३ प्रतिशत, ८८२ प्रतिशत र ६६८ प्रतिशत रहेको थियो। उपभोग्य खाद्यमा अचक्लि मूल्यवृद्धि दिनप्रति दिन उपभोक्ताले दैनिक उपभोग्य वस्तुको चरम महँगीको अनुभूति गरेका छन्। अन्तर्राष्ट्रिय तथा आन्तरिक कारण देखाउँदै मरमसलादेखि चामल, तेल, चिनीलगायतका खाद्यवस्तुको मूल्यमा उतारचढाव आउने गरेको छ। बजारमा उपलब्ध हुने विभिन्न उपभोग्य वस्तुमध्ये करिब ३७ खाद्य वस्तुको मूल्य वृद्धि एक वर्षकोअन्तरमा न्यूनतम साढे ५ प्रतिशतदेखि १२७ प्रतिशतले बढेको छ। नेपाल खुद्रा व्यापार संघको तथ्यांकअनुसार गत असोजको तुलनामा चालु आवको भदौमा जिरामात्रै प्रतिकिलो १२७२७ प्रतिशतले बढेको छ। गत वर्ष प्रतिकिलो ५ सय ५० रुपैयाँको जिरा बढेर साढे १२ सय र ६ सयको जिरा पाउडर बढेर साढे १३ सय रुपैयाँ पुगेको छ। तर, किराना पसलमा अझ महँगो पर्छ। जिरासँगै चिनी, तिल, रहरको दाल, तराई टाइचिन चिउरा, सेतो भटमास, चामलको पिठो, चना, ज्वानो, चामलको पिठो, मुरली मकै, सेतो केराउ, कैलो भटमास, कैलो तिल, त्रिशूलीको पोखरेली चामल, मेथी, चना दाल, मस्याङ्ग, मकै पिठो, धनिया पाउडर, ताइचिन चिउरा, स्टिम जिरामसिनो चामललगायतको मूल्य अचाक्ली बडेको छ। यद्यपि मुंग, मैदा, आँटाको मूल्य थोरैले घटेको छ। यसअघिको भदौ महिनामा तेलमा मात्रै ८० प्रतिशतसम्म बढेको थियो तर अहिले यसको मूल्य भने केसह घटेका छ। काँचो तोरीको, भट्मास, सनफ्लावर लगायतको अचाक्ली बढेको थियो। यद्यपि अहिले भुटेको तोरीको तेल प्रति लिटर ३ सय ५० रुपैयाँ छ। यसअघि ४०० थियो। यस्तै, कालो भटमासको प्रतिलिटर २ सय, काँचो तोरीको तेलप्रतिलिटर ३ सय १०, सनफ्लावर तेल प्रतिलिटर २ सय ५ र डाल्डा ध्यू प्रतिलिटर २ सय १० रुपैयाँ छ। बजारमा खाद्य मूल्य बढे पनि नेपाल खाद्य किराना व्यवसायी संघका अध्यक्ष देवेन्द्रभक्त श्रेष्ठ भने आफूहरू दाल, चामलको मात्रै काम गर्ने भएकाले यी वस्तुको मूल्य यतिबेला २ महिना अघिभन्दा बरु थोरै घटेको दाबी गर्छन्। तर बजारले उपभोक्तालाई घटेको महसुस गर्न दिएकै छैन। तर श्रेष्ठ भन्छन्, ३४ वर्षमा दालको मूल्य बढेर २ सय माथिसम्म पुगेको थियो तर पछि घटेर आयो। २ महिनाअघिको भाउभन्दा अहिले मूल्य घटेको छ। तर, बजारमा सामान उधारोमा गएको छ पैसा उठ्दैन। व्यापार त चौपट छ। अब व्यापारीहरू भाग्नुपर्ने स्थिति भयो। चोभारको एक गोदामस्थलबाट २५ हजार केजी जिरा बरामद उपभोक्ता हित संरक्षण तथा स्वच्छ बजार कायम गर्न वाणिज्य, आपूर्ति तथा उपभोक्ता संरक्षण विभागबाट सरोकारवाला निकायहरूको समन्वयमा १० वटा विषयगत टोली र २ वटा विशेष निगरानी (इन्टेलिजेन्स) टोली चाडपर्व लक्षित विशेष अनुगमन कार्यक्रम असोज १ गतेबाट सघन रूपमा सञ्चालन भइरहेको बताएको छ। यसरी खटिएको अनुगमन टोलीले जिरा, चिनी, पिउने पानीलगायतका काठमाडौं उपत्यकाका ९ वटा खाद्यजन्य वस्तुहरू सञ्चय गर्ने व्यवसायीहरूको गोदाम र व्यापारिकस्थल सिलबन्दी गरी अनुसन्धानको कारबाही अघि बढाएको विभागले महानिर्देशक तीर्थराज चिलुवाल जानकारी दिए। उनका अनुसार हाल जीराको अस्वाभाविक मूल्य वृद्धि भइरहेको विषय विभागको गम्भीर चासोमा रहेको छ। उक्त वस्तुको बजारमा सहज आपूर्ति र अस्वाभाविक नाफाखोरी गर्ने प्रवृत्ति नियन्त्रणको लागि विशेष निगरानी, सूक्ष्म सूचना विश्लेषण र सरोकारवाला अन्य निकायबाट समेत आयात, सञ्चय तथा बिक्री वितरणसम्बन्धी विवरण विभागको निगरानी टोलीबाट अध्ययन भइरहेको छ। चोभारस्थित एक गोदामस्थलबाट २५ हजार केजी जीरा सञ्चय भएको पाइएकोले आवश्यक कारवाही गरी तुरुन्त बजारमा प्रवाह गर्ने गरी कार्य अघि बढीरहेको छ, उनले भने। विभागले चाडपर्व लक्षित बजार अनुगमन कार्ययोजनामा आधारित रहेर २०८० असोज १ देखि २५ गतेसम्म काठमाडौं उपत्यका भित्रका क्षेत्रहरूमा दैनिक उपभोग्य खाद्यान्न, माछामासु, औषधिजन्य तथा तरकारीजन्य ६ सय ७९ वटा व्यावसायिक फर्मको अनुगमन गरेको थियो। जस्मा १ सय ७७ वटा फर्मलाइ विभिन्न कसुरमा ५४ लाख ६७ हजार जरिवाना, १८५ वटा फर्मसँग थप कागजात माग तथा २९३ फर्मलाई व्यावसायिक सुधारका लागि निर्देशन दिइएको उनले जानकारी दिए। यस्तै, विभागकाअनुसार कुलेश्वर क्षेत्रको एक व्यापारिक फर्मले बिक्री वितरणको लागि सञ्चय गरी राखेको ७० हजार मेट्रिक टन चिनी विभागको सक्रियतामा साल्ट ट्रेडिङ कर्पोरेसनले १०१५० रुपैयाँमा खरिद गरी सुपथ मूल्य पसल मार्फत ९७ रुपैयाँमा विक्री वितरण गरिरहेको अवस्था रहेको छ। बजारमा देखिएको चिनीको अभावलाई न्यूनीकरण गरी आपूर्ति प्रणाली सहज गर्न स्वदेशी उद्योगहरूले अन्य औद्योगिक प्रयोजनका लागि अग्रिम विक्री सम्झौता गरिसकेको १ हजार मेट्रिक टन चिनी उपभोक्ताको सहज पहुँच पुग्ने गरी बजारमा पठाउने तयारी गरिसकिएको उनले जनाए। चिनी सञ्चय गर्ने तथा अस्वभाविक मूल्य वृद्धि गर्ने व्यावसायीहरूको गोदामस्थल पहिचान गरी कारबाही गर्ने तथा सञ्चय गरेको चिनीलाई सहज र वास्तविक मूल्यमा बजारमा आपूर्ति गराउन विभाग निरन्तर लागिरहेकोउनको भनाइ छ। उपभोक्ता हित संरक्षण तथा बजार अनुगमन कार्यक्रमलाई सघन र प्रभावकारी बनाउन उपभोक्ता संरक्षण ऐन, २०७५ र नियमावली, २०७६ को प्रावधान अनुसार योग्यता पुगेका विभागमा कार्यरत सम्पूर्ण अधिकृतस्तरका कर्मचारीहरू, ७७ वटै जिल्ला प्रशासन कार्यालयका सहायक प्रमुख जिल्ला अधिकारी प्रशासकीय अधिकृतहरू, सबै इलाका प्रशासन कार्यालयका कार्यालय प्रमुखहरू र ७ सय ५३ वटै स्थानीय तहका प्रमुख प्रशासकीय अधिकृतहरूलाई निरीक्षण अधिकृतको अधिकार प्रत्यायोजन गरिएको छ। उपरोक्त अधिकारको प्रयोग देशभर बजार अनुगमनको कार्य तीव्ररुपमा भइरहेको प्रतिवेदन विभाग तथा सञ्चार माध्यबाट प्राप्त भइरहेको छ। महँगी बढ्नुमा को दोषी ? पछिल्लो समय उपभोक्ताको माग घटेको चौतर्फी टिप्पणी भइरहेको छ। आय स्रोत खुम्चिएको अवस्थामा नागरीकको क्रय शक्ति घटेको छ। अन्तर्राष्ट्रिय बजारमा परेको मूल्यवृद्धिको प्रभावले नेपालमा पनि महँगी चर्किरहेको विज्ञहरूको तर्क छ। लामो समयदेखि आम उपभोक्ता महँगीकै मारमा छन्। आम्दानीको तुलनामा खर्च बढ्न थालेको अधिकांशले गुनासो गर्दै आएका छन्। यसैक्रममा अर्थविद् प्राडा कुसुम शाक्य पछिल्लो समय सहकारीमा भएको समस्याका कारण अर्थतन्त्रमा पैसा चलायमान हुन नसकेको तर्क गर्छिन्। त्रिभुवन विश्वविद्यालय, मानविकी संकायकी डिन प्राडा कुसुम शाक्य उपभोक्ताले नै बजार चल्ने तर अहिले यो प्रवृत्ति पातलिएको बताउँछिन्। अहिलेको मुख्य समस्या अधिकांश सहकारीको हो। सामान्यदेखि ठूला पैसा भएका सबैले जम्मा गरेको पैसा फस्दा बाहिर आउन सकेको छैन। उनीहरूको पैसा बजारमा नआउँदा अहिले उपभोक्ताको किन्ने क्षमता पनि कमजोर हुनु एउटा कारण हो। यसबारे सरकरले हेरेकै छैन। महँगीको मुख्य कारण सरकारको बजार अनुगमन, नियमन, आपूर्ति नीति, आपूर्ति अवस्थाबारे सरकारले बजार हस्तक्षेपमा कमजोर हुँदा व्यापारीको मनोमानी भएको उपभोक्ताविद्हरू बताउछन्। यसैक्रममा उपभोक्ता अधिकार संरक्षण मञ्चका अध्यक्ष माधव तिमिल्सीना मूल्यको वैज्ञानिक मापदण्डसंयन्त्र नभएको औंल्याउँछन्। मुख्यतः सरकारको बजार अनुगमन लगायतका हस्तक्षेपमा कमजोर भएकाले व्यापारीको मनोपोली भएको उनी टिप्पणी गर्छन्। यद्यपि सरकारले चाडपर्व लक्षित गरेर अनुगमनलाई बढाएको बताउँदै आएको छ। यसैक्रममा उनी भन्छन्, अहिले बजारमा पूर्णरूपमा चिनी अभाव छ र अन्य वस्तुको मूल्यवृद्धि भएको छ। वाणिज्य, आपूर्ति तथा उपभोक्ता संरक्षण विभागले तत्कालका लागि हजार मेट्रिक टन चिनी ल्याउने विकल्प खोजेर मात्रै हुँदैन। मन्त्रालयले आजभन्दा ३ महिनाअघि नै कसरी आपूर्ति सहजीकरण गर्ने, कसरी बजार व्यवस्थापन गर्ने भन्ने विषयमा नसोच्दा अहिले बजारमा चीनि अभाव भएको हो। यस्ले अहिले बजार भद्रगोल भएको छ। महँगीको मुख्य कारण सरकारको बजार अनुगमन, नियमन, आपूर्ति नीति, आपूर्ति अवस्थाबारे सरकारले बजार हस्तक्षेपमा कमजोर हुदा व्यापारीको मनोमानी भएको उनले टिप्पणी गरे। सरकारले मूल्यको वैज्ञानिक मापदण्डसंयन्त्र पनि बनाएन। हुन त बजारमा वस्तु नै नभएपछि अनुगमन गर्नुको अर्थ छैन। यसैले पहिला चीनिको आपूर्ति बढाउनुपर्यो। बजारमा पर्याप्त सामान भएपछि बल्ल मूल्य बढी लिए, मिसावट गरे, तौलमा घटबढ गरे, गुणस्तरमा ठगे भनेर अनुगमन कडाइ गर्नु उपयुक्त हुन्छ, उनले भने, अहिलेको यस्तो अवस्था हेर्दा सरकार नै बिचौलियासँग साँठगाँठ भएर आपूर्ति शृंखला बिगारेको होकी भन्ने आशंकाको स्थिती खडा भएको छ। वाणिज्य, आपूर्ति विभागलाई आवश्यक मात्रामा स्रोत, साधन, जनशक्ति दिईएन। अहिले अनुगमनमा करारका प्रतिनिधि पठाइएको छ। तिनीहरू विभागप्रति जिम्मेवार नबन्न सक्छन्। उनीहरूको दरबन्दी होईन। यसैले मन्त्रालयले उपभोक्ता अधिकारको विषय नपरेको होकी भन्ने अनुभूति गराएको छ।"
बढ्यो चिनियाँ फलफूलको आयात,"सिन्धुपाल्चोक : चाडपर्व नजिकिएसँगै उत्तरी नाका तातोपानीबाट चिनियाँ फलफूल आयातमा वृद्धि भएको छ। नाकाबाट दैनिक चार करोड रुपैयाँबराबरको फलफूल आयात भइरहेको तातोपानी भन्सार कार्यालयले जनाएको छ। असोजको तेस्रो सातादेखि दसैं, तिहार, छठलगायत चाडबाड लक्षित फलफूलको आयातमा वृद्धि भइरहेको हो। चाडबाड मुखैमा आइपुगेकाले नाकाबाट दैनिक आयात बढेको कार्यालयले जनाएको छ। अहिले दैनिक चार करोड रुपैयाँबराबरको चिनियाँ फलफूल नाकाबाट भित्रिरहेको छ, तातोपानी सुक्खा बन्दरगाह भन्सार प्रमुख दयानन्द केसीले भने, नेपालमै उब्जनी हुने फलपूल पनि नाकाबाट ठूलो परिमाणमा आइरहेको छ। धेरै मात्रामा स्याउ र केही मात्रामा अनार र अंगुर विगतदेखि नै आयात भइरहे पनि अरू चिनियाँ फलफूल भने यस पटकदेखि भित्रिन थालेको भन्सार कार्यालयले जनाएको छ। स्याउ, अनार, अंगुरसँगै नासपाती, सुन्तला, अम्बा, हलुवाबेद, लिची, ओखर, किबी, जुनार, ड्रागन फ्रुट्सलयागत एक दर्जनभन्दा बढी किसिमका चिनियाँ फलफूल आयात भइरहेको भन्सार कार्यालयको तथ्यांक छ। दैनिक आयात भइरहेका फलफूलमध्ये ६० प्रतिशत चिनियाँ स्याउ रहेको भन्सार कार्यालयले जनाएको छ। हामीले अहिलेसम्म यो नाकाबाट स्याउ, अनार र अंगुरमात्रै आएको थाहा पाएका थियौं, अहिले त नेपालमै पाइने फलपूल पनि आइरहेको छ, प्रमुख केसीले भने, नेपालमै पाइने फलपूल ठूलो मात्रामा आयात हुनु हामीलाई पनि अचम्म लागेको छ। भन्सार कार्यालयका अनुसार अहिले दैनिक २० चिनियाँ कन्टेनर सामग्री नाकाबाट भित्रिरहेका छन्। चिनियाँ एक कन्टेनर सामग्री बराबर दुई नेपाली कन्टेनर हुन्छ। नाकाबाट भित्रिने सामग्री भरिएको कन्टेनरमध्ये १५१६ कन्टेनर त फलपूल मात्रै हुने गरेको छ, प्रमुख केसीले भने, आयात सामग्रीको अवस्था हेर्दा फलपूलको माग धेरै रहेको पाएका छौं। भन्सारले जनाएअनुसार फलपूलको आयात अवस्थालाई केलाउँदा चिनियाँ कृषि उत्पादनले नेपाली बजार बढाउँदै लगेको देखिन्छ। नाकाबाट फलपूलको आयात बढ्दा हामी खुसी हुनुपर्ने अवस्था रहँदैन, केसी भन्छन्, चिनियाँ कृषि उत्पादनले नेपाली बजारमा पहुँच बढाउँदै लैजानुलाई नेपाली व्यवसायी बढ्दो विदेश पलायन र परनिर्भरताको पराकाष्ठाको रूपमा बुझ्नु पर्दछ। तातोपानी नाका भएर हाल आयात भइरहेका तरकारी र फलफूल २०७२ को भूकम्पअघि नेपाल भएर चीन निर्यात हुन्थ्यो। विगतमा तातोपानीबाट धेरै परिमाणमा चिनियाँ तयारी पोसाक र लत्ताकपडा आयात हुने नाकाको रूपमा चिनिन्थ्यो। तर भूकम्पको केही वर्षअघिदेखि चिनियाँ लसुन, प्याजजस्ता सीमित प्रकारका कृषिजन्य उत्पादन आयात हुन थालेका थिए। गत भदौ १५ गतेदेखि चीनले नाकामा मानवीय आवागमन खुलाएपछि तातोपानीमा व्यापारिक गतिविधि बढ्दो छ। चीनले आफ्नो सामान मात्र बेच्ने, अरूको खरिद नगर्ने नीति लिएका कारण आयात मात्र बढेको निर्यात भने शून्य हुन पुगेको भोटेकोशी चेम्बर अफ कमर्सका अध्यक्ष फुनु शेर्पा बताउँछन्। उनीहरूकोबाट चाहिँ अम्बा, लिची, हलुवाबेदजस्ता सामान्य फलफूल पनि पठाइएको छ, हाम्रोबाट कुनै पनि सामग्री लैजाने गरेका छैनन्, उनले भने। नाका सर्वसाधारणका लागि खुलाइए पनि चीनले निर्यातलाई प्राथमिकता नदिँदा स्थानीय र व्यवसायी निराश भएका उनले बताए। स्थानीय व्यवसायीलाई नेपालबाट कुनै पनि स्थानीय उत्पादन र सामग्री चिनियाँ बजारमा लैजान दिइएको छैन। तातोपानी नाका चिनियाँ सामग्री बेच्न खोलिएको जस्तै भयो, सीमा गाउँमा उत्पादित अर्गानिक साग, निगुरो, फलफूलसमेत चिनियाँ बजारमा लैजान दिइएको छैन, भोटेकोशी गाउँपालिका २ की स्थानीय व्यवसायी सानुमाया शेर्पाले भनिन्, नेपालमा बनेको चाउचाउ, यहाँ उत्पादित चामल लानु त धेरै परैको कुरा। चिनियाँ मालसामान मात्रै बेच्ने चीनको नीतिले नेपालीलाई फाइदा नहुने र यस्तो एकलौटी व्यवहारले व्यवसायी मर्कामा परेको उनले बताइन्। दुईतर्फी रूपमा नाका खुलेको भए दुईतर्फी रूपमा व्यापार हुनु पयो नि, उनले भनिन्। मितेरी पुलपारिका चिनियाँ बजारबाट स्थानीयले घरायसी प्रयोजनका लागि सामान ल्याउन पनि सीमामा सुरक्षाकर्मीबाट घण्टौं रोकेर झन्झटिलो बनाउने गरेको उनको भनाइ छ । भूकम्पअघि तातोपानी नाकाबाट हस्तकला, वनस्पति, जडीबुटी, चाउचाउजस्ता १ सय ८२ प्रकारका सामग्री चीनको खासा, सिगात्से र ल्हासा बजारमा निर्यात हुने गर्थे। यहाँका सयौं व्यापारी निर्यातमा निर्भर थिए। नाका दुईतर्फी सञ्चालनमा आएपछि उत्साही भएका व्यापारी चिनियाँ व्यवहारले पुनः निराश बनेका छन्। चिनियाँ कम्पनीले तातोपानीबाट सामग्री नमगाएका कारण निर्यात हुन नसकेको सिल्क ग्रुपका व्यवसायी विजय शेर्पाले बताउँछन्।"
महँगी बढ्नुमा को दोषी ?,"पछिल्लो समय उपभोक्ताको माग घटेको चौतर्फी टिप्पणी भइरहेको छ। आय स्रोत खुम्चिएको अवस्थामा नागरीकको क्रय शक्ति घटेको छ। अन्तर्राष्ट्रिय बजारमा परेको मूल्यवृद्धिको प्रभावले नेपालमा पनि महँगी चर्किरहेको विज्ञहरूको तर्क छ। लामो समयदेखि आम उपभोक्ता महँगीकै मारमा छन्। आम्दानीको तुलनामा खर्च बढ्न थालेको अधिकांशले गुनासो गर्दै आएका छन्। यसैक्रममा अर्थविद् प्राडा कुसुम शाक्य पछिल्लो समय सहकारीमा भएको समस्याका कारण अर्थतन्त्रमा पैसा चलायमान हुन नसकेको तर्क गर्छिन्। त्रिभुवन विश्वविद्यालय, मानविकी संकायकी डिन प्राडा कुसुम शाक्य उपभोक्ताले नै बजार चल्ने तर अहिले यो प्रवृत्ति पातलिएको बताउँछिन्। अहिलेको मुख्य समस्या अधिकांश सहकारीको हो। सामान्यदेखि ठूला पैसा भएका सबैले जम्मा गरेको पैसा फस्दा बाहिर आउन सकेको छैन। उनीहरूको पैसा बजारमा नआउँदा अहिले उपभोक्ताको किन्ने क्षमता पनि कमजोर हुनु एउटा कारण हो। यसबारे सरकरले हेरेकै छैन। महँगीको मुख्य कारण सरकारको बजार अनुगमन, नियमन, आपूर्ति नीति, आपूर्ति अवस्थाबारे सरकारले बजार हस्तक्षेपमा कमजोर हुँदा व्यापारीको मनोमानी भएको उपभोक्ताविद्हरू बताउछन्। यसैक्रममा उपभोक्ता अधिकार संरक्षण मञ्चका अध्यक्ष माधव तिमिल्सीना मूल्यको वैज्ञानिक मापदण्डसंयन्त्र नभएको औंल्याउँछन्। मुख्यतः सरकारको बजार अनुगमन लगायतका हस्तक्षेपमा कमजोर भएकाले व्यापारीको मनोपोली भएको उनी टिप्पणी गर्छन्। यद्यपि सरकारले चाडपर्व लक्षित गरेर अनुगमनलाई बढाएको बताउँदै आएको छ। यसैक्रममा उनी भन्छन्, अहिले बजारमा पूर्णरूपमा चिनी अभाव छ र अन्य वस्तुको मूल्यवृद्धि भएको छ। वाणिज्य, आपूर्ति तथा उपभोक्ता संरक्षण विभागले तत्कालका लागि हजार मेट्रिक टन चिनी ल्याउने विकल्प खोजेर मात्रै हुँदैन। मन्त्रालयले आजभन्दा ३ महिनाअघि नै कसरी आपूर्ति सहजीकरण गर्ने, कसरी बजार व्यवस्थापन गर्ने भन्ने विषयमा नसोच्दा अहिले बजारमा चीनि अभाव भएको हो। यस्ले अहिले बजार भद्रगोल भएको छ। महँगीको मुख्य कारण सरकारको बजार अनुगमन, नियमन, आपूर्ति नीति, आपूर्ति अवस्थाबारे सरकारले बजार हस्तक्षेपमा कमजोर हुदा व्यापारीको मनोमानी भएको उनले टिप्पणी गरे। सरकारले मूल्यको वैज्ञानिक मापदण्डसंयन्त्र पनि बनाएन। हुन त बजारमा वस्तु नै नभएपछि अनुगमन गर्नुको अर्थ छैन। यसैले पहिला चीनिको आपूर्ति बढाउनुपर्यो। बजारमा पर्याप्त सामान भएपछि बल्ल मूल्य बढी लिए, मिसावट गरे, तौलमा घटबढ गरे, गुणस्तरमा ठगे भनेर अनुगमन कडाइ गर्नु उपयुक्त हुन्छ, उनले भने, अहिलेको यस्तो अवस्था हेर्दा सरकार नै बिचौलियासँग साँठगाँठ भएर आपूर्ति शृंखला बिगारेको होकी भन्ने आशंकाको स्थिती खडा भएको छ। वाणिज्य, आपूर्ति विभागलाई आवश्यक मात्रामा स्रोत, साधन, जनशक्ति दिईएन। अहिले अनुगमनमा करारका प्रतिनिधि पठाइएको छ। तिनीहरू विभागप्रति जिम्मेवार नबन्न सक्छन्। उनीहरूको दरबन्दी होईन। यसैले मन्त्रालयले उपभोक्ता अधिकारको विषय नपरेको होकी भन्ने अनुभूति गराएको छ।"
"घट्यो ब्रोकर कमिसन, अर्थको सहमति बाँकी","काठमाडौं : सेयर कारोबारमा लाग्ने ब्रोकर कमिसन र नेपाल धितोपत्र बोर्ड शुल्क दुवै घटेको छ। बोर्डले दुवै दस्तुर १०१० प्रतिशतले घटाउने निर्णय गरेको हो। बोर्डले निर्णय गरी सहमतिका लागि अर्थ मन्त्रालय पठाएको छ। अर्थले सहमति दिएपछि मात्र नयाँ दर लागू हुनेछ। बोर्डले अहिले कायम रहेको ब्रोकर कमिसनका स्ल्याबहरू क्रमशः १० प्रतिशतले घटाएको हो। बोर्डले ब्रोकरबाट पाउने कमिसन १० प्रतिशतले नै घट्दा प्रतिकारोबार लगानीकर्ताले तिर्ने कमिसन ७ प्रतिशतले घटाएको छ। हाल ५० हजार रुपैयाँसम्मको कारोबारमा ०४० प्रतिशत, ५० हजारदेखि ५ लाखसम्मको कारोबारमा ०३७ प्रतिशत, ५ लाख भन्दामाथि २० लाख रुपैयाँसम्मको कारोबारमा ०३४ प्रतिशत, २० लाख भन्दामाथि १ करोडसम्मको कारोबारमा ०३० प्रतिशत र १ करोड भन्दामाथि जतिसुकैको कारोबारमा ०२७ प्रतिशत ब्रोकर कमिसन लाग्दै आएको छ।"
दसैंमा नै किन हुन्छ हवाई भाडा महँगो ?,"काठमाडौं : बडा दसैं मनाउन उपत्यका छोड्ने क्रम बढ्दो छ। सडक र हवाई सञ्जालको प्रयोगहरू दैनिक डेढ लाख बढीले उपत्यका छोडिरहेका छन्। यो दसैंमा १५ लाखभन्दा बढीले उपत्यका छोड्ने अनुमान गरिएको छ। दसैंमा १० देखि १५ प्रतिशत आन्तरिक उडान थपिएको नेपाल नागरिक उड्डयन प्राधिकरणका सहायक प्रवक्ता ज्ञानेन्द्र भुल बताँछन्। दसैैंको बेलामा उडानको माग झन्डै दोब्बरले हुने गरेको उनले जानकारी दिए। त्रिभुवन विमानस्थलको क्षमताका कारण आन्तरिकतर्फ थप उडान दिनसकिरहेको पनि भुलले बताए। दैनिक आउने र जाने गरी आन्तरिकतर्फ २ सय ३६ भन्दा बढी उडान हुने गरेको त्रिभुवन अन्तर्राष्ट्रिय विमानस्थलका प्रवक्ता सुवास झा बताउँछन्। यस्तै दैनिक १२ हजार यात्रुको चाप आन्तरिक तर्फ रहेको पनि उनले बताए। बुद्ध, यती, श्री, नेपाल एयरलाइन्स, सौर्य, सीता, तारा र समिट एयर ट्रंक रुट (तराई) र स्टल रुट (पहाडी तथा हिमाली जिल्ला) मा उडान भर्दै आइरहेका छन्। चाडपर्व र पर्यटन मौसमका कारण यात्रुको संख्या बढेको विमानस्थलले जानकारी दिएको छ। दैनिक करिब १ हजार यात्रुको चाप बढिररहेको झाले जानकारी दिए। दसैंको नवमीसम्म काठमाडौं छोड्ने यात्रुको चाप बढ्ने बताइएको छ। यातायातको सहज सुविधा विस्तारित हुँदै जाँदा महँगो शुल्क तिरेर हवाई यात्रा यात्रुको रोजाइमा कम पर्न थालेको झा बताउँछन्। अहिले करिब ९० देखि ९५ प्रतिशत क्षमतामा जहाजहरू उडिरहेको नेपाल वायुसेवा सञ्चालक संघका प्रवक्ता योगराज कँडेल शर्मा बताउँछन्। स्टल रुटमा साना जहाज र नियमित उडान हुने भएकाले केही चाप भएको तर ट्रंक रुटमा अहिले पनि सिट पाउने जानकारी दिए। किन हुन्छ हवाई भाडा महँगो ? दसैंमा यात्रु बाहिरिने क्रम बढेसँगै हवाई भाडा महँगो भयो भन्ने गुनासो आउने गरेको छ। केहि गन्तव्यका भाडा भारत जाने शुल्कभन्दा पनि बढी भएको भन्दै प्रधानमन्त्री र मन्त्रीसमक्ष गुनासो पुगेको छ। काठमाडौं धनगढी उडानको भाडा १७ हजार नाघेपछि यात्रुहरू मर्कामा परेको बताइएको हो। तर, भाडा महँगो भएको नभई निधारित दरभित्र नै रहेको नियामक निकाय प्राधिकरण बताउँछ। अन्य समयमा न्यूनतम हवाई शुल्क लिने गरेकोमा अहिले महँगो टिकट मात्रै बाँकी भएको आन्तरिक वायुसेवा सञ्चालक संघको भनाइ छ। काठमाडौंधनगढीको भाडासँग काठमाडौंदिल्लीको भाडा तुलना गर्न नमिल्ने प्राधिकरण सहायक प्रवक्ता भुल बताउँछन्। विमानको प्रकार, सिट क्षमता, दूरीसँगै भाडादर तय गर्ने संयन्त्रले भाडादर फरक पर्ने उनी बताउँछन्। हवाई भाडामामा वायुयान लागतको भाडासँगै फ्युल सरचार्ज र यात्रु सेवा शुल्क पनि जोड्निे गर्छ। अघिल्ला वर्षको तुलनामा हवाई इन्धन महँगिएको छ भने अहिले १३६ रुपैयाँ प्रतिलिटर हवाई इन्धनको मूल्य छ। विमानमा हवाई इन्धनको लागत कुल खर्चको करिब ४० प्रतिशत हुने बताइन्छ। यात्रु सेवा शुल्कको हकमा अन्तर्राष्ट्रिय विमानस्थलबाट उडान भए ५ सय र अन्य विमानस्थलबाट भए ४००, ३०० र २ सय तोकिएको छ। अहिलेको हवाई भाडा २०७३ मा प्राधिकरणले निर्धारण गरेको दररेटमा चलिरहेको छ। प्राधिकरणले भाडा निर्धारण गर्दा न्यूनतम, बेस र अधिकतम मुल्य निर्धारण गरिदिन्छ। दुर्गम क्षेत्रको भाडा निर्धारण ट्वीन अटर विमानको लागतको आधारमा र सुगम क्षेत्रको भाडा एटिआरको आधारमा निर्धारण गरिएको छ। अहिले विमान कप्पनीहरूसँग एटिआर बाहेकका जहाज पनि थपिसकेका छन्। त्यस कारण विमान कम्पनीहरूले पुरानो भाडा दर बढाउनुपर्योभन्दा पनि प्राधिकरले नबढाएको सहायक प्रवक्ता भुल बताउँछन्। कुनै पनि गन्तव्यको न्यूनतम र अधिकतम भाडादरभित्र रहेर नै विमान कम्पनीहरूले भाडा निर्धारण गर्छन्। अधिकतमभन्दा बढी लिए प्राधिकरणले कारबाही गर्छ। माग कम हूँदा न्यूनतम भाडामा विमान कम्पनी उड्ने गर्छन् भने माग बढेको बेलमा अधिकतम भाडा निर्धारण गरिन्छ। न्यूनतम र अधिकतम मूल्यमा खेल्ने अधिकार हवाई कम्पनीलाई छ। अन्तर्राष्ट्रिय हवाई संगठन (आइटा) लगायत कसैले पनि हवाई भाडा नियमन गर्दैनन्। यो बिल्कुल बजारले निर्धारण गर्ने हो। भन्दै भुलले सिजनमा हवाई कम्पनीहरूले अधिकतम भाडादर लगाएकाले महँगो लागेको स्पष्ट पारे। इन्धनको मूल्यवृद्धि, डलर महँगोसँगै सरकारले चालु आर्थिक वर्षबाट हवाई भाडामा १३ प्रतिशत मूल्यअभिवृद्धि कर (भ्याट) लगाएकाले हवाई भाडा महँगो केही महँगो भएको संघका प्रवक्ता योगराज शर्मा बताउँछन्। सार्वजनिक यातायातमा घुइँचो सार्वजनिक यातायात चढेर उपत्यका छोड्नेको घुइँचो पनि बढेको छ। घटस्थापनादेखि अहिलेसम्म ३ लाख बढिले उपत्यका छोडेको काठमाडौं उपत्यका ट्राफिक कार्यालयका प्रवक्ता राजेन्द्रप्रसाद भट्टले जानकारी दिए। घटस्थापनको दिन ५१ हजारले उपत्यका छोडेको अहिले १ लाख बढी बाहिरिन थालेका छन्। यो क्रम बढ्दै जाने बताइन्छ।"
"दसैं आयो, आएन चामल","जाजरकोट : डिपोमा चामल आउला र दसैं मनाउला भनेर आशामा बसेका जाजरकोट जुनीचाँदे७ रजुतराका करवीर बुढा निराश छन्। दसैंअघि खाद्य डिपोमा चामल नआउने भन्ने सुनेपछि उनी जस्तै धेरै स्थानीय छटपटीमा छन्। दसैंअघि डिपोमा सहुलियत दरको चामल पाइने आशामा बसेका त्यहाँका बासिन्दालाई चाडबाड टार्ने पिरलो छ। स्थानीय बजारमा खाद्यान्न पाइँदैन। पाइए पनि निकै महँगो पर्छ। खाद्यको भन्दा झन्डै दोब्बर पैसा तिरेर पनि सहज रूपमा चामल पाइँदैन। वर्षातमा बिग्रेको बाटो अझै बनेको छैन। जसका कारण पनि जुनीचाँदेवासी थप समस्यामा छन्। सरकारले खाद्य व्यवस्था तथा व्यापार कम्पनीमार्फत ढुवानी अनुदान दिएर सहुलियत दरमा खाद्यान्न बिक्री गर्ने गरेको छ। तर, चाडबाडका बेला सहुलियत दरको चामल नपाउँदा करबीर जस्तै धेरै बिपन्न नागरिक समस्यामा परेका छन्। मूल्यवृद्धिले खाद्यान्न छोइसक्नु छैन। नजिकमा बजार पनि छैन। खाद्यान्न कसरी जुटाउने रजुतराकै अर्की स्थानीय रामकली घर्तीले भनिन्, चाडबाड आउन थालिसके। घरमा खाने अन्न छैन। डिपोमा चामल आएको छैन। म जस्तै धेरैले डिपोको चामल कुरेर बसेका छौं तर कहिले आउने हो केही टुंगो छैन। डिपो तीन महिनादेखि बन्द छ। दसैं कसरी मनाउँ ? सहुलियत दरको चामल खाद्य डिपोमा नहुँदा खाद्य संकट झेलिरहेका स्थानिय चर्को मूल्यको मारमा परेका छन्। बजारबाट उनीहरूले दोब्बर बढी मूल्य तिरेर चामल किन्न बाध्य छन्। रजुतरामा रहेको खाद्य डिपोमा यतिबेला एक गेडो पनि चामल छैन। रजुतरामा मात्र होइन जुनीचाँदेकै ताँगाचौर, बारेकोटको काउली र नायकवाडा, नलगाडको चौखा, कुशेको टापुचौर, छेडागाडको दशेरा र पजारु खाद्य डिपोमा पनि चामल ढुवानी हुन नसक्दा स्थानीय मारमा परेका छन्। खाद्यले समयमा टेन्डर नगर्दा डिपोमा खाद्य पुग्न नसकेको हो। जाजरकोटका सबै खाद्य डिपो रित्तौ सस्तो र मोटो चामलको माग बढी यातायातको पहुँच नहुँदा ढुवानीमा समस्या नलगाड नगरपालिका, कुशे गाउँपालिका, छेडागाड नगरपालिका र जुनीचाँदे गाउँपालिकामा यतिबेला खाद्यान्न अभाव देखिएको छ। ती पालिकामा रहेका खाद्य डिपो र बिक्री केन्द्र यतिबेला रित्तै छन्। नयाँ बाली नपाकेको, वर्षात्ले ग्रामीण सडक अवरुद्ध पारेको र खाद्य डिपो तथा बिक्री केन्द्रमा खाद्यान्न नहुँदा दुर्गमका बासिन्दालाई यतिबेला खाद्यान्नको ठूलो समस्या परेको छ। जिल्लाका ग्रामीण भेकमा हिजोआज स्थानीयले पैसा तिरेर पनि चामल नपाउने अवस्था छ। स्थानीय चामलको जोहो गर्नका लागि भौंतारिरहेका छन्। दुर्गममा चाडपर्वका बेलामा चामल अभाव हुन नदिन खाद्य कम्पनीले चामल खरिद र ढुवानीको प्रक्रिया अगाडि नबढाउँदा समस्या परेको हो। खाद्य कम्पनीले हालै मात्र टेन्डर स्वीकृत गरेको छ। खाद्य जाजरकोटका प्रमुख रामप्रसाद पौडेलले गत २० असोजमा जाजरकोटका खाद्य डिपोमा चामल ढुवानीका लागि टेन्डर स्वीकृत भएको र १५ दिनभित्र सम्झौता गर्न २५ गते केन्द्रबाट पत्र आएको बताए। १५ दिनको म्याद भए पनि संभव भएसम्म ५ दिनभित्र सम्झौता गरी दसैअघि नै चामल ढुवानी गर्न आग्रह गरे पनि बाटोघाटो बिग्रेको कारणले ठेकेदारले चामल ढुवानी गर्न र सम्झौता गर्न आनकानी गरेको शाखा प्रमुख पौडेलले बताए। केही समयअघि बसेको जिल्ला खाद्य व्यवस्था समितिको बैठकले पनि दसैंअघि नै खाद्यान्न डिपोमा पठाउन सम्बन्धित निकायलाई आग्रग गरेको थियो। चौखा, टापुचौर, ताँगाचौर खाद्य डिपोको चामल ढुवानीका लागि एमबी विल्डर्स जाजरकोटको फार्म स्वीकृत भएको छ। त्यस्तै पजारु, दशेरा, नायकवाडा र रजुतराका लागि एन्जिला टेडर्स नेपालगञ्जको नाममा स्वीकृत भएको छ। चौखा ७ सय ५० क्वीन्टल, नायकवाडा एक हजार क्वीन्टल, टापुचौर ५ सय क्वीन्टल, ताँगाचौर ७ सय ५०, रजुतरा ७ सय क्वीन्टल, दशेरा र पजारुमा ५५ सय क्वीन्टल चामलको कोटा स्वीकृति भएको पौडेलले बताए। पजारु र दशेरा नेपालगञ्जबाट ढुवानी हुनेछ भने अन्य डिपोका लागि सदरमुकाम खलंगाबाट हुनेछ। स्थानीयले मोटो र सस्तो चामल खोज्ने गरेका छन् तर खाद्य कम्पनीसँग उक्त चामल नहुँदा थप समस्या देखिएको छ। स्थानीयले मोटो चामल खोज्छन् तर मोटो चामल खाद्यका गोदाम नेपालगञ्ज र राजापुरमै छैन। मसिनो चामल महँगो पर्छ। त्यही भएर स्थानीयको रोजाइमा पर्दैन। प्रतिकेजी ६० देखि ८० रुपैयाँसम्ममा मोटो चामल पाइन्छ भने मसिनो चामल झन्डै १ सय रुपैयाँ प्रतिकेजी पर्छ। शाखा कार्यालयमा करिब ४ सय ५० क्वीन्टल मसिनो चामल गत वर्षकै मौज्दात छ। त्यसले जेनतेन धानिरहेका छौं। सदरमुकाममा अहिले पनि त्यही मसिनो चामल वितरण भइरहेको छ तर सदरमुकाममै पनि मोटो चामलको माग आइरहेको छ, कार्यालय प्रमुख पौडेलले भने। जाजरकोटका ग्रामीण भेकमा धान उत्पादन नहुँदा बर्सेनि चामलको अभाव हुने गरेको छ। यातायातको सहज पहुँच नहुँदा पनि ढुवानीमा समस्या हुँदै आएको स्थानीयको भनाइ छ। सरकारको फितलो तयारी र बेवास्ताले दुर्गममा हरेक वर्ष चामलको अभाव हुने गरेको छ। समयमै ढुवानी नहुँदा चाडपर्वका बेला पनि चामल नपाउँदा दुर्गमका बासिन्दामा सधै पिरलो हुने गरेको छ।"
सिनर्जीको सेयर लिलामीमा,"काठमाडौं : सिनर्जी पावर डेभलपमेन्ट कम्पनीको ५ लाख ६३ हजार २ सय ६१ कित्ता सेयर लिलामीमा बिक्री खुला भएको छ। कम्पनीको सर्वसाधारण समूहको सेयर बुधबारदेखि बिक्रीमा आएको हो। लिलामीमा लगानीकर्ताले न्यूनतम १ सय रुपैयाँलाई आधार मानेर प्रतिस्पर्धात्मक बोलपत्रमा सहभागी हुनुपर्नेछ। यसमा न्यूनतम १ सय कित्तादेखि अधिकतम सबै कित्ताका लागि आवेदन दिन सकिनेछ। आवेदन दिने अन्तिम म्याद कात्तिक १५ गतेसम्म छ। यसअघि कम्पनीले भदौ ३ देखि ३१ गतेसम्म ४० गतेसम्म ३२ लाख ८ सय ७५ हजार कित्ता (५०प्रतिशत) हकप्रद सेयर बिक्री खुला गरेको थियो। सो अवधिमा बिक्री नभएको बाँकी सर्वसाधारण समूहको सेयर कम्पनीले लिलामीमा बेच्न लागिएको हो। यो सेयरको बिक्री प्रबन्धक सानिमा क्यापिटल हो। सेयरमा सानिमा क्यापिटल नक्साल काठमाडौं तथा सानिमा बैंकको हेटौंडा, नारायणगढ, विराटनगर, बिर्तामोड, वीरगञ्ज, जनकपुर, बुटवल, घोराही, नेपालगञ्ज, बीरेन्द्रनगर, धनगढी, महेन्द्रनगर र पोखरा शाखा कार्यालय तथा गरिमा विकास बैंकको बाग्लुङ शाखा कार्यालयबाट पनि बोलपत्र पेस गर्न सकिनेछ।"
नेप्सले प्रिमियम मूल्यमा आईपीओ जारी गर्ने,"काठमाडौं : नेपाल इलेक्ट्रोनिक पेमेन्ट सिस्टम्स (नेप्स)ले साधारणसभा आह्वान गरेको छ। कम्पनीको साधारणसभा कात्तिक २३ गते आरण्य बुटिक होटल, हात्तीसार, काठमाडौंमा दिउँसो ४ बजेदेखि सुरु हुनेछ। सभाका लागि कम्पनीले प्रिमियम मूल्यसहित आईपीओ जारी गर्ने सम्बन्धमा विशेष प्रस्ताव पेस गर्ने बताएको छ। साथै, गत आर्थिक वर्षको नाफाबाट सेयरधनीलाई २० प्रतिशत बोनस सेयर र कर तिर्न १०५३ प्रतिशत नगद लाभांश वितरण गर्ने प्रस्ताव पनि रहेको छ। सभामा आर्थिक वर्ष २०७९८० को नाफा नोक्सानसम्बन्धी हिसाबका सम्बन्धमा छलफल हुनेछ। आर्थिक वर्ष २०८०८१ का लागि लेखापरीक्षक नियुक्ति र पारिश्रमिक निर्धारण गर्ने एजेन्डा पनि राखिएको छ।"
"सेयर बजार फेरि घट्यो, ९७ करोडको कारोबार","काठमाडौं : साताको अन्तिम कारोबार दिन नेप्से परिसूचक सामान्य अंकले घटेर बन्द भएको छ। बुधबार ४३२७ अंकले बढेको नेप्से आज ४०५ अंकले घटेको हो। नेप्से घटेपनि कारोबार रकम भने अघिल्लो दिनको तुलनामा बढेको छ। आज ९७ करोड मूल्य बराबरको सेयर कारोबार भएको छ। बुधबार ९३ करोडको सेयर खरिदबिक्री भएको थियो। आज २८४ कम्पनीको ३७ लाख ६६ हजार १५३ कित्ता सेयर २५ हजार ५२० पटक खरिदबिक्री हुँदा कारोबार रकम ९७ करोड ६ लाख १२ हजार ८९२ पुगेको हो। आज १५० स्टकको मूल्य घट्दा ८० को मात्रै बढेको हो। ४ उपसमूहबाहेक अन्य ९ का सूचक घटेका छन्। बैंकिङ, इन्भेस्टमेन्ट,म्युचुअल फण्ड र अदर्श उपसमूहको सूचक नकारात्मक देखिएका छन्। सिटीजन म्युचुअल फण्ड २ को सेयर मूल्य सर्वाधिक ५८५ प्रतिशतले बढ्यो। बीबीडब्लू लघुवित्त वित्तीय संस्थाको ४,७६,सेन्चुरी डिबेन्चर २०८८ को ४ प्रतिशत,गरिमा डिभेन्चर २०८५ को ३९९ र सानिमा जीआईसी इन्स्योरेन्सको सेयर मूल्य ३९२ प्रतिशतले बढेको हो। यसदिन अप्पर सोलु हाइड्रो इलेक्ट्रिक कम्पनीको सेयर मूल्य सर्वाधिक ८२५ प्रतिशतले घट्यो। यसैगरी इन्फिनिटी लघुवित्त र आशा लघुवित्तको सेयर मूल्य ६ प्रतिशतभन्दा बढीले घटेको हो। कारोबार रकमका आधारमा यसदिन नविल बैंक प्रमोटर सेयर ५ करोड ९० लाख बराबरमा कारोबार भयो।"
निर्माण व्यवसायीको ६ अर्ब भुक्तानी हुने,काठमाडौं : गत आर्थिक वर्षमा दायित्व सिर्जना भइ भुक्तानी बाँकी रहेको निर्माण व्यवसायीहरुको ६ अर्ब रुपैयाँ भुक्तानी हुने भएको छ। निर्माण व्यवसायीको भुक्तानी पाउने गरी अर्थ मन्त्रालयले नीतिगत निर्णय गरी सम्बन्धित कार्यालयमा परिपत्र गरिसकेको छ। उक्त भुक्तानी दसैंअघि नै निर्माण व्यवसायीका खातामा जाने गरी व्यवस्था गरिएको अर्थ मन्त्रालयले जनाएको छ। अर्थ मन्त्रालयका प्रवक्ता धनीराम शर्माले विभिन्न मन्त्रालयअन्तर्गतका परियोजनामा अघिल्लो आवको दायित्व भुक्तानी निकासा दिने निर्णय भएको जानकारी दिए।
रोजाइमा हिमाली च्यांग्रा,"पोखरा : दसैंका लागि पोखरामा हिमाली जिल्ला मुस्ताङबाट भेडा, च्यांग्रा भित्रिएका छन्। दसैंमा पोखरेलीको रोजाइ उच्च हिमाली क्षेत्रमा पाइने च्यांग्रा हुन्छन्। जडीबुटी खाएर हुर्कने उच्च हिमाली क्षेत्रमा पाइने भेडा, च्यांग्राको मासु स्वादिलो, स्वस्थ्यकर हुनुको साथै औषधीय गुणसमेत हुने विश्वासमा वर्षौंदेखि दसैंमा पोखरेलीको रोजाइ च्यांग्रा तथा भेडा हुने गरेको हो। स्रोह् श्राद्ध सकिए लगत्तै पोखरामा भित्रिने भेडा, च्यांग्रा पछिल्लो समयमा तिहारसम्म नै हिमाली क्षेत्रबाट ल्याएर बिक्री गर्ने गरिन्छ। वर्षको एकपटक नयाँ स्वाद लिन पनि दसैंमा पोखरेलीको मुख्य रोजाई खसीबोका भन्दा हिमाली जिल्लाबाट झरेका च्यांग्रा र भेडा पहिलो रोजाइमा पर्छन्। दसैंका लागि पोखरामा धेरै च्यांग्रा मुस्ताङबाटै ल्याइन्छ। तिब्बतबाट पनि पोखरामा च्यांग्रा, भेडा ल्याइन्थ्यो तर कोरोना पछि भने तिब्बतबाट ल्याउने क्रम रोकिएको छ। मुस्ताङको साथै बझाङ, बाजुरा, डोल्पाबाट पोखरामा भेडा, च्यांग्रा ल्याइन्छ। यस वर्ष पोखरामा हिमाली जिल्ला मुस्ताङबाट ५८ सय च्यांग्रा तथा भेडा भित्रिने भेटेरिनरी अस्पताल तथा पशु सेवा विज्ञ केन्द्र कास्कीका प्रमुख शम्भुराज पाण्डे बताए। पोखरामा घटस्थापनादेखि च्यांग्रा, भेडा भित्रिन सुरु भएको र आउने क्रम जारी रहेको पनि उनले बताए। पशु सेवा केन्द्र मुस्ताङले च्यांग्रा तथा भेडाको स्वास्थ्य जाँच गराएर पठाउने गरेको पनि उनले सुनाए। यस्तै गरी यस वर्ष बझाङ, डोल्पा र बाजुराबाट ३ हजार हाराहारीमा भेडा, च्यांग्रा पोखरामा आउने भेटेरिनरी अस्पताल तथा पशु सेवा विज्ञ केन्द्र कास्कीका प्रमुख शम्भुराज पाण्डे बताए। यसरी दशदेखि ११ हजारभन्दा केही बढी संख्यामा यस वर्ष हिमाली जिल्लाबाट भेडा, च्यांग्रा पोखरा आउने पनि पोण्डेले जानकारी दिए। गत वर्ष पनि यही हाराहारी १० देखि १२ हजारको संख्यामा पोखरामा भेडा, च्यांग्रा भित्रिएको बताइएको छ। कोभिड अघि भने तिब्बतबाट समेत च्यांग्रा आउने भएकाले यो संख्याभन्दा धेरै संख्यामा च्यांग्रा पोखरामा भित्रिने गरेका तथ्यांक छ। यसैगरी पोखरामा खसी, बोको १५ हजार हाराहारीमा बिक्री हुने पनि भेटेरिनरी अस्पताल तथा पशु सेवा विज्ञ केन्द्र कास्कीका प्रमुख पाण्डे बताए। च्यांग्रा, भेडा, खसी, बोका समेत गरेर २६ हजारको हाराहारीमा पोखरामा खपत हुने उनले सुनाए। गाउँघरमा स्थानीयले आफूलाई भनेर र गाउँमा सामूहिक रूपमा भागबन्डा गरेर खानेको भने तथ्यांक नरहेको उनले सुनाए। कास्कीमा दसैंमा हुने खसी, बोकाको मागको करिब २० प्रतिशत मात्र जिल्लाबाटै पूर्ति हुने भेटेरिनरी अस्पताल तथा पशु सेवा विज्ञ केन्द्र कास्कीका प्रमुख पाण्डे बताए। बाँकी ८० प्रतिशत तराई र पश्चिममा जिल्लाबाट आउने गरेको बताइएको छ। भेडा, च्यांग्रा भने सत प्रतिशत बाहिरी जिल्लाबाट आउने गरेको उनले सुनाए। हिमाली जिल्लाबाट यसरी ल्याइएका भेडा, च्यांग्राको स्वस्थ्य जाँच पोखरामा पनि गरिन्छ। भेडा, च्यांग्राको बथानहरूमा गएर पोखरा महानगरपालिका पशु सेवा शाखा र भेटेरिनरी अस्पताल तथा पशु सेवा विज्ञ केन्द्र कास्कीका पशु चिकित्कसले अवलोकन गरी आवश्यक परे उपचार पनि गर्ने गरेको भेटेरिनरी अस्पताल तथा पशु सेवा विज्ञ केन्द्र कास्की प्रमुख पाण्डेले बताए। यस वर्ष अहिलेसम्म भेडा, च्यांग्रामा कुनै समस्या नदेखिएको पनि उनले सुनाए। टाढाबाट ल्याउँदा भेडा, च्यांग्रामा कुनै समस्या देखिएर उपचार गर्दा एन्टिबायोटिक चलाइएको छ भने तीन दिनसम्म व्यवसायीलाई आफ्ना भेडा, च्यांग्रा बिक्री नगर्न सुझाउने गरेको पनि पाण्डेले बताए। बझाङ, बाजुरा र डोल्पाबाट ल्याइएका च्यांग्रा ठूला भएकाले अहिले ५० हजार मूल्य व्यवसायीले राखेका पनि पाण्डेले बताए। यसै गरी मुस्ताङबाट ल्याइएका च्यांग्रा केही साना भएकाले ४० देखि ४२ हजार मूल्य राखेको पाइएको छ। ग्राहकले बार्गेनिङ गरेर घटाएर पनि लग्ने गरेका छन्। व्यवसायी सोनाम तामाङले आफूले मुस्ताङबाट ल्याएको ८० वटा च्यांग्रा काठमाडौंबाट आएका व्यापारीले किनेर लगेको सुनाए। १ सय ५० वटा च्यांग्रामा अरु पोखरामै बिक्री गरिसकेको पनि उनले बताए। हिमाली जिल्लाबाट ल्याइएका भेडा, च्यांग्रा पोखराको यम्दी, सिमपानी, हेमजा, टुँडिखेल, लगायतका क्षेत्रमा बिक्रीका लागि राखिन्छ। यसरी ल्याइएका भेडा, च्यांग्रा बिक्री गर्न बजार डुलाउने पनि गरिन्छ। जडीबुटी खाएको च्यांग्रा स्वस्थ्यकर र स्वादिलो उच्च हिमाली क्षेत्रमा जडीबुटी खाएर हुर्केका च्यांग्रा तथा भेडा स्वास्थ्यका लागि राम्रो हुने भएकाले पोखरेलीको रोजाइमा पर्ने पशुपरोग अन्वेशण प्रयोगशाला पोखराका पशुचिकित्सक गणेश केसीले बताए। हिमाली क्षेत्रको च्यांग्राको जात नै फरक भएको र जडीबुटीको खानीमा चरेका हुनाले स्वादीलो हुने उनले सुनाए। जडीबुटी खाएर हुर्केका उच्च पहाडी क्षेत्रमा पाइने च्यांग्रामा औषधीय गुड पनि हुने बताइन्छ । तर, यस विषयमा अध्ययन भने भएको छैन ।"
बुक बिल्डिङको प्रभावकारिता,"काठमाडौं : सेयर बजारमा लगानीकर्तालाई बुक बिल्डिङमार्फत निष्कासित प्राथमिक सार्वजनिक सेयर (आईपीओ) किन्न नयाँ अवसर जुरेको छ। अब सेयर बजारमा यसको प्रभावकारिता कस्तो होला भन्ने पनि प्रश्न उठेको छ। नेपाल धितोपत्र बोर्ड (सेवोन) ले पहिलोपटक असोज २९ गते सर्वोत्तम सिमेन्टलाई बुक बिल्डिङमार्फत प्रतिकित्ता ४ सय १ रुपैयाँमा आईपीओ निष्कासनको अनुमति दिएसँगै अन्य कम्पनीका लागि पनि बाटो खुलेको छ। यो सुरुवातलाई बोर्डले ऐतिहासिक सफलता ठानेको छ। बुक बिल्डिङमार्फत सेयर निष्कासन गर्न यसले अब सबै कम्पनीलाई बाटो खुलेको नेपाल धितोपत्र बोर्ड (सेबोन) का कार्यकारी निर्देशक तथा प्रवक्ता मुक्तिनाथ श्रेष्ठ बताउँछन्। उनकाअनुसार अब कुनै राम्रो नाफा कमाएका कम्पनी आए भने आम लगानीकर्तालाई यसले धेरै फाइदा पुयाउँछ। उनी भन्छन्, बजारमा राम्रा कम्पनीको उपस्थिति हुनु भनेको लगानीकर्ताका लागि सकारात्मक पक्ष हो। यो व्यवस्थाले लगानीकर्तालाई त्यसबाट निर्धारित मूल्यको आईपीओमा आवेदन दिन जोखिम नहुने सेयर लगानीकर्ता नवराज दाहालले बताए। सेयर लगानीकर्ता दाहालकाअनुसार हामीले बुक बिल्डिङ पहिल्यैदेखि माग गरिरहेका थियौं। आईपीओ बुक बिल्डिङ विधिबाट आयो भने संस्थागत लगानीकर्ताले अध्ययन गरेर बोलकबोलमार्फत मूल्य निर्धारणमा उनीहरूले भूमिका खेल्ने उनले बताए। अहिले प्रिमियम थपेर अनावश्यक तरीकाले ल्याउने सेयरमा विवादित थियो। यस अवस्थामा बुक विल्डिङमार्फत सेयर मूल्य तोकेर आउनु लगानीकर्ताका लागि राम्रो हो। यो स्वागतयोग्य कदम हो। यो लामो समयदेखि अड्किरहेको थियो, उनी भन्छन्, बुक बिल्डिङले विगतमा सेबोनको अध्यक्षको जागिरै खाएकाले आउने हो कि होइन भनेर लगानीकर्ताहरू दोधारमा परिरहेको अवस्थामा टुंगो लागेर सुरुवात हुनु औचत्यिपूर्ण छ। अब बुक बिल्डिङबाट आएको आईपीओमा आवेदन दिन लगानीकर्ता त्यत्ति डराउनु नपर्नेमा उनी विश्वस्त छन्। किनभने यसरी आएको कम्पनी कमजोर भनेर शंका गर्नुपर्दैन। यसमा पहिला नै संस्थागत लगानीकर्ता सहभागी भएर उनीहरूले टुंगो लगाएको मूल्यमा पनि डिस्काउन्टमा सर्वसाधारणमा आउने हुँदा यो स्वागत योग्य ठानेको छु, उनले थपे। बुक बिल्डिङमार्फत सेयर निष्कासन गर्न अब सबै कम्पनीलाई बाटो खुलेको छ। अब कुनै राम्रो नाफा कमाएका कम्पनी आए भने आम लगानीकर्तालाई यसले धेरै फाइदा पुर्याउँछ। बजारमा राम्रा कम्पनीको उपस्थिति हुनु भनेको लगानीकर्ताका लागि सकारात्मक पक्ष हो। मुक्तिनाथ श्रेष्ठ, कार्यकारी निर्देशक एवं प्रवक्ता, नेपाल धितोपत्र बोर्ड बुक बिल्डिङमार्फत आएका कम्पनी राम्रा हुने लगानीकर्ताको विश्वास छ। किनभने यसमा आएका कम्पनी वित्तीय अवस्था फिल्टर गरेर संस्थागत लगानीकर्तालाई सहभागीमा मूल्य निर्धारणपछि मात्रै मूल्यको निष्कर्ष निकालिन्छ। यसरी छानिएर कम्पनीहरू आउने भएकाले भोलिका दिनमा कमजोर भएर जान्छन् भन्ने शंका नरहने सेयर लगानीकर्ता दाहाल बताउँछन्। अहिले कमजोर संस्थालाई कुरो मिलाएर स्वीकृति दिए कि भन्ने शंका यो बुक बिल्डिङबाट हट्छ, उनले बताए। नेपाल धितोपत्र बोर्ड (सेबोन)का कार्यकारी निर्देशक तथा प्रवक्ता मुक्तिनाथ श्रेष्ठ बुक बिल्डिङ सफल भएमा प्रिमियममा जानु नपर्ने बताउँछन्। यसो हुँदा कम्पनी बजारमा आउनुअघि आफ्नो भ्यालु थाहा हुने उनको भनाइ छ। उनी भन्छन्, किनभने यसले बजारको मूल्य निर्धारण गरिदिन्छ। अब लगानीकर्तालाई यसले सजिलो हुन्छ। पहिला कम्पनीको अंकित मूल्यमा प्रिमियम राख्दा कसले, किन यत्ति गयो भन्ने प्रश्न उठ्थ्यो। तर, अब यो बुक बिल्डिङमार्फत योग्य लगानीकर्ताले तोकेको मूल्य हो भन्नेमा विश्वास हुन्छ। प्रवक्ता श्रेष्ठकाअनुसार सर्वोत्तम सिमेन्टको ६० लाख कित्ता सेयरमा ४० प्रतिशत संस्थागत लगानीकर्ताले किनिसकेपछि त्यत्रो हिस्सा उनीहरूले किन्नु भनेको राम्रो हो भन्ने विश्वास आम लगानीकर्तालाई हुनेमा उनी विश्वस्त छन्। बुक बिल्डिङ निर्देशिका, २०७७ ले नेपाल स्टक एक्सचेञ्जको भूमिका पनि तोकिएको छ। बुक बिल्डिङ प्रक्रियामा २ चरणको मूल्य कायम हुन्छ। त्यसमा पहिलो चरणको मूल्य निकाल्ने काम नेप्सेको प्लेटफर्मबाट गर्नुपर्छ भन्ने व्यवस्था छ। अहिले नेप्सेमा विद्युतीय प्लेटफर्म नभएकाले सर्वोत्तम सिमेन्ट र रिलायन्स चिनी मिलको बुक बिल्डिङबाट कट अफ प्राइस निकालेर पठाइसकिएको छ। मुराहरी पराजुली, सूचना अधिकारी, नेपाल स्टक एक्सचेञ्ज अहिले निस्कासित आईपीओ प्रतिकित्ता १ सय रुपैयाँ अंकित मूल्यमा सेयर खरिद गरिरहेका लगानीकर्तालाई बुक बिल्डिङमा आएको मूल्य देख्दा बढी जस्तो लाग्न सक्छ तर लगानीकर्तालाई महँगो पर्छ वा सस्तो पर्छ भन्नुभन्दा पनि राम्रो कम्पनी बुक बिल्डिङमार्फत आयो भन्ने कुराले अर्थ राख्ने श्रेष्ठको तर्क छ। बुक बिल्डिङमा नेप्सेको भूमिका बुक बिल्डिङ निर्देशिका, २०७७ ले नेपाल स्टक एक्सचेञ्ज (नेप्से)को भूमीका पनि तोकेको छ। बुक बिल्डिङ प्रक्रियामा २ चरणको मूल्य कायम हुन्छ। त्यसमा पहिलो चरणको मूल्य निकाल्ने काम नेप्सेको प्लेटफर्मबाट गर्नुपर्छ भन्ने व्यवस्था छ। त्यस्तो प्लेटफर्म विद्युतीय हुनुपर्छ भन्ने नीतिगत ब्यवस्था छ। यद्यपी विद्युतीय नभए पनि भौतिक रूपमा गर्न सकिनेसमेत उल्लेख छ। तर, अहिले नेप्सेमा विद्युतीय प्लेटफर्म नभएकाले अहिले सर्वोत्तम सिमेन्ट र रिलायन्स चिनी मिलको बुक बिल्डिङबाट कट अफ प्राइस निकालेर पठाइसकेको नेप्सेका सूचना अधिकारी मुराहरी पराजुलीले बताए। उनकाअनुसार धितोपत्रको आईपीओ जारी गर्ने विधि बुक बिल्डिङ विधि हो। यसबाहेक निश्चित मूल्य विधिबाट आईपीओ जारी गरिन्छ। तर, बुक विल्डिङ विधिमार्फत आईपीओ जारी गर्दा बजारले निर्धारण गरेको मूल्यमा हुने गर्दछ। बुक बिल्डिङ आईपीओ जारी गर्ने एक प्रक्रिया हो जसमा निष्कासनकर्ता कम्पनीले प्रस्ताव गरिने मूल्य निर्धारण प्रक्रिया हो। कुनै सामान्य व्यवसाय गरिरहेको कम्पनी आईपीओ जारी गर्न चाहन्छ भने उसले प्रतिकित्ता १०० रुपैयाँ वा सेयर संख्यालाई टुक्ताएर १० रुपैयाँको गुणक हुने मूल्यमा जारी गर्न सक्छन्। प्रिमियम थपेर अनावश्यक तरिकाले ल्याउने सेयरमा विवादित थियो। यस अवस्थामा बुक बिल्डिङमार्फत सेयर मूल्य तोकेर आउनु लगानीकर्ताका लागि राम्रो हो। यो स्वागतयोग्य कदम हो। यसरी आएका कम्पनी राम्रा नै हुन्छन्। नवराज दाहाल, सेयर लगानीकर्ता अंकित मूल्यमा प्रिमियम थप्न पल्केका कम्पनीहरू भने आकर्षण नहुने हुन कि भन्ने चुनौती पनि देखिन्छ। यसो हँुदा बुक बिल्डिङ देखाउने दाँत मात्रै हुने होकी भन्ने पनि केहि सेयर जानकारको आशंका छ। प्रभावकारीतामाथि प्रश्न कम्पनीहरू स्टक मार्केटमा आएनन् भनेर बुक विल्डिङ प्रक्रियाबाट धेरैभन्दा धेरै मूल्यमा सेयर बिक्री गर्न सकून् भन्ने अवधारणाबाट आएको पनि बताइन्छ। धितोपत्र बोर्डले पहिला एउटा नीति ल्याउने र पछि अर्को नीति ल्याएकाले अघिल्लो नीति ध्वस्त पारिदिने होकी भन्ने पनि केही सेयर विज्ञहरूको आशंका छ। सुरुमा कम्पनीलाई प्रिमियममा सेयर जारी गर्न दिएपछि बुक बिल्डिङ खर्चिलो हुने भन्दै फर्किने खतरासमेत रहेको औंल्याइन्छ। बुक बिल्डिङ वैज्ञानिक आधारमा मूल्य निर्धारण हुन्छ। अंकित मूल्यमा प्रिमियम थप्न पल्केका कम्पनीहरू भने आकर्षण नहुने हुन कि भन्ने चुनौती पनि देखिन्छ। यसो हुँदा बुक बिल्डिङ देखाउने दाँत मात्रै हुने होकी भन्ने पनि केही सेयर जानकारको आसंका छ। धितोपत्र बोर्डले बुक बिल्डिङका लागि स्वीकृति दिएपछि कम्पनीहरू सुरुमा सूचीकृत गरिएका करीब ८०९० हाराहारीमा योग्य लगानीकर्ता (इलिजेवल इन्भेस्टर)बीच प्रतिस्पर्धा हुन्छ। यसबाट एउटा मूल्य निर्धारण हुन्छ। यसरी तोकिएर आएको मूल्यलाई प्रक्रियामा चलाउने काम नेप्सेले गर्छ। यसपछि दोस्रो चरणमा फेरि सोही मूल्य सर्वसाधारणमा ल्याएर बिक्री खुला गर्छ। तर, लगानीकर्ताले उक्त मूल्यमै आईपिओ खरिद गर्नुपर्दैन। किनभने उक्त मूल्यको १० प्रतिशत तलमाथि घटबढ् गरेर आम सर्वसाधारणले आवेदन दिन पाउँछन्। यसमा दुई चरणको बोल (अक्सन)बाट सेयर खरिद गर्न पाइने अवसर छ। खुला बजारको मान्यताविपरीत नियन्त्रित र आरक्षित अंकित मूल्यमा सर्वसाधारणमा सेयर जारी गरिरहेको नेपाली धितोपत्र बजारले धितोपत्र (सेयर) को उचित मूल्य पहिल्याउन बुक बिल्डिङ विधि कार्यान्वयनमा ल्याएको छ। विद्यमान अंकित मूल्यमा सेयर निष्कासनले स्थापित र मुनाफासहित सकारात्मक नेटवर्थका कम्पनीको सेयर अप्रत्यक्ष छुटमा लगानीसँगै तत्कालीन केही मूल्यगत लाभको अवसर त होला, तर राम्रा कम्पनी बजारबाट हतोत्साहित हुने, लगानीको अवसर गुम्ने सम्भावना पनि रहन्छ। अर्कातिर व्यवसाय सञ्चालन र तत्काल मुनाफा नहुने ऋणात्मक नेटवर्थका कम्पनीलाई अंकित मूल्यमार्फत अप्रत्यक्ष प्रिमियम वा बढी मूल्य तिर्नुपर्नेछ। मूल्यगत द्वन्द्व निरूपण गर्दै उचित मूल्य निर्धारणका लागि बुक बिल्डिङ कम्पनी र लगानीकर्तालाई स्वीकार्य विकल्प हुनसक्छ। यस्ता छन् अवसर बैंक, बिमा र जलविद्युत्को दबदबा रहेको विद्यमान नेपाली धितोपत्र बजारलाई वास्तविक उद्योगव्यवसाय (रियल सेक्टर) को उचित सहभागितासहितको अर्थतन्त्रको ऐना बनाउने अवसर बुक बिल्डिङले जुराउन सक्ने सरोकारवाला औंल्याउँछन्। धितोपत्र बजारमा रियल सेक्टरको सहभागिता बढाउन सरकारले १ अर्बभन्दा बढी पुँजी भएकालाई सर्वसाधारणमा धितोपत्र निष्कासनमा प्रोत्साहनसँगै सूचीकृत उत्पादनमूलक, पर्यटन सेवा, जलविद्युत् उत्पादन, वितरण तथा ट्रान्समिसन गर्ने निकायलाई लाग्ने करमा १५ प्रतिशतले छुटको व्यवस्था गरेको छ। सहुलियतका बाबजुद धितोपत्र बजार प्रवेशमा अनिच्छुक उद्योगव्यवसायलाई बुक बिल्डिङले व्यवसाय, मुनाफा र साख प्रतिविम्बित हुने गरी उचित मूल्य मा सेयर निस्कासनको अवसरसँगै सूचीकरणमा प्रोत्साहित गर्ने र सर्वसाधारणलाई लगानीको अवसर जुराउने अपेक्षा गर्न सकिन्छ। यससँगै, पुँजी संकलनको राम्रो विकल्प भए पनि धितोपत्र बजारबाट टाढिँदै आएका उद्योगव्यवसायलाई निश्चित लागत नपर्ने गरी पुँजी संकलन, सर्वसाधारणको सहभागितामार्फत वस्तु तथा सेवामा अपनत्व र बजारीकरण, सुशासनलाई अँगाल्दै कम्पनीको बजार मूल्य र पुँजीकरणसँगै साख र प्रतिष्ठा बढाउने अवसर हुनेछ। बुक बिल्डिङका चुनौती मूल्य निर्धारण, सूचीकरण र सुशासन, सन्दर्भ मूल्य र लागत प्रमाणीकरण, नियमाकीय क्षमतालगायतमा चुनौती देखिएको छ। मूल्य निर्धारणमा बुक बिल्डिङको मूख्य चुनौती सर्वस्वीकार्य र विश्वासिलो उचित मूल्य निर्धारण हुनेछ। यसमा उचित मूल्य पहिल्याउन विभिन्न चरण पार गरिँदै गर्दा संलग्न पक्षको जिम्मेवारी र पारदर्शिता निकै महत्वपूर्ण हुनेछ। आरक्षित र अंकित मूल्यमा सेयर खरिद गरिरहेका आमलगानीकर्ताले बढी मूल्य तिर्नुपर्दाको असन्तुष्टिसँगै निर्धारित मूल्यमा प्रश्न उठाउन सक्नेछन्। नियामकले कम्पनीको योग्यता परीक्षणदेखि मूल्य निर्धारणमा सहजीकरण सँगसँगै कम्पनीको विगतको वित्तीय अवस्था र त्यसमा छेडछाड नभएको, अनुमानित मूल्य यथोचित भएको, आशय मूल्य र कट अफ मूल्य तय गर्दा निस्कासन प्रबन्धक र योग्य संस्थागत लगानीकर्ताबाट अनैतिक र गैरजिम्मेवारीपूर्ण कार्य वा मिलेमतो नभएको सुनिश्चित गर्नैपर्छ। तिरिएको प्रिमियम सेयरधनीकै हुने र लाभांशका रूपमा फिर्ता आएमा प्रभावकारी लागतमूल्य (इफेक्टिभ कष्ट) घट्ने प्रस्ट्याउन सके मूल्यगत विरोध केही कम हुने सेयर विज्ञहर बताउँछन्। प्रत्यक्ष नियामक नभएका कम्पनीको बोर्डबाट दरिलो नियमनमा सकृय (प्रोएक्टिभ) भूमिका ननिभाउने हो भने आमलगानीकर्ताले विगतको भन्दा कैयौं गुना बढी आर्थिक क्षति बेहोर्ने डर रहेको समेत सेर लगानीकर्ता बताउँछन्। उचित मूल्यमा निस्कासनसँगै सूचीकरणपछि पनि कम्पनीको वित्तीय अवस्था र विवरण प्रकाशन, लाभांश, बजारमा सेयरको आपूर्ति र मूल्य, सूचनामा समान पहुँचजस्ता पक्षमा बोर्डको भूमिका खोजिनेछ। विगतमा अंकित मूल्यमा हजार रुपैयाँ क्षति बेहोरेका लगानीकर्ताले कैयौं गुना बढी नोक्सानी बेहोर्ने मात्र होइन, हकप्रद, बोनसको लालसा देखाएर, मागआपूर्तिमा छेडछाड (कर्नरिङ) गर्दै सेयरको बजार मूल्यमा खेल्दै अन्ततः कम्पनी वा कारोबार बन्दको खतरा र भयावह अवस्था आउनेछ। हालै श्रीराम सुगर मिल्सको हकप्रदको घटना होस् वा भृकुटी पल्प एन्ड पेपर, गोरखकाली रवर, हरिसिद्धि ब्रिक एन्ड टायल, रघुपति जुट मिल्स, बुटवल स्पिनिङ मिल्स, ज्योति स्पिनिङ, अरुण वनस्पति, नेपाल बिटुमिन एन्ड ब्यारेल, फ्ल्युर हिमालयन, बिराट सु, नेपाल वनस्पति घिउ, नेपाल खाद्यजस्ता नामुद उत्पादनमूलक उद्योगहरूको कथा नदोहोरिएला भन्न सकिन्न। नियामकीय क्षमतामा बारम्बार सवाल उठिरहेको विद्यमान अवस्थामा बुक बिल्डिङ उचित मूल्य निर्धारणको बहानामा टाठाबाठा उद्योगव्यवसायलाई सेयर प्रिमियम संकलन र अनुचित मूल्यगत नाफाको माध्यम नबन्ने सुनिश्चित गर्न बोर्डलाई सहज छैन। अझ विगतमा सयौं लगानीकर्ताको करोडौं लगानी डुबाएर बदनाम अनि निश्चित व्यक्तिले मनमौजी चलाएका उद्योगव्यवसायलाई नियमन र सुशासनमा डोयाउन नसके बुक बिल्डिङ नखाऊँ भने दिनभरिको सिकार, खाउँ कान्छा बाउको अनुहार हुन सक्छ। सरोकारवालले जिम्मेवारीपूर्ण भूमिका निर्वाह, अवसरको सदुपयोग र चुनौतीको सामना गर्न सके बुक बिल्डिङ कम्पनी र लगानीकर्ताको हितसँगै बजार विकासमा कोसेढुंगा पनि हुन सक्छ।"
वीरगन्जका दुवै भन्सार कार्यालय राजश्वको लक्ष्य भेट्याउन असफल,"वीरगन्ज : वीरगन्ज नाकामा रहेका दुवै भन्सार कार्यालय फेरि राजश्व संकलनको लक्ष्य भेट्याउन असफल भएका छन्। देशको कूल आयात निर्यातको झण्डै ७० प्रतिशत कारोबार हुने वीरगन्ज नाकामा वीरगन्ज भन्सार एकीकृत भन्सार जाँच चौकी (आईसिपी) र सिर्सिया सुक्खा बन्दरगाह भन्सार कार्यालय छन्। चालु आर्थिक वर्षको सुरुवाती दुई महिना राजश्व संकलनको लक्ष्य पूरा गर्न असफल भएका यी दुवै भन्सार कार्यालयको दसैं तिहार जस्ता ठूला चाडपर्वका कारण गत असोजमा भने राजश्व संकलनमा व्यापक सुधार आउने अपेक्षा गरिएको थियो। तर गत असोजमा पनि यी दुवै भन्सार कार्यालयले फेरि राजश्व संकलनको लक्ष्य पूरा गर्न असफल भएका हुन्। राजश्व विभागले वीरगन्ज भन्सारलाई गत असोज महिनामा २१ अर्ब ८४ करोड १९ लाख ५० हजार रुपैयाँ राजश्व संकलनको लक्ष्य दिएको थियो। तर वीरगन्ज भन्सार कार्यालयले लक्ष्यको ६४ दशमलव ३५ प्रतिशतमात्र अर्थात् १४ अर्ब २७ करोड ४४ लाख २१ हजार रुपैयाँ मात्र राजश्व उठाएको छ। त्यसैगरी, चालु आर्थिक वर्षमा साउनदेखि असोजसम्म तीन महिनामा विभागले ५६ अर्ब ८४ करोड ६३ लाख ९२ हजार रुपैयाँ राजश्व असुलीको लक्ष्य दिएकोमा वीरगन्ज भन्सार कार्यालयले लक्ष्यको ६८ दशमलव ३५ प्रतिशतमात्र अर्थात् ३८ अर्ब ८५ करोड ५० लाख ९३ हजार रुपैयाँ मात्र राजश्व उठाउन सकेको वीरगन्ज भन्सार कार्यालयका प्रमुख भन्सार अधिकृत धनबहादुर बरुवालले जानकारी दिए। वीरगन्ज भन्सार कार्यालयले गत भदौ र साउन महिनामा पनि राजश्व संकलनको लक्ष्य पूरा गर्न सकेको थिएन। वीरगन्ज भन्सार कार्यालयले गत भदौंमा लक्ष्यको ६५ दशमलव ५९ प्रतिशतमात्र र गत साउनमा पनि लक्ष्यको ७५ दशमलव ९६ प्रतिशतमात्र राजश्व संकलन गर्न सकेको थियो। वीरगन्ज भन्सार कार्यालय प्रमुख भन्सार अधिकृत बरुवाल असोज महिनामा दसैं, तिहारजस्ता पर्वमा आयात बढेर गत असोजमा राजस्व असुली बढ्ने अनुमान गरिएको भए पनि राजश्व बढी उठ्ने मालवस्तुको आयात नै कम भएकाले राजश्व संकलनको लक्ष्य पूरा गर्न नसकिएको बताए। उनका अनुसार वीरगन्ज भन्सार कार्यालयमा राजश्व बढी उठ्ने वस्तुमा नयाँ सवारी साधन , इन्धन, औद्योगिक कच्चा पदार्थ इत्यादि हुन्। तर साउनदेखि नै ती यी वस्तुको आयात नै कम भइरहेकाले त्यसको सिधा असर राजश्व संकलनमा परेको उनले बताए। यता सिर्सिया सुक्खा बन्दरगाह भन्सार कार्यालयपनि गत असोजमा राजश्व संकलनको लक्ष्य भेट्याउन असफल भएको छ। राजश्व विभागले गत असोज महिनामा ५ अर्ब ३९ करोड १० लाख ९९ हजार रुपैयाँ राजस्व असुलीको लक्ष्य सुक्खा बन्दरगाह भन्सारलाई दिएको थियो। तर उसले पनि लक्ष्यको ७४ दशमलव ५२ प्रतिशत मात्र अर्थात् ४ अर्ब ४६ करोड ४१ लाख ७३ हजार रुपैयाँमात्र राजश्व उठाएको छ। त्यसैगरी,राजश्व विभागले सुक्खा बन्दरगाह भन्सारलाई चालू आर्थिक वर्षको साउनदेखि असोजसम्म तीन महिनामा १५ अर्ब ६० करोड ९८ लाख २५ हजार रुपैयाँ राजस्व असुलीको लक्ष्य दिएको थियो। तर सुक्खा बन्दरगाह भन्सारले उक्त तीन महिनामा लक्ष्यको ८४ दशमलव ०३ प्रतिशतमात्र अर्थात १३ अर्ब ११ करोड ६२ लाख ३३ हजार रुपैयाँ राजश्व संकलन गरेको सुक्खा बन्दरगाह भन्सार कार्यालयका अधिकृत सुशील शर्माले जानकारी दिए। सुक्खा बन्दरगाह भन्सार कार्यालयले गत भदौ महिनामा पनि लक्ष्य भन्दा करिब १५ प्रतिशत कम अर्थात् लक्ष्यको ८५दशमलव १५ प्रतिशत मात्र राजश्व संकलन गरेको थियो। गत असोज महिनामा भने पाँच दिनसम्म मुआब्जा पीडित जग्गाधनीहरूले भन्सारको गेटमै धर्ना दिएका कारण पाँच दिन भन्सार कार्यालयको सेवा ठप्प भएकाले त्यसको प्रत्यक्ष असर राजश्व संकलनमा पर्न गई लक्ष्य भन्दा कम राजश्व उठेको शर्माले बताए। सुख्खा बन्दरगाह र आईसिपी बीचको ६२ बिघा जग्गा सरकारले ७ वर्षदेखि अधिग्रहण गरेर रोक्का गरेको तर मुआब्जा भने नदिएको भन्दै जग्गाधनीहरूले असोज १४ देखि १८ गतेसम्म सुख्खा बन्दरगाह भन्सारको मूलगेटमै पाँच दिनसम्म धर्नामा बसेर प्रदर्शन गरेका थिए।"

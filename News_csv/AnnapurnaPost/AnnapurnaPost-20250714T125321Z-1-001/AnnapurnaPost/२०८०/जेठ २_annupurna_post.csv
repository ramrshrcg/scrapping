शीर्षक,विवरण
भ्रष्टाचारमा राजनीतिको मलजल,"पहिलो कुरा त यो व्यवस्था नै महँगो भयो। सांसद संख्या धेरै भयो। हाम्रो देशलाई यति धेरै सांसद आवश्यक थिएन। प्रदेश नै सातवटा भए। त्यसमा पनि त्यस्तै खर्च छ। केन्द्रदेखि गाउँपालिकासम्म नै तलब खाने व्यवस्था गरियो। गाउँपालिकासम्मका पदाधिकारीले आफूमात्र होइन, तलब खाने गरी आफ्नै मान्छे सल्लाहकार बनाए। जनप्रतिनिधि तलब खाने भएपछि उनीहरू कर्मचारीजस्ता भए। प्रणाली नै राजनीतिक नेताले चलाउनेभन्दा पनि कर्मचारीले चलाउने भयो। सबैको तलब तोकिएपछि त उनीहरू पनि कर्मचारी नै भएनन् र ? त्यो कर्मचारी धान्न पर्यो। त्यो धान्न त पैसा नै चाहियो। अनि भ्रष्टाचार नभएर के हुन्छ त ? देश र नागरिकका लागि गर्ने भन्ने कुरा आएन। राजनीति भनेको तलब खाने, पैसा कमाउने भयो। कर्मचारीजस्तो भयो। अनि जनता र देशको हितमा कसले काम गर्ने ? उनीहरू त पैसा खेलाउनतिरै लागे। भ्रष्टाचार त हुने नै भयो। दोस्रो कुरा, यो पनि पैसा ऊ पनि पैसा खाने भए। कर्मचारी सरुवामा पैसाको ठूलो चलखेल हुन थाल्यो। आकर्षक ठाउँमा आफ्ना मान्छे पठाउन थालियो। राजनीतिक नेतृत्व आफ्ना मान्छे सरुवा र व्यवस्थापन गर्ने काममा लाग्यो। त्यसको उद्देश्य पनि पैसा संकलन गर्ने हो। न्यायालय, सरकारी वकिल केही स्वतन्त्र थिए। तिनलाई गिजोलियो। राजनीतिक दलका नेताले आफ्ना मान्छेलाई न्यायाधीश बनाउने व्यवस्था गरे। वर्षौं जागिर खाएर आएभन्दा छड्के रूपमा आएकाहरू एकै चोटी प्रधानन्यायाधीश भए। तल्लो तहदेखि प्रतिस्पर्धा गरेर आएका सीमित व्यक्तिमात्रै न्यायालयको प्रमुख भए। न्यायालयमा बीचमा घसेकाकै राइँदाइँ भयो। राजनीतिक नेतृत्वले आफ्नै प्रधानन्यायाधीश हुन थाले। स्वतन्त्र न्यायालयमा हस्तक्षेप भएपछि नेताले नै स्टेट क्याप्चर गरे। त्यसपछि त जे गरे पनि भइहाल्यो नि! यसरी नेताले राजनीतिलाई महँगो बनाए। जसले भ्रष्टाचार बढायो। कारबाही गर्ने निकाय पनि उस्तै भए। राजनीतिक नेतृत्वले उनीहरूलाई चलाउने किसिमको बनाइयो। जस्तो : अध्यादेश ल्याएर आफू अनुकूल मान्छे ल्याउने व्यवस्था गरिएको छ। संवैधानिक परिषद्सम्बन्धी ऐन परिवर्तन गरियो। आफू अनुकूल मान्छे व्यवस्थापन गरियो। अनि कहाँ हुन्छ कानुनी राज्य ? कानुनी शासनभन्दा पनि मनपरी शासन भयो। मनपरी शासन भएपछि के हुन्छ ? अहिले जस्तो भएको छ, त्यही हुने हो। किनकि सबैतिर आफ्ना मान्छे फिट छन्। अनि जे मन लाग्यो त्यो गर्न कसले रोक्ने ? निष्ठा, सिद्धान्त, विचार राजनीति सकियो। सबैलाई पैसा चाहिएको छ। कोही बाहिर जान चाहेका छन्। कोही यही बसेर कुम्ल्याउनतिर लागेका छन्। राजनीति पेसा भयो। पेसा भएपछि पैसा नै हो नि कमाउने। जनता, देशको गर्ने कुरा कहाँ आउँछ त पेसामा? राजनीति व्यापारीकरण भएपछि त्यहीबाट हुन्छ अपराधीकरण। यसका लागि जे पनि गर्ने परिपाटी हाबी भयो। यसले राजनीति भ्रष्ट भयो। नेताको उठबस बिचौलिया, तस्कर, अपराधीसँग हुन थाल्यो। (उपाध्याय, अख्तियार दुरुपयोग अनुसन्धान आयोगका पूर्वप्रमुख आयुक्त हुन्।)"
जीवनोपयोगी शिक्षाको खाँचो,"देश विकासको मेरुदण्ड मानिन्छ शिक्षा। जसलाई धनी र गरिबको आधारमा छुट्ट्याइएको भनेर बेलाबखत चर्चा चल्छ। धनीले सुविधा सम्पन्न र क्षमतावान् शिक्षकसँग शिक्षा लिइरहेका छन्। गरिबका मेधावी छोराछोरीले पनि आधारभूत सुविधा पाएका छैनन्। धनीले पढ्ने निजी विद्यालयको शिक्षास्तर गरिबले पढ्ने सरकारी विद्यालयको भन्दा कम छ। कमजोर शिक्षा लिएकै कारण माथिल्लो कक्षा पढ्न नसक्दा बीचैमा पढाइ छोड्नु पर्ने अवस्था छ। धनीहरू यसै कारण धनी झन् धनी हुँदै गइरहेका छन् भने गरिब झनै गरिब हुँदै गइरहेका छन्। सामान्यतः शिक्षाको विकासले देश विकास सम्भव हुन्छ। नेपालको अवस्था हेर्ने हो भने राजनीतिक दलले शिक्षामा सामान्य परिवर्तन गर्न नसक्दा नागरिकको भविष्य अन्धकारमय बनेको छ। ग्रामीण भेगमा अहिले पनि सरकारी शिक्षाको पहुँच छैन। जसले पछाडि परिरहेका छौं। व्यवस्था परिवर्तन भयो, दल परिवर्तन भयो। मन्त्री परिवर्तन भए तर शिक्षाको स्तर भने उत्तिकै छ। सरकारले शिक्षा सुधारका नाममा मनग्य पैसा खर्च गरिरहेको छ तर पनि शिक्षामा सुधार हुन सकेको छैन। विद्यार्थीको मानसिक विकास नहुँदै बोर्डिङ स्कुलमा पढाइरहेका छौं। विश्वमा विद्यार्थीलाई विद्यालय पठाउने उमेर ६७ वर्षभित्र उत्तम मानिन्छ। तर पनि २३ वर्ष नपुग्दै बालबालिकाभन्दा ठूलो किताबको भारी बोकाएर विद्यालय पठाउने गरिएको छ। अहिले विद्यार्थीले प्रयोग गरेको पाठ्यक्रमले सैद्धान्तिक रूपलाई जोड दिएको छ। जसले विद्यार्थी स्नातकोत्तर पास गरिसक्दा पनि नोकरीको ग्यारेन्टी गर्न सक्दैन। पाठ्यक्रममा विद्यार्थीको स्वास्थ्य, यात्रा, शिष्टाचार, यातायात, सञ्चार, आदर, संस्कार आदिमा आवश्यकताअनुसार जानकारी दिने किसिमको हुनुपर्छ। परीक्षा प्रणाली वार्षिक परीक्षा केन्द्रित हुँदा घोकन्तेमात्र सावित भएको छ। त्यसैले परीक्षालाई मासिक रूपमा विद्यार्थीको प्रगतिको आधारमा मूल्यांकन गर्नुपर्छ। अहिले विश्वविद्यालय तहमा खुला विश्वविद्यालय भनेर सञ्चालनमा ल्याइएको छ। यो व्यवस्था उत्तम र व्यावहारिक छ। काम गर्ने र विश्वविद्यालयभन्दा टाढा रहेर पढ्ने विद्यार्थीका लागि उपयोगी भएको छ। त्यसैले विद्यालय र विश्वविद्यालय तहमा पनि यस्ता किसिमको शिक्षा आवश्यक छ। सरकारले शिक्षासम्बन्धी अधिकार स्थानीय तहलाई दिएको छ। जसले गर्दा फरकफरक पाठ्यक्रम निर्माण हुने कार्य भएका छन्। जुन प्रणालीका कारण स्थानीय तहबाट पास भएको व्यक्ति अर्को स्थानीय तह वा विश्वमा मान्यता नपाउन सक्ने सम्भावना हुने र शिक्षामा गुणस्तर खस्कने हुन्छ। त्यसैले देशैभरि एकै किसिमको पाठ्यक्रम हुनुपर्छ। अहिले त के पनि भइरहेको छ भने देशमा विभिन्न देशको पाठ्यक्रम नेपालमा पढाइ भइरहेको छ। विदेशीहरूको इशारामा भइरहेको यस कार्यको उद्देश्य नेपालमा जनशक्ति उत्पादन गर्ने र वयस्क भएपछि विदेशको समृद्धिको लागि प्रयोग गर्ने र बुढेसकालमा नेपाल पढाउने काम रहेको छ। एउटा विद्यार्थी हुर्काउन र शिक्षा हासिल गर्न राज्यले प्रत्यक्ष र अप्रत्यक्ष रूपमा लाखौं रुपैयाँ खर्च गरेको हुन्छ। जुन जनशक्ति देशको समृद्धि ल्याउने बेलामा विदेशको सेवा गरिरहेको छ। देश विकास नहुनुको एक मुख्य तत्त्वको हो यो। निजी क्षेत्रबाट सञ्चालित विद्यालयको मनपरी छ। शुल्कमा मनपरी गरिरहेका छन् भने शिक्षा शुल्क बढी लिइरहेका छन्। निजी विद्यालयले वैधानिक तवरले आम सर्वसाधारण जनतालाई सरकारकै मिलेमतोमा ठगिरहेको छ। शिक्षाको उन्नतिका लागि सरल र विद्यार्थीलाई उपयोगी हुने लेखकको किताब राख्न आवश्यक छ। तर, नेपालमा पहुँचका आधारमा पाठ्यक्रममा लेखकलाई राखिँदै आएको छ। यस्तो प्रणाली शिक्षाको विकासको लागि बाधक हो। त्यसैगरी विद्यार्थीको उमेर र क्षमताअनुसार पढाइ हुनु आवश्यक छ। दक्ष र समान उमेरको पढाइले सिकाइमा सहजता हुन्छ। अर्कोतर्फ विद्यार्थी र शिक्षकको भेषभूषा र अनुशासनमा पनि शिक्षा सुधारको महत्त्वपूर्ण विषय भएको हुनाले कडाइ गर्नुपर्छ। शिक्षकले सफाइ, सादगी, सदाचार, शिक्षाचार, सेवाको भाव भएका विद्यार्थीलाई प्रशंसा गर्नुपर्छ। तर, त्यस्तो देखिँदैन। विद्यालयमा सबै किसिमका शिक्षक रहे पनि विद्यार्थीको ज्ञान बढाउने शिक्षक भएको देखिँदैन। त्यसैले विद्यार्थीको ज्ञान बढाउने शिक्षक पनि राख्न आवश्यक छ। जसले विद्यार्थीको ज्ञान बढाउन मद्दत गर्छ। अहिले विद्यालयमा पढाउने शिक्षकको उमेर सरकारीमा तोकिए पनि निजी विद्यालयमा तोकिएको छैन। त्यसले पनि शिक्षाको विकासमा भाँजो हालेको छ। शिक्षकको उमेर २५३० वर्षदेखि ६० देखि ६५ वर्षसम्मको हुनु उत्तम मानिन्छ। शिक्षाको गुणस्तरको विषयमा निरीक्षण गर्ने पदाधिकारीलाई अधिकार सम्पन्न बनाउनु पर्छ। शिक्षाको शुल्क एकदमै कम राख्नुपर्छ। सामान्य परिवारले पनि पढाउन सक्नुपर्छ। पाठ्यपुस्तक बेलाबेलामा परिवर्तन गर्दा शिक्षक, विद्यार्थी र पुस्तक बनाउनेलाई असुविधा हुन्छ। नयाँ पुस्तक बनाउँदा खर्च हुनुका साथै पुराना पुस्तक पढ्ने विद्यार्थीलाई पनि आर्थिक भार पर्छ। त्यसैले पाठ्यपुस्तक पटकपटक परिवर्तन गर्नुभन्दा बनाउने बेलैमा गुणस्तरीय र धेरैपटक सोचेर विज्ञहरूद्वारा बनाउनुपर्छ। विद्यालय शिक्षामा औद्योगिक शिक्षाको व्यवस्था गर्नुपर्छ। तर, नेपालमा त्यसको उल्टो छ। नेपालमा नारी शिक्षा कमजोर छ। उनीहरूले पढेको शिक्षा व्यावहारिक छैन। नारीलाई दिने शिक्षा भविष्यमा काम आउने किसिमको हुनुपर्छ। नेपालमा केही वर्षअघि प्रौढ शिक्षा दिने चलन थियो, जसलाई अहिले पनि प्रयोगात्मक बनाएर अध्यापन गर्न सकिन्छ। विद्यालयको वातावरण प्राचीन गुरुकुलको जस्तो सात्विक हुनुपर्छ। जसले भविष्यमा देश र समाजमा उत्तम, अनुशासित नागरिक बन्नमा सहयोगी भूमिका निभाउँछ। अतः नेपालमा शिक्षाको स्तर खस्कँदो भएको हुँदा देशको विकास हुन सकेको छैन। शिक्षामा पूर्ण सुधारको खाँचो छ। शिक्षाको विकासले नै देशको विकास हुने भएकाले देश बनाउने सही शिक्षा आजको आवश्यकता हो। असल विद्यार्थी नै असल नेता हुन्। असल नेताले नै देशको विकास गर्ने दूरदर्शिता दिन सक्छन्। त्यसैले पनि राजनीतिक दल र शिक्षाको क्षेत्रमा काम गर्ने प्रत्येक राष्ट्रसेवकले शिक्षा सुधार गर्न आजै पहल गर्न आवश्यक छ।"
बाटो बिराएको अर्थतन्त्र,"नेपालको पछिल्लो तीन त्रैमासको कुल गार्हस्थ्य उत्पादन (जीडीपी) वृद्धिदर लगातार ऋणात्मक रह्यो। सामान्य प्रचलनअनुसार लगातार दुई त्रैमाससम्म जीडीपी ऋणात्मक रहे अर्थतन्त्र मन्दीमा रहेको भनिन्छ। आईएमएफले यसलाई संकुचितका र कमजोर परिभाषा भन्छ। विस्तृत परिभाषाअनुसार एक वर्षको जीडीपी २ प्रतिशतभन्दा बढीले ऋणात्मक रहेको, मुद्रास्फीति न्यून रहेको, बेरोजगारी बढेको, सम्पत्तिको मूल्यमा उच्च गिरावट आएको, निजी क्षेत्रतर्फ जाने कर्जामा उच्च गिरावट आएको अवस्थालाई मन्दी भनिन्छ। यस्तै खराब कर्जाको अंश उच्च दरले बढ्ने र निर्यातभन्दा आयातमा उच्च गिरावट आउनु पनि मन्दी हो। अहिले बजारमा मुद्रास्फीति दर ७९ प्रतिशत छ। इन्धन, यातायात र गहुँसँगै अन्य खाद्यान्न, फलफूल, कोठाभाडा, स्वास्थ्य, शिक्षा, मनोरञ्जन, होटल, रेस्टुराँ, मदिराजन्य पेयपदार्थ र सुर्तीको मूल्यवृद्धि उच्च छ। मन्दीमा आपूर्तिजन्य वस्तुको मूल्य बढे पनि अन्य वस्तु तथा सेवाको मूल्य घटेको हुन्छ। अर्थतन्त्र मन्दीमा जाँदा व्यापारी र उद्योगी मूल्य घटाउन तयार नहुने तर टाट पल्टिन तयार हुने अनौठो अर्थतन्त्र सायद हाम्रोमात्र होला। नेप्से करिब ३२०० को बिन्दुसम्म पुगेर १८२१ तिर र घरजग्गा कारोबारमा शिथिलताका आएसँगै सम्पत्तिको मूल्य राम्रै घटेको अवस्था छ। तर, केही व्यक्ति नेतृत्वमा आउँदा नेप्से बढ्ने र जाँदा घट्ने प्रवृत्ति पक्रिएको बजारलाई वित्तीय साक्षरता नपुगेको जस्तो देखिन्छ। उत्पादन, निर्माण र व्यापार गरी करिब ४६४ प्रतिशत रोजगारी प्रदान गर्ने क्षेत्रको वृद्धि ऋणात्मक रहेकाले बेरोजगारी बढेको अनुमान गर्न सकिन्छ। तर, दुई वर्षमा करिब १२ लाख मानिस तेस्रो देश र आठ लाख भारतको रोजगारीमा गएका छन्। श्रम बजारमा दुई वर्षमा आठ लाख मानिस थपिने तर २० लाख मानिस बाहिरिँदा रोजगारी न्यून मात्रामा घटेको हुनुपर्ने हो। बेरोजगारी बढ्दा तलब तथा ज्यालादर वृद्धि १०३ प्रतिशत रहनु अर्को विडम्बना हो। निजी क्षेत्रतर्फ जाने कर्जा ४६ प्रतिशतमा सीमित छ। केन्द्रीय बैंकले थप तरलता प्रवाह गर्ने हो भने कर्जा बढ्न सक्छ तर विगतमा ठूलो मात्रामा कर्जा वृद्धि हुँदासमेत आर्थिक वृद्धिको औसत ४५ प्रतिशतभन्दा बढ्न सकेन। आपूर्ति क्षमता विस्तार नभई मागमात्र बढ्दा उपभोक्ता मूल्य अथवा सम्पत्तिको मूल्य नै बढ्ने हो। अहिले खराब कर्जाको हिस्सा ४ प्रतिशत पुगेको अनुमान छ। जब बैंकले उद्योगधन्दा भन्दा बढी सम्पत्ति किन्न कर्जा प्रवाह गर्छन्। सम्पत्तिको मूल्य बढ्ने क्रम रोकिएपछि हुने यही नै हो। २००८ को विश्व मन्दीले सिकाएको पाठ यही हो तर हामीलाई त्यो मन्दीले नछोएकाले पाठ सिकेनौं। बैंकबाट प्रवाह हुने निजी क्षेत्र कर्जा र जीडीपी अनुपात ९७ प्रतिशत छ। सञ्चय कोष, नागरिक लगानी कोष, लघुवित्त, सहकारी, साथीभाइ, साहु, मिटरब्याजी, तिर्न बाँकी घरभाडा, पसलको उधारो, विद्यालयको शुल्कलगायत सबै जोड्दा घरपरिवारको मात्रै ऋण र जीडीपी अनुपात १०० प्रतिशतभन्दा बढी हुन्छ। यो अनुपात ८५ प्रतिशतभन्दा बढी भएको अधिकांश मुलुक अत्यधिक ऋणको पासोमा परेकै छन्। १९९० को दशकमा जापान यही पासोमा फसेपछि आर्थिक वृद्धिले कहिले २ प्रतिशत छुन सकेन। नेपाल पनि अत्यधिक ऋणको पासो परिसकेको छ। उच्च ब्याज, घट्दो सम्पत्ति, खुम्चिँदो आम्दानी र बढ्दो खराब कर्जाले अनिश्चितता थपिँदै जाँदा बैंकले कर्जाभन्दा सरकारी ऋणपत्रमा प्राथमिकता दिएका छन्। यस्तो अवस्थालाई वित्तीय घर्षणको अवस्था भनिन्छ। बैंकले ऋण प्रवाह गर्दैन, सम्पत्तिको मूल्य बढ्दैन, खराब कर्जा झन् बढ्छ, ब्याज झन् बढ्छ। समग्र माग झनै खुम्चिन्छ र समग्र आर्थिक वृद्धिदर तल रहन्छ। अत्यधिक ऋणको पासोमा परेका मुलुकको व्यथा यही हो। अहिले देशमा मन्दीको बहस छ तर लक्षणहरू हेर्दा अत्यधिक ऋणको पासोमा परेको मुलुकसँग बढी मिलेको छ। हामीले ८० प्रतिशत निर्यात गर्ने भारतको जीडीपी ८७ प्रतिशतले बढ्दा हाम्रो निर्यात घट्नु अपत्यारिलो देखिन्छ। आयात १८१ प्रतिशतले घट्दा निर्यात २६३ प्रतिशतले घटेको छ। गत वर्ष चालू खाता घाटा जीडीपीको १२८ प्रतिशत पुग्दा पहिले कर र स्वदेशी अर्थतन्त्रको दीर्घकालीन आवश्यकता भन्ने डब्लटूीओको सामान्य सिद्धान्तलाई कुल्चिएर पहिल्यै नगद मार्जिन र आयात प्रतिबन्धको अस्त्र चलायौं। प्रतिबन्ध लगाउँदा बजारले अर्को बाटो समात्यो। अधिकांश राजस्व आयातबाट संकलन हुने गरेकोमा आयात खुम्चँदा राजस्व खुम्चने स्वाभाविक भए पनि आयात १८१ प्रतिशतले घट्दा भन्सारमा उठ्ने राजस्व २७२ प्रतिशतले घटेको छ। अघिल्लो वर्षको अनुपातलाई आधार मान्दा करिब राजस्व ९७५ अर्व, चालू खर्च १०५० अर्ब र पुँजीगत खर्च २३० अर्ब हाराहारी रहँदा सरकारी घाटा ३०५ अर्ब रहनेछ। एसडीआरको विनिमयदर १६७३ बाट बढेर १७६९ पुगेको छ। सरकारी ऋण २,०११ अर्बबाट बढेर २,३७५ पुग्दा सार्वजनिक ऋण अनुपात ४१५ प्रतिशतबाट बढेर ४४१ पुग्नेछ। सस्तो नारा र भोटको राजनीतिले सार्वजनिक कोषको दोहनका बीचमा सार्वजनिक ऋणको भारी कुन पुस्तालाई तिराउने अझै अनिश्चित छ। विश्वका अन्य देशको ऋणको तुलनामा कम छ भन्ने बहस गरिन्छ तर अहिले सरकारले ९५ प्रतिशत ब्याजमा ऋण परिचालन गरिरहेको छ। निजीक्षेत्रतर्फ जाने कर्जा घट्ने र ब्याज महँगो हुने स्थितिलाई क्राउडिङ आउट भनिन्छ। जुन सार्वजनिक ऋणले उच्चतम सीमा पार गरेको अवस्था हो। मूल्यवृद्धिसहितको मन्दी, अत्यधिक ऋण, वित्तीय क्षेत्रमा घर्षण र सरकारको उच्चतम ऋण सीमा नाघेको अवस्था नै अहिले प्रमुख समस्या बनेको छ। विप्रेषण र पर्यटन आम्दानीले थेगेको सञ्चिति बाहेकका सबै सूचकांक नकारात्मक छन्। सरकारी घाटा पूर्ति गर्न सरकारले ऋण उठाइराख्दा केन्द्रीय बैंकले ब्याज घटाउन प्रयास गरे पनि कर्जाको ब्याजदर घट्ने सम्भावना छैन। ब्याज नघट्दा सम्पत्तिको मूल्य बढ्न सक्दैन। समग्र माग झन् थप कमजोर रहन्छ। अन्ततः अर्थतन्त्र थप धराशायी हुँदै जान्छ। तसर्थ, सरकार, केन्द्रीय बैंक, बैंक तथा वित्तीय संस्था, निजी क्षेत्र सबैले तत्कालको निकासभन्दा माथि उठेर दीर्घकालीन समाधानको उपाय नखोज्ने हो भने अहिलेको अवस्थाबाट अर्थतन्त्र बाहिरिन लामो समय लाग्नेछ। उत्पादकत्व वृद्धि नभई मूल्य बढ्ने, आम्दानीभन्दा बढी खर्च गर्ने, प्रतिस्पर्धा नगरी सीमित वर्गको स्वार्थमा मूल्य, ब्याज, कर, विनिमय दर र ज्याला तोक्ने, स्वदेशी उत्पादनभन्दा विदेशी उत्पादनले बढी सुविधा पाउने र सुशासनभन्दा मनपरीतन्त्र हाबी हुने अवस्थाको अन्त्य नहुँदासम्म अल्पकालमा समस्या समाधान भएजस्तो गरे पनि दीर्घकालमा बारम्बार अस्थिरता आइरहने छ। पौडेल, नेपाल राष्ट्र बैंकका उपनिर्देशक हुन्।"
पाल्पा गोल्डकप फुटबल प्रतियोगिता सञ्चालन हुने,"तानसेन : राष्ट्रिय स्तरको कर्णेल उजिर सिंह पाल्पा गोल्डकप फुटबल प्रतियोगिता सञ्चालन हुने भएको छ। यही जेष्ठ १२ गते २७ गतेसम्म तानसेनको नवनिर्मित्त टुँडिखेल खेलमैदानमा खे सञ्चालन हुने छ। प्रतियोगितामा पाल्पा, रुपन्देही, नवलपरासी, कपिलवस्तु, बाँके, स्याङ्जा, कास्की, चितवन र काठमाडौंका गरी १६ टिमको सहभागिता रहने छ। पाल्पामा ३३ वर्षपछि फुटबल प्रतियोगिता हुन लागेको हो। प्रतियोगितामा प्रथम हुने टिमलाई ३ लाख, ट्रफी, मेडल र प्रमाणपत्र, द्वितीय हुने टिमलाई नगद १ लाख ५० हजार, ट्रफी, मेडल र प्रमाणपत्र, प्रत्येक दिनको म्यान अफ दि म्याच लाई नगद ३ हजार र उत्कृष्ट गोल रक्षक, डिफेण्डर, सर्वश्रेष्ठ खेलाडी, सर्वाधिक गोलकर्तालाई नगद ६ हजार प्रदान गरिने आयोजक पाल्पा फुटबल संघले पत्रकार सम्मेलनमा जानकारी दिएको छ।"
बागमती प्रदेश खेलकुद प्रतियोगिता जेठ ७ गतेदेखि,"प्रतियोगिताका लागि नौ करोड ४२ लाख खर्च हुने बागमती प्रदेश खेलकुद परिषद्का सदस्य सचिव सूर्यलाल भण्डारीले जानकारी दिए। प्रतियोगितामा १३ खेलका विभिन्न विधामा खेलाडीबीच प्रतिस्पर्धा छन्। यीमध्ये उसु र जुडो काठमाडौंमा, पौडी ललितपुरको सातदोवाटोमा तथा क्रिकेट चितवनमा खेलाइनेछ। हेटौंडा : बागमती प्रदेश स्तरीय खेलकुद प्रतियोगिता यही जेठ ७ गतेदेखि सञ्चालन हुने भएको छ। प्रदेश खेलकुद विकास परिषद्ले मंगलबार हेटौंडामा पत्रकार सम्मेलन गरी दोस्रो संस्करणको सो प्रतियोगिताबारे जानकारी गराएको हो। प्रतियोगिताका लागि नौ करोड ४२ लाख खर्च हुने बागमती प्रदेश खेलकुद परिषद्का सदस्य सचिव सूर्यलाल भण्डारीले जानकारी दिए। प्रतियोगितामा १३ खेलका विभिन्न विधामा खेलाडीबीच प्रतिस्पर्धा छन्। यीमध्ये उसु र जुडो काठमाडौंमा, पौडी ललितपुरको सातदोवाटोमा तथा क्रिकेट चितवनमा खेलाइनेछ। फुटबल, भलिबल, एथलेटिक्स, तेक्वान्दो, कराँते, बक्सिङ, रग्वी, ब्याडमिन्टन र आइटिएफ तेक्वान्दोका खेल हेटौंडाका विभिन्न खेल मैदानमा खेलाइने सदस्य सचिव भण्डारीले बताए। प्रतियोगिताको उद्घाटन बागमती प्रदेशका मुख्यमन्त्री शालिकराम जम्कट्टेलले गर्ने तय भएको छ। प्रतियोगितामा विभिन्न बिधामा गरी एक हजार ७५ महिला, एक हजार चार सय २७ पुरुष खेलाडी, एक सय ७३ प्रशिक्षक, एक सय ४२ व्यवस्थापक र दुई सय ७६ निर्णायकको सहभागिता रहने सदस्य सचिव भण्डारीले बताए। पत्रकार सम्मेलनमा बागमती प्रदेशका सामाजिक विकासमन्त्री कुमारी मुक्तानले विभिन्न खेलकुद प्रतियोगितासँगै प्रदेश सरकारले पूर्वाधार निर्माणमा जोड दिएको बताए। रासस"
"डिजेल र मट्टितेलको मूल्य घट्यो, पेट्रोलको यथावत","काठमाडौं : सरकारले डिजेल र मट्टितेलको मूल्य घटाएको छ। नेपाल आयल निगमको सञ्चालक समितिको बैठकले मंगलबार रातिदेखि लागू हुनेगरी डिजेल र मट्टितेलमा प्रतिलिटर दसदस रुपैयाँ घटाउने निर्णय गरेको हो। यससँगै डिजेल र मट्टितेलको मूल्य १५५ कायम भएको छ। पेट्रोल, एलपी ग्यास र हवाई इन्धनको मूल्य भने यथावत राखिएको छ। इन्डियन आयल कर्पोरेशनले सोमबार पेट्रोलियम पदार्थको नयाँ मूल्य सूची पठाएको थियो। जसमा पेट्रोलको ९५२ रुपैयाँ घटाएको थियो। तर नेपाल आयल निगमले भने पेट्रोलको मूल्य यथावत राखेको छ। निगमका प्रवक्ता मनोज ठाकुरले नेपाल र भारतको सीमानामा समान मूल्य कायम गर्ने मान्यताअनुसार सञ्चालक समितिले पेट्रोलको मूल्य यथावत राख्ने निर्णय भएको बताए। 'नयाँ सूचीअनुसार भारत (रक्सौल)मा नेपालभन्दा २३ पैसा र डिजेल १:५६ रुपैयाँ सस्तो पर्नेछ,' उनले अन्नपूर्णसँग भने। यसबाट नेपालबाट हुने पेट्रोलियम पदार्थको तस्करी नहुने उनको भनाइ छ।"
९ रुपैयाँ बढीले घटेर आयो पेट्रोलको मूल्य,काठमाडौं : भारतबाट पेट्रोलियम पदार्थको मूल्य घटेर आएको छ। भारतीय आयल कर्पोरेशले नेपाल आयल निगमलाई पेट्रोलियम पदार्थको नयाँ मूल्य पठाएको हो। जसअनुसार पेट्रोलको मूल्य ९५२ पैसाले घटेको छ भने डिजेलको मूल्य ८१३ पैसा घटेको छ। भारतीय आयल कर्पोरेशनले प्रत्येक १५ दिनमा नयाँ मूल्यसूची सार्वजनिक गर्दै आएको छ। नयाँ मूल्यसूचीअनुसार पेट्रोलियम पदार्थको मूल्य घटाउने विषयमा निगमको बैठकमा छलफल हुने बताइएको छ। हालः पेट्रोलको मूल्य १७५ र डिजेलको १६५ रुपैयाँ प्रतिलिटर रहेको छ।
सुनको मूल्य प्रतितोला १ लाख ११ हजार १ सय पु्ग्यो,काठमाडौं : सुनको मूल्य प्रतितोला १ लाख ११ हजार २ सय पुगेको छ। नेपाल सुन चाँदी व्यवसायी महासंघका अनुसार मंगलबार सुनको मूल्य ८५० रुपैयाँले बढेर प्रतितोला १ लाख ११ हजार १ सय पुगेको हो। अघिल्लो कारोबार दिन प्रतितोला सुन १ लाख १० हजार २५० रुपैयाँमा खरिदबिक्री भएको थियो। आज तेजाबी सुन १ लाख १० हजार ५५० रुपैयाँ कायम भएको छ। सुनको मूल्य बढेपनि चाँदी भने स्थिर छ। आज चाँदी प्रतितोला १३७५ रुपैयाँमा खरिदबिक्री भइरहेको महासंघले जनाएको छ।
"सेयर बजारमा ३२९ अंकले सुधार, कारोबार रकम ६४ करोडमा झर्यो",काठमाडौं : नियमित ओरालो लागेको सेयर बजारमा आज सामान्य अंकले सुधार आएको छ। नेप्से परिसूचक ३२९ अंकले घटेर १८२१६० विन्दुमा पुगेको छ। सेन्सेटिभ इण्डेक्स ००१ अंकले घटेको छ। नेप्से परिसूचक सामान्य अंकले बढेपनि कारोबार रकम भने सोमबारको तुलनामा घटेको छ। यसदिन २६९ कम्पनीको २० लाख ६३ हजार ७३७ कित्ता सेयर ६४ करोड १ लाख १७ हजार २६० रुपैयाँमा खरिदबिक्री भयो। सोमबार ७२ करोड रुपैयाँभन्दा बढीको सेयर कारोबार भएको बजारमा आज ६४ करोड बराबरको मात्रै सेयर कारोबार भएको हो। आज आत्मनिर्भर लघुवित्तको सेयर सकारात्मक सर्किट लेभलमा कारोबार भयो। माया खोला हाइड्रोपावरको सेयर मूल्य ५७० प्रतिशतले बढ्यो। कारोबार रकमका आधारमा एनआईसी एसिया शीर्षस्थानमा रह्यो। सो बैंकको ५ करोड १ लाख मूल्यको सेयर कारोबार भयो। यस्तै शिवम् सिमेन्टको २ करोड ८८ लाख र नविल बैंकको २ लाख १६ हजार मूल्यको सेयर खरिदबिक्री भयो। कारोबारमा आएका १३ उपसमूहमध्ये ११ को मूल्य बढ्यो भने २ को घट्यो। बैंकिङ र अदर्श उपसमूहको सूचक ओरालो लाग्दा बाँकी उपसमूहको सूचक बढेको हो।

शीर्षक,विवरण
प्रयोगशाला नबनून् प्रदेश,"संघीयता प्रतिस्पर्धात्मक पद्धति हो। त्यो प्रतिस्पर्धा विकासका लागि हो न कि बेथिति र सस्तो राजनीतिका लागि। एक प्रदेशको कार्य उपलब्धि र विकासले अर्कोलाई प्रदर्शन प्रभाव पार्नुपर्छ। कानुनले निर्दिष्ट गरेको समयसीमामा सातै प्रदेश सरकारले आगामी वर्षको बजेट कार्यक्रम प्रस्तुत गरेका छन्। संविधानले सबै शासकीय तहलाई आफ्नै बजेट, योजना, प्रशासकीय प्रणाली र जवाफदेहिता संयन्त्रको अधिकार दिएको छ। शासकीय तहहरू एकै भूगोल र जनसंख्या तर भिन्न अधिकार क्षेत्रमा भूमिका निर्वाह गर्छन्। प्रदेशहरू आफ्नै विशिष्टतामा छन्। भौगोलिक अवस्था, प्राकृतिक स्रोत, जैविक तथा सांस्कृतिक विविधता र विकासको अवस्थामा प्रदेशहरू भिन्न छन्। तिनको आवश्यकतामा पनि भिन्नता छ। विविध सम्भावनाको उपयोगबाट नै प्रदेशले समृद्धि हासिल गर्ने हो। यसो गर्न प्रदेश सरकारहरूसँग आफ्नै प्रणाली छ। उनीहरू संवैधानिक रूपमा सक्षम र जिम्मेवार पनि छन्। प्रदेशको संरचना संघीयताले दिएको हो। अहिले कतिपय मानिस नेपालमा प्रदेश तह आवश्यक होइन, यसले सेवा र शासनको लागत बढायो भन्ने तर्कमा छन्। धेरैजसो संघीय मुलुक दुुई शासकीय संरचनामा छन्, नेपाल भने तीन तहमा छ। तीन तह भएका स्थानमा संघले नीति नियामक र राष्ट्रिय रणनीतिका कार्य गर्ने गर्छ भने स्थानीय तहले नागरिक सेवा व्यवस्थापन गरी नागरिक दैनन्दिनीलाई सम्बोधन गर्छन्। प्रदेशको जिम्मेवारी स्थानीय कार्यक्षेत्रभन्दा ठूला र राष्ट्रिय कार्यक्षेत्रभन्दा सानो हुन्छ। यस अवस्थामा पहिलो र तेस्रो तहको बीचमा रहने तह आवश्यक हो र ? भन्ने बहस चल्नु स्वाभाविक हो। यस मध्यस्थ तह भएका नाताले संघसँग बार्गेनिङ र स्थानीयलाई डोमिनेट गर्न खोजिएमा प्रदेशमाथि उठेका प्रश्नहरू अरू वजनदार हुन पुुग्छन्। संघीय संरचनाहरू राजनीतिक व्यवस्थापनभन्दा सेवा व्यवस्थापनका राजकीय संयन्त्र हुन्। यस अवस्थामा कार्य उपलब्धिबाटै उठेका प्रश्नको जवाफ दिइनुपर्छ, न कि तर्क वा राजनीतिक आधारमा। सिद्धान्त, सूत्र र दर्शनले नागरिक अपेक्षा पूरा हँुदैन। किनकि सर्वसाधारणका अर्थमा संघीयता भनेको सेवा र अवसर विस्तारको प्रक्रिया हो। यसैका लागि संघीयता चाहिएको थियो। केही दिनअघि सातै प्रदेशले आफ्नो बजेट तथा वार्षिक कार्यक्रम प्रस्तुत गरेका छन्। गत आर्थिक वर्षभन्दा केही सानो यी बजेटहरूको कुल विनियोजन २७७ अर्ब छ। प्रदेशहरूले लोभलाग्दा आदर्श वाक्य र लक्ष्य निर्धारण गरेका छन्। जस्तो कि कर्णालीले समृद्ध कर्णाली, सुखारी कर्णालीवासी को दीर्घकालीन लक्ष्य पूरा गर्नेगरी कार्यक्रम प्रस्तुत गरेको छ। नेपालको कुल भूूभागको २१ प्रतिशत ओगट्ने यस प्रदेशका बासिन्दा मानव विकास सूचकांकमा ०५३८ का साथ सबैभन्दा पुछारमा छन्। भौगोलिक जटिलता, प्राकृतिक स्रोतको न्यून उपयोग, मानव साधन विकास र आर्थिक गतिविधिमा पछौटेपन यस प्रदेशका विशेषता हुन्। तर प्रदेशले कर्णालीलाई विकासको छुट्टै पहिचानमा मूल्यवान् कर्णालीमा ब्रान्डिङ गरेको छ। प्रत्येक वर्ष १० हजार रोजगारी सिर्जना गर्ने कर्णाली समृद्धि अभियान सञ्चालन गर्दैछ। अवस्थिति र भूूगोलको जटिलता भए पनि त्यही भर्जिन भूमि र भूमिस्रोतको उपयोगबाट मात्र कर्णालीको समृद्धिको आधार हो। प्रदेशले ७९ वटै स्थानीय तहको भूूबनोट र क्षमतालाई आधार मानी जोखिम संवेदनशील भूउपयोग योजना ल्याउँदैछ। वास्तविक रूपमा यही योजनाको पृष्ठभूमिमा सम्भावना अनुरूप आर्थिक गतिशीलता सिर्जना गर्दा नै सुखारी कर्णालीवासी को भावना पूरा हुन्छ। त्यसो भए प्रदेशको औचित्य सिद्ध गर्दै पछि परेको कर्णाली नै अन्य प्रदेशको लागि पनि विकासको मोडेल प्रस्तुत गर्न सक्छ। लुम्बिनी प्रदेशले कृषि, वन, हरियाली प्रवद्र्धन र रोजगारी सिर्जना प्रमुख प्राथमिकतामा राखेका छ। मुलुकको राजधानी रहेको बागमती प्रदेशले आफ्नो दीर्घकालीन सोच सुसंस्कृत र सुखी जनताः समाजवाद उन्मुख समृद्ध प्रदेश को आदर्श वाक्यसाथ वार्षिक विकास ल्याएको छ। यही भावनामा केन्द्रित रही दोस्रो आवधिक योजना र क्षेत्रगत नीतिहरू तय गर्दैछ। कोसी, मधेस, गण्डकी तथा सुदूरपश्चिम प्रदेश पनि आफ्ना आवश्यकता र विशिष्ट सामाजिक, भौगोलिक, आर्थिक र सांस्कृतिक अवस्था अनुरूप विकासको अभीष्ट बुन्दैछन्। प्रदेशहरूलाई विकास र रूपान्तरणमा कसरी अघि बढाउने भन्ने कुरा अहिलेको आर्थिक सामाजिक अवस्थाले निर्दिष्ट गर्छ। तथ्यांक विभागले दुुई वर्षअघि ल्याएको तथ्यांकअनुसार नेपालको कुल गार्हस्थ्य उत्पादनमा बागमतीको हिस्सा ३७७ प्रतिशत छ। कोसीको १५६, मधेसको १३२, गण्डकीको ८७, लुम्बिनीको १४, सुदूरपश्चिमको ६९ र कर्णाली ४ प्रतिशत छ। यसले विस्तृत आधारसहितको आर्थिक नीतिलाई पुष्टि गर्दैन। औद्योगिक संरचना भएको अर्थतन्त्रमा कुल औद्योगिक लगानीमा बागमतीको हिस्सा ३६९ प्रतिशत र कर्णालीको ५ प्रतिशत छ। कुल रोजगारी सिर्जनामा बागमती ५९९ र कर्णाली ०४ प्रतिशतमा देखिएका छन्। मानव विकास, गरिबी, प्रतिव्यक्ति आय, लैंगिक विकास, विकास घनत्व, सामाजिक पुँजी, सहरीकरण र सेवा पहुँचलगायतका आर्थिक, सामाजिक र शासकीय सूचकमा प्रदेशगत रूपमा ठूलो असमानता छ। प्रदेशहरूका योजना र नीति कार्यक्रममा नवीनता र व्यावहारिकताको अपेक्षा गरिएको छ। प्रदेशहरूबाट आफ्नो विशिष्टताको उपयोग गर्दै समृद्धिको यात्राको जग दह्रो बनाउनु आवश्यक छ। तर संघको राजनीतिक, प्रशासकीय र नीति योजनाका असफलताको स्थानीयकरण हुने प्रवृत्तिबाट बिल्कुल अलग रहनुपर्छ। विकास आयोजनाको प्राथमिकीकरणमार्फत छिटो प्रतिफल दिन चुक्नु हुन्न। सांसद बजेट, स्तरहीन बग्रेल्ती पूर्वाधार, मुख्यमन्त्री आयोजनाजस्ता वितरण र प्रचारमुखी कार्यक्रमबाट अलग रहनुपर्छ। प्रदेशहरूले सजिलो बजेट, औपचारिक योजना र प्राज्ञिक नीतिको केन्द्रीय सोच संस्कारबाट आफूहरूलाई अलग छौं र वास्तविक रूपमै प्रदेशका सम्भावना उपयोगमार्फत नागरिक अवसर निर्माणमा व्यस्त छौं भन्ने सिद्ध गर्नुपर्छ। आन्तरिक स्रोत, सम्भावना, प्रदेशका प्राकृतिक स्रोतको उच्चतम उपयोग गर्दै प्रत्येक प्रदेश अर्कोभन्दा अब्बल छ भन्ने सिद्ध गर्नुपर्छ। राजनीतिक व्यवस्थापन होइन, विकास व्यवस्थापनको कुशाग्रता देखाउनु पर्छ। सनातनी सेवा प्रशासन कर्मचारीतन्त्रले धानिहाल्छ, त्योभन्दा माथिको व्यवहार र व्यावसायिकता नेतृत्वले दिनुपर्छ। संघीयता प्रतिस्पर्धात्मक पद्धति हो। त्यो प्रतिस्पर्धा विकासका लागि हो न कि बेथिति र सस्तो राजनीतिका लागि। एक प्रदेशको कार्य उपलब्धि र विकासले अर्कोलाई प्रदर्शन प्रभाव पार्नुपर्छ। त्यसो भए संघ पनि विकल्पहीन रूपमा नागरिक विश्वास जित्न लागिपर्नेछ। यो संघीय सरकारलाई उपलब्धिमुखी हुने आधार पनि हो। संघीयता सहकार्यको पद्धति हो। तहबीच, प्रबुद्ध नागरिकबीच र समुदाय तथा निजी क्षेत्रसँग सहकार्य गरेर जनआकांक्षाको दिगो सम्बोधन गर्न सकिन्छ। संघीयता स्वशासनको पद्धति हो। नीति योजनाको लाभ स्थानीयकरण गर्नेगरी स्वयं व्यवस्थापन, स्वयं अनुशासन र स्वयं जवाफदेहिता सिद्ध गर्नुपर्छ। यी तीन पक्षले नै प्रदेशहरू सुशासनका केन्द्र बन्न सक्छन् र यस अवस्थामा प्रदेशविरुद्ध कसैले प्रश्न उठाउँदैन। मैनाली, सरकारका पूर्वसचिव हुन्।"
"कमजोर कृषि, कमजोर खाद्य सम्प्रभुता","संयुक्त राष्ट्रसंघीय खाद्य तथा कृषि संगठनको पछिल्लो तथ्यांकअनुसार संसारभरि ८२ करोड ८० लाख मानिस भोकमरीबाट पीडित छन्। त्यसमध्ये ३४ करोड ५० लाख मानिसले गम्भीर प्रकारको भोकमरीको स्थिति सामना गरिरहेका छन्। संसारभर कोरोना महामारी फैलिएपछि १५ करोड भोकमरी पीडित थपिएका हुन्। पछिल्लो समय नेपालले पनि खाद्य सुरक्षामा ठूलो चुनौतीको सामना गर्दै आएको छ। खाद्यान्न उत्पादन, वितरण र उपभोगमा देखिएको असन्तुलनले खाद्य सुरक्षामा चुनौती थपिएको छ। आन्तरिक उत्पादन न्यून भएको र अर्थव्यवस्थामा देखिएको संकटले गर्दा खाद्यान्न आयात गरी उपभोगलाई सहज बनाउने र खाद्य सुरक्षालाई सुदृढ बनाउने कार्य पनि चुनौतीपूर्ण बनेको छ। यो वर्ष हिउँदमा आवश्यक वर्षा नभएको र मनसुनमा पनि कम वर्षा हुने अनुमानले नेपालमा खाद्य संकटको जोखिम रहेको विज्ञहरूको भनाइ छ। नेपालका ३४ जिल्ला खाद्य संकटको जोखिममा रहेको र ४६ लाख नेपाली जनताले खाद्य असुरक्षा झेल्दै आएको तथ्यांक छ। खाद्य सुरक्षा कमजोर हुनु र खाद्यान्नमा गरिब जनताको कम पहुँच हुनुको कारण देशका हिमाली तथा पहाडी भेगका केही दुर्गम जिल्लामा भोकमरीको स्थिति छ। विश्व भोकमरी सूचकांक २०२३ अनुसार १२१ देशमध्ये नेपाल ८१औं स्थानमा छ। अघिल्लो वर्ष नेपाल ७६औं स्थानमा थियो। यो सूचकांकले नेपालमा भोकमरी थप बढेको देखाउँछ। सूचकांकमा कम अंकले थोरै भोकमरी र धेरै अंकले धेरै भोकमरीको स्थितिलाई जनाउँछ। खाद्य सुरक्षा, खाद्य सम्प्रभुता र खाद्य अधिकार अन्तरसम्बन्धित छन्। जनसंख्या वृद्धि, खाद्यान्न उत्पादनमा कमी, वितरणमा असमानता र गरिबीका कारण खाद्यान्नमा पहुँचको कमी आदि समस्या छन्। जसले गर्दा खासगरी पहाडी तथा हिमाली दुर्गम जिल्लाका जनता त्यस्तो हकबाट वञ्चित छन्। भोकमरीको समस्याबाट पनि पीडित छन्। खाद्यान्न उत्पादनमा न्यूनता, वितरणमा असमानता, आयातित खाद्यान्नमा गरिब जनताको न्यून पहुँच आदि कारणले संविधानप्रदत्त खाद्य सम्प्रभुता नै संकटमा पर्न थालेको छ। नागरिकको पहँुच सुनिश्चित गर्ने सम्बन्धमा कानुनी व्यवस्था गर्न खाद्य अधिकार तथा खाद्य सम्प्रभुतासम्बन्धी ऐन २०७५ पनि बनाइएको छ। १५औं योजनामा स्वच्छ र पोषणयुक्त खाद्य उपलब्धता तथा पहुँचको वृद्धि गर्दै खाद्य तथा पोषण सुरक्षाको सुनिश्चितता गर्ने लक्ष्यसहित (१) खाद्य असुरक्षा तथा पोषणको जोखिममा रहेका क्षेत्र र समूहको आधारभूत खाद्य उपलब्धता सुनिश्चित गर्ने, (२) कृषि तथा गैरकृषिजन्य उद्यम मार्फत आयआर्जनमा सुधार गरी खाद्यमा पहुँच वृद्धि गर्ने र (३) खाद्यवस्तुको स्वच्छता अभिवृद्धि गर्दै गुणस्तरयुक्त खाद्यवस्तुको वितरण प्रणालीमा सुधार गर्ने उद्देश्य छ। यी लक्ष्य र उद्देश्य पूरा भएमा योजनाको अन्त्यमा आधारभूत खाद्य सुरक्षाको स्थितिमा रहेका परिवार हालको ४८ प्रतिशतबाट ८० प्रतिशतमा पुग्नेछन्। मौजुदा खाद्य असुरक्षित जनसंख्या ७८ प्रतिशतबाट घटेर २ प्रतिशत भएको हुनेछ। विश्वव्यापी खाद्य सुरक्षा सूचकांक ४६ बाट बढेर ६६ मा पुगेको हुनेछ। दैनिक निर्धारित क्यालोरीको न्यूनतम मात्रा उपभोग गर्नबाट वञ्चित रहेको जनसंख्या ८१ प्रतिशतबाट घटेर ४ प्रतिशत भएको हुनेछ। यो प्रगति हासिल गर्न योजनाको पूर्ण कार्यान्वयन जरुरी छ। जनसंख्या निरन्तर बढिरहने तर जमिन नबढ्ने हुँदा बढेको जनसंख्यालाई पुग्ने गरी खाद्यान्न उत्पादन गर्न जमिनको उत्पादकत्व बढाई खाद्यान्न उत्पादनमा वृद्धि गर्नुपर्ने चुनौती निरन्तर बढिरहेको छ। यसका लागि कृषिमा लगानी वृद्धि, उन्नत जातका बिउबिजनको प्रयोग, खेतीमा आधुनिक प्रविधिको प्रयोग, सिँचाइ सुविधामा वृद्धि, रासायनिक मल तथा कीटनाशक औषधिको सन्तुलित प्रयोग आदिमा जोड दिनुपर्ने हुन्छ। कृषि तथा कृषिजन्य उत्पादनमा वृद्धि गरी खाद्य सम्प्रभुतालाई सुनिश्चित गर्ने र भोकमरीको समस्या समाधान गर्ने मुख्य उपाय हुन् यी। विश्वभरि यस्तो उपायको अवलम्बन हुँदै आएको छ। तथापि प्राकृतिक विपद् तथा युद्धजन्य घटनाहरूका कारणले खाद्यान्न उत्पादनमा निरन्तर असर पर्दै आएको छ र उत्पादित खाद्यान्नको वितरण अथवा आपूर्तिमा पनि उत्तिकै समस्या पर्दै आएको छ। जनसंख्या बढेअनुसार उत्पादन बढ्न सकेको छैन। बढेको जनसंख्यालाई पुग्ने गरी खाद्यान्न उत्पादन गर्न हाल भएको जमिनको उत्पादकत्व वृद्धि गरी उत्पादनमा बढाउने चुनौती छ। तर अहिले पनि राष्ट्रिय भूउपयोग नीति २०७२ कार्यान्वयन नहुँदा भूमिको सही उपयोग हुन सकेको छैन। खेती गर्ने अधिकांश किसानको आफ्नो जग्गा छैन भने जग्गा हुनेहरूले जमिनको प्लटिङ गर्दै घरघडेरीको विकास गर्ने क्रम बढेकाले खेतीयोग्य जमिन घट्ने क्रम जारी छ। कृषि गणना २०६८ का अनुसार विगत १० वर्षमा प्रमुख खाद्यान्नबालीको क्षेत्रफल ९० प्रतिशतले घटेको छ। यस्तो अवस्थामा आगामी दिनमा नेपालमा कृषि उत्पादनमा थप कमी आउने र यसले खाद्य सुरक्षामा मात्रै नभई समग्र अर्थतन्त्रमा नै नकारात्मक असर पर्ने निश्चित देखिन्छ। यस्तो असरलाई न्यून गर्न जमिनको उत्पादकत्व वृद्धि गर्दै कृषि उत्पादनमा वृद्धि गर्न र खाद्य सुरक्षालाई प्रभावकारी बनाउन अहिले नै ठोस प्रयास गर्नु अति नै आवश्यक भइसकेको छ। खाद्य सुरक्षालाई सुदृढ बनाउनका लागि जमिनको उत्पादकत्वमा वृद्धि र बृहत् उत्पादनको अवधारणालाई अँगाल्दै जमिनलाई चक्लाबन्दी गरी गरिने सामूहिक खेती प्रणालीलाई प्रोत्साहित गर्नुपर्ने आवश्यकता छ। जनसंख्या बढेअनुसार परिवार बढेको र परिवार बढेअनुसार जमिनको खण्डीकरण बढेकाले उत्पादनमा निरन्तर दबाब परिरहेको छ। यस्तो अवस्थामा साम२हिक खेतीप्रणाली उत्पादन वृद्धिका लागि सहायकसिद्ध हुन सक्छ। यसका लागि सामूहिक खेती प्रवद्र्धन कार्यक्रम कार्यान्वयन कार्यविधि बनाएर कार्यान्वयन गर्नु उचित हुनेछ। आधुनिक र व्यवस्थित साम२हिक खेतीप्रणालीले जमिनको उत्पादकत्व वृद्धिमा पनि सघाउ पुर्याउनेछ। पछिल्लो तथ्यांकअनुसार नेपालमा खाद्यान्न तथा नगदेबाली दुवैगरी जमिनको औसत उत्पादकत्व ३६९ मेट्रिकटन प्रतिहेक्टरमात्रै रहेको छ। लगानी प्रवद्र्धन र प्रविधि विस्तार हुन नसक्दा कृषि क्षेत्रको गुणस्तरीय उत्पादन वृद्धि हुन सकेको छैन। यसले गर्दा आन्तरिक मागलाई पनि सम्बोधन गर्न नसकिएकाले दुर्गम जिल्लाहरूमा खाद्यान्न संकट उत्पन्न भई भोकमरीको स्थिति सिर्जना भएको छ। यो स्थितिलाई अन्त्य गर्न र आगामी दिनमा सबै जनसंख्यालाई पुग्नेगरी खाद्यान्न उत्पादन गर्न कृषिलाई प्राथमिकतामा राखी प्रभावकारी कार्यान्वयन गर्न सरकारी गम्भीर हुनैपर्छ। नागरिकको खाद्य सम्प्रभुताको हकको रक्षा गर्न कृषिमा जोड दिनैपर्ने भएको छ। समग्र कृषि क्षेत्रमा विद्यमान मनसुनमाथिको निर्भरता कम गर्न सिँचाइ सुविधामा जोड दिन ढिला गर्नु हुँदैन। कृषि क्षेत्रमा लगानी वृद्धिका साथै कृषिमा विविधीकरण र व्यवसायीकरण गर्न सकिए मात्रै उत्पादन वृद्धि हुनेछ र खाद्य सम्प्रभुता सुनिश्चित हुनेछ।"
"अमेरिकाको आधा टिम पभिलियन फिर्ता, ललितले दिलाए छैटौं विकेट",हरारे: आईसीसी क्रिकेट विश्वकपको ग्लोबल छनोटअन्तर्गत नेपालविरुद्ध टस हारेर ब्याटिङ थालेको अमेरिकाको २८औं ओभरमा आधा टिम पभिलियन फिर्ता भएको छ। जिम्बाब्वेको हरारेस्थित तकासिङ्घा स्पोर्ट्स क्लबमा कसिलो बलिङ गरेको नेपालका लागि ललित राजवंशीले ओपनर सुशान्त मोदानीलाई बोल्ड गरे। त्यसअछि दीपेन्द्रसिंह ऐरीले पाँचौं विकेटको रूपमा गजानन्द सिंहलाई आरिफ शेखको हातबाट क्याच गराएका थिए। यसअघि दोस्रो ओभर बलिङ गरेका करणले पाँचौं र छैटौ बलमा लगातार विकेट लिएका थिए। ओपनर स्टेभन टेलरलाई एलबीडब्लूको शिकार बनाएका करणले वान् डाउनमा क्रिजमा उत्रिएका साइतेजा मुकामल्लालाई आसिफ शेखको हातबाट क्याच गराएका थिए। आठौं ओभरको पाँचौं बलमा अमेरिकी कप्तान आरोन जेम्सलाई कुशल भुर्तेलको हातबाट क्याच गराएका थिए। नेपालका लागि धारिलो बलिङ गरेका करणले चौथो विकेटका रुपमा नोस्थुस केन्जिगेलाई एक रनमा आसिफकै हातबाट क्याच गराएका हुन्। अमेरिकाले २८ ओभरमा ६ विकेट गुमाएर ९४ रन बनाएको छ।
"नेपाललाई झट्का, ओपनर आसिफ आउट","हरारे: आईसीसी क्रिकेट विश्वकपको ग्लोबल छनोटअन्तर्गत समूह बीमा अमेरिकाविरुद्ध दुई सय आठ रनको लक्ष्य पछ्याइरहेको नेपालका ओपनर आसिफ शेख आउट भएका छन्। कुशल भुर्तेलसँग ओपनिङमा उत्रिएका आसिफ १६ बलमा १२ रन जोडेर सौरभ नेत्राभल्करको बलमा एलबडीडब्लूको शिकार भए। अहिले क्रिजमा कुशलसँगै भीम सार्की छन्। नेपालले ५२ ओभरमा एक विकेट गुमाएर २५ रन जोडेको छ। पहिलो इनिङमा सयान जहानगिरको अविजित शतकप्रेरित अमेरिकाले नेपाललाई दुई सय आठ रनको लक्ष्य दिएको थियो। जिम्बाब्वेको तकासिङ्घा स्पोर्ट्स क्लबमा टस हारेर ब्याटिङ थालेको अमेरिकाले ४९ ओभरमा सबै विकेट गुमाएर दुई सय सात रनको योगफल तयार गर्यो। अमेरिकाका लागि सातौं नम्बरमा क्रिजमा उत्रिएका जहानगिरले ७९ बलमा १० चौका र तीन छक्कासहित १०० रन पूरा गरे। नेपाली बलिङसामू सघर्षरत अमेरिकाका लागि जहागिर संकटमोचक साबित भए। ओपनर सुशान्त मोदानीले ४२ बाहेक अन्य अमेरिकी ब्याटरले उल्लेख्य प्रदर्शन गर्न सकेनन्। नेपालका लागि करण केसीले ९ ओभरमा ३३ रन खर्चेर तीन मेडनसहित सर्वाधिक चार विकेट लिए। यस्तै, गुल्शन झाले १० ओभरमा ५२ रन खर्चेर तीन तथा दीपेन्द्रसिंह ऐरीले दुई विकेट लिए। ललित राजवंशीले पनि एक अमेरिकी ब्याटरलाई पभिलियन फर्काउँदा सन्दीप लामिछानो विकेटविहीन रहे। आइतबार देखि सुरु भएको विश्वकप छनोटको पहिलो खेलमा नेपाल जिम्बाब्वेसँग आठ विकेटले पराजित भएको थियो। आज दुई सय आठ रनको लक्ष्य पूरा गर्न सके नेपालले प्रतियोगितामा पहिलो जित निकाल्ने छ।"
जहानगिरको शतकमा नेपाललाई अमेरिकाले दियो २०८ रनको लक्ष्य,"हरारे: सयान जहानगिरको अविजित शतकप्रेरित अमेरिकाले आईसीसी क्रिकेट विश्वकपको ग्लोबल छनोटअन्तर्गत समूह बीमा नेपाललाई दुई सय आठ रनको लक्ष्य दिएको छ। जिम्बाब्वेको तकासिङ्घा स्पोर्ट्स क्लबमा टस हारेर ब्याटिङ थालेको अमेरिकाले ४९ ओभरमा सबै विकेट गुमाएर दुई सय सात रनको योगफल तयार गर्यो। अमेरिकाका लागि सातौं नम्बरमा क्रिजमा उत्रिएका जहानगिरले ७९ बलमा १० चौका र तीन छक्कासहित १०० रन पूरा गरे। नेपाली बलिङसामू सघर्षरत अमेरिकाका लागि जहागिर संकटमोचक साबित भए। ओपनर सुशान्त मोदानीले ४२ बाहेक अन्य अमेरिकी ब्याटरले उल्लेख्य प्रदर्शन गर्न सकेनन्। नेपालका लागि करण केसीले ९ ओभरमा ३३ रन खर्चेर तीन मेडनसहित सर्वाधिक चार विकेट लिए। यस्तै, गुल्शन झाले १० ओभरमा ५२ रन खर्चेर तीन तथा दीपेन्द्रसिंह ऐरीले दुई विकेट लिए। ललित राजवंशीले पनि एक अमेरिकी ब्याटरलाई पभिलियन फर्काउँदा सन्दीप लामिछाने विकेटविहीन रहे। आइतबार देखि सुरु भएको विश्वकप छनोटको पहिलो खेलमा नेपाल जिम्बाब्वेसँग आठ विकेटले पराजित भएको थियो। आज दुई सय आठ रनको लक्ष्य पूरा गर्न सके नेपालले प्रतियोगितामा पहिलो जित निकाल्ने छ।"
"नेपालको दोस्रो विकेट झर्यो, कुशल ३९ रनमा आउट","हरारे: आईसीसी क्रिकेट विश्वकपको ग्लोबल छनोटअन्तर्गत समूह बीमा अमेरिकाविरुद्ध दुई सय आठ रनको लक्ष्य पछ्याइरहेको नेपालका दुवै ओपनर पभिलियन फर्केका छन्। कुशल भुर्तेलसँग ओपनिङमा उत्रिएका आसिफ शेख १६ बलमा १२ रन जोडेर सौरभ नेत्राभल्करको बलमा एलबडीडब्लूको शिकार भएका थिए। कुशल १७औं ओभरमा नोस्थुस केन्जिगेको बलमा कट एन्ड बोल्ड भए। नेपालले १७ ओभरमा दुई विकेट गुमाएर ७६ रन जोडेको छ। नेपाललाई जितका लागि ३२५ आभेरमा एक सय ३२ रन आवश्यक छ। पहिलो इनिङमा सयान जहानगिरको अविजित शतकप्रेरित अमेरिकाले नेपाललाई दुई सय आठ रनको लक्ष्य दिएको थियो। जिम्बाब्वेको तकासिङ्घा स्पोर्ट्स क्लबमा टस हारेर ब्याटिङ थालेको अमेरिकाले ४९ ओभरमा सबै विकेट गुमाएर दुई सय सात रनको योगफल तयार गर्यो। अमेरिकाका लागि सातौं नम्बरमा क्रिजमा उत्रिएका जहानगिरले ७९ बलमा १० चौका र तीन छक्कासहित १०० रन पूरा गरे। नेपाली बलिङसामू सघर्षरत अमेरिकाका लागि जहागिर संकटमोचक साबित भए। ओपनर सुशान्त मोदानीले ४२ बाहेक अन्य अमेरिकी ब्याटरले उल्लेख्य प्रदर्शन गर्न सकेनन्। नेपालका लागि करण केसीले ९ ओभरमा ३३ रन खर्चेर तीन मेडनसहित सर्वाधिक चार विकेट लिए। यस्तै, गुल्शन झाले १० ओभरमा ५२ रन खर्चेर तीन तथा दीपेन्द्रसिंह ऐरीले दुई विकेट लिए। ललित राजवंशीले पनि एक अमेरिकी ब्याटरलाई पभिलियन फर्काउँदा सन्दीप लामिछानो विकेटविहीन रहे। आइतबार देखि सुरु भएको विश्वकप छनोटको पहिलो खेलमा नेपाल जिम्बाब्वेसँग आठ विकेटले पराजित भएको थियो। आज दुई सय आठ रनको लक्ष्य पूरा गर्न सके नेपालले प्रतियोगितामा पहिलो जित निकाल्ने छ।"
नेपालविरुद्ध सयान जहानगिरको शतक,हरारे : आईसीसी क्रिकेट विश्वकपको ग्लोबल छनोटअन्तर्गत नेपालविरुद्धको खेलमा अमेरिकी विकेटकिपरब्याटर सयान जहानगिरले शतक बनाएका छन्। जिम्बाब्वेको तकासिङ्घा स्पोर्ट्स क्लबमा टस हारेर ब्याटिङ थालेको अमेरिकाका लागि सातौं नम्बरमा क्रिजमा उत्रिएका जहानगिरले ७९ बलमा १० चौका र तीन छक्कासहित १०० रन पूरा गरे। नेपाली बलिङसामू सघर्षरत अमेरिकाका लागि जहागिर संकटमोचक साबित भएका छन्।
अमेरिकाविरुद्ध भीम सार्कीको अर्धशतक,"हरारे : आईसीसी क्रिकेट विश्वकप ग्लोबल छनोटको समूह बीमा अमेरिकाविरुद्ध दुई सय आठ रनको लक्ष्य पछ्याइरहेको नेपालका लागि भीम सार्कीले अर्धशतक बनाएका छन्। जिम्बाब्वेको हरारेस्थित तकासिङ्घा स्पोर्ट्स क्लबमा टस हारेर ब्याटिङ थालेको अमेरिकाले ४९ ओभरमा सबै विकेट गुमाएर दुई सय सात रनको योगफल तयार गरेको थियो। जवाफी ब्याटिङमा उत्रिएको नेपालका लागि वान् डानउमा क्रिजमा उत्रिएका भीमले ९७ बलमा चार चौकासहित ५० रन पूरा गरे। यसअघि ओपनर कुशल भुर्तेल ५४ बलमा चार चौका र एक छक्कासहित ३९ रन बनाएर पभिलियन फर्के। यस्तै, आसिफ शेख १२, कप्तान रोहित पौडेल १६ र कुशल मल्ल १३ रन बनाएर आउट भएका छन्। भीमसँगै क्रिजमा रहेका दीपेन्द्रसिंह ऐरी १६ रन बनाएर खेलिरहेका छन्। नेपालले ३६४ ओभरमा चार विकेट गुमाएर एक सय ६२ रन बनाएको छ। अमेरिकाका लागि सौरभ नेत्राभल्कर, नोस्थुस केन्जिगे, निसार्ग पटेल र स्टेभन टेलरले एकएक विकेट लिएका छन्। पहिलो खेलमा घरेलु टिमसँग आठ विकेटले पराजित भएको नेपाल पहिलो जितको खोजीमा छ।"
"अमेरिकाको पाँचौं विकेट झर्यो, दीपेन्द्रले लिए विकेट",हरारे: आईसीसी क्रिकेट विश्वकपको ग्लोबल छनोटअन्तर्गत अमेरिकाविरुद्ध टस जितेर फिल्डिङ गरिरहेको नेपालले पाँचौं विकेट लिएको छ। जिम्बाब्वेको हरारेस्थित तकासिङ्घा स्पोर्ट्स क्लबमा कसिलो बलिङ गरेको नेपालका लागि दीपेन्द्रसिंह ऐरीले पाँचौं विकेटको रूपमा गजानन्द सिंहलाई आरिफ शेखको हातबाट क्याच गरे। यसअघि दोस्रो ओभर बलिङ गरेका करणले पाँचौं र छैटौ बलमा लगातार विकेट लिएका थिए। ओपनर स्टेभन टेलरलाई एलबीडब्लूको शिकार बनाएका करणले वान् डाउनमा क्रिजमा उत्रिएका साइतेजा मुकामल्लालाई आसिफ शेखको हातबाट क्याच गराएका थिए। आठौं ओभरको पाँचौं बलमा अमेरिकी कप्तान आरोन जेम्सलाई कुशल भुर्तेलको हातबाट क्याच गराएका थिए। नेपालका लागि धारिलो बलिङ गरेका करणले चौथो विकेटका रुपमा नोस्थुस केन्जिगेलाई एक रनमा आसिफकै हातबाट क्याच गराएका हुन्। अमेरिकाले २५ ओभरमा पाँच विकेट गुमाएर ८० रन बनाएको छ।
"करणको शानदार बलिङ, नेपाललाई तेस्रो सफलता",हरारे: आईसीसी क्रिकेट विश्वकपको ग्लोबल छनोटअन्तर्गत समूह बीमा अमेरिकाविरुद्ध आक्रमक बलिङ गरिरहेका करण केसीले नेपाललाई तेस्रो विकेट दिलाएका छन्। जिम्बाब्वेको हरारेस्थित तकासिङ्घा स्पोर्ट्स क्लबमा दोस्रो ओभर बलिङ गरेका करणले पाँचौं र छैटौ बलमा लगातार विकेट लिएका थिए। ओपनर स्टेभन टेलरलाई एलबीडब्लूको शिकार बनाएका करणले वान् डाउनमा क्रिजमा उत्रिएका साइतेजा मुकामल्लालाई आसिफ शेखको हातबाट क्याच गराए। नेपालका लागि शानदार बलिङ गरेका करणले आठौं ओभरको पाँचौं बलमा अमेरिकी कप्तान आरोन जेम्सलाई कुशल भुर्तेलको हातबाट क्याच गराए। अमेरिकाले आठ ओभरमा तीन विकेट गुमाएर १४ रन बनाएको छ। पहिलो खेलमा जिम्बाब्वेसँग आठ विकेटले पराजित भएको नेपालले आजको खेलमा राम्रो सुरआत गरेको छ।
भीमको उत्कृष्ट ब्याटिङमा नेपाल विजयी,"हरारे: भीम सार्कीको अविजित ७७ रनप्रेरित नेपालले आईसीसी क्रिकेट विश्वकप ग्लोबल छनोटको समूह बीमा अमेरिकालाई ६ विकेटले पराजित गरेको छ। जिम्बाब्वेको हरारेस्थित तकासिङ्घा स्पोर्ट्स क्लबमा टस हारेर ब्याटिङ थालेको अमेरिकाले ४९ ओभरमा सबै विकेट गुमाएर दुई सय सात रनको योगफल तयार गरेको थियो। जवाफी ब्याटिङमा उत्रिएको नेपालले ४३ ओभरमा चार विकेट गुमाएर लक्ष्य पूरा गर्यो। नेपालका लागि उत्कृृष्ट ब्याटिङ गरेका भीमले ११४ बलमा ७ चौका र एक छक्कासहित अविजित ७७ रन बनाए। त्यसअघि ओपनर कुशल भुर्तेल ५४ बलमा चार चौका र एक छक्कासहित ३९ रन बनाएर पभिलियन फर्केका थिए। यस्तै, आसिफ शेख १२, कप्तान रोहित पौडेल १६ र कुशल मल्ल १३ रन बनाएर आउट भए। भीमसँग पाँचौं विकेटका लागि ७४ रनको साझेदारी गरेका दीपेन्द्रसिंह ऐरी ३२ बलमा ३९ रन जोडेर अविजित रहे। अमेरिकाका लागि सौरभ नेत्राभल्कर, नोस्थुस केन्जिगे, निसार्ग पटेल र स्टेभन टेलरले एकएक विकेट लिए। पहिलो इनिङमा सयान जहानगिरको अविजित शतकप्रेरित अमेरिकाल दुई सय आठ रनको लक्ष्य दिएको थियो। अमेरिकाका लागि सातौं नम्बरमा क्रिजमा उत्रिएका जहानगिरले ७९ बलमा १० चौका र तीन छक्कासहित १०० रन पूरा गरेका थिए। नेपाली बलिङसामू सघर्षरत अमेरिकाका लागि जहागिर संकटमोचक साबित भए। ओपनर सुशान्त मोदानीले ४२ बाहेक अन्य अमेरिकी ब्याटरले उल्लेख्य प्रदर्शन गर्न सकेका थिएनन्। नेपालका लागि करण केसीले ९ ओभरमा ३३ रन खर्चेर तीन मेडनसहित सर्वाधिक चार विकेट लिए। यस्तै, गुल्शन झाले १० ओभरमा ५२ रन खर्चेर तीन तथा दीपेन्द्रसिंह ऐरीले दुई विकेट लिए। ललित राजवंशीले पनि एक अमेरिकी ब्याटरलाई पभिलियन फर्काउँदा सन्दीप लामिछाने विकेटविहीन रहे। पहिलो खेलमा घरेलु टिमसँग आठ विकेटले पराजित भएको नेपालको प्रतियोगितामा पहिलो जित हो। आजै भएको समूह बीको अर्को खेलमा जिम्बाब्वेले नेदरल्यान्ड्सलाई ६ विकेटले पराजित गरेको छ। पहिले ब्याटिङ गरेको नेदरल्यान्ड्सले ६ विकेट गुमाएर दिएको तीन सय १५ रनको लक्ष्य घरेलु टिमले ४०५ ओभर बाँकी रहँदा चार विकेटको क्षतिमा पूरा गर्यो।"
"अमेरिकाविरुद्ध नेपाललाई सातौं सफलता, गुल्शनले लिए विकेट","हरारे: आईसीसी क्रिकेट विश्वकपको ग्लोबल छनोटअन्तर्गत अमेरिकाविरुद्ध फिल्डिङ गरिरहेको नेपालका लागि गुल्शन झाले सातौं विकेट लिएका छन्। जिम्बाब्वेको हरारेस्थित तकासिङ्घा स्पोर्ट्स क्लबमा अमेरिकामाथि हाबी बनेको नेपालका लागि ३७औं ओभरमा गुल्शनले निसार्ग पटेलललाई विकेटकिपर आसिफ शेखको हातबाट क्याच गराए। यसअघि, ललित राजवंशीले ओपनर सुशान्त मोदानीलाई बोल्ड गरेका थिए। यस्तै दीपेन्द्रसिंह ऐरीले पाँचौं विकेटको रूपमा गजानन्द सिंहलाई आरिफ शेखको हातबाट क्याच गराएका थिए। दोस्रो ओभर बलिङ गरेका करण केसीले पाँचौं र छैटौ बलमा लगातार विकेट लिएका थिए। ओपनर स्टेभन टेलरलाई एलबीडब्लूको शिकार बनाएका करणले वान् डाउनमा क्रिजमा उत्रिएका साइतेजा मुकामल्लालाई आसिफ शेखको हातबाट क्याच गराएका थिए। आठौं ओभरको पाँचौं बलमा अमेरिकी कप्तान आरोन जेम्सलाई कुशल भुर्तेलको हातबाट क्याच गराएका थिए। नेपालका लागि धारिलो बलिङ गरेका करणले चौथो विकेटका रुपमा नोस्थुस केन्जिगेलाई एक रनमा आसिफकै हातबाट क्याच गराए। अमेरिकाले ३७ ओभरमा सात विकेट गुमाएर १२९ रन बनाएको छ।"
सप्तरी प्रिमियर लिग : छिन्नमस्ता र कञ्चनरुप विजयी,"राजविराज : राजविराजमा जारी सप्तरी प्रिमियर लिगको तेस्रो दिन सम्पन्न दुई खेलमा शरद भेसावकर कप्तानीको छिन्नमस्ता लायन्स र अविनाश कर्ण कप्तानीको कञ्चनरुप राइनोज विजयी भएका छन्। दुवै टिमको यो पहिलो जित हो। पहिलो खेलमा छिन्नमस्ता लायन्सले राजविराज द किंगलाई ३६ रनले पराजित गरेको आयोजक सप्तरी क्रिकेट संघले जनाएको छ। छिन्नमस्ताले दिएको १५९ रनको लक्ष्य पछ्याउने क्रममा राजविराज द किंगले १९ ओभरमा सबै विकेट गुमाएर १२२ रनमा सीमित हुन पुग्यो। जसमा अभिषेक कार्कीले सर्वाधिक ४१ रन बनाए। बिक्रम सोबले २८ तथा तृतराज दासले १८ रन बनाए। टस हारेर ब्याटिङ गरेको छिन्नमस्ताले निर्धारित २० ओभर खेल्दै ७ विकेटको क्षतीमा १५८ रन बनाएको थियो। छिन्नमस्ताको लागि राहुल मण्डलले सर्वाधिक ५० रन बनाए। प्लेयर अफ द म्याच घोषित मण्डलले ४० बलमा ५ चौका र ३ छक्का प्रहार गरे। यस्तै शुभ कंसाकारले १९ बलमा ३२ रन बनाए। हिमांशु दत्ता र पप्पु यादवले समान १६ रन बनाए। कप्तान शरद भेसावकरले ११ रन बनाए। राजविराजको तर्फबाट बलिंगमा अभिषेक कार्की, तृतराज दास र सन्तोष कार्कीले २२ तथा बिक्रम सोबले १ विकेट लिए। दोश्रो खेलमा कञ्चनरुप राइनोजले बलान बिहुल सुपर किंग्सलाई ७ विकेटले पराजित गरेको छ। बलान बिहुलले दिएको १३८ रनको झिनो लक्ष्य कञ्चनरुपले १५ ओभरमा ३ विकेटकै क्षतीमा भेटायो। कञ्चनरुपका लागि अमित यादवले सर्वाधिक ६७ रन बनाए। यादवले ४२ बलमा ८ चौका र ३ छक्का प्रहार गरे। सुमित श्रेष्ठले अविजित २७, राकेश कामतले २३ तथा अविनाश कर्णले २१ रन बनाए। चौंथो विकेटका लागि अमित र सुमितले अविजित ६७ रनको साझेदारी गरे। बसिर अहमदले २ तथा रोबिन सिंहले १ विकेट लिए। यसअघि टस जितेर ब्याटिंग रोजेको बलान बिहुल सुपर किंग्सले १७१ ओभरमा सबै विकेट गुमाएर १३७ रन मात्र बनाएको थियो। जसमा पवन सर्राफले सर्वाधिक ५० रन बनाए। उनले २७ बलमा ५ चौका र ४ छक्का प्रहार गरे। बसिर अहमदले २० तथा हसिम अन्सारीले १३ रन बनाए। कन्चनरुपको बलिंगमा राशिद खान, चित्र बिस्ट, पप्पु यादव र सुमित श्रेष्ठले २२ विकेट लिए। प्रतियोगिता अन्तर्गत बुधबार राजविराज द किंग र बजाज खडक वारियर्स तथा कञ्चनरुप राइनोज र रुपनी राइडर्सबीच प्रतिस्पर्धा हुनेछ।"
"नेपालको तेस्रो विकेट झर्यो, १६ रन बनाएर कप्तान रोहित आउट","हरारे: आईसीसी क्रिकेट विश्वकपको ग्लोबल छनोटअन्तर्गत समूह बीमा अमेरिकाविरुद्ध दुई सय आठ रनको लक्ष्य पछ्याइरहेको नेपालका दुवै ओपनरसहित कप्तान रोहित पौडेल पभिलियन फर्केका छन्। कुशल भुर्तेलसँग ओपनिङमा उत्रिएका आसिफ शेख १६ बलमा १२ रन जोडेर सौरभ नेत्राभल्करको बलमा एलबडीडब्लूको शिकार भएका थिए। कुशल १७औं ओभरमा नोस्थुस केन्जिगेको बलमा कट एन्ड बोल्ड भए। तेस्रो विकेटका लागि भीम सार्कीसँग ३८ रनको साझेदारी गरेका रोहित २९ बलमा १६रन जोडेर निसराग पटेलको बलमा जसदीप सिंहको हातबाट क्याच भए। नेपालले २९१ ओभरमा तीन विकेट गुमाएर १२६ रन जोडेको छ। नेपाललाई जितका लागि २०५ आभेरमा ८२ रन आवश्यक छ। पहिलो इनिङमा सयान जहानगिरको अविजित शतकप्रेरित अमेरिकाले नेपाललाई दुई सय आठ रनको लक्ष्य दिएको थियो। जिम्बाब्वेको तकासिङ्घा स्पोर्ट्स क्लबमा टस हारेर ब्याटिङ थालेको अमेरिकाले ४९ ओभरमा सबै विकेट गुमाएर दुई सय सात रनको योगफल तयार गर्यो। अमेरिकाका लागि सातौं नम्बरमा क्रिजमा उत्रिएका जहानगिरले ७९ बलमा १० चौका र तीन छक्कासहित १०० रन पूरा गरे। नेपाली बलिङसामू सघर्षरत अमेरिकाका लागि जहागिर संकटमोचक साबित भए। ओपनर सुशान्त मोदानीले ४२ बाहेक अन्य अमेरिकी ब्याटरले उल्लेख्य प्रदर्शन गर्न सकेनन्। नेपालका लागि करण केसीले ९ ओभरमा ३३ रन खर्चेर तीन मेडनसहित सर्वाधिक चार विकेट लिए। यस्तै, गुल्शन झाले १० ओभरमा ५२ रन खर्चेर तीन तथा दीपेन्द्रसिंह ऐरीले दुई विकेट लिए। ललित राजवंशीले पनि एक अमेरिकी ब्याटरलाई पभिलियन फर्काउँदा सन्दीप लामिछानो विकेटविहीन रहे। आइतबार देखि सुरु भएको विश्वकप छनोटको पहिलो खेलमा नेपाल जिम्बाब्वेसँग आठ विकेटले पराजित भएको थियो। आज दुई सय आठ रनको लक्ष्य पूरा गर्न सके नेपालले प्रतियोगितामा पहिलो जित निकाल्ने छ।"
अमेरिकाविरुद्ध करण एक्लैले लिए चार विकेट,हरारे: आईसीसी क्रिकेट विश्वकपको ग्लोबल छनोटअन्तर्गत अमेरिकाविरुद्ध टस जितेर बलिङ थालेको नेपालका लागि करण केसीले चार दुई विकेट लिएका छन्। जिम्बाब्वेको हरारेस्थित तकासिङ्घा स्पोर्ट्स क्लबमा दोस्रो ओभर बलिङ गरेका करणले पाँचौं र छैटौ बलमा लगातार विकेट लिएका थिए। ओपनर स्टेभन टेलरलाई एलबीडब्लूको शिकार बनाएका करणले वान् डाउनमा क्रिजमा उत्रिएका साइतेजा मुकामल्लालाई आसिफ शेखको हातबाट क्याच गराए। आठौं ओभरको पाँचौं बलमा अमेरिकी कप्तान आरोन जेम्सलाई कुशल भुर्तेलको हातबाट क्याच गराएका थिए। नेपालका लागि धारिलो बलिङ गरेका करणले चौथो विकेटका रुपमा नोस्थुस केन्जिगेलाई एक रनमा आसिफकै हातबाट क्याच गराएका हुन्। अमेरिकाले ९३ ओभरमा चार विकेट गुमाएर १९ रन बनाएको छ। पहिलो खेलमा जिम्बाब्वेसँग आठ विकेटले पराजित भएको नेपालले आजको खेलमा राम्रो सुरआत गरेको छ।
विश्वकप छनोट: करणले दिलाए पहिलो सफलता,हरारे: आईसीसी क्रिकेट विश्वकपको ग्लोबल छनोटअन्तर्गत नेदरल्यान्ड्सविरुद्धका खेलमा नेपालले टस जितेर फिल्डिङ थालेको नेपालले पहिलो विकेट लिएको छ। जिम्बाब्वेको ताकासिङ्घा स्पोर्ट्स क्लबमा १२ ः ४५ मा सुरु हुने खेलका लागि नेपाली टिमका कप्तान रोहित पौडेलले पहिले बलिङ गर्ने निर्णय लिएका थिए। दोस्रो ओभरमा बलिङमा आएका करणले पाँचौं बलमा अमेरिकी ओपनर स्टेभन टेलरलाई एलबीडब्लू आउट गरेका हुन्। पहिलो खेलमा जिम्बाब्वेसँग आठ विकेटले पराजित भएको नेपाल समूह एमा पहिलो जितको खोजीमा छ।
अमेरिकाविरुद्ध करणले लिए दोस्रो विकेट,हरारे: आईसीसी क्रिकेट विश्वकपको ग्लोबल छनोटअन्तर्गत अमेरिकाविरुद्ध टस जितेर ब्याटिङ थालेको नेपालका लागि करण केसीले लगातार दुई विकेट लिएका छन्। जिम्बाब्वेको हरारेस्थित तकासिङ्घा स्पोर्ट्स क्लबमा दोस्रो ओभर बलिङ गरेका करणले पाँचौं र छैटौ बलमा लगातार विकेट लिएका हुन्। ओपनर स्टेभन टेलरलाई एलबीडब्लूको शिकार बनाएका करणले वान् डाउनमा क्रिजमा उत्रिएका साइतेजा मुकामल्लालाई आसिफ शेखको हातबाट क्याच गराए। अमेरिकाले ५३ ओभरमा दुई विकेट गुमाएर १२ रन बनाएको छ। पहिलो खेलमा जिम्बाब्वेसँग आठ विकेटले पराजित भएको नेपालले आजको खेलमा राम्रो सुरआत गरेको छ।
"आईसीसी एकदिवसीय विश्वकप छनोट, अमेरिकासँग जितको लागि भिड्दै नेपाल",आइतबार नेपालले घरेलु टोली जिम्बावेविरुद्ध उत्कृष्ट ब्याटिङ गरेको थियो। टस हारेर पहिले ब्याटिङ गरेको नेपालले निर्धारित ५० ओभरको खेलमा आठ विकेट गुमाएर दुई सय ९० रनको योगफल खडा गरेको थियो। काठमाडौं : आईसीसी एकदिवसीय विश्वकप छनोटअन्तर्गत नेपालले मंगलबार चिरप्रतिद्वन्द्वी अमेरिकाको सामना गर्दैछ। विश्वकप छनोटको समूह एमा रहेका नेपाल र अमेरिकाले प्रतियोगितामा दोस्रो खेल खेल्न लागेका हुन्। पहिलो खेलमा दुवै टोली टेस्ट राष्ट्रसँग पराजित भएका थिए। आफ्नो पहिलो खेलमा नेपाल घरेलु टोली जिम्बावे र अमेरिका वेस्ट इन्डिजसँग पराजित भएका थिए। त्यसैले सुपर सिक्सको यात्रा जारी राख्न दुवै टोलीका लागि मंगलबारको खेल महत्वपूर्ण मानिएको छ। मंगलबारको खेलमा जित निकाल्न सके मात्र सुपर सिक्सको यात्रा केही सहज बन्न सक्नेछ। आइतबार नेपालले घरेलु टोली जिम्बावेविरुद्ध उत्कृष्ट ब्याटिङ गरेको थियो। टस हारेर पहिले ब्याटिङ गरेको नेपालले निर्धारित ५० ओभरको खेलमा आठ विकेट गुमाएर दुई सय ९० रनको योगफल खडा गरेको थियो। नेपालका प्रारम्भिक खेलाडी कुशल भुर्तेल र आसिफ शेखले एक सय ७१ रनको कीर्तिमानी साझेदारी गरेका थिए। एकदिवसीय खेलमा नेपालले बनाएको यो अहिलेसम्मकै उच्च साझेदारी हो। त्यसैले मंगलबार अमेरिकाविरुद्ध पनि कुशल र आसिफले उत्कृष्ट सुरुवात गरेमा मात्रै नेपाललाई जित निकाल्न सहज हुनेछ। आईसीसी एकदिवसीय विश्वकप छनोटअन्तर्गत नेपालले बिहीबार बलियो प्रतिद्वन्द्वी वेस्टइन्डिज र शनिबार नेदरल्यान्ड्सको सामना गर्नेेछ। आईसीसी विश्वकप छनोटमा १० टोलीको सहभागिता रहेको छ। सहभागी टोलीलाई दुई समूहमा विभाजन गरिएको छ। हरेक समूहका शीर्ष तीन टोलीले सुपर सिक्समा स्थान बनाउने छन्। सुपर सिक्सबाट फाइनल पुग्ने दुई टोलीले आगामी अक्टोबर ५ देखि भारतमा हुने विश्वकपमा स्थान बनाउने छन्। सातौंदेखि १०औं स्थानका टोलीले प्लेअफ खेल्ने छन्। नेपाल र अमेरिकाले ६ पटक एकदिवसीय खेलमा प्रतिस्पर्धा गरेका छन्। यी दुई टोलीबीच ६ खेलमा भेट हुँदा नेपालले तीन र अमेरिकाले दुई खेलमा जित निकालेका छन्। एक खेल भने बराबरीमा सकिएको थियो। नेपाल र अमेरिकाले सन् २०२० मा पहिलो पटक एकदिवसीय खेलमा प्रतिस्पर्धा गरेका थिए। सन् २०२० फेब्रुअरी ८ मा आईसीसी विश्वकप क्रिकेट लिग टुको एकदिवसीय शृंखलाको खेलमा नेपालले ३५ रनले जित निकालेको थियो। सोही शृंखलाको दोस्रो खेलमा अमेरिकालाई ३५ रनमा समेट्दै नेपालले आठ विकेटको जित निकालेको थियो। आईसीसी विश्वकप क्रिकेट लिग टुको ओमानमा सन् २०२१ मा भएको शृंखलामा नेपाल र अमेरिका तेस्रो पटक आमनेसामने भएका थिए। सो खेल नेपालले पाँच विकेटले जितेको थियो। यस्तै चौथो भेट सोही शृंखलामा भएको थियो। सो खेलमा अमेरिका ६ विकेटले विजयी भएको थियो। आईसीसी विश्वकप क्रिकेट लिग टुकै अमेरिकामा भएको शृंखलामा यी दुई राष्ट्रबीच पाँचौ भेट भएको थियो। सन् २०२२ मा भएको शृंखलाको पहिलो खेल बराबरीमा सकिएको थियो। सोही शृंखलामा दुई टोलीबीच छैटौं भेट भएको थियो। सो खेलमा अमेरिका ३९ रनले विजयी भएको थियो।
विश्वकप छनोट: अमेरिकाविरुद्ध नेपालले फिल्डिङ रोज्यो,हरारे: आईसीसी क्रिकेट विश्वकपको ग्लोबल छनोटअन्तर्गत नेदरल्यान्ड्सविरुद्धका खेलमा नेपालले टस जितेर फिल्डिङ गर्ने भएको छ। जिम्बाब्वेको ताकासिङ्घा स्पोर्ट्स क्लबमा १२: ४५ मा सुरु हुने खेलका लागि नेपाली टिमका कप्तान रोहित पौडेलले पहिले बलिङ गर्ने निर्णय लिएका हुन्। पहिलो खेलमा जिम्बाब्वेसँग आठ विकेटले पराजित भएको नेपाल समूह एमा पहिलो जितको खोजीमा छ।
"फेरि ओरालोतिर सेयर बजार, ४ अर्ब ११ करोडको कारोबार",काठमाडौं : सेयर कारोबारको तेस्रो दिन आज नेप्से परिसूचक दोहोरो अंकले ओरालो लागेको छ। आज नेप्से परिसूचक २६५६ अंकले घटेर २०६४८३ विन्दुमा अडिएको छ। नेप्से दोहोरो अंकले घटेसँगै कारोबार रकम पनि सोमबारको तुलनामा घटेको छ। आज २६८ कम्पनीको १ करोड ७ लाख ९२ हजार ७४२ कित्ता सेयर ४ अर्ब ११ करोड ६ लाख ६ हजार ९५३ रुपैयाँमा खरिदबिक्री भयो। अघिल्लो कारोबार दिन सोमबार नेप्से परिसूचक २९४ अंकले घटेर २०९१३९ विन्दुमा बन्द भएको थियो। सो दिन ४ अर्ब ७४ करोड ६ लाख ८ हजार ८८० रुपैयाँमा सेयर खरिदबिक्री भएको थियो। साताको पहिलो कारोबार दिन आइतबार नेप्से परिसूचक ५२२६ अंकले बढेको थियो। सो दिन ४ अर्ब ८६ करोड ९१ लाख ८४ हजार १६ रुपैयाँमा सेयर कारोबार भएको थियो। यसदिन तीन कम्पनीको मूल्य १० प्रतिशतले बढ्यो। कारोबार रकमका आधारमा नेपाल इन्फ्रास्टक्चर बैंक शीर्ष स्थानमा रह्यो। सो बैंकको २० करोड मूल्य बराबरको सेयर कारोबार भयो। यसैगरी शिवम् सिमेन्टको १९ करोड र हिमालयन डिस्टिलरीको १३ करोड बराबरको सेयर कारोबार भयो। कारोबारमा आएका १३ उपसमूहमध्ये १० को सूचक घट्दा तीनको मात्रै बढ्यो।
कर्णालीमा वित्तीय सेवा अपुग,"डिजिटल कारोबारमा प्रदेशका सहरी क्षेत्र अगाडि छन्। किनभने डेबिट कार्ड, क्रेडिट कार्ड र प्रिपेड कार्ड आर्थिक वर्ष २०७९८० को पुस मसान्तमा कर्णाली प्रदेशमा जम्मा २ लाख ७१ हजार ५ सय ६४ डेबिट कार्ड प्रयोगकर्ता छन्। काठमाडौं : चौतर्फी विकासमा छायामा पर्दै आएको कर्णाली प्रदेशले वित्तीय सेवा पनि पर्याप्त पाउन सकेको छैन। सहरी इलाकाबाहेकका दुर्गम भेगमा अझै बैंक तथा वित्तीय संस्थाको पहुँच पुगेको छैन। उक्त प्रदेशका सबै १० जिल्ला (सुर्खेत, सल्यान, दैलेख, जाजरकोट, कालीकोट, जुम्ला, हुम्ला, मुगु, डोल्पा र रुकुम पश्चिम) मा भएका पछिल्ला गतिविधिले वित्तीय सेवामा यस्तो स्थिति देखाएको हो। नेपाल राष्ट्र बैंक, सुर्खेत कार्यालयमार्फत कर्णाली प्रदेशको आर्थिक वर्ष २०७९८० को अर्धवार्षिक (२०७९ साउन १ देखि २०७९ पुस मसान्तसम्म) आर्थिक गतिविधि अध्ययन प्रतिवेदनले अझै पनि एटीएम नपुगेको देखाएको छ। अझै डोल्पा जिल्लामा कुनै पनि बैंकको एटीएम छैन। हुम्ला र मुगुमा २२ एटीएम छन्। कालीकोटमा ५, जाजरकोटमा ६ तथा जुम्लामा ९ र दैलेखमा १० एटीएम छन्। त्यस्तै, रुकुम पश्चिम, सल्यान र सुर्खेतमा क्रमशः ११, १२ र ३६ एटीएम रहेका छन्। यो प्रदेशमा कुल ९३ मात्र एटीएम छन्, प्रतिवेदनमा उल्लेख छ। यस प्रदेशका सबै जिल्ला तथा क्षेत्रमा विद्युत् आपूर्ति साथै इन्टरनेट पहुँच नपुगेकाले एटीएमलाई सोलार ऊर्जाले धान्न गाह्रो हुने भएकाले पनि एटीएम मेसिन नभएको बताइएको छ। यससँगै, एटीएम बिग्रेको अवस्थामा समयमा मर्मत सम्भार हुन नसक्दा बैंकको प्रतिष्ठामा ह्रास आउने डरले बैंकहरू एटीएम बुथका लागि अग्रसर नभएको बताउँछन्। डिजिटल कारोबारमा प्रदेशका सहरी क्षेत्र अगाडि छन्। किनभने डेबिट कार्ड, क्रेडिट कार्ड र प्रिपेड कार्ड आर्थिक वर्ष २०७९८० को पुस मसान्तमा कर्णाली प्रदेशमा जम्मा २ लाख ७१ हजार ५ सय ६४ डेबिट कार्ड प्रयोगकर्ता छन्। सबैभन्दा बढी सुर्खेतमा १ लाख ३३ हजार ९९ छन् भने सबैभन्दा कम डोल्पा जिल्लामा ३ हजार ५ सय ८३ डेबिट कार्ड प्रयोगकर्ता छन्। प्रदेशभर जम्मा २ हजार ६ सय ८९ क्रेडिट कार्ड प्रयोगकर्ता छन्। सबैभन्दा बढी क्रेडिट कार्ड प्रयोगकर्ता सुर्खेत जिल्लामा १ हजार ८ सय ४२ र सबैभन्दा कम हुम्लामा ११ जना छन्। यस्तै, प्रदेशभर प्रिपेड कार्ड प्रयोगकर्ता १ सय ७९ छन्। यसैगरी, मोबाइल बैंकिङमा प्रदेशभर ६ लाख २६ हजार ५ सय ५४ प्रयोगकर्ता छन्। सबैभन्दा बढी मोबाइल बैंकिङ प्रयोगकर्ता सुर्खेतमा २ लाख ४९ हजार ३ सय ५९ र सबैभन्दा कम प्रयोगकर्ता डोल्पा जिल्लामा १४ हजार ८ सय ४७ जना छन्। त्यस्तै, इन्टरनेट बैंकिङ प्रयोगकर्ता १३ हजार २ सय ५७ जना छन्। जसमा सबैभन्दा बढी ८ हजार ८ सय ९१ प्रयोगकर्ता सुर्खेतमा र सबैभन्दा कम प्रयोगकर्ता हुम्ला जिल्लामा १ सय २६ जना छन्। यस प्रदेशमा बैंक तथा वित्तीय संस्थाका ४ सय ५९ शाखा छन्। गत आर्थिक वर्षको सोही अवधिमा यस प्रदेशमा जम्मा ४ सय ४४ शाखा रहेका थिए। यसमध्ये वाणिज्य बैंकको २ सय ३, विकास बैंक २१, वित्त कम्पनी ३ र लघु वित्त वित्तीय संस्था २ सय ३२ वटा छन्। यस प्रदेशका सबै स्थानीय तहमा अझै वाणिज्य बैंकको पहुँच पुगेको छैन। जाजरकोटको जुनीचाँदे गाउँपालिकामा अझै वाणिज्य बैंकको शाखा विस्तार नहुँदा वृद्धाभत्तालगायतका सेवा लिन स्थानीयवासीलाई गाह्रो भएको बताउँछन्। यद्यपि यो प्रदेशमा ४१ शाखारहित बैंकिङ सेवा रहेका छन्। यसमा पनि सुर्खेत जिल्ला नै अगाडि छ। यहाँ १५ वटा एटीएम छन्। यस्तै, दैलेखमा ८, सल्यानमा ५ तथा रुकुम पश्चिम र कालीकोटमा ४४ शाखारहित बैंकिङ सेवा छन्। त्यस्तै, हुम्ला र मुगुमा समान २२ तथा जाजरकोटमा १ शाखारहित बैंकिङ सेवा छन्। बाँकी दुई जिल्लाहरू डोल्पा र जुम्लामा भने यस्तो सेवा प्रवाह सुरु भएको छैन। कर्णाली प्रदेशमा बैंक तथा वित्तीय संस्थाले ६२ अर्ब ५९ करोड २५ लाख रुपैयाँँ संकलन गरेका छन्। यो गत आर्थिक वर्षको तुलनामा २६९४ प्रतिशत बढी हो। गत आवमा ४९ अर्ब ३० करोड ८० लाख रुपैयाँँ संकलन भएको थियो। यस अवधिमा कर्णाली प्रदेशमा बढेको रेमिट्यान्स आप्रवाह, बैंकिङ सेवामा आएको विस्तार तथा सर्वसाधारणको बचत गर्ने बानीमा आएको विकासले कुल निक्षेपमा वृद्धि हुँदै गएको हो। यसैगरी निक्षेपमा मात्रै होइन लगानी पनि बढेको छ। यसबीच कुल कर्जा ११३५ प्रतिशतले बढेर ५९ अर्ब ५० करोड ९७ लाख रुपैयाँँ पुगेको छ। गत वर्ष यस्तो कर्जा २७८४ प्रतिशतले बढेर ५३ अर्ब ४४ करोड ६० लाख रुपैयाँ पुगेको थियो।"
हवाई इन्धनको मूल्य घट्यो,"काठामडौं : हवाई इन्धनको मूल्य घटेको छ। नेपाल आयल निगमले आन्तरिकतर्फको हवाई इन्धनमा १० रुपैयाँ घटाएर १५० रुपैयाँ प्रतिलिटर कायम गरेको छ। त्यस्तै अन्तर्राष्ट्रियतर्फको हवाई इन्धनमा प्रति किलोलिटर २ सय अमेरिकी डलरले घटेको निगमले जनाएको छ। 'अन्तर्राष्ट्रिय बजार मूल्य अनुरुप जुन ०१, २०२३ ( जेष्ठ १८, २०८०) मा निगमलाई प्राप्त हवाई इन्धनको नयाँ मूल्य यसअघिको मे ०१, २०२३ को तुलनामा केहि मात्रामा घटेर आएको हुँदा निगम संचालक समितिको मिति २०८००३०५ गतेको निर्णय अनुसार आज मिति २०८००३०५ गतेको राती १२:०० बजेदेखि लागु हुने गरी हवाई इन्धन (आन्तरिकतर्फ) को साविकको विक्री मूल्यमा प्रति लिटर रु १०।०० ले घटाई नयाँ बिक्री मूल्य रू १५०।०० प्रति लिटर तथा हवाई इन्धन (अन्तर्राष्ट्रियतर्फ) को साविकको विक्री मूल्यमा प्रति किलो लिटर अमेरिकी डलर २००।०० (प्रति लिटर करिब रु२६।००) ले घटाई नयाँ विक्री मूल्य प्रति किलो लिटर अमेरिकी डलर १,१५०।०० (प्रति लिटर करिव रु १५१ ।०० ) कायम गरिएको छ,' विज्ञप्तिमा भनिएको छ। मूल्य समायोजनपश्चात् भारतको कलकत्ताको हवाई इन्धन (आन्तरिकतर्फ) को विक्री मूल्यको तुलनामा नेपालको काठमाडौंमा बिक्री गरिने हवाई इन्धन (आन्तरिकतर्फ) को बिक्री मूल्य अझै पनि प्रति लिटर रू ०३।६९ ले नेपाल तर्फ नै सस्तो रहेको निगमले जनाएको छ।"
धितोपत्र ब्रोकरको नयाँ लाइलेन्स प्रक्रिया खुला गर्न अर्थ समितिको निर्देशन,काठमाडौं : प्रतिनिधिसभाअन्तर्गतको अर्थ समितिले ब्रोकर लाइसेन्स प्रक्रिया अघि बढाउन निर्देशन दिएको छ । मंगलबार बिहान सिंहदरबारमा समिति बैठकले ब्रोकर लाइसेन्स प्रक्रिया सुचारु गर्न अर्थमन्त्रालयमार्फत् धितोपत्र बोर्ड र नेपाल स्टक एक्स्चेन्जलाई निर्देशन दिने निर्णय गरेको हो । यसअघि ब्रोकर लाइसेन्स वितरण प्रक्रिया रोक्न निर्देशन दिएको समितिले बोर्डसँग छलफल गरेपछि प्रक्रिया अघि बढाउन निर्देशन दिएको हो । समिति सभापति सन्तोष चालिसेले यस विषयमा देखिएका अस्पष्टता हटेकाले प्रक्रिया अघि बढाउन निर्देशन दिएको बताए । बैठकले धितोपत्र दलाल र व्यापारिलाई मापदण्ड पुगेको अवस्थामा मात्रै अनुमति पत्र दिनका लागि अर्थमन्त्रालयमार्फत् धितोपत्र बोर्ड र नेपाल स्टक एक्स्चेन्जलाई निर्देशन दिने निर्णय भएको चालिसेले बताएर। बैठकमा धितोपत्र बोर्डका अध्यक्ष अध्यक्ष रमेश हमालले तोकिएको मापदण्ड र प्रक्रिया पुरा गरेकालाई अनुमति दिने जानकारी दिए । अनुमति पत्र दिने निर्णय व्यक्तिगत नभई सञ्चालक समितिको भएको भन्दै पारदर्शीतालाई ध्यानमा राखिएको उनले बताए। उनले लामो समयदेखिको सिण्डिकेट वा कोटा सिस्टमलाई अन्त्य गर्दा केहिको बिरोध र उजुरी आउनु स्वभाविक रहेको भन्दै नियत र काममा कुनै कमि कमजोरी भए सजाय भोग्न तयार रहेको उल्लेख गरे। बैठकमा समिति सदस्यहरुले ऐन र नियममा टेकेर हुने राम्रा कामको सधै समर्थन रहने भन्दै विवादीत विषयमा स्पष्टताका साथ अघि बढ्नुपर्ने धारणा राखेका थिए । बोर्डका कामकारवाहीहरु पारदर्शीताका साथ अघि बढाउनुपर्नेमा उनीहरुले जोड दिएका थिए । धितोपपत्र बोर्डले ४३ वटा ब्रोकरलाई आशयपत्र दिएको र १८ वटालाई सञ्चालनको अनुमति पनि दिइसकेको छ।
अन्ततः रोकियो घोराही सिमेन्टको आईपीओ,"काठमाडौं : विवादै विवादका माझ खुला भएको घोराही सिमेन्ट इन्डस्ट्री आईपीओ प्रक्रिया अन्ततः स्थगित भएको छ। आईपीओ बिक्री सोमबार नेपाल धितोपत्र बोर्डले स्थगन गरेको हो। आवेदन दिन तीन घन्टा बाँकी छँदै प्रक्रिया स्थगित भएको छ। बिना कुनै आधार आवेदन दिने समयावधि थप्न सूचना प्रकाशित गरेपछि बोर्डले प्रक्रिया नै रद्द गरेको हो। अर्थात् अब घोराहीको आईपीओ बाँडफाँट हुने छैन। अध्ययनका क्रममा आईपीओ आवेदन प्रक्रियामा कम्पनीले अनुचित लाभ लिने प्रयास गरेको पाइएमा प्रक्रिया नै रद्द हुने र यदि दोषी नदेखिएमा प्रक्रियाले निरन्तरता पाउने गरी बोर्डले स्थगित गरेको हो। आवेदकको होल्ड भएको रकम भने अध्ययन नसकिउन्जेलसम्म होल्ड नै हुनेछ। सोमबार अपराह्न प्रक्रिया स्थगित हुनुअघिसम्म ५ लाख ६२ हजार ४३ जनाले ९ अर्ब ८३ करोड ८५ लाख ५६ हजार रुपैयाँबराबरको २ करोड २६ लाख १७ हजार ३ सय ७० कित्ताका लागि आवेदन दिएका थिए। कम्पनीले बिक्री नभएका रिजर्भ सेयरसमेत गरी ६९ लाख ११ हजार ६ सय ७० कित्ताका लागि आवेदन माग गरेको थियो। कम्पनीले भ्रमपूर्ण वित्तीय विवरण राखी आईपीओमा आवेदन आह्वान गरेपछि विवाद उब्जिएको थियो। एकातिर पत्याउनै नसक्ने वित्तीय विवरण र अर्कातिर प्रतिरक्षा गर्नै नमिल्नै अधिक प्रिमियम मूल्यका कारण घोराहीको आईपीओ शंकास्पद थियो। यसमा अन्डरराइडर (प्रत्याभूतिकर्ता) नागरिक लगानी कोषलाई पनि शंकाको दायरामा राख्दै अन्नपूर्णले वैशाख २६ गते विशेष समाचार सम्प्रेषण गरेको थियो। विषय सतहमा आएपछि बोर्डले आईपीओ प्रक्रियालाई अनुसन्धानको घेरामा राख्यो। केयर रेटिङ नेपाल लिमिटेडबाट केयरएनपी ट्रिपल बी माइनस इस्युअर रेटिङ पाएकै आधारमा आईपीओ निष्कासन अनुमति र अन्डरराइटर सम्झौता गरिएको पाएपछि बोर्डले रेटिङ एजेन्सीलाई प्रश्न गयो। बोर्डले सर्वसाधारणको नाममा आईपीओ जारी गर्नुअघि अर्थात् जेठ ३० गते नै आईपीओ रेटिङ गर्ने केयर रेटिङ नेपाललाई नियमअनुसार रेटिङ भएनभएको जानकारी आफूलाई जानकारी गराउन पत्राचार गरेको थियो। जेठ ३२ देखि आईपीओमा आवेदन खुला भए पनि केयर रेटिङ नेपालले बोर्डलाई जवाफ दिएन। उल्टै आवेदन दिने समयावधि थप्न घोराहीले नेपाल धितोपत्र बोर्डलाई पत्र लेख्यो। सोमबार बिहानै आवेदन दिने अवधि असार १४ सम्म विस्तार गरिएको सार्वजनिक सूचना निकाल्यो पनि। आवेदन थप्न गर्नुको बहाना थियो, यथोचित संख्यामा आवेदन प्राप्त भए पनि आवेदनहरू प्रमाणित हुने प्रक्रियामा रहेको। निष्कासन तथा बिक्री प्रबन्धकद्वय हिमालयन क्यापिटल र नबिल इन्भेस्टमेन्ट बैंकिङसमेतले कम्पनीको बहानामा साथ दिएका थिए। अर्कातर्फ आईपीओमा अपत्यारिलो दरले आवेदन परिरहेको थियो। अपत्यारिलो दरले अर्थात् झुटो (फर्जी) आवेदन परेको जानकारी सीडीएस एन्ड क्लियरिङ (सीडीएससी)ले आइतबारै पहिचान गरिसकेको थियो। सोमबार बिहानसम्म खातामा पर्याप्त रकम नभएका १३ जनाले प्रतिकित्ता १०१० लाखका दरले आवेदन दिएको टुंगो लागेपछि सीडीएससीले नेपाल धितोपत्र बोर्डलाई जानकारी गरायो। यतिबेलासम्म घोराहीको नियत स्पष्ट भइसकेको थियो। त्यो थियो, आईपीओ राम्रो छ भन्ने देखाउन पर्याप्त आवेदन परेको भ्रम फिजाउने। यस्तो देखाउन फर्जी आवेदन गज्जबको उपाय थियो। जबकि कम्पनीले आवेदन समयावधि थप गरिसकेको थियो। यस्तोमा नेपाल धितोपत्र बोर्डले निष्कासन तथा बिक्री प्रबन्धक क्यापिटलद्वयलाई पत्र लेखिदियो। जहाँ उल्लेख छ, सर्वसाधारण लगानीकर्ताको सुरक्षा र हित संरक्षणलाई मध्यनजर गर्दै कम्पनीको रेटिङ र सार्वजनिक निष्कासनसम्बन्धी कैफियतको जाँचबुझका लागि हाललाई घोराही सिमेन्ट इन्डस्ट्रिको सार्वजनिक निष्कासनको सम्पूर्ण प्रक्रिया स्थगन गर्न निर्णयानुसार जानकारी गराइन्छ। सोही निर्देशनअनुसार सीडीएससीले आवेदन प्रक्रिया रोकेको छ। सीडीएससीका प्रमुख कार्यकारी अधिकृत पूर्ण आचार्यका अनुसार यसअघिका आईपीओमा रिजेक्ट (अस्वीकृत) हुने आवेदनको संख्या कम हुने गरेको थियो। यसपल्ट भने आवेदन दिने अवधि नसकिँदै १ करोड २० लाख कित्ता ओवदन रद्द भयो। आवेदन रद्द हुनुको कारण छ, बैंक खातामा पर्याप्त रकम नहुनु। धेरै आवेदन परेको देखाएर सर्वसाधारणलाई आकर्षित गर्न खोजेको हो कि भन्ने देखियो, प्रमुख कार्यकारी अधिकृत आचार्यले भने, खातामा पर्याप्त पैसा नभएका १३ जनाले १०१० लाख कित्ताका दरले आवेदन दिएको पाइयो। १० लाख कित्ताका लागि आवेदन दिन खातामा ४ करोड ३५ लाख रुपैयाँ हुनुपर्छ। आचार्यले अनुसन्धान गर्नुपर्ने आवश्यकता महसुस गरेपछि बोर्डलाई जानकारी गराइएको बताए। नेपाल धितोपत्र बोर्डका अध्यक्ष रमेश हमाल आफूहरूले मेरिटको आधारमा स्वीकृति दिएको आईपीओ माथि गुनासो आएपछि रेटिङ गर्ने निकायलाई सोधपुछ गरिसकेको तर उनीहरूले स्पष्टीकरण दिनुको सट्टा समयावधि थप गर्न आएको बताए। चित्तबुझ्दो स्पष्टीकरण आएपछि कारबाही गर्छौं भन्ने सोचाई थियो, तर स्पष्टीकरणको सट्टा म्याद थप्ने अनुरोध आयो, हमालले भने, त्यसपछि आशंका पैदा भयो। त्यतिबेलासम्म रेटिङ गर्ने कम्पनीको स्वार्थ बाझिएको बोर्डले तय गरिसकेको थियो। आज पहिलोपल्ट लगानीकर्ताको पैसा जोखिममा हुनसक्छ भन्ने विषय सहतमा आयो। १३ वटा आवेदनकर्ताबाट प्रतिव्यक्ति ५ करोड रुपैयाँभन्दा बढी रकमको आवेदन दिएर रद्द भएको भन्ने हामीले जानकारी पाएपछि सुनिश्चित गयौं कि अपत्यारिलो आवेदन संख्या देखाएर लगानीकर्ता झुक्याउन खोजिँदै छ, उनले भने, सर्वसाधारणको पैसा कम्पनीको खातामा नजाओस् भन्ने निर्णय तत्कालै गरिहाल्यौं र छानबिनको प्रक्रिया अघि बढायौं। बोर्डको यो निर्णयसँगै अर्को निर्णय नहुञ्जेलसम्म सर्वसाधारणको पैसा घोराहीको खातामा पुग्न पाउने छैन। अध्ययनका क्रममा कम्पनी दोषी नदेखिए आईपीओको प्रक्रियाले निरन्तरता पाउने उनको भनाइ छ तर अनुचित लाभ लिन यो सबै प्रपञ्च गरिएको हो भने कम्पनीलाई कारबाही हुन्छ। हमालको प्रश्न छ, पहिल्यै नै ओभर सब्स्क्राइब भएको भए म्याद किन थप गरियो ? हमालले ओभर सब्स्क्राइब कसरी भयो ? फर्जी आवेदन स्वार्थ समूहले गरेका हुन् कि कसले हो ? रेटिङ किन भ्रमपूर्ण भयो ? जोखिमपूर्ण अन्डरराइटिङ एग्रिमेन्ट किन गरियो ? भन्ने सम्मको अध्ययन गरेर लगानीकर्तालाई न्याय दिलाउने हमालको अडान छ। घोराही सिमेन्टले भने फर्जी आवेदन दिएको अस्वीकार गरेको छ। हामी पनि फर्जी आवेदन परेकामा चकित छौं, कम्पनीका एक उच्च व्यक्तिले भने, जो मान्छे छ, उसलाई बोर्डले पत्ता लगाउनेछ। कम्पनी स्रोतका अनुसार बैंकले आवेदन प्रमाणीकरण प्रक्रिया ढिला गरिदिँदा आवेदन थप्ने सूचना जारी गर्नुपरेको हो। विशाल ग्रुप र त्रिवेणी ग्रुप (संघई परिवार) को लगानी रहेको घोराही सिमेन्ट इन्डष्ट्रिले स्थानीयवासीका लागि प्रतिकित्ता ४ सय र अन्य सर्वसाधारणका लागि प्रतिकित्ता ४ सय ३५ रुपैयाँमा आईपीओ जारी गरेको हो। जबकि कम्पनीको आधारभूत वित्तीय परिसूचकले यो मूल्य समर्थन गर्दैन। घोराही सिमेन्टभन्दा राम्रो परिसूचक भएका कम्पनीले पनि प्राथमिक बजारमा फेस भ्यालु (अंकित मूल्य) अर्थात् प्रतिकित्ता सय रुपैयाँमा जारी गर्ने गरेका छन्। बैंकसँगको डिलिङमा कमजोर देखिएको कम्पनीले लगानी उठाउन सर्वसाधारणलाई झूटो र अपत्यारिलो विवरण राखेर आफू सशक्त, नाफामूलक, वास्तविकभन्दा दोब्बर नेटवर्क भएको कम्पनी प्रमाणित गर्न खोजेको थियो। स्थानीयवासीको अवरोध खेपिरहेको कम्पनीले नेपाल विद्युत् प्राधिकरणलाई १ अर्ब रुपैयाँभन्दा बढी तिर्न बाँकी छ। कम्पनीले प्रक्षेपण गरेको वित्तीय परिसूचक नै भ्रमपूर्ण छ। चालू आर्थिक वर्षको ६ महिनामा कम्पनीले १ अर्ब ८३ करोड २० लाख रुपैयाँको कारोबार गरेर ४९ करोड रुपैयाँ नाफा गरेको छ। तर, कम्पनीले चालू आर्थिक वर्षमा ९ अर्ब ८९ करोड २० लाख रुपैयाँको कारोबार गर्ने प्रक्षेपण गरेको छ। प्रक्षेपणअनुसार कारोबार नभएका खण्डमा कम्पनीले चालू आर्थिक वर्षमै घाटा बेहोर्ने छ। सञ्चालनमा आइसकेको कम्पनीको ऋण १२ अर्ब छ। यस्तो भ्रममा साथ दिएको नागरिक लगानी कोषले बिक्री नभएको सबै सेयर प्रतिकित्ता ४ सय ३५ मा एक्लै किन्ने प्रत्याभूति दिएको छ। यो प्रत्याभूतिका लागि कोषले कम्पनीबाट १ करोड ७२ लाख ७७ हजार रुपैयाँ शुल्क लिएको छ। आईपीओ निष्कासनमा घोराहीले अपत्यारिलो वित्तीय विवरण तयार पारेर लगानीकर्तालाई फसाउन खोजेको पाइएको छ। घोराही सिमेन्टको आईपीओको सेयर निष्काषन तथा बिक्री प्रबन्धक हिमालयन क्यापिटल र नबिल इन्भेस्टमेन्ट हुन्। यस्तै बीके अग्रवाल एन्ड कम्पनी र जीपी राजवाहक एन्ड कम्पनीले वित्तीय प्रक्षेपण पुनरावलोकन गर्दै लेखापरीक्षणको सिद्धान्तअनुरूप नै रहेको प्रमाणीकरण गरेका थिए।"
काठमाडौं महानगरद्वारा ११ महिनामा ८ अर्ब राजस्व सङ्कलन,"चालु आवमा महानगरपालिकाले यो शीर्षकमा रु दुई अर्ब राजस्व उठाउने लक्ष्य राखेको थियो । यस्तै सम्पत्ति करमा रु ९१ करोड ३३ लाख राजस्व सङ्कलन गरेको छ । जुन अघिल्लो आवको भन्दा रु १२ करोडले बढी भएको जनाइएको छ । काठमाडौं : काठमाडौं महानगरपालिकाले चालु आर्थिक वर्षको ११ महिनामा रु आठ अर्ब राजस्व सङ्कलन गरेको छ । आन्तरिक आय, राजस्व बाँडफाँट र आन्तरिक अनुदान गरी आव २०७९८० को ११ महिनामा रु आठ अर्ब २९ करोड ९५ लाख ५९ हजार दुई सय ७८ राजस्व सङ्कलन गरिएको राजस्व विभागका प्रमुख ध्रुव काफ्लेले जानकारी दिए । उनका अनुसार यो रकम महानगरको राजस्व लक्ष्यको ७९ प्रतिशतमात्रै हो । महानगरपालिकाले चालु आवका लागि राजस्व लक्ष्य रु १० अर्ब ४२ करोड ९५ लाख राखेको थियो । यसमध्ये सबैभन्दा धेरै प्रगति महानगरले आन्तरिक आयतर्फ गरेको छ । राजस्व सङ्कलनमध्ये महानगरपालिकाले आन्तरिक आयतर्फ ९८ दशमलव ८७ प्रतिशत हासिल गरेको जनाएको छ । महानगरपालिका रु चार अर्ब ८५ करोड आन्तरिक आयको राजस्व लक्ष्यमध्ये रु चार अर्ब ७७ करोड उठाएको हो । जुन अघिल्लो आवको भन्दा एक अर्ब बढी भएको विभागले जनाएको छ । विभागका अनुसार आव २०७८७९ मा महानगरले रु तीन अर्ब ७२ करोडमात्रै आन्तरिक आय सङ्कलन भएको थियो । महानगरपालिकाले आन्तरिक आयतर्फ घरबहाल करमा रु एक अर्ब ९२ करोड १२ लाख ८० हजार राजस्व सङ्कलन गरेको छ । चालु आवमा महानगरपालिकाले यो शीर्षकमा रु दुई अर्ब राजस्व उठाउने लक्ष्य राखेको थियो । यस्तै सम्पत्ति करमा रु ९१ करोड ३३ लाख राजस्व सङ्कलन गरेको छ । जुन अघिल्लो आवको भन्दा रु १२ करोडले बढी भएको जनाइएको छ । महानगरलाई राजस्व लक्ष्यमा पुग्न राजस्व बाँडफाँट भएर आउने रकमले असर परेको देखिएको छ । यसैगरी महानगरले बाँडफाँटबाट प्राप्त हुने राजस्वबाट रु एक अर्ब ५५ करोड ८९ लाख जम्मा गरेको छ । राजस्व बाँडफाँट पाउनुपर्नेमा महानगरपालिकालाई प्राप्त भएको अघिल्लो आवको भन्दा झन्डै रु एक अर्बले कमी भएको देखिन्छ । गत आव २०७८७९ मा राजस्व बाँडफाँटबाट प्राप्त हुने रकम रु एक अर्ब ७५ करोड ५४ लाख थियो, जनु एक सय छ प्रतिशत रहेको थियो । तर यो पटक लक्ष्यको जम्मा ४५ प्रतिशतमात्रै महानगरलाई बाँडफाँट भएको हो । गत आवमा रु दुई अर्ब ५८ करोड २५ लाख राजस्व बाँडफाँटबाट आउने रकम लक्ष्य राखेकामा जेठ मसान्तसम्म रु दुई अर्ब ७५ करोड ५४ लाख अर्थात् एक सय छ प्रतिशत बाँडफाँट भएको थियो । तर चालु आव तीन अर्ब ४१ करोड ३१ लाख लक्ष्य राखेकामा रु एक अर्ब ५५ करोड ८९ लाखमात्रै उठेको हो । महानगरपालिकाको राजस्व विभागका अनुसार चालु आवको राजस्वको लक्ष्य भेटन् नसक्नुमा महानगरलाई प्राप्त हुने राजस्व बाँडफाँट हो । विभागका प्रमुख ध्रुव काफ्लेले महानगरले पर्याप्त आन्तरिक राजस्व उठाए पनि बाँडफाँट भएर आउने रकम कम हुँदा लक्ष्य प्राप्तिको दूरी टाढा भएको बताए। राजस्व विभागका अनुसार चालु आवमा आन्तरिक अनुदानतर्फ रु एक अर्ब ९६ करोड ९६ लाख महानगरको राजस्व जम्मा भएको छ ।"

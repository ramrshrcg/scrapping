शीर्षक,विवरण
सिमरामा असोज दोस्रो साता अन्तर्राष्ट्रिय भेट्रान फुटबल प्रतियोगिता हुने,"सिमराः बाराको सिमरामा आयोजना हुँदै आएको अन्तर्राष्ट्रिय भेट्रान फुटबल प्रतियोगिताको तेस्रो संस्करण असोज पहिलो सातादेखि सुरु हुने भएको छ।आयोजक सिमरा भेट्रान्स क्लबले शनिबार पत्रकार सम्मेलनको आयोजना गरी असोज ७ गतेदेखि १३ गतेसम्म प्रतियोगिता सुरु हुने जानकारी गराएको हो। स्व मञ्जुदेवी गुप्ताको स्मृतिमा आयोजना प्रत्येक वर्ष आयोजना हुने प्रतियोगितामा यस वर्ष बंगलादेश, भारत र नेपालका १२ टिमले सहभागिता जनाउने भएका छन्। सिमरा रंगशालामा आयोजना हुने प्रतियोगितामा बंगलादेश भेट्रान्स क्लब, क्लिबहाउस भेट्रान्स क्लब कलकत्ता, दार्जलिङ भेट्रान्स क्लब, साविक विजेता मोरङ भेट्रान्स क्लब, साविक उपविजेता चितवन भेट्रान्स क्लब, इन्द्रेणी एकीकृत विकास केन्द्र पोखरा, चाबहिल भेट्रान्स क्लब काठमाडौं, फ्रिडम फाईटर भेट्रान्स क्लब काठमाडौं, वीरगन्ज युथ एकेडेमी, अभिशेक चर्च भेट्रान्स क्लब नवलपरासी, नव जनजागृति भेट्रान्स क्लब सिमरा र आयोजकको सहभागिता रहने संयोजक हरी चौधरीले जानकारी दिए। मधेस प्रदेशको शान, भेट्रान खेलाडीप्रति उच्च सम्मान को नारासहित आयोजना हुने प्रतियोगिताको विजेताले दुई लाख र उपविजेताले एक लाख प्राप्त गर्नेछन्। प्रतियोगिताको सर्वोत्कृष्ट खेलाडीलाई ५५ हजार प्रदान गरिने संयोजक चौधरीले बताए। विभिन्न संघसंस्थाको सहयोग रहने आयोजक क्लबका अध्यक्ष राजकपुर राउतले जानकारी दिए। प्रतियोगिता आयोजना गर्न करिब २४ लाख ३९ हजार खर्च हुने अनुमान गरिएको राउतले बताए।"
म्यानमारसँग बराबरी,६३औं मिनेटमा म्यानमारका फ्यो विनले हातले बल छोएपछि नेपालले पेनाल्टी पाएको थियो। जसलाई अन्जनले सदुपयोग गर्न सकेनन्। उनको प्रहार म्यानमारका गोलरक्षक जिन फ्योले बचाएका थिए। काठमाडौं (अन्नपूर्ण) : नेपाल र म्यानमारबीचको पहिलो फिफा अन्तर्राष्ट्रिय मैत्रीपूर्ण फुटबल खेल गोलरहित बराबरीमा सकिएको छ। शुक्रबार म्यानमारको घरेलु मैदान थुउन्ना रंगशालामा भएको खेलमा अन्जन विष्टले पेनाल्टीको सुनौलो अवसर गुमाउँदा नेपाल गोलरहित बराबरीमा रोकिएको हो। ६३औं मिनेटमा म्यानमारका फ्यो विनले हातले बल छोएपछि नेपालले पेनाल्टी पाएको थियो। जसलाई अन्जनले सदुपयोग गर्न सकेनन्। उनको प्रहार म्यानमारका गोलरक्षक जिन फ्योले बचाएका थिए। पेनाल्टीमा चुकेसँगै अन्जनले नेपालका लागि सबैभन्दा धेरै गोल गर्ने खेलाडीको कीर्तिमान बराबरी गर्ने मौकासमेत गुमाएका छन्। यो कीर्तिमान हरि खड्का र निराजन रायमाझीको नाममा छ। दुवैले १३ गोल गरेका छन्। अन्जनले अहिलेसम्म १२ अन्तर्राष्ट्रिय गोल गरिसकेका छन्। म्यानमारविरुद्धको मैत्रीपूर्ण खेलमा नेपालका दुई खेलाडीले डेब्यु गरेका थिए। नेपाली टोलीका मुख्य प्रशिक्षक अल्बर्टो एनेसले जिलेस्पीजंग कार्कीलाई पहिलो रोजाइमै मैदान पठाएका थिए। अर्का फरवार्ड हिसुब थपलियालाई भने दोस्रो हाफमा वैकल्पिक खेलाडीका रुपमा मैदान प्रवेश गराएका थिए। ८४ औं मिनेटमा हिसुबले अन्जन विष्टलाई प्रतिस्थापन गरेका थिए। जिलेस्पीजंग विभागीय टोली त्रिभुवन आर्मी र हिसुब जावलाखेलबाट व्यवासायिक फुटबल खेल्दै आएका छन्। अर्को महिना हुने लाओसविरुद्धको विश्वकप तथा एसिया कप छनोटको तयारीका लागि दुईवटा मैत्रीपूर्ण खेल खेल्न नेपाल म्यानमार पुगेको हो। दोस्रो मैत्रीपूर्ण खेल सोमबार हुनेछ।
सितोरियो करातेमा दावा,"निर्वाचित पदाधिकारी तथा सदस्यलाई निर्वाचन टोलीका प्रमुख गोपीबहादुर भण्डारी र नेपाल कराते महासंघका अध्यक्ष युवराज लामाले पद तथा गोपनियताको सपथ गराएका थिए। नेपाल सितोरियो कराते संघको नयाँ संशोधित विधान अनुरुप केही पदमा मनोनित गर्न बाँकी छ। काठमाडौं : बाराको निजगढमा भएको नेपाल सितोरियो कराते संघको दोस्रो साधारणसभा तथा महाधिवेशनबाट अध्यक्षमा दावा गुरुङ सर्वसम्मत रुपमा निर्वाचित भएका छन्। यसैगरी वरिष्ठ उपाध्यक्षमा मजेन्द्र सिंह, उपाध्यक्षमा राजीव थापा, किशोर भट्टराई र पाल्छाङ हेन्जन निर्वाचित भए। यस्तै सदस्यमा देवकुमार लामा, प्रकाशमोहन धौवडेल ,प्रेमलाल बोम्जन, विजयमान थापा, मिलनराज प्रसार्इं, हरिबहादुर घर्ती, राजेन्द्र बराल, हेमन्तकुमार मल्ल, मनिराम थापा, उमा महतो, विजय बस्नेत, धर्मप्रसाद न्यौपाने, विजय गुरुङ, मधु लामा, राधिका देउला, जानकी सेढाईं, कृष्ण गौतम, प्रेमबहादुर राना र ज्ञानबहादुर जिम्वा निर्वाचित भए। निर्वाचित पदाधिकारी तथा सदस्यलाई निर्वाचन टोलीका प्रमुख गोपीबहादुर भण्डारी र नेपाल कराते महासंघका अध्यक्ष युवराज लामाले पद तथा गोपनियताको सपथ गराएका थिए। नेपाल सितोरियो कराते संघको नयाँ संशोधित विधान अनुरुप केही पदमा मनोनित गर्न बाँकी छ। अब उपाध्यक्ष, महासचिव, सचिव, कोषाध्यक्ष र सल्लाहकारसहित अन्य थप सदस्य मनोनित गर्ने अधिकार अध्यक्षलाई दिएको छ। यसअघि साधारणसभाको उद्घाटन नेपालमा सितोरियो करातेका संस्थापक थानेश्वर राईले गरेका थिए।"
सबालेन्काको प्रतिद्वन्द्वी गौफ,"बेलारुसकी स्टार सबालेन्काले अमेरिकाकी म्याडिसन किजलाई ०६, ७६(७१) ७६ (१०५) ले स्तब्ध बनाउँदै पहिलो पटक फाइनलमा स्थान बनाएकी हुन्। न्युयोर्क : अमेरिकी (यूएस) ओपन टेनिस प्रतियोगिताको महिला एकलतर्फको उपाधिका लागि आर्यना सबालेन्का र कोको गौफ भिड्ने भएका छन्। बेलारुसकी स्टार सबालेन्काले अमेरिकाकी म्याडिसन किजलाई ०६, ७६(७१) ७६ (१०५) ले स्तब्ध बनाउँदै पहिलो पटक फाइनलमा स्थान बनाएकी हुन्। यसैगरी अमेरिकी स्टार गौफले चेक रिपब्लिककी कारोलिना मुचोवालाई ६४, ७५ ले पराजित गरिन्। महिला टेनिसको शीर्ष वरीयतामा फर्किन लागेकी बेलारुसकी टेनिस स्टार सबालेन्काले म्याडिसन किजलाई पराजित गर्न निकै संघर्ष गर्नुपरेको थियो। यूएस ओपनमा इगा स्विटेकले पराजय बेहोरेपछि दोस्रो वरीयताकी सबालेन्का विश्व नम्बर एक बन्न लागेकी हुन्। उनी यूएस ओपनपछि विश्व नम्बर एक बन्नेछिन्। न्युयोर्कमा सबालेन्का पहिलो पटक फाइनलमा पुगेकी हुन्। सन् २०१७ को यूएस ओपनकी उपविजेता किजले पहिलो सेटमा सबालेन्कालाई निकै दबाबमा राखेकी थिइन्। त्यसपछिका सेटमा पनि उत्कृष्ट प्रदर्शन गरे पनि नतिजा उनको पक्षमा आएन। सबालेन्का यसअघि यूएस ओपनको सेमिफाइनलबाट अघि बढ्न सकेकी थिइनन्। यसअघि उनी क्यानडाकी लेयला फर्नान्डिज र पोल्यान्डकी इगा स्विटेकसँग पराजित भएकी थिइन्। मैले यी हारलाई बिर्सिएको छैन। पहिलेको सेमिफाइनल खेलबाट मैले धेरै कुरा सिकेकी छु। खेलसँगै आफ्नो शारीरिक क्षमतामा पनि विशेष ध्यान केन्द्रि गरेकी छु, सबालेन्काले बिहीबार चिनियाँ खेलाडी झेङ किनवेनलाई क्वार्टरफाइनलमा पराजित गरेपछि भनेकी थिइन्, अहिले कोर्टमा थाक्ने समस्या पनि कम भएको छ। अब म जस्तोसुकै प्रतिस्पर्धाका लागि पनि तयार छु। सबालेन्काको तुलनामा गौफले सेमिफाइनलमा सहज जित निकालेकी थिइन्। गौफ र कारोलिना मुचोवाबीचको खेल चलिरहँदा जलवायु परिवर्तनका विषयलाई लिएर प्रदर्शन गरिएको थियो। सो प्रदर्शनका लागि ४९ मिनेटसम्म खेल रोकिएको थियो। प्रदर्शनकारीले पेट्रोलियमलगायत जीवाष्म इन्धनको प्रयोगमा रोक लगाउनु पर्ने आवाज उठाउँदै प्रदर्शन गरेका थिए। २० वर्षीया गौफ पनि पहिलो पटक यूएस ओपनको फाइनलमा पुगेकी हुन्।"
नुवाकोटमा विकासको ठूलो सम्भावना छः अर्थमन्त्री डा महत,"नुवाकोट : अर्थमन्त्री डा प्रकाशशरण महतले राजधानी काठमाडौंसँग जोडिएको नुवाकोटमा विकासको ठूलो सम्भावना रहेको बताएका छन्। नेपाली कांग्रेस जिल्ला कार्य समिति नुवाकोटले आयोजना गरेको शुभकामना आदानप्रदान तीज विशेष कार्यक्रममा बोल्दै मन्त्री डा महतले चीनसँग जोडिएको रसुवागढी धेरै टाढा नभएको र व्यापार, पर्यटन, कृषि र उद्योग व्यवसायमा अथाह सम्भावना रहेको बताए। अर्थमन्त्री महतले भने, नुवाकोट खाद्यान्नमा आत्मनिर्भर छ। निर्यातका वस्तु धेरै छन्। कृषि उत्पादकत्व बढाउन यसपटकको बजेटमा उत्पादनमा अनुदानको व्यवस्था गरिएको छ। कागज बनाएर अनुदान खाने हो प्रवृत्ति अन्त्य भयो। अब उत्पादन देखाएर अनुदान पाउने प्रस्ताव गरेका छौं। कृषि मन्त्रालयलाई लागू गर्नुस् भनेका छौं।' कृषि उत्पादन, फलफूल खेती, चिया कफीलगायत तमाम कृषि उत्पादनको नुवाकोटमा सम्भावना रहेको उनको भनाइ छ। 'त्यसमा पनि महिला दिदी बहिनीहरुले अगुवा गर्नुपर्छ। महिला दिदी बहिनीहरूकै नाममा हामीले औद्योगिक पार्कको पाँचखालमा घोषणा गरेका छौं। त्यसको एक्सटेन्सन नुवाकोटमा पनि हुनुपर्छ', उनले भने। बाटोको सञ्जाल निर्माणमा केही समयदेखि नुवाकोटमा अवरुद्ध छ। 'पहिला लगानी भएको थियो। बीचमा अवरुद्ध भयो। अहिले सुरु हुन थालेको छ। त्रिशुलीबालाजु सडकमा नेपाल सरकारले नै कार्यान्वयन गर्ने गरी बजेट परेको छ। गंगटेबाट समुन्द्रटार हुँदै भञ्ज्याङसम्म पुग्ने सडकमा यथेस्ट बजेट परेको छ। चाहे सूर्यगढी जाने बाटो होस् वा विभिन्न गाउँपालिका जाने बाटोमा बजेट परेको छ,' अर्थमन्त्री महतले भने। ढिकुरे सिँचाइको निर्माण भइसकेपछि १२ महिना नै सिचाइँको सुनिश्चिता हुने उनले बताए। त्यसलाई समयमै ठेक्का लगाएर कार्यान्वयन गर्नुका लागि उनले आग्रह गरे। विदुर नगरपालिकामा ढललगायत निकासको समस्या न्यूनीकरणका लागि ६५ करोड रुपैयाँको बजेट सुनिश्चित गरेको जानकारी दिए। छहरेटोखा सुरुङ मार्ग लामो समयदेखि चर्चामा रह्यो। यसलाई निर्णायक मोडमा पुर्याउनुपर्छ भनेर मैले एक अर्ब बजेट राखेको छु। यद्यपि यो ५० अर्ब लाग्ने आयोजना हो। अहिलेको प्रयासले पुग्दैन। प्रधानमन्त्रीज्यूको टोली चीन भ्रमणमा जाँदैछ। हामीले यो सुरुङमार्ग निर्माणमा चीन सरकारको सहयोग मागेका छौं। त्यो भयो भने यसले पूर्णता पाउँछ। यो निर्माणमा समय लाग्छ, त्यसैले धैर्यताको आवश्यकता छ, उनले भने।"
विषादी परीक्षणबिना भित्रिँदै तरकारी,"परासी : भारतसँग सिमाना जोडिएका नवलपरासीका सीमा नाकाहरूबाट दिनहुँजसो ठूलो मात्रामा तरकारी भित्रिने गरेको छ। त्यसरी भित्रिने आलु, प्याजलगायतका हरियो तरकारी जिल्लामा लाग्ने हाटबजारमा पुर्याइन्छन्। विषादी परीक्षणबिना भित्र्याइएका तरकारी उपभोक्ताले खान बाध्य छन्। मोटरसाइकल र साइकलमा लोड गरेर भित्र्याइने भएकाले सीमा नाकामा रहेका प्रहरी र सशस्त्र प्रहरीले तरकारीलाई खासै चासो दिने गरेका छैनन्। खुलेआम रूपमा भित्रिने तरकारी नियन्त्रणका लागि भन्सार कार्यालयले पनि वास्ता गरेको पाइन्न। त्यसरी भित्र्याइएका तरकारी बरामद गरेपछि परीक्षण गर्नुपर्ने र परीक्षण प्लान्ट नभएका कारण भन्सारले वास्ता नगरेको बताइएको छ। व्यावहारिक रूपमै छाड्ने गरिएको एक भन्सार कर्मचारी बताउँछन्। भारतबाट तरकारी भित्रिने गरेको महेशपुर भन्सार कार्यालयका प्रमुख बुद्धिकुमार चुँडाल स्वीकार गर्छन्। मूल नाकाबाट भित्रिँदैनन्। भित्री बाटो हुँदै जाने गरेको सुनेका छौं। ठूलो मात्रामा आएको जानकारी पाउँदा गएर बरामद गर्ने गरेका छौं, चुँडालले भने। तरकारी बरामद गर्दा कारबाही गर्न समस्या भएको उनको भनाइ छ। महेशपुर भन्सार मूल भन्सार हो। मूल भन्सार भए पनि तरकारी परीक्षण गर्ने प्लान्ट छैन। प्लान्ट भए परीक्षण गरेर विषादी भए, नभएको प्रस्ट भएपछि सोही अनुरूप प्रक्रिया चाल्ने हो। नभएकाले समस्या छ, कार्यालय प्रमुख चुँडालले भने। ठूलो मात्रामा तरकारी बरामद हुँदा परीक्षणका लागि भैरहवा भन्सार कार्यालय पठाउने गरिएको चुँडालले बताए। कहिलेकाहीँ बरामद भएका तरकारीलाई व्यावहारिक रूपमा जरिबाना लिएर छाड्ने गरिएको उनको भनाइ छ। खुलेआम भित्रिने तरकारी नियन्त्रण गर्न भन्सारको बेवास्ता मूल भन्सारमै तरकारी परीक्षण गर्ने प्लान्ट छैन यसैबीच बर्दघाट नगरपालिकाले बरामद गरेको पाँच सय केजी बढी तरकारी आवश्यक कारबाहीका लागि महेशपुर भन्सारमा पठाएको थियो। परीक्षण गर्ने प्रविधि नहुँदा समस्या भएको कार्यालय प्रमुख चुँडालले बताए। परीक्षणबिना तरकारी नष्ट गर्ने कुरा भएन, तरकारी बोकेका मोटरसाइकललाई सवारीसाधनमा लाग्ने शुल्क र तरकारीलाई यात्रुले ल्याएको भन्दै व्यावहारिक रूपमा भन्सार लिएर छाडियो, कार्यालय प्रमुख चुँडालले भने। तरकारी परीक्षण प्लान्टको माग गरे पनि अहिलेसम्म व्यवस्था हुन नसकेको भन्सार कार्यालयले जनाएको छ।"
रैथाने बाली बिउ बैंक,"हाइब्रेड बिउबिजनको प्रयोगले पुर्खौदेखि उत्पादन गर्दै आइरहेका स्थानीय बाली संकटमा बागलुङ : बागलुङको बरेङ गाउँपालिकामा रैथाने बाली जोगाउन बिउ बैंक स्थापना गरिएको छ। बरेङ गाउँपालिका२ हुग्दीशिरस्थित पुरुषोद्वय माध्यमिक विद्यालयमा पुर्खौंदेखि उत्पादन गर्दै आइरहेको स्थानीय रैथानी बाली जोगाउनका लागि बिउ बैंकको स्थापना गरिएको हो। बरेङ गाउँपालिकाले आयातित हाइब्रेड बिउबिजनको प्रयोगले पुर्खाैंदेखि उत्पादन गर्दै आइरहेका स्थानीय बालीहरू संकटमा परेको भन्दै लोपोन्मुख बालीको संरक्षण तथा प्रवद्र्धन गर्न बालीविज्ञान विषय अध्यापन हुँदै आएको विद्यालयमा बिउ बैंकको स्थापना गरेको हो। बिउ बैंकको स्थापनाले पालिकामा कृषकले परम्परागत रूपमा लगाउने गरेका स्थानीय लोपोन्मुख बालीनाली तथा फलफूलको संरक्षण तथा प्रवद्र्धन हुने अपेक्षा लिइएको गाउँपालिकाका अध्यक्ष कृष्णप्रसाद शर्माले बताए। लोप हुन लागेका सेतो भट्ट, कालो भट्ट, रातो भट्ट, भट्टे सिमी, सराद्धे सिमी, घिउ सिमी, सेतो कोदो, कोदो, जौं, मेवा, मरिच, चम्सुर, सेतो मकैलगायतका विभिन्न किसिमका झन्डै ६० प्रकारका स्थानीय बिउ संरक्षण गरिएको विद्यालयका प्रधानाध्यापक मनबहादुर श्रीसले बताए। उनका अनुसार आउँदो वर्ष झन्डै एक दर्जन स्थानीय बिउ कृषकलाई उपलब्ध गराउने विद्यालयको तयारी छ। कृषकले हाइब्रिड बिउ प्रयोग गर्दा बढी विषादी प्रयोग गर्ने र त्यसले उपभोक्ताको स्वास्थ्यमा नकारात्मक असर पर्ने भएकाले बिउ बैंकमार्फत स्थानीय बालीको संरक्षण गर्न लागिपरेको गाउँपालिका अध्यक्ष शर्माले बताए। उनले जस्तोसुकै परिस्थितिमा पनि कृषकलाई बिउविहीन नबनाउनका लागि स्थानीय स्तरमा रहेका बिउको संरक्षणमा लागि परेको बताए। साम्राज्यवादी मुलुकले किसानको हातबाट बिउ खोसेर बिउविहीन किसान बनाउने नीति लिएका छन्, गाउँपालिका अध्यक्ष शर्माले भने, जस्तोसुकै परिस्थितिमा पनि कृषकलाई बिउविहीन नबनाउनका लागि बरेङ गाउँपालिका स्थानीयस्तरमा रहेका बिउको संरक्षणमा लागिपरेको छ।"
पोखरा अन्तर्राष्ट्रिय विमानस्थलमा ड्रुक एयरको व्यावसायिक उडान,"कास्की : भुटानको रोयल भुटान एयरलाइन्स ड्रुक एयरले पोखरा अन्तर्राष्ट्रिय विमानस्थलमा आज पहिलोपटक व्यावसायिक उडान भरेको छ । भुटानको राजधानी थिम्पुस्थित पारो विमानस्थलबाट चालक दलका सदस्य र तीन यात्रुसहित आज बिहान ६:४० बजे पोखरा ओर्लिएको सो जहाज यहाँबाट ८:१५ बजे ४२ यात्रु बोकेर थिम्पु नै फर्किएको हो । पोखरा अन्तर्राष्ट्रिय विमानस्थल सञ्चालनमा आएको आठ महिनापछि पहिलोपटक अन्तर्राष्ट्रिय व्यावसायिक उडान भएको पोखरा विमानस्थलले जनाएको छ । गत पुस १७ गते अङ्ग्रेजी नयाँ वर्षको पहिलो दिन पोखरा विमानस्थलको उद्घाटन गरिएको थियो । पोखराबाट थिम्पु जान लागेका पर्यटकलाई पोखरा विमानस्थलमा खादा तथा माला लगाएर बिदाइ गरिएको थियो । गण्डकी प्रदेशका उद्योग, पर्यटन, वन तथा वातावरणमन्त्री दीपेन्द्रबहादुर थापा, पोखरा महानगरका प्रमुख धनराज आचार्य, पोखरा पर्यटन परिषद्का अध्यक्ष पोमनारायण श्रेष्ठ, पर्यटन व्यवसायीलगायतले यात्रुको बिदाइ गरे । पोखरा विमानस्थलका प्रमुख देवचन्द्रलाल कर्णले अन्तर्राष्ट्रिय उडानबाट विमानस्थलले पहिलोपटक आम्दानी गरेको बताए । उनका अनुसार प्रतियात्रु रु तीन हजार विमानस्थललाई आम्दानी भएको छ । उनले भने, यो पोखराको पहिलो कमर्सियल उडान हो । यसलाई हामी रेभेन्यु फ्लाइट भन्छौँ, चार्टरको रूपमा आएको हो । यसका लागि मेहनत गरेका थियौँ, कम्पनीलाई राम्रो सुविधा दिन्छौँ भनेर प्रतिबद्धता गरेका थियौँ, यसबाट उनीहरू कन्भिस भएर आएका हुन् । राससका अनुसार भारत, नेपाल र भुटान घुम्ने गरी आएका अमेरिकी पर्यटक ड्रुक एयर चार्टर गरी थिम्पु पुगेका हुन् । जहाज भारतीय एजेन्सीले नै चार्टर गरेका थिए । उनीहरू तीन दिन पोखरामा बसेर प्याराग्लाइडिङलगायत गतिविधिमा सामेल भएका थिए । काठमाडौँबाट उनीहरू आठ हेलिकोप्टरमा पोखरा आएका हुन् । पोखरा अन्तर्राष्ट्रिय विमानस्थल सञ्चालनमा आए पनि नियमितरुपमा अन्तर्राष्ट्रिय उडान अझै हुनसकेको छैन । विमानस्थल आन्तरिक उडानमा सीमित छ । यसअघि चीनको सिचुआन एयरलाइन्सले पोखरामा पहिलो चार्टर उडान गरेको थियो ।"
स्वदेशी र विदेशी लगानीले देशको विकास,"काठमाडौं : प्रधानमन्त्री एवं लगानी बोर्डका अध्यक्ष पुष्पकमल दाहालले मुलुकलाई समृद्ध बनाउनका लागि स्वदेशी तथा विदेशी लगानी आवश्यक भएको बताएका छन्। लगानी बोर्ड नेपालको १२औं वार्षिकोत्सवको अवसरमा आयोजित समारोहमा प्रधानमन्त्रीले रोजगारी र उत्पादन वृद्धि गर्दै उच्च, दिगो र फराकिलो आर्थिक वृद्धिमार्फत समावेशी र उत्पादनशील विकासको आधार सिर्जना गर्न स्वदेशी तथा विदेशी लगानी अपरिहार्य रहेको उल्लेख गरे। लगानीको वातावरण सुधार गरी सरकारले लगानीकर्ताका हरेक चासो, सरोकार र समस्यालाई सम्बोधन गर्दै आएको र त्यसलाई आगामी दिनमा अझै प्रभावकारी बनाउने कुरामा उनले विशेष जोड दिए। उनले लगानी बोर्डमार्फत सार्वजनिकनिजी साझेदारी र निजी प्रत्यक्ष लगानीका परियोजना कार्यान्वयनले गति लिएको उल्लेख गरे। त्यस्तै, लगानी बोर्डका उपाध्यक्ष एवं अर्थमन्त्री डा प्रकाशशरण महतले विदेशीसहित ठूलो निजी लगानी आकर्षित गर्न आवश्यक रहेको बताए। उनले सार्वजनिकनिजी साझेदारी र प्रत्यक्ष निजी लगानीमा पूर्वाधार र उत्पादनमूलक उद्योग सञ्चालन गर्नुपर्ने आवश्यकता औंल्याए। लगानी बोर्डले स्थापनाको १२ वर्षमा ऊर्जा क्षेत्रका २८ र गैर ऊर्जा क्षेत्रका १४ परियोजना गरी कुल ४२ परियोजनाका लागि १२ खर्ब ५० अर्ब रुपैयाँबराबरको लगानी स्वीकृत गरेको छ। यस अवधिमा ५ खर्ब २५ अर्ब रुपैयाँबराबरको लगानी परिचालन भएको छ। त्यस्तै ६ हजार र ३ हजारटन प्रतिदिन उत्पादन क्षमता रहेका क्रमशः होड्सी शिवम् सिमेन्ट र हुवासिन सिमेन्ट परियोजना व्यावसायिक सञ्चालनमा आएका छन्। धरानमा बेस्ट टु इनर्जी परियोजना निर्माण पूरा भई सञ्चालनमा आएको उल्लेख गरेको छ। बोर्डका अनुसार ९०० मेगावाटको अरुण३ जलविद्युत् परियोजना, २१६ मेगावाटको माथिल्लो त्रिशूलीलगायतका परियोजना कार्यान्वयनका क्रममा छन् भने ९०० मेगावाटको माथिल्लो कर्णाली जलविद्युत् परियोजना तथा ६६९ मेगावाटको तल्लो अरुण जलविद्युत् परियोजनाको परियोजना विकास सम्झौता सम्पन्न भई वित्तीय व्यवस्थापनको क्रममा रहेका छन्। ४५० मेगावाटको सेती नदी६ सहित राष्ट्रिय गौरवको ७५० मेगावाटको पश्चिम सेती जलविद्युत् परियोजना अध्ययन तथा विकासका लागि एनएचपीसीसँग समझदारी भई विस्तृत परियोजना प्रतिवेदन (डीपीआर) को तयार भइरहेको बताइएको छ। यसका साथै ३२७ मेगावाटको अपर मस्र्याङ्दी२ जलविद्युत् परियोजनाको डीपीआर मूल्यांकन भइरहेको छ र पीडीएको तयारीसमेत सुरु भएको बोर्डले जनाएको छ। नेपालमा पहिलो पुस्ताको विदेशी लगानीकर्ताको रूपमा परिचित डाबर नेपालले उत्पादन वृद्धि र विविधीकरणका लागि ९ अर्ब ६८ करोड रुपैयाँबराबरको पुनर्लगानी गर्ने भएको छ। लगानी बोर्डको ५५औं बैठकबाट चीन नेपाल मैत्री औद्योगिक पार्क परियोजनाको पीडीएका लागि वार्ता समितिले कार्य थालनी गरेको बताइएको छ।"
"वन्यजन्तुले किसान हैरान : पाकेको बाली वन्यजन्तुले खाइदिन्छन्, राहत पाउँदैनन् गरिब किसान","कृषि प्रधान देशमा, किसानलाई दुःखैदुःख। कहिले मल नपाइने, कहिले बिउ नपाइने। जेनतेन बाली हुर्कायो, त्यो पनि भित्र्याउन नपाइने। कतै बँदेलले बालीनाली नष्ट गरिदिन्छ, त कतै बाँदरले खाइदिन्छ। भित्र्याउन ठिक्क पारेको बेला वन्यजन्तुले नष्ट गरेपछि किसानले के गर्ने ? क्षतिपूर्ति मागौं, सरकारले जम्मा १० हजार दिने भनेको छ। त्यति रकमले त बिउमा भएको खर्च पनि उठ्दैन। अर्कोतिर, त्यही १० हजार लिन पनि दशथरी सास्ती भोग्नुपर्छ। पछिल्लो समय मुलुकभर बाँदर र बँदेलबाट देशभरैका किसान पीडित छन्। तर, वन्यजन्तु रोकथामका लागि सरकारले ठोस कार्यक्रम बनाएको छैन। संघीय संसद्को कृषि, सहकारी तथा प्राकृतिक स्रोत समितिमा वन्यजन्तुको आतंकबारे छलफल भयो। तर ठोस निष्कर्ष निस्केन। समिति सभापति आरजु राणा देउवाले बाँदर नियन्त्रणका लागि नयाँ उपायको खोजी गर्नुपर्ने सुझाव सरकारलाई दिइन्। उनले बाँदरको संख्या घटाउन परिवार नियोजन विकल्प हुन सक्ने सुझाव दिएकी थिइन्। सधैं बाँदरकै दुःख भोजपुरका किसानले बर्सेनि भोग्दै आएको समस्या हो बाँदरको आतंक। जब अन्नबाली पाकेर भित्र्याउने बेला हुन्छ, जंगलबाट बाँदरको बथान आउँछ र क्षणभरमै भएभरको बालीनाली नष्ट गरिदिन्छ। बाँदरले पाकेको मकैबाली सिध्याउने, च्यातिदिने, बिगारिदिने गर्छ। भोजपुर५ बोखिम मुडेका पर्कट कार्की दुई सयदेखि तीन सयको हाराहारीमा बाँदरको हूल आउने र पाकेका मकैबाली नष्ट गर्ने गरेको बताउँछन्। टेम्केमैयुङ ५, खावा, केराबारीका भगतमान राईलाई पनि मकैबाली जोगाउने चिन्ता जहिल्यै हुन्छ। उनले दुई वर्ष त एक दाना पनि मकै भित्र्याउन पाएनन्। बाँदरले १४ रोपनीको मकै सखाप पारेपछि घरमा एक गेडा अन्न पनि भएन। अहिले पनि उनी मकैबारीमै दिनरात पहरा दिन्छन्। बाँदरले हैरान दिएपछि वैकल्पिक समाधानका लागि खोर बनाउने, बुख्याँचा राख्नेसमेत गरे। तर पनि कुनै डेग चलेन। हैरानी उस्तै छ। महिला र बालबच्चालाई घर छाड्न सुरक्षा नहुने भएपछि बसाइँ जानुको विकल्प नभएको रामप्रसाद राई गाउँपालिका४, दलगाउँकी जुना दर्जी सुनाउँछिन्। घर बसौं न अन्न राखिदिन्छ, न सामान नै। ग्वारग्वार्ती पस्छन्। खेत गयो बाँदर, घर आयो बाँदर उनले भनिन्, जताततै बाँदरैबाँदर, पक्रिने मार्ने कुनै कानुन पनि छैन। अन्तिममा बसाइँ नै जानुपर्ने स्थिति बनाएको छ। बाँदर नआउने ठाउँतिर बसाइँ सर्नुपर्ने स्थिति आएको छ। जंगली बाँदरमात्र नभई भालु, दुम्सीले पनि अन्नबालीमा नोक्सानी पुर्याउने गरेको टेम्केमैयुङ गाउँपालिका२, छिनामखु रुमलाका फुर्तेन्जी शेर्पाले सुनाए। पोहोरसाल मात्रै उनको २५ रोपनीमा लगाएको मकै बाँदर र भालुले सखाप पारेको थियो। भालुले मकै सिध्याउने भएपछि उनी रातभर पहरा दिएरै यो वर्षको पनि मकै रुँघ्ने गरेका छन्। तर, सरोकारवाला निकायले वन्यजन्तुको आतंकबाट किसानलाई छुट दिलाउन बेवास्ता गरेको कृषक तीर्थप्रसाद प्रधानको गुनासो छ। जंगली जनावरले नष्ट गरेको बालीनालीको क्षतिपूर्ति दिने व्यवस्था जिल्लाका ९ वटै स्थानीय तहले गर्न सकेका छैनन्। टेम्केमैयुङ गाउँपालिकाकी उपप्रमुख रमादेवी राईका अनुसार बाँदरको समस्या न्यूनीकरणका लागि खोर व्यवस्थापनमा बजेट छुट्ट्याए पनि क्षतिपूर्तिका लागि कुनै ठोस योजना छैन। बाँदरबाट हुने अन्नबालीको क्षतिपूर्ति व्यवस्थापनका लागि राज्यले नै नयाँ योजना ल्याए हुन्थ्यो, हाम्रो जस्तो ग्रामीण क्षेत्रमा ठूलो बजेट नहुनाले किसानलाई क्षतिपूर्ति दिन सकेका छैनौ, उनले भनिन्। मधेसका किसानलाई बँदेल र नीलगाईकै डर मधेस प्रदेशका आठै जिल्लामा बँदेल र नीलगाईजस्ता जंगली जनावरको आतंकबाट किसान पीडित हुने गरेका छन्। रौतहटको दुर्गाभगवती गाउँपालिका भलोहियामा किसानहरूले खेतबारीमा धनियाँ, केरा, आलुलगायतका फसल लगाउनै छाडेको बताउँछन्। पहिलापहिला त खेतमा यति धेरै धनियाँ फल्थ्यो कि वर्षैभरि घर परिवारका लागि बचाएर बाँकी रहेको हटियामा बेचेर राम्रो रकम आउँथ्यो। तर, अहिले त्यो अवस्था छैन, भलोहियाका चन्दन झा भन्छन्, अहिले खेतबारीमा नीलगाईले आतंक मच्चाएको छ। कुनै पनि बाली सप्रिनै दिँदैन। जनावर धपाउँदै आपत् हुन्छ। धनुषाको बटेश्वर गाउँपालिकामा बाँदरले उधुम मच्चाउन थालेपछि किसानको रातदिन खेतमै बित्न थालेको छ। धनुषाकै विदेह नगरपालिकामा बँदेल र नीलगाईले बालीनाली सप्रिनै नदिएपछि किसानलाई निकै सास्ती व्यहोर्न थालेका छन्। जुनसुकै बाली लगाउँदा पनि नीलगाई र बँदेलले खाइदिन्छ, रामचन्द्र महतो भन्छन्, यी जनावरहरूलाई न त नियन्त्रण गर्न सकेका छांै, न त यिनको आतंकबाट जोगिन सकेका छौं। नीलगाई र बँदेललाई संरक्षित जनावरको सूचीमा राखिएको छ। यी जनावरलाई मार्न पाइँदैन। तर जंगली जनावरहरूले नष्ट गरेको बालीनालीको क्षतिपूर्ति स्थानीय सरकार, प्रदेश सरकार वा अन्य कुनै निकायले नदिँदा किसान थप पीडामा छन्। वन फँडानी बढेपछि जंगली जनावरहरू आहार खोज्दै खेतमा पस्ने गरेको वन अधिकृत सुरेश शर्मा बताउँछन्। यी जनावरहरूलाई मार्नुभन्दा पनि यिनीहरूको बासस्थान कसरी सुरक्षित गर्ने तथा बस्ती र खेतमा पस्नबाट कसरी रोक्ने भनेर तीनै तहको सरकारले नीति बनाउनुपर्छ, शर्माले भने। जनावर रोक्न तारबार चितवन राष्ट्रिय निकुञ्ज र पर्सा राष्ट्रिय निकुञ्जबाट आउने जंगली जनावरका कारण मध्यवर्ती क्षेत्रका बासिन्दा हैरान छन्। जंगली जनावरले बालीनाली नष्ट गर्ने र ज्यानै लिनेसम्मका घटना बढेका छन्। पछिल्लो समय बढ्दै गएको मानव र वन्यजन्तुको द्वन्द्वले गर्ने धनजनको क्षतिलाई न्यूनीकरण गर्न बागमती प्रदेश सरकारले निकुञ्ज नजिक रहेका बस्तीमा तारबार लगाउने काम गरेको छ। त्यसका लागि प्रदेश सरकारले चालू आर्थिक वर्ष २०८००८१ मा ३ करोड रुपैयाँ बजेट विनियोजन गरेको छ। प्रदेश सरकारले आर्थिक वर्ष २०८००८१ मा चितवन राप्ट्रिय निकुञ्ज र मध्यवर्ती क्षेत्रका स्थानीयसँग समन्वय गर्दै चितवनको खैरहनी नगरपालिका स्थित १२ नं वडा र राप्ती नगरपालिका ६ र ८ नं वडामा दुई करोड रुपैयाँ विनियोजन गरिएको कृषि तथा पशुपन्छी विकास मन्त्रालयका सूचना अधिकारी अनुप अधिकारीले बताए। यस्तै प्रदेश सरकारले नुवाकोट जिल्लामा रहेको तादी गाउँपालिका ४ स्थित काउले भंगेरीमा र दुब्चेश्वर ६ नं वडामा एक करोड विनियोजन गरेको छ। बागमती प्रदेश सरकारले मानव र वन्यजन्तुबीचको द्वन्द्वले मानवमा पारेको असरसँगै कृषि क्षेत्रमा हुने गरेको क्षतिलाई मध्यनजर गर्दै विभिन्न काम गर्दै आइरहेको मन्त्रालयले जनाएको छ। प्रदेश सरकारले आर्थिक वर्ष २०७५०७६ मा चितवनमा एक किलोमिटर तारजाली गरेको थियो। आर्थिक वर्ष २०७६०७७ मा दुई दशमलव तीन किलोमिटर, आर्थिक वर्र्ष २०७७०७८ देखि २०७६०७७ मा आठ दशमलव पाँच किलोमिटर तारजाली र बाँध बनाएको मन्त्रालयले जनाएको छ। यस्तै आर्थिक वर्ष २०७८०७९ मा एक दशमलव ९६ किलोमिटर र आर्थिक वर्ष २०७९०८० मा दुई दशमलव ५९ किलोमिटर गरी हालसम्म १३ दशमलव ०५७ किलोमिटर तार जालीका साथै बाँध निर्माण गरेको मन्त्रालयले बताएको छ। वन्यजन्तुबाट १५ सय ७४ वटा पशुधन क्षति गण्डकी प्रदेशमा बाँदरले फलफूल, तरकारी, अन्नबालीलगायतमा क्षति पुर्याउने गरेको छ। बाँदरले खेतीपाती खाएर नष्ट गर्ने भएकाले गाउँका किसानले खेती गर्नै छोडेको अवस्थासमेत छ। खेतीपातीमा बाँदर आतंककै कारण कति बाली नोक्सान भयो र बाँदरकै कारण कति जमिन बाँझो छ भन्ने तथ्यांक अहिलेसम्म नभएको वन निर्देशनालयले जनाएको छ। गण्डकी प्रदेशमा आर्थिक वर्ष २०७९०८० मा वन्यजन्तुबाट गाई, भंैसी, गोरु, भेडा, बाख्रालगायत पशुधनको क्षतिको संख्या १ हजार ५ सय ७४ छ। १ हजार १ सय ७ वटा विभिन्न घटनामा १ हजार ५ सय ७४ वटा घरपालुवा जनावरको मृत्यु भएको हो। मकै नपाकुन्जेल बोट समाएर बस्नुपर्छ लुम्बिनी प्रदेशका पहाडी जिल्लाहरूमा बाँदरले किसानलाई हैरानी दिएको छ। पाकेको बाली भित्र्याउन नपाई किसानहरूको खेतबारीबाट बाँदरले नष्ट गर्ने गरेको छ। गुल्मी, प्यूठान, अर्घाखाँची, रोल्पा, पाल्पा, पूर्वी रुकुम र दाङका पहाडी क्षेत्रहरूमा बाँदरको बिगबिगी छ। किसानका खेतबारीमा अहिले मकै छ। बाँदरले सबैभन्दा धेरै तनाव यही मकै भित्र्याउने समयमा दिने गरेको किसानहरूको प्रतिक्रिया छ। मैले जान्दा बुझ्दासम्म बाँदरले सताइरहेको छ, छत्रकोट गाउँपालिका २ पल्लीकोटका सागर टण्डनले भने, गाउँमा किसानहरूलाई सबैभन्दा समस्याको विषय बाँदर बनिरहेको छ। उनले गाउँमा किसानको मकै, कोदो, केराउ, मुला, आलु, सुन्तला, अम्बा, केरा, उखु र नास्पातीसमेत नष्ट गर्ने गरेको छ। बाँदरले खेतमा पाकिरहेको धानमा समेत क्षति पुर्याउने गरेको किसानहरू दुःखेसो गर्छन्। काँचोमात्र होइन पाकेको बाली पनि बाँदरले खान दिएन, मालिका गाउँपालिका ५ छाप गुल्मीकी गीता अधिकारीले भनिन्, नयाँ जनप्रतिनिधि आए पनि बाँदर धपाउने कार्यक्रम केही ल्याएनन्। बाँदरकै कारण गाउँमा खेतीपाती गर्नेहरू बर्सेनि घट्दै जान थालेको किसानहरू सुनाउँछन्। खेतीबालीको सधैं पिरलो बर्दिया राष्ट्रिय निकुञ्जको मध्यवर्ती क्षेत्र तथा खाता जैविक मार्गका स्थानीयलाई वन्यजन्तुबाट बालीनाली जोगाउने सधैं पिरलो छ। दुःख गरेर अनाज लगायो स्याहार्ने बेलामा रित्तै हात। सरकारले पीडित समुदायलाई क्षतिको राहत दिने गरे पनि प्रक्रिया झन्झटिलो हुँदा किसानहरू दिक्क छन्। बाँदरले पाकेको मकैबाली सिध्याउने, च्यातिदिने, बिगारिदिने गर्छ। मधेस प्रदेशका आठै जिल्लामा बँदेल र नीलगाईजस्ता जंगली जनावरको आतंकबाट किसान पीडित हुने गरेका छन्। नीलगाई र बँदेललाई संरक्षित जनावरको सूचीमा राखिएको छ। जंगली जनावरहरूले नष्ट गरेको बालीनालीको क्षतिपूर्ति स्थानीय सरकार, प्रदेश सरकार वा अन्य कुनै निकायले नदिँदा किसान थप पीडामा छन्। गण्डकी प्रदेशमा खेतीपाती खाएर नष्ट गर्ने भएकाले गाउँका किसानले खेती गर्नै छोडेको अवस्था छ। भारतको कर्तनियाघाट वन्यजन्तु आरक्ष र बर्दिया राष्ट्रिय निकुञ्ज जोड्ने खाता जैविकमार्ग वन्यजन्तुको अत्यधिक ओहोरदोहोर गर्ने क्षेत्र हो। जसका कारण पनि स्थानीय चपेटामा परेका छन्। खाता क्षेत्रमा बाँदर, हात्ती, बँदेलले यतिखेर मकैलगायत धानबाली नोक्सान गर्ने गरेको खाता समन्वय समिति बर्दियाका अध्यक्ष हरि गुरुङले बताए। वन कार्यालयले विद्युतीय तारबार लगाए पनि अधिकांश क्षेत्रमा छेकबार नहुँदा नोक्सानी हुने क्रम बढ्दो छ। वन्यजन्तुको समस्या धेरै छ। राज्यले उचित क्षतिपूर्ति पनि दिनुपर्छ, उनले भने। वन्यजन्तुले खाइदिन्छन् किसानको गास दैलेखको भैरवी२ का तुलाराम विष्टको बारीमा मकै पाक्दै थियो। तर जंगली बँदेल र बाँदरले खाएर सखाप पारिदिए। केही साताभित्र भित्र्याउने तयारीमा रहेको मकै जंगली जनावरले खाइदिएपछि विष्टको परिवारलाई अब वर्षभररि कसरी छाक टार्ने भन्ने चिन्ताले पिरोलेको छ। पाक्दै गरेको मकै जोगाउन बारीमै कुरेर बस्दासमेत जंगली जनावरबाट जोगाउन नसकिएको विष्टले दुःखेसो पोखे। सुर्खेतको बराहताल१ का सुर्जा कार्कीको पाक्दै गरेको बाली बाँदरले नोक्सान गरेका छन्। वर्षभरि खाने अन्न बारीमै बाँदरलगायतका जंगली जनावरले सखाप पारेपछि उनलाई निद्रा पर्न छाडेको छ। जंगली जनावरले हाम्रो गाँस नै खोसे, उनले भनिन्, जब बाली पाक्न थाल्छ, तब जंगली जनावरले नोक्सान गरिदिन्छन्। कहिल्यै पनि राम्रोसँग बाली भित्र्याउन पाउँदैनौं। जंगली जनावरबाट वर्षौंदेखि आफूहरू हैरान भए पनि सरकारले क्षतिपूर्ति र राहत नदिएको उनको गुनासो छ। वर्षभरि खाने अन्न भित्र्याउने बेलामा बाँदरले बारीमै मकै सखाप पार्न थालेपछि जाजरकोटको नलगाड नगरपालिका४ पिपलचौरका मगबहादुर सिंहलाई अब परिवारको छाक कसरी टार्ने भन्ने चिन्ता छ। हिजोआज बाँदर धपाउनकै लागि उनी दिनभर बारीमै बस्छन्। बाँदरले मकै खाइदिने र नष्ट गर्न थालेपछि मकै जोगाउन उनले बारीमै कुर्नु परेको हो। कर्णालीका किसानलाई बर्सेनि जंगली जनावरको आतंक झेल्नुपर्ने बाध्यता छ। वर्षात्को समयमा मुख्य खेती धान र मकै तथा हिउँदको समयमा गहुँलगायतका बाली पाक्नै लाग्दा जंगली जनावरले नोक्सान गर्दै आएका छन्। बाँदर धपाउन चौकीदार बाँदरले पाक्दै गरेको बाली नष्ट गर्न थालेपछि जुम्लामा चौकीदार राखिएको छ। सिंजा गाउँपालिका६ भादगाउँका स्थानीयले बाली जोगाउनका लागि गाउँमा चौकीदार राखेका हुन्। पाक्दै गरेको बाली बाँदरले सखाप पार्न थालेपछि स्थानीयले पारिश्रमिक दिने गरी चौकीदार राखेका हुन्। स्थानीय चक्रबहादुर रावतले बाँदरले बाली सखाप पार्न थालेपछि बाली जोगाउन गाउँमा चौकीदार राखिएको बताए। गाउँकै ३४ वर्षीय प्रेमबहादुर दमाईलाई चौकीदार बनाइएको हो। बाँदर धपाएबापत उनले मासिक १६ हजार ५ सय रुपैयाँ पारिश्रमिक पाउँछन्। उनको पारिश्रमिकका लागि गाउँका १ सय ६५ घरधुरीले मासिक एक सय रुपैयाँका दरले उठाउँदै आएका छन्। चौकीदारले रेखदेख गर्न थालेपछि बाँदरले बाली नोक्सान गर्ने क्रम कम भएको स्थानीयको भनाइ छ। दिउँसो बाँदर, राति बँदेल र दुम्सी सुदूरपश्चिममा बर्खे बाली जोगाउन किसानलाई हम्मेहम्मे छ। दिउँसो बाँदरले बालीनाली सखाप पार्छ भने राति बँदेल र दुम्सीले। पाक्न तयार भएको मकैबालीमा जंगली जनावरले सखाप पारेको बैतडी मेलौली३ मलेनाका हर्कसिंह ठगुन्नाले बताए। जंगली जनावर बँदेलको बथान नै बारीमा पसेर गाउँको सबै मकै सखाप पारेको उनले जनाए। बैतडीका अधिकांश स्थानमा बाँदर, बँदेल, दुम्सी र भालुले बालीनाली सखाप पार्ने गरेको छ, पाटन३ का मानसिंह विष्टले भने, मकै खान आएका जनावर धपाउनै सकिँदैन। उल्टै मान्छेमाथि आक्रमण गर्छन्। सरकारले हालैमात्र जंगली जनावर बाँदरले पनि बालीनालीमा नोक्सानी पुर्याए राहत दिने व्यवस्था गरेको छ। तर राहत लिनको लागि निकै झन्झटिलो हुने किसानहरूको गुनासो छ। क्षतिपूर्तिका लागि हालसम्म करिब एक सयभन्दा बढी फाइलहरू पेस भएको भए पनि रीतपूर्वक नपुगेको डिभिजन वन कार्यालय बैतडीका प्रमुख भीमप्रसाद कँडेलले बताए। स्थलगत निरीक्षणको संयुक्त फोटो अनिवार्य गरिएको भए पनि राहतका लागि पेस गरिएका अधिकांश फाइलमा उक्त विवरण नपठाएको उनले बताए। बालीनालीमा क्षति भएको प्रमाणित भए वर्षमा एक पटक अधिकतम १० हजार रुपैयाँसम्म राहत पाउने डिभिजन वन कार्यालय बैतडीका प्रमुख कँडेलले जानकारी दिए। अछामका किसान दीपा आउजीले जंगली जनावरले मकै, धान, कोदो र तरकारी बालीमा क्षति पुर्याएको बताइन्। समयमै पानी नपर्ने र सिँचाइको सुविधा नहुँदा बाझै रहेका जग्गा पछिल्लो समय जेनतेन गरी खेतबारीमा लगाएको मकै धान र कोदो बाँदर र बँदेलले नष्ट गर्न थालेपछि कतिपय किसानहरूले खेती गर्नसमेत छोडेका छन्। रातभरि जाग्राम बसेर पनि बाली जोगाउन नसकेको साँफेबगर ३ की दीपा आउजीले बताइन्। गाउँका स्थानीय, काम छोडेर बाँदर भगाउने काममा जुटेका छन्। चौरपाटी५ लुंग्राको गहिलमा जंगली जनावर बँदेलले धान र मकैबाली सखाप पारेको महेश खड्काले बताए। दिउँसो बाँदर र राति बँदेल, भालुलाई भगाउनका लागि बारीमा बसेर पहरा दिनुपर्ने अवस्था रहेको खड्काले बताए। यसको समस्या समाधान र राहतका लागि पालिकाले पहल गर्नुपर्ने किसानहरूको भनाइ छ। चौरपाटी गाउँपालिका अध्यक्ष भीम साउदले जंगली जनावरहरूले पारेको समस्याका बारेमा आफू कहाँ धेरै गुनासा आउने गरेको बताए। उनले भने, यो निकै चुनौतीको विषय बनेको छ। यहाँका स्थानीय कृषकहरू जंगली जनावरबाट निकै पीडित बनेका छन्। के छ क्षतिपूर्तिको व्यवस्था ? जंगली जनावरले बाली नोक्सान गरेमा किसानलाई क्षतिपूर्ति तथा राहत उपलब्ध गराउने निर्देशिका सरकारले हालै जारी गरेको छ। साउन १ गतेबाट लागू भएको उक्त निर्देशिकामा निजी जमिनमा लगाएको बालीमा वन्यजन्तुले क्षति गरेमा राहत दिने उल्लेख छ। एक मौसममा लगाइएको बालीको एक पटक र वर्षमा दुई पटकमा नबढ्ने गरी बढीमा १० हजार रुपैयाँ राहत दिने व्यवस्था निर्देशिकामा छ। बाँदर, नीलगाई, बँदेल, अर्ना, भालु, गैंडा र हात्तीले बाली नोक्सान गरेमा पीडित किसानलाई राहत दिइने निर्देशिकामा छ। तर, यो रकम निकै कम भएको किसानको गुनासो छ। अर्कोतिर निर्देशिकाअनुसार क्षतिपूर्तिका लागि प्रक्रिया पनि निकै झन्झटिलो भएको गुनासो किसानको छ। प्रदीपचन्द्र राईभोजपुर, मनिका झाजनकपुरधाम, सरोज पौडेलहेटौंडा, कृष्णमणि बरालपोखरा, गंगा खड्कागुल्मी, यादव आचार्यबर्दिया, ललितबहादुर बुढासुर्खेत, कृष्ण विष्टबैतडी, गीता कुँवरअछाम"

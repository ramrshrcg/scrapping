शीर्षक,विवरण
युद्धप्रसाद मिश्रलाई अझै चिन्नै बाँकी हो ?,"नेपाली कविता साहित्यको इतिहासमा वीर तथा भक्तिधाराको युग स्थापित भएको प्राथमिक काल हो। माध्यमिक कालमा आएर शृंगारिक धाराको प्रभाव रह्यो। यसपछि सुरु भयो, नेपाली कविताको आधुनिक काल परिष्कारवादी तथा शास्त्रीयतावादी धारालाई स्थापित गराउँदै। कविता लेखनका यी धाराहरूको प्रभावलाई उछिनेर फेरि स्थापित भयो, स्वछन्दतावादी धारा, त्यसपछि प्रयोगवादी धारा र चलनचल्तीमा रहेको समसामयिक धारा। प्रयोगवादी एवं समसामयिक लेखनधाराको कालखण्डमा थुप्रै प्रवृत्ति र शैलीहरू स्थापित भए र भइरहेका छन्। तिनीहरू कतिलाई लेखन धाराकै रूपमा पनि मानिन्छ, कति प्रवृत्ति, अभियान र आन्दोलनका रूपमा स्थापित भए, भइरहेका छन्। यही नेपाली कविता साहित्यको विकास यात्रामा प्रखर काव्य चेत भएका कवि युद्धप्रसाद मिश्र देखापर्छन्। प्रारम्भमा हिन्दु आध्यात्मिक विचार संकेत गर्ने कविता लेखे तापनि उनी त्यो समयमा स्वछन्दतावादी धाराका सशक्त कविका रूपमा स्थापित हुन्छन्। यद्यपि उनको यो क्षमता र लेखनको अझैसम्म कमै अध्ययन र चर्चापरिचर्चा भएको पाइन्छ। १९६४ पुस २७ गते भक्तपुर जिल्लाको सोमलिङटारस्थित सिरुटारमा जन्मिएका गणतन्त्रवादी कवि मिश्र, १९६६ कात्तिक २७ गते जन्मिएका महाकवि लक्ष्मीप्रसाद देवकोटा र १९६८ जेठ ९ गते जन्मिएका युग कवि सिद्धिचरण श्रेष्ठ समकालीन थिए। उमेर र लेखन दुवैमा समकालीन यी तीन महान् नेपाली काव्य साधकहरूले नेपाली कविता साहित्यमा स्वछन्दतावादी धाराको थालनी गरे, उचाइ दिए र स्थापित गरे। १९७६ सालमा देवकोटाले घनघोर दुःख सागर कविता लेखेर आफ्नो कविता यात्रा आरम्भ गरेका थिए घनघोर दुःख सागर संसार छ जान भाइ नगरे घमण्ड कहिले मर्नू छ हामीलाई। मिश्रले १९७७ सालतिर भाङसेवीका लागि कविता लेखेर काव्य यात्रा सुरु गरेको देखिन्छ भोज खाई फ्याँकिएका टपरीका वरिपरि अनेक रंगका कुत्ता झटपट जम्मा भएसरि। तीनैजना कविका प्रथम कवितामा काव्य चेतना प्रष्ट रूपमा प्रकट भएको देखिन्छ। राणा शासनको उत्तरार्धमा स्वच्छन्दतावादी कविता लेखनमा चम्किएका यी कविमध्ये देवकोटा अद्वितीय प्रतिभाका खानी थिए र त्यहीअनुसारको साहित्य सिर्जनाले नेपाली साहित्यलाई हराभरा पारे। श्रेष्ठले अपवादबाहेक सहजतापूर्वक आफ्नो प्रतिभाको भरपूर प्रयोग गरेर नेपाली साहित्यलाई योगदान गरे। युद्धप्रसाद मिश्रले भने विशिष्ट प्रतिभा हुँदाहुँदै पनि आजीवन राज्यको विभेदकारी व्यवहारको सिकार बन्नुपर्यो। सामाजिक व्यवहारहरूमा उत्पन्न कठिनाइ, सामाजिक उत्तरदायित्वको चेत, राजनीतिक चेतना, पारिवारिक आर्थिक संकट, निर्वासनको जीवन र उनी स्वयंको अत्यन्त विद्रोही, स्वाभिमानी स्वभावका कारण सिर्जनाको नियमितता र प्रतिभाको भरपुर प्रयोगमा व्यावधान आएको पाइन्छ। युद्धप्रसाद मिश्र र सिद्धिचरण श्रेष्ठले त एउटै शीर्षक राखेर कविता लेख्ने गरेका र एउटै पत्रिकामा एकै अंकमा छपाउने गरेका पनि थिए। यस्तो अवस्थामा कला, शिल्प, कल्पनाशक्ति, भाषाको पकड, सामाजिक उत्तरदायित्वको भाव आदि कुरामा मिश्र उत्कृष्ट देखिने कुरा वरिष्ठ समालोचक तारानाथ शर्मा यसरी उल्लेख गर्छन्। मिश्रका कविता जति इमान्दार, सरस, लयमय, कवितात्मक र गुढ श्रेष्ठका कविताहरू छैनन् (युद्धप्रसाद मिश्र र सिद्धिचरण श्रेष्ठ ः तुलनात्मक विवेचना, रूपरेखा १०८, वैशाख, २०२७)। देवकोटा, मिश्र र श्रेष्ठ तीनैजनाले पागल कविता लेखे। देवकोटा र मिश्रका पागल कवितामा जुन काव्य शक्ति छ त्यो श्रेष्ठको कवितामा कम पाइन्छ। समालोचक तारानाथ शर्माले एकै शीर्षकका हुन्। फरक हुन् सबैमा मिश्रका कविताको उचाइमा श्रेष्ठका कविता नपुग्ने कुरा सोही लेखमा उल्लेख गरेका छन्। यहाँ उठाउन प्रयास गरिएको प्रश्न कसले राम्रो लेख्यो या लेखेन भन्ने हैन, युद्धप्रसाद मिश्र जस्तो सशक्त कवि आफ्नो जीवनभर र जीवनपश्चात् पनि किन सही मूल्यांकनको सही कसीमा पर्न सकेनन् भन्ने हो। युद्धप्रसाद मिश्रले अभ्यासकालीन लेखनमा हिन्दु आध्यात्मिक विचार प्रेरित कविता लेखे पनि त्यहाँ सामाजिक उत्तरदायित्वको चेत भेटिन्छ। १९९० सालपछि जब उनले सशक्त रूपमा स्वच्छन्दतावादी धाराका कविता रचना गर्न थाले तब उनको कवित्वले गर्विलो उचाइ समातेको पाइन्छ। म हाँसे भने चन्द्रमाले समालून् म रोएँ भने मेघ आई फुल्याउन् (पागल)। लह लह पल्लव हरित लताको छायाँ स्वर्गिक शीतल रूखको कुञ्ज छ मन्दिर चिडियाहरूको (चरखण्डीको खोंच)। २००७ सालको परिवर्तनका लागि आफूलाई क्रियाशील बनाएका मिश्रले त्यो परिवर्तनलाई पूर्ण मान्न सकेनन्। राणा शासनदेखि जागिर जाने, जेल जाने जस्ता सजाय पाउने घटना भइरहेका थिए। अझै पनि जागिर पुनर्बहाली हुने, फेरि निलम्बित हुने आदि कारणले आर्थिक समस्या र तनावकै बीचमा समय गुज्रिरहेको बेला २०१७ सालको घटना भयो। त्यो घटनालाई उनले अनुचित कदम माने। अन्याय, अत्याचार, विभेद र असमानताका विरुद्ध एवं जनचेतनाका लागि नेपालमा बसेर काम गर्न कठिन छ भन्ने निष्कर्ष निकालेर उनी सपरिवार स्वनिर्वासनका लागि भारततिर लागे। भारत प्रवासमा बसेर मिश्र माक्र्सवादी राजनीतिक चिन्तन ग्रहण गर्दै प्रगतिशील साहित्यिक सिर्जनामा लागे। निरंकुशता विरोधी लेखन नै उनको लेखनको मुख्य धार बन्न थाल्यो। उनको काव्य साधना अझ प्रखर र जनपक्षीय प्रगतिवादी दृष्टिकोण सुसज्जित हुँदै जनप्रिय बन्न थाल्यो। कवि मिश्रको काव्य साधनामा प्रगतिवादी चेतका द्योतकका रूपमा सामाजिक यथार्थको प्रकटीकरण, इतिहास चेतनाको बोध, वर्गीय चेतना र क्रान्ति चेतनाको शंखघोष, शान्ति र मुक्तिको खोजी, जनपक्षीय वैचारिक प्रतिबद्धता, पुँजीवाद विरोधी चेतना रहेका पाइन्छन्। हामी जुट्यौं अब भने पृथिवी उचाल्छौं दारिद्रय दुःख, भय, संकटलाई फाल्छौं (अनिवार्य क्रान्ति)। यसैगरी, उनका कवितामा व्यक्तिवाद विरोधी भावना, नारी जागरण, जातीय उत्पीडन, अन्धविश्वासविरुद्ध जागरण, बौद्धिक दासत्वविरुद्ध व्यंग्य, राष्ट्रप्रेम, सिंगो मानवीय मूल्य र मान्यताप्रति जागरुकता र बालबालिकाप्रति सकारात्मक भावना ज्योतिमय भेटिन्छन्। मानवीय आँखामा खुलेका भावनामा ज्यान हुन्छन् साधनामा घोटिएका खुन स्वाभिमान हुन्छन् २०४० सालमा स्वदेश फर्किएपछि उनको विचारमा झन् झन् प्रखरता र लेखनमा प्रगतिवादी धारा सशक्त बन्यो। भौतिक र साहित्यिक सिर्जनामार्फत परिवर्तनको आह्वान गर्दै २०४६ सालको आन्दोलनमा निरंकुशता विरोधी लेखक कलाकारको रानो बनेका मिश्रको निधन २०४७ फागुन ६ गते काठमाडौंमा भयो। अनेकौं अप्ठ्यारा र विभेदका बाबजुद जीवनभर नेपाली काव्य जगत्को सेवा गरेका मिश्रले राज्यबाट कुनै सुविधा लिन चाहेनन् र पाएनन् पनि। त्यतिमात्र होइन, उनको साहित्यिक योगदानको मूल्यांकनको पाटो अझै अधुरै रहेको देखिन्छ। यतातिर वर्तमान समयका समालोचक, विश्लेषक र उहाँका अनुयायीहरूको ध्यान पुग्न आवश्यक देखिन्छ। कवि युद्धप्रसाद मिश्रलाई अझै चिन्नै बाँकी हो त ?"
त्रिविमा भागबन्डा किन ?,"विश्वविद्यालय तथा प्राध्यापकको पछाडि दलहरू दौडने हो, प्राध्यापकहरू होइन। प्राध्यापकहरूले सबै विचार, सिद्धान्त तथा दृष्टिकोणभन्दा माथि उठेर नयाँ विचार वा सिद्धान्त निर्माण गर्ने हो। यदि कुनै प्राध्यापक कुनै एक विचार, सिद्धान्त तथा दृष्टिकोणको संकुचित दायराभन्दा माथि उठ्न सक्दैन भने उसले प्राध्यापकीय गरिमा बचाउनै सक्दैन। नेपालमा २०६३ पछि यस्ता मर्यादा बिर्सेर दलगत भागबन्डाका आधारमा नियुक्त गर्ने परम्परा हाबी भयो। दलको कोटामा नियुक्त भएर आएको पदाधिकारीले गर्ने सम्पूर्ण कार्य नै दलका भ्रातृसंगठनको चित्त बुझाउने र उचित भागबन्डा गर्ने पद्धतिले उच्च शिक्षाका संस्था प्राज्ञिक कार्यमा नभएर दलका सेवा केन्द्रमा परिणत भए। अर्कोतर्फ, भागबन्डामा चित्त नबुझाउँदा विश्वविद्यालयमा चार महिनाभन्दा बढी तालाबन्दी भएको दृष्टान्तसमेत देखियो। यस्ता बिकृतिहरूको अन्त्यको कुनै विकल्प छैन। राजनीतिक अखडा नबनेर प्राज्ञिक उत्कृष्टताको केन्द्र बनेको भए यतिबेलासम्म त्रिविको स्तर बिल्कुल फरक भइसक्थ्यो। अवस्था बुझेर आमनागरिकले विश्वविद्यालयमा हुने दलिय भागबन्डाको अहिलेसम्मकै व्यापक र चर्को विरोध गरी नागरिक खबरदारी गरे। यस खबरदारीलाई अहिलेका कुलपतिले समेत स्वीकार गर्नुपर्यो। पछिल्लो समय हरेक कुलपतिले आफूनजिकका कार्यकर्ता नियुक्त भइरहेको सन्दर्भमा वर्तमान कुलपतिलाई पनि त्यसै गर्न पार्टीको दबाब रहेको अनुमान गर्न सकिन्छ। तर पनि नागरिक निगरानीका कारण कुलपति मुटुमाथि ढुंगा राखी खुला प्रतिस्पर्धा आवेदन आह्वान गर्न बाध्य भए। हुन त यो उपकुलपतिको नियुक्ति कसरी टुंगिन्छ ? हेर्नै पर्छ। प्रक्रिया सुरु नहुँदै बदमासी गर्ने प्रयास पनि देखिन्छ। उहाँनजिक रहेकाले जालझेल गरेर अप्रत्यक्ष रूपमा कार्यकर्ताले नै बाजी मार्ने प्रयास गरेको पनि देखिन्छ। तर, त्यो पनि आमनागरिक निगरानीले असफल बनाइदियो। कुलपतिबाटै विज्ञापन रद्द गरी पुनः आवेदन आह्वान गर्न पर्यो। यसरी लय बिग्रन लागेको अवस्थाले एकपटक सच्चिने मौका पाएको छ। आमप्राध्यापकहरूले नै खुला प्रतिस्पर्धाको माग गरेको हो, जसको सुनुवाइ कुलपतिले गरेको हो। तर, खुला प्रतिस्पर्धामा आवेदन गर्दा योग्य प्राध्यापकहरूले देश र विश्वविद्यालयका हितका लागि उम्मेदवारी दिनु कर्तव्य ठानिनु पथ्र्यो। कतिपय प्राध्यापकहरूले भने योग्य मान्छे खोजेर जिम्मा दिने हो आवेदन आह्वान गर्ने होइन भनेको पनि सुनियो। खासमा यो सही होइन। एक प्राज्ञिक प्राध्यापक कुनै व्यक्ति वा दलसँग झुक्दैन तर देश र जनतासँग झुक्नुपर्छ। ऐतिहासिक नागरिक खबरदारीबाट बाध्य भई सुरु भएको खुला आवेदनका आवेदकहरूको सूची हेर्दा आममानिसले हेर्न चाहेका कतिपय प्राध्यापकहरूले आवेदन नहालौंको चर्चा छ। हालको प्रक्रियाको माग गर्नेहरूले आवेदन हाल्ने बेलामा आवेदन दिन नसक्ने र अनि आफू त्यो प्रक्रियामा छुटेपछि सर्च कमिटी हुनुपर्ने कल कमिटी भयो भनी अरूको गल्तीमात्र देखाउने गरिरहेछन्। खासमा आत्मसमीक्षा गर्नुपथ्र्यो। किनभने आवेदन हालेकालाई छाडेर योग्यलाई जिम्मा देऊ भन्ने हो भने फेरि पनि दलको कार्यकर्ता बन्ने कबुलियतनामाका व्यक्तिहरू आउने सम्भावना रहन्छ। कुनै पनि विषयमा सुझाव दिनु छ भने प्रक्रिया सुरु हुनु अगावै दिनुपर्छ जुन सान्दर्भिक तथा सहयोगी हुन्छ। तर, पक्रिया सुरु भएपछिका गतिविधिको प्रतिक्रिया दिइन्छ जुन मृत्युपछिको डाक्टरजस्तै मात्र हुन्छ। त्यसैले प्राध्यापकलाई अवमूल्यन गर्ने नियुक्ति प्रक्रिया भनी अहिलेको प्रक्रियालाई कमजोर नबनाऔं। त्रिवि सभाबाट उपकुलपति नियुक्ति गर्ने प्रक्रिया सुन्दा राम्रो सुनिन्छ तर सभामा दललाई प्रतिनिधित्व गरेर बनेका पदाधिकारीले दल नजिकका व्यक्तिहरूले समेटेका छन्। यस्तो अवस्थामा सभाले निष्पक्ष कार्य गर्छ भन्ने बिश्वसनिय आधार देखिन्न। कतिपयले कुलपतिमा प्रधानमन्त्री नराखौं भनेको पनि सुनिन्छ । प्रधानमन्त्री बाहेक अरू कुलपति राखिएमा सरकार र विश्वविद्यालय जोड्न आइपर्ने सकस तपाईं हामीले सोचेभन्दा ज्यादै जटिल हुन्छ। त्यसैले यस्तो माग नराखौं। परिस्थितिको बाध्यताबाट सुरु भएको यस प्रक्रियालाई एउटा निष्कर्षमा पुर्याइएन भने त्रिवि सुधार अलपत्र पर्छ। नत्र कुलपतिको प्रतिबद्धताविपरीत निमित्त पदाधिकारीहरूको निर्णय शैलीलाई हेरौं। कुलपतिले अब विश्वविद्यालयमा राजनीतिक भागबन्डा हुन नदिने सार्वजनिक प्रतिबद्धता गरेकै बेलामा त्रिविका निमित्त पदाधिकारीले हरेक क्याम्पसमा विभागीय प्रमुखसम्म राजनीतिक भागबन्डा नगर्न र नगराउन कडा निर्देशन र निगरानी गर्नुपथ्र्यो। तर, कुलपतिको प्रतिबद्धताविपरीत दलीय भागबन्डा गर्ने कार्यहरू भएको जगजाहेर छ। त्यसैले जे जसरी हुन्छ। दल बाहिरको प्राज्ञिक व्यक्तित्व उपकुलपति प्राप्त गर्न हामी सहयोगी बन्नै पर्छ। यसपटक उपकुलपतिको नियुक्तिमा सांसदहरूको प्रभावकारी निगरानी पनि देखिन्छ। संसद्मा केही सांसदहरूले कुलपतिको प्रतिबद्धताको लाइनविपरीत भएका र हुनसक्ने बदमासीबिरुद्ध प्रभावकारी निगरानी गरिरहेका छन्। यस्तो निगरानी अझ व्यापक बनोस्। तपाईं हामी पनि अनेक तर्क गरेर बहकिने र बहकाउने प्रयास नगरौं। जब दल बाहिरका वा प्राज्ञिक एवं योग्य पदाधिकारी प्राप्त गर्छौं तब विश्वविद्यालयमा राजनीतिको सट्टामा प्राज्ञिक क्रियाकलापले निर्णायक भूमिका खेल्न थाल्छ। अनिमात्र विश्वविद्यालय, समाज र राष्ट्रले जित्न थाल्छ। ढुंगाना त्रिविमातहतको सानोठिमी क्याम्पसका उपप्राध्यापक हुन्।"
बद्रीसँग झस्किएको परराष्ट्र,"संसार विजयी अलेक्जेन्डरका बुवा राजा फिलिपको दरबारमा एक सिपाहीको मुद्दामा सुनुवाइ हुँदै थियो। गर्मीको मौसम भएकाले राजालाई झुपुझुपु हुनथाल्यो र उनी झकाए। सुनुवाइ त जारी थियो तर उनले वादीप्रतिवादीका पूरा कुरा सुन्नै पाएनन्। केहीबेरमा झल्यास्स ब्युझँदा बहस अन्तिम भइसकेको थियो। विषयवस्तु नबुझेको कुरा गर्नु आफ्नै कमजोरी ठहथ्र्यो। उनले हतपत्त सिपाहीलाई दोषी ठहर्याएर सजाय हुने गरी फैसला गरिदिए। राजा विवेकी छन् र न्याय दिने छन् भन्नेमा ढुक्क भएको सिपाहीलाई बडो तोड पर्यो। उसले सिंहासनको अघि पुगेर भन्यो, महाराज, अन्यायमा परेँ। म पुनरावेदन गर्छु सरकार। यो सुनेर राजा छक्क परे। अब स्वयं राजाभन्दा माथि को होस् र त्यसविरुद्ध कसले पो पुनरावेदन सुनोस् ? राजाले हाँस्दै भने, मेरो फैसलाविरुद्ध अपिल कहाँ र कोसँग गर्छौं ? सिपाहीले भन्यो, निदाएका राजा फिलिपविरुद्ध जागा भएका राजा फिलिपको सामुन्ने पुनरावेदन गर्छु। यस्तो पुकारले राजा गलत फैसला सच्याउन बाध्य भए। माननीय नारायणप्रसाद (एनपी) साउदज्यू, हजुर अहिले राजा फिलिपको अवस्थामा हुनुहुन्छ र सत्य दर्शन हुन सकेको छैन। यस सुन्दर संस्थालाई तहसनहस गर्ने यो तहको हठ यसको उदाहरण हो। यसो गर्नु राष्ट्रिय हितमा त छैन नै, सच्चा धर्तीपुत्र हामी गैरआवासीय नेपालीको पनि अहितमा छ। यो जोड्ने होइन, तोड्ने बाटो हो। यहाँले क्यानबरामा भने झैं महाधिवेशनमा होहल्ला भयो, झगडा भयो, त्यसपछि उच्चस्तरीय समिति बनाएका छौं। यो तपाईंको कार्यकर्ताले निर्वाचनमा पराजयपश्चात् लगाएको एकतर्फी कुरामात्र हो, हल्लाको पछि भीड दौडिन्छ राज्य दौडिन हुन्न। प्रायोजित हौवा, भ्रम र अफवाहको निद्राबाट ब्युँझनुहोस्, उठ्नुहोस् र आत्मालाई जगाउनुहोस्। राज्यले कुनै समुदायमाथि भेदभाव गर्ने कुरा त परै राखौं, अरूभन्दा उनीहरूलाई बढी अधिकारसम्पन्न बनाउनुपर्छ भन्ने सन्देश दिनुस्। फेरि एकपटक गैरआवासीय नेपाली ऐन पढेर मुलुक र आप्रवासीलाई केन्द्र भागमा राखेर विवेकसम्मत निर्णय लिनुहोस्। मद वा निद्रामा रहनु भएका परराष्ट्रमन्त्री एनपी साउदविरुद्ध जाग्रतको रूपमा पुनरावेदन लागोस् भन्ने चाहन्छु। उच्च अदालत पाटनले परराष्ट्र मन्त्रालयलाई गैरआवासीय नेपाली संघको नवीकरण गर्न परमादेश दिएको छ। बुधबार भएको यो सुनुवाइपछि न्यायाधीशद्वय हरिप्रसाद पौडेल र कृष्णराम कोइरालाको इजलासले परराष्ट्र मन्त्रालयलाई सो आदेश दिएको हो। भलै यसलाई केही मित्र डा बद्री केसीलाई मान्यता दिन अदालतले अस्वीकार गर्योजस्ता अफबाह फैलाउन ब्यस्त छन्। मान्यबरहरूलाई बिनम्रतापूर्वक आग्रह छ, अदालतमा के माग गरिएको हो, यो जित अनि हार को सवाल नै हैन र मान्यता दिन माग पनि गरिएको छैन। यो त ऐेनअनुसार नवीकरणका लागि दिइएको निवेदन सम्पूर्ण प्रक्रिया पुग्दा, बारम्बार ताकेता गर्दा पनि नवीकरण नभएपछि सोको निर्देशनात्मक परमादेशको माग थियो जुन भएको छ। कुनै पनि स्वतन्त्र जनआधारित संस्थाको विधान र प्रचलित कानुनअनुसार चल्छ। सरकार वा अदालतबाट मान्यता लिइरहने व्यवस्था कहीँकतै छैन। यसरी जबर्जस्ती सरकारी मान्यता, कानुनी मान्यताको राग अलाप्नु सत्ताको उन्माद बोल्नु हो। गत निर्वाचनमा सत्तानजिकका अध्यक्षका उम्मेदवारहरू पराजित हुँदा अनेक बहानामा परराष्ट्रमन्त्रीले निर्वाचित समितिलाई काम गर्न अप्ठेरो पार्दै आएको जगजाहेर नै छ। उनको राजनीतिक र व्यक्तिगत पूर्वाग्रहविरुद्ध न्यायालयको ढोका घचघच्याउन संघ बाध्य भयो। सन् २०२१ मा पनि आफ्ना उम्मेदवारले नजित्ने भएपछि तत्कालीन परराष्ट्र मन्त्रीले निर्वाचन रोक्न कोसिस गरेका थिए। त्यतिबेला पनि परराष्ट्र मन्त्रालयको उक्त कदमलाई सम्मानित उच्च अदालतले अबैध ठहरको नजिर लत्याउँदै यसपटक पुनः हस्तक्षेप गर्यो। यसरी एक स्वतन्त्र संस्थामा सरकारले सहजीकरण गर्नुको सट्टा विद्रोही बन्यो। हिजैमात्र एनआरएनकर्मी र नागरिक समाजका साथीहरूले अष्ट्रेलियाको क्यानबरामा हाम्रा परराष्ट्रमन्त्रीसमक्ष गैरआवासीय नेपाली संघभित्रको यस विवाद र सरकारको अनावश्यक हस्तक्षेपबारे प्रश्न राख्दा शालिन र लोकतन्त्रमा विश्वास राख्ने माननीय मन्त्रीज्यूले सोह्रै आना गलत सूचना सम्प्रेषण गर्नुभयो। गैरआवासीय नेपाली ऐन २०६४ ले गरेको प्रावधानअनुसार २५ देशमा बसोबास गर्ने ५० जना गैरआवासीय नेपालीले निवेदन दिएमा यस्तो प्रकारको संस्था खोल्न सकिनेछ भन्ने प्रावधानलाई अपव्याख्या गर्दै नवीकरणको बेला २५ देशमा शाखा हुनुपर्ने त्यो नभएको, मसँग उहाँहरू कहिल्यै नवीकरणका लागि डिलिगेसन नआउनु भएको जस्ता कुरा राख्नु भए छ। यसबाट के कुरा प्रष्ट हुन्छ भने हाम्रा नेताहरू विषयको गहनतामा पुग्नै चाहँदैनन्। यति लामो विवाद भइसकेपछि मन्त्रीज्यूले यो संस्थालाई नियमन गर्ने ऐनकानुन हेर्नु भएकै छैन भनेर कसरी भनौं ? छ भने सरासरी गलत कुरा कसरी भन्नु हुन्छ ? मन्त्रालय निरपेक्ष थियो, मन्त्रीज्यू सबैलाई मिलाएर लान चाहनु हुन्थ्यो भने के कतिपटक निर्वाचित अध्यक्ष डा बद्री केसी वा पदाधिकारीसँग छलफल गर्नुभयो ? कैयौंपटक समय माग्दासमेत सुनुवाइ नभएको हैन र ? यसरी राज्य विभेदकारी बन्न मिल्छ ? ९औं महाधिवेशनमा डा बद्री निर्वाचित हुने डरले जसरी खेल खेलियो, अहिले त्यसको अझै परिष्कृत रूपमा संस्थाको नवीकरणसम्म रोकिदिन मिल्छ र मन्त्रीज्यू ? यसरी सिँगो राज्यसंयन्त्र बद्रीसँग झस्किन मिल्छ ? हामी सरकारकै परिपूरक हौं, विकल्प हैनौं। हिजोमात्र होइन, भोलि पनि सरकारसँगै काम गर्ने हो। अदालत, कोटकचरी हाम्रो चासोको विषय हैन। अहिले केही नेतामन्त्रीहरू भन्दैछन्, सरकारविरुद्ध मुद्दा हालेका छन्। नियमतः सबै कागजाज बुझाइ तोकिएको समयभन्दा महिनाअघि जतिबेला चुनाव सुरु नै भएको थिएन, नवीकरणका लागि आवेदन दियौं। योयो कागज पुगेन भनियो, जुन दर्ता गर्दामात्र चाहिने हो र पनि बुझायौं। रकम जम्मा गर भनियो, गर्यौं। तर, पनि नियतबस नवीकरण रोकियो। कारण थियो केही उम्मेदवार निर्वाचित भएमात्र नविकरण गर्न सुझाउने नभए रोक्ने नियत। भयो यस्तै। जसविरुद्ध नवीकरण गरिपाउँ भने सम्मानित उच्च अदालतमा परामादेशका लागी याचिका दर्ता गराएका हौं। बस् यसउपर परमादेश आएको छ, सम्मानित अदालतप्रति सम्मान जागेकै छ। हुनतः अक्टोबरमा एनआरएनको निर्वाचन हुँदा उहाँ नै परराष्ट्रमन्त्री हुनुहुन्थ्यो। निर्वाचन परिणाम घोषणा भई शपथ ग्रहणपश्चात् सत्तानजिक उपविजेता साथीहरूले राजधानीमै समानान्तर कमिटी बनाउँदा मन्त्रीज्यू सरिक हुनुहुन्थ्यो। आफू नजिकका कतिपयलाई आफैंले फोन गर्दै यताको कमिटीमा रहन भन्नुभएको सुनिन्थ्यो। प्रजातन्त्रका लागि लडेका युवा र सम्भावना बोकेका नेताले यसो गर्लान् भनेर सोच्नै सकिएन। आखिर अहिले उहाँको पछिल्ला कार्यले पुष्टि दिँदै छ। पाण्डवहरूको बनवासको समयमा भ्राता भीमले दाजु युधिष्ठिरलाई एउटा अत्यन्त मूल्यवान सुझाव दिन्छन्। यसलाई किराँतार्जुनियममा महाकवि भारवीले यसरी श्लोकबद्ध गर्छन् : सहसा विदधीत न क्रियाम्, अविवेक परमापदाम् पदम् ! वृणुते हि विमृश्यकारिणम्, गुणलुब्धाः स्वयमेव सम्पदः ! अर्थात्, राम्रो सोचविचार नपुर्याई हतारमा कुनै काम नगरियोस्। आवेशजन्य र विवेकहीन कामले ठूला विपत्ति निम्त्याउँछ। विवेकीसँग वैभव आफैं पछि लागेर आउँछ। इतिहास निर्माण गर्ने हो भएकोलाई मेटाउने हैन। एक पात्र डा बद्रीप्रति सिंगो राज्य र त्यसको यत्रो संयन्त्र यसरी एकांकी भएर झस्कनु आफैंमा दुर्भाग्यपूर्ण छ। यो वा त्यो बहानामा जनमतको अवहेलना भयो भने आगामी दिनमा निर्वाचन भन्ने प्रणाली खारेज गर्दा हुन्छ। उच्चस्तरीय वा कुनै नामको समितिले के प्रतिवेदन दिन्छ, दिन लगाइन्छ सबैले अनुमान गरेकै छन्। त्यसैले मदहोशमा हैन, जागृत् हुनुस् माननीय मन्त्रीज्यू विवेकजन्य निर्णयको प्रतिक्षामा छौं। बेलायतमा स्थायी बसोबास गर्ने सिम्खडा गैरआवासीय नेपाली संघका केन्द्रीय उपाध्यक्ष हुन्।"
यस कारण माओवादी तराईमधेस केन्द्रित हुँदै छ,"माओवादी केन्द्रले संसदीय चुनावमा मधेस प्रदेशमा नराम्रो झड्का बेहोर्नुपर्यो। २०७९ को प्रतिनिधिसभा निर्वाचनमा माओवादी मधेस प्रदेशमा निल भयो। पार्टीको हालै सम्पन्न प्रथम विधान अधिवेशनबाट हुलाकी राजमार्ग केन्द्रित तराईमधेस जनजागरण अभियान चलाउने निर्णय गरेको छ। यो अभियान चैत १ गतेबाट सुरु हुनेछ। माओवादीले किन तराईमधेसमा नजर केन्द्रित गर्यो भन्ने चर्चा सर्वत्र छ। पुष्पकमल दाहाल प्रचण्डको मनमा अझै १० वर्ष राजनीति गरौं भन्ने छ। यसका लागि २१औं शताब्दीको नेपाली समाजवादको बाटो भन्ने मर्मलाई उहाँले मधेसबाटै लागू गर्न खोज्नुभएको छ। उहाँलाई लाग्यो, वर्ग र नीतिलाई छोडेर कमजोर भयौं। तराई मधेसमा देशको ५३ प्रतिशत जनघनत्व छ। माओवादी तराई मधेसमा निल हुँदा त्यसको असर सिंगो पार्टीलाई पर्यो। त्यही भएर मधेसमा माओवादीले धेरै काम गरेको छ। नागरिकता विधेक, मिटरब्याजविरुद्धको कानुन, अलपत्र हुलाकी राजमार्गको कामलाई तीव्रता, निजगढमा अन्तर्राष्ट्रिय विमानस्थल, फास्ट ट्र्याक, सुकुम्बासीलाई जग्गा वितरणलगायतका काम प्रचण्ड सरकारले गरेको छ। यी सबै काम मधेसलाई रिझाउनका लागि गरिएको हो। मधेसको सहयोगबिना देशको राजनीतिमा फड्को मार्न सकिँदैनन् भनेर माओवादीले बुझेको छ। तराई मधेसको मुद्दा छोडेकै कारण कमजोर भएको निष्कर्ष उसको छ। त्यसैले माओवादीले जातीय मोर्चालाई ब्युँउताउने निर्णय गरेको छ। मधेसी, थारु सबै मोर्चालाई क्रियाशील बनाउँदै तराई मधेसबाटै समाजवादको भु्रण उमार्ने अभियानमा माओवादी र विशेषतः प्रचण्ड लागेका छन्। पछिल्ला केही कामले माओवादीलाई मधेसमा जाने बाटो खुलेको हो। एकातिर मधेस केन्द्रित दल विघटनको दिशामा छन् भने अर्कोतिर वर्ग, पहिचान र अधिकारकोे विषयलाई ओझेलमा परेको छ। यही मौकामा मधेसवादी दलको आकर्षण आफ्नो वरिपरि बढ्न सक्छ भन्ने प्रचण्डजीलाई लागेको छ। यी सबै सम्भावनालाई देखेर माओवादी हुलाकी राजमार्ग केन्द्रित जनजागरण अभियान सञ्चालन गर्न लागेको छ। (शर्मा नेकपा माओवादी केन्द्रका केन्द्रीय सदस्य हुन्। )"
नेदरल्यान्ड्समाथि नेपालको रवाफ,"काठमाडौं : बिहीबार नामिबियासँगको अनपेक्षित हारका कारण शनिबार कीर्तिपुरस्थित त्रिवि मैदानमा दर्शकको उपस्थिति पातलिने त होइन भन्ने चिन्ताले नेपाल क्रिकेट संघ (क्यान)का पदाधिकारीलाई सताएको थियो। तर, नेदरल्यान्ड्सविरुद्ध नेपालले पक्कड जमाएसँगै दर्शकको संख्या पनि एक्कासि बढ्न थाल्यो। शनिबार बिहान नेपाली खेलाडीले नेदरल्यान्ड्सको ब्याटिङ लाइनअप ध्वस्त बनाइरहँदा बढ्न थालेको दर्शकको चाप अनिल साहले चौका प्रहार गर्दै नेपाललाई जित दिलाउँदासम्म त्रिवि मैदान भरिभराउ भइसकेको थियो। आज दिनभरी खेल हेर्ने भनेर आएको झन् चाँडै पो सकियो, बालाजुका विवश सिंह त्रिवि मैदानबाट बाहिरिँदै गर्दा भन्दै थिए। विवश मात्रै होइन, शनिबार दिनभरी क्रिकेट हेर्ने योजना बोकेर कीर्तिपुर पुगेकाहरू चाँडो खेल सकिँदा केही निराश देखिए पनि नेपालको प्रभावशाली जितमा भने निकै खुसी थिए। दिनभरी खेल हेर्ने मन थियो। खेल चाँडै सकियो। नेपालको जितमा एकदमै खुसी छु, कीर्तिपुरका सलिन केसीले भने, नेपालले आज उत्कृष्ट खेल खेल्यो। धन्न केही ओभरको भए पनि खेल हेर्न पाएँ। आईसीसी विश्वकप क्रिकेट लिगटुको दोस्रो खेलमा नेपालले शनिबार प्रभावशाली जित निकालेको हो। नेपालले एसोसिएटको बलियो टोली नेदरल्यान्ड्सलाई ९ वकेटले पराजित गर्दै प्रभावशाली जित निकालेको हो। नेदरल्यान्ड्सले दिएको १ सय ३८ रनको लक्ष्य नेपालले १५२ ओभरमा एक विकेट गुमाएर पूरा गरेको थियो। नेपाललाई प्रभावशाली जित दिलाउन अनिल साह र आसिफ शेखले अर्धशतकीय पालि खेलेका थिए। आक्रमक ब्याटिङ गरेका अनिलले ५७ र आसिफले ५४ रन बनाए। अनिलले ३६ बलमा चार छक्का र ६ चौका हिर्काए। अनिलको पछिल्लो चार खेलमा दोस्रो अर्धशतक हो। उनले क्यानडाविरुद्धको खेलमा एक शतक र एक अर्धशतक बनाएका थिए। यसैगरी आसिफले ४५ बलमा एक छक्का र आठ चौका प्रहार गरे। यससँगै उनले ११ एकदिवसीय अर्धशतक पूरा गरे। यसअघि कुशल भुर्तेल ११ बलमा २८ रन बनाउँदै पेभेलियन फर्किएका थिए। उनले तीन छक्का र दुई चौका प्रहार गरे। नेदरल्यान्ड्सका भिभियन किङ्माले एक विकेट लिए। यसअघि टस हारेर पहिले ब्याटिङमा उत्रिएको नेदरल्यान्ड्स ३९ ओभरमा १ सय ३७ रनमा समेटिएको थियो। नेदरल्यान्ड्सका कप्तान स्कट एड्वाडले सर्वाधिक ३३ रन बनाए। यस्तै बास डे लिडले २७, साइब्रान्ट एंगेलबे्रक्टले २३, नुह क्रसले १२ र काइल क्लेनले ११ रन बनाए। नेदरल्यान्ड्सलाई सस्तैमा समेट्न नेपालका कुशल भुर्तेलले चार विकेट लिए। सात ओभर बलिङ गरेका उनले २० रन खर्चिएर चार विकेट लिएका थिए। यस्तै ललितनारायण राजवंशीले दुई तथा सोमपाल कामी र रोहित पौडेलले एकएक विकेट हात पारे। नेदरल्यान्ड्समाथिको प्रभावशाली जितसँगै नेपालले आईसीसी विश्वकप क्रिकेट लिगटुको दुई खेलमा दुई अंक जोडेको छ पहिलो खेलमा घरेलु टोली नेपाल नामिबियासँग चार विकेटले स्तब्ध बनेको थियो। नेपालले अब बुधबार नामिबिया र फेबु्रअरी २५ मा नेदरल्यान्ड्ससँग पुनः प्रतिस्पर्धा गर्ने छ। यस्तै नामिबिया र नेदरल्यान्ड्सले फेबु्रअरी १९ र २३ मा प्रतिस्पर्धा गर्ने छन्।"
नेपाल एले क्यानडालाई दियो २१७ रनको लक्ष्य,"काठमाडौं : नेपाल एले क्यानडा११ लाई जीतका लागि २१७ रनको लक्ष्य दिएको छ। मूलपानी क्रिकेट मैदानमा आइतबार जारी खेलमा निर्धारित ५० ओभरमा नेपालले ८ विकेट गुमाएर २१६ रन बनाएको हो। मुलपानी क्रिकेट मैदानमा क्यानडाका कप्तान साद बिन जफरले टस जितेर पहिलो फिल्ड गर्ने निर्णय लिएका हुन् । नेपालको लागि विनोद भण्डारीले कप्तानको जिम्मेवारी सम्हालेका छन् । नेपालका लागि बसिर अहमदले सर्वाधिक ५० रन बनाएर अविजित रहे। उनले ५५ बलमा १ छक्का ३ चौका प्रहार गरे। त्यसैगरी रशिद खानले ४० रन बनाए। उनले ६६ बलमा ४ चौका प्रहार गरे। त्यसैगरी मयन यादवले ३५ रन, किरण थगुन्नाले २५ रन, सन्दीप जोराले १४ रन बनाए। प्रतिस जिसीले ४ रन, अर्जुन कुमालले ४ र विनोद भण्डारीले ५ रन मात्र जोड्न सके। शाहब आलमले २ रन बनाएर अविजित रहे। क्यानडाका लागि साद जफरले ३ विकेट, ईश्वरजोत सोहीले २ विकेट, डिलन हेलिगर, हर्ष ठाकर र शाहिद अहमदजाईले ११ विकेट लिए। नेपालको टोली : विनोद भण्डारी (कप्तान), अर्जुन कुमाल, बसीर अहमद, विवेक यादव, किरण ठगुन्ना, मयन यादव, प्रतिश जिसी, रशिद खान, सागर ढकाल, शाहब आलम, सन्दीप जोरा"
क्यानडा११ सँग नेपाल पराजित,"काठमाडौं : नेपालको ए टोली एकदिवसीय शृंखलाको पहिलो खेलमा क्यानडा११ सँग चार विकेटले पराजित भएको छ। मूलपानी मैदानमा नेपालले दिएको दुई सय १७ रनको लक्ष्य क्यानडाले ४९३ ओभरमा पूरा गरेको थियो। क्यानडाका नवनीत धलिवालले सर्वाधिक ८० रन बनाए। यस्तै निखिल दत्तले ६७, कप्तान साद बिन जाफरले २३, श्रेयस मोम्भाले २२ र दिलप्रित बाज्वाले १० रन बनाए। नेपालका साहब आलमले दुई विकेट लिए। यस्तै रासिद खान, बसिर अहमद, प्रतिश जिसी र सागर ढकालले एकएक विकेट हात पारे। यसअघि टस हारेर पहिले ब्याटिङमा उत्रिएको नेपालले निर्धारित ५० ओभरमा विकेट आठ गुमाउँदै दुई सय १६ रनको योगफल तयार पारेको थियो। नेपालका बसिर अहमदले अर्धशतकीय पालि खेले। उनले ५५ बलमा एक छक्का र तीन चौकाको मद्दतले अविजित ५० रन बनाए। यस्तै रासिद खानले ४०, मायन यादवले ३६, किरण ठगुन्नाले २५, विवेक यादवले २३ र सन्दीप जोराले १४ रन बनाए। क्यानडाका साद बिन जाफरले तीन विकेट लिए। यस्तै ईश्वरजित सोधीले दुई तथा डिलोन हेलिगर, हर्ष ठाकर र साहिद अहमदजाईले एकएक विकेट हात पारे। संयुक्त अरब इमिरेट्स (यूएई) मा हुने आईसीसी विश्वकप लिग२ अन्तर्गत त्रिकोणात्मक शृंखला खेल्न जानुअघि तयारीका लागि क्यानडाले नेपालमा अभ्यास खेल खेलेको हो। आइतबारको जितसँगै क्यानडाले तीन खेलको शृंखलामा १० को अग्रता बनाएको छ। शृंखलाअन्तर्गत दोस्रो खेल मंगलबार र तेस्रो तथा अन्तिम खेल बिहीबार हुनेछ। यसअघि तीन एकदिवसीय खेल भने क्यानडाले ३० ले घरेलु टोली नेपाललाई सुम्पिएको थियो।"
नेपाल आयल निगमको कार्यकारी निर्देशकमा डा चण्डिका भट्ट नियुक्त,काठमाडौं : सरकारले नेपाल आयल निगमको कार्यकारी निर्देशकमा डा चण्डिका भट्टलाई नियुक्त गरेको छ। मन्त्रिपरिषदको आइतबार साँझ बसेको बैठकपश्चात सञ्चार तथा सूचना प्रविधिमन्त्री रेखा शर्माले नेपाल आयल निगमको कार्यकारी निर्देशकमा भट्टलाई नियुक्त गरेको जानकारी दिइन्। उनका अनुसार मन्त्रिपरिषद बैठकले नेपाल स्वास्थ्य अनुसन्धान परिषद्को सदस्य सचिवमा डा प्रमोद जोशीलाई नियुक्त गरेको छ। सरकारले सुरक्षण मुद्रण केन्द्रका कार्यकारी निर्देशक विकल पौडेललाई बर्खास्त गरेको छ। शर्माले पौडेलले अमेरिकी स्थायी आवासीय अनुमति पीआर लिएको देखिएकाले बर्खास्त गरिएको जानकारी दिइन् । उनलाई अख्तियार दुरुपयोग अनुसन्धान आयोगले गैरकानुनी सम्पत्ति आर्जनको मुद्दामा अनुसन्धानका लागि हिरासतमा लिएर अनुसन्धान गरिरहेको छ। मन्त्री शर्माका अनुसार सरकारले डेडिकेटेड फिडर तथा ट्रङ्क लाइनबाट विद्युत उपभोग गर्ने ग्राहकको विद्युत महसुलसम्बन्धी विवाद निरुपण गर्न गठित जाँचबुझ आयोगको म्याद एक महिना थप गर्ने निर्णय गरेको छ । यो पनि पढ्नुहोस नेपाल दुरुसञ्चार प्राधिकरणको अध्यक्षमा भूपेन्द्र भण्डारी नियुक्त
वाणिज्य बैंक पनि क्लास जेडमा,"काठमाडौं : वित्तीय रूपमा पारदर्शी, नियामक निर्देशन अक्षरंश पालना गर्ने तथा संस्थागत अनुपालनमा अब्बल मानिएका वाणिज्य बैंक पनि दोस्रो बजारको वर्गाीकरण सूचीअनुसार सबैभन्दा कमसल ठहरिएका छन्। नेपाल स्टक एक्सचेन्जले सूचीकृत कम्पनीको वर्गीकरण गर्दै चारवटा वाणिज्य बैंकलाई सबैभन्दा खराब वर्ग अर्थात् क्लास जेडमा राखेको हो। यी बैंकहरू कृषि विकास, कुमारी, नेपाल इन्भेस्टमेन्ट मेगा र प्रभु बैंक हुन्। सबैभन्दा राम्रो वर्ग अर्थात् क्लास ए मा ८ बैंक अटाएका छन्। बाँकी वाणिज्य बैंकको दोस्रो बजार वर्गीकरण मध्यम स्तरको छ। नेपाल स्टक एक्सचेन्जले बिहीबार चालू आर्थिक वर्षको दोस्रो त्रैमास सकिँदा कम्पनीहरूको प्रस्तुतीकरणका आधारमा सो वर्गीकरण गरेको हो। नेप्सेको वर्गीकरणमा कुल ३१ कम्पनी क्लास ए मा परेका छन्। पुस मसान्तसम्मको अद्यावधिक विवरणअनुसार ३१ वटा कम्पनीहरू ए वर्गमा ८ वटा वाणिज्य बैंकसहित ७ वटा विकास बैंक, एउटा फाइनान्स, ६ वटा माइक्रोफाइनान्स र ३ वटा हाइड्रोपावर, नेपाल रिइन्स्योरेन्स, हिमालयन डिस्टिलरी, शिवम् सिमेन्ट्स, नेपाल टेलिकम, हाइड्रोपावर इन्भेस्टमेन्ट एन्ड डेभलपमेन्ट कम्पनी र नेपाल इन्फ्रास्ट्रक्चर बैंक छन्। क्लास ए मा पर्ने विकास बैंकहरू गरिमा, लुम्बिनी, महालक्ष्मी, मितेरी मुक्तिनाथ, सांग्रिला र साइन रेसुंगा हुन्। आईसीएफसी फाइनान्स तथा छिमेक, फस्र्ट, जीवन विकास, साना किसान, एनआईसी एसिया र स्वावलम्बन लघुवित्त क्लास ए मा अटाउँदा बुटवल पावर, चिलिमे हाइड्रोपावर र सानिमा हाइड्रोपावर पनि सो सूचीमा अटाएका छन्। यता, क्लास बी मा ३५ वटा कम्पनी, जी मा ७० वटा र जेड वर्गमा १३५ वटा कम्पनी छन्। नेप्सेले सूचीकृत कम्पनीहरूलाई ए बी जी र जेड गरी ४ समूहमा वर्गीकरण गर्दै आएको छ। नेप्सेले वर्गीकरणमा परेका संगठित संस्थाले उल्लेखित समूहमा पर्नु नपर्ने कारणसहित ३५ दिनभित्र दाबीसहितको आवेदन दिन पनि आग्रह गरेको छ। नेप्सेको जेड वर्गीकरणमा परेका सम्पूर्ण कम्पनीहरू नियम अनुपालनामा खराब रहेको संकेत गर्छ। क्लास जेडमा ४ वाणिज्य बैंकसहित ७ विकास बैंक, १३ वित्त कम्पनी, ३४ लघुवित्त, १७ वटा बिमा कम्पनी पनि परेका छन्। कतिपय कम्पनीहरूले क्रेडिट रेटिङ नगराएका तथा गरे पनि नेप्सेमा सो विवरण पेस नगरेका कारण क्लास ए र बी नसमेटिने गरेका छन्। नेप्सेले धितोपत्र सूचीकरण विनियमावली २०७५, को विनियम ११ बमोजिम कम्पनीहरूको वर्गीकरण सूची सार्वजनिक गर्दै आएको छ। प्रकाशित वर्गीकरणबाट असन्तुष्ट कम्पनीहरूलाई कारणसहित ३५ दिनभित्र दाबीसहितको आवेदन दिन समय दिइएको छ। धितोपत्र सूचीकरण नियमावली २०७५ अनुसार वर्ग ए मा रहने संगठित संस्थाको कम्तीमा १ अर्ब चुक्ता पुँजी भई सञ्चालन भएको तीन वर्ष पूरा भएको, तीन वर्षदेखि नाफामा रही लाभांश बाँडेको, क्रेडिट रेटिङ संस्थाबाट औसत वा सोभन्दा माथिको रेटिङ प्राप्त गरेको, तोकेको ढाँचामा वित्तीय विवरण राखेको, आर्थिक वर्ष समाप्त भएको ६ महिनाभित्र वार्षिक साधारणसभा गरेको हुनुपर्ने व्यवस्था रहेको छ। त्यस्तै नेप्सेमा सूचीकृत भएको कम्तीमा २ वर्ष पूरा भएको हुनुपर्छ। वर्ग ए जस्तै बी मा पनि तोकिएको प्रावधान पूरा भएको कम्पनी मात्र पर्ने गर्छन्। बी वर्गमा पर्ने कम्पनीले ५० करोड चुक्ता पुँजी कायम गरेको, सूचीकृत भएको कम्तीमा तीन वर्ष भएको, विगत तीन वर्षमा दुई आर्थिक वर्ष नाफा गरेको, क्रेडिट रेटिङ संस्थाबाट कम्तीमा औसतभन्दा एक तहमुनिको रेटिङ प्राप्त गरेको र सञ्चित नोक्सानी नभई आर्थिक वर्ष समाप्त भएको ६ महिनाभित्र वार्षिक साधारणसभा सम्पन्न गरेको हुनुपर्छ। धितोपत्र सूचीकरण विनियमावली २०७५ को विनियम ११ (६) ग मा सूचीकृत भएका कम्पनी २ वर्ष पूरा नभएसम्म जी वर्गमा राखिने उल्लेख छ। यसरी जी वर्गको वर्गीकरणमा पनि समावेश हुन नसक्ने कम्पनी जेड वर्गमा पर्छन्।"
बैंक र व्यवसायी एउटै हुँदा आउने समस्या समाधान गर्न कानुनी सुधारका कार्य भइरहेको छ : प्रचण्ड,"काठमाडौं : प्रधानमन्त्री पुष्पकमल दाहाल प्रचण्डले एकै व्यक्ति वा समूह बैंक र व्यवसायी दुवै हुँदा आउनसक्ने समस्यालाई समाधान गर्न कानुनी सुधारका कार्य भइरहेको दाबी गरेका छन्। प्रतिनिधिसभाको आजको बैठकमा सांसद गोकर्ण विष्टको प्रश्नको जवाफ दिने क्रममा प्रचण्डले समस्यालाई निराकरण गर्न सरकारले कानूनी र नीतिगत व्यवस्था गरेकोसमेत दाबी गरेका हुन्। सांसद विष्टले हाम्रो देशमा एउटै परिवारिक समूहको स्वामित्वमा बैंक,बिमा लगायतका बित्तिय संस्था, आयात, व्यापार, कलकारखाना, घर जग्गा कारोबार, धितोपत्र कारोबार र ऋणको ठुलो हिस्सा केन्द्रीकृत हुँदै जाने प्रबृत्ति दिन प्रतिदिन बढिरहेको उल्लेख गरेका थिए। विष्टले प्रधानमन्त्रीलाई प्रश्न गर्दै भने,देश यतिबेला कुनै एक अमुक समूह भित्र कुनै एउटा कारोबार विग्रिदा समग्र कारोबार नै डुब्न सक्ने र एउटा समूह ढल्दा संक्रामक रोग जस्तै अन्य परिवारिक समुहलाई समेत नकरात्मक असर पर्ने र देशको अर्थतन्त्र नै धराशाही बन्न सक्ने गम्भीर मोडमा छ। त्यस्तो अवस्थामा निक्षेपकर्ताको निक्षेप डुब्ने, अन्य लगानीकर्ताले लाभांश नपाउने, श्रमिकको रोजगारी गुम्ने र सरकारले राजश्व गुमाउनु पर्ने जस्तो अवस्थाले देशको अर्थतन्त्रमा गम्भीर नकारात्मक असर पर्न सक्दछ। यस्तो सम्भावित जोखिमबाट देशलाई जोगाउन आगामी दिनमा सरकारले कस्तो कदम चल्दैछ? जवाफमा प्रचण्डले एकै व्यवसायिक घरानाले बैंक, बीमा लगायतका वित्तीय संस्था, उद्योग र व्यापारमा लगानी गर्दा देखा पर्नसक्ने जोखिम र त्यसबाट विभिन्न क्षेत्रमा पर्नसक्ने नकारात्मक असर बारेमा प्रश्न गर्नु भएको बताए। उनले भने,उद्योगीव्यवसायी घरानाले विभिन्न क्षेत्रमा लगानी गर्दा देशभित्र उत्पादन र रोजगारी बढाउन साथै आवश्यक वस्तु तथा सेवाको आपूर्ति सहज बनाउन मद्दत पुग्छ। तर मुलुकमा प्राप्त स्रोतसाधन सीमित घरानामा अधिक केन्द्रित हुँदा त्यसबाट विभिन्न प्रकारका जोखिम सिर्जना हुने साथै सीमित समूहले मात्र प्रतिफल पाउने अवस्था आउँछ। यस्तो अवस्थाको निराकरण गर्न बैंकिङ क्षेत्रमा एक व्यक्ति वा समूहले लिन पाउने कुल कर्जा सीमा तोकिएको छ भने एकै व्यक्ति वा समूह बैंक र व्यवसायी दुबै हुँदा आउनसक्ने समस्यालाई निराकरण गर्न सरकारले कानूनी र नीतिगत व्यवस्था गरेको छ। यस दिशामा थप नीतिगत र कानूनी सुधारका कार्य भइरहेको छ। प्रचण्डले आर्थिक क्षेत्रमा अपनाई आएका नीतिहरुबाट विभिन्न क्षेत्रमा सकारात्मक परिणाम देखिएको र सँगसँगै केही चुनौती पनि सिर्जना भएको जवाफ दिए। अर्थतन्त्रका चुनौतीहरुको विश्लेषण गर्दै विगतका कदमबाट पाठ सिकेर एकातिर उद्योगीव्यवसायीहरुलाई प्रोत्साहन गर्ने र अर्कातिर उपलव्ध स्रोतसाधन बहुसंख्यक जनताको हितमा हुने गरी प्रयोग गर्ने सरकारको नीति रहेको छ। प्रधानमन्त्री प्रचण्डले भने,आगामी आर्थिक वर्षदेखि कार्यान्वयनमा आउने सोह्रौं योजना र आगामी आर्थिक वर्षको नीति तथा कार्यक्रम र बजेटमार्फत सामाजिक न्यायलाई प्रवर्द्धन गर्न उत्पादन, रोजगारी तथा सामाजिक सूरक्षा लक्षित थप विशेष कार्यक्रमहरु समावेश गरिनेछ। गेम चेन्जरआयोजना तर्जुमा गर्ने दिशामा सरकार प्रधानमन्त्री प्रचण्डले बजेटमा कर्णाली प्रदेशले न्याय पाउने केही थप गेम चेन्जरआयोजना तर्जुमा गर्ने दिशामा सरकारले छलफल सुरु गरेको जानकारी गराए। प्रचण्डले जुम्ला विमानस्थलको रनवे विस्तारका लागि जग्गा अधिग्रहणलगायत विमानस्थलको स्तरोन्नतिको कार्य समेत अगाडि बढेको जानकारी गराए। नेपालको राजनीतिक परिवर्तनमा कर्णालीको योगदान तथा यसले लामो समयसम्म केन्द्रीय एकात्मक राज्यसत्ताबाट ब्यहोरेको उपेक्षा र विभेदबारे सरकार जानकार रहेको उल्लेख गर्दै प्रधानमन्त्री प्रचण्डले अब कर्णालीले क्षतिपूर्ति सहितको न्याय पाउनुपर्छ भन्नेमा सरकार प्रतिबद्व रहेको बताए। भेरी करिडोरमा उच्च क्षमताका प्रसारण लाइन तथा फुकोटहुम्ला उच्च क्षमताको विद्युत प्रसारण लाइन निर्माणका लागि प्रक्रिया अगाडि बढाइएको छ, प्रधानमन्त्री प्रचण्डले भने, १०६ मेगावाट क्षमताको जगदुल्ला जलविद्युत आयोजनाको ठेक्का प्रक्रिया अगाडि बढाउने तयारी भइरहेको छ। ४१८ मेगावाट क्षमताको कर्णालीफुकोट, १०९२ मेगावाट क्षमताको मुगु कर्णाली सरकारी कम्पनीमार्फत अगाडि बढाइएको छ। यो पनि पढ्नुहोस प्रतिनिधिसभा बैठक बस्दै, प्रधानमन्त्रीले सांसदले सोधेका प्रश्नको जवाफ दिने भौतिक मन्त्रीलाई बर्खास्त गर्न एमालेको माग सरकारलाई रवि लामिछानेको चुनौती : भ्रष्टाचारका फाइल खोल्ने हो भने रास्वपाबाट सुरू गरौं,अन्य दलको नखोलौं आगामी बजेटमा जलवायुमैत्री योजनालाई प्राथमिकता दिन्छौं : प्रधानमन्त्री बालकुमारी घटनामा प्रधानमन्त्रीको जवाफ : प्रतिवेदन अध्ययनपछि दोषीमाथि कारवाही हुन्छ"
"सेयर बजारमा २७ अंकले गिरावट, सबै उपसमूहका सूचक नकारात्मक","काठमाडौं : सेयर कारोबार साताको पहिलो दिन आइतबार नेप्से परिसूचक दोहोरो अंकले घटेको छ। नेप्से परिसूचक २७२१ अंकले घटेर २०३४८२ विन्दुमा कायम भएको हो। सेन्सेटिभ इण्डेक्स ०९१ प्रतिशतले घटेर ३६५२० विन्दुमा अडिएको छ। यसदिन ३१५ कम्पनीको १ करोड ७ लाख ७२ हजार ४८३ कित्ता सेयर ३ अर्ब ७७ करोड ५४ लाख २२ हजार १९६ रुपैयाँमा खरिदबिक्री भए। दोहोरो अंकले घटेको बजारमा दुई कम्पनीको सेयर सकारात्मक सर्किट लेभलमा कारोबार भयो। बोटलर्स नेपाल र समाज लघुवित्त वित्तीयको सेयर १० प्रतिशतले बढेको हो। सामलिङ पावरका लगानीकर्ताले यसदिन गुमाए। सो कम्पनीको मूल्य ८२१ प्रतिशतले घट्यो। कारोबार रकमका आधारमा यसदिन हिमालयन रिइन्स्योरेन्स अग्रस्थानमा रह्यो। सो कम्पनीको ४० करोड मूल्य बराबरको सेयर कारोबार भयो। यसैगरी एनआईसी एसिया बैंकले १३ करोड,जोशी हाइड्रोपावरले १० करोड,सगरमाथा जलविद्युतले ९ करोड र युनियन हाइड्रोपावरले ७ करोड मूल्य बराबरको सेयर कारोबार गरे। आज सबै उपसमूहका सूचक नकारात्मक देखिएका छन्। फाइनान्स उपसमूह र हाइड्रोपावरको सूचक २ प्रतिशत बढिले घटेको छ। कारोबारमा आएका कम्पनीमध्ये २१ वटाको मूल्य बढ्दा २२५ वटाको घट्यो भने दुई कम्पनीको मूल्य स्थिर रह्यो।"
धसिंग्रेको व्यावसायिक खेती,"रसुवा : उत्तरगया गाउँपालिका३ ठूलोगाउँमा रहेको भारेघारी सामुदायिक वनमा धसिंग्रेको व्यावसायिक खेती सुरु गरिएको हो। वन पैदावर धसिंग्रेको रसुवामा व्यावसायिक खेती सुरु भएको हो। धसिंग्रेबाट राम्रो आम्दानी हुने र तेल उत्पादनसमेत बढ्ने स्थानीय युवा उद्यमी तथा जडीबुटी व्यवसायी संघ रसुवाका संयोजक भीमबहादुर तामाङले बताए। सामुदायिक वन तथा राष्ट्रिय निकुञ्ज क्षेत्रमा धसिंग्रे पाइने भए पनि यसले आवश्यकता पूर्ति गर्न नसकेको उनले सुनाए। डिभिजन वन कार्यालय रसुवा र तामाङको पहलमा खेती सुरु गरिएको हो। त्यहाँ ३६ हजार बिरुवा रोपिएका छन्। डिभिजन वन कार्यालयको क्षेत्रभन्दा लाङटाङ राष्ट्रिय निकुञ्जको जंगलमा बढी मात्रामा धसिंग्रे पाइन्छ। निकुञ्जले संकलनका लागि अनुमति दिएको छैन। जंगलमा खेर जाने धसिंग्रेको पातबाट औषधीय तेल बन्छ। त्यसैले हामीले धेरै बिरुवा रोपेर व्यावसायिक खेती गर्न थालेका छौं, तामाङले भने, व्यावसायिक खेती सुरु भएसँगै तेल उत्पादनका लागि कच्चा पदार्थको अभाव नहुने विश्वास छ। धसिंग्रे पातबाट तेल उत्पादन हिमाली क्षेत्रमा पाइने जडीबुटीबाट तेल उत्पादन गरेर स्थानीयले आम्दानी लिन थालेका छन्। २ हजार ५ सय मिटर उचाइमा रहेको कालिका गाउँपालिका२ स्थित स्याउबारी मध्यवर्ती सामुदायिक वन उपभोक्ता समितिले जडीबुटीको तेल उत्पादन सुरु गरेको हो। गोम्बोडाँडा, प्रांसे, ढुंगेलगायतका गाउँका किसानले यसबाट आम्दानी लिने गरेका छन्। रसुवाको स्याउबारीमा रहेको धसिंग्रे तेल उत्पादन केन्द्र सञ्चालनमा आएको छ। भूकम्पका कारण तीन वर्षदेखि बन्द थियो। स्याउबारी मध्यवर्ती सामुदायिक वनले २०६६ सालमा तेल उत्पादन केन्द्र सुरु गरेको होे। लाङटाङ राष्ट्रिय निकुञ्ज मध्यवर्ती क्षेत्र सहयोग आयोजनाको सहयोगमा उत्पादन केन्द्र स्थापना गरिएको थियो। यहाँ उत्पादन गरेको तेल प्रतिकेजी ३ हजार ५ सय रुपैयाँमा बिक्री हुने विक्रम लोप्चनले बताए। उनले भने, भूकम्पका कारण क्षति पुगेको तेल उत्पादन केन्द्र पुनः स्थापनापछि उत्पादन हुन थालेको छ। स्थानीय जंगलबाट कच्चा पदार्थ अपुग हुने भएकाले आधा वर्षमात्र केन्द्रले तेल उत्पादन गर्छ। वर्षमा लगभग ८० केजी तेल उत्पादन हुन्छ। बर्सेनि जंगलमा आगलागी हुने कारण धसिंग्रे कम हुँदै गएको हो। वरिपरिको अरू जंगलबाट पनि कच्चा पदार्थ संकलन गर्दा उत्पादन भएको तेलका लागि बजार अभाव नहुने लोप्चनले सुनाए। धसिंग्रे निकुञ्ज क्षेत्रमा बढी पाइन्छ। निकुञ्ज क्षेत्रमा संकलन गर्न अनुमति पाए कच्चापदार्थ अभाव नहुने उपभोक्ता बताउँछन्। सामुदायिक वन कार्ययोजनामा उल्लेख भएको अवस्थामा कच्चा पदार्थ संकलन अनुमति दिन मिल्ने लाङटाङ राष्ट्रिय निकुञ्जले जनाएको छ। स्याउबारी मध्यवर्ती सामुदायिक उपभोक्ता समितिले सञ्चालन गरेको तेल उत्पादन केन्द्रले वार्षिक ६ सय लिटर तेल उत्पादन गर्न सक्ने क्षमता भए पनि आवश्यक कच्चा पदार्थको अभावमा करिब दुई सय लिटरमात्रै उत्पादन हुने गरेको छ। केन्द्रले १ सय २१ हेक्टरको सामुदायिक वन क्षेत्रमा मात्र धसिंग्रेको पात संकलन गर्ने गरेको छ। वार्षिक एक लाख केजी पात संकलन गर्ने लक्ष्य राखे पनि लक्ष्यअनुसारको पात संकलन हुन सकेको छैन। केही वर्ष अघिसम्म पर्याप्त मात्रामा धसिंग्रे सामुदायिक वन क्षेत्रमा पाइने भए पनि दुई वर्षअघि वनमा डँढेलोको कारण वनमा उत्पादन घटेको छ। देशमा मात्र होइन, हाम्रो उत्पादन विदेशमा समेत निर्यात गरिरहेका छौ, लोप्चनले भने, धसिंगे्रका लागि वनमा मात्र भर पर्नुपर्ने बाध्यता छ। नर्सरीमा उत्पादन गर्न सके कच्चा पदार्थको कमी नहुने लोप्चनले बताए। यस वर्ष एक सय लिटरभन्दा बढी तेल उत्पादन गर्ने लक्ष्य राखिएको उनले सुनाए। उत्पादित धसिंग्रेको तेल निजी कम्पनीमार्फत भारत र युरोपियन मुलुकमा समेत निर्यात हुने गरेको छ।"

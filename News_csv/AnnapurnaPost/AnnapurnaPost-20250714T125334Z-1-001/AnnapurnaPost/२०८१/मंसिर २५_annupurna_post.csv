शीर्षक,विवरण
दिवा खाजामा विद्यार्थीले उत्पादन गरेको तरकारी प्रयोग,"सिन्धुपाल्चोक : सिन्धुपाल्चोकको पाँचपोखरी थाङ्पाल गाउँपालिकाभित्र रहेको थाङ्पालभ्याली माध्यमिक विद्यालयले दिवा खाजामा विद्यालयकै करेसाबारीमा उत्पादन भएका तरकारीको प्रयोग गर्ने गरेको छ। विद्यालयमा रहेका इको क्लब र स्वास्थ्य क्लबका विद्यार्थीले टनेलभित्र उत्पादान गरेको तरकारीलाई विद्यालयको दिवा खाजामा प्रयोग गरिँदै आएको विद्यालयका प्रधानाध्यापक राजु तामाङले जानकारी दिए। हामीले खाजामा प्रयोग गर्ने गरेको तरकारी यहीँ उत्पादन भएका तरकारीहरू हुन्। विद्यार्थीले उत्पादन गरेको तरकारी प्रयोग गर्दा विद्यार्थीलाई पनि आय आर्जन हुने र ताजा तरकारीले खाजा ग्रहण गर्ने विद्यार्थीलाई पनि फाइदा हुने भएकोले यसो गरेका हौं, प्रधानाध्यापक तामाङ भन्छन्, ज्ञानलाई सीपसँग जोड्ने र सीपलाई श्रमसँग जोड्दै आत्मनिर्भर बनाउने राज्यको नीति अनुसार विद्यार्थीलाई सीपसँग जोडेर आयआर्जनको बाटो बनाउन सुरु गरेका छौं। दिवा खाजालाई अर्गानिक बनाउने, विद्यालयको परिसरलाई हराभरा बनाउने र विद्यालयमा खेर गएका स्रोतसाधनलाई प्रयोग गर्ने मुख्य उद्देश्यसहित विद्यालय करेसाबारी कार्यक्रमलाई लागू गरिएको उनले बताए। विद्यालयमै उत्पादन भएको तरकारी प्रयोग गर्दा विद्यार्थीले कम खर्चमा पर्याप्त र स्वस्थकर खाजा खान पाउनुका साथै तरकारी खेतीका बारेमा ज्ञान हासिल गरेका तामाङको भनाई छ। यस कार्यक्रमले विद्यालयमा विद्यार्थीहरूलाई कृषि सम्बन्धी थप ज्ञान र सीप प्रदान गरेको विद्यालयले जनाएको छ। विद्यालय ब्यबस्थापन समितिका अध्यक्ष सुन्दर सापकोटाले कार्यक्रम प्रभावकारी भएको बताए। विद्यालयमा जंकफुड निषेध र विद्यार्थीलाई सीपमूलक शिक्षा प्रदान गर्न करेसाबारीमा तरकारी उत्पादन गरेर खाजामा प्रयोग गरेको अध्यक्ष सापकोटाले जानकारी दिए। विद्यालयलाई नमुना बनाउन साथै प्राविधिक विद्यालय बनाउनका लागि गाउँपालिका, प्रदेश र संघीय सरकारसँग पनि कार्यक्रम माग गरी विद्यालयलाई व्यवहारिक र प्रयोगात्मक शिक्षा मार्फत गुणस्तरीय शिक्षा प्रदान योजना रहेको जनाए। विद्यार्थीहरूलाई तरकारी उत्पादन सम्बन्धी तालिम दिनुका साथै नर्सरी व्यवस्थापन, सिजन अनुसार तरकारी उत्पादन, झोल मल तयारी लगायतको तालिम कोईका संस्थाको इआरसिएन परियोजनाले प्रदान गर्दै आएको छ। विद्यार्थीहरूलाई ज्ञान सँगसँगै सीपको लागि विद्यालय करेसाबारी कार्यक्रम मार्फत काम गरिरहेको कोइकाका फिल्ड संयोजक कुमार भट्टराईले जानकारी दिए। विद्यार्थीहरुले सिकेको सीप र ज्ञान आफ्नो घरको करेसाबारीसम्म पुग्ने र आमा बुबाको आय आर्जन समेत बृद्धि हुने हुँदा यस कार्यक्रम प्रभावकारी रहेको संस्थाले जनाएको छ। विद्यालयमा उत्पादित तरकारीबाट विद्यालयले बाल क्लबको कोषमार्फत विभिन्न सन्देश र जनचेतनामूलक कार्यक्रम पनि गर्दै आएको छ। बिदा र छुट्टीको समयमा विद्यालय व्यवस्थापन समितिका अध्यक्ष सापकोटा आफैँले तरकारी लगाउने, गोडमेल र पानी लगाउने काम गर्ने गरेको विद्यालयले जनाएको छ। कक्षा ६, ७ र ८ का विद्यार्थीलाई प्रयोगात्मक कक्षाका लागि करेसाबारीको प्रयोग गरिएको छ। बन्दा, काउली, साग, धनियाँ, चम्सुर, खुर्सानी प्रजातिका तरकारी विद्यार्थीले लगाएका छन्। उनीहरूले लगाएको तरकारी विद्यालयले खरिद गरी दिवा खाजामा प्रयोग गर्ने गरेको छ।"
जलवायु परिवर्तनको प्रभावबाट विश्वलाई जोगाउनुपर्छ : मन्त्री दाहाल,"काठमाडौं : भौतिक पूर्वाधार तथा यातायात मन्त्री देवेन्द्र दाहालले जलवायु परिवर्तनको प्रभावबाट विश्वलाई जोगाउनुपर्ने बताएका छन्। फिलिपिन्सको मनिलामा जारी वातावरणीय दिगो यातायात सम्बन्धी १६ औं उच्च स्तरीय एसियाली क्षेत्रीय सम्मेलनलाई मंगलबार सम्बोधनका क्रममा उनले नेपालले समेत बेमौसमी वर्षा र बाढीका कारण ठूलो नोक्सानी व्यहोर्न परेको बताए। स्वच्छ ऊर्जाको उपयोगलाई प्रोत्साहन गरी विश्वव्यापी प्रदूषण नियन्त्रणमा लाग्नु अहिलेको आवश्यकता रहेकोमा उनको जोड थियो। दिगो विकासको लक्ष्यका लागि सहरी गतिशीलता, कार्बन उत्सर्जननमा न्यूनीकरण एवम् पर्यावरणमैत्री सहरहरूको विकास र सशक्तीकरण लगायतका सम्बन्धमा उक्त सम्मेलनमा छलफल हुने जनाइएको छ। सम्मेलनमा विभिन्न राष्ट्रका मन्त्री एवम् प्रतिनिधिहरूले आआफ्नो देशमा भई रहेका अभ्यास, चुनौती एवम् समाधानका उपायहरूका बारेमा धारणा राख्ने र विभिन्न सत्रहरूमा सम्बन्धित क्षेत्रका विज्ञहरूको प्रस्तुति एवम् छलफलको कार्यक्रम रहेको छ। सम्मेलनका क्रममा हुने दिगो लक्ष्यको वायु प्रदूषण सम्बन्धी लक्ष्यमा केन्द्रित रहने सत्रको अध्यक्षता समेत नेपालका तर्फबाट मन्त्री दाहालले गर्ने कार्यतालिका रहेको छ। मन्त्रालयका तर्फबाट मन्त्री दाहालसँगै उनका सल्लाहकार हर्कराज राई समेत कार्यक्रममा सहभागी रहेका छन्। कार्यक्रममा राष्ट्रिय योजना आयोगका उपाध्यक्ष प्राडाशिवराज अधिकारी, शहरी विकास तथा भवन निर्माण विभागका महानिर्देशक मचाकाजी महर्जन समेत सहभागी छन्। कार्यक्रम संयुक्त राष्ट्रसंघ, आर्थिक तथा सामाजिक मामिला विभाग, संयुक्त राष्ट्रसंघ क्षेत्रीय विकास केन्द्र, एसियाली विकास बैंक, एसियाली पूर्वाधार लगानी बैंक लगायतका निकायहरूको आयोजनामा भएको हो। ४ दिन चल्ने कार्यक्रममा सहभागी भएर मन्त्री दाहाल सहितको टोली आगामी २८ गते साँझ नेपाल फर्कने छ।"
इन्टरपोलबाट रेड नोटिस जारी भएका फरार व्यक्ति युएईबाट पक्राउ,काठमाडौं : मानव बेचबिखन तथा ओसारपसार मुद्दामा इन्टरपोलबाट रेड नोटिस जारी भएका फरार प्रतिवादी रूकुम पश्चिम आठबिसकोट नगरपालिका५ ठेगाना भएका निराजन नेपाली पक्राउ परेका छन्। एनसिबि अवुधावी युएईको समन्वयमा युएईमा पक्राउ परेका उनलाई सम्बन्धित मुद्दामा कारवाही गर्नेगराउने प्रयोजनार्थ मंगलबार नेपाल फिर्ता ल्याइएको छ। मानव बेचबिखन तथा ओसारपसार मुद्दामा संलग्न रही फरार रहेका उनलाई अन्तर्राष्ट्रिय स्तरमा खोजतलास एवम् पक्राउ गर्नको लागि नेपाल प्रहरी प्रधान कार्यालय अपराध अनुसन्धान विभाग इन्टरपोल शाखाको अनुरोधमा इन्टरपोल महासचिवालयबाट २०८१ साउन ७ गते उनी विरुद्ध रेड नोटिस जारी भएको थियो। उनलाई सम्बन्धित कसूर बमोजिम कानूनी कारवाहीको लागि मानव बेचबिखन अनुसन्धान ब्यूरोबाट खटिएका प्रहरीलाई बुझाइएको नेपाल प्रहरी प्रधान कार्यालय इन्टरपोल शाखाले जनाएको छ।
दयाराम परियार स्मृति मानव अधिकार पुरस्कार वरिष्ठ अधिवक्ता कृष्णप्रसाद भण्डारीलाई,"काठमाडौं : अधिकारकर्मी दयाराम परियारको स्मृतिमा राष्ट्रिय मानव अधिकार आयोगले स्थापना गरेको दयाराम परियार स्मृति मानव अधिकार पुरस्कार वरिष्ठ अविक्ता कृष्णप्रसाद भण्डारीलाई प्रदान गरिएको छ। मानव अधिकार, कानुनी शासन एवं सामाजिक न्यायको क्षेत्रमा भण्डारीले पुर्याएको योगदानको कदर गर्दै पुरस्कार प्रदान गरिएको आयोगले जनाएको छ। ७६औं अन्तर्राष्ट्रिय मानव अधिकार दिवसको अवसर पारेर आयोगले मंगलबार आयोजना गरेको समारोहमा उपप्रधानमन्त्री विष्णु पौडेलले वरिष्ठ अधिवक्ता भण्डारीलाई उक्त पुरस्कार प्रदान गरे। समारोहमा राष्ट्रिय मानव अधिकार आयोगका अध्यक्ष तपबहादुर मगरले वरिष्ठ अधिवक्ता भण्डारीलाई सम्मान गरेका थिए। अधिकारकर्मी दयाराम परियारको मानव अधिकार आयोग जनकपुर कार्यालयमा कार्यरत रहँदा शाहीकालमै २०६२ चैत ११ मा प्रहरीको गोली लागी उपचारका क्रममा चैत १५ गते मृत्यु भएको थियो। अधिकारकर्मी परियारको सम्मानमा हरेक वर्ष यो पुरस्कार प्रदान गरिँदै आइएको हो। हाल सम्म मानव अधिकार तथा सामाजिक न्यायको क्षेत्रमा योगदान गरेका डा शिवमाया तुम्बाहाम्फे, श्याम सुन्दर शशी, दुर्गा घिमिरे, चन्द्रकिशोर झा, बलदेव राम, चरिमाया तामाङ, शारदा चन्द, टेकनाथ बराल, मातृका देवकोटा, नजवुल खान, विद्या राजभण्डारी, रामजी अधिकारी, प्रेम कुमारी पन्त, नारायणप्रसाद शर्मा, डाक्टर हरिहर वस्ती, डाक्टर रेणु अधिकारी लगायतले पुरस्कार प्राप्त गरिसकेका छन्।"
परराष्ट्रमन्त्री देउवा र लक्जमबर्गका उपप्रधान एवं विदेशमन्त्रीबीच भेटवार्ता,"परराष्ट्रमन्त्री डा आरजु राणा देउवा र लक्जमबर्गका उपप्रधानमन्त्री, विदेश एवं वैदेशिक व्यापारमन्त्री जेभियर बेटेलबीच मंगलबार लक्जमबर्गमा भेटवार्ता भएको छ। लक्जमबर्ग सिटीस्थित उनको कार्यकक्षमा भएको भेटवार्ताका क्रममा नेपाल लक्जमबर्ग सम्बन्धका विविध पक्षका साथै आपसी हित, साझा चासो र सहकार्यका बारेमा कुराकानी भएको थियो। बेटेल सन् २०१३ देखि २०२३ सम्म लक्जमबर्गको प्रधानमन्त्री पनि थिए। त्यस अवसरमा उनीहरुले नेपालको विकास प्राथमिकता तथा नेपाल र लक्जमबर्ग बीचको आर्थिक सहकार्यका बारेमा विचार आदानप्रदान गर्नुभएको थियो। साथै सो वार्ताका क्रममा विश्वव्यापी तापमानमा भइरहेको वृद्धि र यसका कारण परेको जलवायु परिवर्तनको असरका बारेमा पनि कुराकानी भएको थियो। नेपाल जलवायु परिवर्तनको असरको चपेटामा परेको र यसका कारण नेपालले अकल्पनीय क्षति व्यहोर्नुपरिरहेकाले अन्तर्राष्ट्रिय समुदायसँग सहयोगका लागि अपिल गरिएको पनि मन्त्री देउवाले सो भेटका क्रममा जानकारी गराएकी थिइन्। उनीहरुले द्विपक्षीय हितका विभिन्न विषयमा विस्तृत छलफल गरेका थिए। त्यस अवसरमा मन्त्री देउवाले लक्जमबर्गलाई नेपालको विकास सहायतामा प्राथमिकतामा राख्न मन्त्री बेटेललाई अनुरोध गरेकी थिइन्। मन्त्री देउवाले नेपाल सन् २०२६ मा एलडिसीबाट ग्राजुएट हुन लागेकाले त्यसपछिको अवस्थामा नेपाललाई आर्थिक, प्राविधिक लगायतका क्षेत्रमा आवश्यक सहयोगका लागि पनि मन्त्री बेटेललाई आग्रह गरेकी थिइन्। नेपाल अतिकम विकसित देशको श्रेणीबाट मध्यमस्तरको राष्ट्रका रुपमा स्तरोन्नति हुन लागेकाले यसलाई दीर्घकालीन र सहज बनाउने रणनीतिमा युरोपियन युनियन लगायत नेपालका दाता राष्ट्र एवं संस्थाहरुको सहयोगको अपेक्षा नेपालले गरिरहेको र त्यसमा लक्जमबर्गको पनि सहयोग र समर्थनको अपेक्षा गरिएको मन्त्री देउवाले बताएकी थिइन्। सो भेटवार्ताका क्रममा मन्त्री देउवाले नेपाल आन्तरिक रुपमा शान्ति प्रक्रिया टुङ्ग्याउने अन्तिम चरणमा पुगेको जानकारी पनि गराइन्। साथै उनले नेपालले संयुक्त राष्ट्रसंघीय सुरक्षा परिषद र मानवअधिकार आयोगको सदस्यमा उम्मेदवारी दिन लागेकाले त्यसका लागि सहयोग गर्न लक्जमबर्गलाई आग्रह गरिन्। नेपाल र लक्जमबर्गबीच सन् १९७५ मा कूटनीतिक सम्बन्ध स्थापना भएको थियो।"
"प्रधानमन्त्रीको चीन भ्रमण फलदायी, एमालेले भन्यो, दीर्घकालीन विकासका लागि बीआरआई निकै महत्त्वपूर्ण","काठमाडौं : नेकपा एमालेले प्रधानमन्त्री केपी शर्मा ओलीको चीन भ्रमण फलदायी भएको निष्कर्ष निकालेको छ। नेकपा एमालेको आज बसेको केन्द्रीय सचिवालय बैठकले प्रधानमन्त्रीको चीन भ्रमण फलदायी भएको निष्कर्ष निकालेको हो। बैठकपछि पत्रकारसँग कुरा गर्दै एमाले उपमहासचिव प्रदीप ज्ञवालीले दीर्घकालीन विकासका लागि बीआरआई निकै महत्त्वपूर्ण भएको बताए। यसैगरी परराष्ट्र मन्त्रालयले आजै नेपाल र चीनबीच भएको बीआरआई फ्रेमवर्क सम्झौताको पूर्णपाठ सार्वजनिक गरेको छ। मन्त्रालयले वेबसाइटमार्फत सम्झौता सार्वजनिक गरेको हो। प्रधानमन्त्री केपी शर्मा ओलीको भ्रमणका क्रममा हस्ताक्षर भएको बीआरआई कार्यान्वयन सम्झौतापत्रको कपी मंगलबार सार्वजनिक भएको हो। फ्रेमवर्कमा १० वटा परियोजना समावेश गरिएको छ। जसमा टोखाछहरे सुरुङमार्ग, हिल्सा सिमिकोट सडक, किमाथांका खाँदबारी सडक तथा पुल चाइनानेपाल क्रश बोर्डर रेल्वे प्रोजेक्ट, डडेल्धुराको अमरगढी सिटी हल, जिलोङरसुवागढीचिलिमे २२० केभी प्रशारण लाइन, मदन भण्डारी साइन्स एन्ड टेक्नोलोजी युनिभर्सिटी, काठमाडौं साइन्टिफिक सेन्टर तथा साइन्स म्युजियम, चाइनानेपाल फ्रेन्डशिप पार्क र झापा स्पोर्ट्स एन्ड एथ्लेटिक्स कम्प्लेक्स छन्। सम्झौतापत्रको पूर्ण पाठको लागि यहाँ क्लिक गर्नुहोस्।"
मोरङबाट स्रोत नखुलेको साढे ४७ लाख बरामद,विराटनगर : मोरङको रंगेली नगरपालिका८ दर्वेसाबाट स्रोत नखुलेको साढे ४७ लाख रुपैयाँ बरामद भएको छ। दर्वेसाकी ६५ वर्षीया ज्योतिदेवी अग्रवालको घरमा लुकाइछिपाइ राखेको अवस्थामा ४७ लाख ४९ हजार रुपैयाँ बरामद भएको मोरङ प्रहरी प्रमुख एसपी नारायणप्रसाद चिमरियाले जानकारी दिए। उनका अनुसार व्यक्तिको घरबाट मंगलबार दिउँसो १ हजार र ५ सय दरका नेपाली रुपैयाँ बरामद भएको हो। इलाका प्रहरी कार्यालय रंगेलीबाट खटिएको इन्स्पेक्टर सन्तोषकुमार खड्का नेतृत्वको टोलीले अग्रवालको घरमा दिउँसो ३ बजेतिर छापा हानेको थियो। घरको कोठाबाट स्रोत नखुलेको रकम बरामद भएको चिमरियाले बताए। उनका अनुसार १ तले घरको दक्षिणपश्चिमतर्फको कोठामा चाबी लगाएर राखिएको अवस्थामा टिनको बाकसभित्र रकम फेला परेको हो। घरमा ठूलो मात्रामा स्रोत नखुलेको रकम भेटिएपछि घरधनी अग्रवाललाई पनि प्रहरीले नियन्त्रणमा लिएको छ। उनलाई इलाका प्रहरी कार्यालय रंगेलीमा राखिएको छ। उक्त रकम अवैध हुण्डी कारोबारको भएको हुनसक्ने प्रहरीको अनुमान छ। यस विषयमा थप अनुसन्धान सुरु भएको जानकारी एसपी चिमरियाले दिए।
हिरो मोटोकर्पद्वारा नेपालमा एक्स्ट्रिम सिरिज सार्वजनिक घोषणा,"काठमाडौं : नेपालको दुईपाङ्ग्रे बजारमा सर्वाधिक विश्वासिलो र लोकप्रिय ब्राण्ड, हिरो मोटोकर्पले रोमाञ्चक नयाँ बाईकहरु सार्वजनिक गर्ने घोषणा गरेको छ। हिरो मोटोकर्पले आफ्नो नविनतम उत्पादनहरू एक्स्ट्रिम १२५ र एक्स्ट्रिम १६० नेपालमा सार्वजनिक गर्ने घोषणा गरेको छ। बहुप्रतिक्षित यी दुवै नयाँ बाइकहरु मंसिर २६ मा गोकर्ण फरेस्ट रिसोर्टमा आयोजना हुने भव्य कार्यक्रम मार्फत सार्वजनिक गरिने कम्पनीले जानकारी दिएको छ। नयाँ बाइकहरुले अटोमोबाइल प्रेमी र उद्योगका सरोकारवालाहरूलाई अविस्मरणीय अनुभव प्रदान गर्ने कम्पनीको विश्वास छ। सार्वजनिक हुने क्रममा रहेका एक्स्ट्रिम सिरिज उच्च प्रदर्शन, अत्याधुनिक विशेषताहरू, र साहसी तथा आकर्षक डिजाइनको एक उत्कृष्ट संयोजन हो। सार्वजनिक हुने तयारीमा रहेका नयाँ सिरिजका यी बाइकले नेपाली दुई पाङ्ग्रे बजारमा नयाँ मानक स्थापित गर्ने कम्पनीको दावी छ। एक्स्ट्रिम १२५ का मुख्य विशेषताहरू : सिंगल च्यानल एबीएस: सुरक्षित यात्रा तथा सवारीका लागि उन्नत ब्रेकिङ प्रविधि। श्रेणीकै सर्वाधिक तीव्र : सर्वाधिक गति र तिव्रताको समायोजन सहितको रोमाञ्चक सवारी। फराकिलो रियर टायर: सुरक्षित यात्राका लागि स्थिरता र उत्कृष्ट नियन्त्रण प्रदान गर्न फराकिलो रियर टायरको ब्यवस्था। एलईडी हेडलाइट्स: सुदृढ दृष्य तथा यात्रामा सुरक्षार्थ नवप्रवर्तनात्मक प्रविधि सहितको एलईडी हेडलाइट्को सुविधा। ब्लूटूथ कनेक्टिविटी :चालकका लागि सुदृढ सहजता, सुरक्षा र मनोरञ्जन सुविधा। एक्स्ट्रिम १६०का मुख्य विशेषता: श्रेणीकै सर्वाधिक गति क्षमता: तीव्र गतिको चाहना राख्नेका लागि विशेष रूपमा डिजाइन गरिएको यो बाइकमा रोमाञ्चक अनुभूतिका साथै सुरक्षाका लागि आवश्यक संयन्त्रको उचित व्यवस्था गरिएको छ। केवाईबी फ्रन्ट यूएसडी सस्पेन्शन : प्रभावकारी फ्रन्ट ब्रेकिंग प्रणालीको व्यवस्थाले आरामदायी, नियन्त्रित र सहज यात्राको सुनिश्चितता प्रदान गर्दछ। ब्लूटूथ कनेक्टिविटी : चालकका लागि सुदृढ सहजता, सुरक्षा र मनोरञ्जन सुविधा। सार्वजनिकको तयारीमा रहेको नयाँ सिरिजले हिरो मोटोकर्पको गुणस्तर, नवप्रवर्तन, र उत्कृष्ट सवारी अनुभवप्रतिको प्रतिबद्धतालाई अझ प्रस्ट्याउन सघाउने कम्पनीले विश्वास लिएको छ। शहरका व्यस्त सडक होस् वा फराकिला राजमार्गमा, एक्स्ट्रिम सिरिजले हरेक यात्रालाई उत्कृष्ट बनाउने कम्पनीको दावी छ।"
बारपाककी सुचिना हत्याका अभियुक्त सार्वजनिक,"गोरखा : गत मंसिर १५ गते जंगलमा मारेर गाडिएको अवस्थामा भेटिएकी सुचिनाको हत्या गरेको अभियुक्तले स्वीकार गरेका छन्। बलात्कारको प्रयास असफल भएपछि आफूले हत्या गरेको पक्राउ परेका अभियुक्त मन सम्जेर गुरुङले प्रहरीमा बयान दिएका हुन्। नौ दिनको अनुसन्धानपछि ४३ वर्षीय गुरुङलाई प्रहरीले सोमबार बिहान तीन बजे घरबाट पक्राउ गरेको थियो। प्रहरीले मंगलबार उनीबिरुद्ध कर्तव्य ज्यान शीर्षकमा मुद्दा दर्ता गरी आवश्यक अनुसन्धान गरिरहेको जनाएको छ। मङ्सिर १५ गतेदेखि हराइरहेकी १८ वर्षीया सुचिना गुरुङको शव प्रहरी र बारपाकका स्थानीयवासीको संयुक्त खोजी टोलीले १८ गते मैखर्क जंगलमा गाडिएको अवस्थामा फेला पारेको थियो। यसअघि तीन जनालाई नियन्त्रणमा लिएर अनुसन्धान गरिरहेको प्रहरीले सोमबार बिहान स्थानीय एक विद्यालयका शिक्षक मन सम्जेर गुरुङलाई नियन्त्रणमा लिई सोधपुछ गरेको थियो। घटना स्थलमा भेटिएका कम्ब्याट टोपी, उनीको टोपी, डोको, नाम्लोका आधारमा सोधपुछ गर्दा उनले आफैले हत्या गरेको स्वीकार समेत गरिसकेको जिल्ला प्रहरी प्रमुख एसपी वासुदेव पाठकले बताए। प्रहरीले मंगलबार पत्रकार सम्मेलन गरी आरोपितलाई सार्वजनिक गरेको छ। पत्रकार सम्मेलनमा प्रहरीले अभियुक्तको खोजी गर्न र नियन्त्रणमा लिन सहयोग गरेकामा बारपाकका बासिन्दालाई धन्यवाद दिएको छ। मृतककै हँसिया प्रहार गरी हत्या गरेको स्वीकार काशिगाउँ माइत भएकी सुचिना घले गत वैशाखमा बिहे गरी बारपाक पुगेकी थिइन्। उनी मंसिर १५ गते घाँस काट्न भनी गाउँबाट डेढ घण्टाको उकालो हिँडी मैखर्क जंगल पुगिन्। साँझसम्म पनि घर नफर्केपछि गाउँलेहरु खोज्न गए, तर भेटेनन्। भोलिपल्ट पनि फेला पार्न नसकेपछि उनीहरुले सोमबार मात्र बारपाक प्रहरी चौकीमा निवेदन दिए। स्थानीयको सहयोगमा इलाका प्रहरी कार्यालय जौवारी र बारपाक प्रहरी चौकीको टोलीले खोजी कार्यलाई तीव्र बनायो। स्थानीय र प्रहरीको संयुक्त टोलीले मंसिर १८ गते जंगलमा खाडल खनेर पुरेको अवस्थामा सुचिनाको शव क्षतविक्षत अबस्थामा फेला पर्यो। घटनाको अनुसन्धानका लागि जिल्ला प्रहरी कार्यालय गोरखाबाट प्रहरी नायव उपरीक्षक इन्द्रप्रसाद सुवेदी कमाण्डको टोली घटनास्थलतर्फ लाग्यो। गण्डकी प्रदेश प्रहरी कार्यालय पोखराबाट तालिम प्राप्त कुकुरसहितको विज्ञ टोली पनि घटनास्थलमा खटियो। केही दिनमा फेरि प्रदेश प्रहरी कार्यालयको अपराध अनुसन्धानका विज्ञहरुको टोली त्यहाँ खटियो। नौ दिनसम्म लगातार अनुसन्धान गरेपछि गत सोमबार बिहान तीन बजे प्रहरीले मन सम्जेरलाई पक्राउ गर्यो। सोधपुछको क्रममा उनले आफूले हत्या गरेको स्वीकार गरे। प्रहरीमा दिएको बयानअनुसार उनी पनि त्यो दिन घाँस काट्न सोही जंगलतर्फ गएका थिए। बीच बाटोमा उनले सुचिनालाई भेटे। एक्लो युवतीलाई एकान्त जंगलमा देखेपछि उनले करणीको प्रयास गरे। दुईपटकसम्म प्रयास गर्दा असफल भएपछि उनले बल प्रयोग गर्न खोजे। तर सुचिनाको कडा प्रतिकारपछि सुचिनालाई भुईमा लडाएर उनको मुखमा घाँस, गोबर र माटो कोचेर मारेको स्वीकार गरेका छन्। घटनास्थलदेखि करिव ५० मिटर माथि खाडल खनेर सुचिनाको शव पुरेको पनि उनले स्वीकार गरे। सुचिनाको शव बोक्न मृतककै ज्याकेट र नाम्लोको सहारा लिएको पनि उनले स्वीकार गरे। घटनापछि आफूले दुई पटकसम्म सुसाइड नोट लेखेर आत्महत्याको प्रयास गरेको पनि उनले प्रहरीसामु जनाएका छन्।"
१५ सय विद्यार्थीको आँखा परीक्षण,"नुवाकोट : ग्रामीण भेगमा रहेका विद्यार्थीको सुविधाका लागि नुवाकोटको पूर्वी भेगमा रहेको तादी गाउँपालिकास्थित विभिन्न विद्यालयमा पुगेर विद्यार्थीको आँखा परीक्षण गरिएको छ। सामुदायिक आँखा केन्द्र नुवाकोट, रेडक्रस नुवाकोट शाखा, रेडक्रस खरानीटार उपशाखा, युवा रेडक्रस सर्कलको सहयोग र सहजीकरणमा तिलगंगा आँखा प्रतिष्ठान काठमाडौंको प्राविधिक सहयोगमा आयोजित निःशुल्क विद्यालय आँखा कार्यक्रम सम्पन्न भएको हो। आँखा प्राविधिकहरू तादी गाउँपालिकाको विभिन्न माविमा पुगेर विद्यार्थीको आँखा परीक्षण गरेका हुन्। विभिन्न विद्यालयमा अध्ययनरत एक हजार चार सय ६८ जना विद्यार्थीको आँखा परीक्षण गरिएको छ। ७६ जना विद्यार्थीले चस्मा लगाउनु पर्ने सिफारिस भएको आयोजक रेडक्रस नुवाकोटका सभापति हरि श्रेष्ठले जानकारी दिए। विद्यालयमा पुगेर विद्यार्थीको आँखा जाँच कार्यक्रमलाई निरन्तरता दिन तादी गापा अध्यक्ष सन्तमान तामाङले आग्रह गरेका छन्।"
उपनिर्वाचनमा कीर्तिपुर नगरपालिका र काठमाडौं१६ को नतिजा अनपेक्षित आएको एमालेको निष्कर्ष,"काठमाडौं : नेकपा एमालेले मंसिर १६ मा भएको स्थानीय तहको उपनिर्वाचनमा कीर्तिपुर नगरपालिका र काठमाडौं१६ को नतिजा अनपेक्षित आएको निष्कर्ष निकालेको छ। नेकपा एमालेको आज बसेको केन्द्रीय सचिवालय बैठकले कीर्तिपुर नगरपालिका, यसका केही वडा र काठमाडौं १६ को नतिजा अनपेक्षित आएको निष्कर्ष निकालेको हो। यस नतिजालाई एमालेले गम्भीरतापूर्वक लिएको उपमहासचिव प्रदीप ज्ञवालीले बताए। यसअघि एमालेले जितेका ७ वटा वडामा पद रिक्त भएकोमा यस पटक एक गाउँपालिका अध्यक्ष र २ उपाध्यक्ष समेत थपिएकोले उपनिर्वाचन उपलब्धीपूर्ण भएको उनले बताए। तर, दलप्रतिको जनमत फरक देखिएको उनको भनाइ छ। दुई वर्षको बीचमा राजनीतिक दलप्रतिको जनमत फरक देखिएको र सहरी क्षेत्रमा सोचेको जस्तो परिणाम नआएको बैठकले निष्कर्ष निकालेको छ।बैठकले शहरी क्षेत्रको जनमतसँग पार्टीलाई अझ बढी जोड्दै लैजानुपर्ने निष्कर्ष निकालेको उनले बताए । सहरी क्षेत्रमा सोचेको जस्तो परिणाम आएन। गाउँमा पनि जनमत परिवर्तन भएको छ। यसका लागि जनप्रतिनिधिले काम गर्नुपर्ने देखियो, उनले भने।"
काभ्रेका बाढीपहिरो पीडितलाई राहत वितरण,"काठमाडौं : हेटौंडा चेली समाजले बाढीपहिरो पीडितलाई राहत वितरण गरेको छ। काभ्रेको पनौती नगरपालिका१ रयालेका ८० घरधुरीलाई राहत स्वरूप न्यानो कपडा कम्बल वितरण गरेको हो। संस्थाका अध्यक्ष करुणा नेपालको सहजीकरणमा यस रयालेका समाजसेवी नेतृ माधुरी सापकोटाको पहलमा उक्त कार्यक्रम सम्पन्न भएको थियो। साथै उपाध्यक्ष जुना श्रेष्ठ, उपसचिव रिमा अमगाईं, कोषाध्यक्ष रोजिता हमाल, अनुराधा राजभण्डारी लगायतका सम्पूर्ण सदस्यहरूको उपस्थिति रहेको थियो। यसअघि समाजले २०७२ सालको भूकम्पले क्षति गरेको दोलखाका पीडितलाई कम्बल, मकवानपुरको विभिन्न ठाउँमा महिला स्वास्थ्यसम्बन्धी गाइनो शिविर, काठमाडौंको विभिन्न ठाउँमा बाल आश्रम र वृद्धा आश्रममा विभिन्न सेवा र राहत सामग्री वितरण गरेको थियो।"
प्रधान सेनापति सिग्देल भारत प्रस्थान,काठमाडौं : प्रधान सेनापति अशोक राज सिग्देल भारत प्रस्थान गरेका छन्। भारतका स्थल सेनाध्यक्ष जनरल उपेन्द्र द्विवेदीको औपचारिक निमन्त्रणामा प्रधान सेनापति सिग्देल आज नयाँ दिल्ली प्रस्थान गरेका हुन्। उनले मंसिर २६ गतेदेखि मंसिर २९ गतेसम्म भारतको औपचारिक भ्रमण गर्ने कार्यतालिका रहेको छ। सैनिक श्रीमती संघकी अध्यक्ष तथा उनकी धर्मपत्नी नीता क्षेत्री सिग्देल सम्मिलित ९ सदस्यीय भ्रमण दलका साथ भारत प्रस्थान गरेका प्रधान सेनापतिलाई बलाध्यक्ष रथी प्रदीप जंग केसीले त्रिभुवन अन्तर्राष्ट्रिय विमानस्थलमा बिदाइ गरे। प्रधान सेनापतिमा नियुक्त भएपश्चात् उनको यो पहिलो विदेश भ्रमण हो। भ्रमणमा प्रधान सेनापति सिग्देललाई मंसिर २७ गते भारतका राष्ट्रपतिबाट भारतीय स्थल सेनाको मानार्थ महारथी दर्जाको दर्ज्यानी चिन्हबाट सुशोभन गर्ने कार्यक्रम रहेको छ। त्यस्तै भ्रमणका क्रममा भारतका उच्च पदस्थ पदाधिकारीहरूसँग भेटघाट गर्नुका साथै प्रधान सेनापति सिग्देल इन्डियन मिलिट्री एकेडेमीमा तालिमरत अधिकृत क्याडेटहरुको अन्तिम दलेल कवाजमा प्रमुख अतिथिको रूपमा सहभागी हुने कार्यक्रम छ। प्रधान सेनापति सिग्देल मंसिर ३० गते स्वदेश फिर्ता हुने कार्यक्रम रहेको छ।
नेपाल र चीनबीच भएको बीआरआई फ्रेमवर्क सम्झौताको पूर्णपाठ सार्वजनिक,"काठमाडौं : नेपाल र चीनबीच भएको बीआरआई फ्रेमवर्क सम्झौताको पूर्णपाठ सार्वजनिक भएको छ। परराष्ट्र मन्त्रालयले वेबसाइटमार्फत सम्झौता सार्वजनिक गरेको हो। प्रधानमन्त्री केपी शर्मा ओलीको भ्रमणका क्रममा हस्ताक्षर भएको बीआरआई कार्यान्वयन सम्झौतापत्रको कपी मंगलबार सार्वजनिक भएको हो। फ्रेमवर्कमा १० वटा परियोजना समावेश गरिएको छ। जसमा टोखाछहरे सुरुङमार्ग, हिल्सा सिमिकोट सडक, किमाथांका खाँदबारी सडक तथा पुल चाइनानेपाल क्रश बोर्डर रेल्वे प्रोजेक्ट, डडेल्धुराको अमरगढी सिटी हल, जिलोङरसुवागढीचिलिमे २२० केभी प्रशारण लाइन, मदन भण्डारी साइन्स एन्ड टेक्नोलोजी युनिभर्सिटी, काठमाडौं साइन्टिफिक सेन्टर तथा साइन्स म्युजियम, चाइनानेपाल फ्रेन्डशिप पार्क र झापा स्पोर्ट्स एन्ड एथ्लेटिक्स कम्प्लेक्स छन्। सम्झौतापत्रको पूर्ण पाठको लागि यहाँ क्लिक गर्नुहोस्।"
"जहाँ पुगे रवि, त्यही प्रदर्शन","काठमाडौं : सहकारी ठगी प्रकरणमा अनुसन्धानका लागि पर्सा पुर्याइएका राष्ट्रिय स्वतन्त्र पार्टीका सभापति रवि लामिछानेको अहिले बयान भइरहेको छ। सरकारी वकिल कार्यालय पर्सामा उनको बयान भइरहेको छ। उनको बयान जारी रहेकै बेला बाहिर रास्वपाका कार्यकर्ताले सरकारविरुद्ध प्रदर्शन गरेका छन्। उनका समर्थकहरुले पर्साको बीरजंगमा प्रदर्शन गरिरहेका छन्। उनीहरूले राजनीतिक प्रतिशोध विरुद्धको सशक्त आन्दोलन भन्दै प्रदर्शनसहित विरोध र्याली समेत निकालेका छन् । प्रदर्शनमा सहभागीहरले रवि लामिछानेलाई न्याय दे,जनता झुक्काउन पाइँदैन,राजनीति प्रतिशोध बन्द गर लगायतका प्लेकार्ड प्रदर्शन गरेका थिए । पर्साको सानोपाइला सहकारीको रकम अपचलनका विषयमा बयान लिन लामिछानेलाई सोमबार पर्सा पुर्याएको हो। सानोपाइला सहकारीको रकम अपचलन आरोपमा लामिछानेसहित १४ जनाविरुद्ध मंसिर १९ गते पर्सा जिल्ला अदालतबाट पक्राउ पुर्जी जारी भएको थियो । सहकारी ठगी प्रकरणमा लामिछाने हाल कास्की प्रहरीको हिरासतमा छन्। सहकारीको रकम अपचलन गरेको आरोपमा लामिछानेलाई अनुसन्धानका लागि काठमाडौं,चितवन र बुटवल पुर्याएको थियो। त्यहाँ अनुसन्धान सकिएपछि उनलाई पर्सा ल्याएको हो। अनुसन्धान सकेपछि उनलाई पुन: कास्की लैजाने प्रहरीको तयारी छ।"
विद्युत प्राधिकरण र एडिबीबाट तनहुँ जलविद्युत आयोजना अनुगमन,"तनहुँ : एसियाली विकास बैंक (एडिबी) र नेपाल विद्युत प्राधिकरणको उच्चस्तरीय टोलीले तनहुँस्थित सेती नदीमा निर्माणाधीन १४० मेगावाट जडित क्षमताको जलाशययुक्त तनहुँ जलविद्युत आयोजनाको अनुगमन भ्रमण गरेको छ। एडिबीको नेपाल आवासीय नियोगका निर्देशक आर्नोड कुश्वा र प्राधिकरणका कार्यकारी निर्देशक एवम् तनहुँ हाइड्रोपावर लि सञ्चालक समितिका अध्यक्ष कुलमान घिसिङ सम्मिलित टोलीले सोमबार आयोजनाको स्थलगत अनुगमन गरी निर्माण प्रगतिको जानकारी लिएको छ। टोलीले प्याकेज१अन्तर्गत १४० मिटर अग्लो मुख्य बाँध निर्माण, प्याकेज२ अन्तर्गत भूमिगत विद्युतगृह, हाइड्रोमेकानिकल तथा इलेक्ट्रोमेकानिकल उपकरणहरू, मुख्य सुरुङ निर्माणस्थलको अनुगमन गरेको थियो। कम्पनी तथा आयोजना व्यवस्थापन, परामर्शदाता र निर्माण व्यवसायीहरूसँग विस्तृत रुपमा छलफल गरी टोलीले निर्माण प्रगति, बेहोरिरहेका समस्या, निर्माण तालिका लगायतका विषयमा जानकारी लिएको थियो। तनहुँ हाइड्रोपावर लिका प्रबन्धसञ्चालक किरण कुमार श्रेष्ठ र आयोजना प्रमुख श्यामजी भण्डारीले निर्माण प्रगति, बेहोरिरहेका समस्यालगायतका विषयमा टोलीलाई जानकारी गराउनुभएको थियो। टोलीले आयोजनाको मध्यवर्ती क्षेत्र (बफर जोन)मा पर्ने थप जग्गा अधिग्रहण, ऐलानी जग्गाको समस्या लगायतका विषयमा तनहुँका प्रमुख जिल्ला अधिकारी श्याम कृष्ण थापा, सहायक प्रमुख जिल्ला अधिकारी, नापी कार्यालयका प्रमुख, मालपोत कार्यालयका प्रतिनिधिसँगसमेत छलफल गरेको थियो। जग्गा सम्बन्धी समस्या समाधानका लागि आवश्यक सहयोग र सहजीकरणका लागि प्रमुख जिल्ला अधिकारीसहितको टोलीलाई आग्रह गरिएको थियो। आयोजनाले कार्यान्वयनमा ल्याएका वातावरणीय तथा सामाजिक सुरक्षणका विषयहरूको कार्यान्वयन र प्राविधिक पक्षमा एडिबीको विशेष चासो रहेको उल्लेख गर्दै नियोगका निर्देशक कुश्वाले हाल देखिएका समस्या तत्काल समाधान गरी तोकिएकै समय र गुणस्तरमा निर्माण सम्पन्न आग्रह गरे। सुक्खायामको विद्युत् माग र आपूर्तिको असन्तुलन हटाउन जलाशययुक्त प्रकृतिको तनहुँ आयोजनाको ठूलो योगदान र सहयोग रहने उल्लेख गर्दै प्राधिकरणका कार्यकारी निर्देशक घिसिङले तोकिएकै समयमा सम्पन्न गर्न सबै पक्ष जिम्मेवार भएर लाग्नु पर्ने बताए। विद्युतगृह, प्रसारण लाइनलगायतका संरचना निर्माण अन्तिम चरणमा रहेको तर बाँध निर्माण चुनौतीपूर्ण र संवेदनशील रहेको उल्लेख गर्दै घिसिङले बाँध निर्माणलाई विशेष प्राथमिकतामा राखी काम अगाडि बढाउन सम्बन्धित पक्षहरूलाई निर्देशन दिए। मुख्य संरचनाहरूलाई तीन प्याकेजमा विभाजन गरी निर्माणाधीन आयोजनाको समग्र प्रगति ६३ प्रतिशत रहेको छ। समग्र निर्माण २०८३ असारभित्र (सन् २०२६ मे) सक्ने लक्ष्य राखिएको छ। ऋषिङ गाउँपालिका१ र व्यास नगरपालिका५को सीमाना भएर बग्ने सेती नदीमा १४० मिटर उचाइको मुख्य बाँध निर्माण गरिने छ। प्याकेज१ अन्तर्गत मुख्य बाँधको तल्लो तह क्षेत्रमा ग्राउटिङ भइरहेको छ। क्रसर तथा चिस्यान प्लान्ट स्थापना गरी तयारी अवस्थामा राखिएको छ। मुख्य बाँध निर्माण छिटै सुरु गर्न लागिएको छ। प्याकेज१को निर्माण प्रगति करिब ३६ प्रतिशत छ। प्याकेज१को निर्माण सोङ्ग दा कर्पोरेसन, भियतनामकालिका कन्सट्रक्सन (प्रा) लि नेपाल जेभीले गरिरहेको छ। आयोजनाको प्याकेज२ अन्तर्गत जलाशयको मुहान (इनटेक)बाट सुरु भई पेनस्टक पाइप रहने स्थानसम्मको १४९३ मिटर लामो सुरुङ ब्रेक थ्रु (छिचोलेर) गरी कंक्रिट लाइननिङ भइरहेको छ। मुख्य सुरुङबाट गएको पानीलाई २१३ मिटर लामो पेनस्टक पाइपमार्फत भूमिगत विद्युतगृहमा खसाली विद्युत् उत्पादन गरिने छ। यसका लागि पेनस्टक पाइप जडान अन्तिम चरणमा छ। आयोजनाको सुरुङ, विद्युत गृह निर्माण र हाइड्रोमेकालिन तथा इलेक्ट्रोमेकानिकल उपकरण आपूर्ति, जडान तथा सञ्चालन लगायतका प्याकेज२को निर्माण कार्य सिनो हाइड्रो कर्पोरेसन, चीनले गरिरहेको छ। विद्युतगृहका सिभिल संरचना निर्माण अन्तिम चरणमा छ। स्वीजयार्ड निर्माण, विद्युतगृहमा रहने उपकरणहरू जडानलगायतका कार्यहरू भइरहेका छन्। टेलरेस निर्माण सम्पन्न भएको छ। यस प्याकेजको समग्र भौतिक प्रगति करिब ६२ प्रतिशत छ। प्याकेज३अन्तर्गत दमौलीबाट चितवनको भरतपुरसम्म २२० केभीको डबल सर्किट प्रसारण लाइन निर्माणका केईसी इन्टरनेशनल लिमिटेड, भारतले गरिरहेको छ। ३४७ किलोमिटर प्रसारण लाइनमा पर्ने ९४ वटा टावरमध्ये ७८ वटा टावरहरूको जग हालिएको छ भने ६९ वटा टावर खडा गरिएको छ। यस प्याकेजको समग्र निर्माण प्रगति ७४ प्रतिशत रहेको छ। आयोजनाको सामाजिक विकास कार्यक्रम अन्तर्गत तनहुँ जिल्लामा विद्युतीकरण गर्नका लागि नेपाल प्राधिकरणको आयोजना व्यवस्थापन निर्देशनालयमार्फत तनहुँ ग्रामीण विद्युतीकरण तथा वितरण प्रणाली सुदृढीकरण परियोजना सम्पन्न भएको छ। यसअन्तर्गत स्थानीय रुपमा विद्युत् आपूर्तिका लागि घिरिङ गाउँपालिका४ र बन्दीपुर गाउँपालिका६ मा ३३११ केभीका दुईवटा सबस्टेसन निर्माण गरी सञ्चालनमा ल्याइएको छ। उक्त सबस्टेसनहरूसम्म विद्युत् पुर्याउनका लागि ३३ केभी लाइन निर्माण गरिएको छ। तनहुँ जिल्लाको विद्युत आपूर्तिलाई पर्याप्त, भरपर्दो र गुणस्तरीय बनाउन विभिन्न ठाउँहरूमा विभिन्न क्षमताका वितरण ट्रान्सफर्मरहरू जडान र ११ केभी लाइन निर्माण गरिएको छ। सामुदायिक विकास कार्यक्रमअन्तर्गत आयोजना प्रभावित क्षेत्रहरूमा हालसम्म शिक्षा, स्वास्थ्य, खानेपानी, सडक, नदी तटबन्द निर्माण लगायतका गरी ६३ वटा परियोजनाहरू सम्पन्न भएका छन्। १० वटा परियोजना सञ्चालित छन्। आयोजना प्रभावितहरूको जीविकोपार्जन तथा आयआर्जन वृद्धिका लागि विभिन्न सीपमूलक तालिमहरू सञ्चालन भइरहेका छन्। कम्पनीको पुँजी संरचना तथा वित्तीय व्यवस्थापन आयोजनाको कुल लागत (प्रसारण लाइन, ग्रामीण विद्युतीकरण तथा निर्माण अवधिको ब्याज समेत) ५० करोड ५० लाख अमेरिकी डलरको लागि एडिबीले १५ करोड, जापान अन्तर्राष्ट्रिय सहयोग नियोग (जाईका)ले १८ करोड ४० लाख, युरोपियन लगानी बैंकले ८ करोड ५० लाख र नेपाल सरकारनेपाल विद्युत प्राधिकरणले ८ करोड ६० लाख डलर बेहोर्ने गरी वित्तीय व्यवस्थापन गरिएको छ। कम्पनीले आयोजनाबाट विद्युत् उत्पादनपछि प्राप्त हुने बहाव र मादी नदीको पानीलाई प्रयोग गरी तल्लो तटीय क्षेत्रमा १२६ मेगावाटको तल्लो सेती जलविद्युत आयोजना विकास प्रक्रिया अगाडि बढाएको छ।"
"सहकारी ठगी प्रकरण : रवि लामिछानेको आजको बयान सकियो, लिखित बाँकी","वीरगन्ज : सहकारी ठगी प्रकरणमा अनुसन्धानका लागि वीरगन्ज ल्याइएका राष्ट्रिय स्वतन्त्र पार्टी(रास्वपा) का सभापति रवि लामिछानेसँग मंगलबार पर्सा जिल्ला अदालतस्थित सरकारी वकिलको कार्यालयमा झण्डै ४ घण्टा बयान लिइएको छ । मंगलबार बिहान ९:१५ बजे जिल्ला प्रहरी कार्यालय पर्साबाट सरकारी वकिलको कार्यालयमा बयानका लागि लामिछानेलाई प्रहरीले लगेको थियो । त्यहाँ सरकारी वकिलको कार्यालयका मुख्य न्यायाधिवक्ता भोलानाथ निरौलाले लामिछानेसँग झण्डै ४ घण्टा बयान लिएका हुन्। मंगलबार बयानका क्रममा लामिछानेलाई १७ वटा प्रश्न सोधिएको प्रहरी श्रोतले जनाएको छ । त्यसपछि लामिछानेलाई दिउँसो १३० बजे सरकारी वकिलको कार्यालयबाट फेरि जिल्ला प्रहरी कार्यालय पर्सामा ल्याएर राखिएको छ । पर्साको सरकारी वकिलको कार्यालयमा मंगलबार लामिछानेसँग करिब ४ घण्टा बयान लिइएको र अब यसपछि उनीसँग लिखित बयान हुने मुख्य न्यायाधिवक्ता निरौलालले जानकारी दिए । लामिछानेलाई मंगलबार पनि प्रहरीले जिल्ला प्रहरी कार्यालय पर्सामा राख्ने र बुधबार मात्रै पोखरा फिर्ता पठाउने जानकारी आफूले पाएको रास्वपाका जिल्ला संयोजक हरि पन्तले जानकारी गराए । सहकारीको रकम हिनामिना प्रकरणमा कार्तिक २ गतेदखि जिल्ला प्रहरी कार्यालय कास्कीको हिरासतमा रहेका लामिछानेलाई वीरगन्जस्थित सानो पाइला बचत तथा ऋण सहकारी संस्थाको रकमपनि हिनामिना गरेको आरोपमाा अनुसन्धानका लागि सोमबार साँझ वीरगन्ज ल्याइएको थियो । सहकारी ठगी प्रकरणमै लामिछानेलाई अनुसन्धानका लागि यसअघि रुपन्देही ,काठमाडौं र चितवनका जिल्ला प्रहरी कार्यालयमा पनि लगिएको थियो। वीरगन्जको सानो पाइला सहकारीमा बचतकर्ताले जम्मा गरेकोमध्ये साढे ८ करोड बढी रकम हिनामिना भएको प्रकरणमा बयान लिनका लागि सोमबार साँझ ५ बजेतिर वीरगन्जस्थित जिल्ला प्रहरी कार्यालय पर्सामा पुर्याइएका लामिछानेलाई सोमबार रातभर जिल्ला प्रहरी कार्यालयमै राखिएको थियो । यस्तै सानो पाइला सहकारी प्रकरणमै अनुसन्धानका लागि सोमबार बिहान वीरगन्ज ल्याइएका गोर्खा मिडिया नेटवर्क प्रालिका पूर्व सञ्चालक तथा पूर्वडीआइजी छविलाल जोशी र राम बहादुर खनाललाई भने सोमबार नै बयान लिने काम सकाएर मंगलबार बिहान स्थलमार्ग हुदै पोखरा फिर्ता पठाइएको पर्साका प्रहरी प्रवक्ता प्रहरी नायब उपरीक्षक किशोर लम्सालले जानकारी दिए । सानो पाइला सहकारीको बचत अपचलनको विषयमा अनुसन्धान गर्न लामिछाने, जोशी र खनाललाई पक्राउ गर्न जिल्ला प्रहरी कार्यालय पर्सालाई गत बुधबार पर्सा जिल्ला अदालतले अनुमति दिएको थियो । लामिछाने प्रबन्ध निर्देशक रहेकै बेला गोर्खा मिडिया नेटवर्क प्रालिमा सानो पाइला सहकारीबाट करिब साढे ८ करोड रुपैयाँ गएको थियो । सहकारीको बचत दुरुपयोगसम्बन्धी संसदीय छानबिन विशेष समितिको प्रतिवेदनअनुसार ग्लोबल आईएमई बैंकमा रहेको गोर्खा मिडिया नेटकर्वको खातामा सानो पाइलाबाट सात पटक गरी ८ करोड ५८ लाख ४४ हजार रुपैयाँ जम्मा गरिएको थियो । २०७८ साउन १९ मा एकै दिन चार करोड ९१ लाख ९४ हजार रुपैयाँ सारिएको थियो। अरू रकम २०७८ वैशाख ५ देखि २०७९ साउन १९ सम्ममा सारिएको हो। संसदीय छानबिन समितिलाई दिएको बयानअनुसार लामिछाने २०७७ माघ १ देखि ०७९ असार १ सम्म गोर्खा मिडियामा प्रबन्धक निर्देशक थिए। एक वर्षअगाडि सानो पाइला सहकारीका १ सय ७९ बचतकर्ताले संस्थाका सञ्चालक समिति, लेखा समिति तथा कर्मचारीविरुद्ध उजुरी दिएका थिए। त्यतिबेला प्रहरीले पर्याप्त अनुसन्धानै नगरी हतारमा मुद्दा अघि बढाएको बचतकर्ताको गुनासो छ। प्रहरी अनुसन्धानपछि पर्सा जिल्ला अदालतमा मुद्दा दायर गरिएकामा सानो पाइला सहकारीकी पूर्वउपाध्यक्ष नेहा पौडेल गत साउन २१ मा एक करोड १० लाख रुपैयाँ धरौटीमा रिहा भइन्। सहकारीका कर्मचारी राधेचन्द्र यादव पनि ३५ लाख रुपैयाँ धरौटीमा रिहा भए। प्रहरीका अनुसार सानो पाइला सहकारीका अध्यक्ष अनन्तबाबु राई, सचिव देवेन्द्रबाबु राई, प्रबन्धक असरफ अली सिद्धिकी, संरक्षक गीतेन्द्र बाबु (जीबी) राईलगायत ११ जना फरार छन् । कोषाध्यक्ष कुमार रम्तेल भने पुर्पक्षका लागि थुनामा छन्। रास्वपाका कार्यकर्ता र प्रहरीबीच घम्साघम्सी मंगलबार पर्सा जिल्ला अदालतस्थित सरकारी वकिलको कार्यालयबाट बयान सकाएर रास्वपा सभापति लमिछानेलाई जिल्ला प्रहरी कार्यालय पर्सामा ल्याउने क्रममा प्रहरी कार्यालय अगाडि रास्वपा र प्रहरीबीच घम्साघम्सी भएको छ । लामिछानेको समर्थनमा वीरगन्जको घण्टाघर चोकबाट मंगलबार दिउँसो प्रदर्शन सुरु गरेका रास्वपाका नेताकार्यकर्ताहरु जिल्ला प्रहरी कार्यालय पर्सा अगाडि पुग्नु अगावै प्रहरीले लामिछानेलाई सरकारी वकिल कार्यालयबाट बयान सकाएर प्रहरी कार्यालयमा ल्याइसकेको थियो । लामिछानेलाई प्रहरी कार्यालयमा पुर्याएको केहिबेरमै नाराबाजी गर्दै आएका रास्वपाका कार्यकर्ताहरु र प्रहरीबीच धकेलाधकेल भएको थियो । रास्वपाका कार्यकर्ताहरु प्रहरीको बेरियर छिचोलेर प्रहरी कार्यालय तर्फ अगाडि बढ्न खोजेपछि प्रहरीले रोकेको थियो । त्यसक्रममा दुवै पक्षबीच केहिबेरसम्म घम्साघम्सी नै भएको थियो ।"
१० ओभरमा पोखराको बोर्डमा ७४ रन,"काठमाडौं : नेपाल प्रिमियर लिग (एनपीएल)को नवौं दिनको दोस्रो खेलमा पोखरा एभेन्जर्सले १० ओभरमा ७४ रन बनाएको छ। त्रिवि क्रिकेट मैदानमा टस जितेको पोखराले १० ओभरमा ३ विकेटको क्षतिमा ७४ रन बनाएको हो। पोखराले पावरप्लेमा २ विकेट गुमाउँदै ५२ रन बनाएको थियो। पहिलो विकेटका रुपमा पोखराले ओपनर एन्ड्रिज गोउसलाई गुमायो। उनले १२ बलमा ४ चौका र १ छक्का प्रहार गरे। पहिलो विकेटका लागि गोउस र दिनेश खरेलले ४६ रनको साझेदारी गरेका थिए। कर्णालीका लागि विपिन शर्माले पहिलो विकेटको साझेदारी तोडे। उनले गोउसलाई विलियम बोसिस्टोको हातमा क्याच गराए। पोखराले ५१ ओभरमा १ विकेटको क्षतिमा ५० रन पूरा गर्यो। ५२ ओभरमा युनिस ठकुरीले दिनेश खरेललाई २६ रनमा बोल्ड गरे। दिनेशले १९ बलमा ४ चौका र १ छक्का प्रहार गरे। तेस्रो विकेटका रुपमा पोखराले कप्तान कुशल भुर्तेललाई गुमायो। कुशलले ११ बलमा १ चौकासहित १० रन बनाए। कर्णाली याक्सका लागि विपिन शर्मा, युनिस विक्रम सिंह र विलियम बोस्टिोले समान ११ विकेट लिए। कर्णालीका लागि यो पाँचौं खेल हो भने पोखरा एभेन्जर्सको यो चौथो खेल हो।"
अलपत्र जीपी र अरनिको माविको भवनबारे प्रधानमन्त्रीलाई ज्ञापनपत्र,"झापा : एक दशकदेखि अलपत्र पारिएको गिरिजाप्रसाद कोइराला सभागृह (जीपी भवन) र अरनिको माध्यमिक विद्यालय भवनको बारेमा ध्यानाकर्षण गराउँदै भद्रपुर नगरपालिकाले प्रधानमन्त्री केपी शर्मा ओलीलाई ज्ञापनपत्र बुझाएका छन्। दुई दिने भ्रमणमा झापा आएका नेकपा (एमाले)का अध्यक्षसमेत रहेका प्रधानमन्त्री ओलीलाई सोमबार बिर्तामोडमा भेटेर भद्रपुर नगरप्रमुख गणेश पोखरेलले वर्षौँदेखि अलपत्र परेको निर्माणाधीन जीपी तथा अरनिको मावि भवनको बारेमा ध्यानाकर्षण गराउँदै ज्ञापनपत्र बुझाएका हुन्। सदरमुकामकै यी दुई ठुला योजनाको काम तत्काल सुचारु गराउन नेकपा (एमाले) झापाका अध्यक्ष प्रेम गिरी र नेपाली काँग्रेस झापाका सभापति देउकुमार थेबेले पनि संयुक्त रुपमा प्रधानमन्त्री ओलीलाई आग्रह गरेका छन्। भद्रपुर नगरपालिका८ स्थित मेची रङ्गशाला नजिकै निर्माणाधीन जीपी भवन ९ वर्षदेखि अलपत्र छ। २०७२ असार २८ गतेका दिन तत्कालीन प्रधानमन्त्री स्व सुशील कोइरालाको नेतृत्वमा वर्तमान प्रधानमन्त्री केपी शर्मा ओली, पूर्वप्रधानमन्त्री तथा नेकपा माओवादी केन्द्रका अध्यक्ष पुष्पकमल दाहाल (प्रचण्ड), राष्ट्र सभा सदस्य तथा तत्कालीन सांसद कृष्णप्रसाद सिटौला, तत्कालीन मधेसी जनअधिकार फोरम (लोकतान्त्रिक)का अध्यक्ष विजयकुमार गच्छदारले एक भव्य समारोहका बीच संयुक्त रुपमा शिलान्यास गरेका थिए। चारै दलका शीर्ष नेताहरु एक साथ जीपी भवनको शिलान्यास गरे पनि काम अझै पूरा भएको छैन। ओली चार पटक, प्रचण्ड र देउवा दुईदुई पटक प्रधानमन्त्री बनिसकेका छन्। सङ्घीय मामिला तथा सामान्य प्रशासन मन्त्रालयको बजेट र तत्कालीन जिल्ला विकास समिति झापा (हालको जिल्ला समन्वय समिति)को रेखदेखमा जीपी भवनको काम सुरु भएको थियो। प्रेराशाह जेभी निर्माण कम्पनीले १२ करोड ७२ लाख ६९ हजार रुपैयाँको लागतमा सो भवन निर्माणको ठेक्का लिएको थियो। दुई वर्षभित्र अर्थात् २०७४ असोज २८ गतेसम्म भवनको काम सम्पन्न गरिसक्नुपर्ने सम्झौता थियो। निर्माणाधीन भवनको लम्बाई ५३ मिटर र चौडाइ ३४ मिटर रहेको छ। सो भवनको पहिलो तलामा व्यावसायिक उद्देश्यका लागि २७ वटा सटर निर्माण गरिनेछ। त्यस्तै दोस्रो तलामा दुई वा तीन वटा बैङ्क अटाउने फ्ल्याट र तेस्रो तलामा एक हजार मानिस अटाउने क्षमताको अत्याधुनिक सभा हल बनाइने गरी भवनको काम थालिएको थियो। जसको ९६ वटा पिलर र प्रत्येक पिलर दुई फिट दुई इन्चको वर्गाकारमा फैलिएको छ। अहिलेसम्म भवनको काम ४८ प्रतिशत मात्र सकिएको छ। निर्माण कम्पनीले हालसम्म ९ करोड ९६ लाख रुपैयाँ भुक्तानी लगिसकेको र जिससको खातामा साढे ३ करोड रुपैयाँ भन्दा बढी रकम रहेको जनाइएको छ। त्यस्तै भारतीय राजदूतावासको आर्थिक सहयोगमा भद्रपुर नगरपालिका३ स्थित अरनिको माविको भवन अलपत्र पारिएको १० वर्ष भइसकेको छ। राजधानी निर्माण कम्पनी प्रालि सातदोबाटो, ललितपुरले २०७१ फागुनमा तीन करोड ८४ लाख ५६ हजार ७५८ रुपैयाँमा सो भवनको ठेक्का लिएको थियो। निर्माण कम्पनीले भवनको काम दुई वर्षभित्र सक्नुपर्ने सम्झौता गरेको थियो। जसकारण त्यहाँ अध्ययनरत विद्यार्थीहरूको पठनपाठनमा समस्या उत्पन्न भएको छ। दुई तले भवनको काम ४८ प्रतिशत मात्र पूरा भएको छ। २०७४ चैत मसान्तसम्म म्याद थप भएकोमा उक्त समयसम्म पनि निर्माण कम्पनी काम गरेन। विद्यालय भवन समयमै नबन्दा विद्यार्थीहरूलाई कक्षा कोठाको अभाव निरन्तर भइरहेको छ। अधुरो भवनका कारण विद्यार्थीहरू बारम्बार दुर्घटनामा पर्ने, पानी र जाडोको मौसममा झ्यालढोका नभएको कक्षा कोठामा पढ्नु पर्ने बाध्यता छ। विद्यालय भवनको बारेमा अभिभावक, विद्यालय प्रशासन र भद्रपुर नगरपालिकाले सम्बन्धित निकायहरूमा बारम्बार लिखित तथा मौखिक अनुरोध गर्दा काम सुचारु नहुनु दुःखद भएको प्रधानमन्त्रीलाई बुझाएको ज्ञापनपत्रमा उल्लेख छ। जीपी तथा विद्यालयको भवन नबन्दा यहाँका जनताको सरकारप्रति हेर्ने दृष्टिकोण नकारात्मक बन्न थालेको देखिन्छ। प्रधानमन्त्रीको गृहजिल्लामै यी आयोजनाहरू अलपत्र परेकोले निर्माण कार्यको कानुनी र प्रक्रियागत जटिलताको अन्त्य गरी तत्काल काम सुचारु गराउन ज्ञापनपत्रमा भनिएको छ।"
पावरप्लेमा कर्णालीले गुमायो २ ओपनर,"काठमाडौं : नेपाल प्रिमियर लिग (एनपीएल)को नवौं दिनको दोस्रो खेलमा कर्णाली याक्सले पावर प्लेमा २ विकेट गुमाउँदै २७ रन बनाएको छ। त्रिवि क्रिकेट मैदानमा टस हारेको कर्णालीले पावरप्लेमा ओपनद्वयलाई सस्तैमा गुमाएको हो। पोखराले दिएको १०४ रनको लक्ष्य पछ्याएको कर्णालीले पहिलो ओभरको दोस्रो बलमा देव खनाल विपिन खत्रीबाट डक आउट भए। अर्का ओपनर बाबर हायात सागर ढकालको बलमा बोल्ड आउट भए। हायातले १० बलमा १ छक्कासहित ७ रन बनाए। हाल क्रिजमा चाड्विक वाल्टन १३ र गुल्सन झा २ रनमा खेलिरहेका छन्। पोखराले पहिलो खेलमा चितवन राइनोजसँग ८७ रन, दोस्रो खेलमा जनकपुर बोल्ट्ससँग ७ विकेटको हारपछि पहिलो जितका रुपमा लुम्बिनीलाई १० विकेटको जित हात पारेको हो। कर्णालीले भने ४ खेलमा पहिलो खेलमा जनकपुर बोल्ट्ससँग ८ विकेट, काठमाडौंसँग ३ विकेटको हार बेहोरेको थियो। तेस्रो खेलमा चितवनलाई ६ विकेटले हराएको कर्णालीले चौथो खेलमा विराटनगरलाई ७ रनले हराएको हो।"
"पावरप्लेमा ओपनरद्वयको आक्रामक ब्याटिङ, पोखरा एभेन्जर्सले बनायो ५२ रन",काठमाडौं : नेपाल प्रिमियर लिग (एनपीएल)को नवौं दिनको दोस्रो खेलमा पोखरा एभेन्जर्सले ५२ रन बनाएको छ। त्रिवि क्रिकेट मैदानमा कर्णाली याक्सविरुद्ध टस जितेको पोखराले पावरप्लेमा २ विकेट गुमाउँदै ५२ रन बनाएको हो। पहिलो विकेटका रुपमा पोखराले ओपनर एन्ड्रिज गोउसलाई गुमायो। उनले १२ बलमा ४ चौका र १ छक्का प्रहार गरे।पहिलो विकेटका लागि गोउस र दिनेश खरेलले ४६ रनको साझेदारी गरेका थिए। कर्णालीका लागि विपिन शर्माले पहिलो विकेटको साझेदारी तोडे। उनले गोउसलाई विलियम बोसिस्टोको हातमा क्याच गराए। पोखराले ५१ ओभरमा १ विकेटको क्षतिमा ५० रन पूरा गर्यो। ५२ ओभरमा युनिस ठकुरीले दिनेश खरेललाई २६ रनमा बोल्ड गरे। दिनेशले १९ बलमा ४ चौका र १ छक्का प्रहार गरे। हाल क्रिजमा कप्तान कुशल भुर्तेल ३ र रेमोन रेफर ७ रन बनाएर खेलिरहेका छन्। कर्णाली याक्सका लागि विपिन शर्मा र युनिसले समान ११ विकेट लिए। कर्णालीका लागि यो पाँचौं खेल हो भने पोखरा एभेन्जर्सको यो चौथो खेल हो।
जुवातास खेलिरहेको अवस्थामा १७ जना पक्राउ,"काठमाडौं : जुवातास खेलिरहेको अवस्था काठमाडौं र सिन्धुपाल्चोबाट १७ जना पक्राउ परेका छन्। काठमाडौंको टोखा नगरपालिका१० गोंगबु गणेशस्थान बस्ने मिहिर श्रेष्ठको घरमा जुवातास खेलिरहेको अवस्थामा ९ जनालाई सोमबार साँझ प्रहरीले पक्राउ गरेको छ। प्रहरी वृत्त महाराजगंजबाट खटिएको प्रहरीले उनीहरूलाई नगद ५० हजार रूपैयाँ, अमेरिकी डलर ७ सय र ४ बुक तास सहित पक्राउ गरेको हो। यसैगरी सिन्धुपाल्चोकको भोटेकोशी गाउँपालिका४ आठकिलो बस्ने साङदोर्जे शेर्पाको घरमा जुवातास खेलिरहेको अवस्थामा सोही गाउँपालिका२ तातोपानी बस्ने ३० वर्षीय होम बहादुर गुरुङ समेत ८ जनालाई सोमबार साँझ प्रहरीले पक्राउ गरेको छ। इलाका प्रहरी कार्यालय बाह्रबिसे समेतबाट खटिएको प्रहरीले उनीहरूलाई नगद १९ हजार ६ सय ८४ रूपैयाँ र ज्याक्पट क्यासिनो मेसिन २ थान सहित पक्राउ गरेको हो। यस सम्बन्धमा प्रहरीले आवश्यक अनुसन्धान गरिरहेको छ।"
नेप्से परिसूचकसँगै कारोबार रकम पनि घट्यो,"काठमाडौं : सेयर कारोबार साताको तेस्रो दिन आज नेप्से परिसूचक सामान्य अंकले घटेर बन्द भएको छ। अघिल्लो दिन सोमबार १२८४ अंकले घटेको नेप्से परिसूचक आज ६३२ अंकले घटेर २६६९८२ विन्दुमा पुगेको हो। नेप्से घटेसँगै कारोबार रकम पनि सोमबारको तुलनामा घटेको छ। यसदिन ३०३ स्क्रिप्सको ८७ लाख ६८ हजार ५६६ कित्ता सेयर ४ अर्ब ४१ करोड ३३ लाख २० हजार २९० रुपैयाँमा खरिदबिक्री भए। सोमबार ५ अर्ब ६२ करोड मूल्य बराबरको सेयर कारोबार भएको थियो। साताको पहिलो कारोबार दिन आइतबार ७ अर्ब ४६ करोड मूल्य बराबरको सेयर कारोबार भएको थियो। आज कुनै पनि कम्पनीको सेयर सकारात्मक सर्किट लेभलमा कारोबार हुन सकेन। जोशी हााइड्रोपावर डेभलपमेन्टको सेयर ७६७ प्रतिशतले बढ्दा खानीखोला हाइड्रोपावरको ७५३,गणपति लघुवित्त वित्तीय संस्थाको ६९१,अपर लघुवित्त वित्तीय संस्थाको ६२७ र महिला लघुवित्त वित्तीय संस्थाको ६२५ प्रतिशतले बढ्यो। एनआरएन इन्फ्रास्टक्चर एण्ड डेभलपमेन्टका लगानीकर्ताले भने सर्वाधिक गुमाए। सो कम्पनीको सेयर ९९० प्रतिशतले घट्यो। १८ अर्बमाथिको सेयर कारोबार गरी एनआरएन इन्फ्रास्टक्चर एण्ड डेभलपमेन्ट शीर्षस्थानमा रह्यो। सानिमा माइ हाइड्रोपावरको १८ करोड मूल्य बराबरको सेयर कारोबार हुँदा जानकी फाइनान्सको १७ करोड,हिमालयन डिस्टिलरीको ११ करोड र नेपाल एसबीआई बैंकको १० करोड मूल्य बराबरको कारोबार भयो। कारोबारमा आएकामध्ये ८५ स्टक्सको मूल्य बढ्दा १४८ वटाको घट्यो। १० स्टक्सको मूल्य भने स्थिर रह्यो। चार समूहको उपसूचकबाहेक अन्यको सूचक नकारात्मक देखिएका छन्। होटल्स एण्ड टुरिजम,मनु एण्ड प्रो,माइक्रोफाइनान्स र ट्रेडिङ समूहको उपसूचकबाहेक अन्यको घटेको हो।"
बोसिस्टोको घातक बलिङमा १०३ रनमै समेटियो पोखरा एभेन्जर्स,"काठमाडौं : नेपाल प्रिमियर लिग (एनपीएल)को नवौं दिनको दोस्रो खेलमा कर्णालीका विलियम बोसिस्टोको घातक बलिङ स्पेलमा पोखरा एभेन्जर्स १०३ रनमै समेटिएको छ। पोखराले कर्णाली याक्सलाई जितको लागि १०४ रनको विजयी लक्ष्य प्रस्तुत गरेको छ। बोसिस्टोले ४ ओभरमा ६ विकेट लिए। उनले कप्तान कुशल भुर्तेल, क्रिच्ले, दिलिप नाथ, माइकल लिस्क, नारायण जोशी, रेमोन रिफरलाई आउट गरेका हुन्। विलियमको घातक बलिङमा पोखराको मिडल अर्डर ध्वस्त हुँदा १६३ ओभरमा १०३ रन बनाउँदै अलआउट भएको हो। त्रिवि क्रिकेट मैदानमा टस जितेको पोखराको लागि ओपनर दिनेश खरेलले सर्वाधिक २६ रन बनाए। दिनेशले १९ बलमा ४ चौका र १ छक्का प्रहार गरे। पोखराले पावरप्लेमा २ विकेट गुमाउँदै ५२ रन बनाएको थियो। पहिलो विकेटका रुपमा पोखराले ओपनर एन्ड्रिज गोउसलाई गुमायो। उनले १२ बलमा ४ चौका र १ छक्का प्रहार गरे। पहिलो विकेटका लागि गोउस र दिनेश खरेलले ४६ रनको साझेदारी गरेका थिए। कर्णालीका लागि विपिन शर्माले पहिलो विकेटको साझेदारी तोडे। उनले गोउसलाई विलियम बोसिस्टोको हातमा क्याच गराए। पोखराले ५१ ओभरमा १ विकेटको क्षतीमा ५० रन पूरा गर्यो। ५२ ओभरमा युनिस ठकुरीले दिनेश खरेललाई २६ रनमा बोल्ड गरे। तेस्रो विकेटका रुपमा पोखराले कप्तान कुशल भुर्तेललाई गुमायो। कुशलले ११ बलमा १ चौकासहित १० रन बनाए। चौथो विकेटका रुपमा म्याट क्रिच्ले ११५ ओभरमा विलियम बोसिस्टोले बोल्ड आउट गरे। दिलिप नाथ ३ रनमै क्याच भए। पाँचौं विकेट बोसिस्टोको नाममा भयो। छैटौं विकेट पनि विलियमले आफ्नै नाममा राखे। उनले माइकल लिस्कलाई २ रनमै बोल्ड गरे। अन्तिम विकेटका रुपमा विपिन खत्री १० रनमा रनआउट भए। कर्णाली याक्सका लागि विपिन शर्मा, युनिस विक्रम सिंह र सोमपाल कामीले समान ११ विकेट लिए। कर्णालीका लागि यो पाँचौं खेल हो भने पोखरा एभेन्जर्सको यो चौथो खेल हो।"
सम्पत्ति शुद्धीकरण निवारण कार्यलाई प्रभावकारी बनाउन ७ सदस्यीय कार्यदल गठन,"काठमाडौं : सम्पत्ति शुद्धीकरण तथा आतंककारी कार्यमा वित्तीय लगानी निवारणसम्बन्धी कार्यलाई थप प्रभावकारी बनाउन सात सदस्यीय कार्यदल गठन गर्ने निर्णय भएको छ। सम्पत्ति शुद्धीकरण निवारणसम्बन्धी निर्देशक समितिको बैठकले गरेको निर्णय अनुसार राष्ट्रिय समन्वय समितिका संयोजक कार्यदलको संयोजक रहने अर्थ मन्त्रालयले जनाएको छ। सदस्यहरुमा अख्तियार दुरुपयोग अनुसन्धान आयोगका सचिव, महान्यायधिवक्ता कार्यालयका नायव महान्यायधिवक्ता, नेपाल राष्ट्र बैंकका डेपुटी गभर्नर, अर्थ मन्त्रालयका सहसचिव, सम्पत्ति शुद्धीकरण अनुसन्धान विभागका महानिर्देशक र वित्तीय जानकारी इकाइका प्रमुख रहनेछन्। नेपाल राष्ट्र बैंकका निर्देशक कार्यदलको सदस्य सचिव रहनेछन्। कार्यदलले सम्पत्ति शुद्धिकरण तथा आतंककारी कार्यमा वित्तीय लगानी निवारणसम्बन्धी संलग्न निकायहरुबीच आवश्यक समन्वय पनि गर्नेछ।"
चिचिला र सिलिचोङ गाउँपालिकामा कपडा बैंक स्थापना,"संखुवासभा : संखुवासभाको दुर्गम चिचिला गाउँपालिका र सिलिचोङ गाउँपालिकामा 'हुनेले दिएर जाउँ, नहुनेले लिएर जाउँ'अभियान मार्फत् कपडा बैंक स्थापना गरिएको छ । जाडोयाममा दुर्गम क्षेत्रका बालबालिकाले न्यानो कपडा लगाउन नपाइरहेको अवस्थामा व्यवसायी मोहनकृष्ण अधिकारीको संयोजनमा ती पालिकामा कपडा बैंक स्थापना गरिएको हो । दुई पालिकामा भने कपडा बैंक स्थापनासँगै कपडा बैंकमा कपडा लैजान गाउँलेहरूको भीड नै लागेको थियो । कपडा बैंकमा कम्तीमा ३० बोरा कपडाहरु राखिएको अधिकारीले जानकारी दिए । विभिन्न स्थानबाट संकलन गरिएको करिब ३० बोरा न्यानो कपडा २५ सय जनालाई पुग्ने गरी वितरण गरिएको उनले बताए। यो अभियानमा स्थानीय जनप्रतिनिधिसहित अन्य व्यक्तिको साथ र सहयोग रहेको बताए। अभियानमा अनुराग कुँवर,सुरेश मानसिंह कुँवर,कृष्णराज तिमिल्सिना र रामेश्वर ढकाललगायतले कपडा संकलनका लागि सहायता गरेका थिए।"
कुवेत पुर्याएर मानव बेचबिखन गर्ने दुईजना पक्राउ,"काठमाडौं : कुवेत पुर्याएर मानव बेचबिखन गर्ने दुईजना पक्राउ परेका छन्। पक्राउ पर्नेमा सिन्धुपाल्चोकको जुगल गाउँपालिका६ का २६ वर्षीय धर्म तामाङ र ३९ वर्षीय टिकाराम तामाङ रहेका छन्। मानव बेचबिखन अनुसन्धान ब्युरोका अनुसार जाहेरवाला परिबर्तित नाम २६ बबरमहल (३५८)लाई फ्रि भिषा फ्रि टिकटमा मासिक १२० केडी कमाई हुने कुवेत देशमा घरेलु काममा लगाइदिने प्रलोभन देखाएको खुलेको छ। जाहेरवालालाई २०८० साउन ४ गते त्रिभुवन अन्तराष्ट्रिय विमानस्थलबाट दुबई पुर्याई दुबईबाट भोलिपल्ट कुवेतको अलजारा भन्ने ठाउँमा पुर्याई कुवेती घर मालिकलाई ९०० केडिमा बेचबिखन गरेको खुलेको सूचना अधिकारी एवं प्रहरी उपरीक्षक भावेष रिमालले बताए। कुवेती घर मालिकले घरेलु काममा लगाई चरम श्रम शोषण, यौन शोषण गरी राखेको अवस्थामा जाहेरवाला त्यहाँबाट फुत्केर भागेपश्चात् कुवेतको प्रहरीले नियन्त्रणमा लिई ट्राभल डकुमेन्ट बनाई दिई २०८१ कात्तिक ९ गते नेपाल फर्किएपछि पीडितले ब्यूरोमा जाहेरी दिएका थिए। यस कसूरमा संलग्न धर्मलाई लम्जुङको मर्स्याङदी गाउँपालिका३ बाट टिकारामलाई पोखराको लामाचौरबाट पक्राउ गरिएको हो। दुवै जनाविरुद्ध मानव बेचबिखन तथा ओसारपसार मुद्दामा काठमाडौं जिल्ला अदालतबाट म्याद थप गरेर आवश्यक थप अनुसन्धान भइरहेको ब्यूरोले जनाएको छ।"
स्थानीय उपचुनावको सन्देश,"भर्खरै सम्पन्न स्थानीय तहको उपनिर्वाचन २०८१ को नतिजाले पुराना शक्ति कांग्रेस, एमाले र माओवादीप्रति जनताको विश्वास कायमै रहेको देखाएको छ। पुराना दलहरूप्रतिको असन्तुष्टि र आक्रोश बढ्दै गएको टिप्पणीका बीच उपनिर्वाचनले पुराना दलहरूलाई थोरै भए पनि राहत दिएको छ। काठमाडौं १६ मा राष्ट्रिय स्वतन्त्र पार्टीले वडाध्यक्षमा जित हासिल गरे पनि अन्य क्षेत्रमा भने उनको प्रदर्शन निराशाजनक छ। यो नतिजाले देखाउँछ कि ग्रामीण क्षेत्रका मानिसहरू अझै रास्वपालाई विकल्पको रूपमा विचार गर्न तयार छैनन्। सहकारी ठगी मुद्दामा पक्राउ परेको रवि लामिछानेको पार्टी रास्वपाले राजनीतिमा व्यापक सुधार गर्नुपर्ने यो नतिजाले देखाएको छ। यो स्पष्ट छ कि मानिस अनुहारको विकल्पभन्दा पनि सोच र कार्यमा नयाँ विकल्प खोजिरहेका छन्। नयाँ स्थानीय तहको उपनिर्वाचनमा प्रमुख राजनीतिक दलहरूले अपेक्षाअनुरूप मतदाताको मन जित्न नसके पनि नतिजाले उनीहरूमा आगामी निर्वाचन स्वतन्त्र रूपमा लड्ने एक प्रकारको आत्मविश्वास जगाएको छ। मंसिर १६ गते ३२ जिल्लाका ४४ स्थानीय तहका प्रतिनिधिका लागि उपनिर्वाचन भएको थियो। जसमा दुई जिल्ला समन्वय समितिका प्रतिनिधि र एक वडाध्यक्ष निर्विरोध निर्वाचित भएका छन्। जनताले ४१ जना प्रतिनिधि चुन्न भोट हालेका छन्। राजनीतिक दलहरूले आफ्ना वाचा पूरा गर्न नसक्दा जनतामा निराशा आउनु स्वाभाविक थियो। राजतन्त्र समर्थक र अन्य व्यवस्था विरोधी शक्तिहरू झन् सक्रिय हुन थाले। विभिन्न विसंगतिहरू र प्रचलित कमजोर सेवा प्रवाहले त्यस्ता शक्तिहरूलाई अनावश्यक गतिविधिहरूमा संलग्न हुन प्रेरित गरेको देखिन्छ। यस्तो अवस्थाका बाबजुद पनि उपनिर्वाचनमा ६२ प्रतिशत मतदाता उत्साहजनक रह्यो। उपचुनावमा जनताको उत्साहजनक सहभागितालाई उनीहरू संघीय गणतन्त्रको संस्थागत गर्ने पक्षमा रहेको स्पष्ट संकेत मान्न सकिन्छ। राष्ट्रिय स्वतन्त्र पार्टी र राष्ट्रिय प्रजातन्त्र पार्टी (राप्रपा)को कमजोर कार्यसम्पादनले जनसमर्थन संघीय शासन प्रणालीप्रति समर्पित शक्तिलाई रहेको देखाउँछ। जनताले पनि दलहरू स्पष्ट एजेन्डा र बलियो प्रतिबद्धताहरू चाहेका छन्। विगतको प्रवृत्ति हेर्दा नेकपामाओवादी केन्द्रले निर्वाचनमा पराजय भोग्ने अनुमान गरिएको थियो। तर, पार्टीले थप तीन सिट जित्न सफल भयो। तर, भूतपूर्व विद्रोही दल २०६४ सालको पहिलो संविधानसभाको निर्वाचनमा जितेको सिट संख्याका हिसाबले सबैभन्दा ठूलो दल बन्न सफल भएको थियो। यसको खराब प्रदर्शन यसका नेताहरूलाई शक्तिको बढ्दो लोभबाट निर्देशित भएको आरोप लगाइएको थियो भने यसका कार्यकर्ताहरू छिटो पैसा कमाउनमा संलग्न भएको आरोप लगाइएको थियो। यो कुरा पार्टीका पदाधिकारीले पनि बुझेका छन्। तर, उपचुनावको नतिजाले पार्टीको तल्लो तहमा अझै राम्रो संगठनात्मक आधार रहेको देखाएको छ। पृथुउत्तरगंगा गाउँपालिकाको उपसभापतिका लागि पार्टीका उम्मेदवारले सत्तारूढ कांग्रेस र एमालेका साझा उम्मेदवारलाई हराउन सफल हुनु यसको एउटा प्रमाण हो। एमालेले थप तीन सिट जितेको छ। तर, कीर्तिपुरमा पार्टीले आफ्नो विगतको वैभव पुनस्र्थापना गर्न सकेको छैन। कम्युनिस्टको गढ भनेर चिनिने कीर्तिपुरले विगतमा धेरै निर्वाचनमा एमालेका प्रतिनिधि निर्वाचित भएको देखेको छ। तर, गत निर्वाचनमा कीर्तिपुर नगरपालिकामा बहुमत सिट जितेको कांग्रेसले त्यहाँ आफ्नो जित कायम राखेको छ। कीर्तिपुरमा फेरि पार्टीको जित हुनुको मुख्य कारण एमाले, नेकपामाओवादी केन्द्र र नेपाल मजदुर किसान पार्टीजस्ता वामपन्थी शक्तिहरू स्वतन्त्र रूपमा लडेका छन्। आफ्ना उम्मेदवारले एकअर्काको भोट काटेकाले कांग्रेसका उम्मेदवारले चुनाव जित्ने अवसर पाएका छन्। तर विभिन्न कारणले पार्टीले विभिन्न जिल्लामा धेरै सिट गुमाएको छ। तर, पार्टीले उपचुनावमा कुल सिटको ४३ प्रतिशतभन्दा बढी सिट जितेको छ। काठमाडौं महानगरपालिका१६ मा कांग्रेसलाई ठूलो धक्का लागेको छ। त्यहाँ रास्वपाका उम्मेदवारले नेपाली कांग्रेसका वडाध्यक्ष उम्मेदवारलाई पराजित गरेका छन्। यसपटक रास्वपाले जितेको यो एकमात्र निर्वाचन क्षेत्र हो। रास्वपाका धेरै उम्मेदवारले लज्जास्पद हार बेहोरेका छन्। यो जितसँगै पार्टी अहिले स्थानीय सरकारमा सहभागी भएको छ। रास्वपाका अध्यक्ष लामिछाने सहकारी ठगीमा संलग्नताको अनुसन्धानका लागि अहिले प्रहरी हिरासतमा रहेकाले नवनियुक्त शक्तिले लोकप्रियता गुमाएको देखिन्छ। वैचारिक रूपमा अस्पष्ट भए पनि कांग्रेस, नेकपा एमाले र नेकपा माओवादी केन्द्रजस्ता पुराना शक्तिहरूको कार्यशैली नहुँदा पार्टीले केही समयमै लोकप्रियता हासिल गर्न सकेको छैन। चार महिनाअघि सत्तारूढ दुई प्रमुख दल नेपाली कांग्रेस र नेकपा एमालेले २०८४ मा हुने निर्वाचनमा कुनै पनि शक्तिसँग चुनावपूर्व गठबन्धन नगर्ने संकेत दिएका थिए। यस्तो प्रस्ताव आउनुको मुख्य कारण उनीहरूले कुनै न कुनै पार्टीसँग चुनावपूर्व गठबन्धन गरेकोमा कार्यकर्ता र शुभचिन्तकहरूको आलोचनाको सामना गर्नुपरेको थियो। उनीहरूले अन्य पार्टीसँग संगठित हुँदा आफूलाई नोक्सान भएको स्वीकार गरेका छन्। गत स्थानीय, प्रदेश र संघको निर्वाचनमा महामन्त्री गगनकुमार थापालगायत नेपाली कांग्रेसका धेरै युवा नेता निर्वाचनपूर्व गठबन्धन गर्ने पक्षमा थिएनन्। पार्टीका कार्यकर्ता र समर्थकहरू निष्क्रिय वा पार्टी विघटनमा परेकाले पार्टीको सांगठनिक आधार कमजोर बन्दै गएको उनीहरूले महसुस गरे। तर, पार्टीले गठबन्धन बनाएको थियो। फलस्वरूप, यसले गठबन्धनका साझेदारहरूलाई मनपर्ने निर्वाचन क्षेत्र पनि दिनुप;;यो। उपनिर्वाचनको नतिजामा सबै दलले आफ्नो कार्यसम्पादनको मूल्यांकन गरिरहेकाले चुनावपूर्व गठबन्धन गर्ने निष्कर्षमा पुग्न सक्छन्। मुख्य सरोकारवाला भएकाले उनीहरूले स्थानीय सरकारहरूलाई स्थानीय समस्याहरू र सार्वजनिक सरोकारहरू सम्बोधन गर्न थप गतिशील र प्रभावकारी बनाउन आफूलाई समर्पित गर्नुपर्छ। स्थानीय सरकारहरू जनताको सबैभन्दा नजिक भएकाले सेवा प्रवाहलाई अझ प्रभावकारी बनाउन तिनीहरूको महत्त्वपूर्ण भूमिका हुन्छ। डरलाग्दो कुरा के छ भने धेरै स्थानीय सरकारहरूले भ्रष्टाचारको बढ्दो तहका कारण सार्वजनिक छविलाई धमिलो पारेका छन्। राजनीतिक दलहरूले पनि नेता कार्यकर्ता भ्रष्टाचार र अन्य गैरकानुनी गतिविधिमा संलग्न पाइएमा कारबाही गर्न तयार हुनुपर्छ। रास्वपा र अन्य राजतन्त्रवादी दलहरूको कमजोर कार्यसम्पादनले राजतन्त्रलगायत हिन्दु राष्ट्रको मुद्दाप्रति जनताको मनमा सहानुभूति नभएको संकेत गर्छ। जनता यो संविधानको विकल्प सोच्न तयार छैनन् भन्ने परिणामले देखाएको छ। गणतन्त्र, धर्मनिरपेक्षता र समावेशी समानुपातिक प्रतिनिधित्वलगायतका संविधानका आधारभूत प्रावधानप्रति जनताको चासो घटेको यो स्पष्ट संकेत हो। समग्रमा यस उपनिर्वाचनबाट जनताले पुराना राजनीतिक दललाई सुधार र जनताको पक्षमा काम गर्ने र नयाँ वैकल्पिक दललाई आफ्नो राजनीतिक शैली परिवर्तन गरी सोच र प्रवृत्तिमा विकल्प दिने स्पष्ट सन्देश दिएको छ। प्रतिगमनको हरेक सम्भावनालाई पूर्ण रूपमा अस्वीकार गरिएको छ। निःसन्देह, कांग्रेस र एमालेले प्रायः अक्षम्य गल्तीहरू गरेका छन्। यी पुराना दलहरूलाई मतदाताहरूले उत्साहपूर्वक समर्थन गरेनन् भन्ने कुरा ध्यान दिनु महत्त्वपूर्ण छ। बरु तिनले ती दुई खराबीमध्ये कमको रूपमा बुझेका कुराहरू रोजे। सफल राजनीतिक रूपान्तरणपछि मुलुकले आर्थिक रूपान्तरण गर्न खोजेकाले यो लक्ष्य हासिल गर्न स्थिरता अपरिहार्य छ। हाम्रो सन्दर्भमा नेपाली कांग्रेस र एमालेजस्ता ठूला दलहरू मिलेर काम गरेर मात्रै राजनीतिक स्थायित्व सम्भव देखिन्छ। यी दुई दलले देशको विकासका प्रमुख मुद्दाहरूमा सहकार्य गरे अझ प्रभावकारी वातावरण बन्न सक्छ। यी दलप्रति मतदाताले मतपत्रमार्फत देखाएको अपेक्षा पनि स्थायित्वको आकांक्षा हो भन्ने प्रष्ट देखिन्छ। अब यी आकांक्षाहरूलाई यथार्थमा परिणत गर्ने जिम्मेवारी यी प्रमुख दलहरूको काँधमा छ।"
खाल्डोमा जमेको पानीमा डुबेर बालिकाको मृत्यु,काठमाडौं : खाल्डोमा जमेको पानीमा डुबेर बालिकाको मृत्यु भएको छ। मृत्यु हुनेमा नुवाकोटको बेलकोटगढी नगरपालिका७ महादेवफाँटस्थित इँट्टा भट्टामा काम गरी बस्ने नेपालगन्ज उपमहानगरपालिका२१ घर भएका असिक अलीकी छोरी ५ वर्षीया तमन्ना अलीको खाल्डोमा जमेको पानीमा डुबेर मृत्यु भएको हो। डुबेर अशक्त भएकी उनको जिल्ला अस्पताल त्रिशूलीमा उपचारका क्रममा मृत्यु भएको हो। यस सम्बन्धमा प्रहरीले आवश्यक अनुसन्धान गरिरहेको छ।
कर्णालीले १० ओभरमा बनायो ४५ रन,"काठमाडौं : नेपाल प्रिमियर लिग(एनपीएल)को नवौं दिनको दोस्रो खेलमा कर्णाली याक्सले १० ओभरमा २ विकेट गुमाउँदै ४५ रन बनाएको छ । कर्णालीले पावरप्लेमा २ विकेट गुमाउँदै २७ रन बनाएको थिय । त्रिवि क्रिकेट मैदानमा टस हारेको कर्णालीले पावरप्लेमा ओपनद्वयलाई सस्तैमा गुमायो । पोखराले दिएको १०४ रनको लक्ष्य पछ्याएको कर्णालीले पहिलो ओभरको दोस्रो बलमा देव खनाल विपिन खत्रीबाट डक आउट भए । अर्का ओपनर बाबर हायात सागर ढकालको बलमा बोल्ड आउट भए । हायातले १० बलमा १ छक्कासहित ७ रन बनाए । हाल क्रिजमा चाड्विक वाल्टन २६ र गुल्सन झा ६ रनमा खेलिरहेका छन् । पोखराले पहिलो खेलमा चितवन राइनोजसँग ८७ रन, दोस्रो खेलमा जनकपुर बोल्ट्ससँग ७ विकेटको हार पछि पहिलो जितका रुपमा लुम्बिनीलाई १० विकेटको जित हात पारेको हो । कर्णालीले भने ४ खेलमा पहिलो खेलमा जनकपुर बोल्ट्ससँग ८ विकेट, काठमाडौंसँग ३ विकेटको हार बेहोरेको थियो । तेस्रो खेलमा चितवनलाई ६ विकेटले हराएको कर्णालीले चौथो खेलमा विराटनगरलाई ७ रनले हराएको हो ।"
पोखरालाई हराउँदै कर्णालीको तेस्रो जित,"काठमाडौं : नेपाल प्रिमियर लिग (एनपीएल)को नवौं दिनको दोस्रो खेलमा कर्णालीले पोखराविरुद्ध ७ विकेटको जित हात पारेको छ। त्रिवि क्रिकेट मैदानमा १०४ रनको विजयी लक्ष्य पछ्याएको कर्णालीले १५ ओभरमा ३ विकेट गुमाउँदै लक्ष्य पूरा गरेको हो। यो कर्णालीको तेस्रो जित हो भने पोखराको तेस्रो हार हो। कर्णालीले यसअघि ४ खेलमा पहिलो खेलमा जनकपुर बोल्ट्ससँग ८ विकेट, काठमाडौंसँग ३ विकेटको हार बेहोरेको थियो। तेस्रो खेलमा चितवनलाई ६ विकेटले हराएको कर्णालीले चौथो खेलमा विराटनगरलाई ७ रनले हराएको हो। कर्णालीका लागि गुल्सन झाले सर्वाधिक रन बनाए। उनले ३७ बलमा ३ चौका र ४ छक्का प्रहार गर्दै ४९ रनमा अविजित रहे। उनीसँगै विलियन बोसिस्टो २ रनमा अविजित रहे। पावरप्लेमा २ विकेटको क्षतिमा २७ रन बनाएको कर्णालीका लागि तेस्रो विकेटका लागि वाल्टनले गुल्सन झासँग ६० रनको अर्धशतकीय साझेदारी गरे। तेस्रो विकेटका रुपमा पेभेलियन फर्किएका चाड्विक वाल्टनले ४२ रन बनाए। उनले ३४ बलमा ६ चौका र १ छक्का प्रहार गरे। दुई ओपनर देव खनाल र बाबर हायातलाई सस्तैमा गुमाएको कर्णालीको लागि तेस्रो विकेटको साझेदारीले खेलमा फर्कायो। पोखरा एभेन्जर्सका लागि विपिन खत्री, कुशल भुर्तेल र सागर ढकालले ११ विकेट लिए। त्यसअघि, टस जितेर ब्याटिङ गरेको पोखराका लागि ओपनर दिनेश खरेलले सर्वाधिक २६ रन बनाए। दिनेशले १९ बलमा ४ चौका र १ छक्का प्रहार गरे। अर्का ओपनर एन्ड्रिज गोउसले १२ बलमा ४ चौका र १ छक्का सहित २५ रन जोडे। कप्तान कुशल भुर्तेलले १० रन बनाए। रेमोन रिफरले २० रन बनाए भने विपिन खत्रीले १० रन बनाए। अन्य कुनै ब्याटरले दोहोरो अंकमा रन बनाउन सकेनन्। १६३ ओभरमा १०३ रनमा पोखरालाई समेट्न कर्णालीका तीव्र गतिका बलर विलियन बोसिस्टोले सर्वाधिक ६ विकेट लिए। उनले ४ ओभरमा २८ रन खर्चिए। उनले कप्तान कुशल भुर्तेल, क्रिच्ले, दिलिप नाथ, माइकल लिस्क, नारायण जोशी, रेमोन रिफरलाई आउट गरेका हुन्। कर्णाली याक्सका लागि विपिन शर्मा, युनिस विक्रम सिंह र सोमपाल कामीले समान ११ विकेट लिए। पोखराले पहिलो खेलमा चितवन राइनोजसँग ८७ रन, दोस्रो खेलमा जनकपुर बोल्ट्ससँग ७ विकेटको हार पछि पहिलो जितका रुपमा लुम्बिनीलाई १० विकेटको जित हात पारेको हो। दशौं दिनको पहिलो खेल सुदुरपश्चिम रोयल्स र जनकपुर बोल्ट्स बिच हुनेछ। दोस्रो खेल काठमाडौं गुर्खाज र लुम्बिनी लायन्सबिच हुनेछ।"
"वैद्य नेतृत्वको पार्टीले भन्यो : जनताले चाहेजस्तो संघीयता भएन, संघर्ष गर्छौं","काठमाडौं : मोहन वैद्य किरण नेतृत्वको क्रान्तिकारी कम्युनिस्ट पार्टी नेपालले जनताले चाहेजस्तो संघीयताका लागि संघर्ष गर्ने निर्णय गरेको छ । हालै काठमाडौंमा सम्पन्न पार्टीको एकता महाधिवेशनका निर्णय सार्वजनिक गर्न मंगलबार काठमाडौंमा पत्रकार सम्मेलन गर्दै सो पार्टीले अहिलेको संघीयता जनताले मागेजस्तो नभएकाले जनताको संघीयता स्थापीत गर्नका लागि संघर्षमा जाने निर्णय गरिएको जनाएको हो । पहिचानसहितको संघीयता अहिलेको अवश्यकता रहेको क्रान्तिकारी कम्युनिस्ट पार्टी नेपालका नेता सीपी गजुरेलले जानकारी दिए । उनले प्रदेश सरकारले काम गर्न नसकेकाले संघीयताका बारेमा भ्रम छर्ने काम भएको बताए । उनले अहिले मुलुकमा संकटै संकट रहेकाले यसलाई समाधान गर्न आफूहरू नयाँ शक्तिका साथ बिकल्पको रुपमा अघि बढ्ने गजुरेलले उल्लेख गरे। महाधिवेशनले पूर्ण केन्द्रीय समिति ११७ जनाको र ९५ जनाको वैकल्पिक केन्द्रीय सदस्य राख्ने, केन्द्रीय परिषद् समेत बनाउने निर्णय गरेको उनले बताए ।"
कर्णाली याक्सका देव खनाल पहिलो ओभरमै आउट,"काठमाडौं : नेपाल प्रिमियर लिग (एनपीएल)मा कर्णाली याक्सको पहिलो विकेट लिएको छ। पोखरा एभेन्जर्सले दिएको १०४ रनको लक्ष्य पछ्याउने क्रममा कर्णाली याक्सका देव खनाल आउट भएका हुन्। उनी शून्य रनमै आउट भए। विलियमको घातक बलिङमा पोखराको मिडल अर्डर ध्वस्त हुँदा १६३ ओभरमा १०३ रन बनाउँदै अलआउट भएको हो। कर्णाली याक्सका लागि विपिन शर्मा, युनिस विक्रम सिंह र सोमपाल कामीले समान ११ विकेट लिएका थिए।"
के पान्छेन लामालाई नेपाल ल्याउने प्रयास भएको हो ?,"चिनियाँ कम्युनिस्ट पार्टी (सीसीपी) ले नियुक्त गरेका विवादास्पद धर्मगुरु पान्छेन लामा नेपाल आउन लागेको बताइएको छ। धर्मगुरू लामालाई नेपाल ल्याउने प्रयास भएको विभिन्न स्रोतहरूले पुष्टि गरेको छ । पान्छेन लामा अर्थात् ग्यात्सेन नोर्बु आगामी शुक्रबार नेपालमा आयोजना हुने 'नानहाई बुद्धिज्म राउन्ड टेबल'मा सहभागी हुन आउने तयारीको विषय नेपाल र भारतका बौद्धधर्मावलम्बीहरूबीच फैलिरहेको छ। उनको संभावित भ्रमणले अमेरिका, भारत, र तिब्बतका पर्यवेक्षकहरूको ध्यान खिचेको छ । बेइजिङको राजनीतिक उद्देश्यहरू पुनः एकपटक प्रस्ट रूपमा देखिएका छन् । तर ,नेपालमा उनको आगमनको विषयलाई लिएर चौतर्फी विरोध भएपछि चीनले उनलाई ल्याउँछ कि ल्याउँदैन भन्ने प्रश्न समेत उठेको छ । नोर्बुलाई चीन बाहिर ल्याउन गरिएको यो स्पष्ट र रणनीतिक प्रयास केवल आध्यात्मिक पहुँचको सामान्य कदम होइन,'यो तिब्बती बौद्ध धर्ममाथि आफ्नो नियन्त्रण बलियो बनाउने र विश्वव्यापी बौद्ध समुदायहरूमा आफ्नो प्रभाव विस्तार गर्ने चीनको सुनियोजित प्रयास हो,'यो संयोग मात्र होइन् स्रोतले अन्पूर्णसँग भन्यो । डिसेम्बर १२ देखि १५ सम्म आयोजना हुने नानहाई बुद्धिज्म राउन्डटेबलमा करिब २० देशका सरकारी अधिकारीहरू, भिक्षुहरू, र विद्वानहरू भेला हुँदैछन् । उक्त कार्यक्रममा बेइजिङले चयन गरेको धार्मिक प्रतिनिधि ग्यात्सेन नोर्बुले धार्मिक सद्भावको वहानामा आफूलाई वैध बौद्ध नेता भनेर प्रकट हुने तयारी गरेका हुन् । उनी नेपाल आएर उक्त कार्यक्रममा हुनु भनेको आस्थाका लागि नभइ नियन्त्रणका लागि भएको बताइएको छ । विश्वभर सम्मानित ८९ वर्षीय दलाई लामाले आफ्नो पुनर्जन्मको अधिकार आफूमा निहित राखेका छन् । तर,चिनियाँ कम्युनिस्ट पार्टी (सीसीपी)ले आफ्नो मनोनित उत्तराधिकारीलाई थोपर्ने आधार तयार पारिरहेको उमाथि आरोप लागेको छ । परम्परागत तिब्बती प्रक्रियामा नोर्बुलाई पान्छेन लामाका रूपमा प्रयोग गरेर आगामी दलाई लामालाई निस्तेज गर्ने र तिब्बतको आध्यात्मिक सम्पदामाथि बेइजिङको नियन्त्रणलाई वैधता दिने प्रयास भइरहेको बताइएको छ । सन् १९९५ मा वास्तविक पान्छेन लामा गेदुन छोएकी न्यिमाको अपहरणपछि नियुक्त गरिएका ग्यात्सेन नोर्बु सीसीपीको मात्र राजनीतिक उपकरण बनेको चीनमाथि आरोप लाग्दै आएको छ । गेदुन,जसलाई परम पावन दलाई लामाद्वारा मान्यता दिइएको थियो । नोर्बुको वैधता पूर्णरूपमा नास्तिक चिनियाँ कम्युनिस्ट पार्टीद्वारा सिर्जना गरिएको बताइएको छ। सन् २०१९ मा नोर्बुले विवादास्पद थाइल्यान्ड भ्रमण गरेका थिए । बेइजिङले तिब्बती बौद्ध धर्मलाई चिनियाँकरण गर्ने ठूलो रणनीतिका कारण विवादास्पद धर्मगुरुलाई बेला बेला चीनले विभिन्न मुलुक पुर्याउने गरेको छ । सीसीपीद्वारा नियन्त्रित चिनियाँ बौद्ध संघको उपाध्यक्षका रूपमा उनको भूमिका आध्यात्मिक सिद्धान्तहरूमा होइन,पार्टीको एजेन्डामा उनको निष्ठा रहेको स्पष्ट रहेको छ । नोर्बुको नानहाई राउन्डटेबलमा उपस्थिति गराउने योजना संयोग मात्र नभएको जानकारहरू बताउँछन् । यो बेइजिङको नेपाल र भारतलाई बौद्ध धर्मको आध्यात्मिक केन्द्रका रूपमा चुनौती दिने र दलाई लामाको वैश्विक बौद्ध समुदायमा रहेको प्रतिष्ठालाई कमजोर बनाउने व्यापक प्रयासको हिस्सा रहेको सो विषयका अनुसन्धानकर्ता बताउँछन् । चिनियाँ कम्युनिष्ट पार्टीले नोर्बुलाई तिब्बतमा गरेको क्रूर दमनलाई छोपछाप गर्न, गेदुन छोएकी न्यिमालाई बलपूर्वक वेपत्ता बनाउन र तिब्बती संस्कृतिको विनाश गर्न उद्धत रहेको उनीहरू बताउँछन् । जानकारहरूका अनुसार,गत सेप्टेम्बरमा बेइजिङबाट नेपालमा एक चार्टर्ड विमान अवतरण गराइएको र उक्त प्रयास नोर्बुलाई नेपाल भ्रमण गराउने तयारी स्वरुप थियो । सुरक्षा विशेषज्ञहरू अनुसार, नोर्बुलाई नेपाल ल्याउने प्रयास गरिनु उनको अन्तर्राष्ट्रिय छवि मजबुत बनाउने सुनियोजित प्रयासको हो । चीनले जति मेहनत,प्रचारप्रसार र दबाब दिएपनि तिब्बतीहरूले नोर्बुलाई सत्य पान्छेन लामा स्वीकार्न अस्वीकार गरिसकेका छन् । सन् २०२३ मा चाम्दो भ्रमणका क्रममा नोर्बुको आशीर्वाद कार्यक्रममा सहभागी हुन तिब्बतीहरूलाई प्रतिव्यक्ति १०० युआन तिर्ने सीसीपीले उर्दी जारी गरेको र त्यसले सक्कली तिब्बती समुदायमा नैराश्यता छाएको थियो । बेइजिङले दलाई लामा र वास्तविक पान्छेन लामाका तस्बिरहरूको सार्वजनिक प्रदर्शनमा प्रतिबन्ध लगाउँदै आए पनि तिब्बतीहरूले ती तस्बिहरू पवित्र मान्दै आएका छन् । गेदुन छोएकी न्यिमा, जो ६ वर्षको उमेरमा चीनको अपहरणमा परेका थिए । उनी लगभग तीन दशकदेखि हराइरहेका छन्। अन्तर्राष्ट्रिय समुदायले चीनको उक्त कदमको विरोध गरेपनि उनको अवस्था अझै अज्ञात छ । बेइजिङले अस्पष्ट र प्रमाणित गर्न नसकिने दावीहरू प्रस्तुत गर्दै आएको छ । तिब्बती निर्वासित सरकारका अध्यक्ष पेन्पा त्सेरिङले चीनले तिब्बती बौद्ध धर्ममा हस्तक्षेप गरिरहेको र उनले त्यसको बारम्बार आलोचना समेत गरेका छन्। उनले वास्तविक पान्छेन लामा जेलमा रहेको र चीनले आफ्नो कठपुतलीलाई पान्छेन लामा भन्दै संसारभर झूट फैलाउँदै घुमाइरहेको बताए ।  सम्बन्धित विषय विज्ञहरूसँगको कुराकानीका आधारमा।"
प्यूठानीको पर्खाइमा बित्यो वर्षौं,"प्यूठान : गुल्मीको तम्घाससिमलटारीसौतामारे हुँदै मच्छीसम्मको काम ठेक्कामार्फत भइरहेको छ। निर्माण कम्पनीको लापरबाहीका कारण राजमार्ग निर्माण भने कछुवा गतिमा छ। यस खण्डमा हालसम्म २२ प्रतिशतमात्र प्रगति भएको छ। मदन भण्डारी राजमार्ग योजना कार्यालय तम्घासका अनुसार हालसम्म २५ करोड रुपैयाँ भुक्तानी गरिएको छ। निर्माणकार्य सम्झौता अवधि सकिन लागे पनि काम पूरा हुने छाँट देखिँदैन। २०८२ साउन ५ गते योजना सम्पन्न गर्ने गरी १ अर्ब ४५ करोडको लागत सम्झौता भएको यस खण्ड ३१ दशमलव ८ किलोमिटरको छ। मदन भण्डारी राजमार्ग निर्देशनालयसँग श्रेष्ठसक्षम जेभीले २०७९ कात्तिक ६ गते सम्झौता गरेको हो। योजना कार्यान्वयनको जिम्मेवारी मदन भण्डारी राजमार्ग योजना कार्यालय गुल्मीसँग रहेको छ। पटकपटक ताकेता गर्दा पनि वर्क सेडुलअनुसार काम नभएको आयोजना कार्यालयका इन्जिनियर वीरेन्द्रप्रकाश गुप्ताले बताए। कामलाई गति दिन तीनपटक पत्र नै लेखेको र पटकपटक आयोजना निर्देशनालय, प्यूठानका संघीय सांसद् सूर्य थापा र निर्माण कम्पनीका प्रमुख डम्बर खड्कासँग छलफलसमेत भएको थियो। अहिले निर्माण कम्पनीले सडक फराकिलो बनाउने र केही स्टक्चरको काम सुरु गरेको छ। झिमरुक गाउँपालिकाको बांगेफेदीदेखि मच्छीतर्फ सडक चौडाहा गराउने काम सुरु भएको इन्जिनियर गुप्ताले बताए। छिट्टै समितिको बैठक बसेर जोखिममा रहेका घरहरूको क्षतिपूर्ति (मुआब्जा) का लागि पहल गरिने उनले बताए। राजमार्गको एनएच नाइन खण्ड प्यूठानको मच्छी हुँदै दाङ, तुल्सीपुर हुँदै सुर्खेत जोडिनेछ। आयोजनालाई तीव्रता दिन पटकपटक कार्यालय र निर्माण कम्पनीबीच समन्वय गरे पनि कामले गति लिन नसकेको झिमरुक गाउँपालिका प्यूठानका अध्यक्ष पितबहादुर महतरा क्षेत्रीले बताए। मच्छीबाट काम सुरु गर्दा प्रगति पनि राम्रो देखिने, निर्माण सामग्री पुर्याउनसमेत सजिलो हुने सुझाव राखे पनि विभिन्न बहाना बनाएर ठेकेदारले काम अघि नबढाएको उनको गुनासो छ। हिउँदको समयमा धुलाम्मे र वर्षात्मा हिलाम्मे भएर पहिरोले हिँडडुल गर्नै समस्या परेको मदाने गाउँपालिका गुल्मीका अध्यक्ष महेन्द्रबहादुर कुँवर बताउँछन्। समयमा भुक्तानी नभएको र नदीजन्य सामग्रीको अभावले निर्माण कार्यमा ढिलाइ भएको निर्माण कम्पनीका प्रतिनिधि दीपेन्द्रकुमार ठाकुरले बताए। काम गर्ने जनशक्ति नराख्ने, १२ वटा मेसिन र टिप्पर राखेर अर्बको आयोजना सम्पन्न गर्न खोज्नु नै गलत भएको झिमरुक गाउँपालिका५ का वडाध्यक्ष दधिराम पोख्रेलले बताए। नदीजन्य सामग्रीको अभाव भन्नु बहाना मात्र भएको उल्लेख गर्दै उनले सामग्री अभाव नरहेको समेत जानकारी दिए। लामो समयदेखि विभिन्न बहानामा काम रोकिएका योजनाहरूलाई तीव्रता दिन पहल थालिएको प्यूठानका प्रमुख जिल्ला अधिकारी रमा आचार्य (सुवेदी)ले बताइन्। मदन भण्डारी राजमार्गको सडक निर्माणलाई गति दिन, बाटोका कारणले चार घर उच्च जोखिममा रहेकोलाई क्षतिपूर्ति दिई हटाउन पहल गरिएको उनको भनाइ छ। बाटो निर्माण अलपत्र पर्दा तीन जिल्लाका स्थानीयले दुःख पाएकोले सर्वपक्षीय बैठक गरी समस्या समाधान थालेका हौं, उनले भनिन्, खलेगाँउका चार घरलाई स्थानान्तरणका लागि क्षतिपूर्ति दिने, पहिरोहरू हटाउने र काम सुरु गर्ने सहमतिअनुसार काम सुरु भएको छ। प्यूठानका भित्री सडकमध्ये सबैभन्दा व्यस्त सडक हो बाग्दुलामच्छी खण्ड। यही सडक वर्षौंदेखि मदन भण्डारी राजमार्ग निर्माणको पर्खाइमा छ। तर, प्यूठानीका लागि वर्षौँदेखिको पखाईको प्यास अझै मेटिएको छैन। बाग्दुला (प्यूठान)भीमगिठे (बागलुङ) सडक आयोजना पनि यही खण्डअन्तर्गत निर्माण गर्ने भनिएको छ। तर, त्यो पनि हात्ती आयो, हात्ती आयो फुस्सा जस्तै भएको छ। दुवै आयोजनाले नागरिकको चाहनाअनुसार गति नलिँदा जिल्लाकै व्यस्त सडक अस्तव्यस्त बनेको छ। जिल्लावासीले संघीय सांसद् सूर्य थापा, लुम्बिनी प्रदेशका मन्त्री सरोज थापा (रोज राणा) र सांसद्हरूलाई यथाशीघ्र सडक निर्माणलाई गति दिने गरी पहल थाल्न आग्रह गरेका छन्।"
रोहितको अलराउण्ड प्रदर्शनमा लुम्बिनी लायन्सको पहिलो जित,"काठमाडौं : नेपाल प्रिमियर लिग(एनपीएल) मा नवौं दिनको पहिलो खेलमा लुम्बिनी लायन्सले ३३ रनले जित निकालेको छ। लगातार ४ हार बेहोरेको लुम्बिनीका लागि कप्तान रोहित पौडेलले चितवन राइनोजविरुद्ध बलिङ र ब्याटिङ दुवैमा उत्कृष्ट प्रदर्शन गर्दै जित निकालेका हुन्। लुम्बिनी लायन्सले दिएको १६८ रनको लक्ष्य पछ्याएको चितवनले २० ओभरमा ८ विकेट गुमाउँदै १३४ रन मात्रै जोडेको हो। योसँगै लुम्बिनीको पहिलो जित हो। लुम्बिनीले पहिलो खेलमा विराटनगरसँग २ विकेट, पोखरासँग १० विकेट, सुदुरपश्चिमसँथ ४५ रन र जनकपुरसँग १ रनले पराजित भएको थियो। कप्तान रोहितले बलिङमा ४ विकेट र ब्याटिङमा ८० रन बनाए। चितवन राइनोजले पावरप्लेमा ३ विकेट गुमाउँदै ४० रन बनाए। चितवनका लागि पहिलो विकेटका रुपमा १४ ओभरमा विपिन रावलको विकेट गयो। उनलाई रोहित पौडेलले ५ रन बनाउँदा साद बिन जफरको हातबाट क्याच आउट भए। दोस्रो विकेटका रुपमा ओपनर सन्तोष कार्कीलाई रेमोन सिमोन्डले अशुतोष घिरौयाको हातमा क्याच आउट गराए। चौथो ओभरको पहिलो बलमा कप्तान रोहितले सोहिल तान्भिरलाई कट एण्ड बोल्ड गराए। चितवनले १० ओभरमा ३ विकेट गुमाएर ५६ रन बनाउँदा लुक बेन्केन्स्टाइन र रवि बोपाराले ४० रनको साझेदारी गरेका थिए। १०२ ओभरमा लुक बेन्केन्स्टाइन २९ बलमा ३ चौका र १ छक्कासहित ३१ रन बनाउँदै अभिषेस गौतमको बलमा उन्मुक्त चन्दको हातमा क्याच आउट भए। ११२ ओभरमा रवि बोपारा रोहित पौडेलको बलमा विवेक यादवको बलमा १२ रन बनाउँदै क्याच भए। छैटौं विकेट निको इटोन लोफ्टी रोहित पौडेलको बलमा ६ रनमै एलबीडब्ल्यु आउट भए। अमर रौतेला ६ रनमा सिमोन्डको हातबाट बोल्ड भए। आठौं विकेट कप्तान कुशल मल्लको विकेट गयो। उनलाई अभिशेषले साद बिन जफरको हातमा क्याच आउट गराए। मल्लले १७ बलमा १ चौका र १ छक्कासहित १२ रन मात्रै बनाए। रिजन ढकाल १५ र नर सार्की २२ रनमा अविजित रहे। लुम्बिनीका लागि कप्तान रोहितले सर्वाधिक ४ विकेट लिए। उनले ४ ओभरमा जम्मा १७ रन खर्चिए। रेमोन सिमोन्डले २ विकेट, साद बिन जफर र अभिषेश गौतमले समान ११ विकेट लिए। त्यसअघि, त्रिवि क्रिकेट मैदानमा टस हारेर ब्याटिङ गरेको लुम्बिनी लायन्सले ६ विकेट गुमाउँदै १६७ रन बनाएको हो। पाँचौं विकेटका लागि कप्तान रोहित र साद बिन जफरले ११४ रनको शतकीय साझेदारी गरेका हुन्। लुम्बिनीका लागि कप्तान रोहित पौडेलले ८० रन बनाएका हुन्। उनले ५७ बलमा ६ चौका र ५ छक्का प्रहार गर्दै ८० रन बनाए। लुम्बिनी लायन्सले पावरप्लेमा २ विकेट गुमाउँदै ३३ रन जोडेको थियो। लुम्बिनीका लागि पहिलो विकेटका रुपमा २१ ओभरमा रिजन ढकालले अशुतोष घिरौयालाई १ रनमा बोल्ड आउट गरे। दोस्रो विकेटका रुपमा २३ ओभरमा उन्मुक चन्दको विकेट गयो। उनी डक आउट भए। २ ओभरको समाप्तिमा लुम्बिनी २२ को अवस्थामा थियो। २ रन बनाउँदा २ विकेट गुमाएको लुम्बिनी ४ ओभर सकिँदा २ विकेटको क्षतिमा ८ रन बनाएको थियो। तेस्रो विकेट अर्जुन साउदको गयो। उनलाई रञ्जित कुमारले कुशल मल्लका् हातमा क्याच आउट गराएका हुन्। अर्जुनले १२ बलमा १ चौका र १ छक्कासहित १५ रन बनाए। चौथो विकेट टम मोरिसको गयो। उनले ५ बलमा १ छक्कासहित १० रन बनाए। लुम्बिनीले १० ओभरमा ४ विकेटको क्षतीमा ५७ रन बनाएको थियो। १५ ओभरमा १०० रन पूरा गरेको लुम्बिनीको ब्याटिङ कप्तान रोहित र साद बिन जफरले सम्हाले। पाँचौं विकेटका लागि १८३ ओभरमा रोहित र साद बिन जफरले शतकीय साझेदारी पूरा गरे। अर्का ब्याटर साद बिन जफर ५२ रन बनाउँदै अन्तिम बलमा रन आउट भए। उनले ३५ बलमा ४ चौका र १ छक्का प्रहार गरे। सन्दीप जोरा ३ बलमा ४ रन बनाउँदै अविजित रहे। चितवनका लागि रिजन ढकालले ३ विकेट र कुशल मल्ल र रञ्जित ढकालले समान ११ विकेट लिए। चितवनले पहिलो खेलमा काठमाडौंलाई ५ विकेट, पोखरालाई ८७ रनले र चौथो खेलमा सुदूरपश्चिम रोयल्सलाई ३३ रनले जित्दा तेस्रो खेलमा कर्णाली याक्ससँग ६ विकेटको हार बेहोरेको हो। एनपीएलमा रोहित पौडेलको दोस्रो अर्धशतक साद बिन जफरको अर्धशतक"
साद बिन जफरको अर्धशतक,काठमाडौं : नेपाल प्रिमियर लिग (एनपीएल) लुम्बिनी लायन्सका साद बिन जफरले अर्धशतक प्रहार गरेका छन् । त्रिवि क्रिकेट मैदानमा जारी खेलमा उनले ३४ बलमा ४ चौका र १ छक्का प्रहार गर्दै अर्धशतक पूरा गरेका हु्न् । उनले पाँचौं विकेटका लागि कप्तान रोहित पौडेलसँग ११० रनको साझेदारी बनाउँदै खेलिरहेका छन् । उनले ४३ बलमा २ चौका र ३ छक्का प्रहार गर्दै अर्धशतक पूरा गरेका छन् । यो एनपीएलको १८ औं अर्धशतक हो। यो पनि पढ्नुहोस एनपीएलमा रोहित पौडेलको दोस्रो अर्धशतक
रोहित पौडेलले लिए चितवन राइनोजको पहिलो विकेट,काठमाडौं : लुम्बिनी लायन्सका कप्तान रोहित पौडेलले चितवन राइनोजको पहिलो विकेट लिएका छन्। नेपाल प्रिमियर लिग (एनपीएल) अन्तर्गत जारी खेलमा चितवन राइनोजका ओपनर विपिन रावललाई पौडेलको बलमा साद बिन जफर क्याच आउट गरेका हुन्। लुम्बिनी लायन्सले दिएको १६८ रनको विजयी पछ्याउने क्रममा चितवन राइनोजका रावलले ९ बलमा ५ रन बनाए। कीर्तिपुरस्थित त्रिवि क्रिकेट मैदानमा टस हारेर ब्याटिङ गरेको लुम्बिनी लायन्सले ६ विकेट गुमाउँदै १६७ रन बनाएको हो। लुम्बिनीका लागिका कप्तान रोहित र साद बिन जफरले अर्धसतक प्रहार गरे भने उनीहरुले शतकीय साझेदारीसमेत गरे।
पत्रकार मातृका दाहाललाई 'एन्टी करप्सन च्याम्पियन अर्वाड',काठमाडौं : पत्रकार मातृका दाहालले अमेरिकी सरकारले स्थापना गरेको भ्रष्टाचार विरुद्धको 'एन्टी करप्सन च्याम्पिएन अवार्ड' प्राप्त गरेका छन्। अमेरिकी विदेशमन्त्री एन्टोनी जे व्लिन्कनले पत्रकार दाहाललाई वासिङ्टन डीसीस्थित विदेश मन्त्रालयमा आयोजित विशेष समारोहका बीच उक्त अवार्ड प्रदान गरेका हुन्। दाहाललाई भ्रष्टाचारविरुद्ध साहसिक काम गरेको भन्दै उक्त अवार्ड प्रदान गरिएको हो। दाहाल हाल कान्तिपुरसँग आवद्ध छन्। अमेरिकी राष्ट्रपतिमा निर्वाचित भइसकेपछि २०२१ मा जो वाइडेनले विश्वभर भ्रष्टाचार विरुद्धको अभियानलाई सशक्त पार्न र संसारभर सुशासन कायम गर्ने लक्ष्यका साथ विभिन्न पेशा व्यवसायमा रहेर उत्कृष्ट काम गर्नेलाई सम्मान गर्न यो पुरस्कारको स्थापना गरेका थिए। सोही अन्तर्गत सन् २०२४ का लागि पत्रकार दाहाललाई यो अवार्ड दिइएको हो। दाहालसहित अन्य मुलुकका ९ जनाले यो अवार्ड प्राप्त गरेका हुन्।
एमाले सचिवालय बैठक बस्दै,"काठमाडौं : नेपाल कम्युनिष्ट पार्टी एमालेको केन्द्रीय सचिवालय बैठक बस्दैछ। ललितपुरको च्यासलस्थित केन्द्रीय कार्यालयमा दिउँसो ४ बजे सचिवालय बैठक बस्न लागेको हो। बैठकमा प्रधानमन्त्री एवं एमाले अध्यक्ष केपी शर्मा ओलीको चीन भ्रमणबारे जानकारी,उपनिर्वाचनको समीक्षा,पार्टीको आन्तरिक तथा समसामयिक राजनीतिक विषयमा छलफल हुने बताइएको छ।"
"पोखरा एभेन्जर्सलाई झड्का, कर्णालीले लियो पहिलो विकेट",काठमाडौं : नेपाल प्रिमियर लिग (एनपिएल) दोस्रो खेलमा पोखरा एभेन्जर्सविरुद्ध कर्णाली याक्सले पहिलो विकेट लिएको छ। त्रिवि क्रिकेट मैदानमा टस जितेर पहिले ब्याटिङ गरेको पोखराका ओपनर एन्ड्रिज गौस आउट भएका हुन्। कर्णालीका विपिन शर्माको बलमा शर्मालाई विलियम बोसिस्टोले क्याच गरे। उनले १२ बलमा २५ रन बनाएर पेभेलियन फर्किए। अहिले ओपनरमा दिनेश खरेल र कुशल भुर्तेल क्रिजमा छन्। हाल पोखरा एभेन्जर्सले ४ ओभरको समाप्तिमा १ विकेटको क्षतिमा ४६ रन बनाएर खेलिरहेको छ। कर्णालीले २ खेलमा हार र २ खेलमा जित निकालेको छ । कर्णाली ४ अंकका साथ तालिकाको चौथों स्थानमा छ । पोखरा २ अंकका साथ तालिकाको पाँचौ स्थानमा छ। आजको पहिलो खेलमा लुम्बिनी लायन्सले चितवन राइनोजलाई ३३ रनले हराएको थियो।
महिला स्वतन्त्रताका लागि मंगलादेवीको योगदान महत्वपूर्ण : उपप्रधानमन्त्री,"काठमाडौं : उपप्रधानमन्त्री एवम् शहरी विकास मन्त्री प्रकाशमान सिंहले प्राप्त अधिकारलाई सदुपयोग गरेर देशको विकास निर्माणमा अघि बढ्नुपर्ने बताएका छन् । नेपाल महिला संघ काठमाडौंले मंगलादेवी सिंहको शतवार्षिक जन्मजयन्तीका अवसरमा नयाँ बानेश्वर बसन्तनगरमा आयोजना गरेको कार्यक्रममा उपप्रधानमन्त्री सिंहले यस्तो बताएका हुन्। उपप्रधानमन्त्री सिंहले नेपाल महिला संघकी संस्थापक अध्यक्ष मंगलादेवी सिंहको शालिकमा माल्यार्पणपछि सञ्चारकर्मीहरूसँग कुराकानी गर्दै नेपालको महिला अधिकार,प्रजातन्त्र र समानताका लागि मंगलादेवी सिंहको योगदान महत्वपूर्ण रहेको बताए । उनले राणाकालमै महिलालाई मताधिकार, महिलाका लागि शिक्षा, पैतृक सम्पत्तिमाथिको हकअधिकार र नीतिगत तहमा महिला प्रतिनिधित्वका लागि मंगलादेवी सिंहले संघर्ष गरेकै कारण उपलब्धी हाँसिल भएको बताए । अहिले संविधानमा रहेको समावेशी,समानुपातिक प्रतिनिधित्व र नीतिगत तहमा महिला प्रतिनिधित्व मंगलादेवी सिंहकै नेतृत्वमा भएको आन्दोलनको उपलब्धि पनि हो,'उनले भने। महिलाको हक,अधिकारलाई सुरक्षित बनाउन विसं २००४ साउन २४ गते मंगलादेवी सिंहको अध्यक्षतामा महिला भेला भई महिला संघको स्थापना भएको थियो।"
पोखरा एभेन्जर्सले टस जितेर ब्याटिङ गर्ने,काठमाडौं : नेपाल प्रिमियर लिग(एनपीएल)मा आजको दोस्रो खेलमा पोखरा एभेन्जर्सले टस जितेर ब्याटिङ गर्ने निर्णय लिएको छ। त्रिवी क्रिकेट मैदानमा पोखराका कप्तान कुशल भुर्तेलले टस जितेर कर्णालीलाई फिल्डिङको निम्तो दिएका हुन्। आजको पहिलो खेलमा लुम्बिनी लायन्सले चितवन राइनोजलाई ३३ रनले हराएको थियो।
"सुनको मूल्य २१ सयले बढ्यो, तोलाको कति पुग्यो?",काठमाडौं : नेपाली सुनचाँदी बजारमा आज सुनको मूल्य प्रतितोलामा २१ सयले बढेको छ। सुनचाँदी व्यवसायी संघका अनुसार आज सुन प्रतितोला १ लाख ५२ हजार २ सयमा कारोबार भइरहेको छ । सोमबार प्रतितोला १ लाख ५० हजार १ सय रुपैयाँमा कारोबार भएको थियो। त्यस्तै मंगलबार चाँदीको मूल्य पनि बढेको छ। चाँदीको मूल्य प्रतितोलामा ६० रुपैयाँ बढेको हो। आज चाँदी तोलाको १ हजार ९२५ मा कारोबार भइरहेको छ। सोमबार चाँदीको कारोबार मूल्य प्रतितोला १ हजार ८६५ थियो।
रवि लामिछानेमाथि भइरहेको अनुसन्धानलाई प्रभावित गर्नेगरी प्रचण्डले बोल्नु दुर्भाग्यपूर्ण : गृहमन्त्री,सुर्खेत : गृहमन्त्री रमेश लेखकले सहकारी प्रकरणमा रवि लामिछानेमाथिको अनुसन्धानलाई प्रभावित गर्ने काम भइरहेको बताएका छन्। मंगलबार सुर्खेतमा पत्रकारहरूसँग कुरा गर्दै गृहमन्त्री लेखकले सहकारी प्रकरणमा अनुसन्धान हुँदै गर्दा प्रहरी कार्यालय र सरकारी वकिलको कार्यालय घेर्ने काम भएको र अनुसन्धानलाई प्रभावित पार्न खोजिएको बताएका हुन्। उनले सबैको मानवअधिकारको विषयमा सरकार गम्भीर रहेको भन्दै लामिछानेमाथि न्यायपूर्ण ढंगले अनुसन्धान भइरहेको उल्लेख गरे। न्यायिक प्रभावित गर्ने ढंगले कसैले बोलेको गलत भएको अवस्थामा प्रमुख प्रतिपक्षी दलका नेताले यस्ता कुरामा बोल्नु दुर्भाग्यपूर्ण भएको उनको भनाइ छ । प्रमुख प्रतिपक्ष दल नेकपा माओवादी केन्द्रका अध्यक्ष पुष्पकमल दाहालले रास्वपा सभापति लामिछानेमाथि सरकारले अमानवीय र प्रतिशोधपूर्ण व्यवहार गरेको अभिव्यक्ति दिएका छन्। प्रचण्डले लामिछानेमाथि गरेको प्रहरीको ज्यादति रोकिनुपर्ने बताएका छन्। लामिछानेले आफूमाथि प्रहरीले दुर्व्यवहार गरेको आरोप लगाउँदै मानवअधिकार आयोगलाई गुहारेका छन्। सहकारी ठगी प्रकरणमा अनुसन्धानका क्रममा चितवन पुर्याइएका लामिछानेले प्रहरीले आफूमाथि ज्यादति गरेको आरोप लगाएका छन्। उनले कुनै पनि कुरालाई अतिरञ्जनपूर्ण ढंगले प्रस्तुत गर्ने र भीड जम्मा गरेर अनुसन्धान प्रभावित गर्ने काम बेठिक भएको धारणा राखे। गृहमन्त्री लेखकले एमालेकांग्रेसबीच सुमधुर सम्बन्ध रहेको र सहमति अनुसार नै वर्तमान सरकार अघि बढिरहेको बताए।
"चितवन राइनोजको तेस्रो विकेट पतन, रोहितले लिए विकेट","काठमाडौं : चितवन राइनोजविरुद्ध लुम्बिनी लायन्सले तेस्रो विकेट लिएको छ। नेपाल प्रिमियर लिग (एनपीएल) अन्तर्गत जारी खेलमा लुम्बिनीका कप्तान रोहित पौडेलले चितवन राइनोजका सोहेल तनभीरलाई आउट गरेका हुन्। ३१ ओभरमा आउट भएका तनभीरले २ बलमा १ बल बनाए। त्यस अगाडि दोस्रो ओभरको अन्तिम बलमा सन्तोष कार्की रामोन सिमन्ड्सको बलमा आशुतोष घिरैयाले क्याच आउट गरे। कार्कीले ८ बलमा १० रन बनाए। यता चितवन राइनोजका ओपनर विपिन रावल पनि कप्तान पौडेलको बलमा साद बिन जफर क्याच आउट भएका थिए। लुम्बिनी लायन्सले दिएको १६८ रनको विजयी पछ्याउने क्रममा चितवन राइनोजका रावलले ९ बलमा ५ रन बनाए। कीर्तिपुरस्थित त्रिवि क्रिकेट मैदानमा टस हारेर ब्याटिङ गरेको लुम्बिनी लायन्सले ६ विकेट गुमाउँदै १६७ रन बनाएको हो। लुम्बिनीका लागिका कप्तान रोहित र साद बिन जफरले अर्धसतक प्रहार गरे भने उनीहरुले शतकीय साझेदारीसमेत गरे। चितवनका लागि रिजन ढकालले ३ विकेट, कुशल मल्ल र रञ्जित ढकालले समान ११ विकेट लिए।"
"पावरप्लेमा चितवनको ३ विकेट पतन, रन भने लुम्बिनीको भन्दा अगाडि","काठमाडौं : नेपाल प्रिमियर लिग(एनपीएल)को नवौं दिनको पहिलो खेलमा लुम्बिनी लायन्सविरुद्ध चितवन राइनोजले पावरप्लेमा ३ विकेट गुमाउँदै ४० रन बनाएको छ। लुम्बिनीले दिएको १६८ रनको लक्ष्य पछ्याएको चितवनका लागि पहिलो विकेटका रुपमा १४ ओभरमा विपिन रावलको विकेट गयो । उनलाई रोहित पौडेलले ५ रन बनाउँदा साद बनि जफरको हातबाट क्याच आउट भए । दोस्रो विकेटका रुपमा ओपनर सन्तोष कार्कीलाई रेमोन सिमोन्डले अशुतोष घिरौयाको हातमा क्याच आउट गराए । चौथो ओभरको पहिलो बलमा कप्तान रोहितले सोहिल तान्भिरलाई कट एण्ड बोल्ड गराए । पावरप्लेमा चितवनको रन भने लुम्बिनीको भन्दा अगाडि छ । लुम्बिनीले पावरप्लेमा २ विकेटको क्षतिमा ३३ रन बनाएको थियो । भने १ विकेट बढी गुमाएको छ। पावरप्लेमा लुम्बिनीका लागि कप्तान रोहितले २ विकेट लिए । रेमोन सिमोन्डले १ विकेट लिए । लुम्बिनीले पहिलो खेलमा विराटनगरसँग २ विकेट, पोखरासँग १० विकेट, सुदुरपश्चिमसँथ ४५ रन र जनकपुरसँग १ रनले पराजित भएको हो । चितवनले पहिलो खेलमा काठमाडौंलाई ५ विकेट, पोखरालाई ८७ रनले र चौथो खेलमा सुदुरपश्चिम रोयल्सलाई ३३ रनले जित्दा तेस्रो खेलमा कर्णाली याक्ससँग ६ विकेटको हार बेहोरेको हो ।"
प्रतिनिधिसभासँग राष्ट्रियसभा १३ गोलले पराजित,काठमाडौं : संसद् सेवा दिवसका अवसरमा प्रतिनिधि सभा र राष्ट्रिय सभाका सदस्यबीच मैत्रीपूर्ण फुट्सल आयोजना गरिएको छ । भृकुटी मण्डपमा रहेको फुट्सलमा आयोजित खेलको प्रतिनिधि सभाका तर्फबाट सभामुख देवराज घिमिरे र राष्ट्रियसभाका तर्फबाट अध्यक्ष नारायणप्रसाद दाहालले टीमको नेतृत्व गरेका थिए। खेलमा प्रतिनिधि सभाले राष्ट्रियसभालाई १३० को अन्तरले पराजित गर्यो । संसद् सेवा दिवसका अवसरमा संघीय संसद सचिवालयले विभिन्न कार्यक्रम गर्दै आएको छ ।
सरकारी वकिलको कार्यालय पर्सामा रवि लामिछानेको बयान सुरू,"वीरगन्ज : सहकारीको रकम अपचलन प्रकरणमा अनुसन्धानका लागि पर्सा ल्याइएका राष्ट्रिय स्वतन्त्र पार्टी (रास्वपा) का अध्यक्ष रवि लामिछानेको बयान सुरू भएको छ। सरकारी वकिलको कार्यालय पर्सामा उनको बयान सुरू भएको हो। बयानका लागि लामिछानेलाई बिहान सरकारी वकिल कार्यालयमा उपस्थित गराइएको थियो। बयान सकिएपछि लामिछानेलाई पुन: कास्की पठाउने प्रहरीको तयारी छ। कास्की हिरासतमा रहेका लामिछानेलाई सोमबार वीरगन्ज ल्याइएको हो। वीरगञ्जको सानो पाइला बचत तथा ऋण सहकारी संस्थाको रकम अपचलनका विषयमा अनुसन्धान गर्न पूर्वगृहमन्त्रीसमेत रहेका लामिछानेलाई वीरगन्ज ल्याइएको हो। सानो पाइला सहकारीको बचत अपचलनको विषयमा अनुसन्धान गर्न लामिछानेलाई पक्राउ गर्न जिल्ला प्रहरी कार्यालय पर्सालाई गत बुधबार पर्सा जिल्ला अदालतले अनुमति दिएको थियो। लामिछाने प्रबन्ध निर्देशक रहेकै बेला गोर्खा मिडिया नेटवर्क प्रालिमा सानो पाइला सहकारीबाट करिब ८ करोड रुपैयाँ गएको थियो। सहकारीको रकम हिनामिना प्रकरणमा कार्तिक २ गतेदखि जिल्ला प्रहरी कार्यालय कास्कीको हिरासतमा रहेका लामिछानेलाई सोमबार हवाई मार्गबाट पोखराबाट काठमाडौं लगेर त्यहाँबाट पनि हवाई मार्ग हुँदै बाराको सिमरा ल्याएर सिमराबाट स्थलमार्ग हुँदै सोमबार साँझ वीरगन्जस्थित जिल्ला प्रहरी कार्यालय पर्सामा ल्याइएको हो। सानो पाइला सहकारी संस्थाको रकम हिनामिना प्रकरणमै पक्राउ परेका गोर्खा मिडियाका पूर्व सञ्चालक छविलाल जोशी र रामबहादुर खनाललाई भने सोमबार बिहानै पोखराबाट स्थलमार्ग हुँदै वीरगन्ज ल्याइएको थियो। दुवैजनालाई आइतबार बेलुका पोखराबाट गाडीको बाटो हुँदै सोमबार बिहान वीरगन्ज ल्याइएको हो। बयान सकेर उनीहरूलाई कास्की पठाइसकेको छ। सहकारीको बचत दुरुपयोगसम्बन्धी संसदीय छानबिन विशेष समितिको प्रतिवेदनअनुसार ग्लोबल आईएमई बैंकमा रहेको गोर्खा मिडियाको खातामा सानो पाइलाबाट सात पटक गरी आठ करोड ५८ लाख ४४ हजार रुपैयाँ जम्मा गरिएको थियो। २०७८ साउन १९ मा एकै दिन चार करोड ९१ लाख ९४ हजार रुपैयाँ सारिएको थियो। अरू रकम २०७८ वैशाख ५ देखि २०७९ साउन १९ सम्ममा सारिएको हो। संसदीय छानबिन समितिलाई दिएको बयानअनुसार लामिछाने २०७७ माघ १ देखि ०७९ असार १ सम्म गोर्खा मिडियामा प्रबन्धक निर्देशक थिए। एक वर्षअगाडि सानो पाइला सहकारीका १ सय ७९ बचतकर्ताले संस्थाका सञ्चालक समिति, लेखा समिति तथा कर्मचारीविरुद्ध उजुरी दिएका थिए। त्यतिबेला प्रहरीले पर्याप्त अनुसन्धानै नगरी हतारमा मुद्दा अघि बढाएको बचतकर्ताको गुनासो छ। प्रहरी अनुसन्धानपछि पर्सा जिल्ला अदालतमा मुद्दा दायर गरिएकामा सानो पाइला सहकारीकी पूर्वउपाध्यक्ष नेहा पौडेल गत साउन २१ मा एक करोड १० लाख रुपैयाँ धरौटीमा रिहा भइन्। सहकारीका कर्मचारी राधेचन्द्र यादव पनि ३५ लाख रुपैयाँ धरौटीमा रिहा भए। प्रहरीका अनुसार सानो पाइला सहकारीका अध्यक्ष अनन्तबाबु राई,सचिव देवेन्द्रबाबु राई, प्रबन्धक असरफ अली सिद्धिकी, संरक्षक गीतेन्द्र बाबु (जीबी) राईलगायत ११ जना फरार छन्। कोषाध्यक्ष कुमार रम्तेल भने पुर्पक्षका लागि थुनामा छन्। सहकारी ठगी प्रकरणमा कास्की प्रहरीको थुनामा कार्तिक २ गतेदेखि लामिछानेलाई अनुसन्धानका लागि यसअघि रुपन्देही ,काठमाडौं र चितवनका जिल्ला प्रहरी कार्यालयमा लगिएको थियो।"
बीआरआईमा अमेरिकी चासो स्वभाविक : प्रचण्ड,"चितवन : सरकारको कार्यशैलीको आलोचना गर्दै नेकपा माओवादी केन्द्रका अध्यक्ष पुष्पकमल दाहालले सरकार गतिहिन भएको आरोप लगाएका छन् । उनले सरकारले आर्थिक संकट र सुशासनमा काम गर्न नसकेको भन्दै आलोचना गरेका छन् । पार्टीको खबरदारी सभालाई सम्बोधन गर्न चितवन आएका दाहालले सरकारले काम भन्दा बढी हल्ला गरेको आरोप लगाए। माओवादी सरकार परिवर्तनको विषयमा पत्रकारको प्रश्नमा उनले माओवादीको ध्यानमा जनतामा रहेको बताएका छन् । हाम्रो ध्यान सरकारतिर छैन । जनतालाई परिचालन गर्ने कुरातिर छ । सरकारले गरेको नराम्रो कामको खबरदारी गर्नेतिर छ । सरकार चलिराखोस् भन्ने छ ,दाहालले भने ,सरकार गतिमा होइन गतिहिन छ । चीन सरकारको महत्वाकांक्षी परियोजना बेल्ट एन्ड रोड इनिसिएटिभ (बीआरआई) प्रति अमेरिकाले राखेको चासोलाई अध्यक्ष प्रचण्डले सामान्य भएको बताए । चीन र अमेरिका एकअर्कामा प्रतिष्पर्धी भएकाले एक अर्कामा चासो राख्नु स्वभाविक हो ,दाहालले भने ,मैले दोस्रो पटक प्रधानमन्त्री हुँदा सम्झौतापत्र तयार गरेको हो । अहिले केपीजीले गरेको सम्झौतामा अन्योल छ । यसको स्पष्ट चित्र आइसकेको छैन । पहिला गरेअनुसार सम्झौता भएको भए नेपालको हितमा छ । नेपाल भ्रमणमा आएका अमेरिकी सहायक विदेशमन्त्री डोनाल्ड लुले स्वदेश फर्किने क्रममा सोमबार प्रधानमन्त्री केपी शर्मा ओलीको चीन भ्रमणका क्रममा बीआरआई सहकार्य फ्रेमवर्क सम्झौताबारे आफूले आधिकारिक दस्तावेज नदेखेको तर यो नेपालको हितका पक्षमा रहेको होला भन्ने विश्वास व्यक्त गरेका थिए। उनले आफ्नो देशले एमसीसी सम्झौता गर्दा पारदर्शिता अपनाएको भन्दै बीआरआईको दस्तावेज पनि पारदर्शी हुनुपर्ने उनको कुटनीतिक भनाइ थियो।"
जोखिम लैंगिक हिंसाको,"लिङ्गका आधारमा गरिने हिंसा नै लैगिक हिंसा हो। लिंगका आधारमा शारीरिक, भावनात्मक, सामाजिक, सांस्कृतिक, यौनिक र आर्थिक रूपमा प्रभावित पार्ने कार्यलाई लैंगिक हिंसा भनिन्छ। महिला, पुरुष वा अन्य लिंगी भएकै कारण हुने हिंसा हो, लैंगिक हिंसा। लैंगिक हिंसाको कुरा गर्दा महिला उपर बढी नै मात्रामा हिंसा हुने गरेकाले हामीले महिला हिंसा भनेर सम्झिने छौं। तर यसको अर्थ पुरुष वा अन्य लिंगी उपर हिंसा नै नहुने गरेको भने होइन। हिंसाका घटेका घटनाहरूले पुरुष उपर एकदमै कम हिंसा हुने गरेको देखाउँछ। लैंगिक हिंसाअन्तर्गत महिला र बालिकामाथि हुने हिंसाका साथै पुरुष र बालकप्रति हुने हिंसा पनि पर्छन्। विश्;वका अन्य देशमा जस्तै नेपालमा पनि महिला र किशोरीहरू लैंगिक हिंसाको पहिलो निसानामा पर्ने समूह हुन्। लैंगिक हिंसाको जडका रूपमा रहेका हाम्रा सामाजिक मूल्यमान्यता र लैंगिक असमानताहरूले महिला तथा किशोरीहरूमाथि हुने भेदभाव र हिंसालाई समाजले सहज रूपमा स्वीकार गर्ने गरेको पाइन्छ। साधन, स्रोत, अवसर, जिम्मेवारी र अधिकारको असमान वितरण, बालविवाह तथा बहुविवाह, महिलालाई घरभित्र सीमित गर्ने र महिलाहरूले गरेको कामको मूल्यांकन नगर्नु महिला हिंसाका केही प्रमुख रूपहरू हुन्। महिला हिंसाबाट जुनसुकै जातजाति, समुदाय र वर्ग, ग्रामीणदेखि सहरी क्षेत्रसम्मका र तल्लो तहदेखि माथिल्लो तहसम्मका महिला पीडित हुन बाध्य छन्। लैगिक हिंसा घरभित्र र सार्वजनिकस्थल गरी दुवै स्थानमा घट्ने गरेको पाइन्छ। प्रायःजसो लैगिक हिंसाका घटनाहरू घरमै हुने गरेका छन्। विद्यालयमा, विद्यालयबाट घर फर्कंदै गर्दा, गाईबस्तु चराउन जाँदा र कुनै घटना त अपहरण गरेर जंगलमा लगी बलात्कार गर्ने गरेको पनि पाइन्छ। महिलाले आफ्नो कार्यस्थलमा पनि हिंसा भोग्नु परेको हुन्छ। महिलाहरू आफन्त तथा घनिष्;ट व्यक्तिहरू खासगरी आफ्नै श्रीमान्, सासू, ससुरा, परिवारका अन्य सदस्य र सहकर्मीबाटै हिंसाको खतरामा रहेका हुन्छन्। आजको एक्;काइसौं शताब्दीमा पनि परापूर्वकालदेखि चलिआएका रुढिवादी सोच, गलत परम्परा, विभेदलगायतका कारण महिलाउपर हुने हिंसाको क्रम रोकिएको छैन। यही कुरालाई मध्;यनजर राख्दै महिला समानता कायम राख्;न र सबैखाले लैगिक हिंसा अन्;त्यका लागि विश्;वव्यापी रूपमा लैंगिक हिंसाविरुद्धको अभियान सञ्चालन गर्ने गरिन्छ। नोभेम्बर २५ देखि डिसेम्बर १० सम्म विभिन्;न कार्यक्रमकासाथ लैगिक हिंसाविरुद्धको १६ दिने अभियान सञ्चालन गर्ने गरिन्छ। समाजमा महिला हिंसा कायम रहन विभिन्;न तत्त्वले भूमिका निर्वाह गरिरहेका छन्। परम्परागत धार्मिक तथा सांस्कृतिक मान्यताले महिलालाई असमान बनाएको छ। महिलाको जीवन र मर्यादामा उल्लेखनीय परिवर्तन आउनै सकेको छैन। समाजमा व्याप्;त पितृसत्तात्मक सोच, अन्धविश्;वास, पुरातन संस्कार एवं परम्परा, लैगिक असमानता, आर्थिक परनिर्भरता, अशिक्षा, गरिबी, नीति निर्माणको तहमा महिलाको प्रतिनिधित्व न्यूनमात्र हुनु महिला हिंसाका प्रमुख कारण हुन्। अहिले पनि हाम्रो समाजमा पुरुष र महिलाबीच सामाजिक विभेद कायमै छ। महिलालाई अहिले पनि आफ्नै घरमा पुरुषभन्दा फरक व्यवहार गर्ने गरिन्छ। हाम्रो समाजले महिलालाई पनि पुरुषसरह सक्षम देख्;नै सकेका छैनन्। महिलामाथि बलात्कार, यौन दुव्र्यवहार, बेचबिखन, कुटपिट, आगो लगाउने, विष खुवाउने, एसिड खन्याएर कुरूप बनाउने, बोक्सीको आरोपमा मलमूत्र खुवाउने, विभिन्;न यातना दिने र एक किसिमले सामाजिक बहिष्कार नै गर्ने, दाइजोको निहुँमा शारीरिक तथा मानसिक यातना दिने, दैनिक घरव्यवहारमा भेदभाव गर्ने, संस्कार एवं परम्पराका नाममा अधिकारबाट वञ्;िचत गर्ने, आत्मसम्मानमा चोट पुग्ने बोली र व्यवहार गरिने आदि घटना भइरहेका छन्। सुरक्षित जन्;मन पाउनु बच्;चाको अधिकार हो। तर, धेरै छोरी गर्भमै सुरक्षित छैनन्, छानीछानी भ्रूणको हत्या गरिन्छ। जन्मिएपछि पालन पोषणदेखि शिक्षादीक्षा र स्वास्थ्यमा छोरा र छोरीबीच विभेद छ। छोरीको उच्;च शिक्षाका लागि कम लगानी गरिन्छ। सकेसम्म कम उमेरमै विवाह गरेर परिवारले आफ्नो जिम्मेवारी पन्छ्याउन खोज्छ। सुरुदेखि नै अर्काको घर जाने जातको रूपमा छोरीलाई हेरिन्छ र महिलामाथि विभेदको सुरुवात पनि घरबाटै हुन्छ। छोरीलाई ससुरालमा विभेद गयो भन्दै आफ्नै ज्वाइँ र ज्वाइँको परिवारलाई सराप्ने तर आफ्नै बुहारीलाई प्रताडित गर्ने आमासासूहरू पनि हाम्रै समाजमा छन्। छोरीमाथि विभेद भएको देख्;ने आमाले आफ्नै बुहारीमाथिको विभेद देख्दैनन्। भाउजूले आमालाई बुढेसकालमा दुःख दिएको कुरा गरेर नथाक्ने तर आफ्नै सासूलाई दुःख दिइरहने छोरीबुहारीहरू पनि हाम्रै समाजमा छन्। नन्दले भाउजूमाथि र भाउजूले नन्दमाथि हिंसा गर्ने गरेको पनि हाम्रै समाजमा देख्;न पाइन्छ। यस्ता थुप्रै समस्या हाम्रो समाजमा व्याप्;त छन्। तपाईं हामी स्वयं यसका भुक्तभोगी छौं। यसरी एउटी महिलाले अर्की महिलामाथि हिंसा गर्ने गरेको पनि समाजमै देख्;न सकिन्छ। महिला हिंसा अशिक्षित वर्गबाट मात्र नभएर शिक्षित र चेतनशील वर्गबाट समेत हुने गर्छ। अधिकांश महिला अहिले पनि घरधन्दा र चुलोचौकोमै सीमित रहनु परेको छ। यसले पनि महिला हिंसाको जोखिम बढाएको छ। प्रदेशगत रूपमा सबैभन्दा बढी महिला हिंसा मधेस प्रदेशमा हुने गरेका छन्। घरेलु हिंसाका घटना पनि मधेसमै धेरै छन्। मधेसमा दाइजोको नाममा पनि धेरै महिला हिंसा हुने गरेको छ। दाइजो नल्याएको कारणबाट घरबाट निकालिएका घटनादेखि जिउँदै जलाइएका घटनासम्म बेलाबेलामा सुनिन्छ। समयक्रमसँगै शिक्षा र चेतनाको विस्तार हुँदै गर्दा क्रमिक रूपमा दाइजोजस्तो कुप्रथा उन्मूलन हुनुपर्ने हो, तर यो कुरीतिमा खासै कमी आएको देखिँदैन। नेपालको संविधानको धारा ३८ को उपधारा १ मा महिलाको हक भनेर लैगिक भेदभावबिना समान वंशीय हक दिइएको छ। यस्तै सोही धाराको उपधारा ३ ले महिलाविरुद्ध धार्मिक, सामाजिक, सांस्कृतिक परम्परा, प्रचलन वा अन्य कुनै आधारमा शारीरिक, मानसिक, यौनजन्य, मनोवैज्ञानिक वा अन्य कुनै किसिमको कार्य वा शोषणलाई कानुनबमोजिम दण्;डनीय मानेको छ र पीडितलाई कानुनबमोजिम क्षतिपूर्ति पाउने हकको सुनिश्चितता गरिएको छ। यस्तै नयाँ कानुनी अपराधसंहिता ऐन, २०७४ मा पनि बलात्कार गर्नेलाई उमेरअनुसार सजाय तोकेको छ। नेपालको संविधानले लैगिक विभेदको अन्त्य गरी आर्थिक समानता, समृद्धि र सामाजिक न्यायको सुनिश्;िचतता गर्न समानुपातिक समावेशी र सहभागितामूलक सिद्धान्तका आधारमा समतामूलक समाजको निर्माण गर्ने संकल्प गरेको छ। समान नागरिक, समान सहभागिता, सामाजिक सुरक्षा, कानुनको पालना र आर्थिक समृद्धिलाई संविधानमा प्रमुख प्राथमिकताका साथ राखिएको छ। तर व्यवहारमा कार्यान्;वयन भएको छैन। राज्यका हरेक निकायमा अझै लैंगिक समानता देखिँदैन। नेपालमा लैगिक हिंसा न्यूनीकरणका लागि थुप्रै कानुनी र संरचनागत प्रयास भएका छन्। संयुक्त राष्;ट्रसंघीय महासन्धि, प्रतिज्ञापत्र, प्रस्तावहरूको नेपाल पक्ष राष्;ट्र भइसकेको छ। महिलामाथि हुने विभेद तथा हिंसा रोक्नका लागि राज्यले विभिन्;न कार्ययोजना कार्यान्वयनसमेत गरेको छ। हिंसापीडित महिलालाई कानुनी र आर्थिक सुरक्षा प्रदान गर्न नीतिगत व्यवस्था पनि गरिएको छ। तर पनि महिलामाथि हुने हिंसाका घटनामा कमी आउन नसकेको तथ्यांकले देखाउँछ। महिला हिंसाका कारण महिलामात्र होइन, सिंगो समाज नै प्रभावित हुने गर्छ। यो केवल महिला वर्गको सरोकारको विषय नभई समग्र समाजको चिन्ता र चासोको विषयसमेत हो। यस्तो यातनाजन्य आपराधिक कर्मलाई रोक्न सबैले आआफ्नो क्षेत्रबाट प्रभावकारी भूमिका निर्वाह गर्न सक्नुपर्छ।"
रोहित र सादबिनको शतकीय साझेदारीले लुम्बिनीले चितवनलाई दियो १६८ रनको लक्ष्य,"काठमाडौं : नेपाल प्रिमियर लिग (एनपीएल) मा नवौं दिनको पहिलो खेलमा लुम्बिनी लायन्सले चितवन राइनोजलाई १६८ रनको विजयी लक्ष्य प्रस्तुत गरेको छ। कीर्तिपुरस्थित त्रिवि क्रिकेट मैदानमा टस हारेर ब्याटिङ गरेको लुम्बिनी लायन्सले ६ विकेट गुमाउँदै १६७ रन बनाएको हो। पाँचौं विकेटका लागि कप्तान रोहित र साद बिन जफरले ११४ रनको शतकीय साझेदारी गरेका हुन्। लुम्बिनीका लागि कप्तान रोहित पौडेलले ८० रन बनाए। उनले ५७ बलमा ६ चौका र ५ छक्का प्रहार गर्दै ८० रन बनाए। लुम्बिनी लायन्सले पावरप्लेमा २ विकेट गुमाउँदै ३३ रन जोड्यो। लुम्बिनीका लागि पहिलो विकेटका रुपमा २१ ओभरमा रिजन ढकालले अशुतोष घिरौयालाई १ रनमा बोल्ड आउट गरे। दोस्रो विकेटका रुपमा २३ ओभरमा उन्मुक चन्दको विकेट गयो। उनी डक आउट भए। २ ओभरको समाप्तिमा लुम्बिनी २२ को अवस्थामा थियो। २ रन बनाउँदा २ विकेट गुमाएको लुम्बिनी ४ ओभर सकिँदा २ विकेटको क्षतिमा ८ रन बनाएको थियो। तेस्रो विकेट अर्जुन साउदको गयो। उनलाई रञ्जित कुमारले कुशल मल्लको हातमा क्याच आउट गराएका हुन्। अर्जुनले १२ बलमा १ चौका र १ छक्कासहित १५ रन बनाए। चौथो विकेट टम मोरिसको गयो। उनले ५ बलमा १ छक्कासहित १० रन बनाए। लुम्बिनीले १० ओभरमा ४ विकेटको क्षतिमा ५७ रन बनाएको थियो। १५ ओभरमा १०० रन पूरा गरेको लुम्बिनीको ब्याटिङ कप्तान रोहित र साद बिन जफरले सम्हाले। पाँचौं विकेटका लागि १८३ ओभरमा रोहित र साद बिन जफरले शतकीय साझेदारी पूरा गरे। अर्का ब्याटर साद बिन जफर ५२ रन बनाउँदै अन्तिम बलमा रन आउट भए। उनले ३५ बलमा ४ चौका र १ छक्का प्रहार गरे। सन्दीप जोरा ३ बलमा ४ रन बनाउँदै अविजित रहे। चितवनका लागि रिजन ढकालले ३ विकेट र कुशल मल्ल र रञ्जित ढकालले समान ११ विकेट लिए। लुम्बिनीले पहिलो खेलमा विराटनगरसँग २ विकेट, पोखरासँग १० विकेट, सुदुरपश्चिमसँग ४५ रन र जनकपुरसँग १ रनले पराजित भएको हो। चितवनले पहिलो खेलमा काठमाडौंलाई ५ विकेट, पोखरालाई ८७ रनले र चौथो खेलमा सुदूरपश्चिम रोयल्सलाई ३३ रनले जित्दा तेस्रो खेलमा कर्णाली याक्ससँग ६ विकेटको हार बेहोरेको हो।"
१० ओभरमा चितवनले बनायो ५६ रन,"काठमाडौं : नेपाल प्रिमियर लिग (एनपीएल)को नवौं दिनको पहिलो खेलमा लुम्बिनी लायन्सविरुद्ध चितवन राइनोजले १० ओभरमा ५६ रन बनाएको छ। लुम्बिनीले दिएको १६८ रनको लक्ष्य पछ्याएको चितवनले १० ओभरमा ५६ रन बनाएको छ। पावरप्लेमा ३ विकेट गुमाउँदै ४० रन बनाए चितवनका लागि पहिलो विकेटका रुपमा १४ ओभरमा विपिन रावलको विकेट गयो। उनलाई रोहित पौडेलले ५ रन बनाउँदा साद बिन जफरको हातबाट क्याच आउट भए। दोस्रो विकेटका रुपमा ओपनर सन्तोष कार्कीलाई रेमोन सिमोन्डले अशुतोष घिरौयाको हातमा क्याच आउट गराए। चौथो ओभरको पहिलो बलमा कप्तान रोहितले सोहिल तान्भिरलाई कट एण्ड बोल्ड गराए। तेस्रो विकेटका लागि लुक बेन्केन्स्टाइन र रवि बोपाराले ४० रनको साझेदारी बनाउँदै खेलिरहेका छन्। बेन्केन्स्टाइन ३१ र रवि बोपारा ११ रनमा खेलिरहेका छन्। पावरप्लेमा लुम्बिनीका लागि कप्तान रोहितले २ विकेट लिए। रेमोन सिमोन्डले १ विकेट लिए। लुम्बिनीले पहिलो खेलमा विराटनगरसँग २ विकेट, पोखरासँग १० विकेट, सुदुरपश्चिमसँथ ४५ रन र जनकपुरसँग १ रनले पराजित भएको हो। चितवनले पहिलो खेलमा काठमाडौंलाई ५ विकेट, पोखरालाई ८७ रनले र चौथो खेलमा सुदुरपश्चिम रोयल्सलाई ३३ रनले जित्दा तेस्रो खेलमा कर्णाली याक्ससँग ६ विकेटको हार बेहोरेको हो।"
स्याङ्जा कारागारमा मानवअधिकारकर्मीको निरीक्षण,"स्याङजा : आज ७६ औ अन्तर्राष्ट्रिय मानवअधिकार दिवस। दिवसको अवसर पारेर मानवअधिकारको क्षेत्रमा क्रियाशिल प्रतिनिधिहरूले स्याङ्जा जिल्ला कारागार र प्रहरी कार्यालयभित्रको थुनुवा कक्षको निरीक्षण गरेका छन्। गण्डकी प्रदेश मुख्यमन्त्रीको कार्यालय पोखरा,राष्ट्रिय मानव अधिकार आयोगको कार्यालय पोखरा र अनौपचारिक सेवा केन्द्र इन्सेक पोखरा,मानवअधिकारकर्मीसहितको टोलीले स्याङ्जा कारागार र प्रहरी कार्यालयमा रहेका बन्दी तथा थुनुवाको अवस्थाका बारेमा जानकारी लिएको हो। अनुगमनमा मुख्यमन्त्री कार्यालयका कानुन महाशाखाका उपसचिव शालिकराम रेग्मी, मानवअधिकार आयोगका अधिकृत टंकप्रसाद खनाल, इन्सेक गण्डकी प्रदेश प्रमुख शिव खकुरेल, महिला मानवअधिकार रक्षकहरुका सजांल कास्कीका अध्यक्ष केशु भुजेल, एडभोकेसी फोरमका प्रदेश संयोजक कुन्जनी परियारलगायतले कारागार शाखा र प्रहरी कार्यालयको थुनुवा कक्षको निरीक्षण सहित त्यहाका अवस्थाका बारेमा जानकारी लिएको छ। कारागार शाखा प्रमुख दिनेश शर्माले कारागारका अवस्थाका बारेमा जानकारी गराए। कैदीबन्दीले दीर्घरोगी,मानसिक रोगी र अन्य सबै एकै स्थानमा बस्नु परेको,राज्यले सिदाका लागि कम रकम उपलब्ध गराएको, लामो समयसम्म बन्दी बनाइराखेको, कैद छुट नपाएको, बालकलाई कारागारमा राखेको, कारागारमा चिसोपन बढी भएको जस्ता गुनासा एवं समस्या सुनाएका थिए। ६५ जना क्षमताको कारागारमा ५ महिलासहित १४७ राखिएका छन् भने प्रहरीको थुनुवा कक्षमा ३ जना छन्।"
"नेपाल र हङकङबीच यु१९ को एकदिवसीय सिरिज हुँदै, टोलीमा कोको परे ?","काठमाडौं : नेपाल र हङकङबीच यु१९ को एकदिवसीय सिरिज हुने भएको छ। सोमबार हङकङ यु१९ सँगको एकदिवसीय सिरिजका लागि खेल तालिका र नेपाली टोलीको घोषणा भएको नेपाल क्रिकेट संघका प्रवक्ता छुम्बी लामाले जानकारी दिए। क्यानले पुस १ गते, पुस ३ गतेर तेस्रो खेल पुस ५ गते हुने जनाएको छ। लामाका अनुसार अभिषेक तिवारीको कप्तानमा १५ सदस्यीय टोली घोषणा भएको छ। नेपाली टोलीमा कोको छन् ? अभिषेक तिवारी (कप्तान), अफ्रुदिन राईन, सौजनप्रसाद घिमिरे, सुर्यान्सु कोइराला, दयानन्द मण्डल, सोहेल कुवँर, दिलसाद अली, राजेश बोहोरा, अप्राजित पौडेल, सन्तोष यादव, निरजकुमार यादव, रोशन विश्वकर्मा, दिपक सेरेला, सिब्रिन श्रेष्ठ, नरेन भट्ट रहेका छन्।"
भैरहवाबाट उडान झिक्दै वायुसेवा,"काठमाडौं : भैरहवा अन्तर्राष्ट्रिय विमानस्थलमा उडान झिक्ने गरी वायुसेवा कम्पनीहरूले पहल थालेका छन्। जजिरा, फ्लाई दुबई र कतारले भैरहवामा गर्दै आएको अन्तर्राष्ट्रिय उडान रोक्न पहल थालेका हुन्। यो अन्तर्राष्ट्रिय विमानस्थल २०७९ जेठ २ गतेबाट औपचारिक रूपमा सञ्चालनमा आएको हो। सञ्चालनमा आएपछि एकैपटक चार वायुसेवा कम्पनीहरूले नियमित अन्तर्राष्ट्रिय उडान सुरु गरेका हुन्। मौसमको कारण देखाउँदै अन्तर्राष्ट्रिय वायुसेवा कम्पनीहरूले उडान झिक्न लागेको नेपाल नागरिक उड्डयन प्राधिकरणले बताएको छ। प्राधिकरणको विन्टर (जाडो) महिनाको उडान तालिका (२७ अक्टुबरदेखि ३१ मार्च) मा ५ अन्तर्राष्ट्रिय वायुसेवाले उडान भर्दै आएका थिए। त्रिभुवन अन्तर्राष्ट्रिय विमानस्थल पाँच महिनाका लागि आंशिक रूपमा बन्द भएपछि नेपाल एयरलाइन्ससहित कतार, फ्लाई दुबई, एयर एसिया र जजिराले भैरहवाबाट उडान सुरु गरेका हुन्। भैरहवामा हप्तामा २४ अन्तर्राष्ट्रिय उडान हुँदै आएका थिए। कतारले पहिला नै नोभेम्बर ३० सम्ममात्र उडान गर्ने भनेको थियो। बाँकीले मार्च ३१ २०२५ अर्थात् विन्टर तालिकाको पूरै अवधिभर नै उडान गर्ने भनेका थिए। सोही अनुसार उडान भइरहेका थिए। तर, भैरहवा विमानस्थलमा बिहानको मौसममा भिजिबिलिटी कम हुँदा उडानमा असर गरेको गुनासो वायुसेवाहरूको रहेको प्राधिकरणका सूचना अधिकारी ज्ञानेन्द्र भुलले जानकारी दिए। मौसमका कारणले उडान होल्ड हुने, डाइभर्ट हुने कारणले गर्दा सञ्चालन खर्च बढेको छ। त्यसै त भैरहवाबाट यात्रु कम छन्। मौसमको कारणले फ्लाइट डाइभर्ट भएर काठमाडौं आउनुपर्ने र फेरि भैरहवा जानुपर्ने अवस्था भयो, भुलले भने। यसले एकातिर काठमाडौंको एयर ट्राफिक डिस्टर्ब भइरहेको छ भने यात्रुले पनि धेरै समय पखिर्नुपर्ने अवस्था रहेको छ। अहिलेको लागि जजिराले पहिला नै जनवरीमा उडान नभर्ने गरी बीचमा अप्लाई गरेको र उक्त विमानको सेडियुल त्यही तरिकाले स्वीकृत भएको भुलले बताए। उनका अनुसार जजिरालाई बीचमा बे्रक नगर्न प्राधिकरणले भनेको छ। थाई एयर एसिया र फ्लाई दुबईले केही समयका लागि उडान झिक्ने गरी प्राधिकरणलाई पत्र पठाएका छन्। जनवरी अन्तिमबाट मौसममा सुधार भएपछि फेरि सुरु गर्ने भनेको भुलले बताए। भैरहवामा उडान रोक्ने सम्बन्धमा सम्बन्धित वायुसेवा कम्पनी र प्राधिकरणबीच सोमबार छलफल भएको छ। प्राधिकरणले सबै कम्पनीहरूलाई उडान नरोक्न आग्रह गरेको छ। यसमा कम्पनीहरू पनि सकारात्मक नै भएको भुलले बताए। मौसमका कारणले उडान रद्द नै गर्नेभन्दा पनि मौसमी जानकारी लिएर सही समयमा उडान गर्ने गरी उडान तालिका परिवर्तन गर्न प्राधिकरणले सुझाएको छ। प्राधिकरणले भैरहवामा भइरहेको भिजिविलिटीलाई कम गर्न यही जनवरी २३ मा रिक्यायर्ड नाभिगेसन पर्फमेन्स अथोराइजेशन रिक्वायर्ड (आरएनपीएआर) जडान गर्ने तयारी गरेको जानकारी दिएको छ। अहिले भैरहवामा भीओआरडीएमी एप्रोचबाट विमान उडान तथा अवतरण भइरहेको छ। भैरहवा अन्तर्राष्ट्रिय विमानस्थलमा यस एप्रोजबाट भएको अवतरण हुँदा भिजिबिलिटी १८ सय मिटर चाहिन्छ। भैरहवामा इन्स्टुमेन्ट ल्यान्डिङ सिस्टम (आईएलएस) छ। तर, भारतीय अनुमति नपाएर यो प्रणाली लागू हुन सकिरहेको छैन। त्यसको विकल्पको रूपमा आरएनपीएआर एप्रोच लागू गर्न लागेको प्राधिकरणका सूचना अधिकारी भुल बताउँछन्। यो भनेको सेटेलाइट बेस नेभिगेसन प्रणाली हो। ग्राउन्डमा कुनै पनि प्रविधि जडान गर्नु नपर्ने र प्रणाली (प्रोसिडियर) को कार्यान्वयनमा मात्र ध्यान दिनुपर्ने हुँदा यसलाई प्रयोगमा ल्याउन सकिने भूलले बताए। प्रोसिडियर डिजाइनअन्तर्गत जहाज कसरी ल्यान्ड गर्ने, कुन एप्रोचमा गर्ने, कसरी टेकअफ गर्ने त्यसको एप्रोज प्रोफाइल कस्तो हुने,स्ट्यान्डर्ड इन्टुमेन्ट डिपाचर सिटलगायत सबै डिजाइन भइसकेको छ, उनले बताए। आरएनपीएआर जडानपछि भैरहवामा ८ सय देखि ९ सय मिटरको बीचको भिजिबिलिटीमा ल्यान्ड गर्न सकिने भुलले जानकारी दिए। जाडो समयमा बिहान हुन सक्ने कम भिजिबिलिटीमा पनि जहाज अवतरण गर्न यो उपयोगी हुन सक्ने भनिएको छ। यसले फ्लाइट डाइभर्सनलाई पनि कम गर्ने अपेक्षा गरिएको छ। काठमाडौं विमानस्थल बन्द हुँदा प्राधिकरणले अन्य २ अन्तर्राष्ट्रिय विमानस्थलमा उडानका लागि विकल्प दिएको थियो। त्रिभुवन विमानस्थलमा हुने ३० प्रतिशतको उडान कटौतीलाई २० प्रतिशत गौतमबुद्ध अन्तर्राष्ट्रिय विमानस्थलबाट र बाँकी १० प्रतिशत पोखराबाट उडान गराउने प्राधिकरणले विकल्प दिएको थियो। गौतमबुद्ध र पोखरा विमानस्थलमा अन्तर्राष्ट्रिय उडान गराउन सरकारले पनि ग्राउन्ड ह्यान्डलिङमा ७५ प्रतिशत छुट र अन्य ल्यान्डिङ, पार्किङलगायत सबैमा निःशुल्कको व्यवस्था गरेको छ। सरकारले २०८३ सालसम्म यस्तो छुटको घोषणा गरेको छ। यात्रुहरूको सन्दर्भमा पनि यी दुई अन्तर्राष्ट्रिय विमानस्थलबाट यात्रा गर्दा ३ हजार विमानस्थल शुल्क, १ हजार पर्यटन शुल्क र १३ प्रतिशत मूल्य अभिवृद्धि कर पनि छुट दिइएको छ। सुरुमा नै भैरहवा र पोखरामा यात्रु नपाउन सकिन्छ भनेर नै कम्पनीहरूको सहजताका लागि सरकारले छुट दिएको सूचना अधिकारी भुल बताउँछन्।"
भ्रष्टाचारको दलदल,"आज मुलुकमा चरम निराशा व्याप्त छ। निराशा छैन भन्नेहरू पनि छन्। सामाजिक सञ्जाललाई एउटा ऐना मान्ने हो भने त्यहाँ त निराशामात्रै होइन, अराजकता नै देखिन्छ। राज्यप्रति र राज्य प्रमुख तीन अंगसँग मात्रै होइन, चौथो अंग पत्रकारितासँग पनि आमनागरिकमा चरम आक्रोश वितृष्णा देखिन्छ। निराशा र आक्रोश अनि अराजकताको मूल जड के हो भन्नेमा धेरै मत छन्। धेरैजसो मत राजनीतिक अस्थिरतातिर सोझिन्छ। तर, सँगसँगै मुख्य एक कारण मुलुकमा व्याप्त भ्रष्टाचार हो र सुशासनको चरम अभाव हो। भ्रष्टाचारविरुद्धको अन्तर्राष्ट्रिय दिवस अर्थात् ११ डिसेम्बरको सन्दर्भमा यो प्रासंगिक हुन्छ कि मुलुकमा भ्रष्टाचार न्यूनीकरण गर्नु मुख्य चुनौती हो। भ्रष्टाचार न्यूनीकरण गर्दा नागरिकमा आशा जगाउनमात्रै सकिन्न, मुलुकलाई समृद्धिको दिशातर्फ अगाडि पनि बढाउन सकिन्छ। विकास र समृद्धिको एउटा प्रमुख बाधक पनि भ्रष्टाचार नै हो। भ्रष्टाचार अनुभूति सूचकांकमा नेपाल भ्रष्टाचार व्याप्त मुलुकहरूको सूचीमा रहेको ट्रान्सपरेन्सी इन्टरनेसनलले राखेको छ। १०८औं स्थानमा छ नेपाल। भ्रष्टाचारलाई अर्थसँग मात्रै जोडेर हेरिनु साँघुरो हुन्छ। यसको आयाम व्यापक छ। यो अनुभूतिको कुरा पनि हो। सरकारले दिने सेवा प्रवाहमा हुने ढिलासुस्ती, फजुल खर्च, किफायतीपनमा कन्जुस्याइँ र न्यायमा हुने ढिलाइलगायत विषय भ्रष्टाचारको छाताभित्र पर्छन्। भ्रष्टाचारको सन्दर्भमा ट्रान्सपरेन्सी इन्टरनेसनलको मात्रै नभई स्वदेशकै अख्तियार दुरुपयोग अनुसन्धान आयोगका प्रतिवेदनले भ्रष्टाचार चित्रित गर्छ। न्यायालयभित्रै पनि भ्रष्टाचार रहेको प्रतिवेदन न्यायालयकै छ। भ्रष्टाचारले नछोएको कुनै निकाय छैन। हरेक सरकार सुशासनको नारा लगाउँछन्। तर सुशासन घट्दो छ, बढ्दो छैन। भ्रष्टाचार पनि बढेको बढ्यै छ। भ्रष्टाचारको नाभी राजनीतिसँग पक्कै पनि जोडिन्छ। त्यसैले मुलुकमा व्याप्त निराशा र भ्रष्टाचार निवारण गर्न राजनीतिक नेतृत्वकै तदारुकता आवश्यक हुन्छ। राजनीति सङ्लो भएमात्रै मुलुकमा सुशासन कायम गर्न सहज हुन्छ र व्याप्त निराशा आशामा बदलिन्छ।"
लुम्बिनी लाइन्सको चौथो विकेट पतन,काठमाडौं : नेपाल प्रिमियर लिग (एनपीएल) अन्तर्गत जारी खेलमा लुम्बिनी लाइन्सले चौथो विकेट गुमाएको छ। त्रिवि क्रिकेट मैदानमा टस हारेर ब्याटिङ गरिरहेका लुम्बिनीका टम मोरेसलाई चितवन राइनोजका खेलाडीले आउट गरेका हुन्। ७५ ओभरमा कुशल मल्लको बलमा लोफ्टीइटनले उनलाई क्याच आउट गरे। उनले ५ बलमा १० रन बनाएर पेभेलियन फर्किए। त्यस अगाडि अर्जुन साउदलाई रञ्जित कुमारले विकेट लिएका हुन्। ६५ ओभरमा कुमारको बलमा साउदलाई कुशल मल्लले क्याच आउट गरे। उनले १२ बलमा १५ रन मात्र बनाए। त्यस अगाडि चितवन राइनोजका रिजन ढकालले एकै ओभरमा दुई विकेट लिएका छन्। चितवनका ढकालले आशुतोष घिरैया र उन्मुक्त चन्दको विकेट लिएका हुन्। दोस्रो ओभरको पहिलो र तेस्रो बलमा उनीहरुलाई आउट गरेका हुन्। ढकालको बलमा चन्दलाई विपिन रावलले क्याच गरेका हुन्।घिरैया एक रन र चन्द शून्य रनमा आउट भए। चितवनका कप्तान कुशल मल्लले लुम्बिनीलाई ब्याटिङको निम्तो दिएका हुन्। अहिले लुम्बिनीले ८ ओभरको समाप्तिमा ४ विकेटको क्षतिमा ५० रन बनाएको छ। लुम्बिनीले हालसम्म ४ खेलमा एउटा पनि खेल जितेको छैन। चितवनले ४ खेलमा ३ मा जित र १ हार बेहोरेको छ।
बिमा प्राधिकरणको अध्यक्ष सिलवालको नागरिकता र राहदानीमा कैफियत,"काठमाडौं : नेपाल बिमा प्राधिकरणका अध्यक्ष सूर्यप्रसाद सिलवाल उमेरहद गएपछि पनि पदमा बहाल रहेको पाइएको छ। पटकपटक जन्म मिति संशोधन गरी नागरिकता बनाएर पदको दुरुपयोग गरी लाभ, सुविधा प्रयोग गरिरहेको पाइएपछि अख्तियार दुरुपयोग अनुसन्धान आयोगले पूर्वगृहसचिवसमेत भइसकेका सिलवालविरुद्ध मुद्दा दायर गरेको छ। विशेष अदालतमा दायर गरेको आरोपपत्रमा उनले नागरिकतामा जन्ममिति पटकपटक संशोधन गर्नेदेखि राहदानीमा केरमेट र जालझेल गरेको पाइएको उल्लेख गरिएको छ । सिलवालको नेपाल बिमा प्राधिकरणको अध्यक्षको हैसियतमा ६५ वर्षको उमेरको हदबाट अनिवार्य अवकाश हुनुपर्ने हो तर २०८० साउन १६ गतेवाट ६६औं वर्षमा प्रवेश गर्दासमेत पदमा वहाल नै रहिरहेका छन्। सिलवाल पछिल्लो ९ महिनादेखि राष्ट्रसेवक पदको दुरुपयोग गरी लाभ, सुविधा र अधिकारको प्रयोग गरी रहेकाले कानुनबमोजिम कारबाही मागसहित अख्तियारले उनीविरुद्ध मुद्दा चलाएको छ। अख्तियारले बिमाका अध्यक्ष सिलवालको नागरिकतामा कैफियत देखिएको तथ्य यसरी उजागर गरेको छ। उनले जिल्ला प्रशासन कार्यालय, पर्साबाट २०३२ फागुन २४ गतेको नेपाली नागरिकता प्रमाणपत्र प्राप्त गर्दा उमेर १६ वर्ष उल्लेख भएको छ। जिल्ला प्रशासन कार्यालय काठमाडांैबाट नेपाली नागरिकताको प्रतिलिपि प्राप्त गर्दा २०६६ वैशाख १७ गते जारी नागरिकतामा जन्म मिति २०१६ कात्तिक २२ उल्लेख भएको पाइएको छ। त्रिभुवन विश्वविद्यालयबाट जारी स्नातक तहको ट्रान्सक्रिप्टमा जन्म मिति २०१५ साउन १५ उल्लेख भएको छ। सिलवाल स्वंयले भरेको नोकरी तथा वैयक्तिक विवरण(सिटरोल) मा समेत ट्रान्सक्रिप्टको नै जन्ममिति २०१५ साउन १५ उल्लेख गरी विवरण भरी निजामती सेवामा २०४३ साउन १ गते राजपत्रांकित तृतीय श्रेणी(शाखा अधिकृत)को पदमा नियुक्ति लिएको पाइएको छ। सोही जन्ममितिको आधारमा निजामती किताबखानाबाट निवृत्तिभरण अधिकारपत्र प्राप्त गरेको पनि अनुसन्धान देखिएको छ। २०७३ साउन १५ गते अनिवार्य अवकाश प्राप्त गरेको देखिएको छ। उनले २०१५ साउन १५ लाई नै जन्म मिति कायमस्वीकार गरेगराएको पाइएको छ। तर, निजामती सेवामा नै वहाल रहेको अवस्थामा कूटनीतिक राहदानी, विशेष राहदानी प्राप्त गर्न निज स्वयंले भरेको पासपोर्ट एप्लिेकेस फार्ममा आफ्नो उमेरको झुट्टा विवरण दिई जन्म मिति २०१८ कात्तिक २४ (९ नोभेम्बर १९६१) कायम गरेको देखिएको छ। उनले आफ्नो वास्तविक जन्ममितिभन्दा करिब ३ वर्ष उमेर घटाएर राष्ट्रसेवकको हैसियतले प्राप्त हुने कूटनीतिक राहदानी र विशेष राहदानी प्राप्त गर्न झुट्टा विवरण पेस गरेको पाइएको अख्तियार प्रवक्ता सहसचिव नरहरि घिमिरेले जानकारी दिए। अख्तियारका अनुसार सिलवालले यसरी झुट्टा विवरण पेस गरेर राष्ट्रसेवकको रूपमा यी राहदानीहरू प्रयोग प्रचलनमा ल्याई लाभ लिएका थिए। सुविधा प्राप्त गरेका थिए। बिमा समितिको अध्यक्ष नियुक्ति गर्ने सम्वन्धमा अर्थ मन्त्रालयले साविकको बिमा समितिको अध्यक्षको पदमा निजलाई नियुक्तिको प्रस्ताव नेपाल सरकार, मन्त्रिपरिषद्मा पेस गर्दा नै उल्लेख भएको अर्थ मन्त्रालय सम्बद्ध सार्वजनिक निकायका पदाधिकारी तथा सदस्यको नियुक्ति र मनोनयनसम्बन्धी मापदण्ड, २०७३ को दफा ५ को प्रतिबन्धात्मक वाक्यांशसमेत बमोजिम नियुक्ति दिने गरी भएको प्रस्ताव नै नेपाल सरकार, मन्त्रिपरिषद्को २०७७ माघ १९ गते स्वीकृत भई सोही मापदण्ड उल्लेख गरी अर्थ मन्त्रालयले निजलाई बिमा समितिको अध्यक्ष पदको नियुक्ति पत्र दिएको दिइएको थियो। यो मापदण्डको दफा ५ को प्रतिबन्धात्मक वाक्यांशमा पदावधि समाप्त हुनु अगावै नियुक्त वा मनोनयन भएका पदाधिकारी तथा सदस्यको उमेर ६५ वर्ष पूरा भएमा स्वतः अवकाश हुनेछ भनी स्पष्ट कानुनी व्यवस्था छ। यो कानुनी व्यवस्थालाई स्वीकार गरी उनले २०७७ माघ २२ स्वःघोषणा तथा शपथ ग्रहण गरी पद स्वीकार गरेका थिए। सिलवाल आईपीएसओ फ्याक्टो (स्थापित तथ्यका आधारमा) २०८० साउन १५ मा अवकाश भई नेपाल बिमा प्राधिकरणको अध्यक्षको ओहदा नपाउनेमा जानी जानी सो ओहदामा बहाल रहेका थिए। नेपाल बिमा प्राधिकरणको नपाएनभएको अध्यक्षको ओहोदा, अधिकार, हैसियत पाएँ भनी हालसम्म पनि कार्य गरी नै रहेको देखिएको आरोपपत्रमा उल्लेख छ। अख्तियारले उनीविरुद्ध भ्रष्टाचार निवारण ऐन, २०५९ को दफा १५ अनुसार एक वर्षदेखि दुई वर्षसम्म कैद सजाय र ५० देखि १ लाखसम्म जरिवाना र दफा १६ (१) अनुसार कसुरको मात्राअनुसार ६ महिनादेखि एक वर्षसम्म कैद र १० हजार रुपैयाँदेखि २० हजार रुपैयाँसम्म जरिवानाको माग गरेको छ। त्यसैगरी उनलाई दफा २४ संवैधानिक अंग वा निकायका पदाधिकारी रहेका उनले कसुर गरेकोमा थप तीन वर्षसम्मको कैद पनि माग अख्तियारले गरेको छ।"
१० ओभरमा लुम्बिनी लाइन्सले बनायो ५७ रन,काठमाडौं : नेपाल प्रिमियर लिग(एनपीएल) मा नवौं दिनको पहिलो खेलमा चितवन राइनोजविरुद्ध लुम्बिनी लायन्सले कमजोर सुरुवात गरेको छ । लुम्बिनीले १० ओभरमा ४ विकेटको क्षतिमा ५७ रन बनाएको छ। कीर्तिपुरस्थित त्रिवि क्रिकेट मैदानमा टस हारेर ब्याटिङ गरेको लुम्बिनी लायन्सले पावरप्लेमा २ विकेट गुमाउँदै ३३ रन जोड्यो । लुम्बिनीका लागि पहिलो विकेटका रुपमा २१ ओभरमा रिजन ढकालले अशुतोष घिरौयालाई १ रनमा बोल्ड आउट गरे । दोस्रो विकेटका रुपमा २३ ओभरमा उन्मुक चन्दको विकेट गयो । उनी डक आउट भए । २ ओभरको समाप्तिमा लुम्बिनी २२ को अवस्थामा थियो । २ रन बनाउँदा २ विकेट गुमाएको लुम्बिनी ४ ओभर सकिँदा २ विकेटको क्षतिमा ८ रन बनाएको थियो । तेस्रो विकेट अर्जुन साउदको गयो। उनलाई रञ्जित कुमारले कुशल मल्लका हातमा क्याच आउट गराएका हुन् । अर्जुनले १२ बलमा १ चौका र १ छक्कासहित १५ रन बनाए । चौथो विकेट टम मोरिसको गयो । उनले ५ बलमा १ छक्कासहित १० रन बनाए। हाल क्रिजमा कप्तान रोहित पौडेल २५ र साद बिन जफर ५ रनमा खेलिरहेका छन् । चितवनका लागि रिजन ढकालले २ विकेट र कुशल मल्ल र रञ्जित ढकालले समान ११ विकेट लिए।
एनपीएलमा रोहित पौडेलको दोस्रो अर्धशतक,"काठमाडौं : लुम्बिनी लायन्सका कप्तान रोहित पौडेलले चितवन राईनोजविरुद्ध अर्धशतक प्रहार गरेका छन्। नेपाल प्रिमियर लिग(एनपीएल) अन्तर्गत जारी खेलमा उनले ४३ बलमा २ चौका र ३ छक्का प्रहार गर्दै अर्धशतक पूरा गरेका हुन्। रोहितले यसअघि पोखरा एभेन्जर्सविरुद्ध ९५ रनको अर्धशतकीय पारी खेलेका थिए। एनपीएलमा दुई अर्धशतक हान्ने उनी दोस्रो खेलाडी हुन्। यसअघि, चितवनका रवि बोपाराले दुई अर्धशतक हानेका थिए। उनी दुई अर्धशतक हान्ने पहिलो नेपाली खेलाडी हुन्। यो एनपीएलको १७ औं अर्धशतक हो।"
चितवनले टस जितेर पहिले फिल्डिङ गर्ने,काठमाडौं : लुम्बिनी लायन्सविरुद्ध चितवन राइनोजले टस जितेर फिल्डिङ गर्ने निर्णय लिएको छ । त्रिवि क्रिकेट मैदानमा आज हुने पहिलो खेलमा चितवनका कप्तान कुशल मल्लले लु्म्बिनीलाई ब्याटिङको निम्तो दिएका हुन् । लुम्बिनीले हालसम्म ४ खेलमा एउटा पनि खेल जितेको छैन। चितवनले ४ खेलमा ३ मा जित र १ हार बेहोरेको छ ।
सर्वाधिक रन बनाउनेमा रोहित अगाडि,"काठमाडौं : लुम्बिनी लायन्सको पहिलो संस्करणको एनपीएल यात्रा सोचे अनुरुप हुन सकेको छैन। अहिलेसम्म चार खेल खेलेको लुम्बिनीले चारै खेलमा पराजय बेहोरेको छ। लगातारको हारले लुम्बिनीको प्लेअफ सम्भावना पनि कमजोर बनेको छ। तर, यही टोलीका कप्तान रोहित पौडेल भने सर्वाधिक रन बनाउने खेलाडीको सूचीमा शीर्ष स्थानमा छन्। रोहितले अहिलेसम्म खेलेका चार खेलमा एक सय ८१ रन बनाएका छन्। उनले पोखरा एभेन्जर्सविरुद्ध ९५ रनको अर्धशतकीय पालि खेलेका थिए। यस्तै जनकपुर बोल्ट्सविरुद्ध ३५, सुदूरपश्चिम रोयल्सविरुद्ध पाँच र विराटनगर किङ्सविरुद्ध ४६ रन बनाएका थिए। यसैगरी सर्वाधिक रन बनाउने सूचीमा जनकपुर बोल्ट्सका लाहिरू मिलन्था छन्। रोहितलाई पछ्याइरहेका उनले चार खेलमा एक सय ६८ रन बनाएका छन्। मिलान्थाले लुम्बिनी लायन्ससँगको खेलमा २४, पोखरा एभेन्जर्ससँग ४५, कर्णाली याक्ससँग २४ र विराटनगर किङ्सविरुद्ध अविजित ७५ रन बनाएका थिए। यसैगरी चितवन राइनोजका रवि बोपरा एक सय ५७ रन बनाउँदै तेस्रो स्थानमा छन् भने सुदूरपश्चिम रोयल्सका कप्तान दीपेन्द्रसिंह ऐरी एक सय ४० रनका साथ चौथो स्थानमा छन्। यस्तै कर्णाली याक्सका भारतीय खेलाडी शिखर धवन सर्वाधिक रन बनाउने खेलाडीको सूचीमा पाँचौं स्थानमा छन्। कर्णालीबाट चार खेल खेलेका धवनले एक अर्धशतकसहित एक सय ३६ रन बनाएका थिए। उनले जनकपुर बोल्ट्सविरुद्ध १४, काठमाडौं गोर्खाजविरुद्ध ७२, चितवन राइनोजविरुद्ध ४५ र विराटनगर किङ्सविरुद्ध पाँच रन बनाएका थिए। एनपीएलमा पोखरा एभेन्जर्सका अमेरिकी खेलाडी आन्द्रेस गौस शतक बनाउने पहिलो खेलाडी बनेका छन्। गत शुक्रबार लुम्बिनी लायन्सविरुद्धको खेलमा गौसले प्रतियोगिताकै पहिलो शतक प्रहार गरेका थिए। उनले ५४ बलमा पाँच छक्का र १२ चौकाको मद्दतमा शतक बनाएका थिए। विकेटकिपर ब्याटर गौसले एनपीएलमा सबैभन्दा छिटो अर्धशतक प्रहार गर्ने खेलाडीको कीर्तिमान पनि आफ्नो नाममा लेखाएका थिए। उनले २० बलमा तीन छक्का र पाँच चौकाको सहयोगमा अर्धशतक पूरा गरेका थिए। यसअघि सुदूरपश्चिम रोयल्सका कप्तान दीपेन्द्रसिंह ऐरीले विराटनगर किङ्सविरुद्धको खेलमा २३ बलमा अर्धशतक बनाएका थिए। दक्षिण अफ्रिकामा जन्मिएका गौस पछिल्लो समय अमेरिकाको राष्ट्रिय टोलीका नियमित सदस्य छन्। उनले वासिङ्टन फ्रिडमबाट घरेलु प्रतियोगिता खेल्ने गर्छन्। सर्वाधिक विकेट लिने खेलाडीमा भने पाकिस्तानका तीव्र गतिका बलर सोहेल तनभिर शीर्ष स्थानमा छन्। चितवन राइनोजका तनभिरले चार खेलमा एक मेडनसहित नौ विकेट लिएका छन्। काठमाडौं गोर्खाजसँगको खेलमा उनले पाँच विकेट लिएका थिए। एनपीएलमा पाँच विकेट लिने उनी पहिलो खेलाडी हुन्। उनीपछि सुदूरपश्चिम रोयल्सका नरेन साउद र जनकपुरका हर्ष थाकरले पनि यो सफलता हात पारेका छन्।"
कछुवा गतिमा मदन भण्डारी राजमार्ग : ५ वर्षमा आधामात्रै काम,"बुटवल : मदन भण्डारी राजमार्ग कछुवा गतिमा सञ्चालन भइरहेको छ। पाँच वर्षभित्र सक्नुपर्ने आयोजना सम्झौता अवधि पूरा हुन लाग्यो तर सकिने छाँट छैन्। थप चार वर्ष म्याद थप्ने गरी आयोजना निर्देशनालयले संशोधन प्रस्ताव पेस गर्दै छ। पाँच वर्षभित्रै सम्पन्न गर्नुपर्ने यो आयोजनाको हालसम्म ५० प्रतिशत मात्र काम पूरा भएको छ। पूर्वदेखि पश्चिम नेपालका नागरिकको जीवनस्तर उकास्ने गरी थालिएको यो आयोजनाले गति नलिँदा नागरिक निराश छन्। ३२७ किलोमिटर सडक कालोपत्र पूर्वदेखि पश्चिम नेपालसम्म फैलिएको यो राजमार्गले निर्माण गर्ने सडकको दूरी ७ सय ४० किलोमिटर हो। तर, राजमार्ग क्षेत्रभित्र १ हजार ३ सय ९० किलोमिटर दुरी पर्छ। बाँकी दूरीको सडक अन्य राजमार्गले निर्माण गर्दैछन्। मदन भण्डारी राजमार्ग आयोजना निर्देशनालयका अनुसार हालसम्म ३ सय २७ किलोमिटर मात्र दुई लेनको सडक कालोपत्र गरिएको छ। ४९ प्रतिशत वित्तीय प्रगति भएको छ। सबै जिल्लामा गरी आयोजनाको कुल लागत ७५ अर्ब हो। त्यसमध्ये अहिलेसम्म ३७ अर्बमात्र खर्च भएको छ। कुल १ सय ८५ वटा मोटरेबल पुल निर्माण गर्नुपर्नेमा हालसम्म १ सय ३६ वटा निर्माण गरिएको छ। देशभर पाँच वटा आयोजना कार्यालय स्थापना गरेर काम भइरहेको निर्देशनालयका इन्जिनियर प्रकाश मगरले जानकारी दिए। १९ जिल्लाका ७२ लाख नागरिक लाभान्वित विकास निर्माण गर्दा आइपर्ने नीतिगत झन्झटहरूलाई सरकारले तत्कालै सहज परिस्थिति बनाएर काम थाल्नुपर्छ। मन्त्रिपरिषद् बैठकमा सबै मन्त्रीहरू हुन्छन्। तर, मन्त्रालयगत झन्झट किन हुन्छ ? यसबारे प्रधानमन्त्री कार्यालयले विशेष चासो दिएर नीतिगत झन्झटहरू सहज बनाउनुपर्छ। अर्जुनजंग थापा, पूर्वमहानिर्देशक, सडक विभाग पूर्वपश्चिम महेन्द्र राजमार्गको समानान्तर र उत्तरतर्फ पूर्वपश्चिम भएर जाने यो राजमार्ग निर्माण भइसकेपछि १९ जिल्लाका ७२ लाख नागरिकहरू प्रत्यक्ष लाभान्वित हुन्छन्। नेपाल सरकार, मन्त्रिपरिषद्को २०७५ जेठ ६ गतेको बैठकले यो आयोजना निर्माण गर्ने निर्णय गरेको थियो। राजमार्गलाई बाह्रैमहिना प्रयोग गर्न सकिने गरी रेखांकन गरिएको छ। कोशी, बागमती, गण्डकी, लुम्बिनी, कर्णाली र सुदूरपश्चिम प्रदेशहरूलाई आयोजनाले जोड्छ। झापा, इलाम, मोरङ, सुनसरी, उदयपुर, सिन्धुली, मकवानपुर, चितवन, नवलपरासी पूर्व, पाल्पा, गुल्मी, अर्घाखाँची, प्यूठान, रोल्पा, सल्यान, सुर्खेत, डोटी, कैलाली र डँडेलधुराका नागरिकलाई सेवा पुर्याउनेछ। मेची राजमार्ग, कोशी राजमार्ग, सगरमाथा राजमार्ग, बनेपा बर्दिबास राजमार्ग, त्रिभुवन राजपथ, महेन्द्र राजमार्ग, कालीगण्डकी कोरिडोर, सिद्धार्थ राजमार्ग, राप्ती राजमार्ग, रत्न राजमार्ग, कर्णाली राजमार्ग, कर्णाली कोरिडोर, सेती राजमार्गसहित ४० वटा राजमार्गहरू यस आयोजनाले समेट्छ। हालसम्म मदन भण्डारी राजमार्ग योजना कार्यालय दिक्तेल र हेटौंडाले शतप्रतिशत योजना पूरा गरेका छन्। यहाँ निश्चित समयका लागि योजना कार्यालय स्थापना गरिएको थियो। हाल तीन जिल्लामा विभिन्न जिल्ला हेर्ने गरी क्लस्टरअनुसार योजना कार्यालय क्रियाशील छन्। त्यसमध्ये सबैभन्दा धेरै योजना कार्यालय दमकले ३५ प्रतिशत भौतिक प्रगति हासिल गरेको छ। यो सडक निर्माणतर्फ हो। सोही कार्यालयले पुल निर्माणतर्फ भने ६६ प्रतिशत प्रगति गरिसकेको छ। योजना कार्यालय गुल्मीले ३३ दशमलव ५ र सुर्खेतले ३१ दशमलव ५ प्रतिशत भौतिक प्रगति गरेका छन्। सुर्खेतले पुल निर्माणतर्फ ६० प्रतिशत प्रगति गरेको छ। गुल्मी कार्यालयले दुई वटा पक्कीपुल निर्माणको अन्तिम चरणमा रहेको जनाएको छ। चालूू आवमै पूराना योजना पूरा गर्छौं राष्ट्रिय प्राथमिकता प्राप्त योजनाको रूपमा राखेर नीतिगत निर्णय गरे पनि त्यसअनुसार बजेट अभाव भइरहेको छ। सरकारको लक्ष्यअनुसार पाँच वर्षभित्रै सकिनुपर्ने यो राजमार्ग तोकिएको अवधिमा पूरा हुँदैन। प्रकाश मगर, इन्जिनियर, मदन भण्डारी राजमार्ग आयोजना निर्देशनालय योजना कार्यालय सुर्खेतले चालूू आर्थिक वर्षमा अघिल्ला वर्षदेखि निरन्तर चलिरहेका सबै योजनाहरूको निर्माण पूरा गर्ने जनाएको छ। ढाई वर्षदेखिका पुराना योजनाहरू छन्, ती सवै पूरा गर्छौं, कार्यालय प्रमुख सिनियर डिभिजनल इन्जिनियर शंकर पौडेलले भने, हालसम्म २८ किलोमिटर सडक कालोपत्र भइसकेको छ। २९ किलोमिटर सडक कालोपत्र चलिरहेको छ। उनका अनुसार सुर्खेत कार्यालयले कालोपत्र गर्ने कुल सडक २ सय १० किलोमिटर हो। त्यसमध्ये चालू आर्थिक वर्षमा ७७ किलोमिटर सडक ठेक्का व्यवस्थापन गरेर काम भइरहेको छ। बाँकी ७६ किलोमिटर सडकतर्फ कामै भएको छैन। आवश्यक बजेट माग गरी ठेक्का व्यवस्थापनका लागि पहल भइरहेको कार्यालय प्रमुख पौडेलले जानकारी दिए। ठेक्का व्यवस्थापन हुन बाँकी सडकको डीपीआर र वातावरण प्रभाव मूल्यांकन गरेर बजेट माग गरेका छौं, उनले भने, बजेटको सुनिश्चित भइसकेपछि त्यसमा पनि ठेक्का लगाएर काम थाल्छौं। चालू आर्थिक वर्षमा काम गर्नेगरी १ अर्ब ३० करोड रुपैयाँ बजेट विनियोजन भएको पौडेलले जानकारी दिए। सुर्खेतसहित सल्यान र रोल्पा जिल्ला यस कार्यालयको कार्यक्षेत्र हो। सधैं बजेटको अभाव सरकारले राष्ट्रिय प्राथमिकता प्राप्त योजनाको रूपमा राखेर नीतिगत निर्णय गरे पनि सोहीअनुसार बजेट विनियोजनमा ध्यान नदिएको पाइएको छ। सरकारको लक्ष्यअनुसार पाँच वर्षभित्रै सकिनुपर्ने यो राजमार्ग तोकिएको अवधिमा ५० प्रतिशत मात्र काम भयो। मदन भण्डारी राजमार्ग आयोजना निर्देशनालयका इन्जिनियर प्रकाश मगरले बजेट अभावमा कामले गति नलिएको जानकारी गराए। मुख्य समस्या पर्याप्त बजेट अभाव नै हो, उनले भने, बजेटसँगै सरकारका कतिपय नीतिगत झन्झटले पनि योजनाले गति लिएका छैनन्। कार्यक्षेत्रभित्र पर्ने अधिकांश रुख कटानमा वन विभागले अनुमति दिन ढिलाइ गर्दा पनि समस्या भयो। कतिपय ठाउँमा पुल निर्माण पूरा भए पनि वन विभागले रुख कटानका लागि सहमति दिन ढिलाइ गर्दा सडक बनाउन समय लाग्ने गरेको उनको प्रतिक्रिया छ। दमक र सुर्खेत (रोल्पा सल्यान खण्ड) मा रूख कटानले समय लागेको उनले बताए। उनले घरटहरा हटाउने तर घरधनीहरूलाई दिइने मुआब्जाका लागि पनि पर्याप्त बजेट नहुँदा समस्या झेल्नु परेको गुनासो गरे। उनका अनुसार सुर्खेत कार्यालयले मुआब्जा दिनका लागि १ करोड रुपैयाँ अहिले अपुग छ। यस आयोजनाअन्तर्गत एक किलोमिटर सडक कालोपत्र गर्नका लागि १० करोड रुपैयाँ बजेट लागत अनुमान गरिएको छ। अझै चार वर्ष म्याद थप्दै निर्माणस्थलमा काम गर्ने जनशक्ति नराख्ने, एकदुइटा मेसिन र टिप्पर राखेर अर्बौंको आयोजना सम्पन्न गर्न खोज्नु नै गलत हो। नदीजन्य सामग्रीको अभाव भयो भन्नु बहानामात्र हो। मदन भण्डारी राजमार्गले चाहेअनुसार गति नलिँदा यस क्षेत्रका नागरिकले वर्षौंदेखि सास्ती पाउँदै आएका छन्। दधिराम पोख्रेल, अध्यक्ष, झिमरुक गाउँपालिका५ प्यूठान आर्थिक वर्ष २०७५०७६ देखि निर्माण थालिएको यो आयोजना सम्झौताअनुसार गति लिएको भए चालू आर्थिक वर्ष २०८१०८२ मा पूरा हुनुपर्ने हो। तर, त्यो छाँटकाँट देखिँदैन। पाँच वर्षमा आधामात्रै काम पूरा भएको आयोजनालाई अपूरो काम सकाउन हालसम्मको अनुभव हेर्ने हो भने कम्तीमा पाँच वर्ष म्याद थप गर्नुपर्छ। आयोजना निर्देशनालयले थप चार वर्ष म्याद थपका लागि संशोधन प्रस्ताव पेस गरेको छ। आर्थिक वर्ष २०८४०८५ सम्म म्याद थपका लागि संशोधन प्रस्ताव पेस गरिएको निर्देशनालयका इन्जिनियर प्रकाश मगरले जानकारी दिए। अझै ४ सय १३ किलोमिटर सडक र ४९ वटा पक्की पुल बनाउनै बाँकी छ। कुल ३८ अर्बको काम अझै गर्नै बाँकी छ। नीतिगत समस्या सुल्झाउनुपर्छ विकास निर्माण गर्दा आइपर्ने नीतिगत झन्झटहरूलाई सरकारले तत्कालै सहज परिस्थिति बनाएर काम थाल्नुपर्ने सडक विभागका पूर्वमहानिर्देशक अर्जुनजंग थापाले धारणा राखे। मन्त्रिपरिषद् बैठकले राष्ट्रिय प्राथमिकता प्राप्त आयोजना सञ्चालन गर्ने निर्णय गर्छ। मन्त्रिपरिषद् बैठकमा सबै मन्त्रीहरू हुन्छन्। तर, काम गर्दा सबै मन्त्रालयले आआफ्नो अडान छाड्दैनन्, थापाले भने, देशमा विकास निर्माणले गति नलिने भनेकै राज्य संयन्त्रहरू बीचमै प्रभावकारी समन्वय नहुनु हो। उनले नीतिगत रूपमा कुनै समस्या भएमा प्रधानमन्त्री कार्यालयले तत्कालै गाँठो फुकाउने गरी पहल गर्नुपर्नेमा उनले धारणा राखे। प्रधानमन्त्री कार्यालयमा विकास योजना हेर्नेगरी कार्यरत रहेका धेरै सचिवहरूले समेत प्रभावकारी समन्वय नगरेको उनको भनाइ छ। राष्ट्रिय योजना आयोगले पनि सही रूपमा काम गरेको छैन, थापाले भने, योजना आयोगको अध्यक्ष प्रधानमन्त्री हुने व्यवस्था छ। तर, प्रधानमन्त्री पनि यसतर्फ चासो देखाएको देखिँदैन। सरकारले कम प्राथमिकता र राष्ट्रिय प्राथमिकता प्राप्त आयोजनाहरूलाई हेर्ने नजर एउटै बनाउनु हुँदैन्। राज्य संयत्रहरू बीचमा सही रूपमा समन्वय हुने हो भने देशको भौतिक पूर्वाधार निर्माणमा कुनै समस्या नहुने उनको भनाइ छ। रुख कटान, मुआब्जाजस्ता समस्याहरू सरकार संयत्रहरूबीचकै हेलचेक्र्याइँका कारण भएको उनले सुनाए। आआफ्नो क्षेत्रमा सबै मन्त्रालय र मन्त्रीहरूले पावर देखाउन खोज्छन्, थापा भन्छन्, मन्त्रिपरिषद्मा सबैको साझा धारणा हुने तर मन्त्रालय फर्किएपछि आफ्नो क्षमता प्रदर्शन गर्न खोजेपछि समस्या देखिएको हो। चालू आवमा ढाई वर्षदेखि सञ्चालित योजनाहरू पूरा गर्ने तयारीमा छौं। हालसम्म २८ किलोमिटर सडक कालोपत्र भइसकेको छ। २९ किलोमिटर कालोपत्रे गर्ने काम भइरहेको छ। हाम्रो कार्यालयले कालोपत्र गर्ने कुल सडक २ सय १० किलोमिटर हो। शंकर पौडेल, कार्यालय प्रमुख, मदन भण्डारी राजमार्ग योजना कार्यालय सुर्खेत प्यूठानीको पर्खाइमा बित्यो वर्षौं विजयसिंह भारती प्यूठान : गुल्मीको तम्घाससिमलटारीसौतामारे हुँदै मच्छीसम्मको काम ठेक्कामार्फत भइरहेको छ। निर्माण कम्पनीको लापरबाहीका कारण राजमार्ग निर्माण भने कछुवा गतिमा छ। यस खण्डमा हालसम्म २२ प्रतिशतमात्र प्रगति भएको छ। मदन भण्डारी राजमार्ग योजना कार्यालय तम्घासका अनुसार हालसम्म २५ करोड रुपैयाँ भुक्तानी गरिएको छ। निर्माणकार्य सम्झौता अवधि सकिन लागे पनि काम पूरा हुने छाँट देखिँदैन। २०८२ साउन ५ गते योजना सम्पन्न गर्ने गरी १ अर्ब ४५ करोडको लागत सम्झौता भएको यस खण्ड ३१ दशमलव ८ किलोमिटरको छ। मदन भण्डारी राजमार्ग निर्देशनालयसँग श्रेष्ठसक्षम जेभीले २०७९ कात्तिक ६ गते सम्झौता गरेको हो। योजना कार्यान्वयनको जिम्मेवारी मदन भण्डारी राजमार्ग योजना कार्यालय गुल्मीसँग रहेको छ। पटकपटक ताकेता गर्दा पनि वर्क सेडुलअनुसार काम नभएको आयोजना कार्यालयका इन्जिनियर वीरेन्द्रप्रकाश गुप्ताले बताए। कामलाई गति दिन तीनपटक पत्र नै लेखेको र पटकपटक आयोजना निर्देशनालय, प्यूठानका संघीय सांसद् सूर्य थापा र निर्माण कम्पनीका प्रमुख डम्बर खड्कासँग छलफलसमेत भएको थियो। अहिले निर्माण कम्पनीले सडक फराकिलो बनाउने र केही स्टक्चरको काम सुरु गरेको छ। झिमरुक गाउँपालिकाको बांगेफेदीदेखि मच्छीतर्फ सडक चौडाहा गराउने काम सुरु भएको इन्जिनियर गुप्ताले बताए। छिट्टै समितिको बैठक बसेर जोखिममा रहेका घरहरूको क्षतिपूर्ति (मुआब्जा) का लागि पहल गरिने उनले बताए। राजमार्गको एनएच नाइन खण्ड प्यूठानको मच्छी हुँदै दाङ, तुल्सीपुर हुँदै सुर्खेत जोडिनेछ। आयोजनालाई तीव्रता दिन पटकपटक कार्यालय र निर्माण कम्पनीबीच समन्वय गरे पनि कामले गति लिन नसकेको झिमरुक गाउँपालिका प्यूठानका अध्यक्ष पितबहादुर महतरा क्षेत्रीले बताए। मच्छीबाट काम सुरु गर्दा प्रगति पनि राम्रो देखिने, निर्माण सामग्री पुर्याउनसमेत सजिलो हुने सुझाव राखे पनि विभिन्न बहाना बनाएर ठेकेदारले काम अघि नबढाएको उनको गुनासो छ। हिउँदको समयमा धुलाम्मे र वर्षात्मा हिलाम्मे भएर पहिरोले हिँडडुल गर्नै समस्या परेको मदाने गाउँपालिका गुल्मीका अध्यक्ष महेन्द्रबहादुर कुँवर बताउँछन्। समयमा भुक्तानी नभएको र नदीजन्य सामग्रीको अभावले निर्माण कार्यमा ढिलाइ भएको निर्माण कम्पनीका प्रतिनिधि दीपेन्द्रकुमार ठाकुरले बताए। काम गर्ने जनशक्ति नराख्ने, १२ वटा मेसिन र टिप्पर राखेर अर्बको आयोजना सम्पन्न गर्न खोज्नु नै गलत भएको झिमरुक गाउँपालिका५ का वडाध्यक्ष दधिराम पोख्रेलले बताए। नदीजन्य सामग्रीको अभाव भन्नु बहाना मात्र भएको उल्लेख गर्दै उनले सामग्री अभाव नरहेको समेत जानकारी दिए। लामो समयदेखि विभिन्न बहानामा काम रोकिएका योजनाहरूलाई तीव्रता दिन पहल थालिएको प्यूठानका प्रमुख जिल्ला अधिकारी रमा आचार्य (सुवेदी)ले बताइन्। मदन भण्डारी राजमार्गको सडक निर्माणलाई गति दिन, बाटोका कारणले चार घर उच्च जोखिममा रहेकोलाई क्षतिपूर्ति दिई हटाउन पहल गरिएको उनको भनाइ छ। बाटो निर्माण अलपत्र पर्दा तीन जिल्लाका स्थानीयले दुःख पाएकोले सर्वपक्षीय बैठक गरी समस्या समाधान थालेका हौं, उनले भनिन्, खलेगाँउका चार घरलाई स्थानान्तरणका लागि क्षतिपूर्ति दिने, पहिरोहरू हटाउने र काम सुरु गर्ने सहमतिअनुसार काम सुरु भएको छ। प्यूठानका भित्री सडकमध्ये सबैभन्दा व्यस्त सडक हो बाग्दुलामच्छी खण्ड। यही सडक वर्षौंदेखि मदन भण्डारी राजमार्ग निर्माणको पर्खाइमा छ। तर, प्यूठानीका लागि वर्षौँदेखिको पखाईको प्यास अझै मेटिएको छैन। बाग्दुला (प्यूठान)भीमगिठे (बागलुङ) सडक आयोजना पनि यही खण्डअन्तर्गत निर्माण गर्ने भनिएको छ। तर, त्यो पनि हात्ती आयो, हात्ती आयो फुस्सा जस्तै भएको छ। दुवै आयोजनाले नागरिकको चाहनाअनुसार गति नलिँदा जिल्लाकै व्यस्त सडक अस्तव्यस्त बनेको छ। जिल्लावासीले संघीय सांसद् सूर्य थापा, लुम्बिनी प्रदेशका मन्त्री सरोज थापा (रोज राणा) र सांसद्हरूलाई यथाशीघ्र सडक निर्माणलाई गति दिने गरी पहल थाल्न आग्रह गरेका छन्।"
नेपालले सबै छिमेकीसँग राम्रो सम्बन्ध राख्नुपर्छ,"काठमाडौं : अमेरिकी सहायक विदेशमन्त्री डोनाल्ड लुले नेपालले चीनलगायत सबै छिमेकी राष्ट्रहरूसँग राम्रो सम्बन्ध राख्नुपर्ने धारणा व्यक्त गरेका छन्। दक्षिण एवं मध्यएसिया मामिला हेर्ने लुले सोमबार अमेरिकी दूतावासमा सञ्चारकर्मीसँग कुराकानी गर्दै छिमेकीसँगको उक्त सम्बन्ध पारस्परिक सम्मान, नेपालको सार्वभौमसत्ता र देशको स्वतन्त्रताको सम्मानका आधारमा हुनुपर्ने बताए। हालै चीनसँग नेपाल सरकारले गरेको बीआरआई सम्झौताको विषयमा बोल्दै उनले आफूले उक्त सम्झौताको विस्तृत दस्तावेज अहिलेसम्म हेर्न नपाएको सुनाए। नेपाली जनताले जस्तै आफूले पनि निकट भविष्यमा नै यस सम्झौताको विस्तृत विवरण हेर्न चाहेको र यसमा पारदर्शिता अपनाइनेछ भन्नेमा उनले विश्वास व्यक्त गरे। भारत, श्रीलंका र नेपाल भ्रमण गर्ने क्रममा सहायक विदेशमन्त्री लु आइतबार काठमाडौं आएका हुन्। नेपालमा संक्रमणकालीन न्याय पारित भएकोमा सरकार र विभिन्न दलका नेताहरूलाई बधाई दिएको उनले बताए। यस प्रक्रियामा अगाडि बढ्दै जाने क्रममा धेरै कठिन र चुनौतीपूर्ण चरणहरू पार गर्नु परे तापनि सरकार र विपक्षी दलका नेताहरू मिलेर शान्ति प्रक्रियालाई टुंगोमा पुयाउन गरेको प्रयासको उनले प्रशंसा गरे। सत्य निरुपण तथा मेलमिलाप र बेपत्ता छानबिन आयोगका पदाधिकारीका लागि सिफारिस समितिले गरेको सर्ट लिस्टका विषयमा उनले पत्रकारसँग जिज्ञासासमेत राखेका थिए। एमसीसी कम्प्याक्टको कार्यान्वयन, यूएसएडको पोर्टफोलियोमा वृद्धि, पिस कोर्प स्वयंसेवक कार्यक्रममा वृद्धिलगायतका द्विपक्षीय सम्बन्धमा भएका प्रगतिका लागि उनले नेपाललाई बधाई दिए। नेपालमा महिला सशक्तीकरणका क्षेत्रमा काम गर्न पाउँदा अमेरिकी सरकार उत्साहित रहेको उनले बताए। नेपाल, भारत र बंगलादेशमा हरित ऊर्जामा स्टार्टअपहरू सुरु गर्न अमेरिकी सरकार राज्य विभागले इसिमोडलाई ९ लाख डलर उपलब्ध गराएको उनले जानकारी दिए। उक्त परियोजनाको हस्ताक्षर समारोहमा आफू सहभागी हुन पाउँदा खुसी लागेको उनले जनाए। साथै विश्वव्यापी रूपमा बढेको जलवायु परिवर्तनका विषयमा पनि काम गर्न पनि अमेरिकी सरकारलगायत सबैले भूमिका निर्वाह गर्नुपर्ने उनले बताए। नेपाल र अमेरिकाबीचको मित्रता ७७ वर्ष पुरानो भइसकेकाले नेपाल र अमेरिकी जनताबीचको न्यानो सम्बन्ध पनि अझै प्रगाढ हुँदै गएको उनले जनाए। नेपालमा अमेरिकी सहयोग परियोजना मिलेनियम च्यालेन्ज कर्पोरेसन (एमसीसी) पारितको चरणमा पटकपटक नेपाल आएका लीले आफ्नो कार्यकालमा नेपालमा यो अन्तिम भ्रमण भएको जनाए।"
लुम्बिनीविरुद्ध रिजन ढकालले एकै ओभरमा लिए दुई विकेट,काठमाडौं : लुम्बिनीविरुद्धको खेलमा चितवन राइनोजका रिजन ढकालले एकै ओभरमा दुई विकेट लिएका छन्। त्रिवि क्रिकेट मैदानमा नेपाल प्रिमियर लिग (एनपीएल) को आज भएको पहिलो खेलमा चितवनका ढकालले आशुतोष घिरैया र उन्मुक्त चन्दको विकेट लिएका हुन्। दोस्रो ओभरको पहिलो र तेस्रो बलमा उनीहरुलाई आउट गरेका हुन्। ढकालको बलमा चन्दलाई विपिन रावलले क्याच गरेका हुन्।घिरैया एक रन र चन्द शून्य रनमा आउट भए। चितवनका कप्तान कुशल मल्लले लुम्बिनीलाई ब्याटिङको निम्तो दिएका हुन् । अहिले लुम्बिनीले २ ओभरको समाप्तिमा २ विकेटको क्षतिमा २ रन बनाएको छ। लुम्बिनीले हालसम्म ४ खेलमा एउटा पनि खेल जितेको छैन। चितवनले ४ खेलमा ३ मा जित र १ हार बेहोरेको छ ।
"गढीमाई दर्शन गरेर फर्किएका ८ जनाको मृत्यु, ५ घाइते","रौतहट : रौतहटमा मध्य राती भएको स्कार्पियो दुर्घटनामा ८ जनाको ज्यान गएको छ । दुर्घटनामा ५ जना घाइते भएका छन्। पूर्वपश्चिम राजमार्ग सडक खण्ड अन्तर्गतको लमहा जङ्गलमा बाराको गढीमाई मन्दीरबाट दर्शन गरेर फर्किने क्रममा बा१६च ३१६२ नम्बरको स्कार्पियो दुर्घटाना हुँदा घटना स्थलमै ८ जनाको मृत्यु भएको इलाका प्रहरी कार्यालय चन्द्रनिगाहपुरका डिएसपी राजकुमार राइले बताएका छन् । दुर्घटनामा सिरहा अर्नामा गाउँपालिका वडा नम्बर ३ का ६० वर्षीया लरुवदि देवी महरा, ३० वर्षीया उर्मिला देवि महरा, ५० वर्षीया रामकुमारी देवि महरा, ५५ वर्षीया महङ्गी देवि महरा, ६२ वर्षीया फुलबन्ती देवि चमार, ६० वर्षिया रामकुमारी देवि महरा ३० वर्षीया सकुन्तला देवि महरा र सोही गाउँपालिकाको वडा नम्बर ५ बलुवा टोलका स्कार्पियो चालक वर्ष ४०को शिव कुमार यादवको ज्यान गएको प्रहरीले जनाएको छ । पूर्व पश्चिम राजमार्ग सडक खण्डमा १२:३० बजेको समयमा तीव्र गतिमा गुडिरहेको गाडी करिब ३० मिटर जङ्गल भित्र रुखमा ठोकिएर दुर्घटना भएको थियो । दुर्घटनामा पाँच जना घाइते भएका र घाइते सबैको पर्साको बिरगंज स्थित बयोधा अस्पतालमा उपचार भइरहेको प्रहरीले जनाएको छ । मृत्यु भएकाको शव पोस्टमार्टमका लागि अस्पतालमा राखिएको छ ।"
भोजपुरको गहना नागछाँगा,"भोजपुर : छङछङ खसिरहने पानीको सुन्दर फोहोरा। फोहोराभित्र सर्पहरू दौडिए झैँ सेता छिरबिर विशाल धर्साहरू। चारैतिर हरियाली जंगल। बुटियानको सुन्दर दृश्य। जोकसैलाई मुग्धित बनाउँछ, नागछाँगा झरनाले। रामप्रसाद राई गाउँपालिका ६, बैकुण्ठे र वडा नं २, धोद्लेखानीको सीमा क्षेत्रमा पर्ने यो झरना ऐतिहासिक र धार्मिक दृष्टिकोणले निकै महत्वपूर्ण थलो मानिन्छ। सदरमुकामदेखि करिब ७ कोष दक्षिणमा पर्ने यो झरना धार्मिक पर्यटकीय हिसाबले प्रचुर सम्भावना बोकेको स्थल हो। जिल्लाभित्र र बाहिरबाट बर्सेनि सयौंको संख्यामा धार्मिक तीर्थालु तथा आन्तरिक पर्यटकहरू झरनाको आनन्द लिएर आउनेजाने गर्छन्। तर व्यवस्थित संरक्षण, सम्वर्द्धन र प्रचारप्रसार नहुँदा यो ओझेलमा पर्दै गएको छ। झरना घुम्न आउने पर्यटक र तीर्थालुलाई खाने, बस्ने, घुम्ने व्यवस्थित पूर्वाधार नहुँदा झरना ओझेलमा पर्दै गएको हो। झरनालाई कृत्रिम रूपले सौन्दर्यता बढाएर व्यवस्थित भौतिक पूर्वाधारहरू बनाउन सके हजारौं संख्यामा पर्यटक भिœयाउन सकिने स्थानीय उत्तम राई बताउँछन्। सरकारले पर्यटकीय गन्तव्यको सूचीकृत गर्दा सम्बन्धित निकायबाट प्रचारप्रसार र संरक्षण संवद्र्धनमा चासो नदिनाले झरनाको साख धुलमिलाउँदै गएको उनको गुनासो छ। पर्याप्त स्रोत र साधन जुटाउन नसक्दा पनि झरनाको अस्तित्वमा आँच आएको उनी जोड्छन्। झरना खस्ने ढुंगामा नाग सल्बलाइरहेको जस्तो सुन्दर दृश्य देख्न सकिन्छ। अति मनमोहक दृश्य बोक्ने झरना धार्मिक र ऐतिहासिक दृष्टिकोणले उत्तिक्कै महत्वपूर्ण भएको स्थानीय पुजारी जयप्रसाद निरौलाले सुनाउँछन्। हरेक वर्ष नागपञ्चमी, महाशिवरात्री, रामनवमी, बालाचर्तुदशीमा भक्तजनको ठूलो संख्यामा मेला, महोत्सव र पूजाआजा हुने गर्छ। परापूर्वकालमा सक्कली नाग बस्ने गरेको तर नजिकै रहेको गोल्मेराजा गोल्मे रानीको भिरको राक्षस आएर मार्न खोजेपछि ती नागहरू त्यही झरनाको ढुंगामा अन्र्तध्यान भएको स्थानीय कथन छ। रामप्रसाद राई गाउँपालिका र तत्कालीन जिल्ला विकास समिति भोजपुरले झरनासम्म आन्तरिक पर्यटक आवतजावत गर्न गोरेटो बाटो र केही भौतिक संरचना बनाएको थियो। झरनाको संरक्षण र संवद्र्धन गर्न सके धार्मिक तीर्थस्थलको रूपमा स्थापित हुनुको साथै बाह्य पर्यटन भिœयाउन सकिने भएको गाउँपालिकाको आर्थिक उन्नति पनि हुने स्थानीय महेश गेलाल बताउँछन्। यता गाउँपालिकाले पनि झरनाको संवद्र्धन गर्न डीपीआरसहित योजना बनाएर लाने तयारी रहेको जनाएको छ। सिंगो जिल्लाकै एक ऐतिहासिक थलो भएकाले पनि यसको संरक्षण र संवद्र्धनमा गाउँपालिका कटिबद्ध भएर लागिपर्ने गाउँपालिकाका अध्यक्ष थामबहादुर राईले बताए। नागछाँगा झरना सिंगो भोजपुरकै एउटा गहना हो। धार्मिक तीर्थधाम, बाह्य पर्यटन र आर्थिक उन्नतिसँग जोडिएकाले यसको संरक्षण गर्न सबै निकाय लाग्नुपर्छ, उनले भने, गाउँपालिकाले यो आर्थिक वर्षको नयाँ योजनाबाट शीर्षक नै तोकेर बजेटिङ गर्ने तयारी थालेका छौं। झरनाको प्राकृतिक मौलिकताको जगेर्ना गर्दै उचित व्यवस्थापन गरी प्रसारप्रचार गर्न गाउँपालिका लागिपरेको उनले बताए। गाउँपालिकाले यसको विकाससँगै अन्य तथ्यको विषयमा खोजी गर्ने जनाएको छ। स्थानीयको धार्मिक आस्थाको ठाउँ रहेकोले नागछाँगालाई धार्मिक पर्यटकस्थलको रूपमा विकास गर्ने योजना रहेको गाउँपालिका उपाध्यक्ष वीरेन्द्र राईले बताए। अहिले पनि गाउँपालिकाले आवश्यक संरचना निर्माणको काम गरिरहेको उनको भनाइ छ। यसको थप विकासका लागि विस्तृत परियोजना प्रतिवेदन (डीपीआर) तयार भइसकेकोले सोहीअनुसार विकासको काम अघि बढाउने उपाध्यक्ष राईले बताए। गाउँपालिकाकाले नागछाँगासँगै पर्यटकीय क्षेत्रको रूपमा बेहेरेश्वर मन्दिर, पाप्माखाम भन्ज्याङ, चुलाचुली गुफालगायत स्थानको पनि विकासमा ध्यान दिएको गाउँपालिका अध्यक्ष थामबहादुर राईले बताए। स्थानीय स्रोतसाधनको विकास तथा विस्तारमा गाउँपालिकाले योजनाबद्ध रूपमा काम गरिरहेको उनले बताए। नागछाँगा एउटा प्रकृतिको उपहार हो, अध्यक्ष राईले भने, यो झरना हाम्रो गाउँपालिकाको सम्पत्ति हो। यसको संरक्षणमा हामीले ध्यान दिँदै आएका छौं। यसको पर्याप्त प्रचारप्रसार हुन सकेको छैन। यहाँको महŒवलाई चिनाएर धार्मिक पर्यटनका रूपमा स्थापित गर्ने र गाउँपालिकालाई आर्थिक पाटोमा जोड्ने योजना छ।"

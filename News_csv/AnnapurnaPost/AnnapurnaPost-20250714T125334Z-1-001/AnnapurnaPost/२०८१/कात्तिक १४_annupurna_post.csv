शीर्षक,विवरण
नेपाल र बंगलादेशको फाइनल खेल पहिलो हाफसम्म गोलरहित बराबरीमा,"काठमाडौं : नेपाल र बंगलादेशबीचको फाइनल खेल पहिलो हाफसम्म गोलरहित बराबरीमा सकिएको छ। त्रिपुरेश्वरस्थित दशरथ रंगशालामा भइरहेको खेलमा दुवै टोली गोल गर्न असफल भएका हुन्। नेपालमाथि बंगलादेश हाबी भए पनि गोल भने गर्न सकेन। खेलमा दुवै टोलीले अवसर पाए पनि गोल गर्न चुकेका थिए। नेपाली टोली एन्जिला तुम्बापो सुब्बाको कप्तानीमा मैदानमा उत्रिएको छ। टोलीमा पूजा राना, बिमला विक, अमृता जैसी, रेनुका नगरकोटी, सरु लिम्बु, सावित्रा भण्डारी, गीता राना, प्रिती राई, सविता राना मगर र अमिसा कार्की छन्।"
फाइनलमा बंगलादेशलाई २१ गोलको अग्रता,काठमाडौं : बंगलादेशले अर्को गोल थप्दै नेपालविरुद्ध अग्रता लिएको छ। साफ च्याम्पियनसिपअन्तर्गत दशरथ रंगशालामा जारी फाइनल खेलमा बंगलादेश २१ गोलले अग्रता लिएको हो। ८१औं मिनेटमा गोल थप्दै बंगलादेशले २१ गोलको अग्रता लिएको हो। यसअघि बंगलादेशले ५२औं मिनेटमा गोल गर्दै अग्रता लिएको थियो। त्यसको तीन मिनेटमै नेपालले गोल फर्काएको थियो। नेपालका लागि अमिशा कार्कीले शानदार गोल गरेकी थिइन्।
"फाइनलमा नेपाल स्तब्ध, बंगलादेश बन्यो च्याम्पियन",काठमाडौं : नेपाललाई हराउँदै बंगलादेश साफ महिला च्याम्पियनसिपको उपाधि जितेको छ। दशरथ रंगशालामा बुधबार भएको फाइनल खेलमा नेपाललाई २१ गोलले हराउँदै बंगलादेश च्याम्पियन बनेको हो। बंगलादेशले खेलको ५२औं र ८१औं मिनेटमा गोल गरेको थियो। पहिलो हाफ बराबरीमा रोकिएको खेल त्यसपछि रोमाञ्चक बनेको थियो। खेलको ५२औं मिनेटमा बंगलादलेशले गोल गर्दै अग्रता लिएको थियो। बंगलादेशकी मोनिका चक्माले गोल गरेकी थिइन्। त्यसको तीन मिनेटमै नेपालले गोल फर्काएको थियो। नेपालका लागि अमिशा कार्कीले गोल फर्काएकी थिइन्। त्यस्तै खेलको ८१औं मिनेटमा बंगलादेशले शानदार गोल गर्दै जित सुनिश्चित गरेको थियो। बंगलादेशकी रितु पोर्ना चक्माले निर्णायक गोल गरेकी थिइन्।
यस्ता छन् मन्त्रिपरिषद् बैठकको निर्णयहरू,काठमाडौं : राष्ट्रपति रामचन्द्र पौडेलले कात्तिक २५ गतेदेखि संयुक्त संघीय जलवायु परिवर्तनसम्बन्धी सम्मेलनमा भाग लिन अजरबैजानको बाकु जाने भएका छन्। मन्त्रिपरिषद्का निर्णय सार्वजनिक गर्न बुधबार सिंहदरबारमा पत्रकार सम्मेलन गर्दै सरकारका प्रवक्ता पृथ्वीसुब्बा गुरुङले कात्तिक २५ देखि ३० गतेसम्म बाकुमा हुने संयुक्त सङ्घीय जलवायु परिवर्तनसम्बन्धी महासन्धि पक्ष राष्ट्रहरूको २९औं सम्मेलनमा भाग लिन राष्ट्रपतिको भ्रमण कार्यक्रम स्वीकृत गर्ने निर्णय भएको जानकारी दिए। बैठकले नेपाल सरकार र भारतीय एक्जिम बैंकबीच भएको ऋण सम्झौता अनुसार एलओसी दुई र एलओसी ४ को लाइन अफ क्रेडिट संशोधन गरी क्रमशः ३५० मिलियन डलर र ५० मिलियन डलर कायम गर्न अर्थमन्त्रालयलाई स्वीकृति दिने निर्णय गरेको छ भने नेपाल संस्कृत विश्वविद्यालयको जग्गा तथा सम्पत्ति खोजबिन समितिको म्याद दुई महिना थप गर्ने निर्णय भएको सरकारका प्रवक्ता गुरुङले बताए। त्यस्तै मन्त्रिपरिषद् बैठकले सम्पात्ति शुद्धीकरण निवारण नियमावली २०८१ स्वीकृत गर्ने र विशिष्ट संरचना सञ्चालन तथा व्यवस्थापन विकास समिति गठन आदेश स्वीकृत गर्ने निर्णयसमेत गरेको छ।
जनताको विकास पहिलो प्राथमिता : मुख्यमन्त्री लामा,"नुवाकोट : बागमती प्रदेशका मुख्यमन्त्री बहादुरसिंह लामा तामाङले जनताको विकास नै पहिलो प्राथमिकता भएको बताएका छन्। उनले आवश्यकताअनुसार विकासका कार्यहरू गर्दै लैजाने बताए। नुवाकोटको विदुरमा बुधबार आयोजित कार्यक्रममा मुख्यमन्त्री लामाले सरकारले जनताको कामलाई पहिलो प्राथमिकताका साथ अगाडि बढाइएको र त्यसमा साथ दिन सबै पक्षलाई आग्रह गरे। आफूले यो वा त्यो नभई जनताको समृद्धि र परिवर्तन हुने विकासका कामलाई पहिलो प्राथमिकता दिएर कार्य गरिरहेको उनको भनाइ छ। कांग्रेसको समाजवाद अनुसार प्रत्येक नागरिकले स्वास्थ्य, शिक्षा, रोजगारी सिर्जना गरेर देशलाई विकासको बाटोमा लैजाने भएकाले वर्तमान सरकार त्यसको आधारमा नै अघि बढिरहेको मुख्यमन्त्री लामाले बताए। मुख्य कुरा देश विकासका लागि युवा पुनःस्थापना र रोजगारी सिर्जना गर्नुपर्ने भन्दै त्यसका लागि कलकारखाना तथा उद्योगहरू खोल्नुपर्ने उनले उल्लेख गरे। नुवाकोट जलविद्युतको हब भएकाले त्यहीअनुसार विकास गर्नुपर्ने र यसको गुरुयोजना अगाडि बढिसकेको पनि लामाले बताए। उनले त्रिशूली, तादी, लिखु, सलाखु, फलाखुलगायतका नदीबाट बिजुली निकालेर युवालाई स्वदेशमै रहन दिनुपर्ने वातावरण सिर्जना गर्न आफू लागिपरेको बताए।"
"टिकेन बंगलादेशको अग्रता, अमिशा कार्कीको शानदार गोल",काठमाडौं : साफ च्याम्पियनसिपको फाइनलमा बंगलादेशले अग्रता लिए पनि त्यसको केही मिनेटमै नेपालले बराबरी बनाएको छ। खेलको ५२औं मिनेटमा बंगलादेशले गोल गर्दै अग्रता लिएको थियो। त्यसको तीन मिनेटमै नेपालका लागि अमिशा कार्कीले शानदार गोल गर्दै बराबरीमा पुर्याएकी छन्। पहिलो हाफमा दबाबमा रहेको नेपालले दोस्रो हाफमा उत्कृष्ट पुनरागमन गरेको छ।
कम्युनिस्ट नेताहरूको व्यवहारमा सुधार गर्न आवश्यक छ : प्रचण्ड,"काठमाडौं : नेकपा माओवादी केन्द्रका अध्यक्ष पुष्पकमल दाहाल 'प्रचण्ड'ले विचार नमिलेका कारण तत्कालीन 'नेकपा' फुटेको बताएका छन्। उनले समग्र कम्युनिस्ट आन्दोलनको निर्मम समीक्षा गर्ने बेला आएको प्रष्ट पारे। नेकपाका संस्थापक नरबहादुर कर्माचार्यको जन्म शताब्दीको अवसरमा आयोजित कार्यक्रममा अध्यक्ष प्रचण्डले कम्युनिस्ट पार्टी र नेताहरूको व्यवहारमा सुधार गर्न आवश्यक रहेको बताए। कार्यशैली र अन्तरविरोध सुधारका लागि गम्भीर बहस गर्नुपर्ने उनको भनाइ छ। उनले यसमा आफूहरू चुकेको बताए। उनले भने, सिद्धान्त र व्यवहारमा निकै ठूलो खाडल छ। यो ठूलो कमजोरी हो। अरुलाई होइन, आफैंलाई बदल्नुपर्छ। कम्युनिस्ट आन्दोलनको समीक्षा नगरे देश संकटमा फस्ने प्रचण्डले बताए। उनले भने, पार्टीभित्र विचारको एकता गर्नुपर्छ। को कतिमा मिल्न सक्छ मिलौं। नमिल्नेहरू आफ्नै पार्टीभित्र मिल्नुपर्छ। आफूहरू भित्रै नमिलेर अरुसँग मिल्न हतार गर्दा विगतमा त्रुटि भएको उनले बताए। कम्युनिस्ट मिलेर बसौं, मिठो कुरा गरेर हुँदैन। कम्युनिस्ट पार्टी र नेताहरूले आफ्नो जीवनको समीक्षा गर्नुपर्छ। इमान्दार, वस्तुनिष्ठ समीक्षाले मात्रै कम्युनिस्ट आन्दोलनको बाँकी कार्यभार पूरा हुन्छ,' उनले भने। उनका अनुसार आफ्नो कामको समीक्षा प्रत्येक व्यक्ति र पार्टीले गर्नुपर्छ। कति ठिक, कति बेठिक गरे भनेर आत्मालोचना गर्न अति आवश्यक भइसक्यो। सबैले पार्टी र आफ्नो जीवनको सकारात्मक काम, सीमा र कमजोरीको समीक्षा गरौं। अनि रुपान्तरण त्यहीँबाट हुन्छ। विचार, वर्ग, सिद्धान्तमा समीक्षा केन्द्रित गर्नुपर्छ। आफैंभित्र गम्भीर आत्म समीक्षा गर्दै जनता, वर्ग र राष्ट्रपति लगाएको गुणबारे समीक्षा गरौं, उनले भने। कम्युनिस्ट पार्टी र नेताहरूको विचारमा देखिएको अस्पष्टताले आन्दोलन प्रभावित बनेको उनको भनाइ छ।"
अन्तःशुल्क स्टिकर छपाइसम्बन्धी भ्रष्टाचार मुद्दामा पूर्व मुख्यसचिव अर्यालले पाए सफाइ,"काठमाडौं : सुरक्षण मुद्रण केन्द्रको अन्तःशुल्क स्टिकर छपाइसम्बन्धी भ्रष्टाचार मुद्दामा तत्कालीन मुख्य सचिव वैकुण्ठ अर्यालले सफाइ पाएका छन्। विशेष अदालतका अध्यक्ष टेकनारायण कुँवर, सदस्यहरू खुशीप्रसाद थारू र रितेन्द्र थापाको इजलासले बुधबार अर्याललाई सफाइ दिएको हो। मुख्यसचिवमा बहाल रहेकै बेला अन्तःशुल्क स्टिकर छपाइमा ३८ करोड ६७ लाख १७ हजार ६ सय ४० रुपैयाँ अनियमितता गरेको भन्दै अख्तियारले अर्यालसहित ११ जनाविरुद्ध विशेष अदालतमा मुद्दा दर्ता गरेको हो। सोही प्रकरणमा आन्तरिक राजस्व विभागका तत्कालीन महानिर्देशक रितेशकुमार शाक्यलेसमेत सफाइ पाएका छन्। महंगोमा अन्त:शुल्क स्टिकर छपाइ गरेको आरोपमा अर्यालसहित अर्थमन्त्रालयका बजेट महाशाखा प्रमुख रितेश शाक्य, भन्सार विभागका उपमहानिर्देशक टंक पाण्डे,सुरक्षण मुद्रण केन्द्रका तत्कालीन कार्यकारी निर्देशक विकल पौडेलविरुद्ध भ्रष्टाचार मुद्दा दायर भएको थियो। त्यस्तै आन्तरिक राजश्व विभाग लाजिम्पाटमा कार्यरत उपसचिव गणेशविक्रम शाही,राष्ट्रिय सूचना प्रविधि केन्द्रका तत्कालीन निर्देशक सफल श्रेष्ठ, आन्तरिक राजश्व विभाग लाजिम्पाटका शाखा अधिकृत रवीन्द्रप्रसाद पौडेल, सुरक्षण मुद्रण केन्द्र काठमाडौंका तत्कालीन लेखा अधिकृत विष्णुप्रसाद गौतम,तत्कालीन शाखा अधिकृत हरिबल्लब घिमिरेलाई प्रतिवादी बनाएर मुद्दा दायर गरेको थियो।"
भेरीलाई ५०० शय्याको अस्पतालमा स्तरोन्नति गरिँदै,"नेपालगन्ज : नेपाल सरकारले नेपालगन्जको भेरी अस्पताललाई ५०० शय्यामा स्तरोन्नती गरेर विशेषज्ञ र विशिष्टिकृत अस्पतालको रुपमा विकास गर्न लागेको छ। संघीय सरकारको आर्थिक वर्ष ०७६७७ को नीति तथा कार्यक्रममा भेरीलाई ५०० शय्यामा स्तरोन्नति गरेर विशिष्टिकृत सेवाको अस्पताल घोषणा गरे पनि कार्यान्वयन हुन सकेको थिएन। अस्पताल विकास समितिले ५० शय्या र नेपाल सरकारको १०० शय्या गरी १५० शय्यामा सञ्चालन भइरहेको अस्पताल गत वर्षदेखि २७० शय्यामा सञ्चालन भइरहेको । भौतिक पूर्वाधार र जनशक्तिको अभावमा सरकारले ६ वर्षअघि घोषणा गरे पनि भेरी ५०० शय्या सञ्चालन हुन सकेको थिएन। भेरी अस्पतालले बुधबार नेपालगन्जमा आयोजना गरेको पत्रकार भेटघाट कार्यक्रममा स्वास्थ्य तथा जनसंख्या मन्त्रालयका प्रवक्ता डाप्रकाश बुढाथोकीले भेरीसहित सबै प्रदेशमका संघीय अस्पताललाई ५०० शय्यामा स्तरोन्नति गरेर विशिष्टिकृत अस्पतालको रूपमा विकास गर्न लागेको जानकारी दिए। मन्त्रालयले अस्पतालको स्तरोन्नती र जनशक्ति विस्तारका लागि संगठन संरचना तथा व्यवस्थापन सर्भेक्षण २०८१ स्वीकृत गरेर बजेट सुनिश्चितताका लागि अर्थ मन्त्रालयमा पठाएको छ। हाम्रो सर्भेक्षणले एउटा संघीय अस्पताललाई ५०० शय्याको बनाउँदा कम्तीमा पनि एक हजार सात सय जनशक्ति आवश्यक पर्ने देखाएको छ। अर्थ मन्त्रालयले दरबन्दी स्वीकृत गरेको खण्डमा आगामी आर्थिक वर्षदेखि अस्पतालको स्तरोन्नती र जनशक्ति उपलब्ध गराइनेछ, उनले भने, देशैभरी कम्तीमा ६ देखि १० हजार जनशक्ति थप गर्ने हाम्रो तयारी छ। मन्त्रालयले स्थानीय तहका १५ शय्याका आधारभूत अस्पताल, जिल्ला अस्पताल र प्रादेशिक अस्पतालमा सामान्य बिरामी पठाएर संघीय अस्पतालमा विशेषज्ञ र विशिष्टिकृत स्वास्थ्य सेवा दिने व्यवस्था गर्न लागेको छ। सघीय अस्पतालमा सामान्य बिरामीको चापले विशेषज्ञ र विशिष्टिकृतका बिरामीले राम्रो सेवा पाउन सकेका छैनन्। त्यसलाई सुधार्न लागेका छौं, उनले प्रष्ट पारे। पत्रकार सम्मेलनमा भेरी अस्पताल विकास समितिका अध्यक्ष वीरेन्द्रबहादुर शाह र अस्पतालका मेडिकल सुपरिटेन्डेन्ट डानिराजन सुवेदीले जनशक्ति र भौतिक पूर्वाधारको अभावमा अस्पताल आएका सबै बिरामीलाई सेवा दिन नसकेको मन्त्रालयलाई ध्यानाकर्षण गरेका थिए। अध्यक्ष शाहले भने, भेरी अस्पतालले विशेषज्ञ र विशिष्टिकृत सेवा दिएका कारण बिरामीलाई भारत र काठमाडौं जाने बाध्यता हट्दै गएको छ। सरकारले थप जनशक्ति व्यवस्थापन गरेमा कोही पनि बिरामी फर्कने अवस्था आउने थिएन। १९४७ साउन १२ मा पृथ्वीवीर डिस्पेन्सरीको नाममा ७ शय्याबाट सेवा सुरु भएको भेरी अस्पताल विस २०१६२०२१ सम्म रत्नराज्य लक्ष्मीदेवी प्रसूति गृह, २०२२ सालमा भेरी अञ्चल अस्पताल, २०७५ पुसदेखि दुई महिना मात्र प्रादेशिक अस्पताल हुँदै २०७५ फागुनदेखि संघीय अस्पताल भएको हो। वीर अस्पतालसँगै जन्मिए पनि सरकारी बेवास्ताका कारण जनशक्ति र भौतिक पूर्वाधारको अभावमा भेरीले लक्ष्य अनुसार सेवा दिन सकेको छैन।'"
यस्तो देखियो नेपाल र बंगलादेशबीच जारी फाइनल खेल,"काठमाडौं : महिला साफ च्याम्पियनसिपको फाइनल खेल सुरू भएको छ। त्रिपुरेश्वरस्थित दशरथ रंगशालामा नेपाल र बंगलादेशबीच फाइनल खेल सुरू भएको हो। २३औं मिनेट खेलसम्म दुवै टोलीबीच निकै प्रतिस्पर्धा देखिएको छ। नेपाली टोली एन्जिला तुम्बापो सुब्बाको कप्तानीमा मैदानमा उत्रिएको छ। टोलीमा पूजा राना, बिमला विक, अमृता जैसी, रेनुका नगरकोटी, सरु लिम्बु, सावित्रा भण्डारी, गीता राना, प्रिती राई, सविता राना मगर र अमिसा कार्की छन्।"
फरार बान्तवा कतारबाट फर्काइए,"काठमाडौं : पत्नीको हत्या अभियोगका लागेका भोजपुरका गजेन्द्र बान्तवा कतारबाट पक्राउ परेका छन् । कर्तव्य ज्यान मुद्दामा इन्टरपोलबाट रेड नोटिस जारी भएका फरार बान्तवालाई प्रहरीले पक्राउ गरेको हो । एनसीबी दोहाको समन्वयमा कतारमा पक्राउ परेका उनलाई सम्बन्धित मुद्दामा कारबाही गर्ने, गराउने प्रयोजनार्थ मंगलबार स्वदेश फिर्ता ल्याइएको छ । प्रहरीको अपराध अनुसन्धान विभाग इन्टरपोल शाखाको विशेष पहलमा रेड नोटीस जारी गरेर फिर्ता ल्याइएको हो । २०७८ साल मंसिर ३ गते मा झापा मेचीनगर नगरपालिका११ धाइजन बस्ने ४८ वर्षीय शर्मिला तामाङ कोठामा मृत भेटिइन् । उनको मृत्यु स्वाभाविक थिएन । प्रहरी अनुसन्धानमा उनको हत्या भएको देखियो । इलाका प्रहरी कार्यालय धुलाबारीमा बान्तवाविरुद्ध कर्तव्य ज्यानसम्बन्धी जाहेरी परेको थियो । मृतक शर्मिलाका दाजुले किटानी जाहेरी दर्ता गरेका थिए । जाहेरी उपर अनुसन्धान गर्ने क्रममा उनको हत्या भएको पुष्टि भएको थियो । जिल्ला प्रहरी कार्यालय झापाका प्रवक्ता कृष्णकुमार चन्दका अनुसार रातिसँगै सुतेकी श्रीमतीको कोठामा भवितव्य भएर मृत्यु भयो भनेर गजेन्द्र आफैले प्रहरीलाई खबर गरेका थिए । प्रहरीले घटनाको अनुसन्धान अगाडि बढाएको थियो । मृतकको पोष्टमार्टम रिपोर्ट आइसकेपछि भने घाँटी थिचेर मृत्यु भएको पुष्टि भयो । यसपछि प्रहरीले आरोपी गजेन्द्रको खोजी गरेको थियो । खोजी गर्ने क्रममा आरोपी विदेशमा रहेको जानकारी प्रहरीले पाएको थियो । प्रहरी प्रधान कार्यालयले यसलगत्तै रेड नोटिस जारी गरेर आरोपी पक्राउ गरेको हो । शर्मिलाको ३८ वर्षीय श्रीमान् गजेन्द्र वान्तावालाई अन्तर्राष्ट्रिय स्तरमा खोजतलास एवं पक्राउ गर्नका लागि नेपाल प्रहरी प्रधान कार्यालयले प्रक्रिया अगाडि बढाएको थियो । प्रहरीको अपराध अनुसन्धान विभाग इन्टरपोल शाखाको अनुरोधमा इन्टरपोल महासचिवालयबाट २०८१ असोज १ गते उनीविरुद्ध रेड नोटिस जारी गरिएको थियो । सोहीअनुसार उनलाई एनसीबी दोहाका पहलमा पक्राउ गरी नेपाल ल्याइएको हो ।"
काउन्सिलको निसानामा अराजकतालाई मलजल गर्ने मिडिया,"काठमाडौं : प्रेस काउन्सिल नेपालका अध्यक्ष बालकृष्ण बस्नेतले अराजकतालाई मलजल गर्ने कुनै पनि मिडियालाई कारबाहीको दायरामा ल्याउने दृढता राखेका छन् । सामाजिक सद्भाव बिथोल्ने, जातीय द्वेष फैलाउने गरी जानीजानी गलत सूचना सम्प्रेषण गर्ने केही मिडियालाई कानुनी कारबाही गरिएको उल्लेख गर्दै अध्यक्ष बस्नेतले भने, समाजमा अन्योल सिर्जना गरी प्रणालीमाथि धावा बोल्ने काम कहीँ कतैबाट भइरहेको हुन सक्छ । त्यस्ता गलत पात्र र प्रवृत्तिबाट मिडिया हमेशा जोगिनुपर्छ । काउन्सिलले केही मिडियालाई कारबाही गरिसकेको छ । बाँकी पनि छानबिन र कारबाहीको दायरामा आउनेछन् । नयाँ खुलेका अनलाइन सञ्चारमाध्यमका सम्पादक, सञ्चालकलाई मंगलबार काउन्सिलमा राखिएको अभिमुखीकरण कक्षामा बोल्दै उनले पत्रकार आचारसंहिता उल्लंघन गर्नु प्रेस स्वतन्त्रताको दुरुपयोग हुने भएकाले जिम्मेवारीपूर्ण ढंगले पत्रकारिता गर्न सबैलाई आग्रह गरे । केही मिडियाबाट एकपक्षीय भनाइ, पूर्वाग्रही अभिव्यक्ति, तथ्यहीन आरोप सुनियोजित ढंगले आइरहेका छन् । समाज बिथोल्न सकिन्छ कि भनेर त्यसरी आइरहेका सामग्रीप्रति काउन्सिल सचेत छ र आवश्यक कानुनी कारबाही भइरहेको छ, अध्यक्ष बस्नेतले भने । प्रेस काउन्सिलले दुई साताअघि मात्रै पत्रकारिताको आवरणमा गलत काम गर्ने ४३ युट्युब माध्यमलाई कानुनी कारबाहीका लागि नेपाल प्रहरीको साइबरब्युरो पठाएको थियो । केही सञ्चारमाध्यमलाई कालोसूचीमा राखी थप कारबाही बढाइरहेको छ । अध्यक्ष बस्नेतले डिजिटल दुनियाँमा अहिले फस्टाइरहेका अनलाइन र युट्युब सञ्चारमाध्यमहरू कुनै स्वार्थ समूहबाट प्रयोग हुनबाट हमेशा ख्याल गर्नुपर्नेमा विशेष जोड दिए । पत्रकारिताका आफ्नै मूल्य, मान्यता र सिद्धान्त छन् । विश्वव्यापी मान्यता बोकेका आचारसंहिता छन् । तिनलाई कुल्चेर मनलाग्दी सूचना सम्प्रेषण गर्नु पत्रकारिता क्षेत्रको बदनामी मात्र होइन समाज भड्काउनुसमेत हो, बस्नेतले भने । विवादरहित र सही पत्रकारिताले विकास निर्माण र समृद्धि ल्याउन ठूलो भूमिका ल्याउने हुँदा त्यसतर्फ सबैले ध्यान पुर्याउन उनको सुझाव थियो । पत्रकार अभिमुखीकरण कक्षामा विषयगत विज्ञका रूपमा गोरखापत्र संस्थानका डिजिटल प्रमुख नारदमुनि गौतमले पत्रकार आचारसंहिता र सूचना विभागका निर्देशक भरत गौतमले विभिन्न सञ्चार निर्देशिका र पत्रकारका जिम्मेवारीबारे सहजीकरण गरेका थिए । यसैबीच, काउन्सिलमा पत्रकारद्वय केशवशरण लामिछाने र विजयराज अधिकारी बोर्ड सदस्य नियुक्त भएका छन् । दुवै सदस्यले मंगलबार काउन्सिलमा आयोजित एक कार्यक्रममा अध्यक्ष बस्नेतबाट शपथ लिई कामको थालनी गरेका छन् ।"
नमुनादीप कप भलिबलको उपाधि लिखु तामाकोशी गाउँपालिकालाई,"रामेछाप : नमुनादीप कप को उपाधि लिखु तामाकोशी गाउँपालिका रामेछापले उचालेको छ। बुधबार बिहान अरुणोदय मावि सैपुमा लिखु गाउँपालिका ए ओखलढुंगासँग भएको खेलमा लिखु तामाकोशीले ३१ को सेटमा नमुनादीप कप को उपाधि हात पारेको हो। पहिलो सेट १९२५ अंकमा हारेको लिखु तामाकोशीले लगातार २५२१ ,२५२१,२५२२ अंक ल्याउँदै विजयी भएको आयोजक नमुनादीप युवा क्लबका अध्यक्ष राजन बस्नेतले जानकारी दिए। मंगलबार दुवै टिमले २२ सेट जितेका थिए। तर, बाँकी खेल खेलाउनका लागि अँध्यारो भएपछि नियमानुसार रेफ्रिले बुधबार पुन : खेलाउने निर्णय लिएका हुन्। प्रतियोगिताको विजेता टोली लिखु तामाकोशीले १ लाख १ हजार ५ सय र उपविजेता बनेको लिखुले ७५ हजार ५ सय नगदसहित शिल्ड, मेडल पाएको सहसचिव निरज पौडेलले जानकारी दिए। उनका अनुसार दशौं संस्करणको नमुनादीप कपमा गोकुलगंगा गाउँपालिका रामेछापले तृतीय स्थान हासिल गरेको छ। मंगलबार लिखु पिके गाउँपालिका सोलुखुम्बुलाई सोझो सेटमा पराजित गर्दै गोकुलगंगा तृतीय भएको हो। तेस्रो हुने टोलीले शिल्डसहित ५० हजार ५ सय प्राप्त गरेको छ। यसैगरी विधागतरुपमा लिखु तामाकोशी गाउँपालिकाका विशाल ढुंगेल (बेस्ट स्पाइकर),सागर तामाङ (बेस्ट लिब्रो), रोशन मगर (सर्वोकृष्ट), लिखु ओखलढुंगाका युवराज श्रेष्ठ (उत्कृष्ट सेटर) र गोकुलगंगाका विवेक कार्की (बेस्ट ब्लकर) बने । उनीहरुले नगद ३ हजारसहित शिल्ड प्राप्त गरे । प्रतियोगिताका लागि एमाले नेता रत्न गौतमले सबैभन्दा धेरै दुई लाख रुपैयाँ सहयोग गरेका थिए। पालिकास्तरीय प्रतियोगिताले राष्ट्रियस्तरका खेलाडी उत्पादन गर्न सघाउने र लिखु क्षेत्रमा खेल पर्यटन विकास गर्न भलिबल आयोजना गरेको संस्थाले जनाएको छ। क्लबले विभिन्न दाताहरुसँग रकम संकलन गरेर प्रतियोगिता गरेको हो । प्रतियोगितामा रामेछाप, ओखलढुंगा, सोलुखुम्बु र दोलखा जिल्लाका १२ टिम सहभागी थिए। प्रतियोगितामा लिखु गाउँपालिकाबाटै ३ टिम दर्ता भएका थिए। यसैबीच टग अफ वार प्रतियोगितामा अरुणोदय मावि विजयी भएको छ । लिखु गाउँपालिकालाई हराउँदै अरुणोदय माविको टिम विजयी भएको हो । टग अफ वारका विजेताले २० हजार र उपविजेता टोलीले १० हजार नगदसहित शिल्ड पाए ।"
काठमाडौं महानगरले साफको फाइनल खेल कहाँकहाँबाट देखाउँदैछ ?,"काठमाडौं : काठमाडौं महानगरपालिकाले साफ महिला च्याम्पियनसिपको फाइनल खेल लाइभ देखाउने भएको छ। महानगरका अनुसार नेपाल र बंगलादेशबीच आज हुने फाइनल खेल टुँडीखेल, चाबहिल फुटबल ग्राउण्ड र सानो गौचरन (हाँडीगाउँ)मा लाइभ देखाउने भएको हो। साफ वुमन्स च्याम्पियनसिप २०२४ को फाइनल खेलमा आज नेपाली महिला फुटबल टिमले बंगलादेशविरुद्ध प्रतिस्पर्धा गर्दैछ। खेल त्रिपुरेश्वरस्थित दशरथ रंगशालामा हुने साँझ साढे ६ बजे सुरु हुने खेलका लागि एन्फाले भौतिक रुपमा नै बुधबार टिकट बिक्री वितरण गरेको छ। अनलाइनबाट टिकट बिक्री गर्दा समस्या भएको र क्षमताभन्दा बढी बिक्री भएको पाइएपछि एन्फा आफैँले बुधबार बिहानैबाट टिकट बिक्री गरेको हो। फाइनल खेल हेर्नका लागि टिकट लिनका लागि दर्शकहरू रातीदेखि नै लाइनमा लागेका थिए। खेल हेर्न धेरै दर्शकहरू हुने भएकाले महानगरले एलइडी स्क्रिनबाट फाइनल खेलको प्रत्यक्ष प्रसारण गर्ने व्यवस्था मिलाउने जनाएको छ। 'खेलको प्रवर्द्धन, खेलाडी, प्रशिक्षक र व्यवस्थापकको प्रोत्साहनका प्रदर्शन हुने प्रत्यक्ष प्रसारण खेल अवलोकनका लागि आफूलाई पायक पर्ने स्थानमा जानु हुन फुटबल खेलप्रेमी दर्शकहरूलाई अनुरोध गर्दछौँ।'"
ज्योति विकास बैंक र दराजबीच दराजको ११११ अभियानको लागि सम्झौता,"काठमाडौं : ज्योति विकास बैंक र नेपालको अग्रणी अनलाइन बजार दराज केयमु प्रालिबीच बैंकमा खाता रहेका ग्राहकहरूलाई दराजको ११११ अभियानमा छुट प्रदान गर्ने सम्झौता भएको छ। यो योजना कार्तिक २६ गतेदेखि लागू हुनेछ । उक्त सम्झौता पत्रमा बैंकको तर्फबाट मार्केटिङ तथा ब्रान्डिङ प्रमुख कुशल जंग अधिकारी र दराजको डिजिटल भुक्तानी र साझेदारी प्रमुख जोनम भूर्तेलले हस्ताक्षर गरेका हुन्। ज्योति विकास बैंकमा खाता रहेका ग्राहकहरले दराजद्वारा ११११ को अवधिमा अनलाइन सामान खरिद गर्दा डेबिट कार्डमार्फत अग्रिम भुक्तानीमा अधिकतम १५५ र क्रेडिट कार्ड मार्फत अग्रिम भुक्तानीमा अधिकतम २०५ सम्मको छुट प्राप्त गर्न सक्नेछन् । ज्योति विकास बैंकले ग्राहकहरूको सुविधालाई प्राथमिकतामा राख्दै, देशका अन्य विभिन्न व्यवसायहरूसँग निरन्तर सहकार्य गर्दै, ग्राहकहरूलाई विशेष छुट र सुविधा प्रदान गर्दै आइरहेको छ। हालै बैंकले काठमाडौँस्थित   मा बैंकका ग्राहकहरूलाई १५ प्रतिशतसम्मको विशेष छुट प्रदान गर्ने सम्झौता गरेको छ। साथै, बैंकले ""  का देशभरका १७ वटै आउटलेटहरूमा ३० प्रतिशत तथा काठमाडौँस्थित  "" मा २५ र ""  ""मा २२ प्रतिशतसम्मको आकर्षक छुट प्रदान गर्ने सम्झौता पनि गरेको छ । आफ्नो खुद मुनाफाबाट नेपालमा हाल सञ्चालनमा रहेका अन्य बैंक तथा वित्तीय संस्थाहरूले सामाजिक उत्तरदायित्वअन्तर्गत समाजिक कार्यमा गर्ने योगदानभन्दा ५० प्रतिशत बढी रकम छुट्याई समाजप्रति थप उत्तरदायी बनेको यस विकास बैंकले नागरिकको सर्वोत्तम हित सदा उच्च प्राथमिकतामा राखेको छ। यसैगरी बैंकले नवजात शिशुको अकाल मृत्यु रोकथाम र जीवन रक्षा गर्न ४७ वटा बेबी वार्मर उपकरणहरु उपलब्ध गराएको छ। यी उपकरणहरूबाट हरेक वर्ष करिब १७१५ भन्दा बढी शिशुहरूले लाभ लिँदै आएका छन्। ज्योति विकास बैंकले उपत्यका र उपत्यकाबाहिर गरी हाल १२१ शाखा कार्यालय, ३ विस्तारित काउन्टर तथा ७५ वटा एटीएम मार्फत बैंकिङ सेवा उपलब्ध गराउँदै आइरहेको छ ।"
पुटिन र किमजस्ता तानाशाहहरु ट्रम्पले जितेको हेर्न चाहन्छन् : कमला ह्यारिस,"वासिङटन डिसी : अमेरिकामा डेमोक्रेटिक पार्टीकी राष्ट्रपति पदका उम्मेदवार कमला ह्यारिसले चुनावी भाषण दिएकी छिन् । यस क्रममा उनले पूर्व अमेरिकी राष्ट्रपति र रिपब्लिकन पार्टीका उम्मेदवार डोनाल्ड ट्रम्पको बारेमा पनि बोलेकी छन्। उनले भ्लादिमिर पुटिन र किम जोङ उन जस्ता तानाशाहहरुले मात्र ट्रम्पले जितेको हेर्न चाहेको बताइन्। कमला ह्यारिसले भनिन्, 'अमेरिका विश्वमा स्वतन्त्रताको च्याम्पियन रहिरहोस् भनेर म सुनिश्चित गर्नेछु। हामीले माया गरेको देशको लागि लडौं।' ह्यारिसले भीडलाई सम्बोधन गर्दै भनिन्, 'हामी सबै मिलेर ७ दिनमा पाना पल्टाउन सक्छौं। अहिलेसम्म भनिएका कथाहरूको अर्को र उत्कृष्ट अध्याय लेख्न सुरु गर्न सक्छौं।' बीबीसी"
विपद्का बेला उद्धरमा खटिने प्रहरीलाई प्राथमिक उपचारसम्बन्धी तालिम,"वीरगन्ज : प्राकृतिक विपद, दुर्घटनापछि उद्धारमा खटिने मधेस प्रदेशमा कार्यरत ३५ जना सशस्त्र प्रहरीलाई प्राथमिक उपचारक अनुशिक्षण तालिम दिइएको छ । वीरगन्ज हेल्थ केयर हस्पिटलको समन्वयमा बाराको पिलवुवास्थित सशस्त्र प्रहरी बल नेपाल नम्बर ४० रिजर्भ हेड क्वाटरमा आयोजित तालिममा सशस्त्र प्रहरी बलका ३५ जना सुरक्षाकर्मीलाई ८ दिने तालिम दिइएको हो । बाढी पहिरो,भूकम्प,आगलागी जस्ता प्राकृतिक विपद, सडक दुर्घटना तथा आन्दोलन, प्रदर्शन इत्यादीमा घाइतेहरूको उद्धारमा खटिने सशस्त्र प्रहरी बलका सुरक्षाकर्मीलाई प्राथमिक उपचारसम्बन्धी तालिम दिइएको हो। उद्धारका लागि खटिएका सुरक्षाकर्मीले घाइतेहरूलाई अस्पतालसम्म पुर्याउनुअघि घटनास्थलमै तत्काल प्राथमिक उपचार कसरी गर्ने ? ज्यान जाने जोखिमबाट उनीहरूलाई कसरी बचाउने ? लगायतका विषयमा अस्पतालका विशेषज्ञ चिकित्स र स्वास्थ्यकर्मीले तालिम दिएका हुन्। यसका साथै आफनो कार्यक्षेत्रमा कार्यरत रहेकै बेला घाइते वा अकस्मात बिरामी हुने आफ्नै सहकर्मीलाई पनि तत्कालका लागि प्राथमिक उपचार कसरी गर्ने बारेमा पनि उनीहरूलाई तालिम दिइएको वीरगन्ज हेल्थ केयर हस्पिटलका मुटुरोग विशेषज्ञ डाक्टर शाहिद मुर्तुजाले बताए । उनका अनुसार, ८ दिने तालिममा घाउ चोट लागेका घाइतेको मलमपट्टी कसरी गर्ने, अचेत भएकालाई होसमा ल्याउन के के गर्ने ?, ज्वरो, रक्तचाप र मुटुको धड्कन कसरी नाप्ने इत्यादी विषयमा सैद्धान्तिक र व्यवहारिक ज्ञान दिइएको हो । उक्त ८ दिने आवासीय तालिममा मधेस प्रदेशका १० वटै गण, एउटा बाहिनी र एउटा मुख्यालय गरी १२ वटा ईकाईबाट गरी ३५ जना सशस्त्र प्रहरी बलका सुरक्षाकर्मीको सहभागीता रहेको सशस्त्र प्रहरी बल नेपाल नम्बर ४० रिजर्भ हेड क्वाटर पिलवा बाराका गणपति सशस्त्र प्रहरी उपरीक्षक मोहन बहादुर क्षेत्रीले जानकारी दिए । उद्धारमा खटिने सशस्त्र प्रहरीका लागि यस्तो प्रकारको तालिम मधेस प्रदेशमै पहिलो पटक भएको पनि उनले बताए । तालिमको अन्तिम दिन बुधबार आयोजित प्रमाणपत्र वितरण समारोहमा बोल्दै सशस्त्र प्रहरी उपरीक्षक क्षेत्रीले प्राकृतिक विपद वा सडक दुर्घटना भएका बेला उद्धारमा खटिदा र आफ्नो कार्यक्षेत्रमै खटिदाका बखत पनि घाइते र बिरामीको उद्धार गर्ने क्रममा अनेक जटिलताहरू आउने गरेको बताए । त्यसबेला अहिलेको यो तालिमबाट प्राप्त प्राथमिक उपचार सम्बन्धी ज्ञान र सिप निक्कै काम लाग्ने उनले बताए । उनले तालिममा सिकेका सिप र ज्ञान सदुपयोग गर्न तालिम लिएका सशस्त्र प्रहरी बलका सुरक्षाकर्मीलाई आग्रह पनि गरे ।"
"शेन्झाउ१९ मिसन सफल भएको चीनको घोषणा, टोली अन्तरिक्ष स्टेशनमा पुग्यो","बेइजिङ : तीन अन्तरिक्ष यात्री बोकेको चीनको अन्तरिक्ष यान ६ घण्टाको यात्रापछि तियाङगोङ अन्तरिक्ष स्टेशन पुगेको छ । यी युवा अन्तरिक्ष यात्रीहरूमा देशकै पहिलो महिला अन्तरिक्ष इन्जिनियर पनि रहेकी छन्। यो चीनको आफ्नै स्पेस स्टेशन हो। यहाँ अन्तरिक्ष यात्रीहरूले आगामी छ महिनासम्म प्रयोग र अन्तरिक्ष पदयात्रा गर्नेछन्। यी अनुभव र यसबाट प्राप्त जानकारी सङ्कलन गरी सन् २०३० सम्ममा चन्द्रमामा मानव पठाउने चीनको लक्ष्य रहेको छ । चीनले शेन्झाउ१९ अन्तरिक्ष यानको प्रक्षेपण सफल भएको घोषणा गरेको छ। चीनको यी प्रयासलाई हेर्दा अन्तरिक्ष दौडमा आफ्नो प्रतिद्वन्द्वी अमेरिकालाई उछिन्न चाहेको देखिन्छ। करिब दुई वर्षअघि चिनियाँ राष्ट्रपति सी जिनपिङले अन्तरिक्ष उद्योगको विकास गरी चीनलाई अन्तरिक्ष शक्ति बनाउने सपना रहेको बताएका थिए । यस मिसनको पाइलट काई शुजे हुन्। उनी अनुभवी छन् तर अन्य सन् १९९० को दशकमा जन्मिएका अन्तरिक्ष यात्रीहरूको नयाँ पुस्तासँग यात्रा गर्दै छन्। 'उनीहरूको युवा शक्तिले मलाई जवान र अधिक आत्मविश्वास महसुस गराउँछ,' शुजे भन्छन्। बीबीसी"
जलजलाको पर्यटन प्रवर्द्धन गर्न आवासीय पदयात्रा,"रोल्पा : पर्यटकीय स्थल जलजलाको पर्यटन प्रवर्द्धन गर्न आवासीय पदयात्रा सुरू भएको छ। माओवादी केन्द्रका उपमहासचिव एवं पूर्वअर्थमन्त्री वर्षमान पुन अनन्तको नेतृत्वमा रोल्पाको लिवाङदेखि प्रसिद्ध पर्यटकीय स्थल जलजलासम्मको पदथात्रा सुरू भएको छ । उत्कृष्ट पर्यटकीय गन्तव्य जलजला क्षेत्रको प्रवर्द्धनका लागि घुम्न जाऔं जलजला भन्ने नारासहित आवाशीय पदमार्ग सुरु गरिएको हो । सोमबार सदरमुकाम लिवाङबाट हिंडेको करिब सय ५० जनाको टोली राति ओखरेनीमा बास बसेर मंगलबार अपराह्न जलजलाको टाकुरमा पुगेको थियो। टोलीमा नेता पुनसहित पूर्वसभामुख ओनसरी घर्ती, लुम्बिनी प्रदेशका मुख्यमन्त्री जोखबहादुर महरा, लुम्बिनी प्रदेशसभा सदस्य दीपेन्द्र पुन, रोल्पा नगरपालिकाका प्रमुख सुरेन्द्र घर्ती थापासहित १० वटा पालिकाका प्रमुख र उपप्रमुख, जिल्ला समन्वय समिति रोल्पाकी प्रमुख सीता आचार्य, उपप्रमुख कर्मलाल परियार, प्रमुख जिल्ला अधिकारी खिमबहादुर रायमाझी प्रहरी प्रमुख डिएसपी भरत लामा, उद्योग बाणिज्य संघ रोल्पाका अध्यक्ष केशव आचार्यसहित व्यवसायी, सञ्चारकर्मी, साहित्यकार, कलाकारसहित छन् । पदयात्राको व्यवस्थापन रोल्पा नगरपालिकाका साथै थबाङ र सुनछहरी गाउँपालिकाले गर्नेछन् । पूर्वअर्थमन्त्री पुनले जलजलालाई आकर्षक पर्यटकीय गन्तव्यका रुपमा विकास गर्ने तथा स्थानीय उत्पादन वृद्धि, बजार विस्तार र प्रचारप्रसार गर्ने उद्देश्यले पदयात्रा आयोजना गरिएको बताए । आफूहरुको पहलमा सरकारले गत वर्ष जलजलालाई नयाँ पर्यटकीय गन्तव्यका रुपमा समावेश गरेको भन्दै उनले स्वदेशी र विदेशी पर्यटकीय गन्तव्यका रुपमा जलजलालाई स्थापित गर्न आवश्यक पूर्वाधार निर्माणका कामहरु अघि बढिरहेको उल्लेख गरे । सांस्कृतिक सम्पदाको सम्वद्र्धन, स्थानीय उत्पादन वृद्धि, बजार व्यवस्थापन र पर्यटकीय क्षेत्रका रुपमा जलजलाको विकासका लागि पदयात्राले महत्वपूर्ण भूमिका खेल्ने विश्वास गरेको छु, पुनले भने । मंगलबार साँझ जलजलामा विशेष सांस्कृतिक साँझ आयोजना गरिएको थियो । कार्यक्रममा गीत र नृत्य प्रस्तुतिका साथै कविता, गजल र हाइकु बाचन हुने पुनले बताए । यसअघि पदयात्राको पहिलो दिन सोमबार साँझ ओखरेनीमा पनि त्यस्तै कार्यक्रम भएको जानकारी उनले दिए । पदयात्रा बुधबार थबाङ पुगेर समापन हुने उनले बताए । जलजलामा के छ ? जलजला पहाड समुद्र सतहबाट करिब ३ हजार ६ सय मिटरको उचाइमा अवस्थित रमणीय स्थल हो । जलजला थबाङ नगरपालिका, सुनछहरी गाउँपालिका र रोल्पा नगरपालिकाको संगमस्थलका रुपमा रहेको छ । झट्ट हेर्दा तीनै पालिकाको टोपी आकारमा यो रहेको छ । जलजला पुग्नेलाई अन्नपूर्ण, माछापुच्छ्रे, धवलागिरी, नीलगिरि र पुथाजस्ता हिमालको मनोरम दृष्यले लोभ्याउँने गरेको छ । उचाइमा भएका कारण मौसम खुलेका बेला जिल्लाको अधिकांश भूभाग देख्न सकिन्छ । जलजला लोपोन्मुख रेड पान्डाको बासस्थानका रुपमा पनि परिचित छ । जलजलामा चितुवा, भालु, बँदेल, हरिण, घोरल, थार र रतुवाजस्ता जंगली जनावरका साथै डाँफे, मुनाल, कालिज, प्यूरासहित सयौं प्रकारका चराचुरुङ्गी पाइन्छ । यस्तै १४ प्रजातिका लालीगुराँस फुलेर हिउँदमा जलजला दुलही झैं सिँगारिएको हुन्छ । लोपोन्मुख सेतो लालीगुराँस पनि यहाँ पाइन्छ । जलजला पाँचऔले, जटामसी, चिराइतो, सुनगाभा, सुगन्धवाल, दालचिनी, सुनाखरी, पदमचाल, बोजो, कचुर, पुदिना, टिमुरजस्ता बहुमूल्य जडीबुटीको प्राकृतिक भण्डार पनि हो । पछिल्लो समय हिउँ पर्ने समयमा हिउँसँग खेल्न पनि मानिसहरु जाने गरेका छन् । यस्तै त्यहाँको दलदले जमिनमा टेक्न पाउँदा मानिसहरु धेरै रमाउँछन् । ४७ हेक्टर क्षेत्रफलमा फैलिएको जलजलामा घाँसे मैदान पनि छ । जलजलालाई यसअघि गामा भनिन्थ्यो । मगर खाम भाषामा गामाको अर्थ अग्लो लेकको बुकी पाटन भन्ने हुन्छ । आजभोलि गोङ पनि भन्ने गरिएको छ । जलजला जार्नेहरुका लागि भामा गुफा र बराह मन्दिर आकर्षकका रुपमा छ । यहाँ बराहका तीनवटा मन्दिर छन् । ती मन्दिरलाई कैलु बराह, बजु बराह र सहदे बराहका नामले चिन्ने गरिएको छ । जसलाई बराहको उत्पत्तीस्थलसमेत मानिन्छ । मगर खामभाषाबाट जलजलालाई गोङ भनिन्छ । रुकुम, सल्यान, दाङ, प्यूठान, र सुर्खेत छिमेकी जिल्लाहरुबाट मानिसहरु धार्मिक उद्देश्यले त्यहाँ पुग्ने गर्दछन् । वैशाख पूर्णिमा, जेठ पूर्णिमा र श्रावण पूर्णिमा गरी वर्षमा तीनपटक बराहमा मेला लाग्ने गर्दछ । मनोकांक्षा पूरा हुने, परिवार शान्ति र सन्तान प्राप्ति हुने विश्वासमा ती मेलामा भेडा र कुखुराको बली दिने चलन छ ।"
वायुको प्रभाव कायमै : भोलिदेखि भाइटीकासम्म मेघ गर्जनसहित वर्षाको सम्भावना,"काठमाडौं : मौसम पूर्वानुमान महाशाखा भोलिदेखि भाइटीकाको दिनसम्म (चारदिन) मेघ गर्जनसहित हल्का वर्षाको संभावना रहेको जनाएको छ। हाल देशभर पश्चिमी वायुको साथै पहाडी भागमा स्थानीय वायुको आंशिक प्रभाव रहेको बताउँदै विभागले कार्त्तिक १५ देखि १८ गतेसम्म केही स्थानमा मेघ गर्जनचट्याङसहित हल्का वर्षाको संभावना रहेको बताएको हो। यस वर्षको तिहार आजदेखि सुरू भएको छ। कात्तिक १८ गते भाइटीका परेको छ। विभागले बुधबार बुलेटिन प्रकाशित गर्दै तिहारको चतुर्दशी (१५ गते),औंसी (१६ गते), प्रतिपदा (१७ गते र द्वितीया अर्थात् भाइटीका (१८ गते) का दिनहरूमा कोशी,बागमती,गण्डकी र कर्णाली प्रदेशका पहाडी भूभागमा आंशिकदेखि साधारणतया बदली रही थोरै स्थानमा मेघ गर्जनचट्याङसहित हल्का वर्षाको संभावना रहेको जानकारी गराएको हो। साथै देशका उच्च पहाडी तथा हिमाली भूभागका थोरै स्थानहरूमा हल्का हिमपातको संभावना रहेको मौसम पूर्वानुमान महाशाखाले जनाएको छ। महाशाखाका अनुसार उक्त दिनहरूमा अधिकांश स्थानहरूमा अधिकतम तथा न्यूनतम तापक्रम घट्दो क्रममा रहने संभावना छ। विभागका अनुसार आज पहाडी भेगमा आंशिक बदली रही बाँकी क्षेत्रमा मौसम सफा रहेको बताएको छ । विभागका अनुसार आज दिउँसो कोशी, बागमती र गण्डकी प्रदेशका पहाडी भूभागमा आंशिकदेखि साधारणतया बदली रही बाँकी भेगमा मौसम सफा रहने छ । कोशी, बागमती, गण्डकी प्रदेशका पहाडी भागका केही स्थान तथा बाँकी प्रदेशका पहाडी भागका एकदुई स्थानमा मेघगर्जन र चट्याङसहित हल्कादेखि मध्यम वर्षाको सम्भावना रहेको छ । त्यसैगरी,आज राति कोशी, बागमती र गण्डकी प्रदेशका पहाडी भागमा आंशिक देखि साधारणतया बदली रही बाँकी भागमा मौसम सफा रहने छ । कोशी, बागमती र गण्डकी प्रदेशका पहाडी भागका एकदुई स्थानमा मेघगर्जन र चट्याङसहित हल्कादेखि मध्यम वर्षाको सम्भावना रहेको छ ।"
"सेयर बजारमा फेरि गिरावट, कारोबार रकम पनि घट्यो","काठमाडौं : अघिल्लो कारोबार दिन मंगलबार उच्च अंकले बढेको सेयर बजार आज फेरि ओरालो लागेको छ। मंगलबार ४६६९ अंकले बढेको नेप्से परिसूचक आज १४४३ अंकले घटेर २६७७६२ अंकमा पुगेर बन्द भएको हो। नेप्से घटेसँगै कारोबार रकम पनि मंगलबारको तुलनामा घटेको छ। यसदिन ३०५ स्क्रिप्सको १ करोड २० लाख ६९ हजार ८७८ कित्ता सेयर ५ अर्ब ९५ करोड ३९ लाख ५० हजार ७८७ रुपैयाँमा खरिदबिक्री भए। मंगलबार ६ अर्बमाथिको सेयर कारोबार भएको थियो। नेप्से परिसूचक घटेपनि चार कम्पनीको सेयर सकारात्मक सर्किट लेभलमा कारोबार भएको छ। गुराँस लघुवित्त वित्तीय संस्था,मिड सोलु हाइड्रोपावर,अपर स्यांगी हाइड्रोपावर र कुथेली बुखारी स्मल हाइड्रोपावरको सेयर १० प्रतिशतले बढेको हो। यसैगरी सानिमा जिआईसी इन्स्योरेन्सको सेयर ९९२ प्रतिशतले बढ्यो। कारोबार रकमका आधारमा सिईडीबी हाइड्रोपावर डेभलपमेन्ट शीर्षस्थानमा रह्यो। सो कम्पनीको ३४ करोड मूल्य बराबरको सेयर कारोबार भयो। सानिमा जिआईसी इन्स्योरेन्स २६ करोड मूल्य बराबरको सेयर कारोबार गरी दोस्रो स्थानमा रह्यो। यसैगरी सोल्टि होटलको २० करोडको सेयर कारोबार हुँदा नेपाल फाइनान्सको १६ करोड र स्ट्यान्डर्ड चार्टर्ड बैंकको १५ करोड मूल्य बराबरको सेयर कारोबार भयो। कारोबारमा आएकामध्ये ७५ स्टक्सको मूल्य बढ्दा १६४ वटाको घट्यो। बाँकी ५ स्टक्सको मूल्य भने स्थिर रह्यो। आज तीनवटा समूहको परिसूचक बढ्दा अन्यको सूचक नकारात्मक देखिएका छन्। होटल्स एन्ड टुरिजमको २५२,नन लाइफ इन्स्योरेन्सको ०४९ र ट्रेडिङ समूहको उपसूचक ०३२ प्रतिशतले बढ्यो। यसदिन इन्भेस्टमेन्ट समूहको उपसूचक सर्वाधिक १ ४१ प्रतिशतले घट्यो।"
पुनःस्थापना गृहबाट भागे दुई बालिका र एक युवती,"विराटनगर : विराटनगरमा सञ्चालित दीर्घकालीन पुनःस्थापना गृहबाट २ बालिका र १ महिला भागेका छन्। विराटनगर महानगरपालिका४ खार्जीमा रहेको गृहबाट बुधबार बिहानका राति तीनै जना फरार भएका हुन्। प्रहरीका अनुसार सुरक्षाका लागि भनेर गृहमा राखिएका मोरङको पथरीशनिश्चरे नगरपालिकाकी १३ वर्षीया र इलामको इलाम नगरपालिकाकी १५ वर्षीया बालिका तथा धनकुटाको धनकुटा नगरपालिका घर भएकी १९ वर्षीया युवती फरार भएका हुन्। मोरङ प्रहरीका प्रवक्ता डीएसपी वेदप्रकाश जोशीले फरार भएकाको खोजी तीव्र पारिएको बताए। उनका अनुसार सुधार गृहबाट आफूखुसी हिँडेकाहरू दिउँसो ४ बजेसम्म परिवारको सम्पर्कमा समेत पुगेका छैनन्। भागेकाहरूको खोजीका लागि जिल्ला प्रहरी कार्यालय मोरङबाट इन्स्पेक्टर सरोज खनालको नेतृत्वमा टोली परिचालन गरिएको र विभिन्न प्रहरी युनिटसँग समन्वय गरेर खोजी जारी राखिएको जोशीले बताए। कोशी प्रदेश सरकारको सामाजिक विकास मन्त्रालयले दीर्घकालीन पुनःस्थापना गृह सञ्चालन गर्दै आएको छ। घरेलु र लैंगिक हिंसाबाट पीडित भइ भय तथा असुरक्षा महसुस गरिरहेका, आफ्नो घर एवं समाजमा रहेर नियमित जीवनयापन गर्न नसकिरहेका र बेचबिखनदेखि बलात्कार पीडितलगायत अनेक हिसाबले जोखिममा परेका महिला एवं बालिकालाई उद्धार गरेर पुनःस्थापना गृहमा राखिँदै आएको थियो। जोखिममा परेका महिला तथा बालिकालाई उद्धार गरी गृहमा राखेर पूर्णरूपमा सुरक्षित महसुस गराइ आवश्यक मनोसामाजिक परामर्श, कानुनी सहायता तथा जीविकोपार्जन सीपका माध्यमबाट समाजमा पुनः भयरहित ढंगले पुनःस्थापना गर्ने सरकारको उद्देश्य छ। पुनःस्थापना गृहकी प्रमुख सुनीता भट्टराईले भागेका तीनै जना बलात्कारबाट पीडित भएकाहरू रहेको बताइन्। पुनःस्थापना गृहमा अहिले २५ जनालाई राखिएको र अधिकांश बालिकाहरू रहेको जानकारी उनले दिइन्। केही चाहिँ २१२२ वर्षका पनि छन्। अधिकांश बालिकाहरू छन्, उनले भनिन्। भट्टराईका अनुसार गृहमा राखिएकाहरूका ८ जना सन्तानसमेत पुनःस्थापना गृहमा थिए। गृहमा ३ जना महिला सुरक्षा गार्डको व्यवस्था गरिएको छ। महिला सुरक्षा गार्डलाई छलेर रातको समयमा तीनै जना भागेको र प्रहरीसँग समन्वय गरेर खोजतलास गर्ने काम भइरहेको भट्टराईले बताइन्। भागेकाहरूको अवस्था पत्ता लगाउन समस्या भइरहेको उनको भनाइ छ।"
"इजरायलद्वारा उत्तरी गाजामा २ हवाई आक्रमण : ८८ जनाको मृत्यु, अधिकांश महिला र बालबालिका",इजरायलले मङ्गलबार उत्तरी गाजाका दुई क्षेत्रमा हवाई आक्रमण गरेको थियो। उक्त आक्रमणमा ८८ जनाको मृत्यु भएको थियो । समाचार एजेन्सी एपीका अनुसार मृत्यु हुनेमा अधिकांश बालबालिका र महिला रहेका छन् । गाजाको एक अस्पतालका निर्देशकले आक्रमणमा घाइते भएका धेरैको अवस्था गम्भीर रहेको तर लगातार आक्रमणका कारण उचित उपचार नपाएको बताए ।
"स्पेनमा भारी वर्षा, धेरै क्षेत्र डुबानमा",भारी वर्षाका कारण युरोपेली देश स्पेनका धेरै क्षेत्र डुबानमा परेका छन् । भ्यालेन्सिया सहरमा अवस्था गम्भीर रहेको सञ्चार माध्यमहरुमा उल्लेख छ। बाढीमा धेरै जना हताहत भएको भए पनि कतिजनाको मृत्यु भएको भने एकिन विवरण सार्वजनिक भइनसकेको जनाइएको छ। पूर्वी प्रान्त अल्बासेटेमा छ जना हराइरहेका अधिकारीहरूले बताएका छन्। यहाँको जनसंख्या १००० भन्दा कम छ । राहत तथा उद्धार कार्य जारी रहेको र रातभर बाढी प्रभावितलाई बचाउने प्रयास जारी रहेको जनाइएको छ । सामाजिक सञ्जालमा बाढीसँग सम्बन्धित धेरै भिडियो शेयर भएका छन् । जसमा सडकमा सवारीसाधन पानीमा डुबेको देखिन्छ । बाढीमा फसेका सयौं मानिसहरूले रेडियो र टिभी स्टेशनहरूलाई मद्दतको लागि कल गरिरहेका छन्। कोही आफैं बाढीमा फसेका छन् त कोही आफन्तका लागि सहयोगको याचना गरिरहेका छन् । कतिपय क्षेत्रमा आकस्मिक सेवा समेत उपलब्ध छैन । स्थानीय अधिकारी मिलाग्रोस टोलानले स्पेनको सरकारी टेलिभिजनलाई बेपत्ता व्यक्तिहरूको खोजी गर्न ड्रोनको प्रयोग भइरहेको बताए। स्पेनको मौसम एजेन्सीले भ्यालेन्सिया सहरमा दोस्रो उच्च सतर्कता जारी गरेको बताएको छ । भ्यालेन्सियामा सबै स्कूलहरू बुधबारसम्म बन्द छन् र खेलकुद कार्यक्रमहरू स्थगित गरिएको छ। सबै पार्क पनि बन्द गरिएको छ । स्पेनका प्रधानमन्त्री पेड्रो सान्चेजले सामाजिक सञ्जाल एक्समा एक पोस्टमा बेपत्ता व्यक्ति र बाढीबाट भएको क्षतिको रिपोर्ट हेरिरहेका उल्लेख गरेका छन्। सान्चेजले मानिसहरूलाई प्रशासनको सल्लाह पालना गर्न आग्रह गरेका छन्। साथै उनले अनावश्यक यात्रा नगर्न पनि आग्रह गरेका बीबीसी समाचारमा उल्लेख छ ।
सरुवा भएका कार्यालयमा हाजिर नहुने कर्मचारीलाई कारबाही गर्ने मन्त्री गुप्ताको चेतावनी,"काठमाडौं : संघीय मामिला तथा सामान्य प्रशासनमन्त्री राजकुमार गुप्ताले सरुवा गरिएपछि तोकिएको कार्यालयमा हाजिर नहुने कर्मचारीहरूको सूची मन्त्रालयमा तयार भइरहेको बताएका छन्। मन्त्रालयले गरेको सरुवालाई अवज्ञा गर्दै कर्मचारीहरू तोकिएको कार्यालयमा हाजिर नभएको गुनासो बढेपछि उनीहरूको नामावलीसहितको विवरण संकलन थालिएको मन्त्री गुप्ताले बताए। मन्त्रालयमै सञ्चारकर्मीहरूसँगको भेटमा मन्त्री गुप्ताले भने, विवरण संकलनपछि के कति कारणले उनीहरू सम्बन्धित कार्यालयमा हाजिर हुन नसकेका हुन्? त्यसबारे स्पष्टीकरण सोधेर आवश्यक कारबाही गर्ने तयारी भइरहेको छ। हामीले सरुवा गरेर पठाएका धेरैजसो कर्मचारीहरू सम्बन्धित कार्यालयहरूमा हाजिर भइसक्नुभएको छ। तर, केही कर्मचारीले मात्रै विभिन्न बाहानाबाजी गरेर हाजिर गर्नुभएको छैन। उहाँहरूलाई तोकिएको कार्यालयमा हाजिर गर्न हामीले पटकपटक ताकेता पनि गरिरहेका छौं, मन्त्री गुप्ताले भने, अब हामी ताकेता गर्न छोडेर उहाँहरूको विवरण संकलन गरिरहेका छौं। जो जानुभएको छैन उहाँमाथि र जसलाई हाजिर गर्न दिइएको छैन। उहाँहरूको पालिकामाथि पनि कारबाही गर्छौं। खटाइएका कर्मचारीहरूलाई हाजिर गर्न नदिने गाउँपालिका र नगरपालिकामाथि पनि मन्त्रालयले कारबाही गर्ने उनको भनाइ छ। जनताले दैनिकरूपमा सेवा उपभोग गर्ने स्थानीय तहका कुनै पनि कार्यालयमा नगर तथा गाउँपालिका प्रमुख अथवा कर्मचारीहरूबाट हुने कमजोरीमाथि मन्त्रालयले आवश्यक निगरानी गरिरहेको बताउँदै मन्त्री गुप्ताले सुशासनको सबालमा सरकार दृढ रहेको र कसैको दबाब वा प्रभावमा आफू नपर्ने स्पष्ट पारे। गाउँ वा नगरपालिका प्रमुख प्रशासकीय अधिकृतविहीन बन्यो भने जनताले सेवासुविधा नपाउने र जनताको सेवा सुविधाका लागि पनि आफू निर्मम भएर अघि बढ्ने उनले बताए। यद्यपि, कोही कर्मचारीको वास्तविक समस्या रहेको खुलेमा उनीहरूका हकमा सहजीकरण गर्न पनि आफू तयार रहेको उनको भनाइ छ। कर्मचारी नपुग भएको ठाउँमा मन्त्रालयको ध्यान पुगेको भन्दै उनले ब केही महिनाभित्रै सबै स्थानीय तहमा कर्मचारी पठाइसक्ने दाबी दोहोर्याए।"
बाह्रकुने दहको विकासमा लुम्बिनी सरकार,"अर्घाखाँची : दाङको प्रसिद्ध धार्मिकस्थल एवं पर्यटकीय गन्तव्यका रूपमा रहेको बाह्रकुने दहको विकास गर्न चार वर्षअघि लुम्बिनी प्रदेश सरकारले ६ करोड ६ लाख रुपैयाँ बजेट विनियोजन गरेको थियो । दहमा रहेको ताललाई ठूलो बनाउने, जैविक पार्क निर्माण गर्ने तथा मन्दिर निर्माणका लागि विनियोजन भएको रकमले स्थानीयको असहमतिका कारण लक्षित काम हुन सकेन । तर, दुई वर्षसम्म काम सम्पन्न गर्ने गरी चयन भएको योजनाको काम सम्पन्न गर्न पटकपटक म्याद भने थप भइरहेको छ । बाह्रकुने दहमा पर्यटकलाई आकर्षित गर्ने उद्देश्यले चार वर्षअघि छनोटमा रहेको योजनालाई निरन्तरता दिन वर्तमान प्रदेश सरकारले चासो राखेको छ । यहाँ निर्माण हुने भनिएका संरचनाहरूको निर्माणमा भइरहेको ढिलाइबारे लुम्बिनी प्रदेशका मुख्यमन्त्री चेतनारायण आचार्य, उद्योग, पर्यटन तथा यातायात मन्त्री प्रचण्ड विक्रम न्यौपाने, सिँचाइ मन्त्री सीता चौधरीले जानकारी लिन स्थलगत अनुगमनसमेत गरेका छन् । प्रदेश सरकारबाट छनोटमा परेको यो योजनाको काम स्थानीयहरूको विमतिका कारण ढिलाइ बन्दै आएको अवस्था रहेछ, उद्योग, पर्यटन तथा यातायात मन्त्री न्यौपानेले भने, जिल्लामा पर्यटकहरू भित्त्याउन सकिने बाह्रकुने दहको विकासका लागि कसरी काम गर्न सकिन्छ ? कसरी चार वर्षअघि बनेको योजनाअनुसार काम गर्न सकिन्छ ? भन्ने विषयमा छलफलका लागि मुख्यमन्त्रीलाई समेत स्थलगत अनुगमन गराएर समस्याको निकासका लागि पहल गरेका हौं, स्थलगत अध्ययन र छलफलबाट यो कामलाई गति दिने र यो वर्षभित्रै योजना निर्माणको काम सम्पन्न गर्ने सहमति भएको छ । मन्त्री न्यौपानेका अनुसार चार वर्षअघि बनेको योजनाअनुसार दह परिसरमा तालको आकार फैलाउने भन्ने थियो । तर दहको आकार बदलिँदा बाह्रकुनेको ऐतिहासिक महत्त्व नासिने भन्दै स्थानीयले विरोध गर्दै आएका थिए ।त्यसका लागि कानुनी बाटो सहज बनाउने काम सरकारले गर्ने भएको छ । यहाँ स्थानीय स्तरमा विवाद नहुने गरी तपाईंहरूले काम अगाडि बढाउनुस्, मुख्यमन्त्री आचार्यले भने, काम गर्दा आइपर्ने कानुनी जटिलतालाई सरकारले फुकुवा गर्छ । प्रदेशको समृद्धिको प्रमुख आधार भनेकै पर्यटन रहेकाले पर्यटन क्षेत्रको विकासमा कसैले पनि विलम्ब गर्न नहुने उनको भनाइ थियो । निर्माण पक्षले पनि दह परिसरको विकासका लागि बनेको गुरुयोजनाअन्तर्गत यसै वर्षभित्रै काम सम्पन्न गर्ने प्रतिबद्धता व्यक्त गरेको छ ।उद्योग, पर्यटन तथा यातायात मन्त्री न्यौपानेका अनुसार अब यो पर्यटकीय स्थलमा पार्क, मन्दिरसँगै ड्याम निर्माणको काम हुनेछ । डुंगा सञ्चालन गर्ने गरी ड्याम निर्माण हुनेछ भने जंगली जनावर अवलोकन गर्न सकिने गरी पार्क निर्माणको काम यसै वर्ष सम्पन्न गरिनेछ । घोराही१३ मा रहेको बाह्रकुने दह दाङको प्रमुख धार्मिक गन्तव्यमध्येको एक हो । जिल्लाको प्रमुख पिकनिक थलोसँगै धार्मिक महत्त्व बोकेको यो स्थलमा आन्तरिक पर्यटकहरूको भीड रहने गर्दछ । यहाँ माघमा ठूलो मेलासमेत लाग्ने गर्दछ । आन्तरिकसँगै बाह्य पर्यटकलाई समेत भित्त्याउन सकिने गरी यो दह क्षेत्रको विकासका लागि प्रदेश सरकारले योजना बनाएको हो ।"
जीर्ण बनेको ३९ वर्ष पुरानो झोलुङ्गे पुल मर्मत,"हुम्ला : जीर्ण झोलुङ्गे पुल युवाहरूले मर्मत गरेका छन्। सर्केगाड गाउँपालिका४ स्थित मुण्डी गाउँसँग जोडने ३९ वर्ष पहिला निर्माण भएको जीर्ण झोलुङ्गे पुलको महादेव युवा क्लबको सक्रियतामा मर्मत सम्भार गरिएको हो। गाउँपालिकाको केन्द्रमै रहेको झोलुङ्गे पुल जीर्ण अवस्थामा भएपछि सरोकारवालासँग मर्मत सम्भारको लागि बेलाबेला गुहार गरे पनि सुनुवाइ नभएपछि युवाहरू मिलेर मर्मत गरिएको स्थानीय भीमबहादुर सिहंले जानकारी दिए। पूर्वाधार विकास कार्यालय हुम्लालाई मर्मतको लागि बेलाबेला आग्रह गरे पनि सुनुवाइ नभएको उनको भनाइ छ। 'गाउँपालिकासँग मर्मतको लागि बजेट व्यवस्थापन गर्न भनेका थियौं। बजेट छैन भनेर पन्छिए,' उनले भने। मण्डी गाउँ जोड्ने झोलुङ्गे पुल जीर्ण अवस्था भएपछि महादेव युवा क्लब मण्डीले मर्मत सम्भार गरेको युवा क्लबका अध्यक्ष मकर छत्यालले जानकारी दिए। जीर्ण पुलबाट आवतजावत गर्न समस्या भएसँगै युवाहरूको सक्रियतामा मर्मत गरिएको उनले बताए।"
स्थानीय सेवा ऐनमा रहेको त्रुटि सच्याउन कार्यदल गठन,"महोत्तरी : मधेस प्रदेशको स्थानीय सेवा ऐनमा रहेको त्रुटि सच्याउन ६ सदस्यीय कार्यदल गठन भएको छ। मनरा सिस्वा नगरपालिकाका मेयर मोहन पाण्डेयको संयोजनमा कार्यदल गठन गरिएको हो। कार्यदलमा धनगढीमाई नगरपालिकाका उपमेयर संगिता कुमारी चौधरी, जनकनन्दनी गाँउपालिकाका उपमेयर कमला सहगल, अकबर अंसारी सदस्य छन्। स्थानीय सरकारले करार तथा ज्यालादारीका कर्मचारी राख्न नसक्ने, दण्ड र सजायको अधिकार स्थानीय सरकारलाई नभएर प्रदेश सरकारको हुने र स्थानीय तहका कर्मचारीको सरुवा स्थानीय सरकारको सहमति बिनै प्रदेश सरकारले गर्नेलगायतका विषयमा त्रुटि रहेको प्रदीप कुमार यादवले बताए। उनले नेपालमा रहेका तीन तहकै सरकारको सरकारको जिम्मेवारीबारे संविधानमा स्पष्ट उल्लेख भएको बताए। यति हुँदाहुँदै स्थानीय सरकारको जिम्मेवारी र अधिकार प्रदेश सरकारले कुण्ठित गरेको उनको आरोप छ।"
"संघीयता,लोकतन्त्र र गणतन्त्रलाई बाधा पुग्ने गरी संविधान संशोधन हुँदैन : ईश्वर पोखरेल","काठमाडौं : नेकपा एमालेका वरिष्ठ उपाध्यक्ष ईश्वर पोखरेलले संघीयता, लोकतन्त्र र गणतन्त्रलाई बाधा पुग्ने गरी संविधान संशोधन नगरिने स्पष्ट पारेका छन्। बुधबार बिराटनगर बिमानस्थलमा सञ्चारकर्मीसँग कुरा गर्दै वरिष्ठ उपाध्यक्ष पोखरेलले एमाले र नेपाली कांग्रेसबीच संविधान संशोधनका विषयवस्तु र प्रक्रियाबारे छलफल भइरहेको भन्दै मुलुकको उपलब्धीलाई बाधा पुग्नेगरी संविधान संशोधन नगरिने बताएका हुन्। उनले संविधान सहमतिको दस्तावेज भएकाले यसलाई सबैको सहमतिमा संशोधन गरिने बताए। उनले सहकारी ठगी प्रकरणमा संसदीय छानबिन समितिले दिएको प्रतिवेदनको आधारमा सबैलाई कारवाही गर्नुपर्ने जिकिर गर्दै कसैप्रति पूर्वाग्रह नराखिएको बताए । सहकारी ठगी प्रकरणमा नयाँ पार्टीको व्यवहार लोकतन्त्र अनुकूल नदेखिएको उनको भनाइ छ । पोखरेलले मीन बहादुर गुरुङले दिएको जग्गा पारदर्शी रुपमा पार्टीले ग्रहण गरेको र अदालती प्रक्रियामा गइसकेकोले अदालतको निर्णयलाई हेरेर अघि बढ्ने बताए। गुरुङ एमालेको शुभचिन्तक भएकाले अपारदर्शी ढंगले कुनै काम नभएको उनको भनाइ छ।"
उत्तर कोरियाले १० हजार सैनिक रूस पठायो,वासिङ्टन : उत्तर कोरियाले १० हजार सैनिक रूसमा तालिमका लागि पठाएको र सम्भवतः केही सातामै युक्रेनविरुद्ध लड््ने सम्भावना रहेको अमेरिकाले जनाएको छ । उत्तर कोरियाले ठूलो संख्यामा सैनिक पठाउँदा महत्वपूर्ण सुरक्षा खतरा उत्पन्न भएको दक्षिण कोरियाको भनाइ छ । दक्षिण कोरियाले लामो समयदेखि आणविकसशस्त्र उत्तर कोरियाले मस्कोलाई किएभविरुद्ध लड््न हतियार पठाएको आरोप लगाउँदै आएको छ । उत्तर कोरियाली नेता किम जोङ उनले रुसी राष्ट्रपति भ्लादिमिर पुटिनसँग जुनमा पारस्परिक रक्षा सम्झौतामा हस्ताक्षर गरेपछि प्योङयाङले ठूलो संख्यामा सैनिक तैनाथ गर्न थालेको दक्षिण कोरियाको आरोप छ । उत्तर कोरियाले भने सैनिक पठाएको अस्वीकार गरेको छ । यद्यपि गत साता पहिलो टिप्पणीमा उत्तर कोरियाली उपविदेशमन्त्रीले यस्तो तैनाथी भएमा यो अन्तर्राष्ट्रिय कानुन अनुरूप हुने बताएका थिए ।
"नेपाल  बंगलादेशबीचको फाइनल हेर्न टिकट काट्नेको बिहानैदेखि घुइँचो , पानीका बोतल समेत लैजान नपाइने",काठमाडौं : दक्षिण एशियाली फुटबल महासंघ (साफ) महिला च्याम्पियनसिप २०२४ को फाइनलमा आज बंगलादेश र नेपाल भिड्दैछन् । खेल त्रिपुरेश्वरस्थित दशरथ रंगशालामा हुने साँझ पौने सात बजे सुरु हुनेछ । खेलका लागि एन्फाले भौतिक रुपमा नै बुधबार टिकट बिक्री वितरण गरेको छ । अनलाइनबाट टिकट बिक्री गर्दा समस्या भएको र क्षमताभन्दा बढि बिक्री भएको पाइएपछि एन्फा आफैले बुधबार बिहानैबाट टिकट बिक्री गरेको हो । फाइनल खेल हेर्नका लागि टिकट लिनका लागि दर्शकहरू रातीदेखि नै लाइनमा लागेका थिए । जावलाखेल खेल मैदान र भद्रकालीको स्थिति आर्मी हेडक्वाटर पछाडि सयौं दर्शकहरू टिकट काट्नका लागि लाइन बसेका थिए । फाइनल खेलमा सुरक्षालाई ध्यानमा राख्दै एन्फाले केहि वस्तु दशरथ रंगशाला भित्र लान निषेध गरेको छ । प्रहरीले लाइनमा लागेका दर्शकलाई माइकिङ गरेर दशरथ रंगशाला प्रवेश प्रतिबन्धित सामग्रीका बारेमा जानकारी गराएका थिए । फाइनल खेलमा पानीको बोतल समेत निषेध गरिएको छ ।
आज काग तिहार मनाइँदै,"काठमाडौं : कात्तिक कृष्ण त्रयोदशीका दिनमा मनाइने काग तिहार पर्व आज बिहान यमराजको दूतका रूपमा कागलाई मीठामीठा चिजबीज खान दिएर मनाइँदैछ। यमराजले लोकको खबर कागका माध्यमबाट थाहा पाउने भएकाले कागलाई यमदूतका रुपमा मान्ने शास्त्रीय विधान रहेको छ। कागले यमराजसमक्ष राम्रो खबर लगिदियोस् भनेर आजका दिन कागलाई पूजा आराधनासहित मीठामीठा खान दिई खुसी पार्ने गरिएको हो। लोक व्यवहारमा काग घरमा आई कराएमा शुभ बोल, शुभ बोल भनी भन्ने प्रचलनसमेत रहेको छ। काग घर वरपर आई कराएमा उसले केही खबर लिएर आएको विश्वाससमेत गर्ने गरिन्छ। काकेन दधि भक्षितम्अर्थात् कागलाई दही भात मीठो लाग्ने भएकाले आजको दिन कागलाई दही भात खुवाएमा यमराजसमक्ष राम्रो सन्देश लगिदिने भएकाले कागलाई दही भात खुवाउने प्रचलन रहिआएको छ। यस अवसरमा कागेश्वरी मनोहरा नगरपालिका वडा नं १ स्थित कागेश्वरी महादेव मन्दिरमा आज विशेष पूजा आराधना हुने गर्छ। यसैगरी हनुमानढोकास्थित कागेश्वरी मन्दिरमा पनि कागको विशेष पूजा आराधना गरिन्छ। दुष्कर्म गर्नेलाई यमराज भएर दण्ड दिने र सत्कर्म गर्नेलाई धर्मराज भएर रक्षा गर्ने विश्वाससित पनि तिहार पर्व गाँसिएको छ। यम यातनाबाट मुक्तिका लागि परिवारका सबै सदस्यका नाममा यम दीपदान गर्ने क्रम भने शनिबार साँझदेखि नै सुरु भएको छ। यम दीपदान दक्षिण फर्काएर गर्नुपर्ने वैदिक सनातन शास्त्रीय विधि रहेको छ। यमदीप दान गरे यमयातनाबाट मुक्ति पाइने शास्त्रीय मान्यता छ। बडा दसैंको १५ दिनपछि सुरु हुने तिहारको पहिलो दिन कागको पूजा गरिन्छ। तिहारका पाँच दिन क्रमशः काग, कुकुर, गाई (लक्ष्मी), गोरु (गोवद्र्धन) र अन्तिम दिन कार्तिक शुक्ल पक्षको द्वितीया तिथिमा भाइटीका लगाएर मनाइने भएकाले यसलाई यमपञ्चक पनि भनिन्छ । पाँच दिन मनाइने काग, कुकुर, गाई (लक्ष्मीपूजा), गोरु (गोवर्द्धनपूजा) र भाइटीकाबारे हिन्दु धर्मशास्त्रमा वर्णन गरिएको छ। यसवर्ष सूर्य ग्रहण लाग्ने भएकाले लक्ष्मी पूजा सोमबार परेको छ। भाइटीकाका दिन दिदीबहिनीले दाजुभाइलाई विधिपूर्वक पूजाआजा गर्ने र सप्तरंगी टीकाका साथै कहिल्यै नओइलिने मखमली फूलको माला लगाइदिने चलन छ। दाजुभाइले पनि दिदीबहिनीलाई दानदक्षिणा एवं वस्त्र आदि दिने गरिन्छ। हिन्दू धर्मशास्त्रअनुसार सूर्यका छोरा यमराजले आफ्नी बहिनी यमुनाको निम्तो स्वीकार गरी बहिनीका घरमा गई पाँच दिनसम्म बिताएकाले तिहारलाई यमपञ्चक भनिएको हो। शास्त्रअनुसार बहिनीको घरमा रहँदाबस्दा उनको सत्कारबाट प्रसन्न भई यमराजले बहिनी यमुनालाई वर माग भनेका थिए। यमुनाले हरेक वर्ष आजकै दिन भेट्न आउनुपर्ने, दिदीभाइ र दाजुबहिनीको प्रेम र सद्भाव सदा अटल रहनुपर्ने साथै दाजुभाइको आयु, कीर्ति सदा उच्च हुनुपर्ने वरदान मागेकी थिइन्। यमराजले तथास्तु भन्दै मन, वचन र कर्मले शुद्ध चित्त बनाएर भ्रातृपूजा गर्ने र गराउनेको सदा उन्नति हुनेजस्ता वर दिएका थिए।"
परराष्ट्र सचिव लम्साल बेल्जियमका लागि राजदूत अनुमोदन,"काठमाडौं : परराष्ट्र सचिव सेवा लम्साल बेल्जियमको राजदूतमा अनुमोदन भएकी छन्। बुधबार बिहान बसेको संसदीय सुनुवाइ समितिको बैठकले उनलाई बेल्जियमका लागि राजदूत अनुमोदन गरेको हो। साउन ३२ गते मन्त्रिपरिषद् बैठकले उनलाई बेल्जियमको राजदूतमा सिफारिस गरेको थियो। सरकारले राजदूत पदमा सिफारिस गरेपछि लम्सालको संसदीय सुनुवाईका लागि भाद्र ५ गते परराष्ट्र मन्त्रालयले समितिमा पत्र पठाएको थियो । समितिमा लम्सालविरुद्ध एउटा उजुरी प्राप्त भएको थियो । समितिमा लम्सालको सुनुवाइ गरेपछि योग्यता, क्षमता र अनुभवका आधारमा सर्वसम्मतले उनको नाम अनुमोदन गरिएको समिति सदस्य पशुपति शम्शेर जबराले जानकारी दिए। अनुमोदन अघि उनले बैठकमा आफ्नो कार्ययोजना पेस गरेकी थिइन्। सो क्रममा उनले दुई देशको सम्बन्ध विस्तारका साथै बहुपक्षीय फोरमहरूमा नेपालको राष्ट्रिय हितको संरक्षण, प्रवर्द्धनमा सक्रिय र प्रभावकारी भूमिका निर्वाह गर्ने बताएकी थिइन्। त्यस्तै उनले वैदेशिक लगानी भित्राउने, नेपालको हवाई क्षेत्रलाई इयुको कालोसूचीबाट हटाउने लगायतका पहल गर्ने समेत धारणा राखिइन्। संसदीय सुनुवाइ समितिले लम्साललाई अनुमोदन गरेसँगै राष्ट्रपतिले राजदूत नियुक्त गर्ने बाटो खुलेको छ ।"
आज नेपाल र बंगलादेश साफ च्याम्पियनसिपको उपाधिका लागि भिड्दै,"काठमाडौं : नेपाली राष्ट्रिय महिला फुटबल टोलीकी कप्तान एन्जिला तुम्बापो सुब्बाले दक्षिण एसियाली फुटबल महासंघ (साफ) महिला च्याम्पियनसिपको उपाधि घरमै राख्ने लक्ष्यका साथ मैदान उत्रिने बताएकी छन्। साविक विजेतासमेत रहेको बंगलादेशसँगको बुधबार हुने फाइनल अघि आयोजना गरिएको प्रिम्याच कन्फरेन्समा बोल्दै एन्जिलाले यस पटक उपाधि घर बाहिर जान नदिने अभियानसहित मैदान उत्रिने बताएकी हुन्। हामीले अहिलेसम्म साफ च्याम्पियनसिपको उपाधि जित्न सकेका छैनौं। विगतमा पटक पटक भारत तगारो बन्दै आएकोमा गत संस्करणमा बंगलादेशसँग पराजित भएका थियौं, एन्जिलाले भनिन्, यस पटक जसरी पनि उपाधि घरमै राख्ने अभियानसहित मैदान उत्रिने छौं। उनले बुधबार हुने फाइनल खेल पनि जित्न नसकेमा नेपालले उपाधिका लागि अझै ८१० वर्ष कुर्नुपर्ने बताइन्। अहिले हामीलाई सुवर्ण अवसर छ। हामी लयमा छौं। यस पटक पनि उपाधि जित्न सकेनौं भने अझै ८१० वर्ष पर्खनु पर्ने हुन्छ, कप्तान एन्जिलाले भनिन्, त्यसैले जसरी पनि उपाधि जित्ने लक्ष्यका साथ मैदान उत्रिने छौं। हामीले पाँच पटक उपविजेतामा चित्त बुझायौं। यस पटक भने उपाधि घरमै राख्छौं। यसैगरी नेपाली टोलीका मुख्य प्रशिक्षक राजेन्द्र तामाङले फाइनलमा विगतका गल्ती नदोहोर्याउँदै उपाधि जित्ने बताए। पाँच पटक फाइनल खेले पनि अहिलेसम्म हामीले उपाधि जित्न सकेका छैनौं। त्यसैले यस पटक जसरी पनि उपाधि जित्ने अभियान बनाएका छौं। खेलाडीमा पनि आत्मविश्वास भरिएको छ, मुख्य प्रशिक्षक तामाङले भने, यसका लागि विगतमा गरेका गल्ती दोहोर्याउनु हुँदैन। उनले बंगलादेश बलियो टोली भए पनि फाइनलका लागि आफूहरू पनि तयार रहेको बताए। बंगलादेश बलियो टोली हो। तर, हामीलाई बंगलादेशको खेल्ने शैली राम्रोसँग थाहा छ। त्यही अनुरुप रणनीति बनाउँछौं। घरेलु समर्थकको साथ पनि रहने भएकाले उपाधि जित्नैका लागि खेल्छौं प्रशिक्षक तामाङले भने। बंगलादेशका प्रशिक्षक पिटर बटलरले फाइनल खेल निकै प्रतिस्पर्धात्मक हुने बताए। हामी साविक विजेता हौं। त्यसैले सबैभन्दा ठूलो चुनौती हामीलाई छ। त्यसैले फाइनल खेल रोचक र रोमाञ्चक हुनेछ, प्रशिक्षक पिटरले भने, हामी राम्रो फुटबल खेल्छौं। विपक्षीलाई पनि सम्मान गछौं। यसैगरी कप्तान सविना खातुनले पछिल्लो समय बंगलादेशको टिम बलियो रहेको र प्रदर्शनमा पनि सुधार आए पनि फाइनलमा गाह्रो हुने बताइन्। नेपाल निकै बलियो प्रतिद्वन्द्वी हो। अघिल्लो संस्करणभन्दा यस पटक नेपालको खेल निकै उत्कृष्ट छ। त्यसैले नेपालसँग फाइनल खेल्न हामीलाई सजिलो छैन, उनले भनिन्, हाम्रा युवा खेलाडीले पनि राम्रो खेलिरहेका छन्। समग्र टिम नै उच्च लयमा छ। त्यसैले हाम्रो सम्पूर्ण ध्यान उपाधिमै हुनेछ। सातौं संस्करणको साफ च्याम्पियनसिपको फाइनल खेल बुधबार त्रिपुरेश्वरस्थित दशरथ रंगशालामा हुँदैछ। सेमिफाइनलमा नेपालले भारत र बंगलादेशले भुटानलाई पाखा लगाउँदै फाइनल यात्रा तय गरेका हुन्। निकै विवादित बनेको खेलमा घरेलु टोली नेपालले पाँच पटकको विजेता भारतलाई टाइब्रेकरमा ४२ गोलले पराजित गर्दा बंगलादेशले भने भुटानलाई ७१ गोलले हराउँदै फाइनलमा स्थान बनाएका थिए। नेपाल र बंगलादेश साफ च्याम्पियनसिपको उपाधिका लागि दोस्रो पटक आमनेसामने हुन लागेका हुन्। नेपालमै भएको अघिल्लो संस्करणमा घरेलु टोलीलाई ३१ गोलले हराउँदै बंगलादेशले उपाधि जितेको थियो। यो पनि पढ्नुहोस साफ च्याम्पियनसिप : उपाधिका लागि नेपाल र बंगलादेशले प्रतिस्पर्धा गर्ने नेपाल र बंगलादेशबीच हुने फाइनल खेलको टिकट एन्फाले बिक्री गर्ने बंगलादेशलाई हराएर इतिहास रच्ने दाउमा नेपाल, भोलि ६:३० मा हुनेछ फाइनल ब्याटल"
एनसेल फाउन्डेसनले गर्यो बाढी पीडित बालबालिकालाई शैक्षिक सामग्री र राहत वितरण,"काठमाडौं : एनसेल फाउन्डेसनले बाढीका कारण डुबानमा परि प्रभावित भएका बागमति नदी,बल्खु क्षेत्र आसपासका ५०० जना बालबालिकालाई शैक्षिक सामाग्री वितरण गरेको छ । व्यावसायिक सामाजिक जिम्मेवारी (सीएसआर) अन्तर्गत विपद् प्रतिकार्य योजना अनुरुप कर्मयोग फाउन्डेसनसँगको सहकार्यमा यो सहयोग प्रदान गरेको हो । गत असोज ११ र १२ गते परेको अविरल वर्षाले निम्त्याएको बाढीले नदी किनारको बल्खु क्षेत्र डुबानमा परेको थियो । यसले गर्दा सो क्षेत्रका विद्यार्थीहरूले आफ्ना शैक्षिक सामग्री गुमाएका थिए। सीएसआरअन्तर्गत विपद् तयारी तथा प्रतिकार्यलाई एनसेलले प्राथमिकतामा राख्दै आएको छ । यसै अनुरुप एनसेल फाउन्डेसनले बाढीपहिरोले असर गरेको काभ्रेको पनौती, रोशी र सर्लाहीको चक्रघट्टाका पीडित परिवारलाई राहत वितरण गरेको छ । फाउन्डेसनले रोशी गाउँपालिकाका वडा ७, ८ र ११ का २१५ परिवारलाई राहत वितरण गरेको छ । यसैगरी पनौती नगरपालिकाका प्रभावित वडा ७ र ८ का ७० परिवारले राहत सहयोग प्राप्त गरेका छन् । बाढी प्रभावित चक्रघट्टा गाउँपालिका वडा ४ का ५० परिवारलाई पनि फाउन्ड्सनले हालै मात्र राहत वितरण गरेको छ । यसअघि एनसेल फाउन्डेसनले ललितपुरको गोदावरी नगरपालिकाका बाढीपहिरोले धेरै क्षति पुर्याएका वडा ४, ७, ८, १० र १३ का करिब २०० परिवारलाई आवश्यक राहत सामग्री वितरण गरेको थियो । यसरी फाउन्डेसनले हालसम्म ५३० भन्दा बढि घरपरिवारलाई राहत सामाग्री वितरण गरिसकेको छ । 'विगतमा पनि बाढी, पहिरो, भुइँचालो, कोभिड जस्ता विपद्मा प्रतिकार्य स्वरुप हामीले यथासक्य सहयोग र साथ दिएका छौं,'एनसेलकी कर्पोरेट कम्युनिकेसन्स एण्ड सीएसआर हेड,'विशाखा लक्ष्मी खड्काले भनिन् ,यस्तो संकटको समयमा हामीले समुदायलाई साथ दिनु हाम्रो कर्तव्य हो र हामी आफ्नो कर्तव्य पालना गर्न प्रतिबद्ध छौं ।' एनसेल फाउन्डेसनका यी पहलहरूले संकटको समयमा सहानुभूति र एकताको महत्वलाई पुनः पुष्टि गरेको छ । वितरण गरिएका राहत सामग्रीमा खाद्यान्नका सामाग्री, हाइजिन किट, ब्याल्ङ्केटलगायतका सामानहरू रहेका थिए । फाउन्डेसनले गोदावरीमा कर्मयोग फाउन्डेसनसँगको सहकार्य र अन्य स्थानका हकमा भोलेन्टिर कर्प नेपालको सहकार्यमा एनसेलका कर्मचारीहरूसहित प्रभावित वडाहरूमा पुगेर पीडित परिवारका उपस्थित सदस्यहरूलाई राहत सामग्री वितरण गरेको हो । एनसेलले सीएसआर परियोजनाहरू सञ्चालन गर्न आफ्नो १९औं वार्षिकोत्सवको अवसरमा गत महिना एनसेल फाउन्डेसनको घोषणा गरेको हो । कम्पनीले सीएसआरअन्तर्गत स्वास्थ्य, शिक्षा, वातावरण, विपद् तयारी तथा प्रतिकार्यलगायतका क्षेत्रमा सामाजिक कार्यहरु गर्दै आएको छ । कम्पनीले देशभर विभिन्न सामाजिक कार्यहरूरुमा २ अर्ब भन्दा बढि योगदान गरेर प्रत्यक्ष, अप्रत्यक्ष रुपमा १ करोड ३० लाख भन्दाबढिलाई लाभ प्रदान गरिसकेको छ ।"
"उजाड बन्न थाले डाँडाकाँडा, बाँझो हुँदै गयो जमिन","वीरेन्द्रनगर : भौगोलिक कठिनाइ मात्र छैन, प्राकृतिक स्रोत साधनले सम्पन्न पनि छ, कर्णाली। जल, जडिबुटी, जमिन र जंगल प्रकृतिका वरदान हुन, कर्णाली विकास र समृद्धिका आधार हुन्। तर, प्राकृतिक विपत्ति र जलवायु परिवर्तनका कारण कर्णालीमा नयाँनयाँ समस्या देखा पर्दै छन्। मानव जीवन थप कष्टकर बन्दै छ। कात्तिक लाग्यो कि, कर्णालीका डाँडाकाँडा हिँउले सेताम्ये हुन्थे। छङछङ गर्दै नदीनाला बग्थे। तर, केही वर्षयता हिउँ पर्न कम हुँदै गएको छ। डाँडाकाँडा नाङ्गा हुन थालेका छन्। खोलानाला सुक्दै गएका छन्। खेतीबालीमा नयाँनयाँ रोग देखा पर्न थालेका छन। बहुमुल्य जडिबुटी लोप हुँदै गएका छन्। लामखुट्टे गाउँगाउँ पुगेपछि रोगब्याधी बढन थालेको छ। बाढी पहिरो, आगलागी, खडेरी जस्ता प्राकृतिक विपत्तका घटना बढ्दै गएका छन्। जसका कारण, यहाँको जनजीवन प्रत्यक्ष प्रभावित हुँदै गएको छ। कृषि क्षेत्र, धेरै प्रभावित कर्णालीको दैलेख, जाजरकोट र सुर्खेतमा सबैभन्दा बढी सुन्तला उत्पादन हुन्छ। तर, केही वर्षयता सुन्तलाका दाना फुट्ने नयाँ समस्या देखिन थालेको छ। प्रदेश कृषि मन्त्रालयका अनुसार बोटमा लटरम्म सुन्तला फल्ने गरे पनि टिप्ने बेला दानाहरू फुट्ने समस्या देखिन थालेको हो। यस्तै मकैमा फौजी तथा तरुलमा किरा लाग्ने, धानको डाँठ सेतो भएर सुक्ने, गोलभेँडाको दानाभित्र कालो भएर कुहिने जस्ता समस्या बढिरहेका छन्। समयमा वर्षा नहुने, भइहाले ठूलै क्षति गर्ने, तापक्रम बढ्दा कृषि क्षेत्रका विभिन्न प्रजातिका रोगहरू देखिने गरेका छन्। नयाँनयाँ समस्याका कारण कर्णाली कृषिमा आत्मनिर्भर बन्न कठिन देखिएको छ। मन्त्रालयमार्फत रैथाने बाली प्रबद्र्धन, भकारो सुधार, प्लास्टिक घरमा नगदेबाली खेती जस्ता जलवायु अनुकूलनका प्रयासहरू भइरहे पनि समस्या सुल्झिएका छैनन्। प्रदेश कृषि मन्त्रालयका अनुसार प्रदेशमा खाद्य सुरक्षाको समस्या कायमै रहेको बेला कृषि उत्पादन घट्दा थप समस्या आउने देखिन्छ। प्रदेशको भूमि व्यवस्था, कृषि तथा सहकारी मन्त्रालयका सचिव टीकाराम थापाका अनुसार नयाँनयाँ समस्याका कारणा कृषि उत्पादन घट्दो क्रममा छ। कर्णालीमा जिल्लाअनुसार फरकफरक जातका बाली, फलफूल र पशुपालन गरिन्छ, थापाले भने, जलवायुको प्रत्यक्ष प्रभावका कारण कृषि बालीहरूमा देखिने नयाँ खालका रोगहरूले उत्पादनमा कमी आईरहेको छ। हरेक वर्ष नयाँ खालका रोगका कारण कर्णालीको कृषि उत्पादनमा चुनौती थपिँदै गएको छ। कर्णालीको क्षेत्रफल २५ लाख २५ हजार २७५ हेक्टर हो। खेतीयोग्य जमिन ८ दशमलव ५ प्रतिशत अर्थात् २ लाख १६ हजार ८ सय ८० हेक्टर मात्रै छ। ८२ हजार ४ सय ५९ हेक्टर खेती योग्य जमिनमा खेतीपाती छैन, अर्थात् बाँझो छ। जलवायु परिवर्तनका कारण लोप हुने अवस्थामा पुगेको कर्णालीको रैथाने बाली चिनो जलवायु परिवर्तनका कारण उत्पादनमा हस हुँदै गएपछि गाउँबाट बसाइँसराइ गर्ने क्रम बढ्दै गएको छ। कालीकोटको तिलागुफा नगरपालिका प्रमुख शंकरप्रसाद उपाध्यायले भन्छन्, पानीका मुहान सुक्दै गएका छन्। बर्खामा मूल फुट्ने गरेका स्थानमा पनि आजभोलि पानी आउन छोडेको छ। पानीका मूल सुकेपछि पिउनेदेखि सिँचाइको अभाव हुँदै गएको छ। जसका कारणा उत्पादनमा कमी आएपछि किसानहरूले नयाँ बिउको खोजी गर्न थालेका छन्। कतिपय गाउँहरूमा मानिसहरूले आफ्नो परम्परागत कृषि उत्पादनको विकल्प खोज्ने र कतै बसाइँसराइ गर्ने पनि समस्या छ। मध्यपश्चिम विश्वविद्यालयका डिन डा सुदीप ठकुरी जलवायु परिवर्तनका कारण कर्णालीका खोलामा पानीको मात्रा घट्दै गएको बताउँछन्। पछिल्लो अध्ययनअनुसार कर्णालीका खोला नालामा ८ प्रतिशतले पानी कम बग्ने गरेको र २५ प्रतिशत पानीका मुहान सुकेको देखिएको उनको भनाइ छ। जसका कारण सिँचाइमा समस्या हुँदा खेती योग्य जमिन पनि बाँझो छ। समग्र प्रदेशमा खाद्य संकट पनि बढाएको छ। ठकुरी भन्छन्, तापक्रमको प्रवृत्ति बढ्दो छ। अधिकतम तापक्रमको प्रवृत्ति न्यूनतम तापक्रमभन्दा बढी छ। प्रिमनसुनमा अधिकतम तापक्रमको प्रवृत्ति उल्लेखनीय रूपमा बढी हुने गरेको छ। वर्षा ४ दशमलव ९१ मिमी वर्ष घट्दो प्रवृत्तिमा रहेको छ। खैरो चामल, गहुँ र जौको उत्पादनमा कमी हुँदै गएको छ। ठकुरीका अनुसार जलवायु परिवर्तनले खाद्यबाली र कृषि क्षेत्रमा कस्तो खालको प्रभाव परेको छ भनेर वैज्ञानिक रूपमा अध्ययन गरिएको छैन, तथ्यांक पनि छैन। तापक्रम र वर्षाको चक्रमा परिवर्तन भइरहेको छ, ठकुरी भन्छन्, पानी पर्ने समय परिवर्तन हुनासाथ त्यसले उत्पादनमा असर गर्छ। एउटा अध्यनले के देखाउँछ भने तापक्रम एउटा सीमित मात्रामा हुनुपर्छ। जस्तो धान फुल्ने समयमा तापक्रममा परिवर्तन भयो भने त्यसले उत्पादन र गुणस्तरमा असर गर्छ। विशेष गरी कर्णाली क्षेत्र पहिलेदेखि नै खाद्यसुरक्षामा कमजोर छ। यहाँ भएको उत्पादनले हामीलाई पुगिरहेको छैन। बाहिरबाट आयात गर्नुपर्ने अवस्था छ। मध्यपश्चिम विश्वविद्यालयका डिन ठकुरी जलवायु परिवर्तनले केही सकाारात्मक प्रभाव पनि परेको बताउँछन्। तापक्रम बढ्दै जाँदा हिमाली क्षेत्रमा पनि तरकारी खेती हुन थालेको छ, उनी भन्छन्, हिमाली जिल्लामा धानको उत्पादन हुने क्षेत्र पनि विस्तार हुँदै गएको छ। त्यसैले यसका केही सकारात्मक पक्ष पनि छन्। बाढीपहिरोको समस्या पनि उस्तै कर्णालीमा विगत ८ वर्षको अवधिमा बाढी र पहिरोका घटना निकै बढेका छन्। जथाभावी गरिने विकास निर्माण र जलवायु परिवर्तनकै कारण बाढी र पहिरोको समस्या पनि बढेको जलवायु विज्ञहरूको भनाइ छ। प्रदेश प्रहरी कार्यालयको तथ्यांकअनुसार ०७३ सालदेखि ०८१ असोजसम्म ६ हजार ७ सय ६३ वटा बिपद्का घटना भए। ५ सय ९२ जनाको मृत्यु भयो। १ हजार १ सय ३८ जना घाईते भए भने ५३ जना बेपत्ता छन। ४ हजार ९ पशुपन्छीको क्षति भयो। करोडौंँको धनमालको क्षति भयो। यसैगरी, हरेक वर्ष बिपद्बाट ज्यान गुमाउनेको संख्या बढ्दै गएको छ। प्रदेश प्रहरी प्रमुख जनक भट्टराईका अनुसार ०७३ सालमा कर्णालीमा बिपद्बाट १६ जनाले ज्यान गुमाए। ५७ जना घाइते भए। ०७४ मा ३७ जनाको मृत्यु भयो। ८१ जना घाइते भए। ०७५ मा ५६ जनाको बिपद्बाट मृत्यु भयो भने, ४८ जना घाइते भए। ०७६ मा ४१ जनाको मृत्यु भयो भने, ८६ जना घाइते भए। ०७७ सालमा ८५ जनाको ज्यान गयो। १ सय ७ जना घाइते भए। ०७८ मा ६८ जनाको मृत्यु भयो। ७३ जना घाइते भए। ०७९ मा ७२ जनाको मृत्यु भयो भने, १ सय २४ जना घाइते भए। ०८० सालमा १ सय ९४ जनाको मृत्यु भयो भने, ४ सय ७४ जना घाइते भए। चालु आर्थिक वर्षको असोज मसान्तसम्म बिपद्बाट २० जनाको मृत्यु भइसकेको छ। ८५ जना घाइते भए। सरकारी तथ्यांकका अनुसार पनि बिपद्बाट ज्यान गुमाउनेको संख्या बर्सेनि बढ्दै गएको छ। जलवायु विज्ञ डा ठकुरी जलवायु परिवर्तन र मानवीय क्रियाकलापका कारण बिपद्बाट बर्सेनि ज्यान गुमाउनेको संख्या बढ्दै गएको बताउँछन्। कर्णालीमा भइरहेको अव्यवस्थित विकास निर्माण र जलवायु परिवर्तनको असरका कारण बिपद् बढिरहेको छ, उनी भन्छन्, जलवायु परिवर्तन र मानवीय क्रियाकलापमध्ये कसको कति भूमिका छ भन्ने निक्र्योल गर्न अध्ययन गर्नैपर्छ। तर, पछिल्ला वर्षमा जसरी प्राकृतिक बिपद् आइरहेको छ। यसको मुख्य कारणहरू मध्य जलवायु परिवर्तन प्रमुख हो। यसप्रति सबै सरोकारवाला निकाय जिम्मेबार बन्नुपर्छ। यसका विषयमा थप अध्यायन अनुसन्धान गरी जोखिम न्यूनीकरणका लागि आवश्यक नीति तथा कार्यक्रम तर्जुमा गर्नु आवश्यक छ। उजाड बन्दै डाँडा पाखा कात्तिक महिनामै हिउँले सेताम्मे हुने कर्णालीका डाँडापाखा माघसम्म पनि उजाड बन्न थालेका छन। धेरै वर्ष भयो, कालीकोटका डाँडा पाखाहरूमा हिउँ नपरेको। खाँडाचक्र१ का ज्येष्ठ नागरिक कटकबहादुर शाही भन्छन्, पहिलेपहिले त मान्मको गाउँ नै हिउँले सेताम्मे हुन्थ्यो। तर, धेरै वर्ष भयो हामीले हिउँ छुनै पाएका छैनौं। लेकमा हिउँ पर्दा पर्दै पग्ली हाल्छ। गाउँमा हिउँ पर्नै छाडिसक्यो। ०६० साल भन्दा पहिले गाँउमा हिउँले बाटोघाटो नै बन्द हुन्थ्यो। तर, ०६० पछिको दुई दशकसम्म मान्मको गाउँमा हिउँ खासै परेकै छैन। विगतमा कर्णालीका हिमालमा लामो समय हिउँ जम्थ्यो। तर, पछिल्ला दिनमा हिउँ पग्लने क्रम बढ्दै गएको छ। त्यसैकारण सानातिना नदीनाला सुक्दै गइरहेका छन्। बढ्दो तापक्रमले जलाधारमा परिवर्तन ल्याएको छ। भू तथा जलाधार कार्यालय सुर्खेतका प्रमुख शिखर चपाई भन्छन्, कर्णालीमा जलवायु परिवर्तनको असरले हाइड्रोलोजिकल साइकल नै परिवर्तन भएको छ। सुष्म पारिस्थितिक प्रर्णालीमा नै परिवर्तन भएको छ। त्यसले गर्दा विगतमा फल्ने बालीहरू नफल्ने, जीवजन्तुहरूको बासस्थानमा परिवर्तन हुने, जुन समयमा जे खेती हुन्थ्यो त्यो नहुने जस्ता क्रियाकलापहरू भइरहेका छन्। केही वर्षयता सुर्खेतमा तोरी फल्नै छोड्ेको चपाईं बताउँछन्। यहाँ विगतमा तोरीका फाँट देखिन्थ्ये। अहिले खेती नै गर्न छोडियो, उनी भन्छन्, खेती गर्दा पनि बिभिन्न कीरा तथा रोगले सताउन थाल्यो। यस्तै माथिल्लो क्षेत्रमा जलवायु परिवर्तनको असरले हरियाली नासिँदै गयो। जसका कारण तल्लो क्षेत्रका पानीका मुहानहरू सुक्दै गएका छन्। यसले मानिसको सबै जीवनचक्र नै प्रभावित भएको छ। जलवायु परिवर्तनका कारण सिंगो मुलुक उच्च जोखिममा छ। त्यसमाथि जलवायु परिवर्तनसँग जुध्ने क्षमता कर्णाली प्रदेशसंग अत्यन्त कम छ। जलवायु परिवर्तनको असरले कर्णालीका जनतालाई परेको असरबारे यसपटक कोप२९ मा आवाज उठाइनेछ। ऐनबहादुर शाही,वनमन्त्री जलवायु परिवर्तनका कारण कर्णालीको कृषिक्षेत्र निकै प्रभावित छ। कृषि बालीमा नयाँनयाँ खालका रोगले उत्पादनमा कमी आइरहेको छ। हरेक वर्ष नयाँ खालका रोगका कारण कर्णालीको कृषि उत्पादनमा चुनौती थपिँदै गएको छ। टीकाराम थापा  सचिव, कृषि तथा सहकारी मन्त्रालय, कर्णाली प्रदेश पछिल्लो अध्ययनअनुसार कर्णालीका खोला नालामा ८ प्रतिशत पानीको मात्रा कम भएको र २५ प्रतिशत पानीको मुहान सुकेका छन्। डा सुदीप ठकुरी  डिन, मध्यपश्चिम विश्वविद्यालय पानीका मुहान सुक्दै गएका छन्। वर्षामा समेत पानीका मूल फुट्न छोडेका छन्। परम्परागत बालीको उत्पादनमा कमी आइरहेको छ। परम्रागत कृषि उत्पादनको विकल्प खोज्ने र बसाईसराई गर्ने क्रम बढेको छ। शंकरप्रसाद उपाध्याय  प्रमुख, तिलागु नगरपालिका कालीकोट कर्णालीमा प्रतिवर्ष ० दशमलव ०२७ प्रतिशतले तापक्रम वृद्धि भइरहेको छ। यहाँ खडेरीको दर बढेको छ। कहिले वर्षा निकै कम हुने त कहिले निकै बढी वर्षा हुने गरेको छ। पछिल्ला वर्षमा त कर्णालीमा प्रयाप्त मात्रामा वर्षा भएकै छैन्। ठूला नदीमा पानीको बहाव घटेको देखिँदैन, सानातिना नदी खोलामा पानीको बहाव घट्दै गइरहेको छ। वर्षभरि हिउँ रहने क्षेत्र सुख्खा बन्दै गएका छन। तर, स्थानीय सरकार भने जलवायु परिवर्तनको असरलाई न्यूनीकरण र जलवायु अनुकूलनका कार्यक्रम सञ्चालनमा उदासीन छन्। सामाजिक अभियान्ता हिक्मतजंग मल्लले भन्छन्, कर्णालीमा जलवायु परिवर्तनको जोखिम कम गर्न स्थानीय अनुकूलनको कार्ययोजना निर्माण गर्नुपर्छ। जलवायु परिवर्तनले गरेको असरलाई न्यूनीकरण गर्ने उपायहरू र त्यसबाट पारेको असर कम गर्न अनुकूलनका कार्यक्रम नगरिए थप समस्या हुने पक्का छ। गाउँगाउँ लामखुट्टे विगतमा कर्णालीमा लामखुट्टे पाइँदैनथ्यो। तर, पछिल्ला दिनमा गाउँगाउँमा लामखुट्टे भेटिन थालेका छन्। जसका कारण नयाँनयाँखाले रोगव्याधी देखिन थालेका छन्। मुगुका समाजसेवी रमेश मल्ल भन्छन्, बढ्दो तापक्रमका कारण कहिलै नदेखिएको लामखुट्टे गाउँगाउँ देखिन थालेका छन्। नयाँनयाँ प्रकारका रोगव्याधी फैलिन थालेका छन। तीन दशक पहिले र अहिलेको मुगुको हावापानी र वातावरणमा निकै परिवर्तन भएको छ। जलवायु परिवर्तनले पारिस्थितिक प्रणाली, जैविक विविधता, कृषि, भौतिक वातावरण र मानव स्वास्थ्यमा प्रतिकूल असर पुयाउँदै छ। वनस्पतिको फूल फुल्ने, फल लाग्ने र पाक्ने समय पहिलेभन्दा फरक हुँदै गएका छन्। कृषि बालीमा विभिन्न रोग देखिएका छन् भने उत्पादनमा ह्रास आएको छ। बहुमूल्य जडीबुटी लोपोन्मुख अवस्थामा छन्। विभिन्न वन्यजन्तुको वासस्थान संकटमा पर्न थालेका छन्। असर न्यूनीकरण कसरी गर्ने ? मध्यपश्चिम विश्वविद्यालयका डिन तथा जलवायु विज्ञ डा सुदीप ठकुरीका अनुसार जलवायु परिवर्तनको जोखिम न्यूनीकरणमा ध्यान दिन जरुरी छ। यो रोक्न सकिने विषय होइन, उनी भन्छन्, जोखिमलाई न्यूनीकरण गर्ने र वहन क्षमतामा वृद्धि गरी अनुकूलित हुँदै आफ्नो जीवनलाई कसरी सहज बनाउन सकिन्छ भन्ने प्रयास गर्नुपर्छ। प्राकृतिक स्रोतमा (जल, जमिन र जंगल), जैविक विविधता, मानव तथा सांस्कृतिक विविधतामा मुलुक धनी छ। उपलब्ध स्रोत र साधनको सही सदुपयोग गर्न सके वहन क्षमतामा वृद्धि गरी जोखिमलाई न्यूनीकरण गर्न त्यति कठिन नभएको उनको भनाई छ। जैविक विविधता हाम्रो जीवन हो, ठकुरी भन्छन्, वनक्षेत्रको संरक्षण र सम्बद्र्धन गर्न सकेमा न्यूनीकरणा गर्न सकिन्छ। यसबाट कार्बन शोषणका साथै बाढी, पहिरो र पानीको समस्या कम गर्न सकिन्छ। वन डढेलोले वन तथा आवास क्षेत्रहरूमा समेत क्षति पुयाइरहेको हुँदा यसको रोकथाम गर्न समुदाय स्तरमा चेतना फैलाउनु अपरिहार्य देखिन्छ। यस्तै भू तथा जलाधार कार्यालय सुर्खेतका प्रमुख शिखर चपाईं भन्छन्, विकासका पूर्वाधार भौतिक संरचनाहरू पर्यावरण अनुकूलित बनाउनुपर्छ। साथै यस्ता संरचना बनेका स्थानमा माटोलाई रोक्न भूसंरक्षणका उपायहरू (बाँस, निगालो, अम्रिसो, उत्तिस, बाबियो तथा उत्रत घाँस) रोप्नुपर्छ। खाली जग्गा वा स्थानमा वृक्षरोपण गरी हराभरा बनाउने, पानीका स्रोत संरक्षण गर्न मुहान वरपरका क्षेत्रका रूखहरू नकाट्ने, इनटेक बनाउने, पहिरो नियन्त्रणका उपायहरू अवलम्बन गर्नुपर्ने चपाईंको भनाइ छ। धेरै भिरालो स्थान र नदी किनाराका बस्ती सार्नुपर्ने उनको भनाइ छ। भिरालो स्थानमा फलफूल लगाउने, नदी किनारामा बाँस, निगालो, अम्रिसो रोपेर बाध तथा नहर व्यवस्थापन गरेमा जोखिमलाई न्यून गर्न सकिने उनको भनाइ छ। यसबारे सरकार र समुदायको मात्र आशा गरेर हुँदैन, चपाईं भन्छन्, प्रत्येक घरधुरी र व्यक्ति स्वयं पनि सचेत बनेर आफ्नो दैनिक व्यवहारमा परिवर्तन ल्याउनुपर्छ। घरको वरिपरि होमगार्डेन बनाइ पोखरी निर्माण गर्ने, प्रयोग भएको खेरजाने पानीलाई जम्मा गरी तरकारी खेती गर्ने, विभिन्न जातका फलफूलका बोट लगाउने, बगैंचाको वरपर केरा लगाएमा वनबाट आएको डढेलोबाट घर बचाउन सकिन्छ। जोखिमलाई न्यूनीकरण गर्न सबै अग्रसर हुनुपर्ने उनको भनाइ छ। जसलाई तिर्खा लागेको हुन्छ, उसैले नदी धाउनैपर्छ, उनी भन्छन्, त्यसैले आफ्नो सुरक्षाका लागि समयमै सचेत भएनौ भने भयावह पीडा सहन बाध्य हुने छौं। प्रदेश सरकारको पहल यहाँको मनमोहक रारा तालको किनारमा वन तथा वातावरण मन्त्रालय र जलवायु परिवर्तनका क्षेत्रमा काम गर्दै आएको साथसाथै ले कोप२९ को पूर्वतयारी र जलवायु परिवर्तनले कर्णालीमा पारेको असरबारे हालै कार्यशाला गयो। कर्णालीमा बढ्दो जलवायु परिवर्तनको असरबारे छलफल भयो, पाँचबुँदे घोषणापत्र पनि जारी गरियो। घोषणापत्रमा स्थानीय, प्रादेशिक र संघीय सरकारले विकास निर्माण गर्दा जलवायु परिवर्तनसम्बन्धी जोखिम व्यवस्थापन र जलवायुमैत्री क्रियाकलाप गर्नुपर्ने औंल्याइयो। यस्तै, जलवायु परिवर्तनका कारण महिला, बालबालिका, युवा, सीमान्तकृत समुदायलगायतमा परेको प्रभाव, जोखिम र जलवायु न्यायसम्बन्धी विषयलाई अन्तर्राष्ट्रिय स्तरमा विशेष प्राथमिकता साथ उठान गरिने घोषणापत्रमा उल्लेख छ। कार्यक्रममा संघीय वन तथा वातावरणमन्त्री ऐनबहादुर शाहीले जलवायु परिवर्तनका कारण मुलुक नै उच्च जोखिममा रहेको र कर्णाली प्रदेशको जलवायु परिवर्तनसँग जुध्ने क्षमता अत्यन्त कम रहेको औंल्याए।"
"फेरि बन्यो भूमिसम्बन्धी आयोग, २०४८ पछि १६ वटा आयोग","काठमाडौं : सरकारले भूमि समस्या समाधान गर्न फेरि आयोग गठन गरेको छ। मन्त्रिपरिषद्को मंगलबारको बैठकले प्युठानका एमाले नेता हरिप्रसाद रिजालको अध्यक्षतामा आयोग गठन गरेको हो। रिजाल लुम्बिनी प्रदेशको पार्टी अध्यक्षमा २ मतले पराजित भएका थिए। सरकारका प्रवक्ता एवं सञ्चारमन्त्री पृथ्वीसुब्बा गुरुङले ८ सदस्यीय भूमि समस्या समाधान आयोग गठन भएको जानकारी दिए। सदस्य सचिवसहित यो आयोग ९ सदस्यीय हुनेछ। ०४६ सालको प्रजातन्त्र पुनस्र्थापनपछि ०४७ सालमा बलबहादुर राईको संयोजकत्वमा गठित आयोगदेखि हालसम्म १६ वटा आयोग गठन भइसकेका छन्। तर, न सुकुम्बासीका समस्या भएका छन् न अव्यवस्थित बसोबासको समस्या नै सुल्झेको छ। सरकार परिवर्तनसँगै आयोग गठन र खारेज हुने कार्य चल्दै आएको छ। ०४८ सालमा कांग्रेस नेतृ शैलजा आचार्यको अध्यक्षतामा आयोग बन्यो। त्यो आयोगले सुकुम्बासी परिवार पहिचानका लागि आह्वान गर्दा २ लाख ६३ हजार ३८ परिवारले निवेदन दिएका थिए। ०५१ सालको एमाले नेतृत्वको सरकारले ऋषिराम लुम्सालीको नेतृत्वमा आयोग बनायो। लुम्साली नेतृत्वको आयोगले २४ हजार ४७० सुकुम्बासी, २४ हजार ५२ अव्यवस्थित बसोबासी, १९५ कमैया, तीन हजार ३०२ बाढीपहिरो पीडित गरी ५८ हजार ३४० परिवारलाई जग्गा वितरण गरेको थियो । २०५२ सालमा बुद्धिमान तामाङ, २०५४ सालमा चन्दा शाहले आयोग नेतृत्व गरे। पुन ः २०५४ सालमा नै बुद्धिमान तामाङ पुन आयोग अध्यक्ष भए। २०५५ सालमा तारणीदत्त चटौत, २०५६ मा गंगाधर लम्साल, २०६३ मा कैलाश महतो, २०६६ मा गोपालमणि गौतम, २०६८ मा भक्तिप्रसाद लामिछानेले आयोग नेतृत्व गरे। २०७१ मा शारदाप्रसाद सुवेदी,२०७३ मा गोपाल दहित, २०७६ मा देवीप्रसाद ज्ञवाली र २०७८ मा केशव निरौलाले आयोग समालेका थिए। पछिल्लो समयमा ज्ञवालीको नेतृत्वको आयोगले केही कामको सुरुवात गरेका थियो। तर, त्यो पनि बिचैमा खारेज भयो। ज्ञवाली अध्यक्ष रहेको भूमिसम्बन्धी समस्या समाधान आयोगले भूमिहीन दलित र भूमिहीन सुकुम्बासी २ लाख ४७ हजार ९६० र अव्यवस्थित बसोवासी ९ लाख ३२ हजार ८०१ समेत ११ लाख ८० हजार ७ सय ६१ परिवारको लगत संकलन गरेको थियो। यसपछि निरौला नेतृत्वामा गठन भएको राष्टिय भूमि आयोगले २०८० असार मसान्तसम्ममा राष्ट्रिय भूमि आयोगको सूचना प्रणालीमा भूमिहीन दलित ७२ हजार ८२० भूमिहीन् सुकुम्वासी १ लाख ४४ हजार ३२१ र अव्यवस्थित बसोबासी ६ लाख ९४ हजार १९० को लगत संकलन प्राप्त भएको जनाएको छ। भूमि अधिकारकर्मी जगतबहादुर देउजाले यो आयोग सफल हुनेमा आशावादी रहेको बताए। उनले भने, प्रतिक्षापछि आयोग बनेको छ। विगतका सिकाइलाई ध्यानमा दिएर कार्य गर्नुपर्ने र यो समस्या समाधानमा सबैले साथ दिनु जरुरी छ। कोको छन् आयोगमा ? हरिप्रसाद रिजाल, अध्यक्ष (प्यूठान) सनत कार्की, उपाध्यक्ष (जाजरकोट) डा जगत बस्नेत, विज्ञ सदस्य (सिन्धुपाल्चोक) टेकबहादुर शाह, विज्ञ सदस्य (कैलाली) गुञ्जबहादुर खड्का, सदस्य (महोत्तरी) अनिलकृष्ण प्रसाईं, सदस्य (झापा) गोबद्र्धन कोली सदस्य (दार्चुला) आरती भण्डारी, सदस्य (तनहुँ) सुशील डंगोल, सदस्य सचिव"
रोड्रीलाई बालोन डीओर अवार्ड,"पेरिस : स्पेन तथा म्यानचेस्टर सिटीका मिडफिल्डर रोड्रीले बालोन डीओर अवार्ड जितेका छन् । २८ वर्षीय रोड्रीले पहिलो पटक प्रतिष्ठित बालोन डीओर अवार्ड जितेका हुन् । रोड्री सन् १९६० पछि बालोन डीओर अवार्ड जित्ने पहिलो स्पेनिस खेलाडी हुन् । सन् १९६० पछि स्पेनका कोही पनि खेलाडीले यो अवार्ड जित्न सकेका थिएनन् । यस्तै इङ्लिस प्रिमियर लिग क्लब म्यानचेस्टरबाट भने रोड्रीले १६ वर्षपछि अवार्ड जितेका हुन् । सन् २००८ मा क्रिस्टियानो रोनाल्डोपछि रोड्रीले यो अवार्ड पाएका हुन् । उनी सन् २००८ पछि बालोन डीओर अवार्ड जित्ने प्रिमियर लिगकै पहिलो खेलाडी हुन् । रोड्रीले ब्राजिल तथा रियल म्याड्रिडका विङ्गर भिनिसियस जुनियर र इङ्ल्यान्ड तथा रियल म्याड्रिडकै मिडफिल्डर जुड वेलिङ्घमलाई पछि पार्दै बालोन डीओर अवार्ड जितेका हुन् । गत वर्ष स्पेनलाई युरोकप जिताउन महत्वपूर्ण भूमिका निर्वाह गरेका थिए । फ्रान्सको पेरिसमा सम्पन्न एक विषेश कार्यक्रममा रोड्रीलाई बालोन डीओर अवार्ड प्रदान गरिएको थियो । यो म र मेरो परिवारसँगै देशका लागि विशेष दिन हो । यो मेरो मात्र होइन स्पेनिस फुटबलको पनि जित हो, रोड्रीले भने, यो अवार्ड हकदार भएर पनि जित्न नसकेका आन्द्रेस इनियस्टा, जाभी हर्नान्डेज, इकर कासिलास, सर्जियो बुस्कोटजस्ता महान स्पेनिस फुटबलरका लागि समर्पित गर्न चाहन्छु । यसैगरी रियल म्याड्रिड वर्षको उत्कृष्ट क्लब र रियलकै कार्लो एन्सेलोट्टी उत्कृष्ट प्रशिक्षक चुनिएका थिए । बार्सिलोनाका स्पेनिस विंगर लामिन यामलले कोपा ट्रफी, एस्टन भिल्लाका अर्जेन्टाइन गोलरक्षक इमिलियानो मार्टिनेजले लिभ यासिन ट्रफी र बार्यन म्युनिखका फरवार्ड हेरी केन तथा रियल म्याड्रिडका फ्रेन्च फरवार्ड काइलिन एमबाप्पेले गर्ड मुलर ट्रफी पाए । महिलातर्फ बार्सिलोनाकी स्पेनिस मिडफिल्डर आइटाना बोनमटीले बालोन डीओर अवार्ड पाइन । उनले लगातार दोस्रो पटक यो अवार्ड पाएकी हुन् ।"
"कोरला नाकामा अध्यागमन कार्यालय सञ्चालनमा, गृहमन्त्री लेखकले गरे उद्घाटन","जोमसोम : चीनको स्वशासित क्षेत्र तिब्बतसँग सिमाना जोडिएको मुस्ताङको उत्तरी कोरलानाकामा बुधबार बिहान अध्यागमन (इमिग्रेसन) कार्यालयसहित र सशस्त्र प्रहरी बोर्डर आउट पोस्ट(बीओपी) भवनको उद्घाटन गरिएको छ। गृहमन्त्री रमेश लेखकले कोरलानाका पुगेर इमिग्रेसन कार्यालयको उद्घाटन गरेका हुन्। उद्घाटन कार्यक्रममा गृहमन्त्री लेखकले नेकपा एमालेसहितको वर्तमान सरकारले १०८ दिनमा कोरलानाकामा अध्यागमन कार्यालय स्थापना गर्न सफल भएको बताए। नेपालचीन २ देशबीचका नागरिकमा मात्र प्रवेश पत्रका आधारमा सीमित रहेको थियो, कोरला नाकाबाट चीन र चीनबाट नेपाल आवतजावत गर्नका लागि भिसा भएर सेवा प्रारम्भ भएको छ। गृहमन्त्री लेखकले भने, यो सरकारको ऐतिहाँसिक उपलब्धि हो। यसलाई सरकारले पूर्वाधारका साथै सेवा विस्तारमा जोड दिनेछ। कोरला नाका मुस्ताङका लागि मात्रै नभई गण्डकी प्रदेशकै लाइफ लाइन भएको दावी गरे। यो नाकालाई नेपालकै महत्वपूर्ण नाकाका रुपमा विकास हुने गृहमन्त्री लेखकको भनाई छ। गृहमन्त्रीले लेखकले थपे, नेपालचीनबीच ब्यापार,पर्यटन,धार्मिक पर्यटन लगायतको नाकाको रुपमा विकास हुने बताए। केही बेरमा गृहमन्त्री लेखकले लोमान्थाङ१ छोसेरस्थित नेचुङमा नवनिर्मित (बीओपी) भवनको उद्घाटन गर्नेे कार्यक्रम छ। गृहमन्त्री लेखकसहित रक्षामन्त्री मानवीर राई, मन्त्रालयका सचिव, उच्चपदस्थ कर्मचारीसहित काठमाडौंबाट नेपाली सेनाको हेलिकोप्टरमार्फत इमिग्रेसन कार्यालय र बीओपी उद्घाटन गर्न बुधबार बिहान कोरलानाका पुगेका हुन्। गृहमन्त्री लेखकसहितको उक्त टोलीमा गण्डकी प्रदेशका मुख्यमन्त्री सुरेन्द्रराज पाण्डे, अध्यागमन विभागका महानिर्देशक गोविन्द रिजाल, प्रधान सेनापति अशोकराज सिग्देल, प्रहरी महानिरीक्षक बशन्तबहादुर कुवर,सशस्त्र प्रहरी बल नेपालका महानिरीक्षक राजु अर्याल र राष्ट्रिय अनुसन्धान प्रमुखलगायतको टोली कोरलानाका पुगेको हो। सो अवसरमा गृहमन्त्री लेखकले पहिला कोरलानाकामा इमिग्रेसन कार्यालयको उद्घाटन गरे। त्यसलगत्तै उनले लोमान्थाङ१ छोसेर नेचुङमा नवनिर्मित २ तले ५५ कोठे बीओपी भवनको उद्घाटन गरेका हुन्। यसअघि इमिग्रेसन तथा नेचुङमा बीओपी भवन उद्घाटनको व्यवस्थापन चाँजोपाँजो उपल्लो मुस्ताङको लोमान्थाङ र लोघेकर दामोदरकुण्ड गाउँपालिकाले गरेको थियो। यसका साथै सुरक्षा व्यवस्थापन तथा अन्य व्यवस्थापन मुस्ताङ प्रशासनले गरेको थियो। सोका लागि १ दिन अगावै मुस्ताङका प्रजिअ बिष्णुप्रसाद भुसालसहित जिल्ला स्थित सुरक्षा निकायको टोली उपल्लो मुस्ताङ प्रस्थान गरेको थियो। कोरलानाकामा इमिग्रेसन कार्यालय र बीओपी भवन उद्घाटन कार्यक्रममा सरिक हुन मुस्ताङका संघीय तथा प्रादेशिक सांसद,पूर्व सांसद ,जिल्ला समन्वय समिति, ५ वटै स्थानीय तहका जनप्रतिनिधि एवं कर्मचारी लगायत विभिन्न राजनीतिक दलका प्रतिनिधिहरू कोरलानाका पुगेका थिए। गृहमन्त्रीसहितको टोलीले इमिग्रेसन र बीओपी भवन उद्घाटन गर्ने पूर्व जानकारी पाएपछि उपल्लो मुस्ताङका उल्लेख्य नागरिकहरू बुधबार कोरलानाकाको २४ नं सीमास्तम्भको दजगजा क्षेत्रमा पुगेका थिए। कोरलामा स्थापना भएको इमिग्रेसन कार्यालयको उद्घाटनपछि जिल्ला समन्वय समितिसहित मुस्ताङका ५ वटै स्थानीय तहले संयुक्त रुपमा गृहमन्त्री लेखकलाई २ बुँदे ज्ञापनपत्र बुझाएका छन्। ५ वटै स्थानीय तहका जनप्रतिनिधिहरूको हस्ताक्षरसहित पेश गरिएको ज्ञापनपत्रमा नेपाल सरकार अध्यागमन विभागले उपल्लो मुस्ताङको निषेधित तथा नियन्त्रित क्षेत्रमा प्रवेश गर्दा लिने ५ सय डलर रोयल्टी चर्को भएको र त्यसले उपल्लो मुस्ताङको पर्यटन क्षेत्रमा प्रतिकूल असर परेको भन्दै उक्त निषेधित तथा नियन्त्रित क्षेत्र हटाउन माग गरिएको छ। यस्तै, मुस्ताङमा बर्सेनि कालिगण्डकी नदी उकासले तटीय क्षेत्रका बस्ती उच्चजोखिममा परेकाले नदीजन्य पदार्थ ढुंगा गिट्टी बालुवा उत्खननमा कानुनी जटिलता हटाउन सरकारी स्तरबाट पहल गर्नुपर्ने ज्ञापनपत्रमा उल्लेख छ। यसरी निर्माण गरियो अध्यागमन भवन गतवर्ष कोरलानाकामा अस्थायी रुपमा इमिग्रेसन कार्यालय स्थापना गर्न गण्डकी प्रदेश सरकारले ५० लाख बजेट विनियोजन गरी ६ कोठे एसवाई प्यानलको भवन निर्माण गरेको थियो। यस्तै, कोभिडपछि चीनले कोरलानाकामा नेपाल पक्षका सुरक्षाकर्मीलाई व्यवस्थापन गर्ने उद्देश्यले केही थान प्रिफाइप कन्टेनर उपलब्ध गराएको थियो। त्यही पूर्वाधारमा इमिग्रेसन, भन्सार सुरक्षाकर्मी व्यवस्थापन गर्ने गरी व्यवस्था मिलाइएको छ। नेपालचीन कोरलानाकालाई दीर्घकालिन रुपमा व्यापारिक हबको रुपमा स्थापित गर्ने उद्देश्यले चीनले आफ्नो तिब्बती भूमी लिजीमा ठूला ठूला भौतिक संरचना निर्मार्ण गरिसकेको छ। नेपालतर्फ भौतिक पूर्वाधार निर्माण हुन नसक्दा तत्कालका लागि अस्थायी भौतिक संरचना निर्माण गरिएको हो। भारतीय नाकाबन्दीपछि सरकारले कोरलानाकालाई विशेष प्राथमिकतामा परेर पूर्वाधार निर्माण तथा सडक सञ्जाल विस्तारलाई अघि बढाइरहेको छ। नाकामा सरकारले भन्सार ,क्वारेन्टाइन,इमिग्रेसन, सुख्खाबन्दरगाह र एकिकृत सुरक्षा पोस्टको भौतिक पूर्वाधार निर्माण गर्न १ हजार रोपनी जग्गा सरकारका नाममा लालपुर्जा बनिसकेको छ। नाकामा पूर्वाधार निर्माणको डीपीआरका लागि १ करोड विनियोजन भई २ वर्ष अघिनै काम अघि बढिसकेको छ। यद्यपी कोरलानाको भौतिक संरचनाको डीपीआर फाइनल भइसकेको छैन। त्यहाँको भौगर्भिक सर्भे तथा माटो परीक्षणलगायतको डीपीआर सर्भे भइसकेको छ। यसैगरी गृहमन्त्री लेखकले उद्घाटन गरेको लोमान्थाङ१ छोसेर स्थित नेचुङमा नवनिर्मित २ तलाको ५५ कोठे वातावरणमैत्री बीओपी भवन ६ करोड ३५ लाख लागतमा निर्माण गरिएको हो। ४ वर्षअघि ठेक्का सम्झौता भएको सशस्त्र प्रहरी बोर्डर आउट पोस्ट(बीओपी) भवन समुद्री सतहको ४५ सय मिटरको उचाइमा अवस्थित छ। सिमाक्षेत्रमा खटिने बीओपीका सुरक्षाकर्मीलाई बाह्रै महिना त्यहाँ बसेर सिमा सुरक्षाका साथै सिमाक्षेत्रमा हुने अवान्छित गतिविधि ,सम्भावित अपराध तथा चोरी शिकारी र स्थानीय नागरिकको सुरक्षार्थ अत्यधिक हिमपात र चिसो थेग्नसक्ने वातावरणमैत्री भवन निर्माण गरिएको हो। बीओपी भवन निर्माणका लागि नापी कन्ट्रक्सनले जिम्मा लिएकोमा गतवर्ष भवन निर्माण सम्पन्न भएको थियो। उपल्लो मुस्ताङको लोमान्थाङस्थित नेचुङको भन्सार कार्यालयमा प्रयोगविहीन अस्थायी क्वारेन्टाइन भवनमा व्यवस्थापन गर्ने गरी सरकारले २०७७ जेठमा बीओपी स्थापना गरेको थियो। सशस्त्र प्रहरी निरीक्षकको कमाण्डमा अहिले त्यहाँ ३५ जनाको दरबन्दी सृजना गरिएको भएपनि तत्कालका लागि ३४ जना बीओपी सुरक्षाकर्मी बस्दै आइरहेको जनाइएको छ। उपल्लो मुस्ताङको लोमान्थाङ१ छोसेर नेचुङमा सशस्त्र प्रहरीका लागि ३३ रोपनी जग्गा उपलब्ध गराइएकोमा अहिले त्यहाँ बीओपी भवन निर्माण भएको हो। त्यससमय सरकारी पहलमा जनपद प्रहरीलाई १३ रोपनी,इमिग्रेसन कार्यालयका लागि १२ रोपनी,भन्सारका लागि १०९ रोपनी जग्गा प्राप्ति भएको थियो। सिमा सुरक्षाको ब्याक अफ फोर्सका लागि लोमान्थाङको थुर्लुङ फाँट जोमसोम कोरला राजमार्ग सडक नजिक २७१ रोपनी सार्वजनिक खाली जग्गा नेपाली सेनाको गुल्म स्थापना गर्न उपलब्ध भएको थियो। त्यहाँ नेपाली सेनाले पूर्वाधार निर्माण गरी सेनाको टुकुडी राखिसकेको छ। कोभिड अघि नेपालचीन अन्तरदेशीय मेलाका रुपमा चिनको तिब्बती भूमीमा अल्पकालिन ब्यापार मेला सञ्चालन हुन्थ्यो। बर्सेनि असार र भदौ महिनामा संञ्चालन हुने मेलापछि अन्यसमयमा चीन पक्षले पूर्ण रुपमा नाका बन्द गथ्र्यो। कोभिडपछि नेपाल सरकारको पहलमा गतवर्षको कार्तिक २७ गते नेपाल चीन द्धिपक्षीय सहमतीमा बाह्रै महिना उपल्लो मुस्ताङका नागरिकलाई लक्षित गरी कोरलानाका खुल्ला गरिएको थियो। नाका खोलिए पनि भन्सारलाई आवश्यक पर्ने अन्य पूर्वाधार तथा इमिग्रेसन कार्यालय नहुँदा उपल्लो मुस्ताङीले सामान्य किनमेल बाहेक ठुलो आर्थिक कारोबार सञ्चालन हुन सकेको थिएन। नाकामा इमिग्रेसन स्थापनापछि भन्सारसँग सम्बन्धित अन्य पूर्वाधार व्यवस्थापन हुने अपेक्षा गरिएको छ। कोरलापास क्षेत्रको दक्षिण करिव १५ किमी यता नेपाली पक्षको सुरक्षा टुकडी र कामचलाउ भन्सार छ। भन्सारको सम्पर्क कार्यालय जोमसोममा छ। नाकामा बाह्रै महिना बस्न नसक्ने भएकाले त्यहाँ कार्यरत कर्मचारी हिउँदमा तल झर्छन्।"
"आगलागीमा फर्निचर जल्यो, १५ लाखको क्षति","विराटनगर : मोरङको बेलबारीमा रहेको एउटा फर्निचर उद्योगमा मंगलबार राति आगलागी भएको छ । आगलागीमा १५ लाख बराबरको क्षति भएको प्रहरीले जनाएको छ । प्रहरीका अनुसार बेलबारी नगरपालिका७ नहर चोकमा गणेश भनिने भदीलाल चौधरीले सञ्चालन गर्दै आएको गणेश काष्ठ उद्योग नामको फर्निचरमा राति १० बजेतिर आगलागी भएको हो । चौधरीका अनुसार आगोले काठबाट बनेका दराज, पलङसहित फर्निचरका सामान राखिएको घर जलेर ध्वस्त भएको छ । प्रहरीले आगलागीमा १५ लाख बराबरको क्षति भएको जनाएको छ । प्रहरीका अनुसार स्थानीय र दमकलको सहयोगमा करिब एक घण्टापछि आगो नियन्त्रणमा लिइएको थियो । आगलागीको कारण खुल्न सकिरहेको छैन । यद्यपि, विद्युत सर्ट भएर आगलागी भएको हुनसक्ने प्रहरीको अनुमान छ । घटनाको अनुसन्धान सुरु गरिएको मोरङ प्रहरीका प्रवक्ता डीएसपी वेदप्रकाश जोशीले बताए ।"
उपाधिको होडमा रामेछाप र ओखलढुंगा,"रामेछाप : नमुनादीप कप पालिकास्तरीय खुल्ला भलिबलको फाइनल खेल सुरु भएको छ। मंगलबार लिखु गाउँपालिका ए ओखलढुंगा र लिखु तामाकोशी गाउँपालिका रामेछापबीच अरुणोदय मावि सैपुमा भएको खेलमा दुवै टिमले २२ सेट जितेका थिए। तर, बाँकी खेल खेलाउनका लागि अँध्यारो भएपछि नियमानुसार रेफ्रिले आज खेलाउने निर्णय लिएका हुन्। फाइनल खेल केहि समय अगाडि सुरु भएको आयोजक नमुनादीप युवा क्लबका अध्यक्ष राजन बस्नेतले जानकारी दिए। उनका अनुसार प्रतियोगिताको विजेता टोलीले ट्रफीसहित १ लाख १ हजार ५ सय, उपविजेता टोलीले ७५ हजार ५ सय पाउनेछन्। यसैबीच दशौं संस्करणको नमुनादीप कपमा गोकुलगंगा गाउँपालिका रामेछापले तृतीय स्थान हासिल गरेको छ। लिखु पिके गाउँपालिका सोलुखुम्बुलाई सोझो सेटमा पराजित गर्दै गोकुलगंगा तृतीय भएको हो। तेस्रो हुने टोलीले शिल्डसहित ५० हजार ५ सय प्राप्त गरेको सहसचिव निरज पौडेलले जानकारी दिए। प्रतियोगिताका लागि एमाले नेता रत्न गौतमले सबैभन्दा धेरै दुई लाख रुपैयाँ सहयोग गरेका थिए। पालिकास्तरीय प्रतियोगिताले राष्ट्रियस्तरका खेलाडी उत्पादन गर्न सघाउने र लिखु क्षेत्रमा खेल पर्यटन विकास गर्न भलिबल आयोजना गरेको क्लबले जनाएको छ। क्लबले विभिन्न दाताहरुसँग रकम संकलन गरेर प्रतियोगिता गरेको हो । प्रतियोगितामा रामेछाप, ओखलढुंगा, सोलुखुम्बु र दोलखा जिल्लाका १२ टिम सहभागी थिए। प्रतियोगितामा लिखु गाउँपालिकाबाटै ३ टिम दर्ता भएका थिए।"
सहकारी ठगीले पारेको संकट,"पछिल्ला दिनहरूमा तातो विषय बनेको छ सहकारी ठगी प्रकरण। यस प्रकरणमा पक्राउ परेका रास्वपा सभापति एवं पूर्वगृहमन्त्री रवि लामिछानेसहित केही व्यक्तिहरू प्रहरी हिरासतमा छन्। लामिछाने पक्राउ पर्नुपूर्व नै करिब ६ सय जना सहकारी ठगीमा थुनामा परिसकेका छन्। लामिछानेजस्ता पूर्वगृहमन्त्री पक्राउ परेको यो पहिलो घटना भने होइन। बालकृष्ण खाँड, टोपबहादुर रायमाझी, खुमबहादुर खड्कालगायत नेताहरू विभिन्न आरोपमा पक्राउ परेका थिए। सभामुखमा बहाल रहेकै समयमा कृष्णबहादुर महरा पक्राउ परी पदसमेत गुमाएका थिए। हाई प्रोफाइल भनिएका उनीहरू पक्राउ हुँदो वचाउमा न कोही सडकमा उत्रिए न त उनीहरू सम्बद्ध दलले वक्तव्य नै निकाले। पक्राउ पुर्जी जारी भएपछि एमालेले आफ्ना बहालवाला सचिव टोपबहादुर रायमाझीलाई गिरफ्तारी दिन भनेर सुझायो। त्यस्तै खाँण, खड्का वा जोशीको वचाउमा कांग्रेसले सडकमा कार्यकर्ता उतारेन। महरा जोगाउन माओवादीले पार्टी पंक्तिको दुरुपयोग गरेन। तर दुःखद् पक्ष नै भन्नुपर्छ जान्नेलाई छान्ने र नयाँ हौं भन्ने रास्वपाले भने दोहोरो चरित्र देखायो। नेपाली राजनीतिमा अनौठो भाष्य स्थापित गर्न खोज्यो। एकातर्फ अदालतप्रति विश्वास छ पनि भन्ने अर्कोतर्फ सडकमा योजनाबद्ध तवरले कार्यकर्ता उतारेर न्यायिक प्रक्रियाविरुद्ध धावा बोल्ने अनुचित कार्य सँगसँगै गर्यो। पोखरा र देशभर उनीहरूले देखाएको अराजक, उच्छृंखल र अवाञ्छित गतिविधिले अरूलाई होइन उनीहरूलाई नै गिज्याइरहेको छ। अनेकौं प्रश्न खडा गरेको छ। यस्तो लाग्छ, उनीहरूलाई वर्षौंसम्म लखेटिरहने प्रश्न उनीहरू आफैंले खडा गरिरहेका छन्। तथ्यको जग कमजोर भएको घटनालाई प्रतिशोधको नारारूपी माकुरी जालोले छोप्न सक्दैन भन्ने सच्याई उनीहरूले नबुझ्नु वा बुझीबुझी बुझ पचाउनु उदेकलाग्दो विषय बनेको छ। सहकारीमा सदस्य नभएको व्यक्तिले सहकारीबाट ऋण लिन कानुनले मिल्दैन। त्यो कानुनी प्रावधानविपरीत विभिन्न सहकारीबाट गोर्खा मिडियामा पैसा गएको तथ्य सूर्य थापा संयोजक रहेको संसदीय छानबिन समितिले स्पष्ट देखाएको छ। जे जसरी र जसले लगे पनि सहकारीको पैसा मिडियामा जानु नै प्रथमतः गैरकानुनी काम हो भन्ने कुरा सहकारीको कखरा बुझ्ने जोसुकैले पनि सीधा अर्थमा बुझ्न सक्दछ। दोस्रो कुरा त्यसरी गोर्खा मिडियामा अपचलन भएकोगएको रकम परिचालनमा मिडियाका तत्कालीन अध्यक्ष जीबी राई, सञ्चालक छवि जोशी, कार्यकारी निर्देशक रवि लामिछाने दोषी देखिएको भनी उनीहरू माथि कानुनी कारबाही गर्न थापा नेतृत्वको छानबिन समितिले सर्वसम्मत सिफारिस गरेको छ। उक्त प्रतिवेदन संसद्ले ग्रहण गरेर कानुनी कारबाहीको प्रक्रिया अगाडि बढाउन सरकारलाई निर्देशन गरेको छ। संसद्को निर्देशनलाई सरकारले पालना गर्नु र प्रतिवेदनले किटान गरेकाहरूलाई कारबाहीको दायरामा ल्याउनु सरकारको अनिवार्य दायित्व हुन्छ। त्यसैले लामिछानेलगायत विरुद्ध पक्राउ पुर्जी जारी हुनु, उनीहरू समातिनु, छानबिन सुरु हुनु नितान्त स्वाभाविक प्रक्रिया हो। यसलाई आकस्मिक, योजनाबद्ध वा रास्वपाले भने जस्तो प्रतिशोध भन्न मिल्दैन। यो त सरकारको अनिवार्य दायित्व हो। प्रतिवेदन कार्यान्वयन गर्न सरकारले आनाकानी गरेमा खबरदारी गर्नुपर्ने दलहरूले सरकारले प्रतिवेदन कार्यान्वयनमा लैजाँदा उल्टै प्रश्न उठाउनु र अझ एक कदम अगाडि बढेर त्यसलाई प्रतिशोध देख्नु ज्यादै अमिल्दो र हास्यास्पद विषय हो। प्रतिवेदनको निष्कर्ष कार्यान्वयन गर्नु र प्रतिशोधको रटान लगाउनु दुई विपरीत पाटा हुन्। यसर्थ प्रतिवेदनमा हस्ताक्षर गरेका दलहरू र सांसदहरूले प्रतिशोधको धुन बजाएर सडक संघर्ष गर्नु आफ्नै निष्कर्षविरुद्ध धावा बोल्नु हो। जुन काम अहिले रास्वपा र अन्य विपक्षी दलहरूले सत्ता गुमाउनु परेको पीडा बिर्सन नसकेको झोकका गरिरहेका छन् भन्ने पुष्टि हुन्छ। यसकारण कुनै कोणाबाट पनि प्रतिशोध होइन भन्ने आफैंमा स्वयंसिद्ध तथ्य हो। को मुख्य योजनाकार हुन् वा मतियार हुन् वा कुन श्रेणीका दोषी हुन् वा प्रतिशोधका पात्र बनाइएका हुन् अब त्यो तथ्य प्रमाण र कानुनी प्रक्रियाको जगमा अदालतले फैसला दिने विषय हो। सडकमा भिड देखाएर अराजकताले निरूपण गर्ने विषय होइन यो। आरोपीले प्रहरी हिरासतबाटै प्रेस मिट गरी सरकार ढाल्न सडकमा उत्रन अपिल गर्ने, विधि र कानुनको पालन गर्नु गराउनु पर्ने सांसदहरूकै नेतृत्वमा निषेधित क्षेत्र तोड्ने, उच्छृंखलता र अराजकताको पराकाष्टा देखाउने र प्रधानमन्त्रीप्रति नै भद्दा, अशोभनीय तथा गैरसंवेदनशील टिप्पणी गर्ने कार्यले रास्वपाको उत्ताउलोपन र मूल चरित्र उदांगो पारेको छ। जान्नेको यो हदको अराजकताले जान्ने बिम्बप्रति नै उपहास भएको स्पष्ट देखिन्छ। यसर्थ राज्यका निकायहरूले विधि र प्रक्रियासम्मत तवरले अनुसन्धान, अभियोजन र फैसला नटुंग्याउँदासम्म अब रास्वपाले धैर्य देखाउन सक्नुपर्छ। यदि उनीहरूले अदालतप्रति साँच्चिकै विश्वास जाहेर गरेका हुन् भने अदालतलाई निर्वाध र निष्पक्ष तवरले काम गर्ने वातावरण दिनु पर्दछ। नखाएको विष लाग्दैन भन्ने मान्यताप्रति उनीहरूले विश्वास गुमाउनु हुँदैन। कुनै गल्ती नगरेका भए पक्राउ पर्दैमा यति बिध्न किन हतास हुनुपयो त ? भनेर प्रश्न गर्ने ठाउँ उनीहरू स्वयंले खडा गरिदिएका छन्। सबै प्रक्रिया पार गरी फैसला आउँदा यदि रवि निर्दोष देखिए भने उनी झनै शक्तिशाली बन्नेमा दुई मत छैन तर यदि उनी दोषी रहेछन् भने जतिसुकै ठूलो सडक आन्दोलनको छाल उछाले पनि उनी दण्डित हुनबाट कसैले जोगाउन सक्दैन। यो आम सच्याइँ उनीहरूले शीघ्र आत्मसाथ गरून्। यसमा नै उनीहरूको भलो जोडिएको छ। हुन पनि यसपालि पोखरामा अराजकता र उच्छृंखलताका अनेक रूप देखिए। पहिलो त बाहिरबाट गएका मानिसहरूले सहानुभूति देखाउनुको सट्टा उल्टै सहकारी पीडितहरू माथि हातपात गर्ने, धम्क्याउनेजस्ता संवेदनहीन गतिविधि गरेका करण पीडितको पीडा माथि झनै नुनचुक छर्कने काम भयो। दोस्रो, उनीहरूले आफ्नै पार्टीको पालिका अध्यक्षलाई समेत नचिनेर घुसपैठको नाममा कुटे। पोखरा बाहिरबाट आएका रास्वपा कार्यकर्ताले कास्कीको मादी गाउँपालिकाका पार्टी प्रमुखलाई नै चिन्न सकेनन्। उनीहरू आफ्नै मित्रलाई समेत घुसपैठ भएको ठान्ने तहमा थिए भने पछि अरूप्रति कति असहिष्णु थिए भन्ने सजिलै अनुमान लगाउन सकिन्छ। राजनीतिमा यस प्रकारको अराजकता तथा न्यायिक प्रक्रियामा गएको संवेदनशील विषयमा राजनीतिक पार्टीकै प्रत्यक्ष अगुवाइमा यो तहको दबाब नेपालका सम्भवतः पहिलो पटक देखा पयो। जुन असाध्यै दुःखद् पाटो हो। तथ्यलाई एकै छिन पर राखेर जनमनोविज्ञान नियाल्दा भने कतिपय भ्रम परेको पाइन्छ। जनमानसमा पैदा भएका यस्ता संशयलाई चिर्न सरकार र दुई ठूला दलहरू चनाखो बन्नै पर्छ। किनकि आम जनमानसले सबै तथ्यहरू जस्ताको तस्तै नबुझ्न सक्दछन्। उनीहरूको मूल प्रवृत्ति सत्ता विरोधी हुने हुनाले त्यस मनोविज्ञानको फाइदा उठाउने रणनीति विपक्षीविद्रोही पक्षले जहिलेसुकै गरी नै रहन्छ। जनताको विद्रोही मनोविज्ञानलाई भड्काउने र आफूतर्फ आकर्षित गर्ने दाउ यस पटक पनि रवि र रास्वपाको स्पष्ट देखिन्छ। विरलै प्राप्त हुने वेनिफिट अफ डाउट पनि उनीहरूकै पक्षमा थियो। त्यसैगरी सत्ता गुमेको विक्षिप्तताबाट बाहिर निस्कन नसेका प्रचण्डले सरकार विरोधी मोर्चा बलियो बनाउन यस्तै परिस्थितिको दुरुपयोग गर्ने गौडो कुरेर बसेको छिपेको विषय होइन। सँगसँगै त्यही मोर्चामा मिसिएर राप्रपाले रोप्न चाहेको संविधान र व्यवस्था विरोधी अस्त्रमा धार लगाउने सम्भावना पनि उत्तिकै छ। यही मनोविज्ञानमा खेल्न सकिन्छ कि ! चितवनमा जस्तै जनसमर्थन देखाउन सकिन्छ कि ! भन्ने मनसुवा वोकेर रास्वपाको सिंगो पार्टी नै पोखरामा ओइरियो। पोखरालाई रणमैदान बनाउन रास्वपाले आम पोखरेलीलाई सडकमा आउन जुन तहको हाईभोल्टेज अपिल गरेको थियो, त्यो खासै प्रभावी हुन सकेन। केन्द्रीय नेताहरू, सबै सांसदहरू दिनहुँ घरदेलो गरेर मनोविज्ञान भड्काउन लाखौं कोसिस गर्दा पनि उनीहरूको मनसुवा पोखराले पूरा हुन दिएन। यस कुराले के संकेत गर्छ भने आम जनताको मनोविज्ञान माथि उनीहरूले जसरी ब्ल्याकमेलिङ गर्न कोसिस गरेका थिए आम पोखरेलीले उनीहरूको त्यो हर्कतलाई निस्तेज पारिदिए। मनोविज्ञान भड्काई त्यसैमा कुत्सित राजनीतिक स्वार्थसिद्ध गर्ने अनेकौं जोखिमहरूको भारमापन गरेर जनविश्वास जोगाइराख्न सरकारले हरपल जनपक्षीय निर्णय लिन र रणनीतिक चातुर्यता देखाउन आवश्यक छ। खासगरी राजनीतिभित्रको अपराधीकरण र हरेक विषयलाई राजनीतीकरण गर्ने प्रवृत्तिको अन्त्य गर्न सरकारले परिणाममुखी पहलकदमी लिन जरुरी छ। आम जनताले थोपाथोपा गरी जोडेको पसिनाको कमाइ अर्थात् सहकारीको बचत फिर्ता र त्यही बचत अपचलन गरेर सिर्जित भएको सहकारी ठगी प्रकरण निष्कर्ष पुयाउन राजनीति र अपराधलाई छुट्ट्याएर अपराधलाई दण्डित गर्न सरकारले अब कुनै कसुर पनि बाँकी राख्नु हुन्न। यो काम गर्दा जोसुकै परे पनि अनुहार नहेरी उसको कुकर्मलाई दण्डित गर्न सरकार दृढ बन्नै पर्छ। हुन त, पपुलिज्मले आफू जोडिएको मामलालाई प्रतिशोध देख्नु कुनै अनौठो विषय नै होइन। किनकि उनीहरू समस्या आफूमा होइन सधैं अरूमा मात्रै देख्ने गर्छन्। दोष जति अरूकै थाप्लोमा हाल्ने गर्दछन्। समस्यालाई नाटकीय रूपमा प्रस्तुत गर्दछन्, हरेक संकटको सामना आफूले मात्रै गर्न सक्ने अर्थ लगाएर आफूलाई त्यसो गर्नबाट रोक्न अरूले प्रतिशोध साँध्ने कथा पटकपटक रच्ने गर्छन्। पपुलिज्मको प्रोपोगाण्डा र स्टन्टले कतिलाई छुन्छ वा कतिले यस सच्याइलाई समयमै बुझ्दछन् त्यो समयक्रमले नै बताउनेछ। एउटा कुरा के साँचो हो भने, लामिछाने पक्राउ प्रकरणले जान्ने र छान्ने दुवैलाई अग्निपरीक्षामा होमेको छ। यो परीक्षामा रास्वपा उत्रेर रविमात्र डुब्छन् कि दुवै उत्रन्छन्डुब्छन्, उनीहरूकै कर्ममा निर्भर छ।"
"सुनको मूल्यमा फेरि नयाँ रेकर्ड, एकैदिन २२ सयले बढ्यो",काठमाडौं : नेपाली बजारमा सुनको मूल्यले दिनप्रतिदिन नयाँ रेकर्ड कायम गर्दै आएको छ। मंगलबार तोलामा १५ सय रुपैयाँले बढेर प्रतितोला सुनको मूल्य १ लाख ६८ हजार ५०० रुपैयाँ कायम भएको थियो। आज एकैदिन २२ सय रुपैयाँले बढेर प्रतितोला सुनको मूल्य १ लाख ७० हजार ७०० रुपैयाँ कायम भएको सुन चाँदी व्यवसायी महासंघले जनाएको छ। सुनको मूल्यसँगै चाँदीको भाउ पनि बढेको छ। प्रतितोला चाँदी २१ सय २० रुपैयाँ पुगेको छ। मंगलबार २ हजार १०५ रुपैयाँमा कारोबार भएको थियो।
स्कटल्याण्डलाई पराजित गर्दै नेपाल पाँच विकेटले विजयी,"काठमाडौं : नेपालले स्कटल्याण्डलाई पाँच विकेटले पराजित गरेको छ।अमेरिकाको डालसमा आइसीसी पुरुष क्रिकेट विश्वकप लिग२ शृङ्खलाअन्तर्गत टस हारेर पहिलो ब्याटिङ गरेको स्कटल्याण्डविरुद्ध नेपालले शानदार जित हासिल गरेको हो। ४१४ ओभरमा सबै विकेट गुमाउँदै १५४ रनको लक्ष्य दिएको स्कटल्याण्डलाई नेपालले ५ विकेट गुमाएर २९५ ओभरमा पूरा गरेको हो। नेपालका लागि सन्दीप लामिछानेले ३ विकेट, करन केसी, सोमपाल कामी, गुल्सन झाले २२ विकेट र आरिफ शेखले एक विकेट लिएका थिए। तीव्र गतिका बलर करणले पहिलो ओभरमै ओपनर चार्ली टिअरलाई बोल्ड आउट गरेका थिए। स्कटल्याण्डका लगि मार्क वाटले ३४ रन बनाए भने अन्य ब्याटरले २० रन पनि कटाउन सकेनन्। जवाफि ब्याटिङमा उत्रिएको नेपालका लागि आरिफ शेखले सर्वाधिक ५१ रनको योगदान दिए। त्यसैगरी कुशल भुर्तेल र गुल्शन झाले २५२५ रन, आसिफ शेखले २१ रन र अनिल शाहले १३ रन बनाए। स्कटल्याण्डका लागि ब्राण्डम म्याकुलमले २ विकेट, ब्राड कुरी, मार्क वाट र ज्याक जार्विसले ११ विकेट लिएका थिए। पहिलो खेलमा नेपाल अमेरिकासँग तीन विकेटले पराजित भएको थियो। लिग२ मा नेपाल १० खेलमा २ मा जितसहित पाँच अंकका साथ सातौं स्थानमा छ। नेपालले आगामी शनिबार अमेरिका र सोमबार स्कटल्यान्डसँग खेल्ने क्यानले जनाएको छ।"
मोरङको कानेपोखरी र विराटनगरमा दुई जना मृत फेला,"विराटनगर : मोरङको कानेपोखरी र विराटनगरमा दुई जना मृत फेला परेका छन् । विराटनगरमा एक पुरुष र कानेपोखरीमा एक जना महिला मृत भेटिएको मोरङ प्रहरीका प्रवक्ता डीएसपी वेदप्रकाश जोशीले जानकारी दिए। विराटनगर महानगरपालिका९ चुलाचुली मार्गमा अन्दाजी ५० वर्षीय पुरुष बुधबार बिहान ७:३० बजेतिर मृत फेला परेको उनले बताए । मृतकको पहिचान खुल्न बाँकी छ । सडक छेउमा मृत अवस्थामा देखेर स्थानीयले प्रहरीलाई खबर गरेका थिए । मृत फेला परेका पुरुष केही समयदेखि विराटनगर बजार क्षेत्रमा मागीखाइ हिँड्ने गरेको जानकारी स्थानीयले प्रहरीलाई दिएका छन् । डीएसपी जोशीका अनुसार कानुनी प्रक्रिया पूरा गरी शवलाई घटनास्थलबाट उठाएर पोस्टमार्टमका लागि कोशी अस्पताल लगिएको छ । मृतकको पहिचानको प्रयास गर्दै घटनाको अनुसन्धान सुरु गरिएको उनले बताए । त्यस्तै, कानेपोखरी गाउँपालिका४ हात्ती डुब्बामा एक जना महिला मंगलबार साँझ आफ्नै घरभित्र मृत अवस्थामा भेटिएकी छन् । इलाका प्रहरी कार्यालय पथरीका डीएसपी मोहनविक्रम दाहालका अनुसार नीरकुमार राईकी पत्नी ५१ वर्षीया शान्ता राई ओछ्यानमा मृत फेला परेकी हुन् । उनका अनुसार आफ्नै घरमा सुतिरहेको अवस्थामा साँझ ५:५० बजेतिर महिला मृत फेला परेपछि प्रहरी परिचालन गरेर घटनास्थल सुरक्षित राखिएको छ । बाहिर रहेकी मृतककी छोरी आइसकेपछि कानुनी प्रक्रिया पूरा गरेर शवलाई पोस्टमार्टमका लागि उर्लाबारीको मंगलबारेस्थित मदन भण्डारी अस्पताल एवं ट्रमा सेन्टरमा लगिने दाहालले बताए । उनका अनुसार महिलाको मृत्युको कारण खुल्न सकेको छैन । प्रहरीले घटनाको अनुसन्धान गरिरहेको छ ।"
तिहारको रौनक,"वर्षभरिको ठूलो दोस्रो चाड तिहार आजैदेखि आरम्भ हुँदैछ। पाँच दिन लामो चाड पहिलो दिन कागतिहार, धन्वन्तरी जयन्ती, धन्तेरसदेखि सुरु हुन्छ भने दिदीबहिनीहरूले दाजुभाइको विशेष पूजा गर्दै यो चाड समापन हुन्छ। यो पर्व प्रत्यक्षतः यम भनौं काल वा भनौं समय सम्बन्धित छ। नेपाल सम्बत् तथा म्हपूजा यसैमा पर्छ। यम सूर्य पुत्र हुन् र बहिनी यमुनाको घरमा बसेर टीका लगाइएको प्रसंगले सत्ययुगदेखि नै दाजुभाइको प्रतीक यम सम्झेर र दिदीबहिनीको प्रतीक यमुनाको स्मरण गर्दै भाइतिहार मनाइन्छ। यमको प्रतीक कागले मानिसलाई शुभ, अशुभ शकुन बताउँछ। वातावरण सफाइमा सहयोगी काग बोलीमा छुच्चो भए पनि हरेक बिहान खाना खानुअघि कागलाई खाना छुट्ट्याउने हाम्रो परम्परा हो। कार्तिक कृष्ण त्रयोदशी, तिहारको सुरुको दिन कागलाई विशेष खाना दिएर सत्कार गरिन्छ। ऐन्द्रवारुणवायव्यां याम्याँ वै नैऋतस्तथा। वायसाः प्रतिगृण्हन्तु मया दत्तं बलिं त्विमम्।। भन्ने मन्त्रले कागलाई बलि दिइन्छ। रामायण ग्रन्थमा काग भुसुण्डीको चर्चा छ। काग भुसुण्डी ऋषिले गरुडजीले रामकथा बताउँदा आफू कागरूपमै रहन मन परेको कुरा उल्लेख गरेका छन्। काग यमदूत हुन्, मृत्युपछि आशौच कार्यमा कागवलि अनिवार्य छ। काग तिहारका दिन बेलुका घरको मूलढोकामा दीपदान गर्ने चलन छ, यसो गर्दा मृत्युभय हँुदैन, अल्पमृत्यु, दुर्घटनाहरू हुँदैनन्। यसैदिन आयुर्वेदशास्त्रका प्रणेता धन्वन्तरीको जन्मजयन्ती हो। पूर्वीय शास्त्रहरूमा आयुर्वेद शास्त्र निकै प्रसिद्ध छ। मानिसको आयु बढाउने वैदिक पद्धति भएकाले यसलाई आयुर्वेद भनिएको हो। यो प्राकृतिक चिकित्सा पद्धतिसँग सम्बन्धित छ। यसले शरीर तन्दुरुस्त राख्ने, योग आदि विषय र जडीबुटीसँग प्रत्यक्ष सरोकार राखेको छ। दोस्रोदिन कुकुर तिहार हो, कुकुर यमदूत हो, दयालु र मालिक भक्त पनि। यसको घ्राणशक्ति तीव्र हुन्छ र सुरक्षा कार्य, अपराधी पत्तो लाउने कार्य र दुर्गमक्षेत्रमा त सामान ढुवानीको कार्यमा समेत यसलाई प्रयोग गरिन्छ। कुकुरका दुई विशेष नाम छन्। वैवस्वतकुलमा जन्मिएका श्यामवर्ण र छिरबिरे वर्णका दुई कुकुरलाई श्याम र शबल भनियो। तिनैलाई विशेष भोजन दिन्छु भनी कुकुर तिहारका दिन भोजन दिइन्छ। तेल, माला, टीका लगाउने, राम्रो पारी सिंगार्ने चलन छ। यो थोरैले सन्तुष्ट हुन्छ, निद्रामा पनि बाहिरका कार्यहरू बारे थाहा पाउन सक्छ, सुरता र वीरत्व यसकोे ठूलो गुण हो। पाण्डवहरू स्वर्गारोहण हुँंदा धर्मराजले कुकुरको रूप लिएर युधिष्ठिरको परीक्षा गरेका थिए। यसै दिन नरक चतुर्दशी पनि हो, यसदिन घरमा बत्ती बाल्ने र नदीमा बत्ती बगाउने कार्य गरिन्छ। यसदिन तेलमा लक्ष्मी बस्ने विश्वास छ, जताततै झलमल्ल तेलको बत्ती बालिन्छ र शरीर स्नान गर्दा पनि तेलमर्दन गरिन्छ। मृत्युपछि नरकको भय दूर गर्न बत्ति बाल्ने भएकाले यसदिनलाई नरक चतुर्दशी भनिएको हो। यमपञ्चकको तेस्रो दिन गाईतिहार हो। अमृत समान दूध दिने गाई सोझो प्राणी हो। हामी गाईलाई लक्ष्मीका रूपमा हेर्छौं। गाईतिहार, लक्ष्मीपूजाको दिन गाईलाई विशेष पूजा गर्दै, गोडाधुने, पीठो खुवाउने, नैवेद्य अर्पण गर्ने गर्छौं। गाईको सिङ, खुरमा तेल लगाउने, घाँटीमा माला लगाउने, मीठा खानेकुरा खान दिने गर्छौं। बेलुका लक्ष्मीपूजा, धनको पूजा, सुख रात्रि मान्दै विशेष दीपावली गर्छौं। घरबाहिरदेखि गोबरले लिपेर, लक्ष्मीका पाइला बनाएर पूजाकोठा, धनसारसम्म लगि पूजा गर्छौं, धनको प्रतीक कुवेरको पूजा गर्छौं बिमिरो राखेर। पसल, व्यापारिक प्रतिष्ठान, ढुकुटी, अन्न सबैतिर विशेष पूजान, फलफूल, सौभाग्य, वस्त्रसहित पूजा गर्छौं। घर पसल रंग्याउने, फूलहरूले सजाउने, नरिवल मसलाहरू अर्पण गर्ने, रङको प्रयोग गर्ने कार्य गरी खुसी नै खुसी व्यक्त गर्छौँ। यतिबेला सबैको मन प्रफुल्लित र आनन्दित हुन्छ, एकआपसमा खुसी, सुख साटासाट गर्छौं। लक्ष्मीको चर्चा गर्दा यिनको स्वरूप बुझ्नुपर्ने हुन्छ। यिनका मुख्य दुई रूप छन्। एउटा हो भौतिकरूप, अर्को हो आध्यात्मिक वा दैवीस्वरूप। भौतिक रूपमा मात्र हेर्दा लक्ष्मी केवल भोगकी साधन मात्र बन्न पुग्छिन्। दैवी र आध्यात्मिक रूपले हेर्दा लक्ष्मी योगकी साधन, उपयोगकी साधन पनि बन्न पुग्छिन्। उपभोगले मात्र हेर्दा लक्ष्मीको वाहन केवल लाटोकोसेरो मात्र बन्न पुग्छ। तर उपयोगको रूपमा हेर्दा लक्ष्मी गरुडासनी बन्न पुग्छिन्। जहाँ लक्ष्मीको सेवा हुन्छ त्यहांँ नारायणको सेवा जरुरी छ। सुकर्मले नर आफैं नारायण हुन सक्छ। लक्ष्मी प्रसन्न राख्न सरसफाइको साथै उद्यमशीलता आवश्यक पर्छ। उद्यम, परि श्रम, मिहिनेत, निरन्तरको साधनाबाट लक्ष्मी खुसी हुन्छिन्। केवल पूजाले मात्र भन्दा पनि त्याग र समर्पणभाव, प्रेम र सद्भाव, सहिष्णुता र उपकार अनि दान र सामाजिक सेवामा लोगेको धन बढी पवित्र हुन्छ। यमपञ्चकको चौथो दिन गोरुतिहार हो, नेपाल संवत् र म्ह पूजा यसैदिन पर्छ। यसैदिन घरघरमा बिहानै गाई, गोरु, एवं गोवद्र्धनपूजा गरिन्छ। कृषि कार्यमा सरिक पशुहरूलाई सम्मान जरुरी छ, र सम्मान गर्ने यो पर्वमा बिहानै फूल, माला, श्रृंगारसहित पूजाआजा धूप, बत्ती, नैबेद्यहरू अर्पण गरी विशेष खाना खुआउने चलन छ, हलो, गाडासमेतको पूजा हुन्छ। साँढे, बहर आदि गोरुका विभिन्न स्वरूप युगलपूजा, पूर्वीय चिन्तनको आदर्श नमुना हो। गाईको गोबर जम्मा गरी गोवद्र्धन पहाड बनाउने, गोवद्र्धनपूजा गर्ने गरिन्छ। सर्वप्रथम सम्पूर्ण पाप नास भई, दीर्घायु, सुस्वास्थ्य, सुकीर्ति, धनधान्यवृद्धि, सुख, ऐश्वर्य वृद्धिका लागि गोपाल, गोवद्र्धन, गाई एवं गोरुको पूजा गर्छु भनी संकल्प गर्नुपर्छ। दीप कलश, गणेश, अध्र्य स्थापना गरी बस्त्र, भेटी, नैवेद्य आदि अर्पण गर्दै पूजामा सरिक हुनुपर्छ। साथमा बलिराजाको पूजा गरिन्छ। यमपञ्चकको सर्वाधिक महत्वपूर्ण चाड हो भाइतिहार। कार्तिक कृष्णत्रयोदशी काग तिहारदेखि आरम्भ भएको पाँच दिन लामो पर्व कार्तिक शुक्ल द्वितीयाका दिन घरघरमा दिदीबहिनीहरूले नवग्रह, अष्टचिरञ्जीवी, यम, यमुना, लक्ष्मी एवं आफ्ना दाजुभाइहरूलाई पूजा गरी तिहारको उत्कर्षणलाई बिदा गर्छन्। सूर्यपुत्री यमुनाको निम्तो स्वीकारगर्दै कार्यमा व्यस्त यमराज पाँच दिनसम्म बहिनीका घरमा बसी मीठामीठा खानेकुरा खाई, फुर्सदका क्षणहरूमा रहेको सम्झनास्वरूप, दिदीभाइ, दाजुबहिनीको सुमधुर स्नेहलाई निरन्तरता दिन पञ्चकभरि दिदीबहिनीहरूका घरमा, उनीहरूले बनाएका खानेकुरा खाने चलन चलेको हो। अघिपछि दिदीबहिनीहरूको घरको खानु हुँदैन भन्ने मान्यता छ तर यमपञ्चकमा दिदीबहिनीकै घरका खाना खानुपर्छ त्यसबाट आयुवृद्धि हुन्छ भन्ने मान्यता छ। दिदीबहिनीहरू आफू यमुनाको स्वरूप मानी दाजु भाइलाई दाजु यमको प्रतीक मानी पञ्चक आरम्भदेखि नै विवाहित महिलाहरू आआफ्ना दाजुभाइहरूलाई घरमा बोलाउँछन्। घरदेखि टाढा रहेकाहरू पनि यमपञ्चकमा घर आउँछन्। घरमा आउन नसक्नेहरूलाई प्रसाद पठाउने चलन छ। दाजु भाइको सुस्वास्थ्य, कीर्ति, दीर्घायु, ऐश, आराम, मान, सम्मान, प्रतिष्ठा वृद्धिहेतु परिवारकै आशीर्वाद प्राप्त हुनाले दिदीबहिनीलाई देवीस्वरूप सम्झेर उनीहरूबाट आशीर्वाद लिई उपहार, दान, दक्षिणा दिने चलन पनि तिहारको मूल विशेषता हो। निधारमा सप्तरङ्गी टीका, गलामा मखमली फूलको माला, कपालमा तेल, अनि मूलढोकामा ओखर फोरी मण्डपमा सजिएका दाजुभाइहरूलाई तेलमिश्रित करुवाको टुटीको जलाधाराबाट तीन पटकसम्म परिक्रमा गरी यमुना, यम देवताको पूजा, दीप, कलश, गणेशको पूजासहित भाइहरूको पूजा विशेष विधिपूर्वक गरी पान, मसला, धूप, बत्ती, बस्त्र, फलफूल, मिष्ठान्न, सगुनसमेत दिएर दाजुभाइहरूलाई प्रसन्न राखी प्रार्थना गरिन्छ। वर्षभरि भएका सबै कल्मष हटाई दिदीबहिनीहरूबाट दाजुभाइहरूले सुख समृद्धिको आशीर्वाद दिन्छन्। भाइपूजा गर्नुअघि षष्ठिकादेवीसहित मार्कण्डेय, व्यास, बलि, हनुमान, परशुराम, कृपाचार्य, द्रौणी, प्रह्लाद र विभिषण अष्टचिरञ्जीवीहरूको पूजा गरिन्छ। सातकल्पसम्म जीवित रहने मार्कण्डेय आदि अष्टचिरञ्जीवी पूजा गरी दाजुभाइको दीर्घायुको कामना गरिन्छ। सप्तरंगी टीकाको झन् ठूलो महत्त्व छ।"
क्यान्सर उपचारमा स्वागतयोग्य निर्णय,"हुर्कंदै गरेका कलिला सन्तानलाई क्यान्सर भएपछि अभिभावकहरू चिन्तित हुने गरेका छन्। उपचार गर्दागर्दै कतिपय अभिभावकले खर्च धान्न नसकेर बीचैमा उपचार रोक्न बाध्य छन्। समयमै उपचार पाएमा क्यान्सर निको हुने भए पनि उपचार खर्च व्यहोर्न भने जो कोहिलाई धौधौ पर्ने गरेको छ। सरकारले मुलुकका तीनवटा सरकारी अस्पतालमा १४ वर्षमुनिका बालबालिकाको उपचार निःशुल्क गर्ने निर्णय गरेको छ। स्वास्थ्य तथा जनसंख्यामन्त्री प्रदीप पौडेलले बालबालिकाको क्यान्सर उपचार निःशुल्क गर्ने मन्त्रीस्तरीय निर्णय आइतबार गरेका हुन्। जुन सकारात्मक र स्वागतयोग्य छ। प्रत्येक बालबालिकालाई राज्यबाट स्वास्थ्य तथा सर्वाङ्गीण व्यक्तित्व विकासमा सहयोग गर्ने प्रतिबद्धता व्यक्त हुनुलाई सम्बन्धित सरोकारवाला विज्ञ चिकित्सकले पनि सराह्रना गरेका छन्। सरकारी अस्पतालहरू कान्ति बाल अस्पताल काठमाडौं, भक्तपुर क्यान्सर अस्पताल भक्तपुर र बीपी कोइराला मेमोरियल क्यान्सर अस्पताल भरतपुर चितवनमा क्यान्सरको उपचार सेवा निःशुल्क गर्ने निर्णय गरिएको छ। यस निर्णयबाट गरिबीका कारण क्यान्सर प्रभावित बालबालिकाको समयमै उपचारमा पहुँच पुग्नेछ। बालबालिकामा रक्त क्यान्सर, मस्तिष्क, मिर्गौला र मांसपेशी एवं हड्डीको क्यान्सर बढी पाइएको छ। समयमै उपचार पाएको अवस्थामा अकालमा मृत्युवरण गर्नुपर्ने छैन। नेपालमा हरेक वर्ष करिब १५ सय बालबालिकामा क्यान्सर देखिने गरेको छ। नेपालमा कुल हुने मृत्युमध्ये दुई तिहाइभन्दा बढी ७१ प्रतिशत नसर्ने रोगका कारण हुने गरेको छ। त्यसमध्ये ११ प्रतिशतको क्यान्सरका कारण ज्यान जाने गरेको स्वास्थ्य मन्त्रालयको तथ्यांक छ। आगामी मंसिर १ गतेबाट उपचार निःशुल्क हुने गर्ने घोषणा भए पनि उपचार व्यवस्थापनको कार्यलाई शीघ्रता दिनुपर्ने जरुरी छ। समयमै र नियमित रूपमा उपचार गर्ने हो भने झन्डै ८० प्रतिशत बालबालिकाको क्यान्सर निको हुन्छ। सरकारको घोषणाले उपचारबाट वञ्चित भएका बालबालिकालाई पनि अस्पतालमा आउने छन्। अहिले पनि सयौं अभिभावकहरूले क्यान्सरविरुद्ध उपचार गराइरहेका छन्। यस निर्णयको कार्यान्वयनले क्यान्सरबाट हुने बालबालिकाको मृत्युदर घटाउन सहयोग पुग्नेछ। सरकारको निर्णय कार्यान्वयनका लागि निःशुल्क औषधिको उपलब्धता, पर्याप्त पूर्वाधारको व्यवस्था र स्वास्थ्यकर्मीको व्यवस्थापन चुनौतीपूर्ण रहेको छ। क्यान्सरको पहिचानदेखि उपचार गर्दासम्म धेरै चरणहरू हुन्छन्। बहुचरण उपचारका लागि अस्पतालमा दुई साताभित्र भौतिक पूर्वाधारसहित दक्ष जनशक्ति व्यवस्थापन गर्नुपर्ने हुन्छ। मन्त्रालयको आन्तरिक स्रोतबाट उपचार खर्च व्यवस्थापन गरिने भनिएको छ । क्यान्सर प्रभावित बालबालिकलाई केमोथेरापी, रेडियोथेरापी र सर्जरी (शल्यक्रिया) गर्नुपर्ने हुन्छ। यी तीनवटै उपचार व्यवस्थालाई सरल, प्रभावकारी र पहुँचयोग्य गराउन ध्यान दिनुपर्छ। श्रीलंकामा बालबालिकाको क्यान्सर उपचार निःशुल्क छ। त्यसैले सरकारले क्षयरोगको झैं क्यान्सरकाका लागि औषधि उपचार सहज गराउनु जरुरी छ।"

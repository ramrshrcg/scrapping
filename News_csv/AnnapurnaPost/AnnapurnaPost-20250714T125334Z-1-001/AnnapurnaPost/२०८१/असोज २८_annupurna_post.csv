शीर्षक,विवरण
नक्कली घुमुवा प्रहरी लागुऔषधसहित पक्राउ,"रौतहट : घुमुवा प्रहरी हुँ भन्दै स्थानीय व्यापारीसँग पैसा उठाउँदै हिँड्ने एक जनालाई प्रहरीले पक्राउ गरेको छ। जिल्ला प्रहरी कार्यालय रौतहटका प्रमुखका घुमुवा प्रहरी हुँ भन्दै रकम उठाउने सुनिलकुमार बैठालाई प्रहरीले लागुऔषधसहित पक्राउ गरेको हो। जिल्ला प्रहरी कार्यालयका अनुसार उनको साथबाट २२ पोका गाँजा, नाइट्रोभेट ट्याब्लेट १० चक्की, कोकस डिएक्सएक बोतल, मोबाइल एक थान, नगद रु १७ हजार ९०० र प्रदेश २०३०१९ प ९५३७ नम्बरको मोटरसाइकल बरामद गरिएको छ। प्रहरीका अनुसार स्थानीय व्यापारीबाट पैसा असुली गरिरहेको भन्ने जानकारी पाएपछि परोहा नगरपालिका २ लालबकैयाका ३५ वर्षीय बैठालाई गएराति पक्राउ गरिएको हो। उनलाई इलाका प्रहरी कार्यालय गरुडामा राखी थप अनुसन्धान भइरहेको छ ।"
"बर्दियामा १६ वर्षीया किशोरीको करणी, एक युवक पक्राउ",बर्दिया : १६ वर्षीया किशोरीलाई जबरजस्ती करणी गरेको अभियोगमा एक जना पक्राउ परेका छन्। प्रहरीका अनुसार बारबर्दिया नगरपालिका६ बस्ने २० वर्षीय सन्तराम थारू आइतबार साँझ पक्राउ परेका हुन्। थारूले ती किशोरीलाई सोही नगरपालिका१० गुमस्तास्थित धधबारदेखि गुमस्ता गाउँ जाने बाटोमा शनिबार राति जबरजस्ती करणी गरेको भन्ने उजुरीको आधारमा प्रहरी चौकी कतर्नियाघाटबाट खटिएको प्रहरीले उनलाई पक्राउ गरेको हो। यस सम्बन्धमा आवश्यक अनुसन्धान भइरहेको प्रहरीले जानकारी दिएको छ।
भोलि सरकारी कार्यालय खुल्ने भएपछि काठमाडौंमा चहलपहल बढ्यो,"काठमाडौं : आश्विन शुक्लपक्ष द्वादशीका दिन सोमबार दशैंको अन्य दिनको तुलनामा उपत्यकामा सवारी आवागमन बढेको छ । दशैंको टीका लगाउने सर्वसाधारणको आवतजावतका साथै उपत्यका बाहिर गएका सर्वसाधारणहरू समेत उपत्यका फर्कन थालेपछि उपत्यकामा सवारी आवागमन बढेको हो । उपत्यकाका जडिबुटी, बल्खु, कलंकी लगायतका नाकामा उपत्यकाभित्रने सर्वसाधारणको संख्या बढेको ट्राफिक प्रहरीले जनाएको छ । दशैंको सरकारी बिदा सकिएर मंगलबार कार्यालय खुल्ने भएपछि उपत्यका भित्रनेको संख्या बढेको हो । यस वर्षको दशैंमा करिब १३ लाख सर्वसाधारणले उपत्यका छाडेका थिए ।"
खोलाले बगाउँदा ९ वर्षीय बालक बेपत्ता,"नुवाकोट : नुवाकोटको शिवपुरी खोलामा पौडी खेल्ने क्रममा एक जना बालक डुबेर बेपत्ता भएका छन्। बालकको खोजी कार्य भइरहेको प्रहरीले जानकारी दिएको छ। शिवपुरी गाउँपालिका८ सिम्लेमा आफन्तकोमा टीका लगाउन आएका सिशान तामाङलाई खोलाले बगाएको प्रहरी नायब उपरीक्षक तीलक भारतीले जानकारी दिए। उनका अनुसार काठमाडौंको नागार्जुन नगरपालिका८ भिमढुंगाका दिनेश तामाङ र अप्सरा तामाङका छोरा सिशान बेपत्ता भएका हुन्। उनको स्थानीय, आफन्त र प्रहरीले खोजीकार्य गरिरहेको नुवाकोट प्रहरीले जनाएको छ।"
तीन अमेरिकीलाई अर्थशास्त्रतर्फको नोबेल पुरस्कार,"काठमाडौं : अर्थशास्त्रतर्फ अमेरिकाका तीन जना अर्थशास्त्रीले यस वर्षको नोबेल पुरस्कार पाउने भएका छन्। म्यासाचुसेट्स इन्स्टिट्यूट अफ टेक्नोलोजीका डारोन एसिमोग्लु, सोही इन्स्टिट्यूटका साइमन जोन्सन र सिकागो विश्वविद्यालयका जेम्स रोविन्सनलाई पुरस्कृत गर्ने निर्णय गरिको हो। संस्थारूको निर्माण र त्यसले समृद्धिलाई पार्ने प्रभावबारे गरिएको अध्ययनका लागि उनीहरूलाई अर्थशास्त्रतर्फ नोबेल पुरस्कार प्रदान गर्न लागिएको पुरस्कार समितिले जनाएको छ।"
बाढी पहिरोले पुर्याएको क्षतिबारे सांसद बाँस्कोटा भन्छन् खानी र पानी एकै ठाउँमा चल्दैन भनेको थिएँ,"काठमाडौं : नेपाल कम्युनिष्ट पार्टी (एमाले) का नेता एवं प्रतिनिधिसभा सदस्य गोकुलप्रसाद बाँस्कोटाले पछिल्लो विपद्बाट क्षतिग्रस्त संरचनाको पुनःनिर्माणका लागि दोहोरो परेका र छरिएका योजनाका लागि विनियोजित बजेट एकीकृत गरेर स्रोतको व्यवस्थापन गर्न सुझाव दिएका छन् । उनले भने, अनावश्यक दोहोरो, तेहोरो परेका र कार्यान्वयनमा जान नसक्ने योजनाका लागि हालिएको सबै बजेट कटौती गर्नुपर्छ र एकै ठाउँमा केन्द्रीकृत गर्नुपर्छ । विपद्को अवस्थामा नागरिकलाई म एक्लो छैन, साथमा सरकार छ भन्ने अनुभूति दिलाउन सक्नुपर्नेमा जोड दिँदै पूर्वमन्त्री बाँस्कोटाले भने, नेपालमा घोषणा गरिएका काम हुन्छ है भन्ने सन्देश नागरिक र अन्तर्राष्ट्रिय समुदायलाई दिनुपर्छ । घोषणा गर्ने, काम नगर्ने प्रवृत्ति अन्त्य गर्नुपर्छ । बजेट थुप्रिने, केही नगर्ने र अलमलमा पर्ने कुरा हुनु भएन । यस पटकको बाढीपहिरोबाट ठूलो जनधनको क्षति हुनुमा मानवीय क्रियाकलाप नै बढी जिम्मेवार रहेको औँल्याउँदै नेता बाँस्कोटाले जथाभावी अतिक्रमण गरेर खोलाकै छेउ र पानीको मुहानमै खानी चलाउने कुरा सम्पूर्ण हिसाबले रोकिनुपर्ने बताए । यसमा कसैको दबाब र प्रभावमा पर्नु हुँदैन । नागरिकको रक्षा पहिलो सर्त हुनुपर्छ, उनको भनाइ छ । यही असोज १० देखि १२ गतेसम्मको अविरल वर्षाका कारण सबैभन्दा बढी प्रभावित काभ्रेपलाञ्चोक जिल्लामा भएको क्षति, राहत उद्धार र पुनःनिर्माणसम्बन्धी विषयमा केन्द्रित रहेर पूर्वसञ्चारमन्त्री बाँस्कोटासँग राससले गरेको कुराकानीको सम्पादित अंश विपद्को अवस्थाभन्दा तीन महिनाअघि सरकारले के गर्यो भनी अहिले प्रश्न गर्नुपर्ने बेला छ । यसै साल पनि अरनिको राजमार्ग, बनेपाबाट पूर्व जाने बीपी राजमार्ग, पनौतीरोशी खण्डको माथिल्लो भागको खानी र पानीका विषय मैले बारम्बार सदनमा आवाज उठाएँ । संसद्मै निरन्तर आवाज उठाउनेमध्ये म एक हुँ । तर, सरकारले आगो लागेपछि कुवा खन्ने काम गयो । बाढीपहिरो आउँछ कि आउँदैन, सरकारलाई थाहा छ कि छैन ? छ । आको पनि छ, आउँछ भन्ने पनि थाहा छ । समाधान के हो भन्ने थाहा भए पनि पूर्वतयारी गरेन । सांसदहरूले सदनमा उठाइरहेको गम्भीर मुद्दामा कुनै पूर्व सतर्कता अपनाइएन । सांसदले सदनमा सार्वजनिक खपतका लागि बोल्छन्, तिनका कुरा सुन्नु पर्दैन भन्ने सरकारको दृष्टिकोण रह्यो । तथापि, घटनापछिको उद्धारमा सरकार र नागरिक राम्रोसँगै लागेको पाइयो । बीपी राजमार्गलगायत ५० भन्दा बढी प्रमुख राजमार्ग क्षतिग्रस्त भए । राज्यलाई यो थाहा छ कि नेपालमा हिउँदमा चिसो तथा कहिलेकाहीँ हिमपहिरोको सिकार पनि हुन्छ । फागुनचैतमा आगलागीका घटना व्यापक बढ्छ, गत वर्ष जङ्गल पनि सिद्धियो । यति ठूलो डढेलो लाग्यो, यसमा सरकारले के गर्यो ? एकातिर वातावरण संरक्षण गर्न आवाज उठाउने, तर काम चै केही नगर्ने कुरालाई सन्तोषजनक रूपमा लिन सकिन्न । बाढीपहिरो, आगलागी, आँधीहुरी तथा हिमपात र हिमपहिरोले ल्याउने जोखिम जुनसकै शासन व्यवस्थामा पनि पटकपटक भोगेकै विषय हो । नागरिकप्रति जवाफदेही सरकार भएका बेलामा यस्तो हुनु हुँदैनथ्यो । अहिले यति बलियो गठबन्धनको सरकार बनेको छ । योभन्दा बलियो गठबन्धन सरकार सायदै बन्ला वा नबन्ला । तर, केही यस्ता मुद्दा छन्, जसप्रति राजनीतिले असर गर्नु मिल्दैन । अब पहिलो प्राथमिकता भनेको क्षतिग्रस्त सडकहरू खुलाउने र कनेक्टिभिटी जोड्ने, विद्युत् र सञ्चार सेवा पुनः सञ्चालन गर्ने, खानेपानी समस्या तत्काल समाधान गर्ने हुनुपर्छ । उद्धार र राहतको काम लगभग सकिएको छ । यसमा सहयोग गर्ने सबै पक्षलाई धन्यवाद भन्नुपर्छ । सबैभन्दा पहिलो समस्याका रुपमा बाटो रहेको छ । दोस्रो समस्या खानेपानी, विद्युत् र सञ्चार तत्काल सञ्चालन गर्नुपर्छ । मुख्यकुरा बस्ती हो । पहाडी भूभागमा भीर पहरामा पनि बसोबास छ । त्यहाँ हरहमेसा पहिरोको त्रास भइरहन्छ । जुन बस्ती असुरक्षित हुन् भनेर गोरखा भूकम्पका बेला पहिचान भएका थिए, ती बस्तीका निम्ति कार्यक्रम आए पनि कार्यान्वयन भएनन् । अब पुनः स्थापना कसरी हुन्छ ? भन्ने प्रमुख मुद्दा हो । काभ्रेकै पनि कुरा गर्ने हो भने यकिन तथ्याङ्क आउन बाँकी छ । त्यो तथ्याङ्क आइसकेपछि एक हजार पाँच सयदेखि दुई हजार परिवार सुरक्षित स्थान बस्तीमा सार्नुपर्छ । जहाँको चपरी, त्यहाँको दुवाली हुनुपर्छ । मेरै नगरपालिका मण्डनदेउपुर, भुम्लु गाउँपालिका र पनौती नगरपालिकाका केही बस्ती सुरक्षित स्थानमा सार्नुपर्ने देखिन्छ । सार्वजनिक र पर्ती जग्गा, सरकारी वन वा सामुदायिक वन जहाँ बस्ती निर्माण सुरक्षित हुन्छ, त्यो ठाउँमा बस्ती बसाल्न तत्कालै कार्ययोजना बनाउनुपर्छ । सरकारले चाहेको अवस्थामा काम गर्न सक्छ । त्यसका लागि बजेट के गरी प्रबन्ध गर्ने त ? भन्दा दोहोरिएका बजेट कटौटी गर्नुपर्छ । सरकारले सक्छ भने अनावश्यक दोहोरो, तेहोरो परेका र कार्यान्वयनमा जान नसक्ने योजनाका लागि हालिएको सबै बजेट कटौती गर्नुपर्छ र एकै ठाउँमा केन्द्रिकृत गर्नुपर्छ । बस्ती पुनःस्थापना जति सम्भव छ, सरकारले जमिन दिनुपर्छ । बस्न नमिल्ने बस्ती सार्नुपर्यो । त्यो बस्तीमा सरलीकृत ढङ्गले एकीकृत बस्ती बनाउने योजना हुनुपयो । विपद्का बेला नागरिकलाई म एक्लो छैन, मेरो साथमा सरकार छ भन्ने अनुभूति दिलाउनु सक्नुपर्छ । नेपालमा घोषणा गरिएका काम हुन्छ है भन्ने सन्देश आम नागरिक र अन्तर्राष्ट्रिय समुदायलाई दिनुपर्छ । घोषणा गर्ने काम केही पनि नगर्ने कुराका कुनै अर्थ छैन । बजेट थुप्रिने, केही नगर्ने र अलमलमा पर्ने कुरा हुनुभएन । यसका लागि सरोकारवाला मन्त्रालयको एकीकृत योजना चाहिन्छ । हरेकका अलगअलग होइनन्, एकीकृत योजना हुनुपर्छ ताकि खर्च पनि कटौती होस् । किनभने भूकम्पका बेलामा पुनःनिर्माण प्राधिकरण गठन भएको थियो । अहिले पनि स्थायी जस्तै निकाय चाहिने भयो । डुप्लिकेसन नहुने गरी काम गर्नुपर्छ । जहाँ बस्ती ठूलै छ, त्यहाँ चलाउन पर्दैन । त्यो ठाउँमा रहेको तथ्याङ्क यकिन हुनुपर्यो । खानी र पानी एकै ठाउँमा चल्दैन । एकै ठाउँमा खानी र पानी चलाउने कुराले नै नदीको सतह माथि आउने, यसबाट दायाँबायाँको बस्ती र खेतीपाती सबै हान्दोरहेछ । अर्को कृषि क्षेत्रमा पनि ठूलो क्षति भएको छ । कृषि मन्त्रालय पनि उदासीन बस्न मिल्दैन । चौपायाहरु पनि मरेका छन् भने खेतीपानी पनि ध्वस्त भएका छन् । प्रभावित किसानलाई राहत दिन सरकारले युद्धस्तरमा काम गर्नुपर्छ । यो काम आउँदो वैशाखजेठसम्म सक्नेगरी योजना र बजेट व्यवस्था गर्नुपर्छ । समस्याहरूको यकिन गर्ने, समस्या समाधान हुने नीति लिने, योजना बनाउने र कार्यान्वयन प्रक्रियामा एकीकृत ढङ्गले काम गर्नुपर्छ । सरकारको हिसाबले १६१७ अर्बको क्षति भएको छ । गोरखा भूकम्पको तुलनामा यो केही पनि होइन, तर यसको तीन गुणा बढीसम्म क्षति भएको मेरो अनुमान छ । प्रभावित नागरिकले आफैँले संरचना निर्माण गर्छ भने त्यसमा सरकारले सहुलियत ऋण उपलब्ध गराउनुपर्छ । त्यसका लागि आवश्यक परे जमिनसमेत दिनुपर्छ । पहाडी भेकमा छरिएका बस्ती समस्या हुन् । यसलाई केन्द्रीकृत गर्नुपर्छ । कानूनमा संशोधन जरुरी छ । नजिकको समथर जग्गामा बस्ती र भिरालो जग्गामा खेती गर्ने व्यवस्था मिलाउनुपर्छ । विपद्बाट निरन्तर हुने क्षति न्यूनीकरणका लागि भविष्यसम्मको योजना चाहिन्छ । हाइवे हरूमा नजिकैबाट अर्को परिपथ सडकहरू बनाउनुपर्छ भन्दा पनि सरकारले आवश्यक ध्यान दिएन । यदि त्यो भएको भए मुख्य राजमार्गहरु रोकिँदैनथे । यसमा सरकारको आवश्यक ध्यान पुगेन । जथाभावी अतिक्रमण गरेर खोलाकै छेउ र पानीको मुहानमै खानी चलाउने कुरा सम्पूर्ण हिसाबले रोक्नुपर्छ । कसैको दबाब र प्रभावमा पर्नु हुँदैन । नागरिकको रक्षा पहिलो सर्त बन्नुपर्छ ।"
"राष्ट्रिय टिममा फर्किने प्रतिभाको हुटहुटी, भन्छिन् भलिबलका सुनौला दिनहरू फर्किँदैछन्","जोमसोम : केही हप्ताअघि नेपाली महिला भलिबलकी चर्चित स्पाइकर प्रतिभा माली भलिबल खेल्न मुस्ताङ आइन्। मुस्ताङमा सम्पन्न ५१औं संस्करण मुस्ताङ थाक खेलकुद कार्यक्रमअन्तर्गत उनीसँगै न्यू डाइमण्ड टिमका ३ जना राष्ट्रिय महिला भलिबल खेलाडी मुस्ताङ आएका थिए। मालीसहित सलिना श्रेष्ठ र प्रगतीनाथ थाक भलिबल खेल्न मुस्ताङ आएका थिए। राष्ट्रिय महिला भलिबल टिममा पहिलो रोजाईका यी खेलाडीलाई यहाँसम्म ल्याउने चाँजापाँजो निलगिरी युवाक्लब टुकुचेले गरेको थियो। उनीहरूलाई मुस्ताङमा आएर भलिबल प्रतियोगितामा सहभागी गराउने र त्यसका अलावा उचित पारिश्रमिकसहित मुस्ताङ घुमाइदिन सर्तसहित उनीहरू मुस्ताङ आएका थिए। त्यसो त माली यस्तै प्रतियोगितामा सहभागी हुन ५ वर्षअघि पनि मुस्ताङ आइकी थिइन्। ७ वर्षको उमेरदेखि न्यू डाइमण्ड एकेडेमीमा रहेर भलिबल खेलको प्रतिभाको खेलयात्रा कक्षा ६ मा पढ्दादेखि सुरु भएको थियो। २०६५ देखि भलिबल खेल्न थालेकी प्रतिभाको बाल्यकाल भलिबलकै संगतमा बित्यो। एकेडेमीमा रहँदा दिदीहरू भलिबल खेल्ने र आफूले बल छोपेर दिने गरेकी प्रतिभाले आजको १६ वर्षअघि भलिबल खेलमा डेब्यु गरेकी थिइन्। सुरुवाती चरणमा भलिबल खेल्दा उनीसँग एपीएफकी चर्चित स्पाइकर सरस्वती चौधरी पनि न्यु डाइमण्डबाटै खेल्ने गर्थिन्। पछिल्लो समय भलिबल खेल्ने क्रममा खुट्टामा चोट लागेपछि उनी रेस्टमा थिइन्। खुट्टाको चोट केही कम भएपछि खेलमा फर्किएकी प्रतिभा पुनः सोही खुट्टामा चोट लागेपछि लामो समयसम्म आराम गरेर बसेकी थिइन्। चोटकै कारण हालै काठमाडौंमा सम्पन्न महिला अन्तर्राष्ट्रिय काभा भलिबल खेल्नसमेत उनी वञ्चित भएकी थिइन्। उनी अब चिकित्सकको परामर्शअनुसार केही महिनामा पुनः राष्ट्रिय टिममा फर्किँदैछिन्। खुट्टाको दुखाइ कम भएपछि प्रतिभा भलिबल खेल्न भनेर मुस्ताङ आएकी हुन्। मुस्ताङमा भलिबल खेल्न निकै मजा आएको उनले बताइन्। समुन्द्री सतहको २७ मिटर अग्लो उचाईमा भलिबल खेल्नुको मज्जा बेग्लै हुने र यसको अनुभव पनि अन्य स्थानमा खेलेको भन्दा पृथक हुने उनको भनाइ छ। पहाडै पहाड र हिमालको बीचमा भलिबल खेल्दा बेग्लै अनुभूति हुँदोरैछ। हिमालपारिको यो स्थान मेरो मनपर्ने स्थान पनि हो,' उनी भन्छिन्, यहाँ भलिबल त खेल्न पाइयो। प्रतिस्पर्धा राम्रो हुन सकेन। प्रतिस्पर्धा कडा हुन्थ्यो भने यहाँको खेल अनुभव पनि राम्ररी गर्न पाइन्थ्यो। सधैं बेसीको स्थानमा भलिबल खेल्दै आएका आफूहरू उच्च भूगोलमा खेल खेल्नु निश्चितरूपमा सहज नहुने प्रतिभाले सुनाइन्। प्रतिस्पर्धात्मक खेल भइदिएका भए हामीलाई थकान महुसस हुन्थ्यो। अल्टिच्यूडको अनुभव हुन्थ्यो,' प्रतिभाले भनिन्। मुस्ताङमा भलिबल खेल्दा हावाले बलको कनेक्सन बिगार्ने गरेको उनले अनुभव सुनाइन्। मुस्ताङमा १२ बजे हावा सरर भन्ने गीत नै छ। साँच्चै यहाँ १२ बजे आउट डोर भलिबल खेल्न गाह्रो हुँदोरैछ,' उनले भनिन्। भलिबल खेल्दा लागेको चोट निको पार्न उनको घुँडाको शल्यक्रिया गरिएको थियो। यसकारण उनी राष्ट्रिय प्रतियोगिताहरूमा देखा परेकी थिइनन्। प्रतिभा साविकजस्तै भलिबल खेलमा फर्किन नियमित जिम गर्ने गरेको बताइन्। पहिलो खुट्टालाई बलियो बनाउन भनेर आराम गरेर बसेकी थिएँ। अब भलिबल खेल्न समस्या नपर्ने चिकित्सकले बताएकाले अब चाँडै राष्ट्रिय टिममा फर्किने तयारी गरेकी छु,' उनले भनिन्। उनले खेलकुदको माध्यमबाट खेल पर्यटनको विकास गर्न सकिने बताइन। खेल र पर्यटन एक अर्कोका परिपूरक भएको र आफूहरू पनि खेलकुदका माध्यमबाट मुस्ताङ आउन पाएको उनको भनाइ छ। हामी यहाँ खेल खेल्न आयौं। तर, खेल खेलेर फर्किहाल्ने भन्ने हुँदैन,' उनले थपिन्, मुक्तिनाथ दर्शनसँगै कोरला नाका र यहाँका अन्य रमणीय स्थानहरूको अवलोकन गरेर फर्किने छौं। उनले नेपालमा भलिबल खेलको भविष्य राम्रो भएको बताइन्। 'हामीलाई भलिबल संघले राष्ट्रिय तथा अन्तर्राष्ट्रिय प्रतियोगिताहरूमा सहभागी गराइरहेको छ। अलिकति मेहनत र साधना गर्नुपर्ने हुन्छ। खेल खेलेर राम्रो गर्न सकिँदैन भन्ने छैन। भलिबलका सुनौला दिनहहरू फर्किँदैछन्,' उनले भनिन्।"
"घाँस काट्न गएकामाथि हात्तीको आक्रमण, एकको मृत्यु",बारा : बारामा हात्तीको आक्रमणमा परी एक जनाको मृत्यु भएको छ। मृत्यु हुनेमा कोल्हवी नगरपालिका२ बस्ने ६३ वर्षीय हस्तबहादुर ठोकर रहेका छन्। सोमबार बिहान हात्तीले आक्रमण गर्दा उनको मृत्यु भएको जिल्ला प्रहरी कार्यालयका प्रहरी प्रवक्ता प्रकाश सापकोटाले जानकारी दिए। घाँस काट्न गएका ठोकरलाई हात्तीले आक्रमण गरेको थियो। अबेरसम्म घाँस लिएर घर नफर्केपछि परिवारका सदस्य र गाउँले मिलेर जङ्गलमा खोज्न गएका थिए। खोज्ने क्रममा ठोकर मृत भेटिएपछि प्रहरीलाई खबर गरेका थिए। मृतक ठोकरको शव परीक्षणका लागि प्रादेशिक अस्पताल कलैयामा राखिएको प्रहरीले जनाएको छ। केही दिन अगाडि कोल्हवी नगरपालिका२ मै एउटा हात्ती मृत फेला परेको थियो। रासस
नेपालभारत सीमानामा गोली प्रहार,बाँके : नेपालभारत सीमानामा आइतबार राति गोली प्रहार भएको छ। गोली प्रहारबाट एक जना नेपाली नागरिक घाइते भएका छन्। राति करिब ७ बजे खेतमा काम गरिरहेका बेला बर्दियाको गुलरिया८ आशापुरका बलराम लोधमाथि गोली प्रहार भएको सशस्त्र प्रहरी बल ३१ नम्बर गणले जानकारी दिएको छ। घाइतेलाई तत्काल उपचारका लागि जिल्ला अस्पताल गुलरिया हुँदै बाँकेको कोहलपुरस्थित नेपालगन्ज मेडिकल कलेजको शिक्षण अस्पताल पुर्याइएको प्रहरीले जानकारी दिएको छ। घाइते लोधले भारतीय वनकर्मीले आफूमाथि गोली चलाएको बयान दिएका छन्। यस विषयमा अनुसन्धान भइहेको प्रहरीले जानकारी दिएको छ।
लागूऔषध सहित तीन जना पक्राउ,"काठमाडौं : महाकाली नगरपालिका४ राधाकृष्ण चोकस्थित पारस वियर बार एण्ड फाष्ट फुड होटलबाट अवैध लागूऔषध चरेशजस्तो देखिने पदार्थ करिब ५३ ग्राम ४० मिलिग्राम, डिजिटल तराजु १ थान र मोबाइल १ थानसहित होटल सञ्चालक दुहुँ गाउँपालिका२ हिकिला बस्ने ४४ वर्षीय कलम सिंह डडाललाई आइतबार दिउँसो प्रहरीले पक्राउ गरेको छ। उक्त होटलमा चरेशको कारोबार भइरहेको भन्ने सूचनाको आधारमा जिल्ला प्रहरी कार्यालय दार्चुलाबाट खटिएको प्रहरीले होटल तलासी गर्दा उक्त पदार्थ फेला पारी उनलाई पक्राउ गरेको हो। त्यस्तै घोराही उपमहानगरपालिका१४ तिनकुने चोक बस्ने २० वर्षीय सरोज सुनारलाई अवैध लागूऔषध ब्राउनसुगरजस्तो देखिने पदार्थ करिब २ सय ८० मिलिग्राम सहित सोमबार बिहान प्रहरीले पक्राउ गरेको छ। वडा प्रहरी कार्यालय घोराहीबाट खटिएको प्रहरीले उनलाई उक्त पदार्थ सहित पक्राउ गरेको हो। साथै थप अनुसन्धानको क्रममा उक्त पदार्थ सोही उपमहानगरपालिका१४ पुष्पाञ्जली टोल बस्ने ३० वर्षीया मन कुमारी सुनारसँग खरिद गरी ल्याएको भन्ने खुल्न आएपश्चात उनको घर तलासी गर्दा नगद १ लाख १३ हजार १ सय ६० रूपैयाँ फेला पारी उनलाई समेत प्रहरीले पक्राउ गरेको छ।"
विभिन्न जिल्लाबाट जुवातास खेल्ने २१ जना पक्राउ,"काठमाडौ : बर्दिबास नगरपालिका१ भप्सी बस्ने दिलिप पाख्रिनको घरमा जुवातास खेलिरहेको अवस्थामा सोही नगरपालिका१ तामाङटोल बस्ने २१ वर्षीय कर्म तामाङ समेत ८ जनालाई आइतबार दिउँसो प्रहरीले पक्राउ गरेको छ। इलाका प्रहरी कार्यालय बर्दिबासबाट खटिएको प्रहरीले उनीहरूलाई नगद १ लाख ३३ हजार ४ सय ३० रूपैयाँ, ११ बुक तास र ९ थान मोबाइल सहित पक्राउ गरेको हो। त्यस्तै कावासोती नगरपालिका२ हिमाल चोक बस्ने ४० वर्षीय उज्वल मल्लको घरमा जुवातास खेलिरहेको अवस्थामा उज्वल समेत ५ जनालाई आइतबार राति प्रहरीले पक्राउ गरेको छ। जिल्ला प्रहरी कार्यालय नवलपरासी पूर्वबाट खटिएको प्रहरीले उनीहरूलाई नगद १ लाख ४ हजार ५ सय ९५ रूपैयाँ र ४ बुक तास सहित पक्राउ गरेको हो। त्यस्तै घोराही उपमहानगरपालिका१३ डुम्मार गाउँ बस्ने १९ वर्षीय भुपेन्द्र वलीको घरमा जुवातास खेलिरहेको अवस्थामा भुपेन्द्र समेत ८ जनालाई आइतबार राति प्रहरीले पक्राउ गरेको छ। वडा प्रहरी कार्यालय घोराहीबाट खटिएको प्रहरीले उनीहरूलाई नगद ३४ हजार रूपैयाँ र ९ गड्डी तास सहित पक्राउ गरेको हो। यस सम्बन्धमा आवश्यक अनुसन्धान भइरहेको प्रहरीले जानकारी दिएको छ।"
"तनहुँमा दुर्घटना, प्रहरी हवल्दारको मृत्यु",तनहुँ : तनहुँको आँबुखैरेनी गाउँपालिका२ ढापटारमा सोमबार बिहान माइक्रोले ठक्कर दिँदा प्रहरी हवल्दारको मृत्यु भएको छ। गोरखा घर भई हालः जिल्ला ट्राफिक प्रहरी कार्यालय तनहुँमा कार्यरत भक्तबहादुर नहर्कीको मृत्यु भएको इलाका प्रहरी कार्यालय आँबुखैरेनीका प्रहरी निरीक्षक टेकप्रसाद सुवेदीले जानकारी दिए। गोरखाबाट पोखरातर्फ जाँदै गरेका हवल्दार नहर्की सवार गण्डकी एए ओओ १५ नम्बरको मोटरसाइकललाई विपरीत दिशाबाट आउँदै गरेको विद्युतीय माइक्रोले ठक्कर दिइ गम्भीर घाइते बनाएको थियो। घाइते नहर्कीको आँबुखैरेनी अस्पतालमा उपचारको क्रममा मृत्यु भएको प्रहरीले जनाएको छ। माइक्रो चालकलाई प्रहरीले नियन्त्रणमा लिएको छ।
ताकमकोतको ठेलो फाल्ने प्रतियोगितामा नवौं पटक विजेता बने खत्री,"बेनी : म्याग्दीको धवलागिरी गाउँपालिका७ स्थित ऐतिहासिक ताकमकोतमा विगत आठ सय वर्षदेखि महानवमी पर्वको अवसरमा पहलमान छान्नका लागि आयोजना गरिँदै आएको ठेलो फाल्ने प्रतियोगितामा अशोक खत्रीले कीर्तिमान बनाएका छन् । सोही वडाका अध्यक्ष समेत रहेका खत्रीले नवौं पटक ताकमकोतको ठेलो फाल्ने प्रतियोगिताको उपाधी जितेर इतिहाँस रचेका हुन् । आठ दशमलव पाँच किलोग्राम तौल भएको फलामको छेलोलाई सहभागीमध्ये सबैभन्दा टाढा फालेका खत्रीलाई माल घोषणा गरिएको थियो । खत्री बाहेक हालसम्म नवौंपटक ताकमकोतको ठेलो फाल्ने प्रतियोगिता कसैले पनि नजितेका कोतपुजा व्यवस्थापन समितिका सदस्य तेजिन्द्रबहादुर थापाले बताए । प्रतियोगितामा ताकम र आसपासका गाउँका ३२ जना युवाहरूले सहभागिता जनाएका थिए, उनले भने पश्चिम म्याग्दीको महत्वपूर्ण शक्तिपिठ मानिने ताकमकोतको ठेलो प्रतियोगितामा बिजयी हुनेलाई यस क्षेत्रमा माल भनेर सम्मान गरिन्छ । बिस २०७१ देखि २०७७ सम्म लगातार सात पटक उपाधी जितेका खत्रीले २०७८ मा सहभागिता जनाएका थिएनन् । २०७९ मा मालिका गाउँपालिका१ निस्कोटका याम परियारसँग पराजित भएका थिए । निरन्तरको अभ्यास, शारीरिक व्यायाम र स्वच्छ खानपानले उपाधी जिताउन सहयोग गरेको खत्रीले बताए । विस २०७८ मा आमाको निधन भएको र २०७९ मा जनप्रतिनिधिको रुपमा काम गर्दा तयारी नपुगेर सफल भएको थिइन,उनले भने गत वर्ष एक महिनादेखि तयारी गरेको थिए । यसपाली विगतको मेरो रेकर्ड तोड्ने कोही पनि प्रतिस्पर्धी नदेखेपछि तयारी नभएपनि अन्तिममा प्रतिस्पर्धामा उत्रिएको थिए । एकै पटकमा अरुले भन्दा टाढा ठेलो फाले । सोख पुुरा भएकोमा खुसी छु । मालको सम्मानले समाजमा स्थापित गराउन र निर्वाचनमा उम्मेदवार बनेर चुनाव जित्न सजिलो भएको खत्रीको अनुभव छ । भलिबल र बास्केटबलका खेलाडी समेत रहेका स्नातक तहको शिक्षा हाँसिल गरेका खत्री नेकपा (माओवादी केन्द्र)को वडा कमिटिका अध्यक्ष पनि हुन्। । जनप्रतिनिधिको जिम्मेवारी पूरा गरेपछि खेल प्रशिक्षक बन्ने खत्रीको लक्ष्य छ । खत्रीलाई गण्डकी प्रदेशसभा सदस्य तथा पूर्वमन्त्री रेशम बहादुर जुग्जाली, धवलागिरी गाउँपालिकाका अध्यक्ष प्रेमपसाद पुन, धवलागिरी गाउँपालिकाका उपाध्यक्ष रेशम पुनमगर, पूर्व उपध्यक्ष रेशम छन्त्याल लगायतले फेता गुटाएर सम्मान गरेका थिए । स्थानीयबासीहरूले खत्रीलाई काँधमा बोकेर बाजागाजासहित गाउँ परिक्रमा गराएका थिए । महानवमी पर्वको अवसरमा परम्परागत चलन अनुसार ताकमकोतमा मच्छिमका छन्त्याल र काफलडाडाका मगर समुदायले पुख्र्यौली नाच र हिलापोखरीका कलाकारहरूले नौमती बाजा प्रस्तुत गरेका थिए । विस १२४६ देखि १५४५ सम्म बगाले थापाको र १५४६ देखि १८८२ सम्म मल्ल राजाले ताकमकोतबाट राज्य सञ्चालन गरेको इतिहास छ । वाइसे चौविसे राजाले हरेक वर्षको वडादशैंको महानवमी पर्वको अवसरमा आठ सय वर्ष अघि ठेला (छेलो) फालेर पहलमान पहिचान गर्न बसाएको चलनलाई अहिलेम्म पनि निरन्तरता दिइएको छ । ताकमकोतमा आयोजना हुने ठेलो फाल्ने प्रतियोगिता जितेर माल (पहलमान)को सम्मान पाउने यस क्षेत्रका हस्टपुष्ट र अग्लो शरीर भएका बलिया बाङ्गा युवाहरूको पुर्खौ अघिदेखिको शोख भएको ताकमकोत संरक्षण व्यवस्थापन समितिका सदस्य रिमप्रकाश थापाले बताए । ठेलो फाल्ने यस क्षेत्रका युवाहरुमाझ लोकप्रिय खेल भएपनि ताकमकोतको ठेलोमा जित्नेको छुट्टै महत्व र पहिचान हुने भएकाले यसलाई युवाहरूले प्रतिष्ठाको विषय बनाउने गरेका छन,उनले भने तत्कालीन थापा राजाका पालामा सुरू भएको माल पहिचान गर्न ठेलो फाल्ने प्रतियोगिता आयोजना गर्ने चलनलाई अहिले पनि निरन्तरता दिएका छौं । माललाई फेता गुटाएर काँधमा बोकेर गाउँ परिक्रमा गराएर सम्मानका साथै नगद उपहार दिने चलन छ । मेला महोत्सव र सभा सभारोहरूमा मालको उपमा दिएर सम्बोधन गर्ने गरिन्छ । पहिले पहिले ताकमकोतको ठेलोमा प्रतिस्पर्धा जनाउनेहरू बर्खामा लेकको बुकीका गोठमा गएर दूध, दही, घ्यू खाने चलन रहेको बुढापाका बताउँछन् ।"
क्यानडाको कदमप्रति भारतको असन्तुष्टि,"नयाँ दिल्ली : गत वर्ष एक सिख पृथकतावादी नेताको हत्यापछि ओटावाले आफ्ना राजदूत र अन्य कूटनीतिज्ञमाथि अनुसन्धान गरिरहेको भन्दै भारतले सोमबार क्यानडाको आलोचना गरेको छ। सन् २०२३ मा क्यानडाका नागरिक हरदीप सिंह निज्जरको हत्यापछि क्यानडाका प्रधानमन्त्री जस्टिन ट्रुडोले भारतीय गुप्तचर निकायलाई अपराधसँग जोड्ने विश्वसनीय आरोप लागेको बताएपछि भारतसँगको कूटनीतिक सम्बन्ध बिग्रिएको थियो। भारतको विदेश मन्त्रालयले जारी गरेको विज्ञप्तिमा भनिएको छ, 'क्यानडाबाट जारी अनुसन्धानमा भारतीय उच्चायुक्त र अन्य कूटनीतिज्ञहरू घटनामा संलग्न रहेको आशंकाको घेरामा राखिएको भनेर कूटनीतिक पत्र प्राप्त भएको छ।' सन् १९९७ मा क्यानडामा बसाइँ सरेर सन् २०१५ मा नागरिकता लिएका निज्जरले भारतबाट अलग्गिएर खालिस्तान नामको छुट्टै सिख राज्य हुनुपर्ने पक्षमा वकालत गरेका थिए। उनलाई भारतीय अधिकारीहरूले आतंकवाद र हत्याको षड्यन्त्र गरेको आरोपमा अत्यधिक खोजीको सूचीमा राखेर खोजी गरिरहेको थियो। सन् २०२३ को जुन महिनामा भ्यानकुभरको एक सिख मन्दिरको पार्किङ स्थलमा भएको निज्जरको हत्यामा संलग्न भएको आरोपमा चार जना भारतीय नागरिकलाई पक्राउ गरिएको छ। भारतले हत्यासँग जोडिएको आरोपलाई निरर्थक र राजनीतिक लाभका लागि भारतलाई बदनाम गर्ने रणनीति भनेको छ। भारतीय विदेश मन्त्रालयले भनेको छ, 'भारतीय कूटनीतिज्ञविरुद्ध आरोप लगाउने क्यानडा सरकारको पछिल्लो प्रयासको जवाफमा भारतलाई थप कदम चाल्ने अधिकार सुरक्षित छ।' क्यानडामा करिब सात लाख ७० हजार शिखहरू बसोबास गर्छन् र यो क्यानडाको जनसङ्ख्याको लगभग दुई प्रतिशत हिस्सा हो। राससएएफपी"
अपांगता महिलामाथि करणी गर्ने थापा पक्राउ,स्याङ्जा : राम्रोसँग बोल्न नसक्ने महिलामाथि जबरजस्ती करणीको आरोपमा हरिनास गाउपालिकाका४५ वर्षीय टुकबहादुर थापा पक्राउ परेका छन्। अपांगता भएका ३० वर्षीया महिलालाई जंगलमा लगेर धम्की दिई जबरजस्ती गरेको आरोपमा थापालाई असोज २५ गते पक्राउ गरिएको प्रहरी नायब उपरीक्षक हरिप्रसाद पौडेलले जानकारी दिए। हरिनास४ का थापाले ती महिलालाई साँझ ५ बजेतिर ललाई फकाई जंगलतीर लगेपछि धक्याएर जबरजस्ती गरेको प्रहरीले जनाएको छ। घटना र थापाबारे अनुसन्धान जारी रहेको प्रहरीको भनाइ छ।
सेफ्टी ट्यांकीमा भेटियो मान्छेको टाउको,बाँके : बाँकेको कोहलपुरमा मृत फेला परेका चन्द्रबहादुर कामीको टाउको सेफ्टी ट्यांकीमा भेटिएको छ। इलाका प्रहरी कार्यालय कोहलपुरका अनुसार कामीको टाउको घटनास्थलबाट करिब ५ सय मिटर पूर्वउत्तरमा सुनिता परियारको घरको सेफ्टी ट्याङकिमा फेला परेको हो। गत शनिबार कामीको टाउको बिनाको कामीको शव शितलनगरमा भेटिएको थियो। सीसीटीभी क्यामेराको मद्धले टाउको फेला परेको प्रहरीले जानकारी दिएको छ। यस विषयमा विस्तृत अनुसन्धान भइरहेको प्रहरीले जानकारी दिएको छ।
"इजरायली सैन्य आधार शिविरमा हिजबुल्लाहको ड्रोन आक्रमण, ४ सैनिकको मृत्यु र ६० बढी घाइते",तेल अभिभ : हिजबुल्लाहले उत्तरी इजरायलमा ड्रोन आक्रमण गर्दा ४ सैनिकको मृत्यु भएको छ। उत्तरी इजरायलमा रहेको सेनाको बेसलाई लक्षित गरी गरिएको आक्रमणमा ४ सैनिकको मृत्यु र अन्य ६० जनाभन्दा बढी घाइते भएको इजरायलको रक्षा बल (आईडीएफ)ले जनाएको बीबीसीमा उल्लेख छ। आईडीएफका अनुसार आक्रमणमा सात सैनिकहरू गम्भीर घाइते भएका छन् । बीबीसीका अनुसार तेल अभिभ र हाइफाको बीचमा रहेको क्षेत्रमा इजरायली रक्षा बल (आईडीएफ) गोलानी ब्रिगेडको प्रशिक्षण शिविरलाई लक्षित गरिएको थियो । इजरायली सेनाले दक्षिणी लेबनान र बेरुतमा बिहीबार गरेको आक्रमण प्रतिउत्तरमा सैन्य आधार शिविरमा आक्रमण गरिएको हिजबुल्लाहको संचार कार्यालयले जनाएको छ।
काठमाडौं महानगरले विद्यालयमा कुनकुन विधामा गर्दैछ खेल प्रशिक्षण ?,"काठमाडौं : काठमाडौं महानगरपालिकाले सामुदायिक विद्यालयमा खेल प्रशिक्षण गर्ने भएको छ। महानगरले स्वर्णिम योजना रचनात्मक विद्यालय अन्तर्गत कक्षा ४ देखि १२ सम्मका विद्यार्थीहरूलाई मंसिर १ गतेदेखि १७ वटा विधामा खेल प्रशिक्षण सुरु गर्न लागेको हो । प्रशिक्षणमा क्रिकेट, भलिबल, फुटबल, बक्सिङ्, तेक्वान्दो, खोखो, एथलेटिक्स, बास्केटबल, टेवुल टेनिस, कराँते, पौडी, कवर्दी, इस्पोर्टस्, जुडो, व्याटमिन्टन, चेस र उसु लगायतका विधा रहने सहरी योजना आयोगका सहायक विज्ञ सस्मित पोखरेलले जानकारी दिए। उनका अनुसार प्रशिक्षणका लागि १२ हजार १२१ जना विद्यार्थी आवेदन दिन सक्नेछन्। कार्तिक मसान्तभित्र छनोट भएका विद्यार्थीहरूलाई मंसिर १ गतेदेखि तालिम दिइने उनको भनाई छ। मंसिर, पुस र माघ गरी करिब ३ महिना तालिम दिएर माघको अन्तिम महिनामा प्रतियोगिता आयोजना गर्ने महानगरको तयारी छ।छनोट र तालिम सामुदायिक विद्यालयका विद्यार्थीबीच हुने तर प्रतियोगिताका लागि भने संस्थागत विद्यालयका विद्यार्थीलाई पनि अवसर दिइने पोखरेलले बताए। यसैगरी जुनियर छात्र र जुनियर छात्रा तथा सिनियर छात्रा र सिनियर छात्र गरी ४ समूहमा तालिम सञ्चालन हुनेछ। जुनियरमा कक्षा ४ देखि ८ सम्मका विद्यार्थीलाई र सिनियरमा कक्षा ९ देखि १२ सम्मका विद्यार्थीलाई सहभागी गराइनेछ। कक्षा १० का विद्यार्थीलाई भने खेलमा भन्दा एसईईको तयारीमा प्रोत्साहन गरिनेछ।"
पश्चिमी र स्थानीय वायुको प्रभावले आंशिक वर्षा हुने,"काठमाडौं : नेपालमा पश्चिमी वायु र स्थानीय वायुको प्रभावले आंशिक वर्षाको सम्भावना रहेको छ। मौसम पूर्वानुमान महाशाखाले जारी गरेको बुलेटिनमा लुम्बिनी, सुदूरपश्चिम, कर्णाली र गण्डकी प्रदेशमा पश्चिमी वायुको प्रभाव सामान्य र कोशी प्रदेश, मधेस र बाग्मती प्रदेशमा आंशिक प्रभाव पर्नुका साथै स्थानीय वायुको पनि आंशिक प्रभाव रहेको छ । सोमबार दिउँसो कोशी प्रदेश, बागमती प्रदेश र गण्डकी प्रदेशका पहाडी भूभागमा आंशिकदेखि साधारणतया बदली रही बाँकी भूभागमा आंशिक बदली देखि मौसम मुख्यतया सफा रहनेछ । कोशी प्रदेश, बागमती प्रदेश र गण्डकी प्रदेशका पहाडी भूभागका थोरै स्थानहरूमा तथा बाँकी प्रदेशका पहाडी भूभागका एकदुई स्थानमा मेघ गर्जनचट्याङ्गसहित हल्का वर्षाको सम्भावना रहेको छ। राती कोशी प्रदेश, बागमती प्रदेश र गण्डकी प्रदेशका पहाडी भूभागमा आंशिकदेखि साधारणतया बदली रही बाँकी भूभागमा आंशिक बदलीदेखि मौसम मुख्यतया सफा रहने छ । कोशी प्रदेश र गण्डकी प्रदेशका पहाडी भूभागका एकदुई स्थानमा मेघ गर्जनचट्याङ्गसहित हल्का वर्षाको सम्भावना रहेको महाशाखाको भनाई छ। मंगलबार कोशी प्रदेश, बागमती प्रदेश र गण्डकी प्रदेशका पहाडी भूभागका थोरै स्थानहरूमा हल्का वर्षाको सम्भावना रहेको छ। बुधबार पनि कोशी प्रदेश, बागमती प्रदेश र गण्डकी प्रदेशका पहाडी भूभागका थोरै स्थानहरूमा हल्का वर्षाको सम्भावना रहेको छ।"
लामखुट्टेको प्रकोप बढेपछि वीरगन्जका ३२ वडामै विषादी छर्ने तयारी,"वीरगन्ज : वीरगन्जमा लामखुट्टेको प्रकोप बढेको जन गुनासो आएपछि वीरगन्ज महानगरपालिकाले विषादी छर्ने तयारी गरेको छ। आगामी कार्तिक १ गतेदेखि महानगरका वडावडामा लामखुट्टे नियन्त्रणका लागि विषादी छर्न सुरु गरिने महानगरपालिकाको सरसफाई व्यवस्थापन महाशाखाका प्रमुख सर्फुदिन मियाँले जानकारी दिए। लामखुट्टेको प्रकोप र त्यसबाट फैलिन सक्ने डेंगु, मलेरिया जस्ता प्राणघातक रोगको संक्रमण नियन्त्रणका लागि कार्तिक १ गतेदेखि लामखुट्टे मार्ने विषादी छर्ने काम सुरु गरिने मियाँले बताए। महानगरका मेयर राजेशमान सिंहको निर्देशन अनुसार लामखुट्टेको लार्भा मार्नका लागि एयर स्प्रे र पम्प स्प्रे गर्ने तालिका रहेको उनले बताए। मियाँका अनुसार विषादी, पानी र मट्टितेलको मिसावट गरी बनाइएको स्प्रे कार्तिक १ गतेदेखि सुरु गरिनेछ। जाडो मौसमको सुरुवातमा लामखुट्टेको प्रकोप बढ्ने भएकाले त्यसलाई नियन्त्रणका लागि महानगरले हरेक वडामा दैनिक तालिका बनाएरै बिहान र बेलुका एयर स्प्रे र पम्प स्प्रेगरिने उनले बताए । विषादी छर्ने अभियान ३२ वटै वडामा कार्तिक २८ गतेसम्म चल्ने मियाँले जानकारी दिए। वीरगन्जका मेयर सिंहले नगरवासीलाई लामखुट्टेको प्रकोपबाट बचाउन दैनिक तालिका बनाएर हरेक वडामा विषादी छर्ने व्यवस्था मिलाउन निर्देशन दिएको बताए । चिसो र गर्मी मौसम सुरु हुँदै गर्दा वीरगन्जमा लामखुट्टेको अत्यधिक प्रकोप बढेको छ। लामखुट्टे हुर्कन नदिन र हुर्किसकेका लामखुट्टे नियन्त्रण गर्न महानगरले विषादी छर्कने अभियान सञ्चालन गर्दै आएको छ।"
गौतमबुद्ध अन्तर्राष्ट्रिय विमानस्थलमा जजिरा र फ्लाई दुबईले कार्तिकबाट उडान गर्ने,"अन्तर्राष्ट्रिय विमानस्थल पूर्ण क्षमतामा सञ्चालन गर्न हवाई इन्धनदेखि टिकट सहुलियत दिने सरकारको योजना छ। काठमाडौं : भैरहवास्थित गौतमबुद्ध अन्तर्राष्ट्रिय विमानस्थलमा जजिरा,फ्लाई दुबई र थाइ एयर एशियाले अन्तर्राष्ट्रिय उडान सञ्चालन गर्ने भएका छन्। गौतमबुद्ध अन्तर्राष्ट्रिय विमानस्थलका महाप्रबन्धक प्रतापबाबु तिवारीले कुवेतको जजिरा, दुवईको राष्ट्रिय ध्वजावाहक फ्लाई दुबई र थाइल्याण्ड मुख्यालय रहेको थाइ एयर एशियाले गौतमबुद्ध विमानस्थलमा व्यावसायिक उडान गर्न लागेको जानकारी दिए। सरकारले राष्ट्रिय गौरवको आयोजना गौतमबुद्ध अन्तर्राष्ट्रिय विमानस्थल र पोखरा अन्तर्राष्ट्रिय विमानस्थललाई पूर्ण क्षमतामा सञ्चालनका लागि कार्ययोजनासहित प्रक्रिया अगाडि बढाएको छ। सोही योजना अनुरुप अन्तर्राष्ट्रिय एयरलाइन्सले धमाधम उडान गर्न लागेका हुन्। अन्य एयरलाइन्सले पनि उडानका लागि चासो देखाउन थालेका छन्। तिवारीका अनुसार तीन वटै एयरलाइन्सले नेपाल नागरिक उड्डयन प्राधिकरणबाट उडान अनुमति लिइसकेका छन्। जजिराको विमान बिहान ७ बजेर ३० मिनेटमा भैरहवा आएर ८:३० बजे कुवेत उड्ने तालिका प्राधिकरणबाट अनुमति पाएको विमानस्थलले जनाएको छ। गौतमबुद्ध अन्तर्राष्ट्रिय विमानस्थलको उद्घाटन भएसँगै जजिराले भैरहवामा २०७९ जेठ २ गते उडान थालेको थियो। पोखरा र भैरहवा विमानस्थल सञ्चालनका लागि सरकारले विभिन्न सेवामा एयरलाइन्सलाई सहुलियतलगायतका आकर्षक प्याकेज घोषणा गरेको छ। नेपाल नागरिक उड्डयन प्राधिकरणका सह प्रवक्ता ज्ञानेन्द्र भूलले फ्लाई दुबईले कात्तिकदेखि दुबईभैरहवा र भैरहवाकाठमाडौँ हुँदै दुबई उडान गर्न लागेको जानकारी दिए। उनका अनुसार फ्लाई दुवईले कात्तिक २४ गतेदेखि गौतमबुद्ध अन्तर्राष्ट्रिय विमानस्थलमा नियमित उडान सुरु गर्नेछ। हप्ताको सातै दिन फलाई दुबईले दुबईभैरहवा र भैरहवाकाठमाडौँदुबई उडान गर्न लागेको हो। फ्लाई दुबईको विमान दुबईबाट दिउँसो १:४५ बजे भैरहवा आएर ३:३० मिनेटमा काठमाडौंस्थित त्रिभुवन अन्तर्राष्ट्रिय विमानस्थल हुँदै दुबई जाने उडान तालिका प्राधिकरणबाट अनुमति पाएको छ। त्यसैगरी थाई एयर एसियाका प्राविधिक टोलीले केही दिनअघि गौतमबुद्ध विमानस्थलको भ्रमण गरेर जानकारी लिएको थियो। यो एयरलाइन्सले कहिलेबाट उडान सुरु गर्ने भन्ने टुंगो लाग्न भने बाँकी रहेको तिवारीको भनाई छ। गत असोज १६ गते नेपालमा सिधा हवाई उडान सुरु गएको थाई एयर एसियाले गौतमबुद्ध विमानस्थलमा पनि उडान सञ्चालन गर्न लागेको हो। दुई अन्तर्राष्ट्रिय विमानस्थल पूर्णक्षमतामा सञ्चालन गर्ने सरकारको कार्ययोजना अनुरुप गौतमबुद्ध विमानस्थलमा अन्तर्राष्ट्रिय उडान सञ्चालन गर्न लागिएको महाप्रबन्धक तिवारीले बताए। अन्तर्राष्ट्रिय विमानस्थल सञ्चालनका लागि आवश्यक पर्ने अध्यागमन, भन्सार, सुरक्षालगायतका व्यवस्थापकीय काम दुरुस्त अवस्थामा रहेको विमानस्थलले जनाएको छ। लामो समयदेखि नियमित अन्तर्राष्ट्रिय उडान हुन नसकेका ती पोखरा र भैरहवा विमानस्थल सञ्चालनका लागि सरकारले विभिन्न सेवामा एयरलाइन्सलाई सहुलियतलगायतका आकर्षक प्याकेज घोषणा गरेको छ। अन्तर्राष्ट्रिय विमानस्थल पूर्ण क्षमतामा सञ्चालन गर्न हवाई इन्धनदेखि टिकट सहुलियत दिने सरकारको योजना छ। संस्कृति, पर्यटन तथा नागरिक उड्डयन मन्त्रालयका अनुसार दुवै विमानस्थल प्रभावकारी सञ्चालनमा ल्याउन हवाई टिकट, ग्राउण्ड ह्यान्डलिङ, हवाई इन्धनमा आगामी २०८३ साल भदौसम्म सहुलियत दिने कार्ययोजना बनाइएको छ। पर्यटन बोर्डले प्रतिटिकट लिने शुल्क पनि उक्त समयभर दुई विमानस्थलको हकमा नलिने गरी सहुलियत दिने र हवाई टिकटमा लगाइएको भ्याट पनि विसं २०८३ भदौसम्म नलिने जनाइएको छ। उद्योग वाणिज्य मन्त्रालयसँगको समन्वयमा काठमाडौँको विमानस्थलमा उपलब्ध हुने इन्धनको मूल्यभन्दा भैरहवामा सस्तोमा लिने गरी कार्ययोजना बनाइएको छ।"
कीर्तिमानी पर्वतारोहीलाई स्वागत,"काठमाडौं : चीनमा अवस्थित ८ हजार २७ मिटर अग्लो सिसापाङमा हिमाल आरोहण गरि कीर्तिमान बनाउन सफल नेपाली पर्वतारोहीलाई काठमाडौंमा भव्य स्वागत गरिएको छ । ८ हजार मिटरभन्दा अग्ला १४ वटा हिमाल आरोहण गरेर किर्तिमान बनाएका आरोहीहरूलाई सोमबार पञ्चेबाजासहित त्रिभुवन बिमानस्थलमा भव्य स्वागत गरिएको हो । नेपाली महिलातर्फ पहिलो पटक ८००० मिटर माथिका सबै १४ हिमाल आरोहण गरेकी दावा याङजुम शेर्पा,८००० मिटर माथिका सबै १४ हिमाल आरोहण गर्न सफल निमा रिन्जी शेर्पा, तेजन शेर्पा, पासाङ शेर्पा लगाएत ९ जना आरोहीहरूलाई नेपाल पर्वतारोहण संघ लगाएत आफन्त र समर्थकहरूले सम्मानका साथ स्वागत गरिएको थियो । साथै उनीहरूलाई बानेश्वर, त्रिपुरेश्वर, ठमेल हुँदै भृकुटीमण्डपसम्म नगरपरिक्रमा गराइएको थियो ।"
अन्नपूर्ण चक्रिय पदमार्गमा विदेशी पर्यटकको रोमाञ्चक साइकलिङ यात्रा,"जोमसोम : लमजुङको बेसी सहरदेखि मनाङहुँदै थोरङपास गर्दै मुस्ताङ प्रवेश गर्ने कतिपय विदेशी पर्यटक रोमाञ्चक साइकलिङ यात्रामा रमाउने गरेका छन् । साहसिक यात्रा गर्न रुचि राख्ने विदेशी पर्यटकहरूले अन्नपूर्ण पदमार्गअन्तर्गत मनाङ हुँदै मुस्ताङ प्रवेश गर्ने क्रम बढेको हो । अनुकूल मौसमसँगै अन्नपूर्ण चर्किय पदमार्गमा यात्रा गर्ने विदेशी पर्यटकको संख्या सन् २०२४ को सेप्टेम्बरदेखि ह्वात्तै बढेको हो । यस पदमार्गमा विदेशी पर्यटकहरू पैदलयात्रा तथा साइकलिङ यात्रा गर्न रुचाउँछन् । यसै क्रममा विभिन्न ५ भन्दा बढी देशका विदेशी पर्यटकहरू लमजुङको बेसी सहर हुँदै मनाङबाट साइकलिङ यात्रा गर्दै मुस्ताङको मुक्तिनाथ झरे । समुन्द्री सतहको झन्डै ५ हजार माथिको उचाईमा अवस्थित अन्नपूर्ण पदयात्रा गर्ने क्रममा १५ विदेश र ३ जना नेपाली पथप्रर्दशक साइकलिङ टोली आइतबार जोमसोम आइपुगेको हो । साइकलिङ यात्रामा ३ जना अमेरिकन,३ जना अष्ट्रेलियन, ३ जना क्यानेडा, २ जना युके र ४ जना युरोपियन पर्यटक ५ दिनको रोमाञ्चक साइकलिङ यात्रा गर्दै मनाङ हुँदै मुस्ताङ आइपुगेको साइकलिङ पथप्रर्दशक गाइड अजय पन्डित क्षेत्रीले जानकारी दिए । साइकलिङ टोलीमा नेपाली र विदेशी गरी १८ जनाको सहभागिता रहेको पथप्रर्दशक गाइड क्षेत्रीले बताए । विभिन्न विदेशी मुलुकका १५ विदेशी पर्यटक अक्टोबर ६ तारिखमा लमजुङको बेसी सहरबाट साइकलिङ पदयात्रा सुरू गरेको र एक हप्ता खर्चिएर साइकलिङ टोली मुस्ताङ आइपुगेको पदप्रर्दशक क्षेत्रीको भनाई छ । अन्नपूर्ण पदमार्गमा साइकलिङ गर्दै मुक्तिनाथ झरेको टोली त्यहाँबाट आफूले बोकेका झोलाहरू गाडी रिर्जभ गरी पठाएको र साइकलिङ टोली बेनी जोमसोम रामार्ग सडक हुँदै सोमबार म्याग्दीको तातोपानीमा बास बसेको प्रथप्रर्दशक क्षेत्रीले खुलाई मंगलबार पोखरा पुगेर राउन्ड अन्नपूर्णको साइकलिङ पदयात्रा अन्त्य हुने उनले जनाए । मनाङको साइकलिङ यात्रा विदेशी पर्यटकका लागि रोमाञ्चक र अविष्मणीय भएको पथप्रदर्शक क्षेत्रीले सुनाए । विदेशी पर्यटकले अनुभूति गरेको भनाइ उदृत गर्दै प्रथप्रर्दशक क्षेत्रीले भने,आहा कति राम्रो भूगोल,कति राम्रो प्राकृतिक सौन्दर्यता,यहाँ आइपुग्दा त स्वर्गमै पुगेको अनुभूति भयो,कति राम्रो देश ,कति मिजासिला मानिस । नेपाल आउँद राउण्ड अन्नपूर्ण पदयात्रा एक पटक भ्रमण गर्नुनै पर्ने रहेको विदेशी पर्यटकले आफूहरूलाई बताएको नेपाली गाइड क्षेत्रीले सुनाए । राउण्ड अन्नपूर्ण पदयात्रा क्रममा खोलानाला, अप्ठ्यारो , जोखिमयुक्त पदमार्ग र उच्च स्थानको भूगोलले विदेशी पर्यटक साइकलिङ यात्रामा पृथक अनुभुति गरेको उनले बताए । कूल ७ दिनको अविष्मणीय साइकलिङ यात्रा गर्दै मुस्ताङ भित्रिएका ५ मुलुकका १५ विदेशी पर्यटकले समुन्द्री सतहदेखि ५ हजार ४१६ मिटर अग्लो मनाङ र मुस्ताङको सिमाना थोरङला पास गर्दै मुस्ताङ प्रवेश गरेका हुन् । थोरङलापास क्षेत्रमा भिरोलो सतह र सेताम्मे हिउँका कारण करिब ४ घण्टासम्मको पदयात्रामा विदेशी पर्यटक आफैले लकेजसँगै साइकल बोकेर यात्रा गर्नुपरेको उनले सुनाए ।साइकलिङ पदयात्रा क्रममा थोरङपासमा उनीहरूले सामूहिक तस्बिर समेत खिचेका छन् । पछिल्लो समय सडक सञ्जाल विस्तार हुँदै गर्दा विदेशी पर्यटकको अन्नपूर्ण पदयात्रा समेत छोडिदै जान थालेको छ । मुस्ताङमा त झनै एक दशक अघिका पर्यटकीय पदमार्ग अधिकांश मासिदै जान थालेका छन् । नेपाल भ्रमण गर्ने पर्यटकका लागि राउण्ड अन्नपूर्ण चर्किय पदमार्ग उपयुक्त र एकमात्र विकल्प रहेको छ । अन्नपूर्ण पदमार्गमा यात्रा गर्ने सार्क राष्ट्रका पर्यटकलाई नेपाली एक हजार र अन्य मुलुकका विदेशी पर्यटकले ३ हजार रुपैयाँ प्रतिव्यक्ति राष्ट्रिय प्रकृति संरक्षण कोष,अन्नपूर्ण संरक्षण क्षेत्र आयोजनालाई पर्यटन शुल्क बुझाउनुपर्ने हुन्छ । सन् २०२४ को अक्टोबर १३ तारिखसम्म सार्क तथा अन्य मुलुकका गरी कूल ८ हजार ९०५ जनाले अन्नपूर्ण चर्किय पदमार्ग हुँदै मनाङबाट मुस्ताङ प्रवेश गरेको एक्याप जोमसोमका कार्यालय प्रमुख प्रमोदराज रेग्मीले जानकारी दिए । उनका अनुसार मनाङबाट मुस्ताङ प्रवेश गर्नेहरूमा ८ हजार ६६५ जना फरेनर विदेशी छन् भने २३८ जना सार्क राष्ट्रका विदेशी पर्यटक रहेका छन् । सन् २०२४ मा अन्नपूर्ण पदयात्रा गर्दै सबैभन्दा बढी विदेशी पर्यटकको फलो अक्टोबरमा हुने प्रक्षेपण गरिएको छ । अक्टोबर सकिन अझै आधा महिना बाँकी रहँदा यस याममा १ हजार २६१ जनाले पदयात्रा गरिसकेको एक्याप जोमसोमको तथ्यांकमा उल्लेख छ । चेक पोस्टको तथ्यांक अनुसार यसअघि सेप्टेम्बरमा ९७४ जनाले राउण्ड अन्नपूर्ण पदयात्रा पुरा गरेका थिए । जनवरीदेखि सेप्टेम्बरसम्मको अभिलेख हेर्दा सबै भन्दा बढी अप्रिलमा २ हजार ७२६ जना र सबै भन्दा कम जुलाईमा १२२ जनाले मात्रै अन्नपूर्ण पदयात्रा गरेका छन् । सन् २०२४ मा अन्नपूर्ण चर्किय पदमार्गमा यात्रा गर्ने पर्यटकको तथ्यांक हेर्दा ९७ दशमलव २५ प्रतिशत विदेशी फरेनर पर्यटक छन् भने २ दशमलव ७५ प्रतिशत सार्क राष्ट्रका विदेशी पर्यटक रहेको बताइएको छ ।"
"बीपी राजमार्ग आज साँझबाट सञ्चालनमा, अनुमति लिएर रुटको गाडी चलाउन पाइने","सुक्खा पहिरो झर्ने सम्भावना रहेकोले रातीको समयमा यात्रा नगर्न डिभिजन कार्यालयले आग्रह गरेको छ। काठमाडौं : बीपी राजमार्ग आज साँझबाट सञ्चालनमा आउने भएको छ। गत असोज ११ र १२ गतेको बाढी पहिरोका कारण क्षतिग्रस्त राजमार्गमा नयाँ ट्र्याक खुलाएर केही दिनदेखि साना सवारीसाधन चल्न दिइएको सडक डिभिजन भक्तपुरले जनाएको छ। चौकीडाँडा र माम्ती खोला नजिकको डाइभर्सन आज साँझसम्म सुधार गरेर ठूला सवारीसाधन सावधानिपूर्वक सञ्चालन गर्न दिन लागिएको डिभिजन कार्यालयले जनाएको छ। यातायात सञ्चालनका लागि खुला भएपनि सडक जोखिमयुक्त रहेको छ। डिभिजन कार्यालयले नै सूचनामार्फत सुक्खा पहिरो झर्ने सम्भावना रहेकोले रातीको समयमा यात्रा नगर्न आग्रह गरेको छ। गत असोज १०, ११ र १२ गते परेको अविरल वर्षा र बाढी पहिरोका कारण विपी राजमार्गको भकुण्डेबेसी बर्षेखोला खण्ड (काभ्रे) को करिब ८ किमी भन्दा बढी लम्बाईको सडक पूर्ण रूपमा बगाएकोले हाल ट्र्याक निर्माण गरी साना सवारी साधनको लागि मात्र आवागमन खुलाइएको छ। डिभिजन प्रमुख सीडीई सुमन योगेशले जारी गरेको सूचनामा भनिएको छ,चौकीडाँडा र माम्ती खोला नजिकको ड्राइभर्सन आज साँझसम्म सुधार गरि यसअघि विपी राजमार्गमा यातायात सञ्चालनका लागि अनुमति प्राप्त सवारी साधन सावधान पूर्वक सञ्चालन गर्न योग्य हुने व्यहोरा सर्वसाधारण सबैलाई जानकारी गराइन्छ। साथै उक्त खण्डमा सुक्खा पहिरो झर्ने सम्भावना रहेकोले रातीको समयमा यात्रा नगर्न समेत अनुरोध छ।"
मान्यजनबाट दसैंको टीका र जमरा आज पनि लगाइँदै,"काठमाडौं : बडादसैंअन्तर्गत टीकाको तेस्रो दिन सोमबार मान्यजनको हातबाट नवदुर्गाको प्रसादका रुपमा शुभ साइतको प्रतिक रातो टीका र जमरा लगाउने क्रम जारी छ। आश्विन शुक्लपक्ष द्वादशी तिथिका दिन सोमबार पनि मान्यजनबाट नवदुर्गाको प्रसादस्वरुप टीका र जमरा लगाउने क्रम जारी रहेको हो। टाढा रहेका मावली, माइत र ससुरालीलगायत नातासम्बन्धका मान्यजनसँग टीका लगाउन जाने चलन छ। आश्विन शुक्ल प्रतिपदादेखि नवमीसम्म नवदुर्गाको साधना गरिएको प्रसादस्वरुप विजयादशमीका दिनदेखि सुरु भएको टीका र जमरा लगाउने क्रम पूर्णिमा सम्म जारी रहने गरेको छ। यता, दसैं मनाएर काठमाडौं उपत्यका भित्रिने र बाहिरिने यात्रु र सवारीसाधनको संख्यामा समेत वृद्धि भएको छ। महानगरीय ट्राफिक प्रहरी महाशाखाका अनुसार घटस्थापनादेखि अष्टमीसम्म दसैं मनाउन घर गएका यात्रु दसैंको टीका लगाएर उपत्यका भित्रन थालेका हुन्। मंगलबारदेखि सरकारी कार्यालय खुल्ने भएका कारण गाउँ पुगेका सर्वसाधरण र कर्मचारीहरु शहर फर्किने क्रम सुरू भएको छ।"
दसैंको महाउत्सव : महोत्तरीमा कुस्ती प्रतियोगिता,महोत्तरी : महोत्तरीको वलवा नगरपालिकामा कुस्ती प्रतियोगिता गरिएको छ। पछिल्लो समय समाजबाट विस्थापित भएको कुस्ती प्रतियोगिता दसैंको महोत्सवमा मात्र हुँदै आएको छ। आइतबार वलवा नगरपालिकाका युवाहरूले प्रतियोगिताको शुभारम्भ गरेका हुन्। कार्यक्रममा मधेश प्रदेशका भौतिक पूर्वाधार तथा योजनामन्त्री सरोजकुमार यादव पनि सहभागी भएका थिए।
पर्यटकको रोजाइमा चितवनको गोलाघाट,"चितवन : पूर्वबाट बग्दै आएको राप्ती र उत्तरी भेगबाट आएको नारायणीको संगमस्थल हो गोलाघाट । दुई नदीको मेल देखिने फराकिलो नदीको भाग र बीचको टापु । वारि मध्यवती वन र पारिपट्टी चितवन राष्ट्रिय निकुञ्जको हरियाली । साँझपख अस्ताउँदै गरेको सुनौलो रंग घाम,त्यही घामको छाँयाले सजिएर गोलाघाट गोधूलि बन्छ । भरतपुर महानगरपालिका २८ स्थित गोलाघाटमा देखिने फराकिलो नदी , सुर्यास्तको लोभलाग्दो दृष्यले पर्यटकलाई लोभ्याउँछ । पहिलो पटक घुम्न पुगेका भरतपुर १० युनिक टोलका खुमनाथ पौडेल दंग परे । मनोरम दृष्यमा रमाएका उनले गोलाघाट रमणीय लागेको अनुभव सुनाए । राप्ती र नारायणी नदी ,वातावरण सबैले धेरै राम्रो लाग्यो , उनले भने ,यो पर्यटकीय ठाउँमध्यको पनि उत्कृष्ट लाग्यो । यो घुम्न जानपर्ने ठाउँ हो । साँझपख गोलाघाट घुम्ने पर्यटक बढ्न थालेका छन् । नारायणी नदी किनारमा तटबन्ध गरेर ड्याम बनेको छ । ड्यामले पर्यटकलाई गोालघाटको नदी किनारमा पुग्न सजिलो भएको छ । पहिला मध्यवर्तीको वनबाट जानुपर्ने भएकोले अलि जोखिम थियो । अहिले बाढीले झाडी बगाएपछि खुल्ला भएको छ । पारिवारिक रुपमा घुम्नेको उत्तिकै भिड लागेको छ । ड्याममा रमाउँदै सुर्यास्त हेर्नेको भीड लाग्छ । पूर्वि चितवनको खोलेसिमलबाट पुगेका पुरुषोत्तम कंडेलले सुर्यास्त अवलोकनको मज्जाको लागि उत्तम थलो रहेको बताए । यहाँ आउँदा आफै हराएको पाएँ । फराकिलो भएर बगेको नदी ,टाढासम्म देखिने सुर्यास्त साँच्चिकै मनमोहक छ ,उनले भने ,यो ठाउँको प्रचार प्रसार गर्नुपर्छ । विदेशी त आएको देखियो । आन्तरिक पर्यटक पनि रमाउने यति रमाइलो ठाउँ मैले अन्यत्र देखिन । यो चितवनको सबैभन्दा उत्कृष्ट ठाउँ लाग्यो । मेघौलीमा ठूला होटल बनेका छन् । शान्त र प्राकृतिक वातावरणमा रमाउन चाहने महंगा पर्यटक मेघौली बस्न मन पराउँछन् । ठूला होटलले साँझपख सुर्यास्तको बेला क्याम्प बनाउँछन् । खानाको स्वादमा सुर्यास्तको दृष्य हेरेर रमाउँछन् । विदाको समयमा आन्तरीक पर्यटकको भीड लाग्छ । दशैंको विदामा गोलाघाट पुग्ने आन्तरिक पर्यटक बढेका छन् । भरतपुर ५ तोरिखेतकी समिक्षा गौतमले परिवारसहित विदा मनाउन आएको बताइन् । दशैंको विदा मनाएर आएको हुँ । प्राकृतिक मनोरम वातारण र सुर्यास्त हेरेर रमाइलो गर्यौं । भरतपुर महानगरपालिकाले गोलाघाटको पर्यकीय विकासका लागि प्राथमिकतामा राखेको छ । महानगरले पर्यटक तान्नका लागि पूर्वाधारसहित प्रचार प्रसारमा लगानी गरेको छ । भरतपुर महानगरपालिकाका पर्यटन विज्ञ सल्लाहकार विश्व सुवेदीले महानगरले गोलाघाटको पहिचानसहितको पर्यटन विकासलाई प्राथमिकतामा राखेर विकास गरेको बताए । गोलाघाट स्वर्ग नै हो । हामीले भनेर होइन यहाँ आएकाहरूको अनुभव हो । त्यसैले पनि पछिल्लो समय घुम्न आउनेहरू बढेका छन् ,उनले भने,पर्यटनको विकास र आकर्षणका लागि महानगरको विविध योजना यहाँ परेको छ । पर्यटक भित्राउन हामी योजनावद्ध लागेका छौं । नेपालको पर्यटनको सुरुवाति थलो मेघौली हो । २०२२ सालमा टाइगर टप्सको सञ्चालन भएसँगै पर्यटनको व्यवसायीक थालनी भएको मानिन्छ । यसैबेलादेखि नेपालमा वन्यजन्तुमा आधारित पर्यटन पनि सुरुवात भएको मानिन्छ । त्यसैको नजिक रहेको गोलाघाटले मेघौलीको पहिचान बनाएको छ । थारु र कुमाल जातीको संस्कृति पनि देखाउने गरिन्छ । गोालघाट भरतपुरको चौबिसकोडीबाट करिब ३५ किलोमिटर पश्चिममा पर्छ ।"

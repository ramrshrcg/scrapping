शीर्षक,विवरण
सोमबार देशका यी स्थानमा हुने छ वर्षा,"काठमाडौं : सोमबार देशको पहाडी भूभागमा आंशिकदेखि साधारणतया बदली रही बाँकी भूभागमा आंशिक बदलीदेखि मौसम मुख्यतया सफा रहने छ। मौसम पूर्वानुमान महाशाखाका अनुसार देशको पहाडी भूभागका थोरै स्थानहरूमा तथा बाँकी भूभागका एकदुई स्थानमा मेघ गर्जनचट्याङसहित हल्कादेखि मध्यम वर्षाको सम्भावना रहेको छ। सोमबार राति देशभर आंशिकदेखि साधारणतया बदली रहने छ। कोशी प्रदेश, मधेश प्रदेशका र बागमती प्रदेशका केही स्थानहरूमा मेघ गर्जनचट्याङसहित हल्कादेखि मध्यम वर्षाको सम्भावना रहेको छ। कोशी प्रदेश, मधेश प्रदेश र बागमती प्रदेशका एकदुई स्थानमा भारी वर्षाको पनि सम्भावना रहेको छ।"
चार महिना नबित्दै फेरिए नारायणी अस्पतालका मेसु,"वीरगन्ज : वीरगन्जको नारायणी अस्पतालको मेडिकल सुपरिटेन्डेन्ट (मेसु) चार महिना नबित्दै परिवर्तन भएका छन्। स्वास्थ्य तथा जनसंख्या मन्त्री प्रदीप पौडेलले स्वास्थ्य सेवा विभागको महानिर्देशकदेखि अस्पताल प्रमुखहरूको जिम्मेवारी हेरफेर गर्ने क्रममा नारायणी अस्पतालका मेसु पनि फेरिएका हुन्। मन्त्री पौडेलले नारायणी अस्पतालको प्रमुख मेसुको जिम्मेवारी ११ औं तहका चिकित्सक डाक्टर चुमनलाल दासलाई दिएका छन्। दास, स्वास्थ्य मन्त्रालयको स्वास्थ्य समन्वय महाशाखाको प्रमुख थिए। यसअघि गत जेठ १३ गतेमात्रै नारायणी अस्पतालको निमित्त मेसुको जिम्मेवारी डाक्टर एनामुल हकले पाएका थिए। पर्सा क्षेत्र नम्बर १ का सांसद प्रदीप यादव स्वास्थ्यमन्त्री बने लगत्तै तत्कालीन निमित्त मेसु डाक्टर चितरञ्जन साहलाई हटाएर दशौं तहका चिकित्सक डाक्टर हकलाई निमित्त मेसुको जिम्मेवारी दिएका थिए। डाक्टर हक निमित्त मेसु भएको ४ महिनापनि नबित्दै हालका स्वास्थ्यमन्त्री पौडेलले उनको जिम्मेवारी खोस्दै ११ औं तहका चिकित्सक डाक्टर दासलाई प्रमुख मेसुको जिम्मेवारी दिएका हुन्। डाक्टर हक यसअघि २०७५ सालमापनि नारायणी अस्पतालको निमित्त मेसुको जिम्मेवारी करिब ११ महिना सम्हालेका थिए।"
ज्योति विकास बंकद्वारा बालबालिकालाई कृत्रिम हात प्रदान,काठमाडौं : ज्योति विकास बैंकले ईनेबल नेपाल नामक संस्थासँगको सहकार्यमा ६ बालबालिकालाई कृत्रिम हात हस्तान्तरण गरेको छ। बैंकले हाम्रो विकास प्रवर्द्धन कोष मार्फत बैंकले उक्त कार्य गरेको हो। ईनेबल नेपालको कार्यालय परिसरमा आयोजित कार्यक्रममा बैंकले उक्त कृत्रिम हातहरू आवश्यकता भएका बालबालिकालाई प्रदान गरिएको हो। प्रदान गरिएका कृत्रिम हातहरूले बालबालिकालाई सामान्य दिनचर्याका काममा सहयोग हुनुको साथै बालबालिकाको मनोबल र आत्मविश्वास उच्च राख्न सहयोग हुने विश्वास बैंकले राखेको छ। हालसम्म बैंकले यस्ता कृतिम हातहरू २६ जना बालबालिकालाई प्रदान गरी उनीहरूको जीवन रूपान्तरण गर्न सहयोग गरिसकेको छ। बैंकले १६औं वार्षिकोत्सवको अवसरमा ईनेबल नेपालसँग सहकार्य गरी १६ जना बालबालिकाका लागि कृत्रिम हात निर्माण गर्ने र प्रदान गर्ने घोषणा गरेको थियो। थ्रीडी प्रविधि प्रयोग गरी बनाइएको कृत्रिम हातहरू हलुका हुनुको साथै औंलाहरू चलाउन पनि मिल्ने तवरले इन्जिनियरिङ गरिएको छ।
सन नेपाल लाइफ इन्स्योरेन्स दुईवटा आकर्षक एवं नवीनतम बीमा योजना सार्वजनिक,"काठमाडौं : सन नेपाल लाइफ इन्स्योरेन्स कम्पनीले दुईवटा आकर्षक एवं नवीनतम बीमा योजना सार्वजनिक गरेको छ। सातौं वार्षिकोत्सवको अवसरमा आइतबार कम्पनीले सनलाइफ मेडिकेयर र सुनौलो बाल समृद्ध जीवन बीमा योजना सार्वजनिक गरिएको छ। सुनौलो बाल समृद्ध जीवन बीमा योजनामा प्रस्तावकको निधनमा भुक्तानी निश्चित गरिएको छ। यसमा बीमा अवधिभित्र प्रस्तावकको निधन भएमा बीमांक रकम भुक्तानी हुनेछ र बीमितलाई बीमा अवधिसम्म बीमांक रकमको दुई प्रतिशत सम्म मासिक आय सुविधा रकम प्रदान गर्ने व्यवस्था रहेको छ। यसमा प्रस्तावकको घातक रोगको उपचारमा ५० लाख रुपैयाँसम्म बीमा कम्पनीले बेहोर्ने आकर्षक विशेषता रहेको कम्पनीले जनाएको छ। विज्ञप्तिमा भनिएको छ, सनलाइफ मेडिकेयर आपतकालीन अवस्थामा औषधिउपचार गर्न सहज होस् भन्ने हेतुले अघि सारिएको बीमा योजना हो। यसप्रकारको बीमा योजना नेपालमा पहिलोपटक सन नेपाल लाइफबाट शुभारम्भ गरेको जानकारी गराउँदछौ। अस्पताल भर्ना भएर गरिने औषधि उपचारमा १ लाख रुपैयाँसम्म प्रदान गर्ने व्यवस्था रहेको यस योजना अन्तर्गत आपतकालिन उपचार गर्दा यसबाट आम नेपाली नागरिकले लाभ लिन सक्ने अपेक्षा गरिएको जानकारी गराउँदछौ। वार्षिकोत्सवको अवसरमा कम्पनीले सन्देशमूलक भिडियो पनि लोकार्पण गरेको छ। संस्थागत सामाजिक उत्तरदायित्व (सीएसआर) अन्तर्गत तयार गरिएको म्युजिक भिडियोमा वैदेशिक रोजगारीसँग सम्बन्धित उपयोगी सन्देशहरु रहेका छन्। आठौं वर्ष प्रवेशसँगै कम्पनीले सूचना सुरक्षा व्यवस्थापन (इन्फरमेसन सेक्युरिटी म्यानेजमेट) सँग सम्बन्धित आईएसओ २७००१ संपरिक्षण भएको र आगामी दिनमा कम्पनीलाई स्तरीकरण गर्न उक्त व्यवस्था लागु गर्ने प्रतिबद्धता जनाईएको छ। यसका लागि प्रमाणीकरण गर्ने निकायबाट अडिट सम्पन्न भएको कम्पनीले जानकारी गराएको छ। सातौं वार्षिकोत्सवको अवसरमा कम्पनीले ७ वर्ष ७ प्रदेश ७ दिन ७ सत्कर्म नाराअन्तर्गत सप्ताहव्यापी कार्यक्रमहरु सम्पन्न गरेको छ। सात सत्कर्म अन्तर्गत प्रभातफेरि, वृक्षारोपण, खाद्यान्न तथा लत्ताकपडा वितरण, मठमन्दिर सरसफाइ, रक्तदान, वित्तीय साक्षरतासम्बन्धी कार्याशाला तथा शैक्षिक सामग्री गरिएको छ। अवसरमा देशभरका विभिन्न स्थानमा नेपाली संस्कृतिसँग जोडिएका बर, पिपल, रुद्राक्ष, रक्तचन्दन, अगरउड, श्रीखण्ड र स्वामी गरी ७ थरी वनस्पतिको वृक्षारोपण कार्यक्रम सम्पन्न गरिएको छ। यसै अवसरमा महिला तथा बालबालिकालाई लक्ष्य गरी शैक्षिक सामग्री र खाद्यान्न वितरण गरिएको छ। समुदाय सँगसँगै कदम उठाउँदै नाराका साथ मन्दिर सरसफाइ र रक्तदान कार्यक्रम आयोजना गरिएको छ। विभिन्न विद्यालयका विद्यार्थीमाझ वित्तीय साक्षरतासम्बन्धी कार्यशाला सञ्चालन सम्पन्न गरिएको छ। वार्षिकोत्सवको अवसरमा आइतबार बीमा सचेतना र वित्तीय सबलतामा बीमाको आवश्यकताबारेको सन्देशसहित काठमाडौं लगायत विभिन्न सहरमा प्रभातफेरि कार्यक्रम सम्पन्न भएको छ। प्रभातफेरि समापन समारोहमा प्रमुख कार्यकारी अधिकृत अर्यालले समग्र बीमा क्षेत्रको अवस्था, बीमाको आवश्यकता तथा महत्वबारे प्रकाश पारे। यस अवसरमा कम्पनीमा स्थापनाकालदेखि कार्यरत कर्मचारीहरूलाई कदरपत्र प्रदान गरिएको छ। सुरुदेखि हालसम्म मार्गदर्शन, निर्देशन, समन्वय, सहयोग गर्ने नियामक निकाय, अभिकर्ता, आम सञ्चार, बीमित एवं कर्मचारीप्रति धन्यवाद ज्ञापन गर्दै कम्पनीले आगामी दिनमा ग्राहकमैत्री सर्वसुलभ बीमा सेवा प्रवाह गर्ने प्रतिबद्धता व्यक्त गरेको छ।"
निर्वाचन कानुनलाई समय सापेक्ष बनाउनका लागि बहस जरुरी छ : महामन्त्री थापा,"काठमाडौं : नेपाली कांग्रेस महामन्त्री गगन थापाले समावेशी समानुपातिक प्रतिनिधित्वलाई बढाउँदै लैजानुपर्ने बताएका छन्। संविधान दिवसका अवसरमा कांग्रेस महिला विभागले आइतबार काठमाडौंमा आयोजना गरेको कार्यक्रममा थापाले एमालेकांग्रेसको साझा न्यूनतम कार्यक्रममा समेत अहिलेको व्यवस्थालाई सुदृढ बनाउने गरि संविधान संशोधनको बहस हुने जिकिर गरेका हुन्। उनले निर्वाचन कानुनलाई पनि समय सापेक्ष बनाउनका लागि पनि व्यवस्थित बहसको जरुरी रहेको बताए। थापाले १० वर्षको संविधानको अनुभवका आधारमा संशोधन गर्न लागेको भन्दै विशेष गरी निर्वाचन प्रणालीको विषय बहसमा रहेको जानकारी गराए। थापाले भने, अहिले कांग्रेस, एमाले मिलेर यो प्रणाली हटाउँदै छन् खबरदार भनेर कुनै नेताले भनिरहनुभएको छ। हाम्रो साथीहरू पनि अलिअलि अलमलिएको जस्तो देख्छु। अलमल गर्ने छुट पनि कसैलाई छैन।"
समावेशी समानुपातिक प्रणालीलाई बलियो बनाउन कांग्रेसले नेतृत्व गर्नुपर्छ : देउवा,"काठमाडौं : नेपाली कांग्रेसका सभापति शेरबहादुर देउवाले समावेशी समानुपातिक प्रणालीलाई बलियो बनाउँदै लैजानुपर्ने बताएका छन्। संविधान दिवसका अवसरमा कांग्रेस महिला विभागले आइतबार काठमाडौंमा आयोजना गरेको कार्यक्रममा देउवाले समावेशी समानुपातिक प्रणालीलाई बलियो बनाउँदै समाजलाई अघि बढाउन कांग्रेसले नेतृत्वदायी भूमिका निर्वाह गर्नुपर्ने बताएका हुन् । उनले कुनै पनि अवस्थामा मुलुक समावेशी समानुपातिक प्रणालीबाट पछि हट्न नसक्ने धारणा राखे । उनले भने, समानुपातिक र प्रत्यक्ष चुनावमा केही समस्या छन्। तर समावेशी अति आवश्यक पनि छ। यो देशमा समावेशी प्रणाली मात्रै होइन, समावेशी सोसाइटी छ यसलाई अझ बढी पारदर्शीमात्र होइन, उत्तरदायी बनाउनु पर्छ। मुलुकको निर्वाचन प्रणालीका कारण कसैको बहुमत आउन नसक्ने देखिएपनि आगामी निर्वाचनमा कांग्रेसलाई बहुमत ल्याउने गरि तयारी गर्नुपर्ने उनको भनाई छ।"
न्यायको खोजीमा सहिद गाउँ हात्तीलेट,"काठमाडौं : पूर्वपश्चिम राजमार्गस्थित महोत्तरीको बर्दिबास चोकभन्दा ५ किलोमिटर दक्षिण लागेपछि पुगिन्छ हात्तीलेट। बर्दिबासऔरहीरामगोपालपुरजलेश्वर सडक खण्डले सहिद भूमि हात्तीलेटलाई बीचबाट चिरेर गएको छ। जहाँका बासिन्दाका लागि प्रत्येक वर्षको असोज ६ विशेष दिन हुन्छन्। गाउँवासी भेला हुन्छन्। शाही सत्ता बिरुद्ध गरेको संघर्षको सम्झना गर्छन्। वीर सहिद कृष्णबहादुर रानाको बलिदानको चर्चा गर्छन्। आइतबार हात्तीलेटको बेङखाडी बजारस्थिति सहिद रानाको ४६ औँ स्मृति दिवस मनाइयो। जहाँ उनको शालिक छ। २०३० सालको दशमा निरंकुश शाहवंशी सत्तारुढविरुद्ध हात्तीलेटबासीले क्रान्तिको आगो बालेका थिए। त्य सैक्रममा रानाले ज्यानको आहुति दिएका थिए। बर्दिबास नगरपालिका८ मा पर्ने हात्तीलेटका बासिन्दाले विगतमा राजनीतिक परिवर्तनका लागि सहिद रानाजस्ता अन्य वीर सपूत पनि गुमाए। यही माटोबाट हुर्किएकी क्रान्तिकारी नेता भगवती स्याङतान जनयुद्धमा सहिद भएका थिए। स्याङ्तानपछि २०७२ सालको मधेस आन्दोलनमा हात्तीलेटकी रामशिला मण्डलले जलेश्वरमा प्राणको आहुति दिइन्। जुन तन्त्रका लागि उनीहरूले लडे त्यही लोकतन्त्र र गणतन्त्रमा हात्तीलेटका क्रान्तिकारी जनताहरू उपेक्षामा परिरहेका छन्। उबेला साहित्यकार पारिजात पनि हात्तीलेट जान्थिन्। महिला संगठन बनाउन जान्थिन्। साहित्य सिर्जना गरेर फर्किन्थिन्। सहिदहरूको भूमि हात्तीलेटले संघीय लोकतान्त्रिक गणतन्त्र ल्याउन धेरै कठोर संघर्षहरू गरे। तर, यहाँ नागरिकले विकासको स्वाद चाख्न पाएका छैनन्। यहाँका सामुदायिक विद्यालयका बालबालिकाहरू स्कूल ड्रेसबाट समेत वञ्चित छन्। विकास, न्याय र समानताको अनुभूति यहाँ बासिन्दाहरूले गर्न नपाएको लोकतान्त्रिक समाजवादी पार्टीका केन्द्रीय सदस्य पिताम्बर महतोले बताए। हात्तीलेटबासीले शुद्ध खानेपानी पनि पाउन सकेको छैन। खोला तर्ने पुल नहुँदा बर्खेभेलमा बगेर ज्यान गुमाउनु परेको छ, उनी भन्छन्, यहाँका किसानको मुख्य आयको श्रोत उखु खेती हो। सिँचाइको अभावमा हिउँदमा उखु सुक्छ। उब्जाएको उखु मिलमा दिँदा किसानले पहिनाको मूल्य पाउँदैन। जंगली जनावरले बाली खाएर हैरान बनाएको पीडालाई सरकारले नबुझेको उनी सुनाउँछन्। माओवादी केन्द्रका उपमहासचिव गिरिराज मणि पोखरेल भन्छन्, हात्तीलेट साँच्चै सहिदको भूमि हो, वीरहरूको रगतले सिँचित माटो हो। जहाँ अहिले संघीय लोकतान्त्रिक गणतन्त्रिक सत्ताको अभ्यास भइरहेको छ। जहाँ गाउँपच्छिे क्रान्तिकारी चेतभएका असंख्यक नेताहरू छन्। तर, विकासको मामलामा सधैं पछाडि छ हात्तीलेट गाउँ। माओवादीका उपमहासचिव पोखरेल थप्छन्, बदलिएको विश्व व्यवस्था, बदलिएको क्षेत्रीय राजनीति र बदलिएको नेपालको समकालीन राजनीतिलाई दृष्टिगत गरेर अब हात्तीलेटले सहिद प्रतिष्ठान बनाएर नयाँ ढङ्गले काम गर्नु पर्छ। २०३० को दशकमा निरंकुशता विरोधी आन्दोलनमा हात्तीलेट गाउँ जागृत भएको थियो। धनुषाको ढल्केवरका कम्युनिष्ट नेता रामकुमार महतोले भूमिगत डाक्टर पुस्तकमा हात्तीलेट गाउँको क्रान्तिकारी चेत बारे गहिरो वर्णन गरेका छन्। त्यहाँ भनिएको छ, निरकुंश शाही सत्ता ढाल्न हात्तीलेटका बासिन्दाहरूले नेताहरूलाई सेल्टर दिएका थिए। यही गाउँमा थुप्रै आन्दोलनको योजना बुनिएको थियो। माओवादी केन्द्रका उपमहासचिव पोखरेलका अनुसार हात्तीलेट गाउँबाट हजारौं हजार किसान तथा मजदुरहरू २०३६ भदौ २४ गते जनकपुरस्थित १२ बिघामा जनमत संग्रहको पूर्वाधार निर्माण गर्न पैदल यात्रामा सामेल भएका थिए। त्यो प्रदर्शनमा निर्मल लामा, जय गोविन्द साहहरूको जबरजस्त प्रभाव थियो। जहाँ जनकपुर, सगरमाथा क्षेत्रका बासिन्दाको जनसागर नै ओर्लेको थियो। यसै भीडलाई दबाउनमा लागि तत्कालीन शाही सत्ताले हात्तीलेट गाउँमा अपरेसनको फायर खोलेका थिए। त्यो बेला क्रान्तिकारी चेतलाई रोक्न, नेताहरूलाई पक्रन र जनतालाई दमन गर्न २०३६ असोजको पहिलो हप्तामा सेनाले अपरेसन प्रारम्भ गर्यो , नेता पोखरेल भन्छन्, त्यही क्रममा आएका सैनिकहरूको अप्रेसनको प्रतिरोध गर्न र आफ्ना नेताहरूलाई छुटाउन तत्कालीन चौथो महाधिवेशनको निर्णय कार्यान्वयन गर्न जाँदा कृष्णबहादुर राना मगर सहिद हुनुभयो। त्यो संघर्षको सहादतलाई हात्तीलेटबासीले प्रत्येक वर्षको असोज ६ गते गर्ने गरेका छन्। जनताका छोराछोरीलाई शासन सत्तामा पुर्याउन हात्तीलेटका थुप्रै सहिदहरूले बलिदानी दिएको इतिहासमा यहाँका बासिन्दाहरू गौरव गर्छन्। नेता पोखरेल थप्छन्, यही माटोबाट हुर्किएकी कमरेड भगवती स्याङतान जनयुद्धमा सहिद हुनुभयो। यही गाउँमा विवाह गरेर आउनुभएकी रामशिला मण्डल मधेस आन्दोलनमा सहिद भइन्। हात्तीलेट साँच्चै सहिदको भूमि रहेको उनी बताउँछन्।"
माछा मार्न गएका युवक सेतीमा बेपत्ता,"बझाङ : बझाङमा माछा मार्ने क्रममा ढुंगामा चिप्लिएर युवक सेती नदीमा बेपत्ता भएका छन्। जयपृथ्वी नगरपालिका९, रिठापाठाका २४ वर्षीय हिक्मत नेपाली सेती नदीमा बगेर बेपत्ता भएका हुन्। आइतबार बेलुका ४:५० बजे माछा मारिरहेका नेपाली ढुंगाबाट चिप्लिएर सेती खसेका थिए। उनको खोजीमा स्थानीय र प्रहरी खटिएका छन्।"
परराष्ट्रमन्त्री राणा र विदेशमन्त्री जयशंकरबीच संवादले ओलीमोदीको भेट तय,"काठमाडौं : प्रधानमन्त्री केपी शर्मा ओली र भारतीय समकक्षी नरेन्द्र मोदीबीच अमेरिकाको न्युयोर्कमा आज राति भेटवार्ता हुने भएको छ। संयुक्त राष्ट्रसंघको मुख्यालयमा जारी महासभाको ७९ औँ अधिवेशनमा भाग लिन संयुक्त राज्य अमेरिकाको न्युयोर्क भ्रमणमा रहेका उनीहरुबीच आइतबार अमेरिकी समयअनुसार साढे ५ बजे (नेपाली समय सोमबार बिहान सवा तीन बजे) भेटवार्ता हुने परराष्ट्र मन्त्रालय स्रोतले जानकारी दिएको छ। दुई प्रधानमन्त्रीको भेटमा नेपालभारतबीचको सम्बन्धलाई मजबुत बनाउन र दुई देशका सरकारबीच आपसी सहकार्यका विषयमा पनि छलफल हुने स्रोतले जनाएको छ। गत भदौ ३० गते परराष्ट्र मन्त्री डा आरजु राणा र भारतका विदेशमन्त्री एस जयशंकर टेलिफोन वार्ता भएको थियो। त्यही संवादबाट प्रधानमन्त्री ओली र समकक्षी मोदीको न्युयोर्कमा भेट गर्ने समय निश्चित भएको परराष्ट्र मन्त्रालय स्रोतले जनाएको छ। यस अगाडि परराष्ट्रमन्त्री राणा भारत भ्रमणमा गएका बेला दुई प्रधानमन्त्रीको भेट बिमस्टेकको बैठक हुँदा थाइल्याण्डमा गर्ने तय भएको थियो। तर बिमस्टेकको बैठक स्थगित भएपछि ओली र मोदीको भेट अनिश्चित भएको थियो। यद्यपी राष्ट्रसंघको महासभा हुने भएपछि पुन: भेटका लागि परराष्ट्र मन्त्री राणाले पहल गरेकी थिइन्। प्रधानमन्त्री ओलीले मोदीसँगको भेटपश्चात अन्य देशका राष्ट्र प्रमुख र सरकार प्रमुखहरुसँग पनि साइडलाइन भेटवार्ता गर्ने तय भएको छ। बिहीबार प्रधानमन्त्री ओलीले कतार, पाकिस्तान र लाओसका प्रधानमन्त्रीबीच पनि छुट्टाछुट्टै द्विपक्षीय भेटवार्ता हुनेछ। यस अघि प्रधानमन्त्री ओलीले स्थानीय समय अनुसार शनिबार साँझ संयुक्त राष्ट्रसङ्घका महासचिव एन्टेनियो गुटेरेसबीच भेटवार्ता गरेका थिए। सोमबार प्रधानमन्त्री ओलीले युनिसेफ भवनमा हुने लिडफ्रि फयुचर, पाटर्नरसिप लञ्चकार्यक्रमलाई सम्बोधन गर्नेछन्। मंगलबार बिहान प्रधानमन्त्री ओली महासभाको छलफलमा सहभागी हुने कार्यतालिका छ। गत असार ३० गते प्रधानमन्त्रीमा नियुक्त भएपछि ओलीको यो पहिलो विदेश भ्रमण हो। संयुक्त राष्ट्रसंघको ७९ औं महासभामा भाग लिन प्रधानमन्त्री ओली शुक्रबार कतार हुँदै अमेरिका प्रस्थान गरेका थिए। भदौ ३१ गते क्यानडा गएकी राणा पनि राष्ट्र संघको महासभामा भाग लिन अमेरिका पुगेकी छन्।"
एनएमबी खेती कर्जाका लागि बागमती गाउँपालिकासँग सम्झौता,"काठमाडौं : एनएमबी बैंक लिमिटेड, डिभी एक्सेलस (खेती एप) र बागमती गाउँपालिका मकवानपूर बीच गाउँपालिकाका किसान तथा कृषि व्यवसायमा संलग्न व्यक्तिहरूलाई एनएमबी डिजिटल कर्जा (खेती कर्जा) प्रवाह गर्ने सम्बन्धमा त्रिपक्षीय सम्झौता भएको छ। सम्झौतापत्रमा बैंकको तर्फबाट लघुवित्त तथा एमएसएमई प्रमुख डा बुद्धि मल्ल, डिभी एक्सेलस को तर्फबाट सहसंस्थापक न्यूराज कार्की र गाउँपालिकाको तर्फबाट अध्यक्ष सर्केश घलानले हस्ताक्षर गरेका छन्। एनएमबी बैंक र डिभी एक्सेलस बीच खेती एप मार्फत किसान तथा कृषि व्यवसायमा संलग्न व्यक्तिहरूलाई पूर्ण रुपमा डिजिटल कर्जा प्रदान गर्नका लागि सम्झौता भए बमोजिम एनएमबी खेती कर्जा प्रदान गर्दै आइरहेकोमा बागमती गाउँपालिकाले कृषि व्यवसायमा संलग्न व्यक्तिहरूलाई यस डिजिटल कर्जा मार्फत उनीहरूलाई कर्जा लगानी सहज बनाएर कृषकहरूको आर्थिक अवस्था वृद्धि गर्नका लागि तीनै वटा संस्था मिलि वित्तीय साक्षरता कार्यक्रमहरू संचालन गर्ने, प्राप्त गर्न योग्य किसानहरूलाई कर्जा कर्जाका लागि सहजीकरण गर्ने, ऋणीहरूलाई अन्य विभिन्न खालका परामर्श सेवाहरू प्रदान गर्ने तथा कर्जा असुलीमा पनि सहयोग गर्ने जस्ता विषयहरूमा सहमति भएको छ। कार्यक्रममा गाउँपालिकाका अध्यक्ष सर्केश घलानले गाउँपालिकाका किसानहरूलाई कृषि व्यवसायमा उत्प्रेरित गर्नका लागि विभिन्न कार्यक्रमहरू गरिरहेको र आफूले भरसक अझै बढी सहयोग गरेर कृषि व्यवसायलाई आधुनिकीकरण गर्ने र कृषि व्यवसायद्वारा गाउँपालिकाका ऋणीहरूलाई वित्तीय अनुशासनमा रहेर व्यवसाय गर्न लगाई एउटा उदाहरणिय गाउँपालिका बनाउने प्रतिबद्धता व्यक्त गरेका थिए। कार्यक्रममा गाउँपालिकाका उपाध्यक्ष र केही वडाका अध्यक्षहरू, कृषि अधिकृत लगायत अन्य अधिकृतहरूको समेत उपस्थिति रहेको थियो। अघिल्लो वर्ष बागमती र गण्डकी प्रदेशमा सुरु गरिएको एनएमबी खेती कर्जा अब भने छिट्टै नै देशभर सुरु गर्ने तयारी गर्न लागिएको छ। एनएमबी बैंकले हाल देशभर २०१ शाखाहरू, १८७ एटिएमहरू र ११ एक्सटेन्सन काउन्टरहरू मार्फत उच्चस्तरीय सेवा प्रदान गर्दै आइरहेको छ।"
सबै दलको समझदारीमा संविधान संशोधन गर्न सकिन्छ : उपाध्यक्ष श्रेष्ठ,"काठमाडौं : नेकपा माओवादी केन्द्रका वरिष्ठ उपाध्यक्ष नारायणकाजी श्रेष्ठले अहिलेको उपलब्धिहरूलाई असर नपर्ने गरि संविधान संशोधन गर्न सकिने बताएका छन्। आइतबार सिंहदरबारमा आयोजना गरेको कार्यक्रममा श्रेष्ठले साझा सहमतिको आधारमा उपलब्धीहरुलाई कुनै असर नपर्ने गरि संविधान संशोधन गर्न सकिने बताएका हुन्। सबै दलको समझदारीमा हुने संविधान संशोधनमा माओवादीको सहयोग नै रहने उनको भनाई छ। उनले प्रतिगमन मुर्दावाद भनेर मात्रै संविधान र लोकतन्त्रको रक्षा नहुने भन्दै रुपान्तरण, विकास र जीवन पद्धतिमा जनताले खोजेको परिवर्तनको पक्षमा काम गर्नुपर्ने धारणा राखे। उनले संविधान संशोधनका क्रममा राष्ट्रियता, परराष्ट्र नीति लगायतका विषयमा सहमति कायम गर्नैपर्ने जिकिर गरे।"
"दुर्गा प्रसाईंलाई अदालत लगियो, अवरोध गर्ने एकजना समर्थक पक्राउ",भक्तपुर : भक्तपुर जिल्ला प्रहरी परिसर र साइबर ब्युरोको टोलीले दुर्गा प्रसाईलाई पक्राउ गरेको छ। प्रहरीले उनलाई आइतबार मध्यपूर थिमिस्थित निजी निवासबाट पक्राउ गरेको हो। जिल्ला प्रहरी परिसर भक्तपुरका डीएसपी मोहन मणि अधिकारीले दिउँसो ३ बजे प्रसाईलाई निजी निवासबाट पक्राउ गरेको अन्नपूर्णलाई जानकारी दिए। केही समयअघि साइबर ब्युरोमा पुर्याइएका प्रसाईंलाई जिल्ला अदालत काठमाडौं लगिएको छ। अदालत लैजाने क्रममा उनका समर्थकले अवरोध गरेका थिए। सोही क्रममा एक जना समर्थकलाई प्रहरीले नियन्त्रणमा लिएको छ। यसअघि काठमाडौं जिल्ला अदालतले प्रसाईँलाई पक्राउ गरी अनुसन्धान गर्न अनुमति दिएको थियो। उनीविरुद्ध विद्युतीय कारोबार ऐनअन्तर्गतको कसूरमा अनुसन्धान गर्नका लागि अदालतले पक्राउ अनुमति दिएको हो। झन्डै १५ दिन अगाडि उनीविरुद्ध प्रहरीको साइबर ब्युरोमा उजुरी दर्ता भएको थियो। त्यसैको आधारमा प्रहरी जिल्ला अदालत गएको थियो।
"११ अंकले बढ्यो नेप्से परिसूचक, ५ अर्बको सेयर कारोबार","काठमाडौं : सेयर बजारमा दोहोरो अंकले सुधार आएको छ। सेयर कारोबार साताको पहिलो दिन आइतबार नेप्से परिसूचक ११५८ अंकले बढेर २५८८३५ विन्दुमा पुगेको हो। सेन्सेटिभ इण्डेक्स ०७६ अंकले बढेर ४६३४३ विन्दुमा अडिएको छ। यसदिन ३२५ स्क्रिप्सको १ करोड २४ लाख ८५ हजार ७३१ कित्ता सेयर ५ अर्ब ९ करोड २९ लाख ४८ हजार ६९० रुपैयाँमा खरिदबिक्री भए। दोहोरो अंकले बढेको बजारमा तीनवटा कम्पनीको सेयर सकारात्मक सर्किट लेभलमा कारोबार भयो। इस्टर्न हाइड्रोपावर,आत्मनिर्भर लघुवित्त वित्तीय संस्था र अपर स्यांगी हाइड्रोपावरको सेयर १० प्रतिशतले बढेको हो। यसदिन रावा इनर्जी डेभलपमेन्टका लगानीकर्ताले भने गुमाए। सो कम्पनीको सेयर ८६५ प्रतिशतले घट्यो। कारोबार रकमका आधारमा सीईडीबी हाइड्रोपावर डेभलपमेन्ट शीर्ष स्थानमा रह्यो। सो कम्पनीको सेयर २७ करोड ८० लाख २७ हजार ७१५ रुपैयाँमा कारोबार भयो। एलएलजी इन्स्योरेन्स कम्पनीको १४ करोड,नेपाल फाइनान्सको १२ करोड, हिमालयन रिइन्स्योरेन्सको १२ करोड र एनआरएन इन्फ्रास्टक्चर एन्ड डेभलपमेन्टको १० करोड मूल्य बराबरको सेयर कारोबार भयो। १३८ स्टक्सको मूल्य बढ्दा ९५ वटाको घट्यो भने ११ वटा स्टक्सको मूल्य स्थिर रह्यो। यसदिन ८ वटा समूहको उपसूचक बढ्दा ५ वटा समूहको उपसूचक भने नकारात्मक देखिएका छन्। बैंकिङ समूहको उपसूचक सर्वाधिक १०१ प्रतिशतले बढ्यो।"
कोप २९ मा जलवायु परिवर्तनको असरलाई विश्व माझ जानकारी गराउँछौं : वनमन्त्री ठकुरी,"काठमाडौं : वन तथा वातावरणमन्त्री ऐनबहादुर शाही ठकुरीले विश्व जलवायु सम्मेलन कोप २९ का लागि आवश्यक तयारी भइरहेको बताएका छन्। सिंहदरबारमा आइतबार बसेको राष्ट्रियसभा अन्तर्गतको विकास, आर्थिक मामिला तथा सुशासन समिति बैठकमा जलवायु परिवर्तनको असरलाई विश्व माझ जानकारी गराउने गरि कोप २९ सहभागी हुने गरि तयारी भइरहेको जानकारी दिए। कोप २८ को निष्कर्ष कार्यान्वयनको चरणमा रहेको अवस्थामा कोप २९ मा नेपालको प्रतिनिधित्व प्रभावकारीका साथै उपलब्धिपूर्ण बनाउन विज्ञहरुसँग छलफल गरेको उनको भनाई छ। उनले उक्त सम्मेलनमा आवश्यक संख्या र सम्बन्धित व्यक्तिहरुलाई मात्रै सहभागी गराइने समेत बताए। बैठकमा समिति सदस्यहरुले नेपालमा जलवायु परिवर्तनले पुर्याइरहेको असर र यसका कारण नागरिकले भोग्नुपरेका समस्याहरु विश्वलाई अवगत गराउनु अपरिहार्य रहेको धारणा राखेका थिए।"
मेडिकल व्यवसायी दुर्गा प्रसाईं पक्राउ,काठमाडौं : मेडिकल व्यवसायी दुर्गा प्रसाईं पक्राउ परेका छन् । प्रहरीले भक्तपुरस्थित निवासबाट उनलाई नियन्त्रणमा लिएको हो। साइबर ब्युरोबाट खटिएको टोलीले उनलाई पक्राउ गरेको प्रहरी स्रोतले जनाएको छ। उनलाई अहिले भोटाहिटीस्थित साइबर ब्युरोको कार्यालयमा राखिएको छ। भेट्न खोज्न जाँदा उनका एकजना समर्थकलाई समेत प्रहरीले नियन्त्रणमा लिएको छ। यसअघि काठमाडौं जिल्ला अदालतले प्रसाईँलाई पक्राउ गरी अनुसन्धान गर्न अनुमति दिएको थियो। उनीविरुद्ध विद्युतीय कारोबार ऐनअन्तर्गतको कसूरमा अनुसन्धान गर्नका लागि अदालतले पक्राउ अनुमति दिएको हो। झन्डै १५ दिन अगाडि उनीविरुद्ध प्रहरीको साइबर व्युरोमा उजुरी दर्ता भएको थियो। त्यसैको आधारमा प्रहरी जिल्ला अदालत गएको थियो।
संविधान संशोधनका विषयमा दलहरुबीच असमझदारी उचित होइन : सभामुख,काठमाडौं : प्रतिनिधिसभाका सभामुख देवराज घिमिरेले संविधान संशोधनका विषयमा दलहरु बीचको असमझदारी उचित नहुने बताएका छन्। आइतबार सिंहदरबारमा आयोजना गरेको शुभकामना आदानप्रदान कार्यक्रममा बोल्दै सभामुख घिमिरेले संविधान कार्यान्वयनको ९ वर्ष पुरा भएको अवस्थामा यसलाई थप स्थायित्व दिन संशोधन जरुरी रहेको बताएका हुन्। उनले यस विषयमा दलहरुबीचको असमझदारी उचित नहुने बताए। उनले सबैको सहमति र सहकार्यका साथै समझदारीका साथ संविधान संशोधनको निकास निकाल्नुपर्ने धारणा राखे। संविधान संशोधनको विषय सरकारको नभई संसदले प्रक्रिया मिलाएर टुङ्गो लगाउने विषय भएको उनको भनाइ छ। घिमिरेले संविधान संशोधनको पक्षविपक्षमा नारा वाजी हुनु दुःखद कुरा भएको उल्लेख गरे। सभामुख घिमिरेले संविधान कार्यान्वयनका क्रममा जनताले भोगेका अनुभवलाई लिएर संशोधन गर्नुपर्ने भन्दै यसलाई हार वा जितको विषय बनाउन नहुने बताए। उनले संविधान कार्यान्वयनका क्रममा प्रयाप्त ध्यान दिन नसकेको र पर्याप्त ऐन बनाउन नसकिएको जिकिर गरे। जसका कारण संघीयता कार्यान्वयनमा समस्या देखिएको उनको भनाइ छ।
मधेस प्रदेश सभाको सचिवमा कोइराला नियुक्त,जनकपुरधाम : मधेस प्रदेश सभाको सचिवमा वासु प्रसाद कोइराला नियुक्त भएका छन्। लामो समयदेखि प्रदेश सभा सचिव विहीनको अवस्थामा रहँदा कामकाजमा कठिनाइ भइरहेको बेला प्रदेश सभाको सचिवमा कोइराला नियुक्त भएका हुन्। महोत्तरीको बर्दिवास नगरपालिका१२ निवासी कोइराला अवकास प्राप्त कर्मचारी हुन्। मधेस प्रदेश प्रमुखको कार्यालयबाट जारी विज्ञप्तिमा नेपालको संविधानको धारा १९५ को (१ ) बमोजिम कोइराला नियुक्त भएका हुन्। नियुक्त कोइरालालाई आजै प्रदेश प्रमुख सुमित्रा सुवेदी भण्डारी समक्ष सभामुख रामचन्द्र मण्डलले शपथ खुवाएका हुन्।
सहकारीको बचत रकम दुरूपयोग सम्बन्धि प्रतिवेदन कार्यान्वयन गर्न प्रहरीलाई गृहको निर्देशन,"काठमाडौं : गृह मन्त्रालयले सहकारी संस्थाको बचत रकम दुरूपयोग सम्बन्धमा संसदीय छानबिन समितिले बुझाएको प्रतिवेदन तत्काल कार्यान्वयन गर्न प्रहरी प्रधान कार्यालयलाई निर्देशन दिएको छ। आज गृहमन्त्री रमेश लेखकले प्रहरी प्रधान कार्यालयलाई छानबिन समितिको प्रतिवेदन तत्काल कार्यान्वयन गर्न निर्देशन दिएका हुन्। गृह मन्त्रालयका प्रवक्ता ऋषिराम पौडेलले गृहसँग सम्बन्धित विषयहरूमा आवश्यक कारबाही र अनुसन्धानका लागि प्रहरी प्रधान कार्यालयमा प्रतिवदेन पठाइएको जानकारी दिए। छानबिन समितिले बुझाएको प्रतिवेदन कार्यान्वयन गर्ने मन्त्रिपरिषद्ले निर्णय गरिसकेकाले गृहे आवश्यक कारबाहीका लागि निर्देशन दिएको उनको भनाई छ। समितिका संयोजक सूर्य थापाले गत गत सोमबार बसेको प्रतिनिधिसभा बैठकमा उक्त प्रतिवेदन पेस गरेका थिए। नागरिकको बचत सहकारीहरूले हिनामिना गरेको भन्दै लामो समयदेखि संसद् अवरुद्ध भएपछि २०८१ जेठ १५ गते संसदीय छानबिन विशेष समिति गठन गरिएको थियो। भदौ २२ गतेसम्म समितिलाई प्रतिवेदन बुझाउने समयसीमा तोकिए पनि प्रतिवेदन लेखन नसकिएपछि थप १५ दिन समय थपिएको थियो। समितिले ६ दिन अगाडि नै अन्तिम प्रतिवेदन संसदमा पेस गरेको थियो। समितिले ४० वटा सहकारीबाट ८७ अर्ब अपचलन भएको ठहर गर्दै प्रतिवेदन तयार गरेको छ भने सहकारी ठगीसँग सम्बन्धित विषयमा सरकारलाई सुझाव र कारबाही सिफारिस गरिएको छ। संसदीय छानबिन समितिले सहकारीको रकम अपचलन गरेको आरोपमा पूर्व डीआईजी छविलाल जोशीसहित गोरखा मिडियाका जीबी राई, कुमार रम्तेल र तत्कालीन प्रबन्ध निर्देशक रवि लामिछानेलाई प्रचलित कानुन अनुसार कारबाही गर्न सिफारिस गरेको छ। सांसद सूर्यबहादुर थापा नेतृत्वको छानबिन समितिले जिबी राई र छविलाल जोशीसँगै लामिछानेलाई जिम्मेवार ठहर गर्दा विभिन्न पक्षबाट विश्लेषण गरेर प्रतिवेदन तयार भएको छ। कुनै पनि कम्पनीको आफ्नै उद्देश्य र मर्म हुन्छ। कम्पनीका सञ्चालक वा सेयर होल्डरहरू त्यस्तो संस्थामा मुख्य जिम्मेवार हुन्छन्। सेयर सदस्य, सञ्चालक सदस्य र प्रबन्ध निर्देशकको भूमिका र जिम्मेवारीमा रहेका पात्रहरूले कम्पनीमा प्राप्त हुने रकमप्रति जिम्मेवारी र दायित्वबोध नगर्न मिल्दैन, खातावाला हस्ताक्षरकर्ताहरू जसले खाता सञ्चालन अर्थात् वित्त परिचालनमा सहभागी हुन्छन्, त्यसबापत दायित्व ग्रहण गर्नु पर्दछ। समितिको प्रतिवेदनमा भनिएको छ,सहकारी संस्थामा रहेको बचतकर्ताको रकम अनियमित तवरबाट गोर्खा मिडिया नेटवर्क प्रालिको खातामा आइसकेपछि उक्त रकम खर्च गर्ने, गराउने प्रक्रियामा संलग्न रहेको देखिन आएबाट निज सञ्चालकहरू अध्यक्ष गितेन्द्रबाबु राई र सदस्य कुमार रम्तेल तथा तत्कालीन प्रबन्ध निर्देशक रवि लामिछाने र सञ्चालक छविलाल जोशी कम्पनीमा साझेदारका रूपमा बहाल रहेको अवधिमा सहकारीबाट कम्पनीमा आएको रकमको हकमा जिम्मेवार रहेको हुँदा प्रचलित कानून बमोजिम कारबाहीका लागि नेपाल सरकारलाई सिफारिस गर्ने। गृहको निर्देशन पाएलगत्तै काठमाडौं उपत्यका अपराध अनुसन्धान कार्यालयको टोलीले आज जोशीलाई पक्राउ गरेको हो। पक्राउ परेका जोशीलाई आजै पोखरा लैजाने तयारी प्रहरीको छ।"
कुमारी बैंक भिजा इन्टरनेशनलद्वारा दुई विधामा सम्मानित,"यही असोज ४ मा भिजा इन्टरनेशनलले     सम्मेलनको आयोजना भएको थियो। '  सम्मेलनमा भिजा इन्टरनेशनल द्वारा कुमारी बैंक लिमिटेड लाई       र       अवार्डहरूले सुसम्मानित गरिएको छ । आफ्नो स्थापनाकाल देखि नै बैंकिङ सेवा सुविधामा आधुनिक डिजिटल प्रणालीलाई आत्मसाथ गर्दै अघि बढेको र आगामी दिनहरूमा पनि आफ्ना सेवाहरूको प्रभावकारिता तथा पहुँच वृद्धिका निमित्त आफ्नो डिजिटल सामर्थ्य सुदृढीकरणमा दत्तचित्त भएर अघि बढ्ने प्रतिबद्धता कुमारी बैंकले जनाएको छ । विगत २३ वर्ष देखि निरन्तर बैंकिङ सेवा दिदै आएको कुमारी बैंकले अनवरतरुपमा वित्तिय साक्षरता प्रवर्द्धन गर्दै आफ्ना देशभर रहेका ३०२ शाखा सञ्जाल, ३१८ एटिएम, ५० एक्सटेन्सन काउन्टर तथा ५७ शाखा रहित बैंकिङ ईकाईहरू मार्फत आफ्ना ग्राहकवर्गलाई अत्याधुनिक तथा प्रभावकारी सेवाहरू प्रदान गर्दै आइरहेको छ। आगामी दिनहरूमा पनि अझ सरल, सुलभ तथा उत्कृष्ट सेवाका निमित्त सहकार्यहरू गर्दै जाने समेत प्रतिबद्धता जनाएको छ ।"
मह किसानको समस्या अध्ययन गर्न समिति गठन,"काठमाडौ : कृषि तथा पशुपन्छी विकास मन्त्री रामनाथ अधिकारीले मह उत्पादक किसानहरूको समस्या अध्ययन गर्न समिति गठन गरेका छन्। आइतबार मन्त्रालयमा सरोकारवालाहरूको सहभागितामा बसेको बैठकमा मन्त्री अधिकारीले मन्त्रालयका सहसचिव भोजराज सापकोटाको अध्यक्षतामा सरोकार पक्षको समेत सहभागिता हुने गरी ९ सदस्यीय समिति गठन गरेका हुन्। समितिलाई १५ दिन भित्र प्रतिवेदन पेश गर्न कार्यादेश दिइएको मन्त्रालयले जनाएको छ। बैठकमा मन्त्री अधिकारीले मह उत्पादक किसान र वितरक दुवै पक्षको हित हुने गरी कार्यदलले सुझाव दिने विश्वास व्यक्त गरे। मन्त्री अधिकारीले सरकारको लक्ष्य आयात प्रतिस्थापन गरी स्वदेशी किसानको उत्पादनलाई प्राथमिकता दिने भए पनि मह किसानको तत्काल देखिएको समस्या समाधान गर्न जरुरी रहेको बताए। समितिले दिने सुझावका आधारमा मन्त्रालय अघि बढ्ने मन्त्री अधिकारीको भनाइ छ। मह किसानहरुले हाल मौज्दात रहेको २१ सय मेट्रिक टन मह बिक्रीको व्यवस्था मिलाइदिन सरकार समक्ष माग गरेका छन्। मह आयत रोके पनि सिरफका रूपमा यस्को आयात भइरहेको भन्दै मह किसानहरूले महको आयातमा कर वृद्धि गर्नुपर्ने, स्वदेशी महलाई बजारीकरण गर्न सरकारले सहयोग गर्नुपर्ने लगायतका माग सरकार समक्ष राखेका छन्।"
"पर्सामा सुरक्षित गर्भपतन गराउनेको संख्या बढ्दै, सेवा दिने संस्था र जनशक्तिको अभाव","वीरगन्ज : पर्सामा सुरक्षित गर्भपतन गराउने युवती र महिलाको संख्या बढ्दै गएको छ। स्वास्थ्य कार्यालय पर्साका अनुसार अघिल्लो आर्थिक वर्ष २०७९८० को भन्दा गत आर्थिक वर्ष २०८०८१ मा सुरक्षित गर्भपतन गराउनेको संख्या बढेको हो। आइतबार वीरगन्जमा आयोजित सुरक्षित गर्भपतनका लागि जवाफदेहिता विषयक अन्तरक्रियामा स्वास्थ्य कार्यालय पर्साले उपलब्ध गराएको तथ्यांकमा गत आर्थिक वर्षमा १ हजार ६ सय ७१ जना महिलाले सुरक्षित गर्भपतन गराएको उल्लेख छ। अघिल्लो आर्थिक वर्ष २०७९८० मा सुरक्षित गर्भपतन गराउनेको संख्या १ हजार ४ सय ९८ मात्र थियो। स्वास्थ्य कार्यालय पर्साकी पब्लिक हेल्थ नर्सिङ अधिकृत मीरा यादवका अनुसार पर्सामा गत आर्थिक वर्षमा २० वर्ष मुनिका १३७ जना युवतीले सुरक्षित गर्भपतन गराएका छन् भने २० वर्ष माथि उमेरका १ हजार ५३४ जना महिलाले सुरक्षित गर्भपतन गराएका छन्। तीमध्ये १२ हप्तासम्मको गर्भपतन गराउनेको संख्या १ हजार ६२६ छ भने १२ हप्ताभन्दा बढीको गर्भपतन गराउनेको संख्या ४५ मात्र रहेको यादवले जानकारी दिइन्। यस्तै अघिल्लो आर्थिक वर्ष २०७९८० मा भने पर्सा जिल्लामा सुरक्षित गर्भपतन गराउनेको संख्या १ हजार ४९८ मात्र थियो। तीमध्ये २० वर्ष मुनिका ५९ र २० वर्षमाथिको संख्या १ हजार ४३९ थियो। अघिल्लो आर्थिक वर्षमा पर्सामा १२ हप्तासम्मको गर्भपतन गराउने १ हजार ४६९ जना र १२ हप्ताभन्दा बढीको गर्भ पतन गराउने २९ थिए। यस्तै वीरगन्ज महानगरपालिकामा पनि सुरक्षित गर्भपतन गराउनेको संख्या बढेको छ। महानगरपालिकाको स्वास्थ्य महाशाखाले उपलब्ध गराएको तथ्यांकमा वीरगन्ज महानगरमा गत आर्थिक वर्ष २०८०८१ मा १ हजार ३७७ जनाले सुरक्षित गर्भपतन गराएका छन्। अघिल्लो आर्थिक वर्ष २०७९८० मा भने १ हजार २८९ मात्र थियो। महानगरमा गत आर्थिक वर्षमा २० वर्ष मुनिका १२९ जना युवतीले सुरक्षित गर्भपतन गराएका छन् भने २० वर्ष माथि उमेरका १ हजार २४८ जना महिलाले सुरक्षित गर्भपतन गराएका छन्। तीमध्ये १२ हप्तासम्मको गर्भपतन गराउनेको संख्या १ हजार ३३२ छ भने १२ हप्ता भन्दा बढीको गर्भपतन गराउनेको संख्या ४५ जनामात्र रहेको स्वास्थ्य महाशाखाकी अधिकृत इन्दिरा लोहनीले जानकारी दिइन्। यस्तै अघिल्लो आर्थिक वर्ष २०७९८० मा भने वीरगन्ज महानगरपालिकामा सुरक्षित गर्भपतन गराउनेको संख्या १ हजार २८९ मात्र थियो। तीमध्ये २० वर्ष मुनिका ५९ जना र २० वर्षमाथिको संख्या १ हजार २३६ जना थियो। अघिल्लो आर्थिक वर्षमा वीरगन्ज महानगरपालिकामा १२ हप्तासम्मको गर्भपतन गराउने १ हजार २६० जना र १२ हप्ताभन्दा बढीको गर्भ पतन गराउने २९ जना थिए। पर्सामा सुरक्षित गर्भपतनका बारेमा नागरिकमा सचेतना बढ्दै गएका कारण यो सेवा लिनेहरुको संख्या बढेको स्वास्थ्य कार्यालय पर्साकी पब्लिक हेल्थ नर्सिङ अधिकृत यादवले बताइन्। उनका अनुसार केही वर्ष यता जिल्लाका १४ वटै पालिकामा किशोरकिशोरलाई लक्षित असुरक्षित यौनसम्पर्क, यसले पार्ने असरका साथै सुरक्षित गर्भपतन बारे सचेतनामुलक कार्यक्रमहरू सञ्चालन हुँदै आएको छ। गत वर्षमात्रै स्वास्थ्य कार्यालयको समन्वयमा जिल्लाका चार स्थानमा समुदायमै सुरक्षित गर्भपतन सम्बन्धी सचेतनामुलक कार्यक्रम सञ्चालन गरिएको उनले बताइन्। हाल सुरक्षित गर्भपतन सेवा उपलब्ध जिल्लाका ७ सरकारी स्वास्थ्य संस्थामा पनि दक्ष जनशक्तिको अभाव रहेकाले सेवा प्रवाहमा समस्या भइरहेको यादवले बताइन्। उनका अनुसार सुरक्षित गर्भपतन सेवा दिने स्वास्थ्यकर्मीले एसबिए (दक्ष प्रसूतीकर्मी )को दुई महिना तालिम लिएपछि एमए (मेडिकल एबोर्सन)को पनि ५ दिनको थप तालिम लिनुपर्छ। अनि मात्र उ सुरक्षित गर्भपतन सेवा दिनका लागि दक्ष हुन्छ। तर उक्त तालिम लिएका स्वास्थ्यकर्मीको कमीका कारण जिल्लाका बाँकी १० पालिकाका सरकारी स्वास्थ्यबाट सुरक्षित गर्भपतनको सेवा सञ्चालन गर्न नसकिएको यादवले बताइन्।"
ग्लोबल आइएमई बैंकको पुरुष र महिला टोली अन्तरबैंक फुटसलको विजेता,"नेपाल राष्ट्र बैंक कर्मचारी संघले आयोजना गरेको अन्तरबैंक फुटसल प्रतियोगिता २०८१ को पुरुष र महिला तर्फको उपाधि ग्लोबल आइएमई बैंकले जितेको छ। संविधान दिवसको अवसरमा असोज ३ गतेदेखि ५ गतेसम्म आयोजना भएको अन्तरबैंक फुटसल प्रतियोगिता २०८१ मा विभिन्न ३८ वटा बैंक तथा वित्तीय संस्थाहरु सहभागी भएका थिए। उक्त प्रतियोगितामा बैंक तथा वित्तीय संस्थाको पुरुष र महिला तर्फका टोलीहरु सहभागी रहेका थिए। अन्तर बैंक फुटसल २०८१को प्रतियोगितामा पुरुष र महिला दुवै तर्फ ग्लोबल आइएमई बैंक विजेता हुनुका साथै पुरुष र महिला तर्फको उत्कृष्ट खेलाडी, पुरुष तर्फको सर्वाधिक गोलकर्ता र महिला तर्फको उत्कृष्ट गोलरक्षकको उपाधि समेत जितेको छ। उक्त प्रतियोगितामको फाइनल खेलमा पुरुष तर्फ ग्लोबल आइएमई बैंकले गरिमा विकाश बैंक र महिला तर्फ ग्लोबल आइएमई बैंकले एनआईसी एशिया बैंकलाई हराएको हो। ग्लोबल आइएमई बैंकको पुरुष तथा महिला टोलीले आफ्नो सम्पूर्ण खेलहरुमा उत्कृष्ट प्रदर्शन गरेका थिए। पुरुष तर्फको उत्कृष्ट खेलाडी तथा सर्वाधिक गोलकर्ताको उपाधि ग्लोबल आइएमई बैंकका शशाङ्क निरौलाले हात पारेका थिए। साथै, महिला तर्फको उत्कृष्ट खेलाडीको उपाधि ग्लोबल आइएमई बैंकका चन्द्रिका भट्टले हात पारेकी छिन। साथै आफ्नो सबै खेलहरुमा उत्कृष्ट बचाउ गरीरहेकी ग्लोबल आइएमई बैंकको महिला टोलीको गोल रक्षक केश माया गुरुङले प्रतियोगिताको उत्कृष्ट गोलरक्षकको उपाधि समेत हात पारेकी छिन। ग्लोबल आइएमई बैंकको पुरुष र महिला टोली एउटै संस्करणमा विजेता भएकाले खेलकुद प्रतियोगिताहरुमा यस्तो क्षणलाई एक ऐतिहासिक क्षणको रुपमा हेर्ने गरिन्छ। अन्तर बैंक फुटसल २०८०मा महिला तर्फको उपाधि पनि ग्लोबल आइएमई बैंकले जितेको थियो। यो वर्षको विजेता उपाधिसँगै ग्लोबल आइएमई बैंकको महिला तर्फको विजेता उपाधि लगातार दोस्रो पटक हो।"
"संविधान संशोधनको विषयले आत्तिनु पर्दैन, सबल र दुर्बल पक्षको पहिचान गरेर परिमार्जन गर्नुपर्छ : गृहमन्त्री","काठमाडौं : गृहमन्त्री रमेश लेखकले संविधान संशोधनको विषयले आत्तिनु पर्ने अवस्था नरहेको बताएका हुन्। संविधान दिवसको सन्दर्भमा आइतबार सिंहदरबारमा आयोजित कार्यक्रममा लेखकले संविधान जारी भएको १० वर्षमा समीक्षा गर्नुपर्ने भएकाले संविधान संशोधनको कुराले आत्तिनुपर्ने अवस्था नरहेको बताएका हुन्। लेखकले संविधान कार्यान्वयनको समीक्षामार्फत सबल र दुर्बल पक्षको पहिचान गर्दै राष्ट्रियस्तरको छलफल गरेर यसलाई परिमार्जन गर्नुपर्ने धारणा राखे । संविधान संशोधन एउटा कार्यालयको पार्टी कार्यालयबाट नहुने भन्दै सबै राजनीतिक पार्टीका बीचमा सहकार्यबाट संसदबाट गर्नुपर्ने उनले बताए। लेखकले संविधानका आधारभूत बिषयका माध्यमबाट मुलुकमा दिगो शान्ति, विकास र समृद्धि गर्नका लागि मिलेर जानुपर्ने उल्लेख गरे।"
जलविद्युत विकासका लागि वन क्षेत्रका समस्या समाधान गर्छौं : सभापति देउवा,"काठमाडौं : नेपाली कांग्रेसका सभापति शेर बहादुर देउवाले जलविद्युत आयोजना निर्माणमा वन क्षेत्रका समस्याहरू समाधानका लागि पहल गर्ने बताएका छन्। आइतबार स्वतन्त्र ऊर्जा उत्पादकहरूको संस्था, नेपाल (इप्पान)का प्रतिनिधिहरूसँग बुढानिलकण्ठमा भेट गर्दै पूर्व प्रधानमन्त्रीसमेत रहेका देउवाले निकुञ्ज तथा संरक्षण क्षेत्रले जलविद्युत आयोजना निर्माणमा पुर्याएका अवरोध हटाउन पूर्ण रूपमा सहयोग गर्ने बताएका हुन्। अहिले ऊर्जा र वन मन्त्रालयको नेतृत्व कांग्रेसले पाएकाले यस क्षेत्रका समस्या समाधानका लागि पहल गरिदिनका लागि देउवालाई भेटेको हो। भेटमा इप्पानका वरिष्ठ उपाध्यक्ष मोहनकुमार डाँगीले जलविद्युत आयोजनाको निर्माण पहाडी र हिमाली क्षेत्रमा मात्रै हुने र ती क्षेत्र कुनै न कुनै निकुञ्ज वा संरक्षण क्षेत्रका नाममा राखिएकाले ती क्षेत्रमा पहिचान गरिएका १८ हजार मेगावाट क्षमताका २०० बढी जलविद्युत आयोजनाको भविष्य अन्यौलमा परेको बताएका थिए। उनले निजी क्षेत्रले आयोजना पहिचान गर्न अर्बौं रुपैयाँ खर्च गरिसकेकाले लगानीको सुरक्षाका लागि पनि आयोजना निर्माणमा सहजीकरण गरिदिन देउवासँग आग्रह गरेका थिए। इप्पानका महासचिव बलराम खतिवडाले निकुञ्ज र संरक्षण क्षेत्रमा परेका जलविद्युत आयोजनालाई ती निकायबाट अध्ययन सहमति नदिइएकाले दर्जनौ आयोजनाको लाइसेन्स नै खारेज हुने अवस्थामा पुगेको जानकारी गराएका थिए। उनले वनकै कारण ऊर्जा लगायत सम्पूर्ण पूर्वाधार निर्माणका काममा समस्या आएको भन्दै वनकै कारण समयमै जग्गा प्राप्ति गर्न नसक्दा नेपाल विद्युत प्राधिकरणले प्रसारण लाइन निर्माण गर्न नसकेर निजी क्षेत्रले उत्पादन गरेको सयौं मेगावाट बिजुली समेत खेर गइरहेको देउवालाई जानकारी गराएका थिए। त्यस्तै मन्त्रिपरिषद्ले स्वीकृत गरेको संरक्षित क्षेत्रमा भौतिक पूर्वाधार निर्माणका लागि जग्गा उपलब्ध गराउने कार्यनीति २०८० समेत कार्यान्वयन नभएको पनि महासचिव खतिवडाले जानकारी गराएका थिए। नेपालको जलविद्युत उत्पादनको क्षमता डिजाइन डिस्चार्ज (क्यू)का आधारमा ७२ हजार मेगावाटदेखि २ लाख मेगावाटसम्म रहेको विभिन्न अध्ययनहरूले देखाएका छन्। तर, जलविद्युत उत्पादनको ११५ वर्ष लामो इतिहासमा नेपालको उत्पादन ३२०० मेगावाट मात्रै पुगेको छ भने यस मध्ये २५०० मेगावाट विद्युत निजी क्षेत्रको सहभागितामा उत्पादन भइरहेको छ। जलविद्युत आयोजनाको निर्माण गर्दा १४ मन्त्रालय र ४० भन्दा बढी विभागमा फाइल पुर्याउनुपर्ने बाध्यता रहे पनि सबैभन्दा बढी झन्झट वन मन्त्रालय र यस अन्तर्गतका विभागहरूमा हुने गरेको छ।"
"उपेन्द्र यादवले जनताको हितमा काम गरेनन्, हैकमवादी शैली देखिएपछि पार्टी फुटाएका हौं : प्रदीप यादव","उपेन्द्र यादव नेतृत्वको जसपा नेपालले जनताको वास्तविक समस्या समाधान गर्न असफल भएको थियो। वीरगन्ज : जनता समाजवादी पार्टी (जसपा) का उपमहासचिव प्रदीप यादवले जनता र मुलुकको विकासलाई केन्द्रमा राखेर सरकारले काम गरिरहेको बताएका छन्। पर्साको पर्सागढी नगरपालिका ८ हरपुरमा आइतबार आयोजित कार्यकर्ता भेटघाट तथा चियापान कार्यक्रममा बोल्दै खानेपानी मन्त्री समेत रहेका यादवले जसपाले जनताको सेवा र मुलुकको विकासलाई केन्द्रमा राखेर काम गरिरहेको बताए। उपमहासचिव यादवले भने,जसपाले मुलुकको समृद्धिका लागि सही नीति अवलम्बन गरेको छ। हाम्रो पार्टीले नीतिगत रूपमै जनताको हितमा काम गरिरहेको छ। मुलुकलाई सही मार्गमा लैजान सक्षम नीति र कार्यक्रम अघि सारेको छ। जसपा नेपालसँग अलग्गिएर जसपा गठन गर्नु पछाडिको कारण उपेन्द्र यादवको गलत नेतृत्व र हैकमवादी शैली भएको उनले बताए। उनले भने, उपेन्द्र यादव नेतृत्वको जसपा नेपालले जनताको वास्तविक समस्या समाधान गर्न असफल भएको थियो। उहाँको पार्टीले केवल नारामै सीमित रहेर जनतामा भ्रम उत्पन्न गरेको छ। मधेसको अधिकार दिलाउने नाममा पटकपटक सत्तासँग सम्झौता गरेको छ। पर्सा निर्वाचन क्षेत्र नम्बर १ बाट निर्वाचित प्रतिनिधिसभा सदस्य (सांसद) समेत रहेका यादवले स्थानीयस्तरमा देखिएका विकास निर्माणका चुनौतीहरू, विशेष गरी खानेपानी र सरसफाइका समस्याहरू समाधान गर्न पार्टीका जनप्रतिनिधिहरूसँग पनि अन्तर्क्रिया गरे। उनले पर्सामा देखिएका खानेपानीका समस्याहरू समाधान गर्न मन्त्रालयले दीर्घकालीन योजनाहरू कार्यान्वयन गर्न प्रतिबद्ध रहेको पनि बताए। कार्यक्रममा शनिबार मात्रै जसपा नेपाल परित्याग गरि जसपामा प्रवेश गरेका जिल्ला सचिव तबरेज अहमदले जसपा नेपालका अध्यक्ष उपेन्द्र यादवको नकारात्मक नेतृत्व शैलीले आफू र अन्य नेताहरूले पार्टी छोड्न बाध्य भएको बताए। उनले भने,जसपा नेपालमा रहँदा जनताका समस्याहरूलाई प्राथमिकतामा राखेर काम भएको देखिनँ। पार्टीले जनअपेक्षा अनुसार प्रगति गर्न सकेन, त्यसैले मैले जसपा पार्टीमा प्रवेश गर्ने निर्णय गरेँ। अहमदले थपे,पार्टीभित्र लोकतान्त्रिक प्रक्रियाको अभाव, अध्यक्षको अराजक र असन्तुलित निर्णयले गर्दा हामी जसपा नेपालप्रति निराश भएका हौँ। उपेन्द्र यादवको नेतृत्वमा सङ्गठनको मूल सिद्धान्त र पार्टीका उद्देश्यसँग असङ्गत गतिविधिहरूले असन्तुष्टि पैदा गर्यो। त्यसैले, हामीले पार्टी परित्याग गर्ने निर्णय गर्यौँ। कार्यक्रममा पर्सागढी ६ का वडाध्यक्ष नवल किशोर साहले मन्त्री यादवलाई पर्सागढी नगरपालिकामा खानेपानीको अवस्थाबारे जानकारी गराउँदै स्थानीय स्तरमा खानेपानी तथा सरसफाइका समस्याहरू समाधान गर्न सरकारको सहयोगको अपेक्षा व्यक्त गरे।"
"स्वतन्त्र, निष्पक्ष र जिम्मेवार पत्रकारिताबिना लोकतन्त्र सुदृढ हुन सक्दैन : राष्ट्रपति पौडेल","काठमाडौं : राष्ट्रपति रामचन्द्र पौडेलले नेपालको राजनीतिक परिवर्तन, सामाजिक रुपान्तरण र आर्थिक विकासमा पत्रिकारिता जगतले निर्वाह गरेको भूमिका प्रशंसनीय भएको बताएका छन्। प्रेस काउन्सिल नेपालको ५५औँ वार्षिकोत्सवका अवसरमा आइतबार राष्ट्रपति भवन शीतल निवासमा आयोजित कार्यक्रमलाई सम्बोधन गर्दै राष्ट्रपति पौडेलले आमसञ्चार माध्यम लोकतान्त्रिक शासन प्रणालीको मेरुदण्ड भएको समेत बताएका हुन् । राष्ट्रपति पौडेलले स्वतन्त्र, निष्पक्ष र जिम्मेवार पत्रकारिताबिना लोकतन्त्र सुदृढ हुन नसक्ने भन्दै यही कारणले पत्रकारितालाई चौथो अंगका रुपमा सम्मान प्राप्त भएको स्पष्ट पारे। उनले प्रेसको स्वतन्त्रता र पत्रकारिताको मर्यादामाथि कतैबाट प्रश्न उठ्न नदिन काउन्सिल स्वयम्ले निष्पक्ष, स्वतन्त्र तथा सिर्जनात्मक भूमिका निर्वाह गर्नेमा आफू विश्वस्त रहेको बताए। राष्ट्रपति पौडेलले सूचना प्रविधि र इन्टरनेटको विकाससँगै अनलाईन न्यूजपोर्टल र सामाजिक सञ्जालको विकासले तिव्र सूचना प्राप्तिको आम मानिसको चाहनालाई पूरा गर्न मद्दत गरेको बताए । काउन्सिल नेपालको ५५औँ वार्षिकोत्सवका अवसरमा प्रेस काउन्सिल गोपालदास पत्रकारिता पुरस्कार अखण्ड भण्डारीलाई र प्रेस काउन्सिल सुरेन्द्रबहादुर बस्नेत पत्रकारिता पुरस्कार बद्रि सिग्देललाई प्रदान गरिएको छ भने विभिन्न व्यक्तिहरूलाई सम्मान गरिएको छ ।"
एन्फा महिला लिगमा बागमती युथ क्लबको कठिन जित,काठमाडौं : राजधानीमा जारी एन्फा महिला लिगमा बागमती युथ क्लबले कठिन जित हासिल गरेको छ। सातदोबाटोस्थित एन्फा कम्प्लेक्समा आइतबार भएको खेलमा कर्णाली प्रदेशलाई बागमती युथ क्लबले १० गोल अन्तरले पराजित गरेको हो। बागमतीको जितमा एकमात्र गोल खेलको इन्जुरी समयको पाँचौँ मिनेटमा गिफ्टी अचुङपोङले गरिन्। जितसँगै बागमती सात खेलबाट सात अंकसहित तालिकाको सातौँ स्थानमा छ। कर्णाली समान खेलबाट चार अंकका साथ नवौं स्थानमा छ। अखिल नेपाल फुटबल संघ(एन्फा)को आयोजनामा जारी लिगमा १० टोलीको सहभागिता रहेको छ।
सिद्धार्थ बैंकका ग्राहकलाई जंगल भिल्ला रिसोर्टमा १५ प्रतिशतसम्मको छुट,"काठमाडौं : सिद्धार्थ बैंक र चितवनको जंगल भिल्ला रिसोर्टबीच बैंकका ग्राहकलाई विभिन्न सेवामा छुट प्रदान गर्ने सम्बन्धी सम्झौता भएको छ। सम्झौता अनुसार बैंकका ग्राहकहरुले रिसोर्टमा बैंकको कार्ड तथा मोबाईल बैंकिङ सेवाबाट भुक्तानी गर्दा फुड र बेभरेजका साथै होटेल बसाई (२ रात र ३ दिन) सेवामा १५ प्रतिशतसम्मको छुट प्राप्त गर्न सक्नेछन्। यस सम्झौताले ग्राहकहरूलाई छुटको सुविधा उपलब्ध गराउनुका साथै नगद कारोबारबाट डिजिटल कारोबारमा जान पनि उत्प्रेरित गर्ने विश्वास बैंकले लिएको छ। यस समन्वयको बारेमा थप जानकारीका लागि बैंकको २४ सै घण्टा सञ्चालनमा रहने ग्राहक सेवा केन्द्र, सिद्धार्थ केयर मार्फत सम्पर्क गर्न सक्नेछन्। बैंकले डिजिटल भुक्तानीको प्रयोगलाई बढाउन र ग्राहकहरूलाई डिजिटल माध्यमबाट भुक्तानी गर्न प्रोत्साहन गर्ने क्रममा केही समय अघि मात्रै सिद्धार्थ रिवार्डस नामक लोयल्टी सेवा पनि सञ्चालनमा ल्याएको छ।"
"रामेछापको सुनारपानीमा बोलेरो दुर्घटना : १ जनाको मृत्यु, २ गम्भीर","दुर्घटनामा वडाको दलित महिला सदस्यको मृत्यु भएको हो। काठमाडौं : रामेछापको सुनारपानीमा बोलेरो गाडी दुर्घटना हुँदा १ जनाको मृत्यु भएको छ। जिल्ला प्रहरी कार्यालय रामेछापका अनुसार मन्थलीबाट सालु जाँदै गरेको बा १८ च १८३९ नम्बरको बोलेरो सुनारपानीमा दुर्घटना हुँदा ६० वर्षीया पदममाया नेपालीको घटनास्थलमा नै मृत्यु भएको हो। उनी वडाको दलित महिला सदस्यसमेत हुन्। बोलेरोमा सवार यात्रुमध्ये २ जनाको अवस्था गम्भीर रहेको प्रहरीको भनाई छ। दुर्घटनामा सिता नेपाली, सुजिता रसाईली, दिलिपकुमार वरुवाल, गुन कुमार थापामगर, ५ महिनाकी रोनिसा नेपाली घाइते भएका हुन्। चालक थापा मगर र बरुवालको अबस्था गम्भीर रहेको छ। घाइतेको पनि उद्धार गरेर मन्थली अस्पतालमा पठाइएको छ। बोलेरो सडकबाट झण्डै २०० मिटर तल खसेको छ।"
स्टयाग गोल्बल च्याम्पियन्स लिग सिजन टु हुने,"काठमाडौं : यही असोज ७ गतेदेखि स्टयाग गोल्बल च्याम्पियन्स लिग सिजन टु हुने भएको छ। अखिल नेपाल टेबल टेनिस संघको वार्षिक कार्यक्रम अन्तर्गत स्टयाग च्याम्पियन्स टेबल टेनिस एकेडेमी लिग आयोजना गर्न लागेको हो। लैनचौरस्थित राष्ट्रिय टेबल टेनिस प्रशिक्षण केन्द्रमा असोज ७ गतेदेखि १२ गतेसम्म लिग आयोजना हुने आयोजकले जनाएको छ। प्रतियोगितामा दुई विभागीय टोली (नेपाल प्रहरी र सशस्त्र प्रहरी बल) सहित ज्ञानभैरव डिल्लीबजार टेबल टेनिस क्लब, यल टेबल टेनिस, होप्स टेवल टेनिस एकेडेमी, रेड टाइल्स र आयोजक स्टयाग च्याम्पियन्स टेबल टेनिस एकेडेमी गरि जम्मा ७ टिमले सहभागीता जनाउने छन्। लिगमा सहभागी हुने आयोजक एकेडेमीसहित नेपाल प्रहरी र यल टेवल टेनिसले एक महिला र एक पुरुष विदेशी खेलाडी अनुबन्ध गरेका छन्। प्रतियोगिताको मुख्य प्रायोजक तथा इक्युप्मेन्ट पार्टनरमा स्टयाग गोल्बल प्रालि इन्डिया रहेको छ। जसले प्रतियोगितालाई आवश्यकता पर्ने टेबल टेनिस टेबल, बल, स्कोर बोर्ड, तावेल बक्स, अफिसियल किट आदि सम्पूर्ण सामग्रीहरू प्रदान गर्नेछ। सहप्रायोजकमा समाजसेवी तथा अखिल नेपाल टेबल टेनिस संघका उपाध्यक्ष श्री सुमन खड्गी र मेटल सेपर रहेको छ जसले प्रतियोगिताको कुल अनुमानित बजेटको २० रकम (तीन लाख एकान्नब्बे हजार रुपैया) प्रदान गर्नेछ। साथै मेटल सेपरले प्रतियोगिताको रनिङ ट्रफी समेत प्रदान गर्नेछ। हस्पिटालिटि पार्टनरमा नेपाली घर होटल, ठमेल रहेको छ। जसले प्रतियोगितामा सहभागी सम्पूर्ण विदेशी खेलाडीहरुको खानपिन र बसोबासको व्यवस्थापन गर्नेछ। ब्रोडकास्टिंग पार्टनरको रुपमा एक्सन स्पोर्टस एच डि १ र स्ट्रिम लीग रहेको छ भने इन्टरनेट पार्टनरका रूपमा डिश होम इन्टरनेट रहेको छ। प्रतियोगितामा १९ लाख ५५ हजार रुपैयाँ खर्च हुने अनुमान छ। प्रतियोगितामा प्रथम हुने टिमले नगद दुई लाख रुपैयाँ सहित ट्रफी, मेडल र प्रमाणपत्र प्राप्त गर्ने छन्। द्वितीय हुने टिमले नगद एक लाख रुपैयाँ सहित ट्रफी, मेडल र प्रमाणपत्र प्राप्त गर्ने छन् र तृतीय हुने (दुवै सेमी फाइनलिष्ट) टिमले नगद पचास हजार रुपैयाँ सहित ट्रफी, मेडल र प्रमाणपत्र प्राप्त गर्ने छन्।"
विश्वमा शान्तिको कामना गर्दै लुम्बिनीमा शून्य रिट्रिट,"भैरहवा : विश्वमा शान्तिको कामना गर्दै शान्तिका अग्रदुत गौतमबुद्धको जन्मस्थल लुम्बिनीमा अन्तर्राष्ट्रिय मेगा शन्य रिट्रिट कार्यक्रम गरिएको छ। शनिबार शुन्यति अन्तर्राष्ट्रिय फाउण्डेशन (एसआईएफ) को आयोजनामा लुम्बिनीको अन्तर्राष्ट्रिय बौद्ध सम्मेलन तथा ध्यान केन्द्रमा भएको मेगा शून्य रिट्रिटमा समता विपाशना ध्यान पद्धतिको माध्यमबाट सुख र शान्तिको अनुभूति गराउन र गौतमबुद्धको शिक्षालाई विश्वमा फैलाउने र विश्वमा शान्तिको कामना गर्ने उद्देश्यसहित कार्यक्रम गरिएको हो । फाउण्डेशनका निर्देशक डाराजेश सवेराले शान्तिका अग्रदुत गौतमबुद्धलाई गुरु मानेको बताउँदै ध्यान मार्ग नै शान्तिको मार्ग रहेको बताए। जसले हामीलाई ज्ञान नै तपाईंको दु:खहरुको मुक्तिको मार्ग हो सिकाउनुभयो । ज्ञानको लागि ध्यान पद्दतिको पनि उहाँले विकास गर्नुभयो । ध्यानले मानिसलाई सधै समृद्धिको मार्ग पाइने कुरा पनि बताउनुभयो, लुम्बिनीमा आयोजित पत्रकार सम्मेलनमा सवेराले भने, यही कुरालाई सिकाउनको लागि हामीले लुम्बिनीमा यो कार्यक्रमको आयोजना गरेका हौं। भगवान बुद्धको सन्देश विश्वभर शान्ति र समृद्धिको प्रवर्द्धन गर्न र भारत नेपालको साझा संस्कृतिलाई ध्यानमा जोड्न यो कार्यक्रमको आयोजना गरिएको उनको भनाइ छ। कार्यक्रममा भारत र नेपालका हजारौंले शुन्यव्यासमार्फत ध्यान गरेका थिए । कार्यक्रमको उद्घाटन गर्दै ध्यानाचार्य नागजीवले आफ्नो अनलाइन सन्देशमार्फत भगवान बुद्धलाई शिक्षक र गुरु मानेको बताए । हामीले बुद्धका सन्देशहरूमा मनन गर्नुपर्छ । जसमा हामी सुखको अनुभूति गर्छौँ, उनले भने। कार्यक्रममा शुन्यता अभ्यास र भगवान बुद्धको उपदेश र सन्देशको प्रसार गर्दै संस्थाका निर्देशक तथा मार्गदर्शक आयुर्वेदिक चिकित्सा तथा फिजियोथेरापिस्ट डा राजेश सवेराले शुन्यताको ध्यानाकर्षण गर्दा आफूभित्र शान्ति र आनन्द प्राप्त हुने बताए । विश्वमा शान्ति र समृद्धिको प्रवद्र्धन गर्न बुद्धका सन्देश र शिक्षालाई आत्मसात गरी शून्यताको ध्यान गर्नु महत्वपूर्ण भएको उनले जनाए । आयोजकका अनुसार कार्यक्रममा नेपाल र भारतका करिब ६ हजार जनाको सहभागिता रहेको थियो भने विश्वका ४० देशमा प्रत्यक्ष प्रशारण समेत गरिएको थियो । फाण्डेसनका नेपाल क्राउन एम्बेसडर मिनाराम खड्काले नेपाल दोस्रो पटक रिट्रिट कार्यक्रम गरिएको जानकारी दिदै विश्वमा शान्ति र समृद्धिका लागि कार्यक्रम आयोजना गरिएको बताए। उनले आगामी दिनहरुमा अझै बढी र उत्साहजनक सहभागितासहित कार्यक्रमलाई निरन्तरता दिइने बताए ।"
"समाजवादी मोर्चा सक्रिय बनाउन खोज्दै माओवादी केन्द्र, सातै प्रदेशमा प्रशिक्षण गर्दै","काठमाडौं : सत्ताबाट बाहिर गएपछि प्रदेशस्तरीय परामर्श समितिको बैठक गरेको माओवादी केन्द्रले समाजवादी मोर्चा नेपाललाई अगाडि बढाउने तयारी थालेको छ। केन्द्रीय समिति बैठकअघि केन्द्रीय पदाधिकारी, केन्द्रीय सदस्यहरू र प्रदेश पदाधिकारीका बीच परामर्श बैठक गरेको माओवादी केन्द्र  एकीकृत समाजवादीसँग मिलेर सरकारविरुद्ध समाजवादी मोर्चालाई सक्रिय बनाएर अगाडि बढ्न लागेको हो। माओवादी केन्द्रका अध्यक्ष पुष्पकमल दाहाल 'प्रचण्ड'ले राष्ट्रिय स्वतन्त्र पार्टीलाई समेत आफ्नो विपक्षी मोर्चामा सहभागी गराउन प्रयत्न गरेपनि तत्काल माओवादीको मोर्चाको जान नसकिने नेताहरुले बताएका छन्। संसद्मा प्रमुख प्रतिपक्ष रहेको माओवादी केन्द्र तेस्रो र रास्वपा चौथो रहेका छन् भने उनीहरुले सरकारविरुद्ध अघोषित रुपमा मोर्चा बनाएका छन्। प्रतिपक्षमा पुगेका माओवादी केन्द्र र राष्ट्रिय स्वतन्त्र पार्टीले मुद्दाका आधारमा सहकार्य गर्न सकिने निष्कर्ष भने निकालेका छन्। रास्वपाका सभापति रवि लामिछानेको बिहीबार राजनीतिक प्रतिवेदन पारित गर्दै मुद्दा मिल्ने दलसँग सहकार्य गर्ने जनाएका छन्। प्रमुख प्रतिपक्ष दल माओवादीसँग मुद्दाका आधारमा संसद्मा सहकार्य हुने रास्वपाका नेताहरुको भनाई छ। प्रचण्डले पनि सत्तामा रहेका उपेन्द्र यादव, प्रभु शाह र रास्वपालाई आफ्नो पक्षमा ल्याउन प्रयत्न भइरहेको बताउँदै आएका छन्। यता, डा बाबुराम भट्टराईले भने नेसपा (महिन्द्र राय यादव पक्ष सहभागी भएपछि) लाई मोर्चामा आबद्ध गराइएको भन्दै आपत्ति जनाउँदै आएका छन्। यसैगरी नेकपा (एकीकृत समाजवादी) का अध्यक्ष माधवकुमार नेपालले पनि शुक्रबार एमाले र कांग्रेसले आफ्नो पार्टीलाई बेवास्ता गर्ने प्रवृत्ति निन्दनीय रहेको बताएका थिए। समयमै यो कुरामा होस् जाओस्। मनपरी ढंगले चल्ने र हाम्रो पार्टीलाई बेवास्ता गर्ने, अण्डरमाइण्ड गर्ने यस्तो प्रवृत्ति अत्यन्तै निन्दनीय छ। आलोच्य छ। उनले भनेका थिए, हामी सबै कुरामा छलफल गरेको चाहन्छौं। हामीसँग राष्ट्रियताको सवालमा कसैले सहकार्य गर्न चाहनुहुन्छ भने, लोकतन्त्रको सवालमा, परिवर्तनको सवालमा सहकार्य गर्न चाहनुहुन्छ। एकताबद्ध भई हातेमालो गर्न तयार छौं। माओवादी केन्द्रको दोस्रो साता बसेको स्थायी समिति बैठकबाटै समाजवादी मोर्चालाई सक्रिय बनाउने निर्णय गरिसकेको छ। सोही अनुसार समाजवादी मोर्चा नेपालले सातै प्रदेशमा राजनीतिक प्रशिक्षण कार्यक्रम सञ्चालन गर्ने भएको छ। मोर्चा एवम् एकीकृत समाजवादी पार्टीका वरिष्ठ नेता प्रमेश हमालले मुलुकको समसामयिक राजनीतिक अवस्था र अन्तर्राष्ट्रिय परिवेशमा केन्द्रित रहेर प्रदेश तहमा सभा, सम्मेलनलगायत विषयमा प्रशिक्षण छिट्टै सञ्चालन गर्न लागेको बताए। हमालले मोर्चामा आबद्ध पार्टीका शीर्ष नेताहरूले प्रशिक्षण दिने कार्यक्रम तय भएको बताए। समाजवादी मोर्चाको संयोजकमा नेकपाका महासचिव नेत्रविक्रम चन्द 'विप्लव' रहेका छन्।"
समाजकल्याण ऐनलाई समयसापेक्ष परिमार्जन र संशोधन गर्छौं : मन्त्री सुडी,"काठमाडौं : महिला,बालबालिका तथा ज्येष्ठ नागरिकमन्त्री नवलकिशोर साह सुडीले समाजकल्याण ऐनलाई समयसापेक्ष परिमार्जन र संशोधन गर्ने बताए। ४५औँ सामाजिक सेवा दिवसका अवसरमा आइतबार काठमाडौंमा आयोजित कार्यक्रममा मन्त्री सुडीले समाजकल्याणको ऐन परिमार्जन गर्दै एकद्वार नीतिअनुसार अगाडि बढाउन सरकार लाग्ने बताएका हुन्। उनले सामाजिक संघसंस्थाका कामकारबाही प्रष्ट र पारदर्शी बनाउनुपर्ने बताए। समाजसेवीप्रति समाजको मर्यादा र प्रतिष्ठा विकसित हुन सकोस्,पछि परेका वर्गको हित,पछि परेको समुदायको कल्याणमा समाजसेवीको ध्यान जान दिन समेत उनले निर्देशन दिए। समाजकल्याण परिषद्बाट हुने अनुगमन र मूल्याङ्कनलाई अझ वैज्ञानिक र प्रभावकारी बनाइने उनले बताए। सुशासन र समृद्ध नेपाल, राष्ट्रिय सोचाइ, दिगो सामाजिक विकास, संघसंस्थाको रोजाइ भन्ने नाराका साथ समाज कल्याण परिषद्ले सामाजिक सेवा दिवस मनाएको हो ।"
वाग्लेको नेतृत्वमा सांसदसहित रास्वपाका १४ नेता चीन भ्रमणमा,"काठमाडौं : राष्ट्रिय स्वतन्त्र पार्टीको १४ जना नेता १० दिने भ्रमणका लागि चीन गएका छन्। पार्टीका उपसभापति डा स्वर्णिम वाग्ले नेतृत्वमा शनिबार राति ७ जना सांसद र ७ जना नेता चीन भ्रमणमा गएका छन्। भ्रमण टोलीमा उपाध्यक्ष वाग्लेसहित सांसदहरु शिशिर खनाल, मनिष झा, असिम साह, शिव नेपाली, डा तोसिमा कार्की, गणेश पराजुली रहेका छन्। यसैगरी पार्टीकी कोषाध्यक्ष लिमा अधिकारी, केन्द्रीय सदस्यहरू बासुमाया तामाङ, निशा मेहता, पुकार बम, प्रकाश विष्ट, तपेश्वर यादव र खुश्बु सरकार श्रेष्ठ भ्रमण टोलीमा रहेका छन्। भ्रमणका क्रममा उनीहरुले बेइजिङ, छेङ्दु, चोङक पुग्नेछन्। उनीहरुले चीनमा सांस्कृतिक अध्ययन, विश्वविद्यालयको भ्रमण गर्ने र केही इनोभेसन ल्याबहरुको अवलोकन गर्ने कार्यतालिका रहेको रास्वपाले जनाएको छ ।"
विदेश गएका नेताका छोराछोरीलाई पार्टी काममा जोडौं : महासचिव पोखरेल,"दाङ : नेकपा एमालेका महासचिव शंकर पोखरेलले विदेश गएका आफ्ना छोराछोरीलाई पार्टी काममा लगाउनुपर्ने बताएका छन्। तुलसीपुरमा भएको लुम्बिनी प्रदेशका केन्द्रीय कमिटी सदस्यसँगको छलफलमा महासचिव पोखरेलले नेपालमा हुँदा पार्टीमा रहेका नेताका छोराछोरी विदेश गएर निष्क्रिय बन्दा पार्टीलाई घाटा लाग्ने बताएका छन्। नेपाल हुँदा पार्टीमा रहेका नेताका छोरा छोरी विदेश गएर निष्क्रिय छन्। पोखरेलले निर्देशन दिँदै भने,विदेश गएका छोरा छोरीमा पार्टी काममा पनि लगाउनुस्। विदेशमा रहेका केही युवा जमातले दलहरूप्रति विषाक्त विचार प्रवाह गरिरहेको भन्दै महासचिव पोखरेलले उनीहरूलाई सहि राजनीतिक स्कूलिङ दिन विदेश भएका कार्यकर्तालाई परिचालन गर्नुपर्ने बताए। एमालेले ४० वर्ष मुनीका युवालाई लक्षित गरी युवाहरूको शिखर सम्मेलन राख्ने तयारी गरेको जानकारी दिँदै महासचिव पोखरेलले युवालाई आकर्षित गर्ने र पुराना कार्यकर्ताहरूलाई जोड्ने गरी प्रभावकारी योजना निर्माण गरिने बताए।"
"खेलकुद क्षेत्रले ठूलो क्षति व्यहोर्यो, अब भरपाई गर्नुपर्छ","सिमराः मधेस सरकारका खेलकुद तथा समाज कल्याण मन्त्री प्रमोद जयसवालले पछिल्लो सात वर्षमा मधेसको खेलकुद क्षेत्रले ठूलो क्षति व्यहोरेको बताएका छन्। समयमै खेलकुद ऐन बन्न नसक्दा मधेसको खेलकुद क्षेत्रमा ठूलो क्षति भएको उल्लेख गर्दै मन्त्री जयसवालले अब उक्त क्षतिको भरपाई गरेर अघि बढ्नुपर्ने बताए। सिमरामा आयोजित जीतपुरसिमरा अन्तर्राष्ट्रिय भेट्रान प्रतियोगिताको समापन समारोहलाई सम्बोधन गर्ने क्रममा मन्त्री जयसवालले खेलकुद ऐन बनेसँगै अब खेलकुदका गतिविधिलाई द्रुत गतिमा अघि बढाइने बताएका छन्। मधेस प्रदेशसभाबाट भदौ २८ गते खेलकुद ऐन पारित भएसँगै खेलकुदको गतिविधिलाई गम्भीरताका साथ अघि बढाउने दायित्व थपिएको मन्त्री जयसवालको भनाइ थियो। सात वर्षमा ठूलो क्षति भयो, त्यसको भरपाई हुनेगरी खेलकुद क्षेत्रको विकास गर्नुपर्नेछ मन्त्री जयसवालले भने त्यसैले पहिला ऐन ल्याउने काम सम्पन्न गरेका छौं। अब राजपत्र प्रकाशित भए लगत्तै प्रदेश खेलकुद परिषद् गठन गरेर काम अघि बढाउनेछौं। उनले खेलकुद परिषदमा खेलाडी पृष्ठभूमिकै व्यक्तिहरू समावेश हुने बताए। ढिलै भएपनि खेलकुद ऐन ल्याउन सम्भव भएकोमा खुशी व्यक्त गर्दै मन्त्री जयसवालले ऐन बनेपछि ठूलो आशा समेत जागेको बताए। लामो समयदेखिको निराशालाई अन्त्य गर्न वर्तमान सरकार सफल भएपनि अबको यात्रा निकै चुनौतीपूर्ण रहेको उनको भनाइ थियो। उनले खेलकुद मैदानको संरचना निर्माण र खेलकुदका गतिविधिलाई प्राथमिकता दिएर अघि बढाउन जरुरी रहेको बताए। ११औं राष्ट्रिय खेलकुद मधेस प्रदेशमा आयोजना हुने भएकाले त्यसको तयारीका लागि सरकारले काम गरिरहेको बताउँदै उनले प्रदेश भित्र खेलकुदसँग सम्बन्धित संरचना निर्माण, खेलाडी र प्रशिक्षकको मनोबल बढाउने जस्ता गतिविधि गरिरहेको बताएका छन्। उनले समय अत्यन्तै कम रहेकाले त्यसतर्फ गम्भीर भएर मन्त्रालयले काम गरिरहेको र संघीय सरकारसँग समन्वय गरिरहेको बताएका छन्।"
जलवायु असरबाट सांस्कृति सम्पदाहरू जोगाऔं : पर्यटनमन्त्री,"काठमाडौं : संस्कृति पर्यटन तथा नागरिक उड्डयन मन्त्री बद्रीप्रसाद पाण्डेले जलवायु परिवर्तनको असरबाट सांस्कृति सम्पदाहरू जोगाउनुपर्ने बताएका छन्। उनले जलवायु परिवर्तनका कारण बाढी,डढेलो,खडेरी तथा समुन्द्र सतह वृद्धि भइरहेका बेला सांस्कृतिक सम्पदाहरूको संरक्षणमा ध्यान दिनुपर्ने बताएका छन्। त्रिभुवन विश्वविद्यालयको संस्कृति विभाग, युनेस्को, एशिया प्रशान्त क्षेत्रको उच्च शिक्षा सञ्जाललगायतका संस्थाले आइतबार राजधानीमा संयुक्तरुपमा आयोजना गरेको प्रकोप र जलवायु परिवर्तनको सन्दर्भमा समुदायको सहनशीलता निर्माणमा अमूर्त सांस्कृतिक सम्पदाको भूमिका विषयक अन्तर्राष्ट्रिय सम्मेलनमा मन्त्री पाण्डेले यस्तो बताएका हुन्। उनले परंपरागत ज्ञानलाई आधुनिक विज्ञानसँग एकीकृत गरेर पूर्वतयारी,न्यूनीकरण, र अनुकूलनका रणनीतिहरू विकास गर्न सकिने उल्लेख गर्दै बाढीको अवस्थाबारे आदिवासी ज्ञानलाई भूउपग्रह प्रविधिसँग जोडेर सटिक रुपमा पूर्वसूचना प्रदान गर्न सकिने बताए। सम्बोधनका क्रममा मन्त्री पाण्डेले अहिलेको विश्व गम्भीर रूपान्तरणको अवस्थामा रहेको र जलवायु परिवर्तन अब कुनै टाढाको खतरा नभइ वर्तमान अवस्थाको वास्तविकता भएको उल्लेख गर्दै यसबाट समाजले बारम्बार बाढी, डढेलो, खडेरी र समुन्द्र सतह वृद्धिजस्ता प्रकोप झेल्नु परिरहेको र सम्वेदनशील क्षेत्रका समुदायहरू यी जोखिमको अग्रभागमा रहेको बताए। एक पुस्ताबाट अर्को पुस्तामा पुस्तान्तरण हुने परम्परा, भाषा, अनुष्ठान, ज्ञान प्रणाली, र कला अमूर्त सांस्कृतिक सम्पदाहरू भएको र यिनीहरू हाम्रो पहिचानको आधार भएको उल्लेख गर्दै मन्त्री पाण्डेले भने,'यसले हामीलाई संसारलाई कसरी हेरिरहेका छौं ,प्रकृतिसँग कसरी अन्तरक्रिया गरिरेका छौं, संकटमा हामी कसरी प्रतिक्रिया दिन्छौं भन्ने कुरा निर्धारण गर्ने छ । प्रकोप र जलवायु परिवर्तनको सन्दर्भमा यी सम्पदा हाम्रा लागि अझ बढी मूल्यवान छन् । ' उनले संसारभरका मानिसले आफ्नो वातावरणमा अनुकूलन गर्नका लागि शताब्दीयौंदेखि जटिल ज्ञान र अभ्यासका प्रणालीहरू विकास गरेको उल्लेख गर्दै कृषि कर्मका बेला गरिने पूजापाठ वा अनुष्ठान तथा प्रकृतिको चक्रसँग तालमेल गरी बाली लगाउने परम्परा यसको उदाहरण रहेको बताए। हाम्रा सांस्कृतिक सम्पदाहरुमा यस्ता प्रकोपहरुसँग कसरी अनुकूलन गर्न सकिन्छ भन्ने ज्ञानको भण्डार रहेको र यस्ता ज्ञानले संकटका समयमा जीवित रहन महत्वपूर्ण भूमिका खेल्न उल्लेख गर्दै मन्त्री पाण्डेले जलवायु परिवर्तनको असरहरूको सामना गर्न यी अभ्यासहरू आवश्यक रहेको कुरामा जोड दिए। आदिवासी परम्परामा निहित ज्ञानले हामीलाई हाम्रो वातावरणसँग बढी दिगो र समर्पित सम्बन्ध विस्तारतर्फ अग्रसर गराउन सक्ने उल्लेख गर्दै मन्त्री पाण्डेले तर यी अभ्यासहरू बढ्दो आधुनिकता,शहरीकरण, र जलवायु परिवर्तनका कारण मानिसहरु विस्थापित हुने समस्यासँगै ज्ञानहरू लोप हुने हराउने खतरा रहेको हुँदा यी ज्ञानलाई बचाउन र प्रवद्धन गर्नु हाम्रो कर्तव्य भएको उल्लेख गरे। अमूर्त सांस्कृतिक सम्पदाले प्रकोपका बेला समुदायहरूलाई आपमा जोडने बन्धनका रुपमा काम गर्ने र यसले सामाजिक संरचना सुदृढ पार्न मद्दत गर्ने उल्लेख गर्दै प्रकोपको समयमा,एकै खाले सांस्कृतिक अभ्यास र मूल्य मान्यता भएका समुदायहरू यस्ता संकटबाट छिटो सँगै उठ्ने दृष्ठान्त दिँदै मन्त्री पाण्डेले चाडपर्व,अनुष्ठान,र सामुदायिक परंपराहरूले सामूहिक रुपमा समास्यका समाधान र एकले अर्कोलाई सहयोगको भावना बढाउने यसले संकटका बेला मानसिक र भावनात्मक रुपमा बलियो हुन मद्दत गर्ने बताए। मन्त्री पाण्डेले जापानमा प्राकृतिक प्रकोपपछि परमपरागत काठका संरचनाहरूको वार्षिक पुनर्निर्माण गर्ने परम्पराको उदाहरण प्रस्तुत गर्दै यी कुरा केवल संरक्षणको विषय मात्र नभएर समुदायको एकजुट हुन र एकअर्कासँग र आफ्नो वातावरणसँगको सम्बन्धलाई पुनः पुष्टि गर्ने तरिका भएको बताए। त्यस्तै अफ्रिकामा,परम्परागत संगीत र कथावाचनले प्रकोपका बेला हुने आघात र क्षतिको सामना गर्नमा महत्त्वपूर्ण भूमिका खेल्न उल्लेख गर्दै पूर्वीय सभ्यतामा कथा भन्नु इतिहास र ज्ञानको हस्तान्तरणको एक हिस्सा भएको उल्लेख गरे।"
"श्रीलंकामा मतदानपछि सुरक्षा कडा, देशभर कर्फ्यू",कोलम्बो : भारतको छिमेकी देश श्रीलंकामा करिब दुई वर्षअघि आर्थिक अवस्था बिग्रिएपछि ठूलो प्रदर्शन भएको थियो। त्यसपछि शनिबार मुलुकमा पहिलो पटक राष्ट्रपति छनोटका लागि मतदान भयो। श्रीलंकामा राष्ट्रपतीय निर्वाचनको मतदान सकिएको केही घण्टापछि नै देशभर कर्फ्यू लगाइएको छ। मुलुकमा शान्तिपूर्ण रुपमा मतदान भएपनि सर्वसाधारणको सुरक्षालाई ध्यानमा राखेर यस्तो कदम चालिएको अधिकारीहरुले जनाएका बीबीसी समाचारमा उल्लेख छ। श्रीलंकामा मतगणना भइरहेको छ। अहिले सुरक्षा अधिकारीहरू सडकमा गस्ती गरिरहेका जनाइएको छ। यो निर्वाचनलाई पाकिस्तानी अर्थतन्त्रको व्यवस्थापनमा महत्त्वपूर्ण मानिएको छ। प्राप्त तथ्याङ्कले मुलुकमा करिब ७० प्रतिशत मतदान भएको देखाएको छ। श्रीलंकाको राष्ट्रपतीय निर्वाचनमा वर्तमान राष्ट्रपति रनिल विक्रमासिंघेसमेत कीर्तिमानी ३८ जना उम्मेदवार चुनावी मैदानमा छन्। श्रीलंकाको राष्ट्रपति चुनावमा हुलाक भोटको प्रारम्भिक नतिजाले प्रमुख वामपन्थी नेता अनुरा कुमारा दिसानायका अगाडि रहेको देखाएको बीबीसीमा उल्लेख छ। हुलाक मतपत्र सकिएपछि शनिबार कागजी मतगणना हुनेछ।
सञ्चालककै सम्पत्ति बेचेर बचत फिर्ता गर्नुपर्छ,"दुई महिना निरन्तर संसद् अवरुद्ध भएपछि प्रतिनिधिसभाले बचतकर्ताहरूको बचत रकम अपचलन गर्ने देशभरका सहकारीहरूको छानबिन गर्न सहकारी संस्था बचत रकम दुरुपयोग सम्बन्धमा छानबिन विशेष समिति गठन गयो। उक्त समितिले ९९ दिन लगाएर तयार पारेको प्रतिवेदन भर्खरै सार्वजनिक भएको छ। समितिले बुझाएको प्रतिवेदनको कार्यान्वयन कसरी अगाडि बढ्छ ? सहकारीमा देखिएका बेथिति के हुन् ? समाधानका लागि सरकारले कस्तो कदम चाल्नुपर्छ ? बचतकर्ताको रकम फिर्ता हुन्छ कि हुँदैन ? लगायत विषयहरूमा केन्द्रित रहेर संसदीय छानबिन विशेष समितिका सभापति सूर्य थापासँग अन्नपूर्ण पोस्ट्का रामकला खड्का र केशरराज क्षेत्रीले गरेको कुराकानीको सारसंक्षेप : ९९ दिन लगाएर गरिएको छानबिनमा सहकारीका के कस्तो समस्या र बेथितिहरू देखिए ? दीर्घकालीन समाधानका के उपायहरू रहेछन् ? सहकारीमा समस्यै समस्या रहेको पाइयो। यो अझै जटिल र क्रोनिक बन्दै गएको छ। यो क्षेत्र अविश्वासको संकटबाट गुज्रिएको हामीले छानबिनका क्रममा पायौं। आज सहकारीमा के समस्या रहेछन् भन्ने सान्दर्भिक हुँदैन, के समस्या छैनन् भन्ने प्रश्न अझ सान्दर्भिक हुन्छ। यो समस्यै समस्याबाट जेलिएको र बेथितिको विकराल पहाड बनेको अवस्थामा सहकारी क्षेत्र गुज्रिरहेको छ। समाधानका धेरै उपायहरू छन्। संवैधानिक कानुन र नियमन निकायहरूको उचित प्रबन्ध, सहकारी शिक्षा, जागरण, जागृति र इमानका आधारमा अघि बढ्ने कुरा नै सामाधान देखिन्छ। एउटा मात्र समाधानका रूपमा प्रेस्क्राइब गर्ने स्थिति छैन। अर्थतन्त्रको तीनखम्बे नीतिअन्तर्गत सहकारी पनि एक खम्बा हो। तर, यस क्षेत्रमा कहिलेदेखि दुरुपयोग हुनु थाल्यो र यसको नियन्त्रणका लागि समयमै राज्यको किन ध्यान जान सकेन ? राज्यको ध्यान किन जान सकेन भन्ने कुरा मैले भन्ने कुरा रहेन। राज्यका निकायले, बेला बखतका सरकारहरूले, नियमनकारी निकायहरूले आफ्नो आफ्नो अनुकूलतामा बताउने गरेको पाइएको छ। तर, सहकारी आफैंमा समस्यामुक्त क्षेत्र हुँदै होइन। जुनसुकै क्षेत्रमा समस्याहरू देखा पर्छन्। तिनलाई तत्तत् हिसाबले समाधान गर्नुपर्छ भनेर हामीले सिफारिस गरेका छौं। संविधानले अर्थतन्त्रको तीन खम्बामध्ये १ खम्का रूपमा सहकारीलाई स्थापित गरेको छ। तर, खम्बाचाहिँ कस्तो छ भने एउटा भवनको बराबरी भार थेग्ने खम्बाका रूपमा सहकारी छैन। मैले संसद्मा बोल्ने क्रममा पनि निजी क्षेत्र झन्डै ८० प्रतिशत भार थेग्ने फलामको खम्बाजस्तो, सार्वजनिक सरकारी क्षेत्र करिब १९ प्रतिशत र सहकारी क्षेत्रको अझ थोरै छ। त्यसैले सहकारी क्षेत्रलाई एउटा महत्वपूर्ण खम्बा भनेर संविधानमा लेखिए तापनि भूमिका त्यस रूपमा स्थापित भइसकेको छैन। यसको संस्थागत स्वरूप, भूमिका र आकारको हिसाबले सार्वजनिक र निजी क्षेत्रजस्तो बराबरी छैन। सहकारीलाई बाँसको, सार्वजनिकलाई काठको र निजी क्षेत्रलाई फलामको खम्बाका रूपमा रहेको हामीले पायौं। गरिबी निवारण, रोजगारी सृजना, छरिएको पुँजी एकीकृत गर्ने, उद्यमशीलता बढाउन पनि सहकारीको निकै महत्वपूर्ण भूमिका रहेको छ। नेपालको सहकारी इतिहासमा कहिलेदेखि समस्या रहेको पाइयो ? सहकारी क्षेत्रमा हाम्रो ८१ वर्ष लामो इतिहास छ। चाहे २००० सालको लाइनमर्गेज कोअपरेटिभ सोसाइटी होस् वा २०१३ सालमा चितवनको बखानपुरमा स्थापना भएको बखान सहकारी संस्था होस्, त्यहाँदेखि यहाँसम्म आज ३१ हजार ४ सय ५० सहकारी संस्था कार्यरत रहेको स्थितिसम्म आइपुग्दा बेलाबखत समस्याहरू प्रकट भएका छन्। तर, ती समस्याहरूलाई कानुन नभएको बेला कानुन बनाएर, संस्थागत संरचना नभएको बेला संस्थागत संरचनाको प्रबन्ध गरेर समाधान गर्ने प्रयास भएका छन्। चाहे ०४६ सालअघि होस् चाहे २०५८ सालमा होस् चाहे ०६६ सालमा होस् बचतसँग सम्बन्धित समस्याहरू ०५८ सालपछि तीन चरणमा देखापरेको देखिन्छ। ०५८ सालमा केही सहकारीमा समस्या देखियो। ०६६ सालपछि केही सहकारी संकटमा परे। सर्वत्र सहकारी क्षेत्रमा संकट छ भन्ने भाष्य निर्माण भएको छ। अहिले संकटको चरम उत्कर्ष जस्तो देखिएको छ। झन्डै ३ खर्व हाराहारीको आकारमा बचतकर्ताको रकम दुरुपयोग भएको छ। झन्डै ५ हजार सहकारी आजको संकटबाट प्रभावित भएका छन्। संकट र समस्यालाई निरपेक्ष रूपमा बुझ्यौं भने हामीले न्याय गर्न सक्दैनौं। कुनै पनि क्षेत्रमा समस्या देखापर्छन्। तीनको समाधान गर्दै त्यसलाई गतिशिल, नियमित, बैध, संस्थागत र अनुशासन अन्तर्गत सञ्चालन गर्नुपर्छ। आजको समस्या अनुशासनको सिमा उल्लंघन गरेको, स्वनियमनको रटान लगाउँदै बर्खिलाप क्रियाकलाप गरेको र उत्तरदायित्वको कमीका कारणले देखा परेको समस्या हो। प्रतिवेदन तयारीका क्रममा तपार्इंहरूले कतिपय विदेशमा रहेका सहकारीहरूको पनि अध्ययन गर्नुभएको रहेछ, के नेपालमा जस्तै त्यता पनि समस्या रहेको देख्नुभयो ? हामीले नेपालसहित विभिन्न १६ देशको सहकारीको अध्ययन गरेका छौं। त्यहाँ संकटहरू कसरी देखापरे भन्ने बारेमा पनि हेरेका छौं। चाहे अमेरिकाको क्रेडिट युनियनमा देखापरेका संकट हुन्, चाहे जापान, कोरिया वा भारत लगायतका संकटहरू पनि हेरेका छौं। १९८०, ८१ तिरको क्रेटिड यूनियन क्राइसिस आजको हाम्रो कोअपरेटिभ क्राइसेस जस्तै जस्तै थियो। धन देख्दा महादेवको तीन नेत्र बल्छ भनेझै मान्छेमा चार नेत्र खुलिहाल्छन्। लोभले लाभ, लाभले बिलाप हुन्छ। कानुनले बर्जित गरेका क्षेत्रमा, लगानी गर्ने, घरजग्गा र सेयरमा बढी लगानी गर्ने, कानुनले बर्जित गरेको क्षेत्रमा कानुनविपरीत लगानी गर्ने, बचतकर्ता र शेयरधनीलाई त्यस विषयमा कुनै जानकारी नदिने जस्ता समस्याहरू विश्वव्यापी रूपमा देखा परेको अध्ययनको क्रममा देखियो। नेपालमा अधिकांश परिवारका सदस्यहरूसँग सहकारीको साइनो छ। यस्तो अवस्थामा यो क्षेत्रलाई कसरी व्यवस्थित गर्न सकिएला ? देशभर झन्डै ७५ लाख हारहारीमा मानिसहरू सहकारीमा आबद्ध भएको तथ्यांक छ। तर, यो कुनै तथ्यमा आधारित तथ्यांक होइन। हचुवाको आधारमा यो तथ्यांक छ भन्न सकिन्छ। नेपालमा तथ्यांक प्रणाली अझै पनि व्यवस्थित छैन। केन्द्रीय तथ्यांक विभागले गर्ने विभिन्न सर्वेक्षणहरूबाहेक सरकारी तथ्यांकहरूको गुणस्तर र तथ्यपरकतामाथि भयानक प्रश्न खडा भएको छ। सहकारी क्षेत्रमा पनि ३१ हजार सहकारी भन्दै भाषण गर्ने शिलशिला व्यापाक छ। ३१ हजारांै सहकारी सक्रिय छन् कि छैनन्् ? कार्यालयमा सीमित छन् कि झोलामा ? फाइलमा सीमित छन् कि काममा ? यो प्रश्न अनुत्तरित छ। हामीले यसमा केही गर्ने कोसिस ग;यौं। ७ सय ५३ वटै नियमनकारी निकाय, सातवटै प्रदेश र सहकारी विभागसहित ७ सय ६१ वटै नियामक निकायलाई पत्र पठाएर, फर्म पठाएर वस्तुस्थिति अध्ययन गर्ने प्रयास ग;यौं। तर, ५४ प्रतिशत स्थानीय तहबाट हामीले मागेको विवरण आइपुगेन। बागमती प्रदेशकै सहकारी रजिष्ट्रार कार्यालयले गुगल फर्म भरेर पठाउन जानेन्। ६ वटा प्रदेश, ६ वटा महानगरपालिका, ६ वटा उपमहानगरपालिका सहित ४६ प्रतिशत हाराहारीमा विवरण प्राप्त भयो। हामीले विवरण पठाउनेहरूको नाम उल्लेख गरेर बाँकीलाई गैरजिम्मेवार कार्यसम्पादन गर्ने पालिकाहरूलाई कारबाहीका लागि सिफारिस गरेका छौं। त्यसैले तथ्यांकमा आधारित भएर सहकारी र अन्य कुनै पनि क्षेत्रहरू उभिएको अवस्था हामीले देखेनौं। ४० वटा सहकारीको छानबिन गर्नुभयो तर प्रतिवेदन रवि लामिछानेसँग मात्र केन्द्रित भएको जस्तो देखिन्छ के भन्नुहुन्छ ? यो सानो अंश। चारवटा विषयमध्ये एउटा विषय गोर्खा मिडिया नेटवर्कको अध्ययन गर्न हामीलाई टिओआर थियो। गोर्खा मिडियाका तत्कालीन प्रबन्ध निर्देशक रवि लामिछानेको पनि आउने भयो, त्यसका अध्यक्षका हिसाबले जीबी राईको पनि आउने नै भयो। तर, प्रतिवेदन रवि लामिछानेसँग मात्र केन्द्रित छैन। सिँगो सहकारी क्षेत्रको इन्साइक्लोपिडिया का रूपमा प्रस्तुत गरेका छौं। समस्यामा परेका ४० वटा सहकारीको वित्तीय विश्लेषण गरेका छौं। विस्तृत रूपमा अध्ययन गरेका छौं। महिलाहरूले प्रबद्र्धन गरेका ४० वटा सहकारीहरूको सूचकका आधारमा उनीहरूले राम्रो गरेका कामको पनि अध्ययन गरेका छौं। ४० वटा कृषि सहकारी संस्थाको र ४० वटा केही महत्वपूर्ण सूचकहरूमा राम्रोसँग चलेका ठूल्ठूला १ अर्बदेखि २० अर्ब सम्मका सहकारीहरूको अध्ययन गरेका छौं। यीबाहेक अन्य समस्यामा परेका ४ सयको हाराहारीमा सहकारीहरूको अध्ययन गरेका छौं। आजको दिनमा समस्यामा परेका सहकारीहरूको संख्या पनि ५ सयको हाराहारीमा छ। अध्ययनअनुसार पुरुषलेभन्दा महिलाले चलाएका सहकारी राम्रोसँग चलेको पाइयो। क्षेत्रगत रूपमा हेर्दा बचत तथा ऋण सहकारीभन्दा कृषि सहकारीहरू बढी प्रभावकारी र संस्थागत रूपमा चलेको पाइयो। बागमती प्रदेश बचत तथा ऋण सहकारी संस्थाको संकटका हिसाबले इसिसेन्टरका रूपमा रहेको पाइयो। यहाँका १३ वटै जिल्लामा रहेका सहकारीको हामीले विश्लेषण गरेका छौं। प्रतिनिधिसभाले हामीलाई २९ वटाको मात्र सूची र कार्यादेश दिएको थियो। तर, १ सय ६० वटाको गहिराइमा पुगेर अध्ययन गरेका छौं। प्रतिवेदनले रवि लामिछानेलाई सहकारीबाट चोख्याएर गोर्खा मिडियातिर मात्र दोषी देखाउन खोजेको हो भन्छन नि ? प्रतिवेदनले चोख्याउने र जुठ्याउने दुवै काम गरेको छैन, हामीले यसको जिम्मेवारी पाएको पनि होइन। रवि लामिछानेजी सहकारीको सदस्य, ऋण लिदाको निवेदक, हस्ताक्षरकर्ता, ल्याप्चे लगाएको, उहाँको खातामा सहकारीको पैसा गएको, उहाँ निर्णयमा सामेल भएर सहकारीको पैसा लैजाने कुरामा सामेल भएको देखिएन भनेका छौं। प्रमाण पुगेन भन्नुको मतलव त्यो रकम कहाँ गयो ? उहाँको व्यक्तिगत खातामा गएको पाइएन भनेका छौं। अनि कहाँ पुग्यो त त्यो रकमभन्दा उहाँ एक सञ्चालक पनि रहेको संयुक्त खातामा त त्यही पैसा गएको छ त ? सुप्रिम, सूर्यदर्शन, सानोपाइला, सहारा, स्वर्णलक्ष्मीबाट जुन रकम प्रवाह भएको छ त्यो रकम रबीको व्यक्तिगत खातामा गएको देखिएन भनेका छौं। त्यो रकम उहाँ नै संचालक रहेको, उहाँ नै हस्ताक्षरकर्ता रहेको र तीन जनाका नाममा रहेको संयूक्त हस्ताक्षरकर्ताको खातामा पैसा गएको छ। त्यसको मतलव उहाँ चोखिनु भयो की डामिनु भयो त ? यो तथ्यमा पर्दा हालेर हामी चोख्यौं भनेर छाती पिट्ने मानिसहरूको रबैयालाई हामी दुराशयपूर्ण बुझाइ बाहेक केही ठान्दिन। हामी निर्दोष छौं भनेर नाराबाजी गरेर यस्तो बगबासबाट कोहीपनि आफ्नो गल्तीबाट चोखिदैन। यति धेरै कारोबार बैंकमार्फत भएको छ। यसमा बैंकले स्रोत खोज्ने विषयमा जिम्मेवारी हुनुपर्छ की पर्दैन ? गोर्खा मिडिया नेटर्वकका तीनवटा खाता छन। केवाइसीका अनुसार नवील, सिद्धार्थ र ग्लोवल आइएमई बैंकको कारावोर हामीले हे;यौं। जसमध्ये ग्लोवल आइएमईमा सबैभन्दा धेरै कारोबार भएको छ। बैंकहरूका तिथि, बेतिथिहरूका विषयमा थप अध्ययनको विषय बनेको छ। हामीले बैंकका अधिकारीहरू र जिम्मेवार निकायहरूसँग बुझ्ने कोशिस गर्दा समय अत्यन्तै सीमित भएको र संसद्को अधिवेशन अन्त्य गर्ने दिन आइसकेको र अहिले प्रतिवेदन प्रस्तुत नगर्दा र हिउँदे अधिवेशनसम्म पुग्दा आजको छलफल र राँपताप सबै सेलाउने देखिएपछि हामी बैंकको अध्ययन गर्न पाएनौं। हामी तथ्य प्राप्तीमा बढी केन्द्रीत भयौं। सहकारी क्षेत्रको पूनः उत्थान र पूनः जागरणका लागि हामी बढी केन्द्रीत भयौं। बैंकिङ क्षेत्रका थुप्रै विषयहरूमा प्रश्न उठेका छन। हामी अरू सन्दर्भमा छलफल गर्ने र समाधान खोज्ने कोशिस गर्नेछौं। गोर्खा मिडियाको खातामा गैरकानुनी रूपमा ६५ करोड प्रवाह भएको छ। अध्यक्ष, प्रवन्ध निर्देशक र संचालकहरू विरुद्ध अदालतमा कहिले मुद्दा दायर होला ? यसमा दुई वटा तथ्यहरू हामाीले हेर्नुपर्छ। जीबी राइले सञ्चालन गरेका सातवटा सहकारीहरू छन्। सहकारी ऐन २०७४ अनुसार एउटा मात्र सहकारीको संचालक वा अध्यक्ष हुन पाइन्छ। तर, सातवटैको संचालक हुनु आफैंंमा गैरकानुनी काम हो। दोस्रो गोर्खा मिडिया ६५ करोड ४० लाख भन्दा बढी रकम प्रवाह भएको हामीले तथ्य समावेश गरेका छौं। विभिन्न ४९ जना व्यक्तिको नामबाट सात वटा सहकारी २ अर्ब ५८ करोड रकम प्रवाह भएको छ। गोर्खा मिडिया नेटवर्कमा पुगेको रकम सहकारी बाहेक अरू कुनैको छैन। प्रचलित कानुन अनुसार कारबाही गर्नुपर्छ भनेर हामीले प्रतिवेदनमा स्पष्ट लेखेका छौं। सहकारी, कम्पनी, सम्पत्ति शुद्धिकरण र सांगठनिक अपराध लगायत दर्जनौ प्रचलित कानुनहरू यसमा आकर्षित हुन्छन्। हामीले प्रतिवेदन सरकारलाई बुझाएका छौं। कानुन अनुसार दोषीहरूलाई कारबाही गर्ने वा नगर्ने भन्ने विषय सरकारको हो। हामीले पनि यस विषयमा खवरदारी गर्छौ। छानबिन समितिलाई राजनीति दाउँपेजका रूपमा हेरियो भन्ने आरोप छ, यसबारे के भन्नुहुन्छ ? म आरोपका बारेमा त बोल्ने मान्छे होइन। छानबिन समितिले आफ्नो जिम्मेवारी तथ्यमा आधारित भएर मात्र सम्पादन गरेको छ। हामी सर्वसम्मतीमा निर्णय गरेका छौं। ६६ वटा समितिका र २ वटा सचिवालय बैठकमा एउटामा पनि मतभेद भएको छैन। प्रतिवेदन सर्वसम्मतीले पारित भएको छ। यसका निष्कर्षमा कसैको विमती छैन। यहाँ राजनीतिकरण किन हुनुपरेको छ र ? कसलाई यहाँ राजनीतिकरण भयो भन्ने लागेको छ, कोको मानिसहरू सहकारीबाट पालिएका छन्, उनीहरूले सार्वजनिक रूपमा प्रतिवेदनलाई विवादित बनाउन कोसिस गरेका हुन् कि ? कतिपय वरिष्ठ अधिवक्ताहरूले संविधानअनुसार संसद्ले काम गर्न पाउँदैन् भनेको पनि हामीले देख्यौं ? संसदले संविधानअनुसार काम गर्न पाउँदैन भन्ने खालका तर्क वितर्कसँग हामीलाई कुनै मतलब छैन। बचतकर्ताको ८७ अर्ब रकम अपचलन भएको तथ्यांक सार्वजनिक गर्नुभयो, बिचल्लीमा परेका ती सर्वसाधरणको बचत फिर्ता हुने संभावना कत्तिको छ ? वित्तीय विश्लेषण गरेका हामीले अध्ययन गरेका धेरै बचतकर्ताहरूको रकम फिर्ता गर्ने संभावना छ। तर, त्यसका निम्ति सम्बन्धित सहकारीका अध्यक्ष, सञ्चालक, ऋणीहरू र राज्यका नियामक निकायले कडाइका साथ बचत फिर्ताको उद्देश्यमा बढी जोड गर्नुपर्ने देखिन्छ। सामान्य स्थितिमा यो संकट हो। संकट र सामान्य स्थिति सँगसँगै हुँदैनन् ? संकटपूर्ण अवस्थामा संकटपूर्ण उपायहरू नै अपनाउनुपर्छ। त्यो गरेमा धेरैको बचत फिर्ता हुनसक्छ। केहीचाहिँ जति ओइरो हाल्दा पनि रित्तो हुने स्थिति छ। छानबिनकै क्रममा सहकारी मन्त्रीले सहकारीले बैंकबाट सस्तो ब्याजदरमा पैसा लिएर महँगोमा प्रवाह गर्ने र त्यसको बीचको कमिसन खाने गरेका छन् भन्ने खालको अभिव्यक्ति दिनुभएको थियो, यसबारेमा केही सोधखोज भयो ? मन्त्रीले बोलेकै आधारमा त हामीले हेरेनौं। तर, सहकारीका ऋणी कस्तो छन् ? तिनीहरू वास्तविक छन कि झुट्टा छन् ? कस्तोकस्तो ऋण कायम गरिएको छ ? ब्याजलाई पुँजीकृति गरिएको छ कि छैन, ऋणको देखाइएको अंक र तिर्नसक्ने ऋण हो कि होइन जस्ता विषयहरूमा समितिले हेरको छ। छानबिन समितिको सभापतिको जिम्मेवारी कुशलतापूर्वक पूरा गर्नुभयो। तपाईं सांसद भएकाले आफैंंले गरेको छानबिन कार्यान्वयनमा कत्तिको भूमिका खेल्नुहुन्छ ? छानबिन समितिको हिसाबले कार्यान्वयनका निम्ति मेरै भूमिकाको त के चर्चा गर्नु। यो समितिको प्रतिवेदन संसदमा पेस भयो। संसद्बाट सर्वसम्मतिले ग्रहण भयो। मन्त्रिपरिषद्मा पठाउने बारेमा सभामुखले निर्देशन दिनुभयो। मन्त्रिपरिषदमा प्रस्तुत भएर यसलाई कार्यान्वयन गर्नेगरी सम्बन्धित मन्त्रालयमा पठाउने र कार्यान्वयनलाई तीव्र रफ्तारमा अघि बढाउने निर्णय भइसकेको छ। स्वयम प्रधानमन्त्रीलाई समितिको बैठकमा बोलाएर प्रतिवद्धता खोजेका थियौं। अन्य सम्बन्धित विषयगत मन्त्रीहरूसँग छलफल र अन्तरक्रिया गरेका छौं। तद्नरूप प्रतिवेदन जसरी तात्तातै कार्यान्वयन प्रक्रियामा अगाडि बढेको छ यसले निश्चित पऋणाम हासिल गर्नेमा हामी विश्वस्त छौं। संसदीय छानबिन समिति कर्मकाण्डी मात्रै हुन्छन् भन्छन् नि ? बच्चा जन्मियो भने हुर्किन्छ कि हुुर्कँदैन भनेर आशंका गर्नुहुँदैन। संसदीय छानबिन विशेष समिति इतिहासमा पहिलो हो। विभिन्न समिति, जाँचबुझ आयोग, अध्ययन कार्यदल गठन भएका थिए। तर, संसदीय छानबिन विशेष समिति पहिलोपटक बनेर यो विषयले संसद्ले स्वामित्व ग्रहण गरिसकेको छ र कार्यान्वयनका लागि सरकारलाई निर्देशन दिएको छ। विदेश भागेका जीबीसहित २९ जनालाई सरकारले ल्याउन नसक्दा समितिलाई कत्तिको असहज भयो ? खोज्न गएको प्रहरी रविकै कारण रित्तो हात फर्कियो भन्ने छ, यसमा गृह प्रशासनले कस्तो कदम चाल्नुपर्छ ? रवि लामिछाने वा कसैको कारण प्रहरी रित्तो हात फर्कियो भनेर म कसैलाई दोषारोपण गर्दैन। रविजी गृहमन्त्री हुँदा जीबी राईका विषयमा मलेसियाको गृहमन्त्रीसँग छलफल गर्नुभएको उहाँले संसद्मा जानकारी गराउनुभएको थियो। प्रहरी टोली मलेसिया जाँदा सुरक्षाको दायराबाट यो राजनीतिक दायरामा विचाराधीन छ, सुरक्षा निकायको तहमा फर्केर आएको छैन भन्दै मलेसियाका सुरक्षा क्षेत्रबाट खास सहयोग हामीलाई भएन भन्दै सुरक्षा टोली फर्किएको हामीलाई जानकारी आएको छ। हामीले जीबीसहित फरार २९ जनालाई छानबिनकै क्रममा ल्याउन भनेका थियौं। राज्यका नियमनकारी निकायले कामै नगर्दा सहकारीमा बेथिति मौलाउँदै गएको देखियो। यसबारे तपाईंको अनुभव के रह्यो ? राज्यका नियमनकारी निकायहरूलाई अधिकार नै भएन। उनीहरू कमजोर भए। कानुनबमोजिम उनीहरूलाई जुन हैसियतमा स्थापित गर्नुपर्दथ्यो हुन सकेन। सहकारी ऐन २०७४ अनुसार भएको पाइएन। त्यही कमजोरीबाट फाइदा उठाएर ठगी गर्नेहरू सल्बलाउने गरे। राज्यका नियमनकारी निकायहरू चिर निद्रामा रहेको हामीले पायौं। नेपाली कांग्रेसका उपसभापति धनराज गुरुङ पनि ललितपुरस्थित मितेरी सहकारीको रकम दुरुपयोगमा मुछिए। टीओआरमा उक्त सहकारीको नाम नभए पनि समितिले स्थलगत निरीक्षण गरेको थियो, खास के रहेछ ? हामीले त्यस सरहकारीका अध्यक्षलाई समितिमा बोलाएर सोध्याँै। धनराज जी आफैं होइन, उहाँकी श्रीमती मितेरी सहकारीको महाप्रबन्धक ज्याति गुरुङले १४ करोड ८१ लाख बचत हिनाहिना गर्नुभएको छ। उहाँ चार वर्षदेखि फरार हुनुहुन्छ। रकम हिनामिनाको रिपोर्ट आइसकेपछि धनराजजीले सम्बन्ध विच्छेद गर्नुभएको छ। सम्बन्ध विच्छेद गरे पनि उहाँहरूको आउजाउ चलिरहेको छ। सम्पर्क रहेको तथ्यहरूले देखाएका छन्। पछिल्लोपटक सम्बन्ध विच्छेद गरिसकेपछि पनि १२ लाखभन्दा बढी श्रीमतीले लिएको ऋणमा जमानी बस्नुभएको छ। पछिल्लोपटक एक महिना अगाडि संस्थाको करिब ९१ लाख ऋण चुक्ता पनि गर्नुभएको छ। उहाँले संसद्मा वा बाहिर बोल्दा मलाई केही जानकारी छैन, छानबिन गरियोस् भनेर भन्नुभएको थियो, त्यस कुरालाई पनि विचार गरेर समितिले तथ्य प्रमाणमा देखिएको कैफियतलाई हेर्दा छानबिन व्यवस्थित रूपमा गर्न राज्यका निकायहरूलाई दिने र छानबिन गरी दोषीउपर कारबाही गर्न समितिले सिफारिस गरेको छ। सहकारीका सञ्चालकहरूको सम्पत्ति बेचेर बचतकर्ताको रकम फिर्ता हुने संभावना के छ ? समितिको निष्कर्षमा जसले बचत रकम अपचलन गरेको उसकै सम्पत्ति व्यवस्थापन, बिक्री र रोक्का गरेर बचत फिर्ता गर्नुपर्छ भनेर हामीले सुझाव दिएका छौं। सबैभन्दा महत्वपूर्ण र गर्ने पर्ने काम यही हो। अपचलन गरेको रकम राज्यले राज्यकोषबाट फिर्ता गर्न सम्भव छैन। ऋणपत्र जारी गर्ने जस्ता कामहरू राज्यले गर्न सक्ला। तर, राज्यकोषबाट बचतको दुरुपयोग हो भनेर त्यो रकम तिर्ने काम दुनियाँका कुनै पनि सरकारले गर्न सक्दैन। नेपाल त झन साधारण खर्च नै धान्न आन्तरिक ऋणपत्रहरू जारी गर्नुपरेको अवस्थाबाट गुज्रिुरहेको छ। प्रतिपक्षमा हुँदा सरकारी बचत अपचलनमा रवि लामिछाने संलग्न रहेको प्रमाणसहित आवाज उठाउने व्यक्ति नै अहिले गृहमन्त्री हुनुहुन्छ, समितिले दिएको प्रतिवेदनको सिफारिसलाई कार्यान्वयन गर्न उहाँको कस्तो भूमिकाको अपेक्षा गर्नुभएको छ ? इमानका साथ कार्यान्वयन गर्न लाग्नुहुन्छ भन्ने मलाई लाग्छ। उहाँ हिजो आफैंले प्रश्न गरेको विषय हो। यो विषय कार्यान्वयन गर्ने र समस्या समाधान गर्ने मौका सिर्जना भएको छ। संयोगले अहिले उहाँ नै गृहमन्त्री हुनुहुन्छ। उहाँले समितिको काममा दुई पटक उपस्थित भएर सहयोग पनि गर्नुभएको छ। मलाई लाग्छ गृहमन्त्री इमानका साथ यो समस्या समाधानतर्फ लाग्नुहुने छ। समितिले नेपालमा सहकारीको क्षेत्रमा देखिएका समस्याको समाधान गर्नका लागि सहकारी प्राधिकरण गठनका लागि सिफारिस गरेको छ। कतै प्राधिकरण नियुक्ति र तलब खाने माध्यम मात्र त हुने होइन ? सहकारी प्राधिकरण नियामक निकायका रूपमा सबैभन्दा बढी उपयुक्त हुन्छ। यसले नियमनको काममा झन्डै १५ हजार बचत तथा ऋण सहकारी संस्थासहित ३१ हजार ५ सय सहकारीको बोलियो र दोस्रो तहको नियमनकारी निकाय बनाउनुपर्छ भन्ने माग दुई दशकदेखि उठ्दै आएको थियो। स्वनियमनको कुरा व्यर्थ सावित भयो। जति दाबा गरे पनि स्वनियमनको अभ्यास व्यवहारत असफल सावित भयो। बोलियो नियमनअन्तर्गत बढीभन्दा बढी सहकारीलाई आत्म अनुशासित भएर स्वनियमन केन्द्रित भएर बोलियो नियमनको छत्रछायामा उनीहरूलाई अगाडि बढाउनुपर्छ। अनिमात्र बचतकर्ताहरूको एक रुपैयाँ पनि हिनामिना हुँदैन। हामीले सहकारी प्राधिकरणसँगै बचत तथा कर्जा सुरक्षण कोष तत्कालै स्थापना गर्न विशेष जोड गरेका छौं। त्यसो गरिएमा बचतकर्ताको तीन लाख रूपैया सम्म सुरक्षित हुन सक्छ।"
कालोबजारी रोक्न सरकारका सबै संयन्त्रहरू परिचालन गरिने,"काठमाडौं : केन्द्रीय अनुगमन तथा मूल्यांकन समितिको बैठकले चाडपर्वको समयमा कृतिम अभाव हुन नदिन,कालोबजारी रोक्न, यातायात सहज बनाउन र शान्ति सुरक्षाको व्यवस्था मिलाउन सरकारका सबै संयन्त्रहरू परिचालन गर्ने निर्णय गरेको छ। मुख्य सचिव एक नारायण अर्यालको संयोजकत्वमा बसेको समितिको बैठकले यस्तो निर्णय गरेको हो। बैठकले उद्योग वाणिज्य तथा आपूर्ति मन्त्रालयले नजिकिदै गरेको चाडपर्वहरूमा अत्यावश्यक उपभोग्य वस्तुहरूको सहज उपलब्धता कायम गर्न,म्याद नाघेका वस्तुहरूको बिक्री वितरण रोक्न,नापतौल तथा गुणस्तरमा हुने ठगी कार्यलगायतको कालो बजारी नियन्त्रण गर्नका लागि संयुक्त बजार अनुगमनको दायरा बढाउनुपर्ने निर्णय गरेको छ। निर्णयअनुसार हरेक बजार अनुगमन समूहमा कम्तीमा एकजना सुरक्षाकर्मी रहने व्यवस्था गरेको छ। यसैगरी बैठकले सङ्घीय मामिला तथा सामान्य प्रशासन मन्त्रालयले उद्योग, वाणिज्य तथा आपूर्ति मन्त्रालय र गृह मन्त्रालयमा रहेका रिक्त दरबन्दी तीन दिनभित्र पूर्ति गरिसक्नुपर्ने निर्णय गरेको छ। संयुक्त बजार अनुगमनको दायरा र सघनता अभिवृद्धि गर्न आवश्यक पर्ने जनशक्तिको विवरण उद्योग,वाणिज्य तथा आपूर्ति मन्त्रालयले सङ्घीय मामिला तथा सामान्य प्रशासन मन्त्रालयलाई उपलब्ध गराउनुपर्ने र सो विवरणअनुसार आवश्यक जनशक्ति व्यवस्थापन सङ्घीय मामिला तथा सामान्य प्रशासन मन्त्रालयले गर्नुपर्ने बैठकले निर्णय गरेको छ। चाडपर्वको समयमा हुनसक्ने कृतिम अभाव,कालोबजारी र मिसावट गर्नेजस्ता अस्वस्थ गतिविधिलाई नियन्त्रण गर्न वाणिज्य ,आपूर्ति तथा उपभोक्ता संरक्षण विभाग र प्रमुख जिल्ला अधिकारीहरूलाई आपसमा समन्वय गरी स्थानीय स्तरसम्मै अनुगमनलाई प्रभावकारी बनाउने निर्णय समेत गरेको छ। यसका लागि भौतिक पूर्वाधार तथा यातायात मन्त्रालय र गृह मन्त्रालयले प्रमुख जिल्ला अधिकारीमार्फत चाडपर्वलाई लक्षित गरी सार्वजनिक यातायातको रुट परमिट प्रदान,भाडादर निर्धारण, यात्रुसीट क्षमताका आधारमा टिकट काट्ने तथा बिना टिकट यात्रा गर्न नपाउने व्यवस्था,लामो दूरीमा सवारी चालक परिवर्तनको व्यवस्था,सवारी चालकले मादक लागू पदार्थ सेवन नगरेको हुनुपर्ने र प्राविधिक रूपले योग्य सवारी साधनले मात्र यात्रु बोक्ने जस्ता यात्रा व्यवस्थापनका कार्य सुव्यवस्थित गर्ने र यी कार्यहरूको नियमित अनुगमन तथा निरीक्षण गर्नुपर्नेछ। यसैगरी चाडपर्वको समयमा गृह मन्त्रालयले शान्ति सुरक्षाको व्यवस्था मिलाउनुपर्ने,सबै जिल्ला प्रशासन कार्यालयमार्फत बजार अनुगमन गरी वस्तु तथा सेवाको सहज आपूर्ति हुने तथा अखाद्य वस्तुको प्रयोग,बिक्री वितरण र कालोबजारी नियन्त्रण हुने व्यवस्था मिलाउनुपर्ने बैठकले निर्णय गरेको छ। अनुगमन प्रभावकारी भए नभएको समीक्षा एवं आगामी दिनहरूमा गर्नुपर्ने कामहरूको विश्लेषण आवश्यकताअनुसार प्रधानमन्त्री तथा मन्त्रिपरिषद्को कार्यालयबाट गर्ने निर्णय गरेको छ। यसैगरी बैठकको निर्णयअनुसार स्वास्थ्य तथा जनसंख्या मन्त्रालयले डेंगी तथा मौसमजन्य रोग फैलिन नदिन प्रदेश तथा स्थानीय तहसँगको समन्वयन र सहकार्यमा व्यापक रुपमा जनचेतनामूलक सन्देश प्रवाह गर्नुपर्ने र औषधि तथा स्वास्थ्य प्रविधिजन्य सामग्री,दक्ष जनशक्ति र पर्याप्त स्रोत साधन पूर्ण तयारी अवस्थामा राख्नुपर्नेछ।"
चौतारा अस्पतालमा डाइलाइसिस सेवा सुरू,"सिन्धुपाल्चोक :सिन्धुपाल्चोकको चौतारा साँगाचोकगढी नगरपालिका ५ कि ४५ वषीया सर्मिला तामाङ ६ वर्षदेखि मिर्गौलाको उपचारको लागि काठमाडौं धाइरहेकी छिन् । जिल्लामा डाइलाइसिस सेवा नहुँदा महंगो खर्च गरेर उनी राजधानीमा उपचार गराइरहेकी हुन्। तर, आइतबारदेखि सिन्धुपाल्चोकको चौतारा अस्पतालमा डाइलाइसिस सेवा सुरू भएसँगै उपचारमा सहजता हुने उनी बताउँछिन् । अस्पतालले डाइलाइसिस सेवा सुरु गरेपछि पहिलो सेवाकर्ता बनेकी उनले काठमाडौंमा उपचार गराउँदा निक्कै झन्झट व्यहोर्नु परेको बताइन् । हप्ताको दुईपटक जानुपर्ने,आउन जान त्यस्तै सकस,उनले भनिन्,उपचार पनि महंगो, हामी गाउँका किसानलाई रोगको उपचार गराउनै मुस्किल पर्छ । चौतारा अस्पतालले डाइलाइसिस सेवा सुरु गरेपछि उपचारको लागि झन्झट बेहोर्न नपर्नेमा उनी आशावादी छिन् । सेवा सुरु त भयो, तर बिरामी भएनन् भने बन्द हुने हो कि भन्ने लाग्छ,उनले भनिन्,यही उपचार हुने हो भने त म जस्तो बिरामीलाई निक्कै सहज हुन्थ्यो । रिफर सेन्टरको रुपमा बदनाम कमाएको अस्पतालले पछिल्लो समयमा उपचार सेवामा उल्लेख्य सुधार गरेको छ । कुनै समय सामान्य बिरामीलाई समेत अन्य अस्पतालमा रिफर गर्ने गरको भनि स्थानीयको आलोचना खेपेको अस्पतालमा सेवामा सुधारसँगै डायलासिस सेवा समेत पाएपछि बिरामीहरू खुसी भएका हुन् । अस्पतालमा हाल ५ वटा डायलसिस गर्ने उपकरण छन् । १ पटकमा ५ जना बिरामीलाई सो सेवा दिनको लागि १ जना डाक्टर र ३ जना तालिम प्राप्त नर्सले सेवा दिनेछन् । एकजना मिर्गौला पीडितले हप्तामा कम्तिमा २ पटक डायलासिस गर्नैपर्छ । यसको लागि मंहगो अस्पताल जानुपर्ने बाध्यता भने हटेको छ। यो सेवा नहुँदा बिरामीलाई बाहिर पठाउनुपर्ने बाध्यता रहेको अस्पतालका मेडिकल सुपरिटेन्डेन्ट डारुद्रमणी भण्डारीले बताए । अस्पतालमा हाललाई सो सेवा निःशुल्क प्रदान गरिएको उनले जनाए ।"
नेपालको अर्थतन्त्र सुधार हुँदै गएको पायौं : आइएमएफ उपनिर्देशक,"काठमाडौं : उपप्रधानमन्त्री एवं अर्थमन्त्री विष्णुप्रसाद पौडेल र अन्तर्राष्ट्रिय मुद्रा कोष (आएएमएफ)को एसिया प्रशान्त क्षेत्रको उपनिर्देशक रुपा दत्तगुप्ताबीच शिष्टाचार भेट भएको छ। अर्थ मन्त्रालयमा भएको भेटमा उपनिर्देशक दत्तगुप्ताले नेपालको अर्थतन्त्र सुधार हुँदै गएको आफूले पाएको बताएका छन्। उनले नेपालमा लगानी सहजीकरण सम्बन्धी कानुनहरु परिमार्जन हुँदै गएको, राजस्व परिचालन रणनीति कार्यान्वयनमा आएको, अर्थतन्त्र सम्बन्धी विभिन्न सुझावहरू कार्यान्वयन हुँदै गएकाले आफू उत्साहित भएको धारणा व्यक्त गरे। भेटमा उपप्रधानमन्त्री एवं अर्थमन्त्री पौडेलले अर्थतन्त्रलाई सुदृढ गर्न सरकारले योजनाबद्ध रुपमा काम गरिरहेको जानकारी गराए।"
नीति नियम बनाएर सहरलाई व्यवस्थित गर्छौं : मन्त्री सिंह,काठमाडौं : कार्यवाहक प्रधानमन्त्री प्रकाशमान सिंहले सहरी विकासमा देखिएका समस्या समाधान गरेरै अघि बढ्ने प्रतिवद्धता जनाएका छन्। आइतबार सिंहदरबारमा नेपाल जग्गा तथा आवास विकास महासंघका प्रतिनिधिहरूसँग छलफल गर्दै सिंहले सहरलाई व्यवस्थित तरिकाले अगाडि बढाउनका लागि नीति नियम बनाएर नै अघि बढ्ने समेत बताए। ग्रोथको इन्जिन सहरी क्षेत्र भएकाले यसलाई व्यवस्थित गर्दै लैजानुपर्ने उनले बताए। अर्पाटमेन्टदेखि विभिन्न क्षेत्रमा देखा परेका कमी कमजोरीहरूलाई खोजेर समाधान गर्नुपर्नेमा उनले जोड दिए। छलफलका क्रममा महासंघका प्रतिनिधिहरूले सहरी ऐन छिटो ल्याएर यस क्षेत्रमा देखिएका समस्याहरू समाधान गर्नुपर्नेमा जोड दिएका थिए ।
शहरको विकास गर्न निजी क्षेत्रलाई पनि सहभागि गराउनुपर्छ : सिंह,"काठमाडौं : उपप्रधानमन्त्री एवम् शहरी विकासमन्त्रि प्रकाशमान सिंहले व्यवस्थित शहरको विकासमा नीजि क्षेत्रलाई सहभागी गराउन सरकार सकारात्मक रहेको बताएका छन्। आज शहरी विकास मन्त्रालयमा नेपाल जग्गा तथा आवास विकास महासंघको टोलीसँगको भेटका क्रममा कार्यवाहक प्रधानमन्त्रीसमेत रहेका सिंहले आर्थिकरुपमा चलायमान शहर बनाउन सहकार्य गर्न सकिने बताएका हुन्। हामी के चाहन्छौं भने शहरको विकास गर्ने काममा केवल सरकार मात्र होइन की निजी क्षेत्रलाई पनि सहभागि गराउनुपर्छ। नीजि क्षेत्र पनि मिलेर व्यवस्थित, स्वच्छ र आर्थीक रुपमा चलायमान शहर बनाउन सहकार्य गर्ने कुरामा सरकार सकारात्मक छ, सिंहले भने, शहरलाई व्यवस्थित गर्दै लैजाँदा अपार्टमेन्ट, हाउजिङको कन्सेप्टमा देखा परेका कमीकमजोरी पत्ता लगाएर विधि र प्रक्रिया अनुसार छिटो काम गर्न सरकारले प्रयास गरिररहेको छ। भेटमा महासंघको टोलीले शहरको विकासमा निजी क्षेत्रलाई पनि सहभागी गराउनुपर्ने माग गरेका थिए। महासंघका अध्यक्ष भेषराज लोहनीले एकीकृत जग्गा तथा आवास विकासका लागि निजीक्षेत्रलाई पनि ल्यान्ड पुलिङ गर्न दिने कानूनी व्यवस्थाको आवश्यकता रहेको भन्दै शहरी विकास ऐनमा सो विषय समेट्न आग्रह गरे। हालसम्म सरकारले मात्रै ल्यान्ड पुलिङ गरेर जग्गा तथा आवास विकामहासंघले ल्यान्ड पुलिङ,स गर्दै आएको छ। अपार्टमेन्ट खरिद गर्न विदेशीलाई २० प्रतिशत सम्म विक्री गर्न मिल्ने व्यवस्था गर्नुपर्ने माग गरेको छ।"
सुदूरपश्चिम प्रदेशसभाबाट बजेट बहुमतले पारित,"धनगढी : सुदूरपश्चिम प्रदेशसभाबाट आर्थिक वर्ष ०८१०८२ को बजेट बहुमतले पारित भएको छ। आर्थिक मामिलामन्त्री बहादुरसिंह थापाले गत भदौ ३१ गते प्रदेशसभामा ३१ अर्ब ६२ करोड ९८ लाख २८ हजारको बजेट पेश गरेका थिए। छलफलका क्रममा बजेटमा सत्तारुढ दलकै सांसदहरूले असन्तुष्टि जनाएका थिए। तर, आइतबार भने बजेट बहुमतले पारित भएको हो। बजेट पारित भएसँगै दुई महिनादेखिको बजेट शून्यता हटेको छ। तत्कालिन मुख्यमन्त्री दीर्घ बहादुर सोडारी नेतृत्वको सरकार अल्पमतमा परेपछि असार १ गते संसदमा प्रस्तुत भएको बजेट पास हुन नसकेपछि साउन १ गते देखि सुदूरपश्चिम प्रदेशमा बजेट शून्यताको अवस्था आएको थियो । बजेट पास नभएपछि प्रदेश सरकारले उठाउने यातायात कर, लिखित पाससम्बन्धी कर, स्थानीय तहहरूले लिने मनोरञ्जन करलगायतको कर संकलन कार्य शून्य भएको थियो । जसकारण प्रदेश सरकारलाई दैनिक एक करोडको राजश्व घाटा व्यहोर्नु परेको थियो।"
मध्यभोटेकोशीले एक महिनाभित्र विद्युत् उत्पादन सुरु गर्ने,"काठमाडौं : सिन्धुपाल्चोकमा निर्माणाधीन १०२ मेगावाटको मध्यभोटेकोशी जलविद्युत आयोजनाबाट एक महिनाभित्र विद्युत् उत्पादन गर्ने गरी अन्तिम चरणका कामहरू भइरहेका छन्। बाह्रबिसे नगरपालिका५ स्थिति आयोजनाको विद्युतगृहको स्वीचयार्डबाट सोही नगरपालिका३ स्थित प्राधिकरणको बाह्रबिसे सबस्टेसन जोड्ने करिब चार किलोमिटर प्रसारण लाइनमध्ये दुई किलोमिटर लाइन निर्माणमा स्थानीयसँग सहमति जुटेपछि अहिले तार तान्ने काम भइरहेको छ। २२० केभी सिंगल सर्किट प्रसारण लाइनको तार तान्ने काम दसैं अगाडि सकिने छ। ऊर्जा, जलस्रोत तथा सिँचाइ मन्त्री दीपक खड्का, राज्यमन्त्री पूर्ण बहादुर तामाङ, सिन्धुपाल्चोका२ का संघीय सांसद मोहनबहादुर बस्नेत, मन्त्रालयका सहसचिव सन्दीप कुमार देव, प्राधिकरणका कार्यकारी निर्देशक कुलमान घिसिङ, बाह्रबिसे नगरपालिका प्रमुख बालकृष्ण बस्नेत तथा वडाध्यक्षहरू, सहायक प्रमुख जिल्ला अधिकारी, उद्योग वाणिज्य संघका अध्यक्ष र आयोजनाबीच गत १३ भदौमा भएको छलफलमा करिब १४ महिनादेखि अवरोध रहेको प्रसारण लाइन निर्माणमा सहमति जुटेको थियो। बाँध क्षेत्रको निर्माण सकी पानी हालेर परीक्षणसमेत भइसकेको छ। आयोजनाको ७१२४ मिटर लामो मुख्य सुरुङ निर्माण सम्पन्न गरी गत वर्षको फागुनमा पानी भरी परीक्षण सुरु गरिएको थियो। परीक्षणका क्रममा मुख्य सुरुङको करिब एक हजार चार सय मिटर खण्डमा पानी चुहिएपछि त्यसको मर्मत र सुधार सम्पन्न गरिएको छ। हाल सुरुङ सफा गर्न सुरु गरिएको छ। १५ दिनपछि सुरुङमा पानी भर्न थालिने छ। विद्युतगृहमा सिभिल निर्माण कार्य सम्पन्न भई इलेक्ट्रोमेकानिकल उपकरण जडान एवम् परीक्षण (ड्राई टेस्ट) सम्पन्न भइरहेको छ। सुरुङबाट पानी आउनसाथ उपकरणहरूको वेट टेस्ट सुरु हुने छ। बाँकी रहेका सम्पूर्ण काम एक महिनाभित्र सम्पन्न गरी विद्युत् उत्पादन सुरु गर्ने लक्ष्यका साथ काम भइरहेको छ। ऊर्जा, जलस्रोत तथा सिँचाइ राज्यमन्त्री पूर्ण बहादुर तामाङ, प्राधिकरणका कार्यकारी निर्देशक कुलमान घिसिङलगायत सम्मिलित टोलीले शनिबार आयोजना निर्माणस्थल निरीक्षण भ्रमण गरी एक महिनाभित्र जसरी पनि विद्युत् उत्पादन हुने गरी काम गर्न आयोजना व्यवस्थापन, परामर्शदाता र निर्माण व्यवसायीलाई निर्देशन दिएको छ। राज्यमन्त्री तामाङले बाँकी रहेका काम द्रुत अगाडि बढाउन र आयोजना व्यवस्थापनका सम्पूर्ण कर्मचारी साइटमै बसेर काम सम्पन्न गर्न निर्देशन दिए। मध्यभोटेकोशी जलविद्युत आयोजनाबाट विद्युत् उत्पादन सुरु भएपछि सोही विद्युत् प्रयोग गरी प्राधिकरणले निर्माण गरेको बाह्रबिसे सबस्टेसनलाई चार्ज गरिने छ। २२०१३२ केभीको बाह्रबिसे सबस्टेसन निर्माण सम्पन्न भइसकेको छ। मध्यभोटेशीको विद्युत् प्रवाहका लागि अस्थायी रूपमा वैकल्पिक व्यवस्था गरिएको छ। २०० केभी प्रसारण लाइनबाट बाह्रबिसे सबस्टेसनमा पुगेको विद्युतलाई सोही सबस्टेसनमार्फत १३२ केभीमा झारेर १३२ केभी प्रसारण लाइनबाट प्रवाह गरिने छ। यसका लागि २२ मेगावाटको माथिल्लो चाकु ए जलविद्युत आयोजनाको प्रवर्द्धक कम्पनी शिवश्री हाइड्रोपावरले निर्माण गरेको १३२ केभी प्रसारण लाइनलाई बाह्रबिसे सबस्टेसनमा लैजाने काम कम्पनीले अहिले गरिरहेको छ। उक्त कार्य दसैंअगाडि सम्पन्न गर्ने गरी काम भइरहेको छ। सोही प्रसारण लाइनबाट मध्यभोटेकोसीको विद्युत लामोसाँघु सबस्टेसन हुँदै राष्ट्रिय प्रणालीमा समाहित गरिने छ। अस्थायी वैकल्पिक व्यवस्था खिम्तीबाह्रबिसे वा बाह्रबिसेकाठमाडौं प्रसारण लाइन सम्पन्न नभएसम्म रहने छ। उक्त लाइनहरू सम्पन्न भएपछि सोहीमार्फत विद्युत् प्रवाह हुने छ। जुरे पहिरो, भूकम्प, नेपालभारत सीमानाकामा भएको अवरोध, भोटेकोशी नदीमा आएको बाढी, कोभिड१९ को प्रकोप, निर्माण व्यवसायीको कमजोर कार्यसम्पादन लगायतका कारणले मध्य भोटेकोशीको निर्माण प्रभावित भएको थियो। नेपाल विद्युत प्राधिकरणको सहायक कम्पनी चिलिमे जलविद्युत कम्पनी लिमिटेडको अगुवाइमा आयोजना निर्माण भइरहेको हो। आयोजनाको अनुमानित लागत कर्मचारी सञ्चयकोषसँग ऋण सम्झौता हुँदा निर्माण अवधिको ब्याजबाहेक १२ अर्ब २८ करोड ३३ लाख रुपैयाँ रहेको थियो। आयोजनाको अद्यावधिक अनुमानित लागत निर्माण अवधिको ब्याजबाहेक १६ रुपैयाँ रहेको छ। आयोजनाको सुरुको कुल लागतमध्ये ५० प्रतिशत स्वपूँजीबाट (इक्विटी) र ५० प्रतिशत ऋणबाट जुटाइएको छ। कम्पनीको जारी पूँजीको ५१ प्रतिशत संस्थापक शेयरधनीहरूमध्येमा प्राधिकरणको १०, चिलिमे जलविद्युत कम्पनी लिमिटेडको ३७, सिन्धुपाल्चोक हाइड्रोपावरको १, नेपाल अरनिको हाइड्रोपावर कम्पनीको १, सिन्धु इन्भेष्टमेण्ट कम्पनीको १ र सिन्धु भोटेकोशी हाइड्रोपावरको १ प्रतिशत सेयर रहेको छ। ४९ प्रतिशत साधारण शेयरधनी समुहमा (कर्मचारी सञ्चय कोषका सञ्चयकर्ता कर्मचारीको १९५, संस्थापक संगठित संस्थाका कर्मचारीको ३५,ऋणदाता संस्थाका कर्मचारीको १, सिन्धुपाल्चोकवासीको १० र सर्वसाधारणको १५ प्रतिशत सेयर) रहेका छन्। कम्पनीले साधारण सेयर निष्कासन गरी रकम संकलन गरिसकेको छ। कम्पनीका साधारण लगानीकर्ताहरू १० लाख ७५ हजार छन्। आयोजनाबाट वार्षिकरुपमा ५४ करोड २२ लाख युनिट विद्युत उत्पादन हुनेछ। प्राधिकरणले आयोजनाको विद्युत हिउँद र वर्षायाममा प्रतियुनिट क्रमशः ८४० र ४८० रुपैयाँमा खरिद गर्नेछ। यसबाट कम्पनीलाई वार्षिक २ अर्ब ८० करोड रुपैयाँ आम्दानी हुनेछ।"
२०२५ को क्वाड सम्मेलन भारतमा हुने,"नयाँ दिल्ली : अमेरिकाको डेलावेयरमा भएको क्वाड सम्मेलनपछि भारतका विदेश सचिव विक्रम मिश्रीले सन् २०२५ को क्वाड सम्मेलन भारतमा हुने बताएका छन्। उनले चौध सम्मेलनमा भएको छलफलबारे पत्रकार सम्मेलन गरी जानकारी दिएका हुन् । सम्मेलनमा उनले भारतले २०२५ मा क्वाड शिखर सम्मेलनको आयोजना गर्ने बताएका हुन्। प्रधानमन्त्री नरेन्द्र मोदीले जापान र अष्ट्रेलियाका प्रधानमन्त्रीसँग पनि भेट गरेको विदेश सचिवले बताए । रुसयुक्रेन द्वन्द्वको शान्ति सम्झौतासँग सम्बन्धित प्रश्नमा परराष्ट्र सचिव विक्रम मिश्रीले भने, हामी सबै पक्षका वार्ताकारहरूसँग निरन्तर वार्तामा संलग्न छौं भन्ने कुरामा म फेरि जोड दिन चाहन्छु ।' यसका लागि धेरै काम गर्नुपर्ने भएकाले अहिले कुनै नतिजा आउने सम्भावना नरहेको उनले बताए तर यस विषयमा निकै महत्वपूर्ण छलफल चलिरहेको उनको भनाइ छ।"
एमालेको रामेछापकाठमाडौं सम्पर्क मञ्च देशकै उत्कृष्ट कमिटी,"काठमाडौं : नेकपा एमालेको रामेछापकाठमाडौं सम्पर्क मञ्च कार्ययोजना अनुसार काम गर्ने देशकै उत्कृष्ट कमिटी बनेको छ। पार्टी हेडक्वाटर च्यासल ललितपुरमा आयोजित कार्यक्रममा नेकपा एमाले सम्पर्क समन्वय कमिटीले २०७८०८० मा गरेको कामका आधारमा रामेछापकाठमाडौं सम्पर्क मञ्चलाई प्रथम भएको घोषणा गरेको हो। मञ्चको मुल्यांकन कमिटीका सहसंयोजक ठानेश्वर बस्यालको संयोजकत्वमा गठित मुल्यांकन कमिटीले ७४ जिल्ला सम्पर्क मञ्च तथा सात प्रदेश सम्पर्क कमिटीको कामको आधारमा मूल्यांकन गरेको हो। रामेछापकाठमाडौं सम्पर्क मञ्चका निवर्तमान अध्यक्ष राकेश श्रेष्ठले जिल्लाबाट राजधानी आएर पनि विभिन्न पेशा व्यवसाय गर्दै पार्टीको काममा निरन्तर खट्ने र योगदान गरेकालाई माथिल्लो कमिटीले मूल्याङ्कन र सम्मान गरेपछि पार्टीमा थप सक्रिय बन्न प्रेरित गरेको बताए। मूल्यांकनमा गुल्मीकाठमाडौँ सम्पर्क मञ्च द्वितीय र ओखलढुङ्गाकाठमाडौँ सम्पर्क मञ्चले तृतीय बनेका छन्। सात प्रदेशहरूमा प्रथम स्थान बागमती प्रदेश सम्पर्क कमिटी, द्वितीय लुम्बिनी प्रदेश सम्पर्क कमिटी र तृतीय कोशी प्रदेश सम्पर्क कमिटी भएका छन्। कार्यक्रम पार्टी उपाध्यक्ष युवराज ज्ञवाली, स्थायी कमिटी सदस्य तथा सम्पर्क समन्वय कमिटी इञ्चार्ज लालबाबु पण्डितले उत्कृष्ट हुने जिल्ला सम्पर्क मञ्च र प्रदेश सम्पर्क कमिटीलाई प्रमाणपत्र र मेडलद्वारा सम्मान गरेका थिए।"
"ठूला भ्रष्टाचारको छानबिन गर्ने, सहकारीमा नियामक निकाय गठन गर्ने","काठमाडौं : एमाले अध्यक्ष केपी ओली नेतृत्वको सरकारले दुई महिनापछि सरकारको साझा संकल्प तथा नीतिगत प्रतिबद्धता सार्वजनिक गरेको छ। संविधान संशोधन, गतिशील अर्थतन्त्र र युवा साझेदारीलाई प्राथमिकता दिएको छ। यस्तै, विकास, राजनीतिक स्थायित्व, सुशासन र आर्थिक समृद्धि लगायतका जनचाहनालाई सम्बोधन गर्ने संकल्प गरिएको छ। ८ बुँदे संकल्प र नीतिगत प्रतिबद्धता कार्यान्वयन गर्न सम्बन्धित मन्त्रालयलाई बुधबारको मन्त्रिपरिषद् बैठकले निर्देशन पनि दिएको छ। ०८१ असार १७ गते कांग्रेस र एमालेबीच संयुक्त सरकार निर्माणका लागि ७ बुँदे सहमति भयो। त्यसकै आधारमा एमाले अध्यक्ष केपी ओली प्रधानमन्त्री बने। दुई ठूला दलको संयुक्त सरकारले भ्रष्टाचारका चर्तित सबै काण्डको छानबिन गर्ने जनाएको छ। कांग्रेस र एमालेबीचको ७ बुँदे सहमतिअनुसार साझा संकल्प तथा नीतिगत प्रतिबद्धता तयार गरिएको एमाले उपमहासचिव प्रदीप ज्ञवालीले जानकारी दिए। साझा संकल्प तयारमा ज्ञवालीसहित एमालेकै अर्का उपमहासचिव विष्णु रिमाल र कांग्रेस महामन्त्री गगन थापा र प्रवक्ता डाप्रकाशशरण महतको कार्यदल बनाइएको थियो। कार्यदलले साझा संकल्प तयार गरी प्रधानमन्त्री एवं एमाले अध्यक्ष ओली र कांग्रेस सभापति शेरबहादुर देउवालाई हस्तान्तरण गरेको थियो। त्यसपछि देउवा र ओलीले हस्तान्तरण गरेको ८ बुँदे साझा संकल्प तथा नीति तथा कार्यक्रमलाई सबै मन्त्रालयले उच्च प्राथमिकताका साथ कार्यान्वयन गर्ने निर्णय बुधवारको मन्त्रिपरिषद् बैठकले गरेको छ। स्वतन्त्र परराष्ट्र नीति राष्ट्रिय हितको रक्षा तथा स्वतन्त्र परराष्ट्र नीतिलाई सरकारले उच्च प्राथमिकतामा राखेको छ। साझा संकल्प तथा नीतिगत प्रतिबद्धतामा मुलुकको राष्ट्रियता, सार्वभौमसत्ता, भौगोलिक अखण्डता, स्वाधीनता, स्वतन्त्रता, स्वाभिमान र राष्ट्रिय हितको रक्षा बाह्य सम्बन्ध सञ्चालनको मूलमन्त्र हुने उल्लेख छ। राष्ट्रहितलाई सर्वोच्च प्राथमिकतामा राखेर दुवै छिमेकी (चीन र भारत) सहित सबैमित्र राष्ट्रहरूसँगको बहुआयामिक कूटनीतिक, आर्थिक, सामाजिक, सांस्कृतिक र व्यापारिक सम्बन्धलाई अझ घनिष्ट र प्रगाढ बनाउने प्रतिबद्धता पत्रमा उल्लेख छ। त्यस्तै सार्वभौमिक समानताका आधारमा सन्तुलित, विश्वासिलो, सुसंगत र पारस्परिक हित एवं समान लाभमाथि आधारित विदेश सम्बन्ध सञ्चालन गरिने भनिएको छ। छिमेकी मित्र राष्ट्रहरूसँग द्विपक्षीय चासोका विषयहरू असल छिमेकीपनको मर्म र कूटनीतिक माध्यमबाट गरिने संकल्प पत्रमा उल्लेख गरिएको छ। संयुक्त राष्ट्रसंघको बडापत्र, पञ्चशीलको सिद्धान्त, विश्व शान्तिका मान्यता, अन्तर्राष्ट्रिय प्रतिबद्धता तथा न्यायमा आधारित स्वतन्त्र, तटस्थ र असंलग्न परराष्ट्र नीति अवलम्बन गरिनेछ, प्रतिबद्धता पत्रमा भनिएको छ, नेपालको विकास आवश्यकतालाई केन्द्रबिन्दुमा राखेर छिमेकीलगायत मित्र राष्ट्रहरू तथा बहुपक्षीय विकास साझेदारहरूसँग आर्थिक कूटनीतिमार्फत वैदेशिक सहायता अभिवृद्धि गरी बलियो आर्थिक साझेदारी विकास गरिनेछ। सुशासन र गुणस्तरीय सेवा कांग्रेसएमालेले सुशासन र गुणस्तरीय सेवा प्रवाहलाई साझा संकल्प बनाएका छन्। लोकतान्त्रिक मूल्यमान्यता, संविधानको मार्गदर्शन, विधिको शासन, जवाफदेहिता, स्वतन्त्र न्यायपालिका र शक्ति पृथकीकरणका सिद्धान्त, प्रेस स्वतन्त्रता तथा मानव अधिकारको सम्बद्र्धन र प्रबद्र्धनका आधारमा सरकार सञ्चालन हुने प्रतिबद्धता पत्रमा भनिएको छ। सार्वजनिक सेवा प्रवाहमा गुणस्तरीय सुधार, सुशासन प्रबद्र्धन र अनुकूल व्यावसायिक वातावरण निर्माणमा बाधा पुर्याइरहेका कतिपय असान्दर्भिक नीति तथा कानुन परिमार्जन गरिने प्रतिबद्धता पत्रमा छ। सार्वजनिक सेवालाई छरितो, प्रभावकारी र सुलभ बनाउन आधुनिक प्रविधिको अधिकतम प्रयोग गर्ने नीति कार्यान्वयनमा ल्याइने दाबी कांग्रेसएमालेको छ। सेवा प्रवाह सहज नहुँदा नै ठूलो असन्तुष्टि, वितृष्णा र निरासा आम जनतामा छ। भ्रष्टाचार, आर्थिक अनियमितता, अख्तियारको दुरुपयोग जस्ता सार्वजनिक चर्चामा रहेका सबै काण्डको स्वतन्त्र, निष्पक्ष र विश्वसनीय छानबिन गरिने प्रतिबद्धता संकल्प पत्रमा छ। विधिको नजरमा सबै समान हुने सिद्धान्त र जुनसुकै ओहदाको भए पनि भ्रष्टाचारीहरू अवश्य दण्डित हुन्छन् भन्ने मान्यता स्थापित गरिनेछ, प्रतिबद्धता पत्रमा उल्लेख छ। सार्वजनिक ओहदालाई जनसेवाका माध्यमका रूपमा विकास गर्न सार्वजनिक प्रशासनमा जवाफदेहिता सुनिश्चित गरिने उल्लेख छ। भ्रष्टाचार नियन्त्रणका लागि स्थापित संवैधानिक अंग तथा अनुसन्धान तथा अभियोजनको दायित्व बोकेका संस्थाको क्षमता अभिवृद्धि गरिने संकल्प गरिएको छ। संविधान र कानुनले तोकेको दायित्व निष्पक्ष, भयरहित र बिना दबाब एवं प्रभाव सम्पन्न गर्न अनुकूल वातावरण निर्माण गरिने प्रतिबद्धता कांग्रेस एमालेले गरेका छन्। संगठन संरचनाहरूमा कायम रहेको दोहोरोपना हटाई चुस्त र मितव्ययी बनाइनेछ, प्रतिबद्धता पत्रमा उल्लेख छ। संसदीय छानबिन समितिको प्रतिवेदन र सिफारिसका आधारमा सहकारी क्षेत्रको नियमनका लागि अधिकारसम्पन्न नियामक निकाय गठन गर्नेलगायत कदमहरूका माध्यमबाट सहकारी समस्याको समाधान गरिने उनीहरूले प्रतिबद्धता जनाएका छन्। सहकारी बचतकर्ताको रकम अपचलनमा संलग्न दोषीहरूलाई कानुनी कारबाही गर्दै बचतकर्ताहरूको रकम सुरक्षित फिर्ता हुने कुरा सुनिश्चित गरिने प्रतिबद्धता पत्रमा छ। लघुवित्त संस्थामा देखिएका समस्या समाधान गरिने छ। साथै अनुचित लेनदेनसम्बन्धी समस्याको कानुनबमोजिम शीघ्र समाधान खोजिनेछ। प्रतिबद्धता पत्रमा उल्लेख छ। गतिशील अर्थतन्त्र र विकास अर्थतन्त्र गतिशील बनाउने र विकास निर्माणलाई उच्च प्राथमिकता दिइने सरकारको साझा संकल्प तथा नीतिगत प्रतिबद्धतामा छ। चालु आर्थिक वर्षको नीति तथा कार्यक्रम र बजेटका सीमात्रि रहेर सुधारका हरसम्भव उपाय अबलम्बन गरिने जनाइएको छ। दिगो र फराकिलो आर्थिक वृद्धि सुनिश्चित गर्न वित्त र मौद्रिक नीतिलाई एकअर्काको परिपूरक हुने गरी सञ्चालन गरिनेछ, प्रतिबद्धता पत्रमा छ। उत्पादन, उपभोग, व्यापार र लगानीका क्षेत्रमा देखा परेको शिथिलता अन्त्य गर्न आवश्यक नीतिगत सुधार गरिने उल्लेख गर्दै आर्थिक क्रियाकलापलाई तीव्रता दिन पुँजीगत खर्च गर्ने क्षमता वृद्धि गरिने जनाइएको छ। निजी क्षेत्रलाई आर्थिक वृद्धिका उत्तोलक (ग्रोथ इञ्जिन) का रूपमा आत्मसात गर्दै त्यसको आत्मविश्वास, भरोसा र उत्साहलाई बढाउने तथा सरकार अभिभावक र प्रभावकारी सहजकर्ता हो भन्ने विश्वास दिलाउने गरी काम गरिने प्रतिबद्धता पत्रमा उल्लेख गरिएको छ। पुँजी बजारप्रतिको आम नागरिकको बढ्दो आकर्षणलाई ध्यानमा राखी नियामक निकायको संस्थागत प्रभावकारिता र पारदर्शितालाई सुदृढ गरी लगानीकर्ताको लगानी सुरक्षित गरिने सरकारले जनाएको छ। आन्तरिक, बाह्य र गैरआवासीय नेपालीहरू समेतको लगानी वृद्धि गर्न नीतिगत, कानुनी र संरचनागत सुधार गर्दै लगानीमैत्री वातावरण निर्माण गरिने जनाइएको छ। लगानी वृद्धिका लागि विकास फाइनान्सिङका समय सापेक्ष वित्तय ढाँचाहरू उपयोगमा ल्याइनेछ। राष्ट्रिय आवश्यकता, सार्वजनिक ऋणको अवस्था, शर्तहरूलगायत पक्षलाई ध्यानमा राखेर वाह्य आर्थिक सहायता र ऋण परिचालन गरिनेछ। प्रतिबद्धता पत्रमा उल्लेख छ। उत्पादन र उत्पादकत्व वृद्धि, वितरण र उपभोगको शृङ्खला (इकोसिस्टम) कायम गरिने उल्लेख गर्दै स्वदेशी उत्पादन र स्वदेशी उपभोगलाई प्रोत्साहनमार्फत् राष्ट्रिय पुँजीको विकास गरिने दाबी पनि गरिएको छ। स्वदेशी कच्चा पदार्थमा आधारित र आयात प्रतिस्थापन गर्न सक्ने प्राथमिकता प्राप्त वस्तुहरूको सूची तयार गरी लगानी वृद्धि गरिने दाबी गर्दै यस्ता वस्तुहरूमा मुलुकलाई क्रमशः आत्मनिर्भर बनाइने जनाइएको छ। सन् ०२६ मा नेपाल अल्पविकसित राष्ट्रको श्रेणीबाट विकासशील राष्ट्रमा स्तरोन्नति हुने समयसीमालाई ध्यानमा राख्दै त्यसको व्यवस्थित तयारी र त्यस उपलब्धिलाई दिगो राख्न आवश्यक अर्थनीति, वैदेशिक सहायता नीति, व्यापार नीति, पारवहन नीतिलगायत तर्जुमा गरिने बताइएको छ। कृषि, पर्यटन, ऊर्जा र सूचना प्रविधिको क्षेत्रलाई आर्थिक वृद्धिका संवाहकका रूपमा स्थापित गर्दै उच्च आर्थिक वृद्धिमा सहयोग गर्ने (हाइग्रोथ) व्यवसायका रुपमा विकास गरिने प्रतिबद्धता पत्रमा छ। कृषि क्षेत्रको आधुनिकीकरण र व्यवसायीकरण गर्न आवश्यक नीतिगत र संस्थागत सुधारमार्फत उत्पादन र उत्पादकत्व वृद्धि गरी किसानको आयस्तरमा सुधार गरिने बताइएको छ। बहुलता, विविधता र बहुसांस्कृतिक विशेषता तथा प्राकृतिक सौन्दर्यलाई नेपालको पहिचान, गौरव र सम्पदाको रूपमा स्थापित गर्दै पर्यटनको समग्र विकासमार्फत आर्थिक विकास र रोजगारीमा टेवा पुर्याउने नीति लिइने बताइएको छ। आर्थिक वृद्धिदर बढाउन, आम नागरिकको जीवन सहज तुल्याउने, इन्धनमाथिको परनिर्भरता न्यून गर्न, औद्योगीकरणमा सहयोग पुर्याउन, व्यापार घाटा कम गर्न र नवीकरणीय ऊर्जाको प्रयोगमार्फत वातावरणमा सुधार ल्याउन विद्युत् उत्पादन, विस्तार र विद्युतीकरणको नीतिलाई थप प्रभावकारी बनाइने उल्लेख गरिएको छ। सूचना प्रविधिको सम्भावनालाई अधिकतम सदुपयोग गर्दै युवा रोजगारी र स्वरोजगारी तथा निर्यात व्यापारको माध्यमका रुपमा विकास गरिने प्रतिबद्धता पत्रमा दाबी गरिएको छ। आधुनिक सञ्चारमार्फत जनताको सुसूचित हुने अधिकारको प्रत्याभूति गर्ने, प्रविधिमार्फत शिक्षा, स्वास्थ्य, उत्पादनलगायत जीवनका सबैक्षेत्रलाई सहज तुल्याउने काम गर्ने नीति लिइनेछ, प्रतिबद्धतामा उल्लेख छ। विकासका आयोजनाहरू घोषणा हुने तर पर्याप्त बजेट र जनशक्तिको अभावलगायत कारणले वर्षौंसम्म पूरा नहुने अवस्था अन्त्य गरिने दाबी पनि सरकारको छ। थालेका परियोजनाहरू समयमै सक्ने, प्रस्तावित योजनाहरूको प्राथमिकीकरण गर्ने, आवश्यकता, प्राथमिकता र पर्याप्त तयारीका आधारका मात्र नयाँ योजना स्वीकृत गर्ने, तदनुरूप स्रोत विनियोजन गर्ने र राज्यको कोष अनुत्पादक, छरिएका र दोहोरोपन भएका क्षेत्रमा दुरुपयोग हुन नपाउने सुनिश्चित गर्दै आर्थिक अनुशासनलाई बलियो बनाइने जनाइएको छ। राष्ट्रिय पूर्वाधारमा अन्तरनिकाय समन्वयको समस्या समाधान गरिनेछ। पूर्वाधार विकासमा रहेको दोहोरोपन र भौगोलिक तथा प्रादेशिक असन्तुलन हटाइनेछ। प्रतिबद्धतामा उल्लेख छ। यातायात र सडकलाई आर्थिक विकासका पूर्वाधार, आपूर्ति व्यवस्थाको मेरुदण्ड, उत्पादन र पर्यटन केन्द्रहरूसँगको सञ्जाल निर्माण, सेवाप्रवाह, नागरिकहरू बीचको अन्तरसम्बन्ध तथा आर्थिक अन्तर आबद्धताको मुख्य माध्यमका रूपमा विकास गरिने जनाइएको छ। विकास व्यवस्थापन गर्ने निकायहरूको क्षमता अभिवृद्धि गरिने उल्लेख गर्दै सम्पन्न कामकोभुक्तानी समयमै गरिने प्रतिबद्धता गरिएको छ। राष्ट्रिय गौरवका, राष्ट्रिय प्राथमिकताप्राप्त र रणनीतिक महत्वका भनेर घोषणा गरिएका कार्यक्रमहरूको समग्र प्रगति तथा महत्वको पुनरावलोकन गर्दै समयमै सम्पन्न गर्न आवश्यक कदम चालिने दाबी गरिएको छ। खेल क्षेत्रलाई राष्ट्रको छवि अभिवृद्धिको प्रभावकारी माध्यम र युवाहरूको ऊर्जा विकासको आधारका रूपमा स्थापित गर्दै खेल, खेलाडी र खेल पूर्वाधारमा लगानी अभिवृद्धि गरिने जनाइएको छ। पहाड र ग्रामीण क्षेत्रमा चुनौतीपूर्ण बनेको बसाइँसराइको क्रमलाई न्यून गर्न विभिन्न राजगार्गहरूका समानान्तर कृषि उत्पादन करिडोर निर्माण गरिने बताइएको छ। सामाजिक न्याय र मौलिक हक कार्यान्वयन संविधानले मौलिक हकको रुपमा प्रत्याभूत गरेका स्वास्थ्य, खाद्य, आवास र खानेपानीको अधिकार सुनिश्चित गरिने संयुक्त सरकारको प्रतिबद्धता छ। खाद्य सुरक्षाको प्रत्याभूतिमार्फत भोकमरी अन्त्य गरिने प्रतिबद्धतामा उल्लेख छ। खानपिनको बानीमा सुधार गर्दै स्वस्थ, सन्तुलित र पोषणयुक्त खानालाई प्रोत्साहन गरिनेछ, प्रतिबद्धता पत्रमा छ। भूमिमा किसानहरूको सहज पहुँच स्थापित गर्न, भूमिको वैज्ञानिक व्यवस्थापनमार्फत सही सदुपयोग गर्न र आवाससम्बन्धी मौलिक हक कार्यान्वयनको सुनिश्चित गर्न आवश्यक प्रक्रिया अगाडि बढाइने जनाइएको छ। सुकुम्बासी, मुक्त कमैया, हलिया, अव्यवस्थित बसोबासी, पुस्तौंदेखि गुठी जग्गा कमाइरहेका किसान र श्रमिकहरूका समस्या समाधान गरिने बताइएको छ। श्रमको सम्मान, मर्यादित काम, न्यायोचित ज्याला, सामाजिक सुरक्षा एवं असल औद्योगिक श्रम सम्बन्धलाई श्रम नीतिका आधारभूत मान्यताका रूपमा स्थापित गरिने बताइएको छ। स्वदेशको रोजगारीलाई आकर्षक र मर्यादित बनाइने दाबी गरिएको छ। वैदेशिक रोजगारीलाई सुरक्षित र सीप सिक्ने(स्किल गेन) माध्यम बनाउने नीति लिइने उल्लेख गरिएको छ। शिक्षालाई सबैको समान पहुँचमा पुर्याउन, राष्ट्र, समाज तथा जीवनसँग अझ गहिरो गरी जोड्न र समय अनुरूप गतिशील हुन सक्ने गुणस्तरीय र सिपमूलक शिक्षा नीति अवलम्बन गर्दै उद्यमशील र शिक्षित युवा उत्पादनको नीति लिइने प्रतिबद्धता जनाइएको छ। राष्ट्रिय जनशक्ति प्रोफाइल निर्माण गरेर मुलुकको आर्थिक विकास र समृद्धिका लागि आवश्यक जनशक्तिको योजनाबद्ध विकास गरिने उल्लेख गरिएको छ। गुणस्तरीय स्वास्थ्य सेवाको पहुँच बढाउन स्वास्थ्य वीमाको विस्तार, पूर्वाधार र जनशक्ति निर्माण र स्वास्थ्य चेतनाको शृंखला निर्माण गरेर निरोगी नेपालको अवधारणालाई सार्थक तुल्याइने जनाइएको छ। लैंगिक समानता, सामाजिक समावेशिता र समानता प्रत्याभूत गर्ने एवं यस क्षेत्रमा प्राप्त उपलव्धिहरूलाई अझ दिगो, परिणाममुखी र सार्थक तुल्याइने उल्लेख गरिएको छ। प्रविधिको दुरुपयोगमार्फत विस्तार भइरहेको महिला हिंसालाई अन्त्य गर्न प्रभावकारी कानुनी र संरचनागत प्रबन्ध गरिने प्रतिबद्धता पत्रमा छ। दलित समुदाय लगायत पछाडि पारिएका समुदाय, क्षेत्र, अपांगता भएका नागरिक लगायतका लागि संविधानले सुनिश्चित गरेको सामाजिक न्याय प्रत्याभूत गरिने जनाइएको छ। बेसहारा, सडक बालबालिका र सडक मानवको सम्मान पुनस्र्थापना गरिने उल्लेख छ। प्रत्येक पाँच जना नेपालीमध्ये एकजना निरपेक्ष गरिबीको रेखामुनि रहेको विद्यमान पीडादायी अवस्थालाई अन्त्य गर्न यस असीको दशकलाई गरिबी अन्त्यको दशकका रूपमा अगाडि बढाइने उल्लेख छ। युवा साझेदारी राजनीति, सार्वजनिक सेवा, आर्थिक विकासलगायत सामाजिक जीवनका हरेक क्षेत्रमा युवाहरूको साझेदारीलाई प्रोत्साहन, सम्बद्र्धन र संरक्षण गरिने सरकारको प्रतिबद्धता छ। युवालाई समृद्धिका संवाहकका रूपमा अगाडि बढाउँदै सर्वतोमुखी विकासका लागि वातावरण निर्माण गरिने उल्लेख छ। युवाहरूमा उद्यमशीलताको विकास गर्न आवश्यक परामर्श, सीप विकास, स्टार्टअप, उत्पादित वस्तुहरूको बजारीकरण र संरक्षणका लागि एकीकृत नीति निर्माण गरी कार्यान्वयन गरिने उल्लेख छ। आधुनिक प्रविधिहरूले विस्थापन गर्न सक्ने रोजगारीका क्षेत्र र यसले प्रदान गर्न सक्ने नयाँ अवसरहरूको सूक्ष्म अध्ययन गर्दै नयाँ सिकाइ, सीप र जनशक्तिको विकास गरिने प्रतिबद्धता पत्रमा उल्लेख छ। नवप्रवर्तनलाई प्रबद्र्धन गर्न आवश्यक कानुनको यथाशीघ्र निर्माण गरी कार्यान्वयन गरिने उल्लेख छ देशभित्र र बाहिरका विभिन्न प्रविधि कम्पनीहरूसँग नेपाली युवाहरूलाई जोड्न र स्वदेशमै रोजगारी निर्माणका लागि पहल गरिने बताइएको छ। विदेशबाट फर्किएका युवाहरूले आर्जन गरेको सिप, ज्ञान, अनुभव र स्रोतको अधिकतम सदुपयोग गर्ने नीति लागू गरिने उल्लेख छ। संक्रमणकालीन न्याय र दिगोशान्ति बेपत्ता व्यक्तिहरूको छानबिन, सत्य निरुपण तथा मेलमिलाप आयोगसम्बन्धी संशोधित ऐनका आधारमा शान्ति प्रक्रियाका बाँकी कामलाई निर्धारित समय सीमाभित्रै टंग्याउन तत्काल निष्पक्ष र सक्षम आयोग गठन गरिने प्रतिबद्धता पत्रमा छ। पीडितको चासो र सरोकारलाई केन्द्रमा राखी सत्य स्थापित गर्दै न्याय, क्षतिपूर्ति, परिपूरण, र मेलमिलापका माध्यमबाट द्वन्द्वसिर्जित पीडाको सम्बोधन गरिने उल्ल्ेख छ। सशस्त्र द्वन्द्वको पुनरावृत्ति नहुने कुरा सुनिश्चित गर्न आवश्यक प्रबन्ध गरिने दाबी पनि गरिएको छ। विविधता, बहुलता र बहुजातीय, बहुभाषिक, बहुसांस्कृतिक र बहुधार्मिक विशेषतालाई महत्वपूर्ण सामाजिक पुँजी, नेपालको पहिचान र सफ्टपावरका रुपमा आत्मसात गर्दै यसलाई थप सुदृढ गरिने बताइएको छ। सबै खाले संकीर्णता, अतिवाद र राष्ट्रिय एकतालाई कमजोर पार्ने प्रवृत्तिलाई निरुत्साहित गर्दै सामाजिक सद्भावलाई प्रबद्र्धन गरिने उल्लेख गर्दै राष्ट्रगौरवको भावनालाई सम्बद्र्धन गरिने बताइएको छ। जलवायु परिवर्तन जोखिम न्यूनीकरण जलवायु परिवर्तनले उत्पन्न गरेको जोखिम न्यूनीकरण गर्ने, वातावरणको सुरक्षा गर्ने र हरित अर्थतन्त्रको विकास गर्ने नीति लिइने प्रतिबद्धता पत्रमा छ। सगरमाथा संवाद जस्ता राष्ट्रिय र अन्य अन्तर्राष्ट्रिय मञ्चहरूमार्फत जलवायु परिवर्तनका कारण निर्मित संकटका बारेमा विश्वलाई सुसूचित गराउने, नेपाल जस्ता पर्वतीय मुलुकका सरोकारबारे अन्तर्राष्ट्रिय लबिङ गर्नेर वातावरण अनुकूलनमा नेपालको योगदानलाई स्थापित गर्ने नीति लिइने उल्लेख छ। जलवायु न्याय र जलवायु कोषबाट नेपालले पाउनुपर्ने न्यायोचित लाभका लागि कूटनीतिक लगायत विभिन्न पहल गरिने बताइएको छ। जाजरकोट र रुकुम (पश्चिम) मा पुनर्निर्माणको कामलाई तीव्रता दिँदै यसको समयबद्ध तालिका प्रकाशन गरी कार्यान्वयन गरिने प्रतिबद्धता गरिएको छ। बाढी, पहिरो, डुबान, चट्याङ, आगलागी जस्ता प्राकृतिक विपत्तिबाट घरबार गुमाएकाहरूको पुनस्र्थापनाको स्वचालित पद्धति विकास गरिने प्रतिबद्धता गरिएको छ। सरकारमा सहभागी तथा सरकारलाई समर्थन गर्ने दलहरूसँग नियमित परामर्श गरी सरकारका कामलाई थप प्रभावकारी बनाइने सरकारको भनाइ छ।"
साउदीमा पनि मनाइयो संविधान दिवस,"साउदी : नेपाली दूतावास रियादले साउदी अरेबियामा संविधान दिवस मनाएको छ। साउदीका लागि नेपाली दूतावास रियाद तथा वाणिज्य दूतावास प्राङ्गणमा संविधान दिवस मनाइएको हो। संविधान दिवस असोज ३ गते पर्ने भए पनि साउदीमा भने समय अनुकूल पारेर शुक्रबार सो कार्यक्रम गरिएको हो। रियादमा भएको कार्यक्रममा कार्यवाहक राजदूत डमरूबल्लभ पौडेलले संविधानले सबै समुदाय, जाति र लिंगका लागि समान अधिकार र प्रतिनिधित्व सुनुश्चित गर्दै आर्थिक विकासको मार्ग प्रशस्त गरेको बताए । उनले नेपालसाउदी अरेबियाबीच सौहार्दता, मित्रता र सहयोगको उत्कृष्ट द्विपक्षीय सम्बन्ध रहेको साथै नेपाली नागरिकको हितका लागि निरन्तर सहयोग र अभिनन्दन गरेकोमा साउदी सरकारप्रति आभार व्यक्त गरे। उनले नेपाल साउदीबीच श्रम सम्झौतामा जोड दिनुको साथै नेपाली कामदारको न्यूनतम तलव १०००३०० हुनुपर्ने मा जोड दिए। कार्यक्रममा नेपाली दूतावास रियादले एक वर्षमा गरेका कार्यहरूको प्रतिवेदन प्रथम सचिव टिकाराम उपाध्यायले प्रस्तुत गरेका थिए। स्वागत मन्तव्य श्रम काउन्सेलर देबेन्द्र कार्कीको रहेको थियो। दूतावासमा झण्डोतोलन कार्यक्रमसमेत रहेको थियो। कार्यक्रममा साउदीमा रहेका भातृसंगठन, सामाजिक, जिल्ला, जातीय, मिडिया प्रतिनिधिहरूको उपस्थिति रहेको थियो। साथै उपस्थित केही प्रतिनिधिले संविधान दिवसको शुभकामना दिंदै संविधानमा उल्लेख गरिएका हक अधिकारको बारेमा प्रष्ट पार्दै दूतावासमा आवश्यक सुझावसमेत दिएका थिए। कार्यक्रममा नेपाली समुदायको बाक्लो उपस्थिति रहनुको साथै एनआरएन साउदीले दूतावास मार्फत साउदी अरेबियाको पूर्वी प्रान्तको लागि वाणिज्य दूतावास वा कुटनैतिक कर्मचारीसहितको सम्पर्क कार्यालयको लागि परराष्ट्र मन्त्रालयलाई लेखिएको निवेदक कार्यबाहक राजदूत डमरूबल्लभ पौडेललाई बुझाएको थियो। त्यस्तै वाणिज्य दूतावास जेद्दालेसमेत संविधान दिवस मनाएको छ। कार्यवाहक वाणिज्य दूत शत्रुधन पोखरेलले कार्यक्रममा उपस्थित नेपाली समुदायलाई संविधान दिबसको शुभकामना दिंदै नेपाल र साउदी अरबबीच पर्यटन, लगानी र व्यापारका लागि महत्वपूर्ण अवसर रहनुको साथै पर्यटन व्यवसायी र व्यापारिक संस्थालाई नेपालमा विदेशी लगानीका अवसर खोजिनुपर्नेमा जोड दिएका थिए। वाणिज्य दूतावाससँग सहकार्य गरी नेपाली समुदायमा गरेको कार्यको सम्मान गर्दै व्यक्ति तथा संस्थालाई प्रशंसा पत्र हस्तान्तरण गरिएको थियो। साथै भातृसंगठन संस्था प्रवासी नेपाली मंचलेसमेत संविधान दिवसको अवसरमा शुभकामना आदानप्रदान तथा भेटघाट कार्यक्रम आयोजना गरेको थियो। संविधानको बारेमा प्रष्ट पार्दै सबै नेपाली नागरिकमा संविधान लागू हुनुपर्ने भन्दै शुभकामना दिएका थिए। साथै नेपालको प्रचलित संविधान दिवस समय अनुकूल पारेर कतार, युएई, ओमन लगाएतका दूतावासहरूले समेत मनाउँदै शुभकामना व्यक्त गरेका छन्।"
स्मरण शक्ति तेजिलो पार्न मनमस्तिष्क सक्रिय,"मानिसको मस्तिष्कमा क्षय पुगेर स्मरण शक्तिमा ह्रास आउँदै जानु नै अल्जाइमर रोग हुनु हो। यस रोगको सन् १९१० जुलाई १५ का दिन एलोइस अल्जाइम भन्ने व्यक्तिको नामबाट नामकरण गरिएको हो। यो विस्मृतिजन्य रोगले व्यक्तिका अनेकौं क्रियाकलाप र गतिशीलतामा पूर्णतया ह्रास ल्याउँछ र विवेचनारहित अवस्थामा पुयाउँछ। अल्जाइमर रोगसँग लड्न सक्ने प्रतिरोधात्मक क्षमताको विकास र सचेतना अभियानबारे व्यापक बनाउन विश्व अल्जाइमर दिवस मनाइन्छ। आज संसारमा मानिसको व्यस्तता र खानपिनको प्रभावले अल्जाइमर रोगबाट अत्यधिक मानिस पीडित छन्। यसबाट मुक्त रहने उपाय व्यापक बनाउनु सबैको दायित्व हो। अल्जाइमर रोगबाट बच्न सचेत गराउने र अल्जाइमर रोग लगायतका डिमेन्सिया सम्बन्धित उपेक्षालाई हाँक दिने अन्तर्राष्ट्रिय महाअभियान मानिन्छ यो दिवस। के कति मानिस डिमेन्सियाबाट पीडित छन् ? यकिन तथ्यांक छैन। यद्यपि विश्वमा औसत ५ करोडभन्दा बढी मानिस डिमेन्सियामा बाँचिरहेका छन्। हरेक वर्ष बढ्दो रूपमा लाखौं मानिस यस रोगले प्रभावित छन्। अल्जाइमर रोग डिमेन्सियाको सामान्य प्रभाव पार्ने कारक तत्व हो। यससँग सम्बन्धित लगभग ६० देखि ७० प्रतिशत रोगका परिस्थिति यसै कारणका उपज हुन्। जसको सामान्यतया न्युरोलोजिकल अवस्थाको चित्रण हो। यसर्थ व्यक्तिको स्मरण सोचाइ र आहारव्यवहारमा विल्कुल असर पार्छ। जसले शारीरिक र मानसिक रूपमा सुस्त तुल्याइ गम्भीर परिस्थितिमा पुयाउँछ। जसले गर्दा व्यक्तिको मानसिक र शारीरिक स्वतन्त्रतामा समेत असर पार्छ। यस रोगलाई आनुवंशिकी, जीवनशैली र समग्र स्वास्थ्यको परिस्थितिले पनि निम्त्याउँछ। यो एक जटिल अवस्था हो। डिमेन्सिया भएका व्यक्ति र तिनका परिवारलाई आत्मबल बढाउन र प्रोत्साहित गर्नेगरी आचरणको विकास गर्नुपर्ने देखिन्छ। यसबारे विश्वव्यापी अनुसन्धान गर्न, रोकथाम र हेरचाह गर्नेगरी पहलकदमीका कार्यक्रम सञ्चालन गर्न सरकार, संघसंस्था र व्यक्तिहरूलाई लागि पर्नुपर्छ। डिमेन्सियाबाट प्रभावित व्यक्तिहरूको जीवनलाई फरक पार्न सक्ने थुप्रै पक्ष छन् : क) अनुभव आदानप्रदान : अल्जाइमरबाट पीडित व्यक्तिलाई आफ्ना अनुभव सुनाउनाले त्यस्तालाई एक्लो महसुस हुनबाट जोगाउँछ र स्फूर्ति बढाउन मद्दत गर्छ। यसका लागि प्रोत्साहित गर्न सक्ने ब्लग पोस्ट गर्ने र भिडियो रेकर्ड गरेर सुन्न सक्ने प्रबन्ध मिलाउनु पर्छ। ख) जागरुकता : जनमानसमा जनचेतना व्यापक बनाउन विभिन्न सामाजिक सञ्जाललाई प्रयोगमा ल्याउन सकिन्छ। यस माध्यमबाट अल्जाइमर सम्बन्धित शैक्षिक चेतनाको पहुँच विस्तार गर्न सकिन्छ। यसबारे विषय केन्द्रीकृत कार्यशाला र समूहगत कार्यक्रमहरूको सञ्चालन गर्नु उपयुक्त हुन्छ। ग) कोष संकलन: अल्जाइमर रोगको अनुसन्धान र चेतनामूलक कार्यका लागि छुट्टै कोष सञ्चालन गर्नु वाञ्छनीय छ। आर्थिक संकलनका लागि विभिन्न दातृसंस्था र इच्छुक व्यक्तिबाट अनुदान सहयोग लिन सकिन्छ। साथै, सांस्कृतिक महोत्सव, बेक सेल, रमाइलो दौड र क्विज नाइट जस्ता कार्यक्रम सञ्चालनमा ल्याउन सकिन्छ। यसका लागि अल्जाइमर्स इन्टरनेसनल जस्ता प्रतिष्ठित संस्थासँग सहकार्य बढाउन सकिन्छ। स्थानीय सरकार वा जनप्रतिनिधिसँग सहयोग र सहकार्य जरुरी छ। घ) स्वयंसेवक : आआफ्ना स्थानीय क्षेत्रमा रहेका डिमेन्सिया सहायता संस्था वा हेरविचार केन्द्रलाई सहयोग पुग्ने गरी समय र सीपहरू प्रदान गरेर प्रशासनिक कार्यको सहयोग पुयाउनु महत्वपूर्ण हुनेछ। यसका लागि स्वार्थरहित स्वयंसेवक जागृत हुनुपर्छ। अल्जाइमर भएका मानिस र तिनका परिवारलाई सहयोग सचेतना बढाउनु सबैको दायित्व हो। यो वर्ष ३१औं विश्व अल्जाइमर चेतना दिवसको नारा अबको आवश्यकता : अल्जाइमर्स डिमेन्सियामा क्रियाशीलता हो। यो रोगबाट पीडित क्रियाशील रहनुपर्छ। शरीर, मन र मष्तिस्कलाई जति क्रियाशिल राख्यो त्यति नै यो समस्या र असरलाई न्यूनीकरण गर्न सकिन्छ। डिमेन्सिया अल्जाइमरको पिरलोबाट केही मुक्त हुन र राहतको श्वास फेर्न सकिन्छ। यसका साथै सरोकारवाला व्यक्ति अर्थात् परिवारकार सदस्य र प्रभावितले पनि विशेष ख्याल गर्नुपर्छ। रोगी पीडितलाई मात्र एक्लै छोडेर पनि हुँदैन। कहिल्यै धेरै चाँडो हुँदैन, कहिल्यै धेरै ढिलो हुँदैन सन् २०२३ को यो नाराको विषयवस्तु जोखिम कारकहरू र जोखिम न्यूनीकरणमा केन्द्रित छ। डिमेन्सियाको सुरुआतलाई सम्भावित ढिलाइ वा रोक्नसमेत उनीहरूको महत्वपूर्ण भूमिकालाई जोड दिन्छ। यसले प्रारम्भिक हस्तक्षेप, स्वस्थ जीवनशैलीको छनोट र रोकथामका उपायहरूको रूपमा मानसिक स्वास्थ्यको नियमित अनुगमनलाई प्रोत्साहित गर्छ। यसले महत्वपूर्ण रूपमा ख्याल गर्छ कि जोखिम न्यूनीकरण रोगको पहिचान गरिसकेपछि पनि जारी रहनु पर्छ। किनकि जीवनशैली र स्वास्थ्य कारकहरू प्रबन्ध गर्नाले सम्भावित रूपमा रोगको प्रगतिलाई ढिलो गर्न र जीवनको गुणस्तरमा सुधार गर्न सकिन्छ। सन् २०२२ र २०२१ मा डिमेन्सिया जान्नुहोस्, अल्जाइमरलाई जान्नुस् भन्ने समान नारा तय गरिएको पाइयो। यसले रोग पहिचानपछि चलिरहेको हेरचाह र सहयोगको महत्वलाई उजागर गयो। यसमा पर्याप्त स्वास्थ्य सेवा, सामाजिक सहयोग, परामर्श र डिमेन्सिया र अल्जाइमरसँग बाँच्नेहरूको जीवनको गुणस्तर सुधार गर्न अनुकूल हेरचाहका योजनाहरू समावेश गरिएको थियो। यसले मानिसलाई लक्षण, प्रगति र अवस्थाहरूको प्रभावहरूसँग परिचित हुन आमन्त्रित गयो। रोग पहिचान भएकाहरूका लागि मात्र होइन तर हेरचाह गर्नेहरू र प्रियजनहरूका लागि पनि हो। डिमेन्सिया र अल्जाइमरबाट प्रभावित भएकाहरूका लागि थप समावेशी, समझदारी र सहयोगी समाजलाई प्रवद्र्धन गर्ने लक्ष्य प्रष्ट हुन पुग्यो। २०२० र २०१९ मा डिमेन्सियाको बारेमा कुरा गरौं, अपमानको अन्त्य गरौं भन्ने नारा लिएर मनाइयो। डिमेन्सियाबारे खुला छलफललाई प्रोत्साहित गर्नेे, जसले रोगसँग सम्बन्धित अपमान हटाउन मद्दत गर्छ। डिमेन्सियाबारे कुरा गरेर धेरै मानिसलाई मद्दत, सहयोग गर्न सकिन्छ। चाँडो रोग पहिचान गर्न सहज तुल्याउँछ। सन् २०१८ मा प्रत्येक घडी सेकेन्ड यो विषयवस्तुले डिमेन्सियाको विश्वव्यापी प्रभावलाई महत्व दिन्छ। यस तथ्यमा ध्यानाकर्षण गराउँछ कि विश्वव्यापी रूपमा, प्रत्येक तीन सेकेन्डमा डिमेन्सियाको नयाँ रोगी व्यक्ति देखा पर्छन्। २०१७ र २०१६ मा मलाई सम्झनुहोस् भन्ने नारा तय गरियो। यसले विश्वभरका मानिसलाई डिमेन्सियाका लक्षणहरू पहिचान गर्न र सम्झन आग्रह गरेको छ। चाँडो रोग पहिचानले सही उपचार, सल्लाह र समर्थन प्राप्त गर्ने सम्भावनालाई अनुकूल गर्न सक्छ। यसरी सम्बन्धित रोगीपीडित र प्रभावितलाई सचेत हुन र हेरचाह व्यवस्थापनमा मद्दत पुयाउँछ। श्रेष्ठ राष्ट्रिय ज्येष्ठ नागरिक महासंघका अध्यक्ष हुन्।"
"खैर, यो एउटा राष्ट्रिय खेल !","प्यरि संविधान २०७२, तिम्रो दसौं जन्मदिन पनि मनाइसक्यौं। नौ वर्ष पहिले तपाईंलाई कुटपिट गर्ने मानिसहरूले यतिबेला भने सिन्डिग फाल्ने निर्णय गरेका छन्। एक्स्ट्रागान्जाका लागि तयार हुनुहोस् ! उनीहरूले राजनीतिक भाषणहरूले भरिएका भव्य कार्यक्रमहरू पाएका छन्। जुन अनिवार्य रूपमा मौखिक आतिशबाजी हो र ती आज हरेक जिल्ला मुख्यालयमा भइरहेका छन्। तिनीहरूले तपाईंको प्रशंसा गाउँदैछन् र म शर्त गर्छु कि तपाईं केवल गर्वले फुल्दै हुनुहुन्छ, हैन ? तर, आफ्नो संवैधानिक घोडा समात्नुहोस्। यी मानिसले कुनै पनि कुराका लागि पार्टी फ्याँक्नेछन् तपाईंको जेठो भाइ, २०४७ सालको संविधान, जसलाई उनीहरूले राजनीतिक फ्लिपफ्लप भन्नभन्दा छिटो विश्वको उत्कृष्ट संविधान भनेर स्वागत गरे। ओह, म यो हिजो जस्तै सम्झन्छु वा बरु, यो आज जस्तै, किनभने तिनीहरूले हरेक वर्ष यो गर्थे। २०४७ सालको संविधान निर्माताहरूले यसलाई संविधानको राजाको ताज लगाउनुअघि एक सेकेन्ड पनि खेर फालेनन्। हेर्नुहोस् यो कसरी भयो कि डेढ दसकपछि सिधा धुलोको डस्टबिनमा ! त्यसैले, मेरो प्यारो २०७२ संविधान, कृपया यो दिमागमा राख्नुहोस्, जब तपाईं आफ्नो जन्मदिनको चमकमा बास गर्नुहुन्छ तब यो राजनीतिक प्रचारको राम्रो कला र प्रशंसाको चञ्चल र क्षणिक प्रकृतिको पाठ हो। थाहा छ प्रिय २०७२ को संविधान ! तपाईं परिवारमा एकदमै अनौठो बखत हुनुहुन्छ, हैन ? मेरो मतलब, तपाईं आफ्ना सबै पूर्ववर्तीभन्दा मौलिक रूपमा फरक हुनुहुन्छ। तर, यहाँ वास्तविक बनौं, फरक हुनुको मतलब स्वतः तपाईं संवैधानिक फसलको क्रीम हुनुहुन्छ भन्ने होइन। तपाईं पुराना भतिजीहरूभन्दा बढी विशेष हुनुहुन्छ भनेर प्रमाणित गर्न र भर्न केही ठूला जुत्ताहरू छन्। दृश्यमा तपाईंको आगमन कुनै सानो उपलब्धि थिएन, हामीले स्वीकार गर्नुपर्छ। केही दर्जन जनताको रगत, पसिना र आँसुमा तिम्रा ठूला दाजुभाइ जन्मिएका बेला १७ हजार वा सायद त्योभन्दा धेरै मानिसले आफ्नो ज्यान दिएर, करोडौं रुपैयाँको राष्ट्रिय सम्पत्ति दिएर तिमी यो संसारमा आउनु भयो। तोडफोड गरियो ! केही मानिसले शाही दरबार नरसंहार केही वर्षपछि तपाईंको भव्य प्रवेशका लागि मार्गप्रशस्त गर्ने भव्य योजनाको भाग थियो भनेर पनि कानाफुसी गर्छन्। अब, म निश्चित रूपमा भन्न सक्दिनँ। तर, यो रसदार षडयन्त्र सिद्धान्तमा सत्यको संकेत हुनसक्छ जस्तो लाग्छ। आखिर, शाही दरबार हत्याकाण्डबिना तपाईंको जन्म सम्भव थिएन भन्ने विश्वास धेरैले गरेको देखिन्छ। त्यसोभए, यो मनमा राख्नुहोस्, प्रिय संविधान ! तपाईं आफ्नो विशेष स्थितिमा बास गर्दै हुनुहुन्छ ! प्रिय संविधान, तपाईंले पक्कै पनि प्रवेशद्वार बनाउनुभयो, हैन ? यो हरेक दिन एक जन्मको साक्षी छैन, जसमा हजारौं जीवन समावेश छन्, एक होइन तर दुइटा संविधानसभा (उनीहरूले पहिलोपटक आफ्नो दिमाग बनाउन सकेनन्, हो ?), आठ वर्षको मेहनत र अरबौं रुपैयाँ। तपाईंका सृष्टिकर्ताहरू, तिनीहरूको हृदयलाई आशीर्वाद दिनुहोस्। तपाईंको आगमनले सुनौलो युगको बिहानीको औंल्यायो, सबैलाई हेर्न उज्ज्वल र उज्ज्वल भविष्यको चित्र चित्रण गरेकोमा विश्वस्त थिए। लगभग सबैले यो परी कथामा किनेका थिए र तपाईंको जन्मको गन्दा, रगतले भिजेको पृष्ठभूमि बिर्सनका लागि सबैभन्दा डरलाग्दो प्रयास गरे। तर, यहाँ किकर छ, ९ वर्षमा र त्यो सुनौलो सपना ? हो, यो लुकाउन र खोजी खेलिरहेको छ किनभने हामी निश्चित रूपमा यसलाई फेला पार्न सक्दैनौं ! वास्तवमा, चीजहरू खराबबाट खराब हुँदै गएको देखिन्छ। भ्रष्टाचार ? ओहो, यो उपेक्षित बगैंचामा झार झैं फलिरहेको छ। घोटाला र घोटालाहरू ? हामीसँग स्टेरोइडहरूमा साबुन ओपेराभन्दा बढी छ। अनि तस्करी ? खैर, यो राष्ट्रिय खेल बन्यो भनौं ! तर त्यो सबै होइन। मानिसहरू यस संवैधानिक रोलरकोस्टरबाट बच्न यति हताश छन् कि तिनीहरू देश छोडेर हरियाली चरनहरू खोज्दै विदेश भागिरहेका छन्। र के अनुमान ? तपाईंका रचनाकारहरूले नेपालीहरूलाई नक्कली शरणार्थी बनाएर विदेश पठाउने कार्यमा जुटेका छन्। त्यसैले, प्रिय संविधान ! तपाईंले आफ्नो अस्तित्वको ९ वर्ष मनाउनु भयो। आशा छ कि तपाईंले सिर्जना गर्नुभएको विरासतमा तपाईं गर्व गर्नुहुन्छ। यो सिटकम जस्तो छ, तर कोही हाँसेको छैन ! खैर, प्रिय संविधान ! तपाईंको भव्य डेब्यू पछिको ९ वर्षको बारेमा हार्दिक हाँसौं। पसलमा अचम्मको देखिने तर गरिब नेपालीका लागि कहिल्यै अन्त्य नहुने आर्थिक सिंकोल बनेको त्यो असाधारण खरिदजस्तै तपाईंको फेन्सी हतियार संघीयता हो जस्तो लाग्छ। मतलब, वास्तवमा यो यति नराम्रो भएको छ कि सरकारले आफ्ना कर्मचारीहरूको तलब र भत्ता तिर्न पनि पर्याप्त राजस्व उठाउन सक्दैन, तपाईंले तोकेका सयौं सांसद र दर्जनौं मन्त्रीहरू। अब, तिम्रो आत्मा, गणतन्त्र, सम्मान विभागमा धेरै नाक लिइरहेको छ। धेरै मानिस, यस्तो देखिन्छ, केवल एक वास्तविक राजा भएको राम्रा पुराना दिनहरू गुमाउन थालेका छन्। मतलब, कसलाई सयौं नक्कली, क्षुद्र राजाहरू (वर्तमान समयका संघीय, प्रान्तीय र स्थानीय शासकहरूलाई सन्दर्भ गर्दै, तपाईंले व्यवस्था गरे अनुसार) जब तपाईंसँग कम्तिमा चीजहरू रोचक राख्न वास्तविक राजा हुनसक्छ ? यो एक अराजक सर्कसबाट कहिल्यै अन्त्य नहुने जादुई शोमा जानु जस्तै हो, जहाँ हराउने कार्य तपाईंका लागि जनताको सम्मान हो। यसरी सोच्नेहरूको संख्या डरलाग्दो रूपमा बढ्दै गएको छ। त्यसोभए, प्रिय संविधान, के हामी तपाईंको ती हात र आत्मालाई जुगल गरिरहने आशा गर्न सक्छौं, किनकि यो एकदमै हास्यास्पद प्रदर्शन हो जुन हामीले यहाँ गइरहेका छौं। अन्तमा, देशले तपाईंको दसौं जन्मदिन मनायो। यो संविधानको नियतिलाई प्रतिबिम्बित गर्दै इतिहास आफैं दोहोरिने सम्भावनालाई विचार गर्न गाह्रो छ। ठूला आशाका साथ निर्माण गरिएको भएता पनि तपाईंको अहिलेसम्मको यात्रा चुनौती र विवादले भरिएको छ। विगतका प्रतिध्वनिहरूले हामीलाई स्मरण गराउँछ कि अटल देखिने संस्थाहरू पनि कमजोर हुन सक्छन्। र, २०४७ सालको संविधानको अन्ततः मृत्युको पाठले अगाडिको बाटो अनिश्चित हुनसक्छ भनेर कडा अनुस्मारकको रूपमा काम गर्छ। आशा छ, तपाईंले परिस्थितिको गम्भीरता बुझ्नुभएको छ !"
कोल्हबीमा मृत भेटियो जंगली हात्ती,सिमरा : बाराको कोल्हबीमा आइतबार बिहान एउटा जंगली हात्ती मृत भेटिएको छ । कोल्हबी नगरपालिका २ स्थित भलुआईखोरमा हात्ती मृत भेटिएको हो । बस्ती नजिकैको जंगलमा हात्ती मृत अवस्थामा देखेपछि स्थानीयले प्रहरीलाई खबर गरेका थिए । नेपाल प्रहरी र सशस्त्र प्रहरीले हात्ती भेटिएको स्थानलाई सुरक्षा दिइरहेको छ । हात्तीको मृत्यु भएको कारण खुल्न सकेको छैन । पर्सा राष्ट्रिय निकुञ्जबाट प्राविधिकसहितको टोली घटनास्थलतर्फ जाँदैछन् ।
विकास होस् त यसरी !,"विकास शब्द एउटा भए पनि यससँग जोडिने विषय र क्षेत्र अनेक छन् । क्रसकटिङ इस्युहरू विकासले बोक्ने भएकाले यसलाई महासागरको संज्ञा दिन सकिन्छ । महासागर भएरै सायद विकासले ल्याउने समृद्धिसँगै कैयन् विकृति र विसंगति पनि यससँग जोडिएर आइरहन्छन् । असारे विकास एउटा उदाहरण हो । भन्नैपर्दा, विकास समृद्ध देशको मानक हो तर यहाँ विकास मनमौजी ढंगले हुन्छ । यतिमात्र होइन, आफूअनुकूलका योजना बनाइन्छ र लागू गरिन्छ, चाहे त्यो देश वा नागरिकको आवश्यकता होस् वा नहोस् । कमिसनको चक्करमा बनाइने पुल केही बनाइन सक्दै भत्किने देश हो हाम्रो । अनि सडक, जो बनिसक्छ तर फरफारक भइसकेकै हुँदैन, अलकत्र उप्किन थाल्छ । यस्ता अनेक उदाहरण भेटिन्छन्, खोज्नुमात्र पर्छ । अपवाद हरेक कुरामा हुन्छ । नेपालको विकासको सन्दर्भमा केही अपवाद नभएका होइनन् । यसमा हालै थपिएको छ, प्रमाणका आधारमा विकास । नेपालको दुरदराज मानिएको अविकसित क्षेत्र हो, कर्णाली । यस्तो असल अभ्यास यस ठाउँबाट हुनु अनौठो नै मान्नुपर्ने हुन्छ । यस अर्थमा कि कर्णालीले नेपालका बाँकी छवटै प्रदेशलाई पाठ सिकाएको छ विकासको मामिलामा । खासमा यो देशको संघीय राजधानी काठमाडौंबाट सुरु भएको भए अचम्म मान्नुपर्थेन कि ? यो किन पनि भने संघीय सरकारले नै बनाउने बजेटमा धेरैपटक नागरिकले भेटेका छन्, नागरिकको आवश्यकता एकातिर, बजेट अर्कैतिर । केन्द्रमात्र होइन, सातवटा प्रदेश र ७५३ स्थानीय सरकारले छर्ने बजेटको यथार्थ धेरै हदसम्म चर्तिकला झैं हुन्छ । कनिका जस्तो बजेट छर्ने परम्परागत प्रयासले त आजसम्म गणतन्त्रका नागरिकले समेत विकासको खास स्वाद चाख्न पाएका छैनन् । बेथिति, विसंगति, भ्रष्टाचार, घोटाला, कुशासन, लापरबाही रोक्न नसकेसम्म विकासको खास स्वाद चाख्न पाउने सम्भावना नेपालमा छैन । ढिलै भए पनि वा बल्ल बुद्धि पलाए पनि, कम्तिमा कर्णाली प्रदेशमा पर्ने एउटा स्थानीय सरकार लेकबेंसी नगरपालिकाले विकासमा हुने विकृति र विसंगति रोक्न तथ्यांकमा आधारित विकासको अवधारणा ल्याएको छ । आर्थिक वर्ष २०७९८० देखि यस्तो अभ्यास हुनु आफैंमा प्रशंसनीय त छँदैछ, अन्य सयौं सरकारलाई सबक पनि हो । यो यसकारण कि मन्त्रीले समेत खल्तीका योजना ल्याएर विकासको ढोल पिट्छन् भनेपछि एक, नियम मिच्न हुन्न भन्ने पाठ भयो यो । एकीकृत तथ्यांक व्यवस्थापन प्रणालीबाट लेकबेंसीले गरेको यो उदाहरणले हरेक जनप्रतिनिधिलाई स्वच्छ र पारदर्शी ढंगले विकास गर्नुपर्ने अवस्था सिर्जना भएको छ । यो एक होइन, नेपालका बाँकी ७६० सरकारले सिकून् ।"
किन देखिँदैन जितिया पात्रोमा ?,"मधेसी तथा थारु समुदायले मनाउने जितिया ब्रतको वर्णन विभिन्न हिन्दू धर्मग्रन्थ र पुराणहरूमा पाइन्छ। महाभारतमा द्रौपदीलाई धौम्य ऋषिले जितिया ब्रतको महत्व र यसको पालना गर्ने विधिहरू सिकाएका छन्। भविष्य पुराणमा शालिवाहन राजाको पुत्र जितमहान रहेको र उनीमाथि महादेवको असीम कृपा रहेको बताएको छ। त्यसैगरी ब्रह्मवैवर्त पुराणमा पनि जितियाको महत्व उल्लेख गरिएको छ। यो विशेषगरी माताहरूले आफ्ना सन्तानको कल्याण र सुरक्षा सुनिश्चित गर्नका लागि कठोर उपवास गरी पालन गर्ने धार्मिक अनुष्ठान हो। हरेक वर्ष आश्विन कृष्ण सप्तमी तिथिका दिन (यस वर्ष असोज ७ गते सोमबार) ब्रतालुले नजिकैको पोखरीमा स्नान गरी घिरौंलाको पातमा पिना र तेल राखेर जितमहान देउतालाई अर्पण गर्छन्। यसका साथै पर्वको संकल्प पनि गर्छन्। यसै सप्तमी तिथिको उत्तरार्धमा (राति, करिब ३ बजेतिर) ब्रतालु महिलाले ओठघन (ब्रत सुरु गर्नुपूर्व खाने दर) खाने गर्छन्। अष्टमी तिथिको आरम्भसँगै (मंगलबार बिहान देखि) उपवास सुरु हुन्छ। उपवासको अवधिमा थुक पनि निल्न नहुने मान्यता छ। नवमी तिथिको आगमन भएपछि (बुधबार साँझ ५ बजेपछि) पूजापाठ गरेर पारन गरेर अर्थात् ३७ घण्टापछि मात्र जितिया पर्वको समापन हुन्छ। हरेक भित्तेपात्रो, पञ्चांगमा सप्तमी, अष्टमी, नवमी उल्लेख हुन्छ। तिथि सुरु तथा अन्त्य पनि उल्लेख हुन्छ, तर जितिया उल्लेख गर्न सकिएको छैन। नेपालमा जितिया मधेसी समुदायअन्तर्गतका यादव, तेली, कोइरी, ब्राह्मण, चमार, मुसहर, झागडलगायत ४६ वटाभन्दा बढी जातहरूका साथै थारु, राजवंशी, खवासहरूले पनि मनाउँदै आएका छन्। २०७८ को जनगणनाअनुसार जितिया मनाउनेहरूको जनसंख्या कुल जनसंख्याको करिब २६ दशमलव ६५ प्रतिशत अर्थात् ७७ लाख ७० हजारभन्दा बढिरहेका छन्। यतिका धेरै जनसंख्याले मनाउने जितियालाई नेपालका राष्ट्रिय चाडहरूमा उल्लेख गरिँदैन। पात्रो छ, तिथि मिति हुन्छ तर जितिया खोज्न मिथिला पात्रो हेर्नुपर्ने बाध्यता कहिलेसम्म रहन्छ ? (डा साह तेली कल्याण समाज नेपाल, मोरङका अध्यक्ष हुन्।)"
भ्रामक सूचनाबाट महिला झन् बढी प्रताडित : परराष्ट्रमन्त्री राणा,"काठमाडौं : परराष्ट्रमन्त्री डा आरजु राणा देउवाले भ्रामक सूचना (डिसइन्फर्मेसन्) बाट महिला झन् बढी प्रताडित भएका बताएकी छन्। क्यानाडाको टोरन्टोमा आयोजित विश्वका महिला विदेशमन्त्रीहरुको बैठकको शनिबार समापनका क्रममा उनले भनिन्, 'विश्वमा अहिले गलत सूचना अर्थात भ्रामक सूचनाको बाढी नै आएको देखिन्छ । तथ्य र तथ्याङ्कमै नपुगी गरिने यस्ता सूचनाको सम्प्रेषणले समाजलाई गलत दिशातर्फ उन्मुख पनि गराएको छ । यस्तो सूचनाका कारण पुरुषभन्दा अझ बढी महिला शिकार हुने गरेका पाइएको छ ।' महिला नेतृत्व र भ्रामक सूचना विषयक सत्रलाई सम्बोधन गर्दै उनले आफू पनि नेपालमा यस्तै गलत सूचनाहरुको सिकार भएको अनुभव राखिन्। यस्ता सूचनाहरुले आफ्नो व्यक्तिगत तथा राजनीतिक अर्थात संस्थागत क्षति गर्न खोजिएको प्रसङ्ग उनले राखे। विश्वका १६ देशका महिला विदेशमन्त्री सहभागी सो बैठकमा उनले भनिन्, 'मसँग यस्ता धेरै उदाहरण छन् कि मलाई भ्रमपूर्ण सूचनासँग जोडेर, काल्पनिक घटना तथा प्रकरणहरु खडा गरेर म आफूँ कहीँकतै संलग्न नै नभएका विषयमा जबर्जस्ती तानेर दोषी देखाउने अनेक प्रयास भएका थिए । जुन कुराको कुनै प्रमाण नभएकाले कानुनबाट कहिल्यै पनि प्रमाणित हुन सक्दैन । अध्ययनबाट मैले थाहा पाएको छु कि नेतृत्वमा रहेका र जान चाहने महिलाका विरुद्धमा अन्यत्र पनि यस्तै हुने गरेको छ ।' प्रविधिले दिएको विकासलाई यसरी सूचनाको दुरुपयोगमा प्रयोग गर्न नहुने उनको सुझाव थियो । सूचना तथा सञ्चार प्रविधिका क्षेत्रमा अहिले तीव्र गतिमा विकास भइरहेको र यससँगै अनेक चुनौती पनि थपिएका उनको तर्क थियो । भर्चुअल दुनियाँमा विशेष गरी सामाजिक सञ्जालमा धेरैजसो महिलाविरुद्धमा यस्ता सूचनाहरु दिने गरिएको पनि उनले बताइन्। यसबाट महिलका विरुद्धमा अनेक प्रकारका दुर्व्यवहार हुने, विभिन्न प्रकारका हिंसा र उत्पीडन हुने पनि देखिएकाले यस्ता भ्रमपूर्ण सूचनाहरुबाट पुरुषभन्दा महिला बढी प्रताडित भएका पनि उनले बताइन्। विभिन्न अध्ययनहरूले महिला राजनीतिज्ञ एवं नेतृत्वमा जान चाहनेहरुका विरुद्धमा यस्ता सूचनाहरु लक्षित हुने गरेका देखिएको पनि उनको भनाइ थियो । अल्पसङ्ख्यक समूहका महिला राजनीतिकर्मी, नेतृत्वमा जान चाहने महिला, नारीवादी मुद्दाहरूको वकालतमा क्रियाशील महिला यस्तो प्रवृत्तिको अझ बढी शिकार हुने गरेका उनको भनाइ थियो । यी समस्याको समयमै सम्बोधन गर्न नसकिए यसले महिला विरुद्धको हिंसा झन् बढाउने र महिला सशक्तीकरणमा हाल प्राप्त उपलब्धिलाई पनि खोस्नसक्ने खतरा रहेको उनले बताइन्। डिजिटल दुनियाँको कुनै सिमाना नहुने भएकाले यो समस्याको समाधानका लागि विश्वव्यापी सहकार्य आवश्यक रहेको र यसका लागि डिजिटल र सामाजिक सञ्जाल सञ्चालन गर्ने कम्पनीहरू समेतको सहकार्यमा बहुपक्षीय दृष्टिकोण अपनाउनु जरुरी रहेको मन्त्री डा राणाले बताइन्। अर्को कुरा भ्रामक सूचनाले प्रायःः द्वन्द्व र हिंसा बढाउने, भेदभावको अवस्थालाई प्रश्रय दिने र मानवअधिकारहरूको उल्लङ्घन गर्ने भएकाले यसलाई रोकेर सही सूचनाको प्रवाहका लागि विश्वव्यापी सञ्जाल निर्माण गरेर कार्ययोजनाका साथ अघि बढ्नुपर्नेमा पनि मन्त्री डा राणाले जोड दिइन्।"
"जननायक कोइरालाको संकल्प, सुन्दर बीपी राजमार्ग","सिन्धुली : घुम्ती र नागवेली आकारको सुन्दर र सफा बनेपासिन्धुलीबर्दीवास (बीपी राजमार्ग) राजधानी काठमाडौंं र पूर्वी नेपाललाई छोटो दूरीमा जोड्ने वैकल्पिक राजमार्ग हो। नेपालका प्रथम जननिर्वाचित प्रधानमन्त्री तथा नेपाली कांग्रेसका संस्थापक विशेश्वरप्रसाद कोइराला (बीपी कोइराला)का नाममा निर्माण गरिएको यस राजमार्गले धनुषा, महोत्तरी, सिन्धुली, रामेछाप र काभ्रे जिल्लाका पहाडी क्षेत्रको विकासको ढोका खुला भएको हो। यसले आर्थिक तथा सामाजिक गतिशीलतालाई बढाउनुका साथै पूर्वी नेपाल र मध्य तराईलाई छोटो दूरीमा जोड्न सक्दा समयको समेत बचत भएको छ। बीपीले यस राजमार्गलाई तराई र राजधानी जोड्ने वैकल्पिक मार्गका रूपमा विक्रम सम्वत् २०१५ सालमै परिकल्पना गरेका थिए। २०१७ सालको राजनीतिक परिवर्तनपछि ओझेलमा परेको राजमार्गलाई २०४६ सालको राजनीतिक परिवर्तनपछि निर्वाचिनत सरकारको पहलमा २०५२ सालबाट चार खण्डमा विभाजन गरेर निर्माण थालिएको थियो। राजमार्गको पहिलो खण्ड महोत्तरीको बर्दिबाससिन्धुलीमाढी ३७ किलोमिटर रहेको छ। राजमार्गको दोस्रो खण्ड सिन्धुलीमाढीखुर्कोट ३९ किलोमिटर रहेको छ भने खुर्कोटनेपालथोक तेस्रो खण्डअन्तर्गत ३७ किलोमिटर रहेको छ। यस्तै नेपालथोकधुलिखेल चौथोखण्ड हो। करिब २० वर्ष लगाएर निर्माण सम्पन्न गरिएको राजमार्ग मित्रराष्ट्र जापान सरकारको २६ अर्ब जापानी येन अर्थात् झन्डै २५ अर्ब अनुदान सहयोगमा निर्माण गरिएको बीपी राजमार्ग र जननायक बीपी कोइरालाबीचको सम्बन्ध उत्तिकै छ। नेपालका प्रथम जननिर्वाचित प्रधानमन्त्री तथा नेपाली कांग्रेसका संस्थापक विशेश्वरप्रसाद कोइराला (बीपी कोइराला) को पुर्ख्यौली थलो सिन्धुलीको सुनकोशी गाउँपालिका १ धरिनडाँडा दुम्जा हो। जहाँ बीपी राजमार्ग सँगसँगै निर्माण भएको छ। उक्त स्थानमा नजिकै १ सय ७८ रोपनी क्षेत्रफलमा ५० करोड रुपैयाँको लागतमा बीपी स्मृति पार्क निर्माण गरेर उक्त क्षेत्रलाई पोलिटिक्स टुरिजम क्षेत्रका रूपमा समेत विकास गर्न थालिएको छ। जुन ठाउँमा बीपी कोइरालाको पिता कृष्णप्रसाद कोइरालाको जन्मघर तथा युवा उमेर बिताएको थिए। २०५२ सालको सुरुमा नेपाली कांग्रेसका संस्थापक तथा जननायक बीपी कोइरालाको नामाबाट बीपी सडक नाम राखेर निर्माण थालिएको कुल १ सय ६० किलोमिटर सडकलाई २०५४ साउन २८ गते राजपत्रमा सूचना निकालेर बीपी राजमार्ग नामकरण गरिएको थियो। यस राजमार्ग निर्माणको जिम्मा जापानी हाज्माआन्दो जेभीले लिएको थियो। यस आयोजनाको परामर्शदाताका रूपमा निप्पोनकै कम्पनी लिमिटेड रहेको थियो। जापानले सन् १९९६ मा निर्माण सुरु गरेर २०१५ मार्चमा सम्पन्न गरी नेपाललाई हस्तान्तरण गरेको थियो। बीपी कोइरालाको नामबाट निर्माण थालिएको राजमार्ग तत्कालीन नेपाली कांग्रेसका सभापति तथा प्रधानमन्त्री सुशील कोइरालाले २०७२ साल असार १८ गते शुक्रबार काभ्रेको धुलिखेलमा आयोजित एक भव्य कार्यक्रमका बीच उद्घाटन गरेका थिए। यस साजमार्ग निर्माणका क्रममा जापनले यहाँको भौगोलिक विकटतालाई मध्यनजर गर्दै नेपालमै पहिलोपटक सटक्रिट र जियोटेक प्रविधि अपनाइएको छ। पहिरोलाई नियन्त्रण गर्न सटक्रिट (सिमेन्ट छ्याप्ने कार्य) र पहिरो तथा थलथल भएको जमिनमा सडक निर्माण गर्न जियोटेक प्रविधिको प्रयोग गरिएको छ। बीपी राजमार्ग निर्माणले सिन्धुलीको भित्रिमधेस, महाभारत, सुनकोशीगढ तिर तथा रामेछाप र काभ्रेका नागरिकहरूलाई राजधानी काठमाडौं आवतजावत गर्न मात्र हैन अहिले पूर्वी नेपालको काँकडभिट्टादेखि झापा, मोरङ, धरान, धनकुटा तथा मध्यतरार्ईदेखि ओखलढुंगा, खोटाङ, सोलुखुम्बु, उदयपुर, हुँदै रामेछाप मन्थलीदेखि राजधानीसम्मका लागि दैनिक यातायात सञ्चालन भएका छन्। राजमार्ग निर्माणसँगै स्थानीय कृषि उपजलाई बजारीकरण गर्नसमेत सहजता पुगेको छ। भने राजमार्ग आसपासमा होटल तथा रेष्टुरेन्टहरू निर्माण भएका छन्। बीपी राजमार्गका कारण आन्तरिक तथा बाह्य पर्यटकहरू आउने क्रमसमेत बढेको छ। प्रकृतिक सुन्दरता र मनोरम दृश्यहरूको अवलोकन गर्दै यात्रा गर्न सकिने राजमार्गकै कारण सिन्धुलीको मूलकोटमा करोडौंको लागतमा ठूला रिसोर्टहरूको समेत विकास भएको छ। नागबेली आकारमा निर्माण भएको राजमार्गले दैनिक यात्रा गर्नेहरूका लागि थप अकर्षित गर्ने गरेको छ। यस राजमार्गबाट यात्रा गर्नेहरूले पहाड तथा तरार्ईसम्मका सुन्दर दृश्यहरू अवलोकन गर्न सक्ने भन्। यस राजमार्ग सँगै मध्येपहाडी लोकमार्ग र मदन भण्डारी राजमार्गसमेत मिसिएका छन्। जसका कारण छिमेकी मुलुकहरू भारत र चीनसम्मको व्यापारिक मार्गका रूपमा समेत लिने गरिएको छ। यस राजमार्गमा अहिले दैनिक १० हजार बढी साना ठूला सवारीसाधनहरू सञ्चालन हुने गरेको प्रहरीको भनाइ छ। बीपी राजमार्गमा पहिरोको चुनौती बीपी राजमार्ग पहिरोको उच्च जोखिममा परेको छ। भूकम्पपछि चिराचिरा परेको बीपी राजमार्गसँग जोडेर निर्माण गरिएका सहायक सडकमा पहिरो बग्न थालेपछि राजमार्ग पहिरोको जोखिममा परेको हो। बीपी राजमार्गको बर्दीबासदेखि धुलिखेलसम्म झन्डै ३३ वटा स्थानमा पहिरोको उच्च जोखिम सिर्जना भएको विज्ञहरूको भनाइ छ। मापदण्डविपरीत स्थानीय निकायमा निर्माण गरिएको ग्रामीण सडकको कारण सबभन्दा धेरै बीपी राजमार्ग जोखिममा परेको छ। वर्षात् सुरु भएसँगै ठाउँठाउँमा खसेको पहिरो र बाढीले बीपी राजमार्गलाइनै क्षति गर्न थालेको हो। राजमार्गको ढुङ्ग्रेभन्ञ्याङ, पीपलभन्ञ्या, सोलाभन्ञ्याङ लगायतका ठाउँमा राजमार्गनै धस्सिएर बग्ने अवस्था आएको छ। भूकम्पपछि धस्सिएर चिरा परेको खुर्कोटमाथिका घुम्तीहरू पनि बग्ने खतरामा छन्। त्यसबाहेक अधिकांश सहायक सडक जोडिएका स्थानहरूमा पहिरो बग्न थालेपछि राजमार्ग नै बग्ने खतरा आएको सडक डिभिजन कार्यालय खुर्कोटले जनाएको छ। नेपालथोकदेखि धुलिखेलसम्मको अधिकांश भागहरूमा बीपी राजगर्माभन्दा माथि कच्चीसडक निर्माण गरेपछि माथिबाट पहिरो बग्दा बीपी राजमार्गलाई क्षति गर्न थालेको छ। यस्तो स्थानको पहिरो बीपी राजमार्गका लागि थप चुनौती देखिएका छन्। यसअघि २०७२ को भूकम्पपछि खुर्कोटनेपालथोक खण्डअन्तर्गत शीतलपाटीमा ३० मिटर बढी राजमार्गको पिचनै खसेर सुनकोशी नदीमा पुग्दा झन्डै ६ महिना सडक अबरुद्ध भएको थियो। पछिल्लो समय राजमार्गमा यसरी पहिरो बग्न थालेपछि दैनिक जसो बीपी राजमार्गमा घण्टौं जाम हुन थालेको यातायात व्यवसायीहरूको गुनासो छ। अलिकति पानी पर्ना साथ राजमार्ग माथिबाट पहिरो र बाढी आउने गरेको स्थानीयको भनाइ छ। वर्षाको समयमा अनियन्त्रित रूपमा निर्माण भएको ग्रामीण सडकको कारण ठाउँठाउँमा सडक अवरुद्ध हुने क्रम बढेको नेपालथोकका स्थानीय कौशल कोइरालाको गुनासो छ। काभ्रेको रोशी खोला, सिन्धुलीको सुनकोशी नदीको किनारै किनार सिन्धुली गढी हुँदै वर्दिवास जोडिएको बीपी राजमार्गअन्तर्गत काभ्रे र सिन्धुलीको दजनौं स्थानमा वर्षाको समयमा ढुंगा माटोसहितको खहरे आउँदा सवारी आवतजावत अवरुद्ध हुने गरेको छ। स्थानीय तहमा सरकार गठन भएसँगै सबैभन्दा बढी लगानी सडक निर्माणमा भएको कारण पनि पछिल्लो वर्षमा बिपी राजमार्गको माथिल्लो भागबाट कच्ची सडक निर्माण हुँदा पहिरो र लेदो आएर पुर्ने र सडक अवरुद्ध हुने गरेको सुनकोशी गाउँपालिकाकी अध्यक्ष दिपा दाहालको भनाइ छ। गाउँघरमा खनिएका सडकको कारण मुख्य राजमार्गलाई समेत असर गरेको भन्दै स्थानीयले चिन्ता समेत व्यक्त गर्न थालेका छन्। राजमार्ग अतिक्रमण सुन्दर राजमार्गका रूपमा चिनिएको बीपी राजमार्ग पछिल्लो चरणमा अतिक्रमणमा पर्न थालेको छ। सिन्धुली र काभ्रे जिल्लामा राजमार्ग अतिक्रमण गरी निर्माण गरिएका संरचनाहरू हटाउन नसक्दा यसको सुन्दरतामा कुरूप मात्र बनेको छैन यसले दुर्घटनाको जोखिमसमेत बढाएको छ। यस्ता अतिक्रमित संरचनाहरू हटाउन जिल्ला स्तरीय समन्वय समिति र यातायात व्यवस्थापन समितिको बैठकले निर्णय गरे पनि कार्यान्वयनमा आउन सकेको छैन। यसअघि बनेपासिन्धुलीबर्दीबास (बीपी) राजमार्ग मिचेर बनाइएका सबै संरचनाहरू हटाउने निर्णय भएको थियो। राजमार्ग (सडक) मा हुने अवरोध हटाउन गर्नुपर्ने सुरक्षा कारबाहीको कार्यविधि २०७५ बमोजिम जिल्लामा जोडिएका राजमार्गका सडक छेउमा अतिक्रमण गरी बनाइएका संरचनाहरू तथा सम्बन्धित निकायबाट स्वीकृति नलिई निर्माणाधीन वा निर्माण सम्पन्न भएका संरचनाहरू हटाउनुपर्ने हुन्छ। यस्ता संरचनाहरू हटाउन पटकपटक अनुरोध गर्दासमेत स्थानीयले अटेर गर्दै आएका छन्। सडक मिचेर बनाइएका संरचना र निर्माण सामग्रीले सडक दुर्घटना बढ्दै गएको सिन्धुलीका प्रहरी प्रमुख गोबिन्दराज काफ्लेको भनाइ छ। सार्वजनिक सडकको आवागमनमा बाधा पुयाउने गरी महोत्तरीको बर्दीबासदेखि काभ्रेको धुलिखेलसम्म बीपी राजमार्ग अतिक्रमण गरेर सयौं ठाउँमा सडक मिचेर भौतिक संरचना निर्माण गरिएको छ। बीपी राजमार्गको भयानक दुर्घटना बनेपासिन्धुलीबर्दीवास (बीपी) राजमार्गअन्तर्गत सिन्धुलीको सुनकोशी गाउँपालिका ५ रिठ्ठेभीरमा तीनवटा भयानक दुर्घटना भए। उक्त दुर्घटनाबारे जानकारी भएको जो कोही यस राजमार्गमा यात्रा गर्दा झस्कन्छन्। बीपी राजमार्ग निर्माणाधिनकै क्रममा रिठ्ठेभीरमा भयानक दुर्घटना भएको सात वर्षभित्रमा सोही स्थानबाट तीनवटा भयानक दुर्घटनामा भए। रिठ्ठेभीरमै २०६७ साल असोज २६ गतेकै दिन सिन्धुलीबाट काठमाडौंंंतर्फ यात्रु लिएर जाँदै गरेको बस दुर्घटना हुँदा ४१ जनाका घटना स्थलमै र २ जनाको उपचारको क्रममा मृत्यु भएको थियो। त्यसको केही दिनअघि सोही ठाउँमा अर्को बस दुर्घटना हुँदा १४ जनाको घटना स्थलमै मृत्यु भएको थियो। सोही स्थानमै पुनः दुर्घटना हुँदा थप तीन जनाको मृत्यु हुँदा एकै स्थानमा भएको दुर्घटनाबाट ज्यान गुमाउनेको संख्या ६० पुगेको सिन्धुली प्रहरीको तथ्यांकमा उल्लेख छ। एक सय ५० बढी घाइते भइसकेका छन्। उक्त स्थान सिन्धुली सदरमुकाममाढीबाट झन्डै ५८ किलोमिटरको दूरी पर्छ। बीपी राजमार्ग निर्माणधिन अवस्थामा रहेकै बेला भएका दुवै बस केही दिनको फरकमा मात्र दुर्घटना हुँदा ५७ जनाको ज्यान गएपछि तत्कालीन प्रमुख जिल्ला अधिकारी जितेन्द्र भण्डारीसहितको टोलीले उक्त स्थानमा देवी रिसाएको भन्दै पूजापाठ गरी मन्दिर स्थापना गरिएको थियो। त्यसको ठीक ७ वर्ष पुगेकै दिन सोही ठाउँबाट अर्को दुर्घटना भएपछि स्थानीयले भने पुनः देवी रिसाएका कारण दुर्घटना भएको हुन सक्ने प्रतिक्रिया दिएका थिए। रिठ्ठेभीरमा सुरक्षाको ऐना पूर्वीपहाडी जिल्ला र मध्ये तरार्ईको जिल्लाबाट राजधानी काठमाडौंंं भित्रने बाहिरिने सबैभन्दा छोटो दूरीको बनेपासिन्धुलीबर्दीवास (बीपी) राजमार्गमा दैनिक पाँच हजार बढी ठूलासाना सवारीसाधनहरू आवतजावत गर्छन्। नियमित रूपमा आवतजावत गर्ने सावरीसाधनमात्र हैन यस राजमार्गमा नेपालको पूर्वी जिल्लाबाट राजधानी र राजधानीबाट पूर्वी जिल्लासम्म घुम्न निस्कनेहरूको सवारीको पनि उत्तिकै चाप हुन्छ। बर्दीवासबाट सुनकोशी र रोसी नदीको तीरैतीर अनेकन घुम्तीमोड, उकालो र ओरालो छिचोल्दै काभ्रेको धुलीखेल बनेपासम्म १ सय ६० किलोमिटर लामो दूरीको यात्रा बीपी राजमार्गबाट गर्न सकिन्छ। चारखण्डमा विभाजन गरेर जापान सरकारले निर्माण सम्पन्न गरिदिएको बीपी राजमार्गको तेस्रो खण्ड खुर्कोटनेपालथोक (३७ किमी)को रिठ्ठेभीरमा पुग्ने पुराना तथा नयाँ चालक र यात्रुहरूका लागि भने एउटा नयाँ र आश्चर्य लाग्दो दृश्यले एकछिन् रोक्किन बाध्य पुयाउँछ। त्यो हो, सडकको भित्ता खोपेर बनाइएको एउटा सानो सेतीदेवीको मन्दिर र त्यसको वरिपरि भित्तैभरी झुन्डाइएका हजारौं ऐनाहरूले। जहाँ हजारौं ऐनैऐनाका विचमा सेतिदेवी माइको स्थापना गरिएको छ। जुन दैवी शक्तिमाथिको आस्था र सुरक्षित यात्रासँग मनोभावना जोडिएको छ र यहाँ दुर्घटनाको भय रोक्न सिन्धुलीको रिठ्ठेभीरमा हजारौं ऐन चढाउन थालिएको छ। सिन्धुलीको सुनकोशी गाउँपालिका ५ मूलकोटनजिकै रहेको रिठ्ठेभीरको तल अक्कर भीर र सुनकोशी नदी अवस्थित छ। यहाँ पुग्नेहरूलाई मन्दिर र ऐना किन राखियो भन्ने कौतुहलता पक्कै लाग्न सक्छ। रिठ्ठेभीरमा ऐनै ऐनाको विचमा सेतीदेवीको मन्दिर स्थापना गर्नुको कारण आश्चर्य र डरलाग्दो भएको स्थानीयहरू बताउँछन्। त्यही ठाउँ हो जहाँ २०६८ वैशाख २० गते एउटा यात्रुबस रिट्ठेभीरबाट सुनकोशीमा खस्दा १४ जनाको घटनास्थलमै ज्यान गएको थियो। त्यसको पाँच महिनापछि असोज २६ गते सोही ठाउँमा सिन्धुलीबाट काठमाडौंंं गइरहेको यात्रुबस सुनकोशीमा खस्दा ४२ जनाले घटनास्थलमै ज्यान गुमाए। त्यसको ठीक ६ वर्षपछि २०७४ असोज २६ गते सोही स्थानमा अर्को वस दुर्घटना हुँदा ६ जनाको घटना स्थलमै मृत्यु भएको थियो। २०७० भदौ ३१ गते रिट्ठेभीरमै भएको जिप दुर्घटनामा परी तीनजनाले ज्यान गुमाएका थिए। त्यसयता उक्त ठाउँमा मात्र भएका सवारी दुर्घटनामा एक दर्जन बढीको ज्यान गइसकेको छ। पहिलोपटक सडक दुर्घटना देखेर त्रसिद स्थानीय त्यस यता पटकपटक हुने दुर्घटनाबाट थप भयभित भएको सेतीदेवी मन्दिरका पूजारी नीरप्रसाद आचार्य सुनाउँछन्। २०६८ असोज २६ गते ४२ जनाको ज्यान जान गरी भएको वस दुर्घटना देखेका स्थानीय बालबालिका, तन्नेरी र वृद्धवृद्धासमेत त्रर्सने, कहालिने र बर्बराउने गर्न थालेपछि सिन्धुलीका तत्कालीन प्रमुख जिल्लाअधिकार जितेन्द्र भण्डारीको पहलमा मनमा पैदाभएको भय भगाउन सप्ताह पुराण लगाइएको पुजारी आचार्यको भनाइ छ। उनले भने, दुर्घटनामा मृतकका आफ्नतहरू सहित लगाइएको पुराणमा एक महिलाले काम्दै सुनकोशीको एउटा ढुङ्गा टिपेर देखाउँदै म सेतिदेवी हुँ मेरो बासस्थानमा सडक निर्माण गर्दा क्षति पुयाएपछि मैले मान्छेको भोग खान थालेको हुँ। मलाई सडकमै मन्दिर बनाएर बस्न दिएमात्रै राम्रो गर्ने नत्र थप ठूलो क्षति गर्ने बताएपछि जापान सरकारले नै सडकको भित्तो खोपेर मन्दिर बनाइ दिएपछि ऐना चढाउँने र पूजा गर्न थालिएको हो। बीपी राजमार्गका कारण तराई पहाड सम्बन्ध जोडियो : देउवा कांग्रेस सभापति शेरबहादुर देउवाले बीपीले ०१६ सालमा परिकल्पना गरेको बीपी राजमार्गले तराई र पहाडबीचको सम्बन्ध राम्रो बनाएको बताएका छन्। धुलिखेलस्थित बीपी राजमार्गको धुलिखेल अस्पताल चोकमा निर्माण गरिएको बीपीको प्रतिमाको शनिबार अनावरण गर्दै देउवाले यस्तो बताएका हुन्। बीपीको जन्म ठाउँ सिन्धुलीको दुम्जा हुँदै तराई छिचोल्ने काम यो राजमार्गले गरेको देउवाले बताए। यो राजमार्गको सेवाले जनताको आर्थिक स्तरदेखि सबै पक्षमा सकारात्मक प्रभाव देखिएको छ, देउवाले भने। कार्यक्रममा सभापति देउवाले शान्ति र प्रजतन्त्रको रक्षाका लागि एमालेसँग मिलेर सरकार बनाउनु परेको बताए। प्रजातन्त्रको रक्षाको निम्ती कांग्रेस सधैं अघि रहेको छ, देउवाले भने, कांग्रेस र एमाले मिलेर सरकार बनाउँदा देशभर सकारात्मक सन्देश गएको छ। अबको दिनमा कांगे्रस एक भएर लाग्छ। बीपी राजमार्गको प्रस्थानबिन्दु धुलिखेलमा नेपाली कांग्रेसका संस्थापक नेता तथा प्रथम जननिर्वाचित प्रधानमन्त्री बीपी कोइरालाको पूर्णकदको शालिकको अनावरण भएको छ। ढलौटबाट बनेको पूर्ण कदको प्रतिमाको लागत १५ लाख रुपैयाँ छ। कार्यक्रममा कांग्रेसका नेता एवं बीपी पुत्र शशांक कोइरालाले पार्टीमा युवाहरूलाई अघि बढाउनुपर्ने बताए। कार्यक्रममा केन्द्रीय सदस्यहरू मोहनबहादुर बस्नेत, शिवप्रसाद हुमागाईं, मधु आचार्य, गणेश लामा, उमेश श्रेष्ठ, जिल्ला सभापति तीर्थ लामालगायतले बीपीको योगदानबारे चर्चा गरेका थिए।"
एनपीएलमा खेलाडी दर्ता खुला,"काठमाडौं : नेपाल प्रिमियर लिग (एनपीएल) का लागि खेलाडीको दर्ता खुला गरिएको छ। नेपाल क्रिकेट संघ(क्यान) ले शनिबार विज्ञप्ति जारी गर्दै एनपीएलको अक्सनमा सहभागी हुन चाहने खेलाडीलाई नाम दर्ता गर्न आह्वान गरेको हो। एनपीएलको पहिलो संस्करणका लागि हुने अक्सनमा सहभागी हुन चाहने नेपाली खेलाडीका लागि खेलाडी दर्ता प्रक्रिया खुला गरिएको हो। खेलाडीलाई ए, बी र सी गरी तीन श्रेणीमा विभाजन गरिने भएकाले खेलाडीले कुनै पनि श्रेणीमा नाम दर्ता गराउन सक्ने क्यानले जनाएको छ। खेलाडी दर्ता शुल्क एक हजार रुपैयाँ तोकिएको छ। खेलाडीले असोज १२ गतेसम्म नाम दर्ता गरिसक्नु पर्नेछ। क्यानका अनुसार एनपीएलको अक्सन दसैं अघि नै हुनेछ। नेपाली खेलाडी अक्सनबाट छनोट गरेपछि विदेशी खेलाडी भने सहभागी टोलीले सिधै अनुबन्धन गर्न पाउने छन्। एनपीएलमा सहभागी आठ टोली र मार्की खेलाडी भने छनोट भइसकेका छन्। गोलाप्रथाबाट काठमाडौंमा करण केसी, पोखरामा कुशल भुर्तेल, विराटनगरमा सन्दीप लामिछाने, चितवनमा कुशल मल्ल, लुम्बिनीमा रोहित पौडेल, जनकपुरमा आसिफ शेख, कर्णालीमा सोमपाल कामी र सुदूरपश्चिममा दीपेन्द्रसिंह ऐरी मार्की खेलाडी बनेका छन्। क्यानले एनपीएलको पहिलो संस्करण आगामी मंसिर १५ देखि पुस ६ गतेसम्म काठमाडौंमा सञ्चालन गर्दैछ।"
प्रधानमन्त्री ओली र राष्ट्रसंघका महासचिव गुटेरसबीच भेटवार्ता,"काठमाडौं : प्रधानमन्त्री केपी शर्मा ओली र संयुक्त राष्ट्रसंघका महासचिव एन्टेनियो गुटेरसबीच भेटवार्ता भएको छ। स्थानीय समय अनुसार शनिबार साँझ राष्ट्रसंघको भवनमा ओली र गुटेरेसबीच भेटवार्ता भएको हो। अहिले प्रधानमन्त्री ओली नेपाली प्रतिनिधिमण्डलको नेतृत्व गर्दै संयुक्त राष्ट्रसंघको ७९ औं महासभामा सहभागी हुन संयुक्त राज्य अमेरिकाको न्युयोर्कमा छन्। ओली स्थानीय समयअनुसार शुक्रबार राति अमेरिका पुगेका हुन्। प्रधानमन्त्री ओलीलाई जोनएफ केनडी अन्तर्राष्ट्रिय विमानस्थलमा राष्ट्र सङ्घका लागि स्थायी नियोग प्रमुख लोकबहादुर थापा, अमेरिकाका लागि कार्यवाहक राजदूत कुमार खरेल, न्युयोर्कस्थित नेपाली काबा महावाणिज्यदूत चक्र सुवेदी तथा स्थायी नियोगका अधिकारीहरुले स्वागत गरेका थिए। प्रधानमन्त्री ओलीले असोज १० गते संयुक्त राष्ट्र सङ्घको महासभामा सम्बोधन गर्ने कार्यतालिका छ। प्रधानमन्त्री ओलीले नेपाली सङ्घसंस्थाले आयोजना गर्ने समारोहलाई आइतबार सम्बोधन गर्ने कार्यतालिका छ । यसैगरी महासभामा सहभागी मित्रराष्ट्रका प्रतिनिधि तथा विकास साझेदारसँग साइडलाइन वार्ता पनि हुनेछ। प्रधानमन्त्री ओली र भारतीय समकक्षी नरेन्द्र मोदीबीच असोज ६ गते आइतबार स्थानीय समयअनुसार साढे ५ बजे भेटवार्ता हुने परराष्ट्र मन्त्रालय स्रोतले जानकारी दिएको छ। गत भदौ २२ गते प्रधानमन्त्री ओलीले फराकिलो मनले संवाद गरेमा नेपालभारतबीचका समस्या सहजै समाधान गर्न सकिने बताएका थिए। उनले भारत लामो संस्कृति भएको छिमेकी मित्र भएको र नेपालले खुलारूपमा छिमेकीसँग कुरा गर्नुपर्ने बताएका थिए। भेटमा पनि उनीहरूबीच नेपाल र भारतबीचको द्विपक्षीय हितका विषयमा छलफल हुने बताइएको छ। प्रधानमन्त्री ओलीले सम्मलेनमा अतिकम विकसित देशहरुको अध्यक्षको हैसियतले सम्बोधनसमेत गर्नेछन्।"

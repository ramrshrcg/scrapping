शीर्षक,विवरण
कोभिड१९ विरुद्ध लड्न अमेरिकी सहयोग,"काठमाडौं : कोरोना भाइरस (कोभिड१९) को महामारीबाट नेपाली जनतालाई सुरक्षित राख्न अमेरिकी सरकारले थप १८ लाख डलर (२० करोड भन्दा बढी नेपाली रुपैयाँ) उपलब्ध गराउने भएको छ । कोभिड१९ सम्बन्धी तयारी तथा प्रतिकार्यलाई सशक्त बनाउन थप सहयोग उपलब्ध गराउन लागेको हो । यो रकम अमेरिकी अन्तर्राष्टिय विकास नियोग (युएसएआइडी) को संक्रामक सरुवा रोगविरुद्ध आपत्कालीन सञ्चित कोषको एक हिस्सा रहेको पनि बताएको छ । कुल रकममध्येको झन्डै ११ लाख डलर कोभिड१९ को रोकथामबारेमा समुदायलाई शिक्षित बनाउन र उक्त भाइरससम्बन्धी गलत जानकारीविरुद्ध लड्न युएसएआइडीका चालु स्वास्थ्य कार्यक्रमको विस्तार गर्न प्रयोग हुनेछ । बाँकी ७ लाख डलरले विश्व स्वास्थ्य सङ्गठन मार्फत कार्यान्वयन भएका हाल जारी तयारी तथा प्रतिकार्य क्रियाकलापलाई टेवा पुयाउने दूतावासले जारी गरेको विज्ञप्तीमा उल्लेख छ । यस आपत्कालीन कोष अमेरिकी जनताको उदार सहयोगका कारण सम्भव भएको हो । यो रकम २०७६ फागुन २३ गते अमेरिकी सरकारद्वारा स्वास्थ्य तथा जनसङ्ख्या मन्त्रालयलाई हस्तान्तरण गरिएका व्यक्तिगत सुरक्षा उपकरण (पीपीई) को अतिरिक्त हो । नेपालमा, स्वास्थ्यकर जीवनशैली र असल पोषणको प्रवद्र्धन गर्न युएसएआइडीका स्वास्थ्य कार्यक्रम स्वास्थ्य तथा जनसङ्ख्या मन्त्रालयसँगको साझेदारीमा र विद्यमान राट्रिय स्वास्थ्य प्रणाली तथा सेवामार्फत सञ्चालित रहेको पनि बताएको छ ।"
"रोकिएन नेपालभारत बस सेवा, सरकार निर्णयको वेवास्ता","भैरहवा : कोरोना भाइरसको रोकथामको लागि नेपाल भारत चल्ने यात्रुवाहक बस हाललाई स्थगित गर्ने सरकारले निर्णय गरेपनि कार्यान्वयन नहुँदा कोरोनाको जोखिमसँगै तस्करी समेत बढेको छ । सरकारले चैत ३ गते नेपाल र भारत बीचमा आवतजावत हुने लामोदूरीका यात्रुवाहक यातायातका सार्वजनिक सवारीसाधनको संचालन हाललाई स्थगित गर्ने निर्णय गरेको छ ।तर, सरकारी पक्षबाटै यो निर्णय कार्यान्वयन हुन सकेको छैन । नेपाल भारत चल्ने बसमा भारतको कोरोना संक्रमण प्रभावित सहरबाट धमाधम सर्वसाधरण आइरहेको छन् । यी बसहरु सिधै नेपाल भारत चल्ने भएकाले बसमा पटक पटक भन्सार छली गरी भित्राइएको विभिन्न साम्रगी बरामद हुँदै आएको छ । त्यस्तै, सशस्त्र प्रहरी बल नेपाल नम्बर ३८ गुल्म हेडक्वाटर (राजश्व तथा भन्सार सुरक्षा गस्ती) रुपन्देही डण्डाले बिहीबार भारतबाट भित्रिएको लु २ ख ३४८५ नम्बरको बसमा पनि भन्सार छली गरी भित्राइएको विभिन्न साम्रगी बरामद गरेको छ । उक्त बस दिल्लीबाट बुटवल आउँदै थियो । गुल्मका प्रमुख एवं डिएसपी मानबहादुर शाहीले बसमा फल्स बटम बनाएर कपडा, विद्युतीय साम्रगी, केमिकल र मदिरा लुकाएर ल्याएको अवस्थामा विशेष सुराकीको आधारमा बरामद गरिएको बताए । उनका अनुसार बरामद साम्रगी एक लाख ४१ हजार बढी मूल्य बराबर रहेको छ । तस्करीमा प्रयोग गरिएको बस र बसका चालक, सहचालकलाई नियन्त्रणमा लिएर आवश्यक कारबाहीका लागि भैरहवा भन्सार कार्यालयमा बुझाइएको डिएसपी शाहीले बताए । तस्करी नियन्त्रणमा लागेको गुल्मबाट खटिएको टोली नेपाल भारत चल्ने बसमा पटकपटक अवैध रुपमा लुकाएर भित्राइएको विभिन्न साम्रगी बरामद गर्दै आएको छ ।"
कोरोना संक्रमण प्रभाव : सुनसान बन्दै राजधानी (फोटो र भिडियो),"काठमाडौं : बुधबार उपप्रधानमन्त्री तथा रक्षामन्त्री ईश्वर पोखरेल संयोजक रहेको कोरोना संक्रमण, रोकथाम तथा नियन्त्रण उच्चस्तरीय समन्वय समितिले १५ बुँदे निर्णय गर्दै आंशिक लक डाउनको घोषणा गर्यो। अत्यावश्यक काम बाहेक आवतजावत, हिँडडुल नगर्ने, सांस्कृतिक, सामाजिक र त्यस्तै कार्यमा पार्टी प्यालेसमा भोज नगर्ने, मठमन्दिर, गुम्बा, मस्जिद, चर्च जस्ता धार्मिक र सार्वजनिक स्थलमा २५ जना भन्दा बढी मानिसहरु भेला हुन बन्द गर्ने निर्णय गर्यो। सरकारले विद्यालय र विश्वविद्यालयको पढाइसँगै सम्पूर्ण परीक्षा तत्कालका लागि स्थगित गर्ने निर्णयसमेत गर्यो। यसको प्रभाव बिहीबार नै राजधानीका सडकमा देखिएको छ। धेरै मानिसले बिहीबार राजधानी छोडेका छन् भने कतिपय सर्वसाधारण कोरोना संक्रमण त्रासले बाहिर निस्किन डराए। काठमाडौंको न्युरोड, बसन्तपुर, ठमेर र दरबारमार्गमा देखिएका दृश्यलाई हामीले देखाउने प्रयास गरेका छौँ। न्युरोड सडकमा सवारी चाप छैन। पसल पुरै खुलेपनि भिडभाड देखिँदैन। फुटपाथमा हात धुनका लागि पानी र साबुन राखिएको छ। यस्तै विशाल बजारमा पनि खासै चहल पहल देखिँदैन। बसन्तपुर बसन्तपुर पनि सुनसान देखिन्छ। पर्यटक कम देखिन्छन्। व्यापारीको पसल थापे पनि ग्राहकको भिडभाड छैन। पर्यटकको पर्खाइमा रहेका रिक्साचालक २०७२ वैशाखको भूकम्पले भत्किएका मन्दिर र ऐतिहासिक भवन नजिकै लामबद्ध छन्। व्यापार नभएको उनीहरुको गुनासो छ। व्यावसाय डामाडोल छ। पहिला ग्रुप नै लिएर हिँड्थे। अहिले पर्यटकनै छैनन्, रिक्सा चालक रामबहादुर श्रेष्ठ भन्छन्, पहिला दिनमा १२ देखि १५ सयसम्म कमाइहुन्थ्यो अहिले यो रोगले गर्दा पर्यटक आउन छाडे। अहिले त पेट पाल्नै गाह्रो छ। कैलालीका गोपाल विश्वकर्माले यस क्षेत्रमा रिक्सा चलाएको १५ वर्ष भयो। तर, अहिले कमाई नभएको गुनासो गर्छन्। कोरना भाइरसको कारणले परिवार पाल्न गाह्रो भो, विश्वकर्मा भन्छन्, पहिला दैनिक हजार १२ सय कमाइ हुन्थ्यो। अहिले चाइनिज पर्यटक आएका छैनन्। अरु देशका पनि छैनन्। कमाइ नै छैन। ठमेल क्षेत्रसमेत सुनसान छ। सवारी साधन र मान्छेको चहलपहल घटेको छ भने सडकसडकमा देखिने सारङ्गी बाधकसमेत छैनन्। राजधानीकै व्यस्त मानिएको दरबारमार्गसमेत सुनसान छ। यस क्षेत्रका चर्चित होटल खुले पनि सुनसान छन्।"
इन्डोनेसियामा धार्मिक सम्मेलन रोकेर ९ हजारलाई क्वारेन्टाइनमा,"मकस्सर : इन्डोनेसियामा मुस्लिम समुदायको आम सम्मेलन कोरोना भाइरसको त्रासका कारण स्थगित भएको छ । साथै सम्मेलनमा सहभागी हुन लागेका ९ हजार तिर्थयात्रीलाई क्वारेन्टाइनमा राखेर स्वास्थ्य जाँच गरिएको छ । यही बिहीबार दक्षिणी सुलावेसी टापुमा रहेको एक स्कुलमा मुस्लिम तिर्थयात्रीहरुको सम्मेलनको तयारी थियो । सरकारी अधिकारीहरुले भने उक्त सम्मेलनका लागि अनुमति दिएका थिएनन् । धार्मिक संस्था जमात तब्लिगले आयोजना गर्ने भनेको उक्त कार्यक्रम एक धार्मिक अभियानका लागि थियो । यस्तो सम्मेलन यसअघि मलेसियामा तीन साताअघि मात्रै सम्पन्न भएको थियो । इन्डोनेसियाको सुलावेसीमा गर्ने भनिएको उक्त सम्मेलनका सहभागीमध्ये स्थानीय सहित ८ हजार ६ सयलाई ज्वरो देखिएपछि अस्पताल लगिएको छ । धार्मिक नेता, सुरक्षाकर्मी लगायतलाई पनि उनीहरुसँगै क्वारेन्टाइनमा राखिएको छ । कोरोना भाइरसको संक्रमणबाट इन्डोनेसियामा १९ जनाको मृत्यु भइसकेको छ भने २ सय २७ जना संक्रमित छन् ।"
उद्योग वाणिज्य महासंघको चुनाव सर्यो,काठमाडौं : नेपाल उद्योग वाणिज्य महासंघको चुनाव सरेको छ । चैत्र २८ र २९ गते तय भएको चुनावसहितको महासंघको ५४ औं वार्षिक साधारणसभा कोरोना भाइरसको प्रभावका कारण जेठ पहिलो हप्तासम्मका लागि सरेको हो । उपाध्यक्ष चन्द्रप्रसाद ढकालका अनुसार महासंघको बिहीबार सम्पन्न पदाधिकारी बैठकले साधारणसभा जेठ ७ र ८ गते गर्ने निर्णय गरेको छ । पदाधिकारीको बैठकले जेठ ७ र ८ गते निर्वाचन गर्नेगरी स्थायी समितिमा प्रस्ताव लैजाने निर्णय गरेको ढकालले बताए । अब बस्ने स्थायी कमिटी बैठकले उक्त प्रस्ताव सदर गर्ने छ । सरकारले कोरोना भाइरस नियन्त्रणका लागि थप कडाइ गरेसँगै चुनाव सारेको हो। यसअघि महासंघको चुनाव तत्काल सार्न नहुने र परिस्थिति बिग्रिए केही समयअघि मात्रै सार्न सकिने एकथरीको भनाइ थियो । कोरोना भाइरस नियन्त्रण गर्न सरकारले कडाइ गरेसँगै महासंघको चुनावसहित अन्य घोषित कार्यक्रम सर्दै आएका छन् । महासंघको नयाँ नेतृत्वमा वरिष्ठ उपाध्यक्षमा चन्द्रप्रसाद ढकाल र किशोर प्रधान चुनावी प्रतिष्पर्धामा छन् । वरिष्ठ उपाध्यक्ष शेखर गोल्छा विधानअनुसार साधारणसभापछि अध्ययक्ष बन्ने छन् । महासंघको प्रदेश चुनाव पनि केही केही समयअघि स्थगित भएको थियो । केन्द्रको चुनावको एक महिनाभित्र सबै प्रदेशको निर्वाचन गरिसक्ने महासंघको स्थायी समितिको बैठकले निर्णय गरेको थियो ।
१०३ वर्षीया महिलाले जब कोरोना भाइरसलाई जितिन्,तेहरान : कोरोना भाइरसबाट संक्रमित हुँदैमा मृत्यु भइहाल्दैन भनेर स्वास्थ्यकर्मीहरुले सचेत गराउँदै आएका छन् । खासगरी वृद्धावस्था र बालबालिका कोरोना भाइरसको जोखिममा रहेको बताइन्छ । तर इरानमा एक वृद्धाले अनौठो रुपमा कोरोना भाइरसलाई जितिन् । १ सय ३ वर्षीया महिलालाई कोरोना संक्रमण भएपछि उनको जीवन खतरामा रहेको स्वास्थ्यकर्मीहरुको बुझाइ थियो । फलस्वरुप सेमनन अस्पतालमा उनलाई भर्ना पनि गरियो । तर इरानको तेहरानबाट १ सय ८० किलोमिटर टाढाको अस्पतालबाट कोरोना भाइरसलाई जितेरै घर फर्किएकी छन् । अधिकारीहरुले भने ती महिलाको नाम सार्वजनिक गरेका छैनन् । तर उनको बारेमा इरानमा खुबै चर्चा हुन थालेको छ । स्थानीय मिडियाका अनुसार सेमनन प्रान्तस्थित स्वास्थ्य अधिकारीहरुलाई उद्धृत गर्दै यस्तो समाचार बनाएका हुन् ।
इटालीमा २ हजार भन्दा धेरै स्वास्थ्यकर्मी कोरोना संक्रमित,"रोम : इटालीमा कोरोना भाइरसका संक्रमित र मृतकको संख्या बढ्ने क्रममा छ । पछिल्लो समय स्वास्थ्यकर्मीहरुमा समेत कोरोना संक्रमण ह्वात्तै फैलिन थालेको छ । कम्तिमा २ हजार ६ सय २९ जना स्वास्थ्यकर्मीलाई कोरोना संक्रमण भेटिएको बताइएको छ । यसरी संक्रमित हुनेमा डाक्टर, नर्स र अन्य स्वास्थ्यकर्मी छन् । इटालीमा गत फेब्रुअरीदेखि कोरोना भाइरस देखिएको हो । हाल महामारीकै रुपमा फैलिएको छ । स्वास्थ्य विभागले हालै सार्वजनिक गरेको तथ्यांक अनुसार इटालीमा २ हजार ९ सय ७८ जनाको मृत्यु भइसकेको छ । पछिल्लो बुधबार एकै दिनमा ४ सय ७५ जनाको मृत्यु भएको थियो । साथै ३५ हजार ७ सय १३ जनामा संक्रमण भेटिएको छ । चीनपछि भाइरस संक्रमित र मृत्युको संख्या उच्च रहेको देश इटाली नै हो । अन्तर्राष्ट्रिय मिडियाले जनाए अनुसार इटालीमा संक्रमित स्वास्थ्यकर्मीको मृत्यु चीनका संक्रमित स्वास्थ्यकर्मीको भन्दा दोब्बर हो ।"
पत्नीलाई ढाँटेर प्रेमिका भेट्न जाँदा कोरोना संक्रमित !,लण्डन : बेलायतमा एक व्यक्तिलाई अनौठो तरिकाले कोरोना भाइरसको संक्रमण लागेको छ । आफ्नै पत्नीलाई झुक्याएर प्रेमिकालाई भेट्न गएका एक वयस्कलाई कोरोना भाइरस संक्रमण तिनै प्रेमिकाबाट सरेको छ । पछिल्लो साता पत्नीलाई बिजनेस मिटिङका लागि भन्दै ती व्यक्ति ब्रिटेन पुगेका थिए । तर उतैबाट उनी बिजनेस मिटिङ छलेर प्रेमिकालाई भेट्न इटाली पुगे । प्रेमिकासँग केही दिन बिताएका ती व्यक्ति संक्रमित प्रेमिकाबाटै संक्रमित बनेका हुन् । संक्रमणपछि उनले आफ्नी प्रेमिकालाई भेटेको बेलायतस्थित पब्लिक हेल्थ कोर्डिनेटरसमक्ष स्वीकार गरे पनि उनको नाम भने खुलाउन चाहेका छैनन् । ३० वर्षीया ती युवती आइसोलेसनमै राखिएकी छन् । द सनको रिपोर्ट अनुसार यस्तो समाचार बाहिरिएको हो । ती व्यक्तिकी पत्नीलाई पनि अहिले आइसोलेसनमा राखिएको छ ।
कोरोना संक्रमण त्रास : प्रतिनिधिसभाको बैठक चैत १३ गतेसम्मका लागि स्थगित,काठमाडौं : संघीय संसद् अन्तर्गत प्रतिनिधिसभाको बैठक चैत १३ गतेसम्मका लागि स्थगित भएको छ। शुक्रबार दिउँसो १ बजेका लागि बोलाइएको बैठक सरकारले अघि सारेको कोरोना संक्रमण नियन्त्रण अभियान सफल बनाउन भन्दै स्थगित गरिएको हो। बिहीबार बसेको कार्यव्यवस्था परामर्श समिति बैठकले चैत १३ गतेसम्मका लागि प्रतिनिधिसभाको बैठक स्थगित गर्ने निर्णय गरेको हो। बिहीबार बसेको राष्ट्रियसभा बैठक भने शुक्रबार दिउँसो १ बजेका लागिसमेत बोलाइएको छ। कोरोना संक्रमण त्रासपछि सरकारले सर्वसाधारणलाई २५ जनामन्दा बढी भेला नहुन आग्रह गरिसकेको छ। सरकारले बुधबार विद्यालय र विश्वविद्यालयका सबै परीक्षा स्थगित गर्ने निर्णय गरेको थियो।
बलात्कारको घटना सार्वजनिक गर्छु भनेपछि युवतीको हत्या !,इलाम : इलाम सूर्योदय नगरपालिकाकी १७ वर्षीया आकृती राईलाई स्थानीय एक युवाले बलात्कारपछि हत्या गरेको खुलेको छ । राईको हत्या गर्ने छिमेकी रोशन राईलाई प्रहरीले पक्राउ गरेको छ जिल्ला प्रहरी कार्यालय इलामले पत्रकार सम्मेलन गरेर हत्याका आरोपीलाई सार्वजनिक गरेको हो । मंगलबार कक्षा ११ को जाँच दिन विद्यालय हिँडेकी आकृतीलाई बलात्कार गरेर जंगलमा लगी हत्या गरेको रोशनले बयान दिएको इलामका प्रहरी प्रमुख हिरा बहादुर पाण्डेले जानकारी दिए । आकृतीको हत्या गरेर माटोमा गाडेको अवस्थामा बुधबार शव फेला परेको थियो । सूर्योदय नगरपालिका १३ स्थित पोखरी (किरात टोल) का पूर्ण बहादुर राईकी छोरी आकृती स्थानीय ज्योती मावि कक्षा ११ मा अध्यनरत थिइन् । मंगलबार बिहान विद्यालयमा परीक्षाहलमा नपुगेपछि खोजतलास सुरु गरिएको थियो । बुधबार दिउँसो अम्लीसो बारीमा शव फेला परेपछि स्थानीयले प्रहरीलाई खबर गरेका थिए । बुधबार प्रहरीले घटनाको मुचुल्का उठाएर शव निकालेको थियो । शवलाई थप परिक्षणका लागि बीपी स्वास्थ्य प्रतिष्ठान धोपा धरान पठाइएको छ । प्रहरी सामु रोशनले बलत्कार गरेको घटना सार्वजनिक गर्छु भनेपछि आकृतीलाई हत्या गरेको खुलाएका छन् । ढुंगाले टाउकोमा प्रहार गरेर हत्या गरेको र आफ्नै गाइ बाँध्ने गोठ नजिकै रहेको अम्लिसो बारीमा गरेर खाल्डो खनेर गाडेको रोशनको वयान उदृत गर्दै प्रहरी प्रमुख पाण्डेले बताए । बुधबार क्षतविक्षत अवस्थामा आकृतीको सव फेला परेको थियो । आमाले अर्कैसँग विवाह गरेपछि बिरामी बाबुको हेरचाह गर्दै बसेकी आकृतीको मृत्युपछि बाबु विछिप्त जस्तै भएको स्थानीय दुर्गा पोखरेल बताउँछन् ।
आन्तरिक हवाई भाडा घट्यो,"काठमाडौं : आन्तरिक वायुसेवा कम्पनीले हवाई भाडा घटाएका छन्। सरकारले आन्तरिक हवाई इन्धनको मूल्यमा ४ रुपैयाँ ५० पैसाले घटाएसँगै कम्पनीले शुक्रबारदेखि लागु हुने गरी हवाई भाडादर केही घटाएका छन्। विमान कम्पनीले कम्तीमा २५ रुपैयाँदेखि बढीमा २ सय रुपैयाँ हवाइ भाडा घटाएको नेपाल वायुसेवा सञ्चालक संघका प्रवक्ता योगराज कँडेल शर्माले जानकारी दिए। हवाई कम्पनीले काठमाडौंबाट हुने माउन्टेन फ्लाइटमा १५० रुपैयाँ घटाएको छ। पोखरा, भरतपुर, विराटनगर, जनकपुर, सिमरा, भैरहवा, धनगढीको भाडा मुल्यमा क्रमशः ७५, ४५, ११०, ६०, ४०, ९५, २०० रुपैयाँ घटेको छ। यस्तै, नेपालगंज, भद्रपुर, तुमलिङ्गटार, राजविराज, लुक्ला र जोमसोमको भाडा मूल्यमा क्रमशः १५०, १३५, ८०, १५५, ९०, ६० र २५ रुपैयाँ घटेको छ। कम्पनीले काठमाडौं जोमसोमको उडानमा सबैभन्दा कम २५ रुपैयाँ र सबैभन्दा बढी धनगढीमा दुई सय रुपैयाँसम्म हवाई भाडा घटाएका छन्।"
प्रमुख सचिव हिँडेपछि फेरि अड्कियो भुक्तानी,"जनकपुरधाम : प्रदेश२ मा गत वर्षको बक्यौता भुक्तानी गर्न सरकारले ऐननै ल्याउने तयारी गरेपनि अन्तिम समयमा प्रमुख सचिव हिँडेपछि फेरि भुक्तानी अड्किएको छ। आर्थिक वर्ष २०७५०७६ मा प्रदेश सरकारले उपभोक्ता समिति मार्फत आठै जिल्लामा विकास निर्माणका काम गराएको थियो। तर, ति काम सम्पन्नमा ढिलाई र कर्मचारीको अभावका कारण समयमा भुक्तान हुन सकेन्। उपभोक्ता समिति मार्फत भएको ५१० वटा योजनाको ८६ करोड रुपैयाँ भुक्तानी बाँकी रहेको छ। प्रदेशसभाबाट अनुगमन गराएर भुक्तानीको निर्णय मन्त्रिपरिषदबाट समेत दिइएपनि कर्मचारीले भुक्तानी गर्न आर्थिक नियमावलीले नमिल्ने भन्दै आएका छन्। जुन वर्षको बजेट हो सोही वर्षमा खर्च गरिनु पर्ने प्रावधान भएको हुँदा गत वर्षको कामको भुक्तानी चालु आर्थिक वर्षमा गर्न नमिल्ने अडान कर्मचारीले लिएका छन्। यता, प्रदेशसभा सांसद मार्फत उपभोक्ता समितिमा योजना लगिएको हुनाले सरकार माथि भुक्तानीको थप दबाब रहेको छ। यसै क्रममा प्रदेश सरकारले विशेष ऐन ल्याएर भुक्तानी समस्या समाधान गर्ने योजना बनाएको थियो। प्रदेशका मुख्य सचिवको सुझावमा सबै दलको सहमतिमा ऐन ल्याउने योजना थियो, बिहीबार सदनमा विशेष समय लिएर बोल्दै मुख्यमन्त्री लालबाबु राउतले भने, अर्थ मन्त्रालयले चैत्र ३ गते एउटा विधेयकको ड्राफ्ट पनि ल्यायो र मैले सचिवलाई छलफलको लागि पनि बोलाए। सो विधेयक एक दिनमै प्रदेशसभाबाट पास गराएर प्रदेश प्रमुखबाट प्रमाणिकरण गराई ऐन बनाउने तयारी थियो। बीचमै प्रमुख सचिव रामकृष्ण सुवेदी मन्त्रिपरिषदको कार्यालय छाडेर हिँडेको मुख्यमन्त्री राउतले सदनलाई जानकारी गराए। प्रमुख सचिव सुवेदीले मुख्यमन्त्री कार्यालयकै सचिव नारायणप्रसाद शर्मा दुवाडीलाई निमित्त प्रमुख सचिवको कार्यभार सुम्पेर हिँडेको मुख्यमन्त्री राउतले बताए। तर, दिउँसो निमित्तको कार्यभार पाएका दुवाडी पनि बिहीबार कार्यालय उपस्थित भएनन्। हिजो प्रमुख सचिवसँग कुरा हुँदा उनले विधेयक सदनमा लाने सैद्धान्तिक सहमति चाहिन्छ भनेर भन्नुभयो। मैले सबै प्रक्रिया पुर्याउछु भने तर, उनी दिउँसो बिना कुनै जानकारी दिएर हिड्नु भयो , मुख्यमन्त्री राउतले सदनमा भने। कर्मचारीलाई नियम कानुन मिचेर कुनै काम गर्न हाम्रो दबाव छैन् तर, प्रमुख सचिवकै सुझावमा ल्याएको विधेयक अगाडी बढ्नु पूर्वनै उनी हिड्नु निकै आश्चर्यजनक छ। प्रमुख सचिव र निमित्त सचिव दुवै नभएपछि अब भुक्तानीको काम अघि बढाउन कठिन रहेको मुख्यमन्त्रीको भनाइ छ। उनले यस विषयमा दबाव सिर्जना गर्न मन्त्रिपरिषदका सबै मन्त्री, सभामुख, प्रमुख प्रतिपक्षी दलका नेता र दलका सचेतकसहितको टोली आइतबार काठमाडौं जान लागेको जानकारी सदनलाई गराए। भुक्तानी त कुनै पनि हालतमा हुन्छ यसका लागि हामी सबै काठमाडौं गएर प्रधानमन्त्री र अन्य सरोकारवालासँग भेट्छौं र निष्कर्ष निकाल्छौँ। यस विषयमा प्रमुख सचिव सुवेदीसँग जानकारी लिन फोनमा सम्पर्क गर्दा उनले पछि कल गर्नुस् भनेर मेसेज पठाए।"
३ सन्तानकी आमा सेलिब्रिटीको समलिंगी सम्बन्ध खुलेपछि,लण्डन : अमेरिकी अभिनेत्री तथा सेलिब्रिटी डिनाइस रिचर्ड्सको समलिंगी सम्बन्ध खुलासा भएको छ । रियालिटी टिभी सिरिज रियल हाउसवाइभ्स अफ बेभरली हिल्सको ट्रेलरमार्फत उनको सम्बन्ध खुलासा भएको हो । डेलीमेलका अनुसार रिचर्ड्स सम्बन्धबारे खुलासा भएपछि परिवार भत्कनसक्ने भन्दै रोएकी थिइन् । रिचर्ड्स २०१९ को जनवरीदेखि नै ६ महिनासम्म ब्रान्डी ग्लानभिलसँग गोप्य रुपमा लेस्बियन सम्बन्धमा रहेको खुलासा भएको हो । आरोन फिपर्ससँग वैवाहिक सम्बन्धमा रहेकी रिचर्ड्सका तीन सन्तान समेत छन् । ब्रान्डी रिचर्ड्सकी कोस्टार समेत हुन् । ब्रान्डीले भने आफूलाई ढाँटेकोमा रिचर्ड्सबाट दुखी बनेको प्रतिक्रिया दिएकी छन् । साथै ब्रान्डीले रिचर्ड्ससँग खुला रुपमा वैवाहिक सम्बन्धमा रहेको समेत दावी गरेकी छन् । डिनाइसले गोप्य सम्बन्ध खुलासा भएपछि रियल हाउसवाइभ्स अफ बेभरली हिल्सका अन्य सहभागी कलाकारहरुसँग आफ्नो परिवार नभत्काइदिन आग्रह गर्दै रोएकी थिइन् ।
कोरोना संक्रमण रोक्न काठमाडौँ महानगरले बनायो १० करोडको कोष,"काठमाडौं : विश्वभर महामारीको रुपमा फैलिएको कोभिड१९ को सङ्क्रमण, रोकथाम तथा नियन्त्रणका लागि काठमाडौँ महानगरपालिकाले १० करोडको आकस्मिक कोष स्थापना गर्ने भएको छ। बिहीबार बसेको विशेष कार्यपालिका बैठकले यस्तो निर्णय गरेको हो। कामपाका प्रमुख विद्यासुन्दर शाक्यले उक्त कोषबाट भाइरस रोकथाम तथा नियन्त्रणका लागि तत्काललाई साना, मझौला र ठूला वडामा क्रमशः दुई लाख, तीन लाख र चार लाखका दरले निकाशा पठाउने निर्णय गरेको जानकारी दिए। कोरना भाइरस रोकथाम तथा नियन्त्रण एवं डेङ्गु रोग नियन्त्रणका लागि नेपाली तथा नेपाल भाषामा पर्चा, पम्पेल्ट, ब्यानरजस्ता प्रचार सामग्री निर्माण एवं वितरण गर्ने निर्णय पनि भएको छ, प्रमुख शाक्यले भने, विभिन्न स्थानमा स्वास्थ्यजनशक्ति, स्वास्थ्य सामग्री, प्रचार सामग्रीसहितको हेल्प डेक्स स्थापना तथा सञ्चालन गरिनेछ भने महागरपालिकास्थित मठ, मन्दिर, मस्जिद, गुम्बाजस्ता धार्मिक, सामाजिक सम्पदा क्षेत्रमा भीडभाड नगर्न सर्वसाधारणलाई अनुरोध गर्ने निर्णय पनि बैठकले गरेको छ। कारोना रोकथाम तथा नियन्त्रण सम्बन्धी कार्य प्रभावकारी ढङ्गले सञ्चालन गर्न कामपा जनस्वास्थ्य महाशाखाअन्तर्गत फोकल प्वाइन्टको रुपमा २४ सै घण्टा हेल्प डेक्स सञ्चालन गर्ने पनि जानकारी दिए। स्तरीय विपद् व्यवस्थापन समितिलाई क्रियाशील बनाउनेजस्ता निर्णय पनि बैठकले गरेको छ। सङ्घीय सरकारले गरेको निर्णय कार्यान्वयन गर्नगराउन सम्बन्धित विभागमहाशाखाशाखालाई निर्देशन गर्ने, उपप्रमुखको नेतृत्वमा रहेको अनुगमन समितिलाई कालोबजारी नियन्त्रणका लागि प्रभावकारी ढङ्गले परिचालन गर्ने जनाइएको छ। रासस"
गण्डकी प्रदेश संसद अनिश्चितकालीन स्थगित,पोखरा : प्रतिपक्ष दल नेपाली कांग्रेसले लगातार अवरुद्ध गर्दै आएको गण्डकी प्रदेशसभा अनिश्चितकालका लागि स्थगित भएको छ । सत्तारुढ नेपाल कम्युनिस्ट पार्टी (नेकपा) र कांग्रेसबीच सहमति नजुट्दा संसद चालु हुन नसकेको हो । संसद बुधबार सूचना टाँसेर स्थगित भएको थियो । बिहीबार पनि त्यस्तै भयो । कांग्रेसले निर्वाचन क्षेत्र पूर्वाधार विकास कार्यक्रम र प्रदेश सभा सचिवालय व्यवस्थासम्बन्धी विधेयकमा असहमति जाहेर गर्दै संसद अवरुद्ध गर्दै आएको छ ।
"अज्ञात रोगले दुई बालकको मृत्यु, सयौं बिरामी","बाजुरा : बाजुराको स्वामीकार्तिक गाउँपालिकामा अज्ञात रोगले दुईजना बालकको मृत्यु भएको छ । स्वामीकार्तिक गाउँपालिका २ पुडेनीका चतुरे थापाको ४ महिनाका छोराको मृत्यु भएको छ भने त्यस्तै वडा नम्बर १ मुक्तिकोटका भर्बले विकको ५ महिनाको छोराको मृत्यु भएको स्थानीय शिक्षक जनेश भण्डारीले बताए। भर्बल विकको छोराको चैत्र ४ गते र चतुरे थापाको छोराको चैत्र ५ गते मृत्यु भएको हो । स्थानीयका अनुसार दुबै जनाको अत्याधिक ज्वरोका कारण मृत्यु भएको बताइएको छ । अन्य बिरामीमा ज्वरो आउने खोकी लाग्ने जस्ता लक्षण देखा परेका छन् । रोगका कारण स्वामीकार्तिक १ को मुक्तिकोट, वडा नम्बर २ को पुडेनी, सुपेना, फयालगाँउ, लौडीमा दर्जनौ बिरामी परेको वडा नम्बर १ का अध्यक्ष जनकबहादुर रोकायाले बताए । रुघाखोकीकोजस्तै लक्षण देखा परेका छन् । रोगले वडा नम्बर २ त पुरै प्रभावित भएको छ । फयाल गाउँका स्थानीय तथा स्वामीकार्तिक गाउँपालिका आनन्द बुढाले फयाल गाउँमा मात्र ६० जना भन्दा बढी बिरामी छन् ।उनले ज्वरो आउने टाउको दुख्ने, खोकी लाग्ने हात खुट्टा दुख्ने लगायतका लक्षण देखा परेको बताए । स्वास्थ्य संस्थामा पनि औषधि अभाव भएको बताइएको छ। वडा नम्बर १ का अध्यक्ष जनकबहादुर रोकायाले वडाबाट अहेबसहित स्वास्थ्यकर्मी टोली प्रभावित क्षेत्रमा पठाउन लागेको बताए । स्वास्थ्य कार्यालय बाजुराका प्रमुख दयाकृष्ण पन्तले यसबारे जानकारी नआएको बताए । गाउँपालिका अध्यक्ष चीरिञ्जिवि शाहीले दुई बालकको मृत्यु भएको र अन्य केही बिरामी भएको खबर आएको बताए। उनले प्रभावित क्षेत्रमा स्वास्थ्यकर्मीको टोली पठाउने तयारी भइरहेको बताए । बाजुरा जिल्लाका प्रमुख जिल्ला अधिकारी गंगा प्रसाद न्यौपानेले भने आफूलाई यसबारे कुनै जानकारी नभएको बताए।स्वामीकार्तिक गाउँपालिका १ र २ सदरमुकामबाट दुई दिनको पैदल दूरीमा पर्छ।"
गुप्तचरले फोन ट्यापिङ गर्न पाउने,"काठमाडौं : कसैलाई थाहै नदिई फोन ट्यापिङ (इन्टरसेप्सन) गर्ने प्रावधानसहितको विधेयक संसदीय समितिबाट पास भएको छ। राष्ट्रियसभाको विद्यायन व्यवस्थापन समितिबाट बिहीबार नेपाल विशेष सेवा गठन र सञ्चालनसम्बन्धी कानुन संशोधन र एकीकरण गर्न बनेको विधेयक सर्वसम्वत पास भएको हो। प्रधानमन्त्री तथा मन्त्रिपरिषद् कार्यलयद्वारा प्रस्तावित यो विधेयक संसदमा दर्ता भएसँगै विवादित बनेको थियो। विशेषतः दफा१०को प्रावधानलाई लिएर प्रतिपक्ष दल, संचारकर्मी र अन्य सरोकारवाला निकायमा कार्यरत व्यक्तिले यो प्रावधानप्रति आपत्ति जनाएका थिए। तर, समितिले विवादित प्रावधानका केही शब्द मात्र संशोधन गरेर विधेयक पास गरेको छ। सरकारद्वार प्रस्तावित दफा१० को प्रावधानमा गुप्तचर निकायले चाहेको व्यक्तिको फोन ट्यापिङ गर्न सक्ने व्यवस्था थियो। यो ऐनबमोजिम सूचना संकलन तथा प्रतिगुप्तचरी क्रियाकलापका सिलसिलामा विभागले संदिग्ध वा निगरानीमा रहेका व्यक्ति, संघसंस्थाबाट सार्वजनिक सञ्चारमाध्यमबाट वा अन्य माध्यमबाट भएका कुराकानी, श्रव्य, दृश्य वा विद्युतीय संकेत वा विवरणलाई निगरानी, अनुगमन र इन्टरसेप्सन गर्न तथा अभिलेख गर्न सक्नेछ, प्रस्तावित विधेयकमा भनिएको थियो। प्रस्तावित यो प्रावधानलाई संशोधन गर्दै समितिले दफा१० (१) मा केही शब्द थपघट गरेको छ। समितिले तयार पारेको विधेयक प्रतिवेदनको यो दफामा भनिएको छ, यस ऐन बमोजिम नेपालको स्वतन्त्रता, सार्वभौमसत्ता, भौगोलिक अखण्डता, राष्ट्रिय स्वाधीनताको रक्षा गर्न वा राष्ट्रिय सुरक्षाको निमित्त त्यस सम्बन्धी सूचना संकलन तथा प्रतिगुप्तचरी त्रियाकलापका सिलसिलामा अन्य माध्यमबाट सूचना संकलन गर्न सम्भव नभएमा मुख्य अनुसन्धान निर्देशकले कुनै संदिग्ध व्यक्ति, संघ, संस्थाबाट सार्वजनिक संचार माध्यम वा अन्य माध्यमबाट भएका कुराकानी, श्रव्य, दृश्य वा विद्युतीय संकेत वा विवरणलाई निगरानी, अनुगमन र इन्टरसेप्सन गर्न तथा अभिलेख गर्न सक्नेछ।"
कोरोनाका संक्रमण त्रास : मनकामना केवलकार पनि बन्द,"गोरखा : गोरखाको सबैभन्दा धेरै यात्रुको भीडभाड हुने मनकामना केबलकार चैत मसान्तसम्मका लागि बन्द हुने भएको छ। विश्वव्यापी महामारीको रुपमा फैलिएको कोरोना (कोभिड १९) को संक्रमणबाट जोगिन तथा जोगाउनका लागि सेवा बन्द गर्ने निर्णय गरेको मनकामना केवलकार प्रालिका नायव महाप्रबन्धक डिएन कायस्थले जानकारी दिए। कोरोनाबाट सुरक्षा अपनाउँदै सरकारले विद्यालय, कलेज पनि चैत मसान्तसम्मका लागि बन्द गराएको छ। सरकारले २५ जनाभन्दा धेरै जमघट हुन नपाउने व्यवस्था गरेको छ, कायस्थले भने, त्यसैले हामीले पनि यात्रुको धेरै भीड लाग्ने भएकाले केवलकार सेवा पनि चैत महिनाभरिका लागि बन्द गरेका छौँ। चैतपछि के गर्ने भन्ने बारे पछि नै निर्णय हुने उनले बताए। मनकामना केवलकारमा दैनिक करिब तीन हजारदेखि नौ हजार जनासम्म यात्रु आवतजावत गर्ने मनकामना दर्शन प्रालिले जनाएको छ।"
कोरोना संक्रमण प्रभाव : प्रदेश १ प्रदेशसभा बैठक स्थगित,"विराटनगर : प्रदेश १ को प्रदेशसभा बैठक अनिश्चितका लागि स्थगित भएको छ। कोरोना भाइरस संक्रमण रोकथामका लागि भन्दै बैठक स्थगित भएको हो। सभामुख प्रदिपकुमार भण्डारीले प्रदेशसभाको बिहीबार बसेको कार्यव्यवस्था समितिको बैठकको निर्णय बमोजिम कोरोना भाइरस संक्रमण रोकथामका लागि संसद बैठक स्थगित गरेको जानकारी दिए। अर्को सूचना जारी नभएसम्मका लागि संसदको बैठक स्थिगित गरेका छौँ, सभामुख भण्डारीले भने, संघीय सरकारले २५ भन्दा बढी संख्यामा भेला नहुन सूचना जारी गरेकाले पनि संसद स्थगनमा हामी पुगेका हौँ।"
कोरोना रोक्न मोदीले लगाए जनता कर्फ्यू,"नयाँदिल्ली : कोरोना भाइरसको महामारी फैलिरहँदा भारतमा कर्फ्यू घोषणा गरिएको छ । प्रधानमन्त्री नरेन्द्र मोदीले जनताको नाममा सम्बोधन गर्दै कर्फ्यू घोषणा गरेका हुन् । जनताको हितका लागि भन्दै उक्त कर्फ्यूलाई जनता कर्फ्यू नाम दिइएको छ । सम्बोधनको क्रममा प्रधानमन्त्री मोदीले जनताको, जनताद्वारा, जनताका लागि लगाइएको कर्फ्यू भनेका थिए । जुन कर्फ्यू आगामी आइतबारदेखि बिहान ७ देखि राति ९ बजे सम्मका लागि हुनेछ । घरबाटै गर्न सकिने काम जेसुकै पनि गर्नुहोला, हामीले आफू संक्रमित हुनबाट आफैँ जोगिने संकल्प गर्नु पर्दछ, मोदीले भने । भारतमा १ सय ७३ जना संक्रमित हुनुका साथै चारजनाको मृत्यु भइसकेको छ । थप क्षति नहोस् भनेर सरकारले कर्फ्यू लागु गरेको हो । प्रधानमन्त्रीले सम्बोधनको क्रममा पहिले झैँ बजारमा जाने वा घुम्ने काम नगर्न पनि आग्रह गरेका छन् । उनले भाइरसबाट बच्न जनतालाई स्वयं संकल्प गर्न पनि आग्रह गरेका थिए । संसार नै उक्त भाइरसका कारण संकटमा परिरहेका बेला भारतमा सरकारले नयाँ निर्णय गरेको बताइएको छ ।"
ललितपुरले थाल्यो कोरोनाविरुद्ध तयारी,"ललितपुर : विश्वभर फैलिएको कोरोना संक्रमण हुन नदिन ललितपुरले तयारी थालेको छ। कोरोनाबाट बच्ने उपायको खोजी गर्न बुधबार ललितपुरका प्रमुख जिल्ला अधिकारी भगिरथ पाण्डेयको संयोजकत्वमा कोरोनाबाट सुरक्षित रहन तथा प्रभावकारी उपचार तथा रोगथामका लागि सरोकारवालाको बैठक बसेको हो। बैठकमा अस्पतालका प्रतिनिधिलाई सबै अस्पतालमा हेल्थ डेक्स स्थापना गरी शंकास्पद बिरामीलाई पहिचान गरी थप उपचारका लागि आवश्यक समन्वय गर्न प्रमुख जिल्ला अधिकारी पाण्डेयले निर्देशन दिए। उनले स्थानीय तहलाई समेत जनचेतना फैलाउन अनुरोध गरेका छन्। बैठकमा संघीय सांसद नवराज सिलवालले कोभिड१९ का कारण हुन सक्ने सम्भावित महामारी रोकथाम तथा नियन्त्रण गर्न सरकारी तथा निजी अस्पतालहरूले समन्वय गरी अघि बढ्नु पर्नेमा जोड दिए। अस्पतालका सञ्चालक तथा चिकित्सकले शंकास्पद बिरामीलाई राख्न आइसोलेसन वार्ड तयारी अवस्थामा राख्नु पर्ने धारणा राखेका थिए। निजी अस्पतालको छाता संगठन अफिनको तर्फबाट वरिष्ठ उपाध्यक्ष कुमार थापाले पनि सरकारको विशेष पहलबाट सुरक्षित एवं खुला ठाउँको पहिचान गरी संरचना राख्नुपर्ने बताए। आइसोलेसन वार्ड राख्नका लागि सरकारले खुला ठाउँको पहिचान गरी संरचना बनाउनु पर्छ, उनले भने। बैठकमा लतिलपुरबाट प्रतिनिधित्व गर्ने सांसद, प्रदेश सांसद, नगरपालिकाका प्रमुख, जनस्वास्थ्य कार्यालय प्रमुख, जिल्लास्थित सुरक्षा निकायका प्रमुख तथा ललिततुरस्थित सरकारी तथा निजी अस्पतालका प्रमुख, निजी अस्पतालका संगठनका प्रतिनिधिको सहभागिता थियो। ललितपुर महानगरले सुरु गर्यो मास्क उत्पादन ललितपुर महानगरले बनायो स्यानिटाइजर (फोटो र भिडियो)"
वडा अध्यक्षमाथि नै जातीय विभेद,"कालिकोट : जिल्लाको नरहरिनाथ गाउँपालिका ७ का दलबहादुर बुढाले सोहि वडाका अध्यक्ष दलबहादुर विश्वकर्मामाथि छुवाछुत गरेको भन्दै कुटपिट गरेका छन् । आरोपी बुढाविरुद्ध जातीय छुवाछुत भेदभाव गरेको भन्दै पीडित वडाध्यक्ष विकले जिल्ला प्रहरी कार्यालय कालिकोटमा उजुरी दिएका छन् । आरोपी बुढाले फागुन २९ गते वडा कार्यलयमै पीडित विश्वकर्मालाई डुम कोमारा भन्दै हातपात तथा गाली गलौज र जातीय विभेद हुनेखालका शब्द प्रयोग गरी दुव्र्यवहार गरेको वडा अध्यक्ष बिकले आरोप लगाएका छन्। कार्यालय समयमा वडा कार्यालयमै डुम कमारा वडाध्यक्ष भएदेखि धारो पँधेरो छुने, घरभित्र पस्ने भन्दै गाली गर्नुका सुाथै हातपात समेत गरेको पीडित विकले बताए । उनका अनुसार सोही वडाका पूर्व प्राविधिक सहायक समेत रहेका आरोपी बुढाले कार्यालयमा वडाध्यक्षकै कार्यकक्षमा आइ कुटपिट गरेका छन् । वडा अध्यक्ष विकले भने, 'करीब पाँच वर्ष अगाडिदेखि दलबहादुर बुढा वडामा प्राविधिक सहायकका रुपमा काम गथ्र्ये । अहिले लोकसेवाबाट गाउँपालिकाले स्थायी प्राविधिकका रुपमा उनलाई करारमा नियुक्त गरेको छ। बुढाले मलाई जागिरबाट हटाउन वडा अध्यक्ष भएर तैले पहल गरिस् भन्ने गलत आरोप लगाएर आफूमाथि दुव्र्यवहार गरेको बताए। पीडितको आर्थिक अवस्था कमजोर भएकाले नेपाल राष्ट्रिय दलित समाज कल्याण संघ, साझा आवाज परियोजनाको सहयोगमा जिल्ला प्रहरी कार्यालयमा उजुरी दर्ता गराइएको छ । पीडितको न्यायको पहुँचसम्म पुग्नसक्ने आर्थिक अवस्था नभएकाले २५ सय उजुरी लेखाउने खर्च, आउँदा जाँदा खाना खर्च उपलब्ध गराइएको संघका जिल्ला संयोजक चित्रबहादुर विश्वकर्माले बताए । जातीय छुवाछुत तथा भेदभावपूर्ण व्यवहारसम्बन्धी जाहेरी आएकाले आरोपीलाई पक्राउ गरी अनुसन्धान सुरु गरिएको जिल्ला प्रहरी प्रमुख डिएसपी श्यामबावु ओलियाले बताए । उनले भने,' जिल्ला प्रहरी कार्यालयमा वडा अध्यक्ष दलबहादुर विश्वकर्मा आएर आफूलाई जातीय विभेद गरी दुव्यवहार गरेको भनी उजुरी दिएपछि प्रहरीको टोली गाउँमा पठाएर पीडकलाई पक्राउ गरिएको छ । उनलाई जिल्ला अदालतबाट ७ दिनको म्याद थप गरी हिरासतमा राखेर अनुसन्धान सुरु गरिएको छ । यता आरोपी बुढाले आफूले वडा अध्यक्षमाथि जातीय विभेद नगरेको प्रतिक्रिया दिएका छन् । उनले वडा अध्यक्षमाथि सामान्य विवाद भएपनि उनको मानहानी हुनेगरी गाली बेइजेती तथा जातीय विभेद गरी दुव्र्यवहार नगरेको प्रतिक्रिया दिएका छन्। नेपालको संविधान २०७२ को भाग ३, धारा २४ मा छुवाछुत तथा भेदभावविरुद्धको मौलिक हकमा जातीय भेदभावविरुद्ध दण्डनीय व्यवस्था गरेको छ । जातीय भेदभाव तथा छुवाछुत (कसुर र सजाय) ऐन २०६८ को दफा ७ मा कसुर र विभेदको अवस्था हेरेर तीन महिनादेखि ३ वर्षसम्म कैद, एक हजारदेखि २५ हजार रुपैयाँसम्म जरिवाना वा दुवै सजाय हुने व्यवस्था रहेको छ । दलित अधिकारकर्मी रमेश नेपालीले जिल्लामा प्रतिनिधि नै जातीय विभेदमा पर्ने गरेको बताए।केही दिन अगाडि मात्र सान्नीत्रिवेणी गाउँपालिका ६ का वडा अध्यक्ष रंगराज सार्की आफूलाई वडा सचिव रामप्रसाद संज्यालले विभेद गरेको भन्दै जिल्ला प्रहरी कार्यालयमा उजुरी दिन आएका थिए । पछि वडा सचिव संज्यालले माफी मागेपछि घटनाको मेलमिलाप भएको थियो ।"
सुन चाँदीको मूल्य घट्यो,काठमाडौंः नेपाली बजारमा आज सुन चाँदीको मूल्य घटेको छ । अघिल्लो दिन प्रतितोला ७६ हजार ५ सयमा कारोबार भएको सुन आज १५ सय रुपैयाँले घटेको नेपाल सुन चाँदी व्यवसायी महासंघले जनाएको छ । आज बिहिबार छापावाल सुन प्रतितोला ७५ हजारमा कारोबार भइरहेको छ । तेजावी सुन प्रतितोला ७४ हजार ७ सय कायम गरिएको छ । आज चाँदी तोलाको ६८० रुपैयाँमा कारोबार भइरहेको छ । चाँदीको मूल्य ३० रुपैयाँले घटेको महासंघले जनाएको छ ।
घर फर्कन लागेका विद्यार्थीलाई पालिकाको सहयोग,"बेनी : माध्यमिक शिक्षा परीक्षा (एसईई) स्थगित भएपछि घर फर्कन लागेका विद्यार्थीलाई म्याग्दीका तीन स्थानीय तहले राहतका लागि सहयोग गरेका छन् । धवलागिरी, रघुगंगा र अन्नपूर्ण गाउँपालिकाले परीक्षा केन्द्रमा डेरा खोजेर बसेका विद्यार्थीको खाना र खाजाको खर्च व्यहोरेको हो। सरकारले विश्वव्यापी महामारीको रुपमा फैलिएको कोरोना भाइरसबाट जोगिन बिहीबारदेखि सुरु हुने भनिएको एसईई परीक्षा बुधबार साँझ स्थगित गरेको थियो । धवलागिरी गाउँपालिकाले विद्यार्थीको खाजाखाना खर्चका लागि ९ वटा विद्यालयलाई दशदश हजार रुपैयाँ सहयोग गरेको अध्यक्ष थमसरा पुनले बताइन् । घरबाटै परीक्षामा सामेल हुने ताकम माविबाहेक विद्यालयका विद्यार्थीले यो सुविधा पाएका छन् । विकट गुर्जाको जनकल्याण माविका विद्यार्थी जंगल र भीरको बाटोमा हिउँ छिचोलेर पुरै दिन हिडेर हेम मावि शिवाङ परीक्षा केन्द्रमा आएका थिए । उनीहरुलाई एक दिन विश्राम गर्न र बिरामी भएमा उपचार गर्दा लाग्ने खर्च पालिकाले ब्यहोर्ने अध्यक्ष पुनले बताइन् । अन्नपूर्ण गाउँपालिकाले प्रतिविद्यार्थी एक हजार रुपैयाँका दरले सहयोग गर्ने निर्णय गरेको छ । मुक्तीमार्ग मावि घार परीक्षा केन्द्रमा ११८ र बेनीको परीक्षा केन्द्रका ५० जना विद्यार्थी छन् । सम्बन्धित विद्यालय मार्फत खाना खर्च वापतप्रति विद्यार्थी एक हजार रुपैयाँका दरले सहयोग गरिने प्रमुख प्रशासकीय अधिकृत नविन सुवेदीले जानकारी दिए । रघुगंगा गाउँपालिकाले दुरिका हिराबले दुई भागमा बाडेर प्रतिविद्यार्थी एक हजार र एक हजार पाँच सयका दरले सहयोग गर्ने अध्यक्ष भवबहादुर भण्डारीले बताए । रितंगु मावि कुइनेमंगले, अमर मावि पाखापानी, अमर मावि चिमखोला, र महेन्द्र मावि झिँकालाई एक हजार पाँच सय दिने भएको छ । रघुगंगा मावि पिप्ले, ज्ञानोदय मावि मौवाफाँट, जनता मावि दग्नाम र महादेव मावि बेगका विद्यार्थीलाई एक हजार दिने उनले बताए । उनीहरुका लागि मुक्तिधाम मावि भगवतिमा केन्द्र तोकिएको छ । मुक्तिधाम माविका विद्यार्थी एसईई परीक्षामा सहभागी हुन बेनी आएका थिए । कक्षा १० सम्मको पढाइ हुने विद्यालयको वार्षिक परीक्षा सकिएको र क्याम्पस बिदा भएपछि विद्यार्थी गाउँ फर्कन थालेका छन् । बालबच्चा पढाउनका लागि सदरमुकाम झरेका पनि गाउँ फर्कने क्रम बढेको छ ।"
"कोरोना अपडेट : कहाँ कति संक्रमित, कतिको मृत्यु","काठमाडौँ : विश्वव्यापी महामारीका रुपमा फैलिएको कोरोना भाइरसबाट ज्यान गुमाउनेको संख्या ८ हजार ६ सय ५७ पुगेको छ । विश्व स्वास्थ्य संगठनले बिहीबार दिउँसो सार्वजनिक गरेको विवरण अनुसार अहिलेसम्म २ लाख ७ हजार ८ सय ६० जना भाइरस संक्रमित भएका छन् । विश्वका १ सय ६६ देशमा यो भाइरस फैलिएको छ । विश्वका सबै देशले भाइरस संक्रमण हुनबाट जोगिन अनेकौं प्रयास गरे पनि यसबाट मृत्यु हुनेको संख्या भने अझै रोकिएको छैन। चीनमा भने पहिलो दिनमा भाइरसबाट मृत्यु हुनेको संख्या शून्यमा झरेको छ । तर कोरोना अहिले चीन बाहेक अन्य देशमा फैलिरहेको छ । हालसम्म चीनमा ३ हजार २ सय ४२ जनाको मृत्यु भएको छ भने ८१ हजार १ सय ७४ मानिसहरु संक्रमित भएका छन् । इटालीमा ३५ हजार ७ सय १३ संक्रमित र २ हजार ९ सय ७६ को मृत्यु भएको पुष्टि भएको छ । चीनपछि भाइरस संक्रमित र मृत्यु उच्च रहेको देश इटाली हो । कोरोनाका कारण इटालीमा एकै दिन ४ सय ७५ जनाको मृत्यु भएको छ । बुधबार इटालीको लोम्बार्डीमा मात्रै ३ सय १९ जना र अन्य क्षेत्रमा १५६ जना गरी ४७५ जनाको मृत्यु भएको हो । त्यसैगरी इरानमा १७ हजार ३ सय ६१ संक्रमितमध्ये १ हजार १ सय ३५ को मृत्यु भएको छ। कोरोनाबाट संक्रमितको संख्या बेलायतमा २ हजार ६ सय २६ र अमेरिकामा ७ हजार ८७ पुगेको पुष्टि भएको छ । बेलायतमा अहिलेसम्म १ सय ४ जनाको मृत्यु भएको ५ भने अमेरिकामा १ सय ५५ जनाले ज्यान गुमाएका छन्। त्यस्तै स्पेन पाचौं भाइरस प्रभावित देश हो । भाइरस संक्रमण नियन्त्रणका लागि स्पेनले त्यँहाका नागरिकहरूलाई अत्यावश्यक सामग्री, औषधि किन्न वा काममा जाँदाबाहेक घरबाहिर निस्किन प्रतिबन्ध लगाएको छ । स्पेनमा कोरोना संक्रमितको संख्या १३ हजार ७ सय १६ छन् भने मृत्यु हुनेको संख्या ५ सय ९८ पुगेको छ । विश्व स्वास्थ्य संगठनले जारी गरेको तथ्यांकअनुसार दक्षिण कोरियामा ८ हजार ४ सय १३, जर्मनीमा ८ हजार १ सय ९८, फ्रान्समा ७ हजार ६ सय ५२, स्वीजरल्याण्डमा ३ हजार ३, नेदरल्याण्डमा २ हजार ५१, बेल्जियममा १ हजार ४ सय ८६, डेनर्माकमा १ हजार ४४, जापानमा ८ सय ७३, स्वीडेनमा १ हजार २ सय ७९, नर्वेमा १ हजार ४ सय २३, कतारमा ४ सय ४२, मलेसियामा ६ सय ७३, अस्ट्रेलियामा ५ सय १० कोरोना भाइरस संक्रमित छन् । यसवाहेक रुसमा समेत एकजनाको मृत्यु भएको छ । यस्तै चीनमा पहिलो पटक कुनै पनि नयाँ संक्रमणको घटना देखा नपरेको चिनियाँ अधिकारीहरुले बताएका छन् । एजेन्सीहरुको सहयोगमा"
कोरोना त्रास : शुक्रबार सर्वोच्च अदालतमा सुनुवाइ स्थगित,काठमाडौं : सर्वोच्च अदालतले विश्वभर फैलिरहेको कोभिड१९ को सम्भावित सङ्क्रमणबाट बच्न पूर्ण बैठक बस्ने तय गर्दै शुक्रबार मुद्दाको सुनुवाइ स्थगन गरेको छ। सर्वोच्च अदालतका सूचना अधिकारी देवेन्द्र ढकालका अनुसार कोरोनाको सम्भावित सङ्क्रमणलाई न्यूनीकरण गर्ने उपायका बारेमा प्रधानन्यायाधीशसहित सम्पूर्ण न्यायाधीशको पूर्ण बैठक बस्ने तय भएको हुनाले शुक्रबार सुनुवाइ स्थगन गरेको हो। शुक्रबार बिहान ११ बजे बस्ने तय भएको पूर्ण बैठकले अदालत बन्द गर्ने वा अतिआवश्यकबाहेक अरु बन्द गर्ने भन्ने विषयमा निर्णय गर्नेछ। यही चैत ४ नेपाल बार एशोसिएसनले विश्वभरि नै कोभिड१९ फैलिरहेका अवस्थामा अत्यावश्यक कामबाहेक अन्य सेवा प्रवाह नगर्ने निर्णय गर्न सर्वोच्च अदालत समक्ष अपिल गरेको थियो। बारले प्रेस विज्ञप्तिमा मानव स्वास्थ्य जस्तो संवेदनशील विषयमा गम्भीर भई कम्तीमा एक महिना सेवा प्रवाहमा कटौती गर्न अपिल गरेको थियो। अदालतले नियमित परीक्षण गरेर मात्र सेवा प्रवाह गर्न शुरु गर्ने व्यवस्था मिलाउनुपर्ने वा उक्त व्यवस्था गर्न नसकिएमा बन्दी प्रत्यक्षीकरणको अत्यावश्यकबाहेकको सेवा प्रवाह नगर्ने निर्णय गर्न बारले अपिल गरेको हो। अदालतसँग धेरै सेवाग्राहीको भीडभाड हुने र भीडभाडमा कोरोनाको सङ्क्रमणको सम्भावना हुनेहुँदा सङ्क्रमणको सम्भावनालाई न्यूनीकरण गर्न माग गरिएको थियो। सर्वोच्च अदालत बार एशोसिएसनले यही चैत ४ गते नै आकस्मिक बैठक बसी कोरोना भाइरसको जोखिमलाई ध्यानमा राखी कम्तीमा तीन हप्ताका लागि अदालत बन्द गर्ने व्यवस्था मिलाउन अनुरोध गरेको थियो। सर्वोच्च अदालतले बारको अपिललाई ध्यानमा राख्दै शुक्रबारका लागि पूर्ण बैठक तय गरको हो। शुक्रबारका लागि सम्पूर्ण मुद्दाको सुनुवाइ बन्द गर्ने भएको छ। रासस
टेस्ला डायग्नोस्टिक क्लिनिकमा ५० प्रतिशत छुट,"काठमाडौं : बालुवाटारमा अवस्थित टेस्ला डायग्नोस्टिक क्लिनिकले औपचारिक सुरुवातको अवसरमा विभिन्न स्वास्थ्य प्याकेजमा ५० प्रतिशत छुट तथा अन्य सेवामा २५ प्रतिशत छुटको व्यवस्था गरेको छ।यो व्यवस्था चैत ५ गतेदेखि लागू भएको हो। यस क्लिनिकको स्थापना २०१९ मा भएको थियो।यसको मुल उदेश्य डायाग्नोस्टिक, अनुसन्धान तथा वेलनेश क्लिनिक स्थापना गर्नुका साथै किफायति दरमा नयाँ प्रविधिका साथमा उच्चमत गुणस्तरको मेडिकल सेवा प्रदान गर्नु हो । यस क्लिनिकले रेडियोलोजीसम्बन्धी सम्पूर्ण सेवाहरू प्रदान गर्दै आइरहेको छ। प्याथोलोजी ल्याबले सबै आधारभूत जाँचहरु सम्बन्धी सेवा प्रदान गर्छ ।क्लिनिक बिहान ७ बजेदेखि राती ८ बजे संचालनमा रहन्छ।"
एसईई स्थगित पछि दुर्गमका विद्यार्थीलाई सास्ती (फोटोफिचर),"डोटी : जिल्लामा माध्यमिक शिक्षा परीक्षा (एसईई) परीक्षा दिन परीक्षा केन्द्रमा आएका विद्यार्थी खिन्नताका साथ घर फर्किँदै छन्। बिहीबारदेखि संचालनमा आउने एसईई परीक्षा नेपाल सरकारले बुधबार मात्रै स्थगित भएको घोषणा गरेपछि विद्यार्थी अन्यौलमा परेका छन्। कोरोना भाइरस फैलन नदिन र सचेत हुन नेपाल सरकारले अन्तिममा आएर एसईईको परीक्षा स्थगित गरेको हो । विद्यार्थी तयारीका साथ आआफ्नो परीक्षा केन्द्रमा आएका विद्यार्थी परीक्षा नदिन नपाउँदा दिक्क लागेको बताएका छन्। 'स्थगित गर्नु नै थियो भने समयमै गरेको भए हुन्थ्यो,' रामपुर मावि बुडरका विद्यार्थी मिना धामीले भनिन, 'यत्रो खर्च गरेर त्यति टाढाबाट आयौं, अन्तिममा आएर परीक्षा स्थगित भयो ।' रामपुर माविका विद्यार्थी एक दिनको गाडीको यात्रा गरेर तीन दिन अगाडि सिलगढीमा परीक्षा दिन आएका थिए । कोरोनाको त्रासका कारण परीक्षा स्तगित गर्नु राम्रो भएपनि समयमै निर्णय गर्नुपथ्र्यो। रामपुर माविका शिक्षक नविन सलामी मगरले भने, ,' विद्यार्थीको खर्च बढ्नुको साथै दु:ख समेत पाएका छन्।' केआइसिंह गाउँपालिका ३ की रोजिना भट्ट बिहीबारबाट हुने भनिएको एसईईको परीक्षा दिन सोमबार घरबाट टाढा बोगटान फुडसिल गाउँपालिकाको खत्याडी पुगेर डेरामा बस्दै आएकी थिइन्। परीक्षा स्थगित भएको खबर सुनेपछि उनी अन्योलमा परेकी छिन्। भट्टसँगै झिमेमालिका मावि वायलबाट खत्याडी पुगेका ४५ जना विद्यार्थी अन्योलतमा परेका छन्। सरकारले एसईई स्थगित गरेपनि नयाँ मिति तय नगर्दा घर फर्किने वा डेरामै बस्ने भन्ने अन्योलमा छन्। पूरा तयारीका साथ परीक्षा दिन आएका थियौं तर परीक्षा नहुँदा समस्या भएको सिताराम माविका विद्यार्थी पुष्पराज न्यौन्यालले बताए । सिताराम माविका विद्यार्थी सन्तोष बोहराले भने, 'अब घर फर्किंदा तयारी गरेको कुरा समेत बिर्सने भयौं ।' यस वर्षको एसईई परीक्षामा डोटीबाट तीन हजार ९६ जना परीक्षार्थी सहभागी हुँदैछन्।जसमा एक हजार छ सय २५ छात्र र एक हजार चार सय ७१ छात्रा रहेका शिक्षा विकास तथा समन्वय इकाइले जनाएको छ । जिल्लामा जम्मा १२ वटा परीक्षा केन्द्र र सबै केन्द्रमा प्रश्नपत्रलगायतका सामग्री पुर्याइ सकिएको शिक्षा विकास तथा समन्वय इकाईका प्रमुख रामदत्त जोशीले बताए छन्। डोटीमा एसईई परीक्षा दिने मध्ये ८७ जना प्राविधिकतर्फका विद्यार्थी रहेका छन् भने ९२ जना विद्यार्थी ग्रेडवृद्धि लागि परीक्षामा सहभागी हुनेछन्। डोटीको सिलगढीस्थित पद्म पब्लिक मुक्तिनारायण माविमा परीक्षा केन्द्र रहेका विद्यार्थी परीक्षा स्थगित भएपछि आआफ्नो घर तर्फ फर्किँदै । उनीहरु एक दिनभरीको गाडीको यात्रा गरेर सिताराम मावि उच्चाकोट तथा जोरायल गाउँपालिकास्थित रामपुर मावि बुडरबाट तीन दिन अगाडि सिलगढीमा आएका थिए।"
सराङकोटमा प्याराग्लाइडिङको मज्जा,पोखरा : पोखराको पर्यटकीय क्षेत्र सराङकोट सुनसानजस्तै देखिएको छ। यतिबेला प्याराग्लाइडिङ गर्ने पर्यटकले भरिभराउ हुने सराङकोटमा फाट्टफुट्ट मात्र पर्यटक देखिन थालेका छन्। सराङकोटको आकाशमा फाट्फुट्ट आन्तरिक पर्यटकले मात्र प्याराग्लाइडिङ गर्ने गरेको व्यवसायीले बताएका छन्।
कोरोना त्रास : धमाधम छाड्न थाले उपत्यका,"काठमाडौं : पछिल्लो समयमा विश्वव्यापीरुपमा फैलँदै गएको कोभिड१९ कोरोना भाइरसको त्रासका कारण उपत्यकाबाट यात्रु बाहिरिनेक्रम शुरु भएको छ। महानगरीय ट्राफिक प्रहरी महाशाखाका अनुसार अरु दिनको तुलनामा पछिल्ला दिनमा उपत्यकाबाट घर जाने यात्रुको सङ्ख्यामा वृद्धि भएको हो। उपत्यकाको नागढुङ्गा, जगाति, फर्पिङ र नागार्जुन नाकाबाट बाहिरिने सवारी साधनको सङ्ख्या बढ्न थालेको छ। नयाँ बसपार्क सञ्चालन गरेको ल्होत्से बहुद्देश्यीय प्रालीका महाप्रबन्धक सुनिल कुँवर विगतका दिनभन्दा हिजो र आज उपत्यका बाहिर जाने यात्रुको सङ्ख्या बढेको बताए। 'नयाँ बसपार्कमा अरुका दिनभन्दा हिजोआज घर जानके यात्रुको भीड लागेको छ', उनले भने। घर जान बिहीबार बिहानैदेखि काठमाडौँको नयाँ बसपार्क, पुरानो बसपार्क, कोटेश्वर, कलङ्की क्षेत्रमा यात्रुको भीड लागेको थियो। महाशाखाका प्रवक्ता, प्रहरी उपरीक्षक जीवनकुमार श्रेष्ठ कक्षा १ देखि ९ सम्मको वार्षिक परीक्षा सकिएकाले बिदा मनाउनका लागि यात्रुहरु उपत्यका छोड्ने क्रम बढेको बताए। महाशाखाका अनुसार हिजोदेखि आजसम्म विभिन्न नाका हुँदै १८ हजार १८० यात्रु बोक्ने सार्वजनिक सवारीसाधन उपत्यका भित्रिएका छन्। त्यस्तै १८ हजार ४४१ सवारी साधन बाहिरिएका छन्। अरु समयमा ८० हजारको हाराहारीमा यात्रु उपत्यका बाहिरिने गरे पनि पछिल्लो समय ९० हजार धेरै मानिस बाहिरिएका छन्। नेपाल यातायात व्यवसायी राष्ट्रिय महासङ्घका महासचिव सरोज सिटौला विश्वमा फैलिएको कोरोना भाइरसलाई मध्यनजर गर्दै सार्वजनिक सवारी साधनमा यात्रा गर्ने यात्रुलाई अनिवार्य मास्कको प्रयोग गन आग्रह गरे। 'हरेक यात्रुले आफ्नो सुरक्षा आफैँ गरे कोरोना भाइरस फैलन पाउँदैन', उनले भने।"
कोरोना आशंकामा अस्पताल गएका बिरामीको रिपोर्ट नेगेटिभ,"खोटाङ : जिल्लामा केही दिनदेखि कोरोना भाइरसका बिरामी रहेको भनिएका व्यक्ति स्वस्थ रहेको पुष्टि भएको छ। चीनबाट फर्किएका बिरामी रहेको भनेर गाउँमा अनावश्यक हल्ला फैलिएपछि बुधबार स्वास्थ्य परीक्षण गर्दा कुनै लक्षण नदेखिएको हो। बिरामी भनिएका व्यक्तिमा सामान्य ज्वरोसमेत नरहेको र उनी स्वस्थ रहेको स्वास्थ्य परीक्षणमा संलग्न जिल्ला अस्पतालका निमित्त प्रमुख डा शैलेस श्रेष्ठले बताए। 'चीनबाट फर्किएका व्यक्ति भएकाले उनीमाथि सामान्य शङ्का हुनु स्वभाविक हो', उनले भने 'तर उनको स्वास्थ्य परीक्षण गर्दा सामान्य ज्वरोसमेत छैन, उनीमाथि कुनै शंका मान्नु पर्दैन।' दिक्तेल रुपाकोट मझुवागढी नगरपालिका१० पाथेकाका उनी गत फागुन १४ गते नेपाल फर्किएका थिए। अध्ययनका क्रममा चीनको सान्यासिटीमा बसेर गाउँ फर्किएलगत्तै उनी बिरामी रहेको भन्ने अनावश्यक हल्ला जिल्लाभर फैलिएपछि परीक्षण गर्न स्वास्थ्यकर्मीसहितको टोली उनको गाउँ पुगेको हो। अस्पताल विकास समितिका अध्यक्ष एवं जिल्ला समन्वय समिति खोटाङका प्रमुख बबि चाम्लिङ, दिक्तेल रुपाकोट मझुवागढी नगरपालिकाका नगरप्रमुख दीपनारायण रिजाल, प्रमुख जिल्ला अधिकारी शालिग्राम शर्मा पौडेल, नगरउपप्रमुख विणादेवी राई, प्रहरी नायब उपरीक्षक वामदेव गौतम, स्वास्थ्यकर्मीलगायतको टोलीले पीडित परिवारलाई भेटेका छन्। भेटघाटका क्रममा बिरामी भनिएका व्यक्तिका आफन्तले अनावश्यक हल्ला फैलाउने व्यक्ति पहिचान गरेर कारवाहीको दायरामा ल्याउन माग गरेका छन्। स्वास्थ्य परीक्षणका लागि जिल्लामा आवश्यक उपकरण नभएकाले काठमाडौँबाट झिकाउनुपर्दा ढिला भएको नगरप्रमुख रिजालले बताए। जिल्लाको उत्तरपूर्वी क्षेत्रमा पर्ने पाथेकामा फैलिएको हल्ला दिक्तेल बजारमा समेत पुगेपछि गत चैत २ गते जिल्ला प्रशासन कार्यालयले सर्वदलीय भेलासमेत राखेको थियो। सर्वदलीयसर्वपक्षीय भेलालगत्तै जिल्लामा कोरोना भाइरसको सङ्क्रमणबाट बच्न पूर्वतयारीसमेत थालिएको छ। कोरोना भाइरस (कोभिड१९)को हल्ला फैलिएसँगै उपचारमा आउने बिरामीका लागि जिल्ला अस्पतालमा आइसोलेसन वार्ड (छुट्टै उपचारकक्ष) समेत स्थापना गरिएको छ। कोरोनाका शंकास्पद बिरामी उपचार गराउन आएमा छुट्टै भर्ना गरेर उपचार गर्न अस्पतालले तीन श्ययाको आइसोलेसन वार्ड स्थापना गरेको हो।"
"जिल्ला अस्पतालमा आइसोलेसन कक्ष, चार ठाउँमा हेल्थ डेक्स","बाजुरा : विश्व व्यापारिक रुपमा फैलिएको कोरोना बाइरस (कोभिड १९) फैलिन नदिन जिल्ला प्रशासन कार्यालय बाजुराले सर्तकता अपनाउन सबै स्थानीय तहलाई पत्राचार गरेको छ । जिल्ला अस्पताल बाजुरामा आइसोलेसन कक्षको स्थापना गरेको छ । तीन शैयाको आइसोलेसन कक्ष स्थापना गरी आवश्यक औषधि जनशक्तिको प्रबन्ध गरिएको जिल्ला अस्पताल बाजुराका प्रमुख डाक्टर रुपचन्द्र विश्वकर्माले जानकारी दिएको छ । अग्रीम तयारीको रुपमा तीन शैयाको आइसोलेसन स्थापना गरिएको भएपनि आवश्यकताको आधारमा शैया थप्न सक्ने तयारी गरेको विश्वकर्माले बताए । जिल्ला अस्पतालमा आइसोलेसन स्थापना गरिएसँगै जिल्लाका नौ वटा स्थानीय तहका स्वास्थ्य संस्थामा कार्यरत कर्मचारीलाई कोरोना भाइरससम्बन्धी जनचेत्तना र रोकथामको कारेमा प्रचारप्रसार गर्न निर्देशन गरिएको डाक्टर विश्वकर्माले बताए । कोरोनाबारे जानकारी दिन महिला स्वास्थ्य स्वयम सेविका स्वास्थ्यकर्मीलमार्फत सबै स्थानीय तहमा जनचेतना फैलाउन निर्देशन दिएको उनले बताए । त्यसै बाजुरा जिल्लामा आगमन हुने चारवटा नाकामा हेल्थ डेक्स स्थापना गर्ने निर्णय गरिएको छ । हेल्थ डेक्स रहने नाकामा साफे मार्तडी सडकमा पर्ने अछाम जिल्लासँग जोडिएको डाब बजार, सदरमुकाम मार्तडी बस पार्क,कोल्टि बिमानस्थल र कालिकोट जिल्लाको नाका जुड्डीमा स्थापना गरिने भएका छन्। बुधबार जिल्ला दैविक प्रकोप उद्दार समितिको बैठक बसी कोराना भाइरस रोग लाग्न नदिन यसबारे सचेतना जगाउन सबै सरोकारवालालाई आग्रह गरेको छ । बैठकबाटै हेल्थ डेक्स स्थापनाको लागि निर्णय भएपनि त्यसको व्यवस्थापनका लागि सम्बन्धित स्थानीय तहलाई जिम्मा दिएको प्रमुख जिल्ला अधिकारी गंगाप्रशाद न्यौपानेले जानकारी दिएको छ। हाललाई चार स्थानमा हेल्थ डेक्स स्थापना गर्न भनिएको छ । आवश्कताको आधारमा अन्य ठाउँमा पनि स्थापना गर्न सकिने प्रमुख जिल्ला अधिकारी न्यौपानेले बताए । तालिम प्राप्त जनशक्ति, उपकरण र औषधि अभाव हुन नदिन सम्बन्धित निकायसँग समन्वयका लागि आदेश दिएको उनले बताए। स्वास्थ्यकर्मीलाई तालिमको व्यवस्थको जिम्मा जिल्ला अस्पताललाई दिएको छ । बाहिर जिल्लाबाट प्रवेश गर्ने नाकामा हेल्थ डेस्क राख्ने निर्णय भएको छ । यहाँका स्थानीय तहले सभा, समारोह, भोजभतेर तथा भेला नगर्न सूचना जारी गरेका बताए।"
भारत तस्करी गर्न लागिएको २० हजार मास्कसहित दुई पक्राउ,वीरगन्ज : नेपालबाट भारत तस्करी गर्न लागिएको ६ बोरा मास्कसहित २ जना कारोबारीलाई प्रहरीले पक्राउ गरेको छ । भारत तस्करी गर्न लागिएको २० हजार थान मास्कसहित २ जनालाई प्रहरीले पक्राउ गरेको हो । पक्राउ पर्नेमा पर्साको छिपहरमाई गाउँपालिका ५ घर भएका ३८ वर्षीय सुनिल जयसवाल र २६ वर्षीय अजय महतो कोइरी रहेका छन् । काठमाडौंबाट पर्साको सीमावर्ती बजार भिस्वा जाँदै गरेको रात्रीबस पोखीयामा रोकेर चेकजाँच गर्दा प्रहरीले २० हजार थान मास्कसहित जयसवाल र कोइरीलाई पक्राउ गरेको हो । काठमाडौंबाट मास्क खरिद गरी नेपालबाट भारतमा लगेर बढी मुल्यमा बिक्री वितरण भइरहेको भन्ने सूचनाको आधारमा खटिएको प्रहरी टोलीले रात्रीबसबाट बरामद गरेको पर्साकी प्रहरी उपरीक्षक गंगा पन्तले जानकारी दिइन् । कोरोना भाइरसको महामारी फैलिएर नेपाली बजारमा मास्कको अभाव भइरहेको बेला तस्करीका लागि भारत लैजाँदै गरेको अवस्थामा मास्कसहित दुवैलाई पक्राउ गरिएको उनले बताइन् । पक्राउ परेका दुवैजनालाई जिल्ला प्रहरी कार्यालयको हिरासतमा राखेर थप अनुसन्धान भइरहेको र बरामद मास्क के गर्ने भन्ने विषयमा प्रमुख जिल्ला अधिकारीले निर्णय गर्ने प्रहरी उपरीक्षक पन्तले बताइन् ।
भूमीमन्त्री अर्याल र भारतीय राजदूतबीच भेटवार्ता,"काठमाडौं : भूमि व्यवस्था, सहकारी तथा गरिबी निवारणमन्त्री पद्माकुमारी अर्याल र भारतीय राजदूत विनयमोहन क्वात्राबीच भेटवार्ता भएको छ। लिम्पियाधुरा, कालापानी, सुस्ताका साथै हालै कञ्चनपुरमा लगायतका स्थानमा भएकास सीमा समस्याको बारेमा छलफल गर्ने ऐजेन्डा राखेपनि पहिलो बैठक शिष्टाचारको मात्रै हुने भएकाले ती विषय थाती रहेको मन्त्रालय स्रोतले जनाएको छ। भेटमा मन्त्री अर्यालले नेपाल भारतबीचको सम्बन्ध कूटनीतिकका साथै अन्य सम्बन्ध पनि विशेष रहेको भन्दै सीमा समस्याको बारेमा सांकेतिक जानकारी गराएकी छन्। भेटमा मन्त्री अर्यालले नेपालभारतबीचमा केही विषयमा लामो समयदेखि रहेको र त्यो दुई देशबीचमा आपसमा छलफल गरेर समाधान गर्नुपर्ने बताए। हिजोदेखी थाती रहेका केही विषयहरु छन्। जो दुई देशबीचमा छलफल गरेर आपसमा टुङ्ग्याउनुपर्ने विषय छन्, मन्त्री अर्यालले उनले भनिन, ती कुराहरु यहाँको कार्यकालमा अगाडी बढ्न सकोस्। मन्त्री अर्यालले यसअघिका राजदूतले गर्दैगरेर बाँकी कामका जिम्मेवारी समेत राम्रोसँग पुरा गर्ने अपेक्षा पुरा गरेकी छन्। राजदूत क्वात्राले मन्त्री अर्यालको मन्त्रालयस्तरिय केही काममा दूतावासले सहकार्य गर्न सक्ने बताए। मेरो कार्यकालमा हाम्रो सम्बन्धको प्रगति र गतिमा कमी नआओस्, राजदूत क्वात्राले भने, हाम्रो दुई देशबीचमा त्यस्तो ठूलो कुनै कारण छैन। रहेका विषयहरु आपसमा शान्तिपुर्वक बसेर समाधान गर्न सकिन्छ।"
हेलिकप्टरबाट ट्रान्सफर्मर ढुवानी,"बेनी : सडक र विद्युत्को सुविधा नपुगेको धवलागिरी गाउँपालिका४ मुदी र खाम्लामा हेलिकप्टरमार्फत विद्युत् ट्रान्सफरमर ढुवानी गरिएको छ। विकट वस्तीमा केन्द्रीय प्रसारण लाइन विस्तार गर्न हेलिकप्टर प्रयोग गरिएको हो। बुधबार सिम्रिक एयरको हेलिकप्टरले दुईपटक ७ सय ५६ केजी तौलका ट्रान्सफर्मर ढुवानी गर्यो। धवलागिरी गाउँपालिका७ को काउसीबोटसम्म ट्याक्टरले पुर्याएको ट्रान्सफर्मर हेलिकप्टरबाट मुदी र खाम्लामा लगिएको हो। मान्छेले बोकेर लान संभवन नभएपछि ट्रान्सफर्मर ढुवानी गर्न हेलिकप्टर प्रयोग गरिएको सो गाउँपालिका उपाध्यक्ष रेशम छन्त्यालले बताए। ट्रान्सफर्मर ढुवानीका लागि गाउँपालिकाले पाँच लाख रूपैयाँ विनियोजन गरेको थियो। विनियोजित बजेट अपुग भएपछि अन्नपूर्ण गाउपालिका अध्यक्ष डमबहादुर पुनले व्यक्तिगत रूपमा ५० हजार सहयोग गरे। मुदीका २ सय ५५ र खाम्लाका ६५ घरमा विद्युत प्राधिकरणको बेनी वितरण केन्द्र मार्फत आगामी बैशाखभित्र विद्युतिकरण गर्ने तयारी भएको धवलागिरी गाउँपालिका अध्यक्ष थमसरा पुनले बताइन्। विद्युतिकरण गर्न तार तान्ने, मुख्य र शाखा पोल गाड्ने काम सकिएपछि घरघरमा वायरीङ भइरहेको छ। मुदी र खाम्लाका स्थानीय अहिलेसम्म सोलार र मट्टितेल टुकीमा निर्भर छन्। धवलागिरी गाउँपालिकाको ताकमका करिब आठ सय र मराङका करिब डेढ सय घरमा मात्र केन्द्रीय प्रसारण लाइन पुगेको छ। यही वर्ष सोही गाउँपालिका२को लुलाङमा लघु जलविद्युत र वडा नं ४ को बगरमा सौर्य उर्जा मार्फत विद्युतिकरण गरिएको छ। गुर्जा, मल्कवाङ, खिवाङ र मराङमा लघु जलविद्युत परियोजना मार्फत विद्युतिकरण गरिएको छ। सबै घरमा केन्द्रीय लाइन, लघु जलविद्युत र सौर्य उर्जा मध्ये कुनै एक सुविधा सबै घरमा पुर्याउने गाउँपालिकाको योजना छ।"
लोकसेवा परीक्षा पनि स्थगित,"काठमाडौं : लोकसेवा आयोगले चैत्र महिनामा लिने परीक्षा स्थगित गरेको छ।बिहीबार बसेको आयोगको बैठकले चैत ८ गतेपछि संचालन हुने सबै लिखित परीक्षा स्थगित गरेको हो। चैत ८ गतेदेखि चैत मसान्तसम्मको लिखित परीक्षा स्थगित गरेको उपसचिव शर्माले जानकारी दिएका छन् । विज्ञप्ति जारी गर्दै लोक सेवा आयोगले सञ्चालन गर्ने निजामती सेवा, सुरक्षा निकाय र संगठित संस्था तर्फका लिखित परीक्षाका कार्यक्रम अर्को सूचना नभएसम्मका लागि स्थगित गरेको जनाएको छ। त्रिभुवन विश्वविद्यालयले पनि चैत महिनाभित्रमा सञ्चालन गरिने सम्पूर्ण परीक्षा स्थगित गरेको छ । क्याम्पमा कार्यरत प्राध्यापकलाई पनि चैत मसान्तसम्म विदा दिने निर्णय गरेको छ । यो विदा आगामी बर्षे तथा हिउँदे विदामा मिलान गरिने उनले जानकारी दिए । विश्वविद्यालय बन्द भएपछि करिब ५ लाख विद्यार्थी र ७ हजार प्राध्यापक घरमै बस्नेछन्।"
कोभिड १९ अपडेटः चीनमा कोरोनाका नयाँ संक्रमण देखिएन,वुहानः चीनबाट सुरु भएको कोरोना भाइरस अहिले विश्वभर महामारीको रुपमा फैलिरहेको छ । चीनमा पहिलोपटक कुनै पनि नयाँ संक्रमण घटना देखा नपरेको चिनियाँ अधिकारीहरुले बताएका छन् । तर बाहिरबाट चीन आएका व्यक्तिहरूमा बुधवार ३४ वटा संक्रमण देखा परेको थियो । ज्यानअरी यता चीनमा ८१ हजार भन्दा बढी कोरोनाभाइरसको संक्रमण देखिएका छन् । ती मध्य ३ हजार २ सय २५ जनाले ज्यान गुमाएका छन् भने ७० हजार भन्दा बढी निको भएका छन्। अहिले पनि १० हजार भन्दा बढीमा संक्रमण सक्रिय रहेको जनाइएको छ । संक्रमण सबैभन्दा उच्च बिन्दुमा पुग्दा चीनले कठोर क्वारेन्टाइन लागु गरेको थियो र भाइरस फैलनबाट रोक्न आवतजावत नियन्त्रणबारे कडा व्यवस्था लागु गरेको थियो। यी कदमहरूको सफलताका कारण नयाँ संक्रमितको संख्या घटेपनि चीनमा कोरोनाभाइरसको जोखिम नहटिसकेको विज्ञहरू बताउँछन् । अधिकारीहरूले बाहिरबाट भित्रने मानिसहरूको कडा निगरानी गरिरहेका बताइएको छ । यसैबीच बिहीवार दक्षिण कोरियामा १ सय ५२ वटा नयाँ घटनाहरू देखा परेका छन् तर ती मध्ये कति विदेशबाट भित्रिएका हुन् प्रष्ट भइसकेको छैन । विश्व स्वास्थ्य संगठनले सार्वजनिक गरेको तथ्यांकअनुसार २ लाख ७ हजार ८ सय ६० कोरोना संक्रमित भएका छन् । संक्रमित हुनेको संख्या ८ हजार ६ सय ५७ पुगेको छ । विश्वका १ सय ६६ देशमा कोरोना भाइरस देखिएको विश्व स्वस्थ्य संगठनले जनाएको छ ।
कोरोना त्रास : चिडियाखान पनि बन्द,काठमाडौं : कोरोना (कोभिड १९) को संक्रमण रोकथामका लागि ललितपुरको जावलाखेलस्थित सदर चिडियाखानासमेत बन्द गरिएको छ। शुक्रबारदेखि कार्यान्वयन हुने गरी चिडियाखाना प्रशासनले बिहीबार यो निर्णय गरेको हो। शुक्रबारदेखि सबै सर्वसाधारणका लागि आवातजावात बन्द गरिएको चिडियाखानाकी संरक्षण शिक्षा तथा सञ्चार अधिकृत लिना चालिसेले जानकारी दिइन्। यो मुलुकको एक मात्र चिडियाखाना हो। हरेक वर्ष चैत महिनामा चिडियाखना घुम्नेको संख्या सबैभन्दा बढी हुन्थ्यो। विद्यार्थीहरुको स्कुल बिदा हुने भएका कारण यो महिनामा आगन्तुकको संख्या बढ्ने गरेको चालिसकेको भनाइ छ। कोरोना संक्रमणको त्रास बढेपछि गत साता दैनिक एक हजारको हाराहारीमा मात्र आगन्तुक चिडियाखाना पुगेका थिए। भिडभाडमा कोरोना भाइरसको संक्रमण छिटो हुने भन्दै चिडियाखाना प्रशासनले बन्द गर्ने निर्णय लिएको हो। चिडियाखानामा नौ सय प्रकारका जनावर र १ सय भन्दा बढी प्रजातिका चरा छन्।
"त्रिविका सबै परीक्षा स्थगित, प्रशासन खुल्ने",काठमाडौं : त्रिभुवन विश्वविद्यालयले चैत महिनाभित्रमा सञ्चालन गरिने सम्पूर्ण परीक्षा स्थगित गरेको छ । त्रिवि कार्यकारी परिषद्को बिहीबारको बैठकले यस्तो निर्णय गरेको हो । कार्यकारी परिषद्ले परीक्षा स्थगित गर्न सबै सङकाय तथा परीक्षा नियन्त्रण कार्यालयलाई निर्देशन दिएको थियो । सोही निर्देशन अनुसार सम्पूर्ण परीक्षा स्थगित गरिएको त्रिविका परीक्षा नियन्त्रक पुष्पराज जोशीले बताए । उनका अनुसार अर्को परीक्षाको मिति कोरोना भाइरसको संक्रमणको अवस्था हेरेर तोकिनेछ । तर यसअघि नै सुरु भएका तर बिहीबार अन्तिम दिन रहेका परीक्षा भने सूचारु भएको जोशीले बताए । क्याम्पमा कार्यरत प्राध्यापकलाई पनि चैत मसान्तसम्म विदा दिने निर्णय गरिएको छ । यो विदा आगामी बर्षे तथा हिउँदे विदामा मिलान गरिने उनले जानकारी दिए ।विश्वविद्यालय बन्द भएपछि करिब ५ लाख विद्यार्थी र ७ हजार प्राध्यापक घरमै बस्नेछन्।प्रशासनका कर्मचारी भने कार्यालय आउनुपर्ने त्रिविले जनाएको छ।
"कोरोना संक्रमण रोकथाम : भारतीय नागरिकलाई रोक्ने, कैदीको संख्या घटाउने गृहकार्य","काठमाडौं : सरकारले कोरोना (कोभिड १९) भाइरस प्रभावित मुलुकका नागरिकलाई नेपाल प्रवेशमा रोक लगाएको छ। भारतीय नागरिक भने बिहीबारसम्म निर्वाध रुपमा नेपाल प्रवेश गरिराखेका छन्। भारतमा कोरोना संक्रमणले तीनजनाको मृत्यु भइसकेको छ भने १७० जना संक्रमित भइसकेका छन्। हवाई र सडक र पैदलमाध्यमबाट हजारौंको संख्यामा नेपाल प्रवेश गरिरहेका छन्। अध्यागमन स्रोतका अनुसार देशमा कोरोना संक्रमण फैलिएपछि नेपाल प्रवेश गर्ने भारतीय नागरिकको संख्या बढेको छ। यसलाई रोक्ने विषयमा बिहीबार छलफल भएको हो। गृहमन्त्रालय अन्तर्गतको राष्ट्रिय विपद् जोखिम न्यूनीकरण तथा व्यवस्थापन प्राधिकरणको बैठकमा भारतीय नागरिकलाई तत्कालका लागि कसरी रोक्ने भन्ने विषयमा छलफल भएको हो। बैठकको प्रमुख एजेण्डा नै कोरोना भाइरसको वस्तुस्थिति, पूर्वतयारी तथा प्रतिकार्य योजना थियो। एजेण्डामाथि छलफल गर्दै बैठकमा भारतीय नागरिकलाई रोक्ने विषयमा छलफल भएको हो।निर्णय भने केही नभएको गृह स्रोतले बताएको छ। त्यसैगरी बैठकमा नेपाल प्रहरी, सशस्त्र प्रहरी र नेपाली सेनाको तयारीको विषयमासमेत छलफल भएको छ। सँगै कोरोना संक्रमण विश्वव्यापी बनिरहेका बेला सरकारले उच्च सर्तकता अपनाएको छ। सँगै सरकारले कोरोना संक्रमण नियन्त्रणका निम्ति कारागारबाट कैदीको संख्या घटाउने विषयमासमेत छलफल सुरु गरेको छ। बिहीबार बसेको प्रतिनिधिसभाको कानुन न्याय तथा मानवअधिकार समिति बैठकले कैदीको संख्या घटाउन सरकारलाई निर्देशन दिए लगत्तै यो विषयमासमेत छलफल सुरु भएको हो। कारागारमा कोरोना संक्रमण भएमा जटिल अवस्था सिर्जना हुने भन्दै संख्या घटाउन समितिले सरकारलाई निर्देशन दिएको हो। क्षमताभन्दा बढी कैदीबन्दी भएकाले त्यहाँबाट संक्रमणको जोखिम भएमा खतरा हुने भन्दै समितिले यस्तो निर्देशन दिएको हो। यस विषयमा गृहमन्त्रालयमा सामान्य छलफल भएको तर केही निर्णय नभएको स्रोतको दाबी छ। सरकारले बुधबार नै कोरोना भाइरसको संक्रमण रोकथामका लागि लक डाउनको पूर्वअभ्यास गरेको छ। उपप्रधानमन्त्री तथा रक्षामन्त्री ईश्वर पोखरेलको संयोजकत्वमा गठित कोरोना संक्रमण, रोकथाम तथा नियन्त्रण उच्चस्तरीय समन्वय समितिको बुधबारको बैठकले स्कुल, कलेज, सिनेमा हल बन्द गर्नेदेखि लिएर उडानमार्फत हुने आगमनमा समेत प्रतिबन्ध लगाउने निर्णय गरेको थियो। बिहीबारदेखि सुरु हुन लागेको माद्यामिक शिक्षा परीक्षासमेत स्थगित भएको छ। एसईई स्थगित भएसँगै चार लाख ८२ हजार परीक्षार्थी प्रभावित भएका छन्। एसईईमा प्रदेश अनुसार फरकफरक प्रश्नपत्र छापिएको थियो। चैत ६ गतेदेखि तोकिएको परीक्षा अर्को निर्णय नभएसम्मका निम्ति स्थगित भएको हो। एसईई परीक्षाका लागि देशभर १९९५ केन्द्र तोकिएको थियो। सरकारले कोरोना फैलिन नदिन अत्यावश्यक कामका बाहेक आवतजावत गर्न रोक लगाएको छ। बुधबार सरकारले अत्यावश्यक हिँडडुल गर्न रोक लगाउने निर्णय गरेको हो। बैठकको निर्णय अनुसार अब सार्वजनिकस्थलमा २५ जना भन्दा बढी मानिस भेला नपाइने भएको छ। सांस्कृतिक, सामाजिक र त्यस्तै कार्यमा पार्टी प्यालेस, मठमन्दिर, गुम्बा, मस्जिद, चर्च जस्ता धार्मिक र सार्वजनिकस्थलमा २५ जना भन्दा बढी मानिस भेला हुन बन्द गरेको हो। यसको अनुगमन कार्य बिहीबारबाट गृहमन्त्रालय एवं संस्कृति, पर्यटन तथा नागरिक उड्डयन मन्त्रालयले सुरु गरिसकेको छ।"
सही यो ! पावर सिम,"काठमाडौं : नेपाली युवाले अब उनीहरूकै लागि विशेष रूपमा तयार गरिएको एनसेलको नयाँ सिम योजनाबाट फाइदा लिन सक्नेछन्। एनसेलले विभिन्न सेवाको बन्डलिङसहित नयाँ स्टार्टर प्याक सही यो ! पावर सिम ल्याएको घोषणा गरेको छ। यो सिममार्फत ग्राहकले अझ सुलभ दरमा सेवा लिन सक्नेछन्। पीआरबीटी, स्पोर्टिज, स्पोर्ट भिडियो पोर्टल, दामी म्युजिक र हंगामा म्युजिक प्रो निःशुल्क सुचारु गर्न सकिने र प्रत्येक १०० रुपैयाँ मेन ब्यालेन्सको खर्चमा डेटा बोनस पाउने यो सिमका विशेषता हुन्। यसबाहेक ग्राहकले बोनसका रूपमा गेमिङ र म्युजिकको मजा लिन पाइने आकर्षक डेटा प्याकबाट फाइदा लिन सक्नेछन्। ग्राहकले करसहित मात्र ९९ रुपैयाँमा बिहीबार (चैत ६) बाट यो सिम लिन सक्नेछन्। यो सिम लिन नागरिकता वा म्याद नसकिएको सवारी चालक अनुमतिपत्र वा राहदानी, पासपोर्ट साइजको एक प्रति फोटो र म्याद नसकिएको विद्यार्थी परिचयपत्र आवश्यक पर्छ। यो सिममा ग्राहकले २० रुपैयाँको मेन ब्यालेन्ससहित सात दिन समयावधि रहेको ५०० एमबी डेटा (२५० एमबी फोरजीसहित), १० मिनेट अन नेट टक टाइम र १०० वटा अन नेट एसएमएस पाउनेछन्। सिमसँगै बन्डल भई आउने पीआरबीटी (सेवा र स्वतः आउने टोन) स्पोर्टिज, स्पोर्ट भिडियो पोर्टल, दामी म्युजिक र हंगामा म्युजिक प्रो सेवा सिम सुचारु भएको मितिबाट ३० दिनका लागि मान्य हुनेछन्। सही यो ! पावर सिम प्रयोग गर्ने ग्राहकका लागि आकर्षक डेटा प्याक पनि छन्। ग्राहकले एस्ट्रिक्स १७१०३ ह्यास डायल गरी गेमिङ प्याक र म्युजिक प्याक खरिद गर्न सक्नेछन्।"
देशको मुहार फेर्ने विकल्प,"करिबकरिब दुईतिहाइ बहुमतसहित नेकपाले सत्ता सञ्चालन गरेको दुई वर्ष पूरा भएसँगै उक्त पार्टीभित्र शक्ति समीकरण पनि फेरिँदै गएको छ। पछिल्लो समय पार्टी सचिवालय बैठकमा सत्ताको नेतृत्व गरेका प्रधानमन्त्री केपी शर्मा ओलीमाथि यो वा त्यो रूपमा निरन्तर हमला मात्र होइन, उनी अल्पमतमा पर्दै गएका छन्। नेकपाभित्र बढ्दै गएको धु्रवीकरण र शक्ति संघर्षले मुलुकको आगामी राजनीति स्वाभाविक गतिमा अगाडि बढ्छ भन्नेमा आशंका नै छ। यसका परिणम आगामी दिनमा देखिँदै जानेछन्। इतिहासका घटना र प्रवृत्ति हेर्दा सरकार परिवर्तनमा पार्टीभित्रको आपसी कलह नै निर्णायक बन्दै आएका धैरै उदाहरण छन्। नेकपाभित्रको सत्ता राजनीतिक दाउपेचले मुलुकलाई पुनः राजनीतिक अस्थिरतातिर धकेल्न खोजिरहेको त छैन भन्ने गम्भीर प्रश्न खडा भएको छ। ०४६ सालपछि मुलुकले कांग्रेसको नेतृत्वमा स्पष्ट बहुमतसहितको दुइटा सरकार पायो। तर ती दुइटै सरकार अल्पायुमै विघटनको सिकार बने। २०४८ सालमा बहमतको सरकार बनेसँगै कांग्रेसभित्र चर्किंदै गएको अन्तरद्वन्द्व र कलह उपनिर्वाचनको अन्तरघात प्रकरणपछि छत्तिसे र चौहत्तरे गुट बनेर शक्ति संघर्षमा होमियो। ०५६ सालको आमनिर्वाचनपछि पनि कांग्रेसकै नेतृत्वमा सुविधाजनक बहुमतको सरकार बन्यो, तर ६ महिना पनि नपुग्दै आफ्नै पार्टीका ६९ जना सांसदको अविश्वासका कारण प्रधानमन्त्री कृष्णप्रसाद भट्टराईको सरकार अपदस्थ हुन पुग्यो। पार्टीभित्र र बाहिरको दबाब बढ्दै गएपछि अन्ततः गिरिजाप्रसाद कोइरालाले पनि राजीनामा दिन बाध्य हुनुपर्यो। गिरिजाप्रसादपछि सत्तारोहण गरेका शेरबहादुर देउवाले त आफ्नो सत्तालिप्सालाई त्याग्न नखोज्दा पार्टीमा कारबाहीको भागीदार हुनुपर्यो, जो आज पनि कांग्रेसमा अनुशासन पर्वका नामले चर्चित छ। बहुदलकालमा र त्यसपछि गरी झन्डै दुई दर्जन सरकार बने र ढले, तर कुनै सरकारले पनि मुलुकलाई स्थिरता र सामाजिक आर्थिक प्रगतिको बाटोमा हिँडाउन सकेनन्। त्यसनिम्ति दलहरूभित्रको गुटगत स्वार्थ र सत्ताकांक्षा नै मूलरूपमा जिम्मेवार छ। सत्ताका लागि पार्टीहरूभित्रको आपसी कलह र व्यक्तिको महत्वाकाक्षा मुलुकलाई अस्थिरिता र संक्रमणको डरलाग्दो भुमरीमा पुर्याएका दर्जनौं दृष्टान्त इतिहासका हरेक पानामा भेटिन्छ। ०५४ सालमा तत्कालीन एमालेभित्र सुरु भएको घरझगडा र विभाजन उल्लेखनीय छ। ४० प्रतिशित सांसदसहित वामदेव गौतमको नेतृत्वमा भएको विभाजनले मुलुकलाई अस्थिरताको भयानक दुष्चक्रमा नराम्रोसँग धकेल्यो। त्यसपछिका सरकार गठन र विघटनका निम्ति सुरु भएको सांसद किनबेच र अनेकन संसदीय विकृतिको उत्तरदायी पनि उक्त विभाजनलाई नै मानिन्छ। अघिल्लो निर्वाचनमा पहिलो बनेको एमाले विभाजनकै कारण ०५६ सालको निर्वाचनमा बहुमत प्राप्त गर्ने अवसरबाट चुक्यो। जतिसुकै सैद्धान्तिक जामा पहिरिए पनि वामदेवको महत्वाकांक्षाको व्यवस्थापन नहुनु र पार्टीभित्र चुलिँदै गएको शक्ति संघर्ष नै विभाजनको मूल कारण बन्यो। ०५९ असारमा शेरबहादुर देउवाको नेतृत्वमा कांग्रेस विभाजन पनि सत्ताका लागि भएको हानथापकै परिणाम थियो। देउवाको महत्वाकांक्षा र पार्टी सभापति गिरिजाप्रसाद कोइरालाको सत्तारोहणको हतारोकै कारण पार्टी विभाजन मात्रै नभई संसद् नै विघटन हुन पुग्यो। युद्धपछि खुला राजनीतिमा आएको तत्कालीन माओवादीको प्रवृत्ति पनि अरू दलभन्दा फरक देखिएन। झन् तीव्रगतिमा सत्ता र शक्तिको अस्वस्थ प्रतिस्पर्धामा डरलाग्दो ढंगले होमियो। पार्टीभित्र नेताहरूमा चुलिँदै गएको महत्वाकांक्षा, शक्ति र स्रोत कब्जा गर्ने होडबाजीमै पार्टी पटकपटक विभाजन हुन पुग्यो। विगतका उपरोक्त घटना, नजिर र प्रवृत्तिलाई केलाउँदा दलहरूभित्र आपसी कलह र द्वन्द्वसँगै राजनीतिक अस्थिरता सुरु हुने गरेको छ। बाह्रबर्से बहुदलकालमा १० र दसबर्से संक्रमणकालमा १० वटै सरकार बन्ने र ढल्ने खेलले मुलुकको राजनीतिक दुरवस्थालाई राम्रोसँग चित्रित गर्छ। एक वर्ष नपुग्दै सरकार बन्ने र भत्किने अन्त्यहीन दुश्चक्रबाट आजित जनताले त्यसबाट मुक्ति चाहेका थिए। राजनीतिक अस्थिरताकै कारण मुलुकको विकास र समृद्धिको सम्पूर्ण प्रक्रिया अवरुद्ध भएकै छ। त्यसलाई गति दिन पनि स्थिर र बलियो सरकारको खाँचो थियो र छ। गत निर्वाचनमा दुइटा ठूला कम्युनिस्ट पार्टीहरूको एकताको अग्रिम घोषणाबाट उत्साहित जनताले झन्डै दुईतिहाइको स्पस्ट जनादेश दिए। ओली नेतृत्वको सरकार बनेसँगै राजनीतिका अस्थिरताको युगको अन्त्य भएको विश्वास गरिएको थियो। मुलुकमा विकास र समृद्धिको नयाँ युग आरम्भ हुने अपेक्षा गरिएको थियो। संविधान र शासन व्यवस्थासँगै जनताले दलहरूको प्रवृत्ति र शासनशैली पनि फेरिएको हेर्न चाहेका थिए। तर, सरकार सञ्चालनको दुई वर्षमा जनताले विगतका सरकारभन्दा गुणात्मक रूपमा फरक अनुभूति गर्न पाएनन्। न त विकास र समृद्धिको मार्गचित्र कोरियो न, सुशासन नै कायम हुन सक्यो। बरु एकपछि अर्को गर्दै भ्रष्टाचार र अनियमितताका प्रकरणले ओली सरकारमाथि नैतिक र राजनीतिक संकट बढ्दै गएको छ। पछिल्लो समय पार्टीभित्र कमजोर बन्दै आएको प्रधानमन्त्री ओलीको पकड र फेरिँदै गएको समीकरणका कारण पनि सरकारको स्थायित्वमाथि गम्भीर प्रश्न उब्जिएको छ। त्यसो त नेकपामा प्रारम्भदेखि नै पार्टीभित्र भागबन्डा र सत्ता साझेदारीलाई लिएर गुटउपगुटबीच शक्ति संघर्ष चल्दै आए पनि प्रधानमन्त्री पाउने आशामा प्रचण्डले ओलीलाई सघाउँदै आएका थिए। प्रचण्डको साथ लिँदै ओलीले अन्य गुटहरूलाई कर्नरमा पार्दै आएका पनि हुन्, तर ओलीले आलोपालो प्रधानमन्त्रीको पूर्वसहमति पालना गर्ने नदेखेपछि पार्टीभित्रको राजनीतिक रसायन फेरिन सुरु भएको प्रस्ट देखिन्छ। गौतमलाई राष्ट्रियसभामा लैजानेमा उत्पन्न विवाद पनि सत्ता राजनीतिक दाउपेचकै एक तुरुप हो। होइन भने प्रतिनिधिसभाको निर्वाचनमा पराजित गौतमलाई राष्ट्रियसभामा मनोनीत गर्नैपर्ने बाध्यतालाई कुनै पनि राजनीतिक र नैतिक तर्कले पुष्टि गर्दैन। सत्तानिम्ति राजनीतिक मूल्य र मर्यादाका कुनै पनि लक्ष्मण रेखा पर गर्न पछि नपर्नु नेपालका राजनीतिक दल र नेताहरूको आम विशेषता नै हो। आन्तरिक र बाह्य शक्ति सन्तुलनमा थोरै मात्रै उत्तरचढाव आउनेबित्तिकै रातारात सरकार विघटन गर्ने खेल हुँदै आएको छ। सरकार र पार्टीमा गहिरिँदै गएको मतभेद र संकटले आगामी दिनमा सरकार परिवर्तन भइहाल्यो भने पनि अनौठो मान्नु पर्दैन। अहिलेको नेकपा तत्कालीन एमाले र माओवादीबीच विगतमा पनि पटकपटक मिलिजुली सरकार बनेको थियो। तर जति समय सरकार गठन गर्न लागेको थियो, त्योभन्दा छिटो सरकार विघटन भए। साकारमाथि अविश्वास लैजाँदा लगाएका आरोप र आक्षेपले आज पनि इतिहास लज्जित हुन्छ नै। आज तिनै दुइटा पार्टी एक भएर नेकपा बनेको छ, तर फरकफरक आग्रह र मानोविज्ञान पालेर। स्वरूपमा थोरै भिन्नता भए पनि पात्र, प्रवृत्ति र संस्कार उही छ। विगतमा सरकार गठन र विघटनको खेलका धुरन्धर खेलाडीहरूको पार्टी एउटै भए पनि आआफ्नै कला र कौशलताको उपयोगितावादी सिद्धान्तले लैस छन्। उपयोगितावादको हतियार जुनसुकै बेला जतासुकै पनि प्रयोग हुने निश्चित छ। निकट भविष्यमै सरकार फेरबदल भइहाल्यो भने पनि आश्चर्य हुने छैन। तर जनताको स्थायित्व र समृद्धिको सपनाको मृगमरीचिका बन्ने निश्चित छ। जनताका हरेक सरोकारलाई सत्ताको तराजुमा तौलने प्रवृत्ति बोकेका राजनीतिक दलहरूको अहिलेको कार्यशैली देख्दा लाग्छ, स्थायित्वको अपेक्षा निरर्थक। विगत लामो राजनीतिक अस्थारिता र संक्रमणको कारक बनेका राजनीतिक दल र संसदीय प्रणाली कायम रहेसम्म मुलुकले खोजेको स्थिरता र समृद्धि सम्भव छैन। मुलुकलाई साँच्चिकै स्थायित्व, समृद्धि र सुशासन चाहिएको हो भने जनताबाट प्रत्यक्ष निर्वाचित कार्यकारी राष्ट्रपति र पूर्ण समानुपातिक निर्वाचन प्रणाली नै मुलुकको मुहार र्फेने सुनौलो विकल्प बन्नेछ। यसमा राजनीतिक दलहरूले गम्भीर भएर सोच्न जरुरी छ। साथै, जनताले पनि मुलुकलाई विश्व विकासको स्तरमा पुर्याउन चाहेका हुन् भने राजनीतिक दलको कार्यदिशा र कार्यशैलीको समीक्षा गरेर नेता र पार्टी रोज्नु उपयुक्त हुन्छ। हाइलाइटमुलुकलाई साँच्चिकै स्थायित्व, समृद्धि र सुशासन चाहिएको हो भने जनताबाट प्रत्यक्ष निर्वाचित कार्यकारी राष्ट्रपति र पूर्ण समानुपातिक निर्वाचन प्रणाली नै मुलुकको मुहार र्फेने सुनौलो विकल्प बन्नेछ।"
कोभिड१९ : नाका आंशिक बन्द,"नेपालगन्जभैरहवा : भारतमा कोरोना संक्रमण फैलिएपछि नेपालगन्जको सीमा नाकामा चहलपहल घटेको छ। सीमापारि किनमेल गर्न जाने घटेका छन्। रोजगारीका लागि भारतमा गएकाहरू फर्किने क्रम बढेको छ। रूपन्देहीको बेलहिया, बाँकेको जमुनाहा, कपिलवस्तुको कृष्णनगरबाट नेपाल भित्रिनेको संख्या बढेको छ। यी नाकापारि हुने व्यापार घटेको छ। बाँकेको जमुनाहा नाका बुधबारदेखि आंशिक बन्द गरिएको छ। बाँकेका सीडीओ कुमारबहादुर खड्का, प्रहरी प्रमुख एसपी वीरबहादुर ओेली, बहराइचका डीएम शम्भु कुमार र जनपद प्रहरी प्रमुख एसपी विपिन कुमारबीच मंगलबार नेपालगन्जमा बसेको बैठकले सीमाको भीड नियन्त्रण गर्न नाका आंशिक बन्द गर्ने निर्णय गरिएको हो। नेपालभारत दुवैतिर सवारी आवागमनमा रोक लगाइएको छ। दुवै देशमा यात्रीको अनिवार्य कोरोना जाँच भइरहेको छ। चौलिका चोक, जैसपुर र जमुनाहा तीन ठाउँमा प्रहरीले चेकजाँच गरिरहेको छ। यहाँ अत्यावश्यकबाहेक सबै गाडी रोकिएका छन्। यात्रुवाहक सवारी, मोटरसाइकल, अटोरिक्सासमेतलाई आवतजावतमा रोक लगाइएको छ। इलाका प्रहरी कार्यालय जमुनाहाका इन्चार्ज प्रहरी नायव निरीक्षक माधव रिजालले पैदल यात्रीलाई निर्बाध भारत जान दिएको बताउँछन्। उनले भने, आज (बुधबार)देखि भारतबाट आउने सबैको अनिवार्य कोरोना जाँच गरिएको छ।उपमहानगरले कोरोना हेल्थ डेस्कलाई बुधबार दसगजा राखी जाँच गर्न थालिएको छ। स्वदेश फर्कने सबैको जाँच गरिरहेको अहेव पवनकुमार वर्माले बताए। भारत जाने सबैको रुपैडियामा भारतीयले जाँच गरिरहेका छन्। सय डिग्रीभन्दा बढी तापक्रम भएकालाई नेपाल नै फर्काइन्छ। भारतीय अस्पतालमा आइसोलेसन बेड छन्। भारतमा दुई जना कर्मचारीसहित एम्बुलेन्स राखिएको छ। सुनौलीमा मात्र करिब चार सय पसल छन्। त्यहाँ बजार गर्न रूपन्देहीसँगै नवलपरासी, पाल्पा, अर्घाखाँची, गुल्मीलगायत जिल्लाबाट जान्छन्। त्यहाँ किनमेल गर्न औसतमा दैनिक १० हजारभन्दा बढी नेपाली जाने अनुमान छ। भारत जानेको संख्या पनि घटेको छ। बसबाट यात्रा गर्ने ७० प्रतिशत नेपाली घटेको उत्तर प्रदेश राज्य परिवहनका कर्मचारी हरिनाथ चौधरीले बताए।"
"इटलीमा कोरोनाले एकै दिन ४७५, इरानमा १४७ जनाको मृत्यु",इटली : कोभिड१९ कोरोना भाइरसका कारण इटलीमा एकै दिन ४७५ जनाको मृत्यु भएको छ। बुधबार इटलीको लोम्बार्डीमा मात्रै ३ सय १९ जना र अन्य क्षेत्रमा १५६ जना गरी ४७५ जनाको मृत्यु भएको हो। इटलीमा ज्यान गुमाउनेको संख्या २ हजार ९ सय ७८ पुगेको छ। ४ हजार २५ जना उपचार पछि घर फर्किएका छन्। इटलीमा २८ हजार ७ सय १० जना संक्रमित छन्। त्यस्तै इरानमा बुधबार १४७ जनाले ज्यान गुमाएका छन्। इरानमा हालसम्म ११ सय ३५ जनाले ज्यान गुमाएका छन्। उपचारपछि ५ हजार ७ सय १० जना उपचारपछि घर फर्किएका छन्। स्पेनमा बुधबार कोरोनाले १०५ जनाको मृत्यु भएको छ। स्पेनमा १ हजार ८१ जना उपचारपछि घर फर्किसकेका छन्। हालसम्म स्पेनमा १३ हजार ५० जना संक्रमित छन्। स्पेनमा हालसम्म ६३८ जनाले ज्यान गुमाएका छन्। त्यस्तै फ्रान्समा बुधबार ३३ जनाले ज्यान गुमाएका छन्। बुधबार मात्रै विश्वमा कोरोनाले ९ सय ७६ जनाले ज्यान गुमाएका छन्।
यसरी बिते कुशलको तीन वर्ष : बल्ल पाए न्याय,"धादिङ : बुधबार जिल्ला अदालत धादिङको गेटबाट बाहिरिँदै गर्दा सिद्धलेक गाउँपालिका५ कुम्पुरका कुशल आलेमगरको अनुहारमा उत्साह थियो। परिवारको खर्च जोहो गर्न तीन वर्षअघि वैदेशिक रोजगारीमा जान लाग्दा आफ्नै छिमेकी दाइबाट ठगिएर घर न घाटको बनेका कुशलले क्षतिपूर्ति पाएका छन्। घर नजिकैका छिमेकी लक्ष्मणप्रसाद पन्तले टर्की र दक्षिण अफ्रिका पठाइदिन्छु भन्दै ३ वर्षअघि ११ लाख रुपैयाँ ठगेर फरार भए। पन्त भागेपछि धेरै कमाएर परिवारलाई सुःखमा राख्ने कुशलको सपना भताभुंग भएको थियो। पन्तको विश्वासमा राम्रो उत्पादन हुने एक रोपनी खेत बिक्री गरेर कुशलले ११ लाख रुपैयाँ बुझाएका थिए। पन्त भागेपछि कुशल वैदेशिक रोजगार अदालतको शरणमा पुगे। लामो कानुनी झमेला पूरा गरेर आलेमगरले मंगलबार आफूले बुझाएको ११ लाख रुपैयाँ र त्यसको हर्जना थप साढे ५ लाख गरी १६ लाख ५० हजार रुपैयाँ पन्तको परिवारबाट पाएका छन्। यो कानुनी लडाइँमा साथ दिने सबैलाइ सम्झिँदै आँखाबाट खुसीको आँसु नै झारे। अझैसम्म फरार रहेका ठग लक्ष्मण पन्तलाइ भने अदालतले डेढ वर्षको कैद सजाय पनि सुनाएको छ। वैदेशिक रोजगारीेमा जान लागेका बेला ठगिएर विचल्लीमा परेका कुशल आलेमगरको समस्या र उनले लडेको कानुनी लडाइबारे अन्नपूर्ण पोष्ट दैनिक र अनलाइनमा पटकपटक समाचार प्रकाशित भएको थियो। यसरी बिते संघर्षका तीन वर्ष पन्तले सुरुमा टर्किको व्यवसायिक फार्ममा सेल्स मेनका रूपमा पठाइदिने भन्दै तीन लाख रकम लिए। पछि टर्कीमा द्वन्द्व चलिरहेकाले दक्षिण अफ्रिका पठाउने आश्वासन दिए। कुशलले २०७३ पुस १० गतेसम्म पटकपटकमा आइएमइमा पन्तको नाममा ११ लाख रुपैयाँ बझाए। आइएमइ गरेको त्यही भौचर नै कुशलको लागि कानुनी लडाइँको बलियो प्रमाण बन्यो। गाउँकै छिमेकी दाइ थिए, राम्रै चिनजान थियो। अरु मान्छे पनि पठाएको छु, कम्पनीसँग कुरा भइरहेको छ भनेर फेसबुकमा कुारकानी गरेको देखाए। यसरी फसाउलान भन्ने लागेको थिएन, मगरले भने, दक्षिण अफ्रिका पठाउने भनेर भारत लगेर ५ महिनासम्म राख्यो। पछि आएर मैले दक्षिण अफ्रिका पठाउन सकिन। नेपालमा गएर तिम्रो हिसाबकिताब गरिदिउँला भनेर पासपोर्टसमेत नदिइ भारतबाट फर्काए। आमाको सहारामा हुर्किएका कुशलको आर्थिक अवस्था कमजोर छ। उनले राम्रो देशमा गएर धेरै कमाउने सपना बुनेका थिए। पन्तले भने उनको गरिबी र धेरै कमाउने सपनाको फाइदा उठाउँदै धेरै कमाइ हुने ठाउँमा पठाइदिने भन्दै पटकपटक गरी लाखौं रुपैयाँ मागे। आफूले बुझाएको रकम सहज रूपमा फिर्ता पाउने छाँटकाँट नदेखेपछि कुशल प्रहरी र प्रशासनसँग गुहार माग्न पुगे। उनी ठगिएको समाचार पनि प्रकाशित भयो। आफ्नो फसेको पैसा उठाइदिन सुरक्षित आप्रवास परियोजनामामार्फत वैदेशिक रोजगार विभागमा उजुरी पनि गरे। वैदेशिक रोजगारमा ठगिएकाहरुको तर्फबाट वकालत गर्दै आएको पिपुल फोरम र पौरखी नेपालले मगरको तर्फबाट मुद्दा लडे। दुई वर्ष मुद्दा प्रक्रिया चलेपछि २०७६ बैशाख ८ गते वैदेशिक रोजगार न्यायाधिकरणको कार्यालयले विगो ११ लाख र त्यसको ५० प्रतिशत हर्जनासहित ठग लक्ष्मण पन्तलाई डेढ वर्ष कैद र एक लाख ५० हजार रुपैयाँ जरिवाना तिर्नुपर्ने फैसला गर्यो। नगद तिर्न नसके लक्ष्मण पन्तको जायजेथाबाट भए पनि क्षतिपूर्ति भराउन जिल्ला अदालत धादिङलाइ लेखि पठायो। न्यायाधिकरण कार्यालयको आदेशविरुद्ध लक्ष्मणका बाबु हरिप्रसाद पन्तले आफ्नो छोरा सम्पर्कमा नभएको र जायजेथाबाट क्षतिपूर्ति दिन नपर्ने भन्दै सर्वोच्च अदातलमा अन्तरिम आदेश माग गर्दे रिट हालेका थिए। त्यस्तै २०७६ असोज २ गते जिल्ला अदालत धादिङमा पनि सर्वोच्चमा रिट निवेदन परेको र रिटको सुनवाइ नहुन्जेलसम्म बिगो असुलउपर गर्ने मुद्दा तामेलीमा राख्न निवेदन दिएका थिए। तर, २०७६ माघ १६ गते जिल्ला न्यायाधीस देवेन्द्र पौडेलको इजलाशले लक्ष्मणका बाबु हरि पन्तको माग बमोजिम मुद्दा तामेलीमा राख्नु नपर्ने फैसला गर्दै कुशललाइ पन्तको जायजेथाबाट बिगो भराउने आदेश गरेपछि कुशलले क्षतिपूर्ति पाउने बाटो खुलेको थियो। तर, फेरि लक्ष्मणका बाबु हरि पन्तले अदालतले गरेको पञ्चकृत मूल्यांकलन थोरै भएको भन्दै आफ्नो जग्गाको मूल्य ४० लाखभन्दा बढी पर्ने दावी गरि पूनः अदालतमा निवेदन दिए। तर, चैत्र ४ गते पन्त परिवारले बिगो र जरिवानावापतको रकम अदालतमा नगदै बुझाएका थिए। रकम बुझेपछि कुशलले अब यो रकम खेत किन्नमै खर्च गर्ने बताए। पहिले पनि खेत बेचेर पन्तलाई रकम दिएको थिएँ। यत्रो लफडा आइपर्यो, कुशलले भने, अब यो पनि खेत किन्नमै खर्च गर्छु। क्षतिपूर्तिवापत पाएको रकम पनि राजस्व बुझाउनु पर्दा दुःख लागेको बताए। उनले भने, यत्रो दुःख गरियो, मानसिक तनाव बेहोर्नुपर्यो। बल्लबल्ल क्षतिपूर्ति पाएको थिएँ, त्यही पनि ५ प्रतिशत सरकारलाई नै बुझाउनु पर्ने नियम रहेछ। उनले अब विदेश जाने सपना त्यागेका छन्। तीन वर्ष दुःख पाएपछि अब विदेशको मायाँ मारेको उनले बताए। उनले भने, जे जस्तो हुन्छ आफ्नै माटोमा खनिखोस्री खानेछु।"
भरुवा बन्दुकसहित २ जना पक्राउ,"गुलरिया : सशस्त्र प्रहरी बल नेपाल नम्बर ३१ गण हेडक्वाटर बर्दियाले भारतनेपाल सीमावर्ती क्षेत्र नजिकै भरुवा बन्दुक र बन्दोवस्तीका सामाग्रीसहित २ जनालाई नियन्त्रणमा लिएको छ। मधुवन नगरपालिका७ का दुई जनालाई हतियारसहित गएराति नियन्त्रणमा लिइएको हो। सशस्त्र प्रहरीले ३६ वर्षीय दिलबहादुर चौधरी र ५० वर्षीय लिलबहादुर कुँवरलाई पक्राउ गरेको हेडक्वाटरका प्रहरी उपरीक्षक यादव विश्वकर्माले जानकारी दिए। उनीहरुबाट १ नाल भरुवा बन्दुक प्रहरीले फेला पारेको छ। प्रहरीका अनुसार उनको साथबाट गोली ४७ थान, केप ८ पीस, बारुद २५० ग्राम, सानो छर्रा २६ पीस, खुकुरी १, बञ्चरो १, चक्कु १ र ३ वटा साइकल बरामद गरिएको छ। प्रारम्भिक अनुसन्धानअनुसार उनीहरु भारतीय जंगलतर्फ शिकार खेल्न जानेक्रममा रहेको प्रहरीले जनाएको छ। आवश्यक अनुसन्धानका लागि नियन्त्रणमा लिएका दुवैजनालाई प्रहरीको जिम्मा लगाइएको एसपी विश्वकर्माले जानकारी दिए।"
कञ्चनपुर सीमाको नयाँ नक्सा जारी गर्न माग,"काठमाडौं : कञ्चनपुरवासीले जिल्लामा भारतसँग जोडिएको सीमा क्षेत्रलाई तत्कालै पुनरावलोकन गरी नयाँ नक्सा जारी गर्न सरकारसँग माग गरेका छन्। जनप्रतिनिधिसहित काठमाडौं आएका सीमा पीडितले सुदूरपश्चिम प्रदेशका ९ ठाउँमा भारतले अतिक्रमण गरेको भन्दै ठोस कदम चाल्न उनीहरूले माग गरेका छन्। अन्तर्राष्ट्रिय सीमा सरोकार समूहको अगुवाइको पत्रकार सम्मेलनमा भारतले एकाएक नेपाली भूभाग उसको नक्सामा राखेको भन्दै उनीहरूले विरोध गरे। समूहका संयोजक पल्लवराज भट्टले भारतद्वारा अतिक्रमित सीमाबारे सरकारलाई जानकारी गराउन राजधानी आउनुपरेको बताए। हामी प्रमाणसहित काठमाडौं आएका छौं। सरकारले तत्कालै प्रभावकारी कदम चाल्नुपर्छ, उनले भने। भारतीय पक्षको नक्साका आधारमा सीमांकन गर्ने नेपाली नापी विभागको सर्भे टोलीलाई कारवाही गर्नुपर्ने माग संयोजक भट्टको छ। उनले भने, मूल सीमास्तम्भलाई आधार मान्दा सम्पूर्ण अतिक्रमित क्षेत्र नेपालकै भूभागमा पर्न आउँछ। तर भारतले साक्षी स्तम्भलाई आधार मानेर सम्पूर्ण क्षेत्र आफ्नोमा पारेको छ। कञ्चनपुरमा निर्माणाधीन हुलाकी सडकलाई भारतीय एसएसबीका जवानले आफ्नो भूभाग भन्दै रोक लगाएकोप्रति गम्भीर हुन उनको आग्रह छ। सीमापीडित ओमप्रकाश पन्तले रहरले काठमाडौं नआएको बताए। हामी बाध्यताले यहाँ आएका हौं, उनले भने, राज्य गणतन्त्रात्मक प्रणालीमा गए तापनि हामीलाई त्यसको अनुभूति भएको छैन। सबै काम गर्न काठमाडौं नै आउनुपर्ने कारण के हो ? उनले नेपाली सर्भे टोली सीमाजस्तो संवेदनशील विषयमा गम्भीर नभएकाले तत्काल नयाँ टोली पठाएर स्थानीय निकायसँग विचार विर्मश गरी नयाँ नक्सा जारी गर्न सरकारसँग आग्रह गरे। बेलौरी नगरपालिकाकी उपमेयर चित्रकुमारी चौधरीले नेपालली भूभाग भारतले अतिक्रमण गरेपछि राजधानी आएको बताएकी छन्। उनले भनिन्, हाम्रो जन्मस्थल गुम्दैछ। हाम्रो समस्या समाधान गर्न सरकारले तत्कालै पहल गर्नुपर्छ। उनीहरूले संघीय सरकारसमक्ष ६ बुँदे मागसमेत अघि सारेका छन्। उनीहरूले मंगलबार नै परराष्ट्रमन्त्री प्रदीप ज्ञवाली, गृहमन्त्री रामबहादुर थापा र भूमि व्यवस्था, सहकारी तथा गरिबी निवारणमन्त्री पद्माकुमारी अर्याललाई ज्ञापनपत्र बुझाएका थिए। ऐतिहासिक दस्तावेज, भोगचलन, कित्ता नापी नक्साका तथा जग्गाधनी प्रमाणपुर्जा, जंगे पिलर, सीमासम्बन्धी अन्तर्राष्ट्रिय ऐन तथा कानुनका आधारमा नयाँ नक्सा तयार गर्न जनप्रतिनिधिको सहभागिता हुने गरि सीडीओको नेतृत्वमा फिल्डमा कार्यरत टोलीलाई अधिकार दिएर तत्काल स्ट्रिप नक्सा पुनरावलोकन गर्नुपर्ने उनीहरूको माग छ। स्ट्रिप नक्साको पुनरावलोकन गर्दा सुगौली सन्धिपश्चात् स्थापित सीमा स्तम्भ (जंगे पिलर) लाई अन्तर्राष्ट्रिय सीमा रेखांकनको मुख्य आधार बनाउनुपर्ने भनाइ पीडित स्थानीयको छ। नियतवस सारिएका, गायब गरिएका, भत्काइएका २०० नम्बर, १९५ नम्बरलगायत पिलरलाई वैज्ञानिक तथ्यका आधारमा पुरानै ठाउँ खोजेर तत्काल पुनःस्थापना गर्नुपर्ने मागसमेत उनीहरूले राखेका छन्। पाठ्यक्रममा लिम्पियाधुरासहित नक्सा राख्न दबाब नेपालको नक्सामा लिम्पियाधुरालाई समेट्न विज्ञको दबाब स्ट्रिप नक्साकै त्रुटीले गुम्यो नेपाली भूभाग"
विश्व बैंक र आईएफसीको १४ अर्ब डलर,"काठमाडौं : विश्व बैंकले कोरोना महामारीसँग जुझ्न यसअघि घोषणा गरेको १२ अर्ब अमेरिकी डलरमा दुई अर्ब थप गरी १४ अर्ब पुर्याएको छ। विश्व बैंक र अन्तर्राष्ट्रिय वित्त निगम (आईएफसी) को सञ्चालक समितिले १४ अर्ब अमेरिकी डलरको द्रुत वित्तीयकरण प्याकेज अनुमोदन गरेको छ। यो सहायता विभिन्न राष्ट्र र कम्पनीलाई तीव्र गतिमा फैलिरहेको कोभिड१९ निरोध, पहिचान तथा सम्बोधनका लागि उपलब्ध हुनेछ। यो प्याकेजले जनस्वास्थ्य सतर्कता राष्ट्रिय प्रणाली सुदृढीकरण अन्तर्गत रोग नियन्त्रण, उपचार र निदान र निजी क्षेत्रलाई सहयोग गर्नेछ, आईएफसीद्वारा जारी विज्ञप्तिमा उल्लेख छ। विश्व बैंक समूहको सदस्य आईएफसीले १४ अर्ब डलरको प्याकेजमध्ये कोभिड१९ सम्बन्धि सहयोग यसअघिको ६ अर्ब डलरबाट वृद्धि गरी ८ अर्ब डलर पुर्याउनेछ। आईएफसीको सहयोग कोभिड१९ को तीव्र विस्तारका कारण आर्थिक गिरावटको मारमा परेका निजी कम्पनी र तिनका कर्मचारीका लागि हो। मार्च ३ मा घोषित विश्व बैंकको ६ अर्ब डलरको लक्षित प्याकेजबाट स्वास्थ्य प्रणाली सुदृढीकरण र रोगको निगरानीमा सहयोग पुर्याइने उल्लेख छ। पुनर्स्थापनाको समय छोट्याउन अत्यावश्यक छ। यो प्याकेजले कोभिड१९ को विस्तारले व्यवसाय र तिनका कामदारलाई वित्तीय तथा आर्थिक प्रभाव न्यूनीकरणमा तत्काल सहयोग पुर्याउँछ, विश्व बैंक समूहका अध्यक्ष डेभिड मल्पासलाई उद्धृत गर्दै विज्ञप्तिमा भनिएको छ, विश्व बैंक विकासशील राष्ट्रको आवश्यकताअनुसार छिटो, छरितो ढंगले सम्बोधन गर्न प्रतिबद्ध छ। सहायता पहिले नै सुरु भइसकेका छन्, आज स्वीकृत विस्तारित वित्तीय उपकरणले अर्थतन्त्र, कम्पनी र रोजगारी बचाउन मद्दत गर्नेछ। आईएफसीको ८ अर्ब डलरबाट अर्थतन्त्रमा उत्पन्न धक्काका कारण अत्यधिक जोखिममा रहेका लघु, साना तथा मध्यम आकारका उद्यमलाई जीवनाधार प्रदान गर्न मद्दत पुर्याउनुका साथै उच्च मागको सामना गरिरहेका का चिकित्सा उपकरण, औषधि उद्योग जस्ता क्षेत्र लाभान्वित हुने आईएफसीले जनाएको छ। यो महामारीले जीवन मात्र होइन, अर्थतन्त्र र जीवनस्तर पनि स्वास्थ्य संकटकालकै अवस्थामा जसरी चल्ने देखिन्छ। यो समयमा पनि हाम्रा ग्राहकका उद्यमव्यवसाय सञ्चालनलाई सुनिश्चित गरेर विकासशील राष्ट्रका निजी क्षेत्र सक्षम भएर अर्थतन्त्रलाई चाँडै पुनस्र्थापना गर्न सहयोग गर्नेछन् भन्ने अपेक्षा गर्न सक्छौं, आईएफसीका प्रमुख कार्यकारी अधिकृत फिलिपले हुरले भनेका छन्, फलतः यसले जोखिममा रहेका समूहलाई उनीहरूको जनजीविका यथाशीघ्र पुनर्स्थापपित गर्न र भविष्यका लागि लगानीलाई निरन्ता दिन सहयोग गर्छ। आईएफसीले २२ अर्ब अमेरिकी डलर वास्तविक क्षेत्र संकट प्रतिवाद सुविधा, विश्वव्यापी व्यापार वित्तीयकरण कार्यक्रम, कार्यशील पुँजी समाधान कार्यक्रमबाट आपत्कालीन व्यवसाय उद्धार कोषमा ल्याएको हो। यस्तै, आईएफसीका ग्राहकको अनुरोधमा मंगलबार ग्लोबल ट्रेड लिक्विडिटी प्रोग्राम एन्ड द क्रिटिकल कमोडिटिज् फाइनान्स प्रोग्राम अन्तर्गत २ अर्ब डलर स्थानीय बैंकलाई जोखिम साझेदारी सहयोगका रूपमा उपलब्ध गराई उदयमान बजारका कम्पनीमा वित्तीय सुविधा दिने उल्लेख छ। आईएफसीले आपत्कालीन वित्तीय सुविधा अन्तर्गत भर्खरै भियतनामका चार बैंकलाई २९ करोड ४० लाख डलर व्यापारका लागि वित्तीय सुविधा दिएको छ। एडीबीको ६५ अर्ब डलर एसियाली विकास बैंक (एडीबी)ले विकासशील राष्ट्रलाई कोरोना महामारीसँग जुझ्न प्रारम्भिक प्याकेजका रूपमा ६५ अर्ब अमेरिकी डलर सहयोग घोषणा गरेको छ। एडीबीका अध्यक्ष मासात्सुगु आसाकावाले कोरोना महामारी विश्वव्यापी संकट भएको बताए। यसका लागि राष्ट्रिय, क्षेत्रीय र विश्वव्यापी तहमा कठोर कदम चाल्न आवश्यक भएको उनको भनाइ छ। अध्यक्ष आसाकावाले आवश्यकताअनुसार सहायता प्याकेज वृद्धि गर्दै जाने पनि बताएका छन्। एडीबीले घोषणा गरेको सहायता प्याकेज जनस्वास्थ्य र आर्थिक असर न्यूनीकरणका लागि प्रयोग हुने बताइएको छ। एडीबीले कोरोना भाइरसको महामारी सुरु भएयता यसअघि २२ करोड ५० लाख डलर सहायता प्रदान गरिसकेको छ।"
संविधान संशोधन गर्ने भए,"कार्यकारी राष्ट्रपति र राष्ट्रियसभामा मनोनीत सदस्य प्रधानमन्त्री बन्न होइन; तराईमधेसका जनता र न्यायपालिकाका लागि संशोधन आवश्यक छ धेरै कुरा सारेर ३०८ धाराको नेपालको संविधान २०७२ लेख्न ६ सयजनालाई आठ वर्ष लाग्यो। खर्च अर्बौं रुपैयाँ भयो। नेपालको संविधान २०७२ सायद आजसम्म पनि सबभन्दा कान्छो होला। साढे ४ वर्षको बच्चा संविधान आज बामे सर्दै छ। सबै धारा पूर्ण क्रियाशील भइसकेका छैनन्। संविधानले नै क्रियाशील हुन तीन वर्षको समय दियो। अहिल्यै माथिल्लो सदन राष्ट्रियसभा सदस्य पनि प्रधानमन्त्री बन्न र राष्ट्रपतिलाई कार्यकारी अधिकारसम्पन्न बनाउन संशोधन गर्ने कुरा गर्छन्। दलभित्रै विरोध भएकाले मात्र हाललाई संशोधन टर्यो। ५५ प्रतिनिधिले सन् १७८७ मा अमेरिकी संविधान लेखे। संशोधन गर्न संघीय ससंद् अर्थात् कंग्रेसले ३३ वटा प्रस्ताव गरे पनि राज्य अथवा स्टेटहरूले अनुमोदन नगर्दा अमेरिकी संविधान हालसम्म २७ वटा मात्र संशोधन भएको छ। १७० भन्दा बढी देशले अमेरिकी संविधानलाई नमुना संविधान मानेरै पछ्याएका छन्। अमेरिकी संविधान सबभन्दा पुरानो लिखित संविधान हो। ३८९ सदस्यले २ वर्ष ११ महिना १७ दिन लगाएर लेखिएको भारतको लामो संविधान २६ जनवरी १९५० मा लागू भयो। ७० वर्षमा १०३ संशोधन भए। तर हाम्रा नेताहरूले संविधान लागू भएको तीनबर्से संक्रमणकालपछि चुनाव भएर सरकारको पाँचबर्से कार्यकालमा दुई वर्ष मात्र पूरा भएको छ राष्ट्रिय आवश्यकता नभई एक व्यक्तिको चाहनाका लागि संविधान संशोधन गर्ने दुस्साहस गरिरहेका छन्। बहुमतवाला सरकारको कामकारबाही र धेरै काण्ड हेर्दा देशको आर्थिक विकास, सुशासन र आम जनाताका लागि २०४७ को संसदीय व्यवस्थाको संविधान र ०७२ को संघीय गणतान्त्रिक व्यवस्थाको संविधानमा केही फरक देखिएको छैन भन्ने बितेका दुई वर्षले देखाइसकेको छ। दुई वर्षमा नेताहरूको व्यक्तिगत स्वार्थ, भ्रष्टाचार र शक्ति दुरुपयोग र बहुमतको घमण्डले प्रमाणित गरेको छ। गणतन्त्रपछिका कृष्णबहादुर महरा र एक दूतावासको ५० करोडको टेप काण्ड गुपचुपमा दबाइयो। गएको दुई वर्षयता नेपाल ट्रस्टको सम्पत्ति काण्ड, यति काण्ड, ललिता निवास काण्ड, पासपोर्ट छपाइ काण्ड, सञ्चारमन्त्री गोकुल बास्कोटाको टेप काण्ड सार्वजनिक भए। सरकारी ढुकुटीबाट आसेपासेलाई अर्बौं रुपैयाँ बाँडेको र अरू साना काण्ड त कति कति ? यी काण्डको पनि गुपचुप फाइल बन्द हुने लक्षण देखिइसक्यो। फाइल खुल्ला, अनुसन्धान होला र दोषीलाई सजाय होला भन्ने विश्वास कसैलाई पनि छैन। नेपालका मिडियाले जे छाप्छन् आधारसहित छाप्छन्। अनुसन्धान गर्ने हो भने मन्त्री र प्रधानमन्त्रीसम्म नै पुग्ने संकेत गर्छ। तर उनीहरू नीतिगत निर्णयमा अख्तियार दुरुपयोग अनुसन्धान आयोगले अनुसन्धान गर्न पाउँदैन भनेर मिडिया बोलाएर आफूले आफैंलाई वान वे ट्राफिक शैलीमा सफाइ दिन्छन्लिन्छन् पनि। यदि निर्दोष हो भने मिडियासँग र भाषणमा गरेको कुरा अख्तियारमा बयान गरी अनुसन्धानलाई सहयोग गरे हुन्थ्यो नि। अख्तियारका आयुक्तलाई हामी यस्ता नेताहरूलाई छाड्ने थिएनौं तर के गर्नु नीतिगत निर्णयमा हातै हाल्न नपाउने कानुन छ भनेर कोठेगफ गरेर ऐनलाई बलिको बोको बनाएर उम्कने राम्रो मौका भएको छ। अख्तियार अधिकार भएन भन्छ। नेताहरू चुनाव हारेर विपक्षीमा बस्दा बलियो अख्तियार र स्वतन्त्र न्यायपालिका बलियो बनाइदिन्छु भनेर आश्वासन दिन्छन् तर सरकारमा पुगे भने भनेको मान्ने अख्तियारको आयुक्त र भनेको मान्ने न्यायाधीश बनाउन चाहन्छन्। इमानदार सरकार भए नीतिगत निर्णयमा अख्तियारले अनुसन्धान गर्न नपाउने असंवैधानिक दफा खारेज गरेर र अनुसन्धानमा आफैं समर्पित भएर देखाउन सक्नुपथ्र्यो। तर गर्दैनन्। त्यत्रो र त्यस्ता काण्ड मा मन्त्रिपरिषद्को संलग्नता छ भनेर देखाएपछि पनि नीतिगत निर्णय लाई ढाल बनाएर अख्तियारले अनुसन्धान गर्न पाउँदैन भन्दा र प्रधानमन्त्रीहरूले राज्यको ढुकुटी रित्याई आसेपासेलाई बाँडेको देख्दा पञ्चायती संविधानको धारा ८७ को राजाले गरेको काममा प्रश्न उठाउन नपाउने र धारा ९० को राजाको हुकुम प्रमाङ्गी बक्स अब मन्त्रिपरिषद्मा सरेछ भन्ने प्रमाणित हुन्छ। नेपालमा श्रीपेच लगाउन नपर्ने राज्याभिषेक गर्न नपर्ने गणतान्त्रिक राजा धेरै भए। दुई वर्षमै जादुगरीय, नाटकीय र चमत्कारीय ढंगले सरकारले आर्थिक विकास भएको देखाउनुपर्छ भन्ने लेखकको आशय होइन। रातारात विकास सम्भव हुँदैन तर सुशासनको लक्षण र संकेतसम्म पनि देखिएन। सत्ता र शक्तिप्रति समर्पित र केन्द्रित हुने सरकारको विशेषतै यस्तै हुन्छ। राष्ट्रसेवा र कानुनी शासन त भाषणमा मात्र हुन्छ। अंग्रेजीमा अ ब्याड कार्पेन्टर क्वारल्स विथ हिज टुल्स नेपालीमा नाच्न नजान्ने आँगन टेडो भनिन्छ संविधानलाई दोष दिने लक्षण देखिसक्यो। अब राज्य व्यवस्था मात्र संघीयता भएर नहुने रहेछ। संघीयतामा कार्यकारी राष्ट्रपति नै चाहिँदो रहेछ। अमेरिकाले विकास गरेको कार्यकारी राष्ट्रपति भएर पो रहेछ भनेर कार्यकारी राष्ट्रपति चाहियो रे भनेर फेरि संविधानलाई दोष दिएर पन्छिने लक्षण देखिसक्यो। २०४७ सालको संवैधानिक व्यवस्थामा राजा ज्ञानेन्द्रले आफैं मन्त्रिपरिषद्को अध्यक्ष भएर प्रजातान्त्रिक प्रक्रियालाई सिध्याएको बाहेक अन्य सामान्य थियो। राजाको त्यस कदमलाई सुधार्न ०७२ को गणतान्त्रिक संविधान बनेको हो। तर दुई वर्षमा नै एक व्यक्तिका लागि राष्ट्रियसभा सदस्य पनि प्रधानमन्त्री बन्न सक्ने र कार्यकारी राष्ट्रपति हुनुपर्ने गरी संविधान संशोधन गर्न आँट गरे विरोधले संशोधन मात्र हुन सकेन। यो लेख संविधान संशोधन गर्न हुँदैन गर्ने हो भने न्यायपालिकाका लागि र तराई मधेसका लागि गरिन आवश्यक छ भन्नेमा केन्द्रित छ। हालै एक ठूला नेताले भनेको कुरा सार्वजानिक भयो। एउटा थियो मेरो आवश्यकता प्रधानमन्त्रीमा छ र अर्को नेपालले पाँच वर्षमा आर्थिक विकासमा भारतलाई जित्छ र १० वर्षमा चीनलाइ भेट्छ। यसको अर्थ म प्रधानमन्त्री हुन पाएँ भने पाँच वर्षमा नेपालले भारतलाई पछि पारेर १० वर्षमा चीन बराबर पुर्याउने गरी विकास गर्छु भनेको बुझ्नुपर्छ। यसको मतलब नेपाल १० वर्षमा जी २० होइन जी ७ को सदस्य बन्ने हैसियत राख्ने भयो र जी ७ का अन्य राष्ट्रले मानेमा नेपाल जी २० लाई उछिनेर जी ७ को हैसियतमा पुग्ने भयो। त्यत्रो एम्बिसन मिडियामार्फत सार्वजनिक गर्नुमा उहाँमा राजनीतिक अनुभव त हुने नै भयो साथै उहाँ पक्कै पनि अर्थशास्त्र वा विकास प्रशासनजस्ता महत्वपूर्ण विषयमा विश्वका कुनै चर्चित विश्वविद्यालयको प्रोडक्ट र एल्मुनाइ हुनुपर्छ। प्रजातन्त्रमा सरकार संविधानप्रति समर्पित हुनुपर्छ। नेपाल राज्यभरका नेपाली नागरिकको सरकार अभिभावक हो। सबै नागरिकलाई सरकारले समान व्यवहार गर्नुपर्छ। राष्ट्रियसभा सदस्य प्रधानमन्त्री बन्न सक्ने गरी संविधान संशोधन गर्न हुँदैन। समस्या यहाँ छ। उहाँको चाहना प्रधानमन्त्री पदका लागि नभएको भए राष्ट्रियसभामा मनोनीत गर्ने उहाँजस्तै विज्ञका लागि हो। राष्ट्रियसभामा उहाँलाई मनोनीत गरेर मन्त्री बनाएर मन्त्री पदबाट उहाँको त्यति ठूलो भिजन देशले लिनुपर्ने थियो। तर संविधानले गर्दा देश चुक्यो। संसदीय व्यवस्था बेलायतबाट सुरु भयो। त्यहाँ हाउस अफ कमन्स र हाउस अफ लर्डस् गरी दुई सदनको संसद् छ। कमन्स हाम्रो प्रतिनिधिसभा हो। लड्स हाम्रो माथिल्लो सभा हो, जसलाई हाउस अफ एल्डर्स पनि भनिन्छ। प्रजातान्त्रिक देशमा दुई तहको संसद् हुन्छ। तल्लो सदनमा जनताबाट प्रत्यक्ष निर्वाचित सदस्यहरू हुन्छन्। निर्वाचित सदस्यहरू हुनाले तल्लो सदनको बढी महत्व र तौल हुन्छ। बढी जिम्मेवारी पनि हुन्छ। प्रत्यक्ष जनताबाट निर्वाचित सदस्य हुने हुनाले अर्थ विधेयक तल्लो सदनबाट उठ्छ र तल्लो सदनबाट पठाएको कुनै विधेयक ठीक रहेनछ भने त्यसलाई सुधार पनि गरिन्छ। प्रधानमन्त्री पनि निर्वाचित तल्लो सदनबाटै हुनुपर्ने परम्परा र मान्यता बेलायतबाट विकास भएको हो (हल्सवेरिज लस अफ इन्ल्याड खण्ड ८ प्यारा ८१८ र १११५ पनि)। नेपालको संविधानको धारा ७६(१) २०४७ सालको संविधानको धारा ३६(१) कै निरन्तरता हो। बेलायतले अपनाएको परम्परासमेत अँगालेको हो। सबै देशको माथिल्लो सदन कमजोर हुने होइन। खासगरी संघीयतामा माथिल्लो सदन पनि त्यत्तिकै बोझिलो र शक्तिशाली हुन्छ। जस्तो अमेरिकाको माथिल्लो सदन सिनेट हो। अमेरिकामा संघीयता स्वतन्त्र राष्ट्रहरू मिलेर एक युनियन बनाइएको हो। जबकि क्यानडा भारत, नेपाल आदि देशमा भएकै राज्यव्यवस्थालाई संघीयतामा परिणत गरिएको हो। अमेरिकी सिनेट स्वतन्त्र राष्ट्र राष्ट्रबीचको युनियन हो। त्यसैले सिनेटमा हवाईजस्तो सानो स्टेट र टेक्सासजस्तो ठूलो स्टेटको २२ जनाको समान प्रतिनिधित्व हुन्छ। स्टेट छुट्टिन पाउँदैन। स्टेटको सिमाना संघले बदल्न पाउँदैन। हैसियत समान हुन्छ। भारतमा संविधानले नै माथिल्लो सदनको सदस्य वा संसद्को सदस्य नै नभएको व्यक्ति पनि ६ महिनासम्मका लागि प्रधानमन्त्री बन्न सक्छ। तर हामीले प्रधानमन्त्री तल्लो सदनको जनताबाट प्रत्यक्ष निर्वाचित हुनुपर्ने राम्रो व्यवस्था अपनाएका छौं। भारतमा १९६६ मा इन्दिरा गान्धी, १९९१ मा पीभी नरसिंह राव र १९९४ मा डा मनमोहन सिंह त्यहाँको माथिल्लो राज्यसभामा मनोनीत भएर प्रधानमन्त्री बन्नुभयो। तर तीनैजनाले लगत्तै निर्वाचन लडेर लोकसभामा जितेर लोकसभा सदस्यको हैसियतमा प्रधानमन्त्रीमा निरन्तरता दिनुभयो। तर व्यवहारमा भारतले बेलायतले सन् १९०२ यता प्रधानमन्त्री बन्न जनताबाट प्रत्यक्ष निर्वाचित हुनुपर्ने परम्परा अपनाएको छ। प्रधानमन्त्री निर्वाचित तल्लो सदनकै हुनुपर्ने व्यवस्थामा बलियो कारण छ। संसदीय व्यवस्थामा बहुमत झीनो पनि हुन सक्छ। विपक्षी दल सशक्त, बलियो र संगठित हुन्छ। कमजोर प्रधानमन्त्री हुने हो भने सरकार जुनसुकै बेला ढल्न र ढाल्न सकिने अवस्था हुन्छ। संसद्मा आफ्नै दलका सदस्यमाथि पनि संसदीय दलका नेता प्रधानमन्त्रीको राम्रो प्रभावकारी पकड हुनुपर्छ। जनताबाट निर्वाचित सदस्य प्रधानमन्त्री हुनु र चुनाव हारेको वा जित्नै नसक्ने टेक्नोक्रेटलाई माथिल्लो सभामा मनोनीत गरेर प्रधानमन्त्री बनाउँदा संसदभित्रको खेलमा सत्ताधारी दललाई असर पर्छ। मनोनीत सांसद प्रधानमन्त्री भएको व्यक्ति जतिसुकै विद्वान् र टेक्नोक्रेट भए पनि संसदभित्र आफ्नो सांसद नै पकडमा राख्न नसक्ने हुनाले तल्लो सदनको चुनिएको व्यक्ति प्रधानमन्त्री हुने परम्परा विकास भएको हो। नेपालको संविधानको धारा ७६(१) ले बेलायतको त्यही परम्परा देखेर उचित व्यवस्था गरेको छ। बेलायतमा १९०२ देखि अपनाएको निर्वाचित व्यक्ति मात्र प्रधानमन्त्री हुन सक्ने व्यवस्था र धारा ७६ को व्यवस्था अति आवश्यक हो। हाम्रो संविधानले राष्ट्रियसभा सदस्य पनि प्रधानमन्त्री हुनसक्ने व्यवस्था गरेको भए त्यसलाई संशोधन गरी प्रधानमन्त्री जनताबाट प्रत्यक्ष निर्वाचित प्रतिनिधिसभाको सांसद मात्र प्रधानमन्त्री हुनसक्ने गरी रङलाइ राइट गर्नु संशोधन गर्नुपर्नेमा भइराखेको राइटलाइ रङ गर्न हाम्रा नेताहरू राष्ट्रिय स्वार्थलाई लात मारेर व्यक्तिगत स्वार्थमा भड्केका छन्। संसारको सबभन्दा पुरानो लिखित प्रजातान्त्रिक संविधान अमेरिकी संविधान हो। २३० वर्ष भयो। जम्मा २७ संशोधन भए। १९५० सम्म राष्ट्रपतिको कार्यकाल हालको जस्तो ४४ वर्ष जस्तो दुई अवधिको थिएन। असीमित थियो। रुजबेल्ट तेस्रोपटक पनि निर्वाचित भए। चुनाव जितेर जतिपटक पनि राष्ट्रपति बन्ने हो भने डिक्टेटर बन्ला भनेर रोक्न लगातार दुईपटक जम्मा आठ वर्ष सीमित गर्न बाईसौं संशोधन १९५१ मा गरियो। अमेरिकाका राम्रा कुरा सिक्नुपर्यो। २४० वर्षमा २७ पटक मात्र संविधान संशोधन गरे। राष्ट्रपतिको अवधि तोक्ने बाईसौं संशोधन एक व्यक्तिका लागि र व्यक्तिगत स्वार्थका लागि संशोधन भएको होइन। अमेरिकाको सर्वोच्च अदालतले सन् १८०३ मा मार्वरी मेडिसनको मुद्दामा संविधानको व्याख्या गर्दा अनन्तकालसम्म संविधान रहने खालको व्याख्या गर्नुपर्छ भन्ने सिद्धान्त स्थापित गरे। नेपालको संविधान २०७२ लाई प्रयोगात्मक बनाएर बाँदरका हातमा नरिवल बनाउन भएन। भारतको संविधान लागू भएको झन्डै ५० वर्षपछि वर्किङ अफ द कन्स्टिच्युसन को अध्ययन हुँदा पनि कार्यकारी अधिकार फेर्ने सुझाव गरिएन। संक्रमणकालको अन्त्यपछि पाँचबर्से सरकारले दुई वर्ष मात्र पूरा भएको छ। अहिल्यै संविधान संशोधन गरेर मनोनीत व्यक्तिलाई प्रधानमन्त्री नबनाई नहुने र कार्यकारी अधिकार प्रधानमन्त्रीबाट राष्ट्रपतिमा सर्नैपर्ने ? संविधान लेख्दा नेताहरूले आठ वर्ष के हेरेर बसे त ? राजाले दिएको संविधान त होइन यो ? हारेको व्यक्तिलाई नै प्रधानमन्त्री नबनाई र कार्यकारी राष्ट्रपति नबनाई देश चलाउन नसकिने हो ? सरकारसँग झन्डै दुईतिहाइ बहुमत छ। नेपालमा मन्त्री पद चुम्बकीय छ। बितेको धेरै अनुभवले देखाएको छ संविधान संशोधन गर्न दुईतिहाइ पुर्याउन गाह्रो पर्दैन। फ्लोर क्रस हुने देश नेपाल हो। राष्ट्रियसभा सदस्य प्रधानमन्त्री बन्ने व्यवस्था र कार्यकारी राष्ट्रपति बन्ने व्यवस्थाका लागि संविधान संशोधन गर्ने कुरा सदाका लागि अन्त्य गर्दा नै संविधानको पालना र सम्मान हुन्छ। नेपालको संविधान २०७२ ले पनि आधारभूत संरचना संशोधन हुन नसक्ने व्यवस्था अपनाएको भए राष्ट्रियसभामा मनोनीत व्यक्ति प्रधानमन्त्री बन्न सक्ने व्यवस्था आधारभूत संरचनामा नपर्ला तर कार्यकारी प्रमुख प्रधानमन्त्री हुने व्यवस्था आधारभूत संरचनामा पर्ने थियो। हाम्रोजस्तो देश जहाँ पद मन्त्री र शक्तिका लागि राजनीति गरिन्छ संविधानमा आधारभूत संरचना आवश्यक थियो। संविधानमा आधारभूत संरचना भएको भए २०४७ वा २०६२०६३ को जस्तो सुनामी शैलीको आन्दोलनलाई आधारभूत संरचनाले थाम्दैनथ्यो तर कार्यकारी राष्ट्रपतिका लागि संशोधन गर्न आट गर्ने थिएनन्। संविधान जारी हुँदा आतसबाजी उडाएर तराईमधेसका दलहरूलाई अहिले जारी गरौं, चाँडै संशोधन गरिदिउँला भनेर सरकारले आश्वासन दिएको सम्झेर त्यो वचन पूरा गर्न र सर्वोच्च अदालतमा भइरहेको मुद्दाको बोझ घटाउन संशोधन आवश्यक छ। अन्तर्राष्ट्रिय कानुनको प्रसंग सम्झने हो भने देशको विदेशमन्त्रीले अन्तर्राष्ट्रिय प्रसंगमा केही कुरा बोल्यो भने त्यसले सन्धिको रूप लिन्छ। फ्रान्सको न्युक्लियर टेस्ट केस प्रमाण हो। आन्तरिकमा पनि सरकारले औपचारिक रूपमा केही कुरा बोल्छ भने त्यो बोली अदालतबाटै लागू गर्न नसकिएला तर सरकार बिबन्धित हुन्छ। प्रजातन्त्रमा सरकार संविधानप्रति समर्पित हुनुपर्छ। नेपाल राज्यभरका नेपाली नागरिकको सरकार अभिभावक हो। सबै नागरिकलाई सरकारले समान व्यवहार गर्नुपर्छ। संविधान जारी हुँदा सरकारले औपचारिक रूपमा तराईमधेसका जनतालाई संशोधन गरेर ती जनताका माग सम्बोधन हुन्छ भनेको मतलव संविधानले तराईमधेसको जनतालाई समेट्न सकेको छैन भनेको हो। यसको मतलब तराईमधेसका जनतालाई सरकारले आजसम्म संविधानको धारा १८ को समानताको हकअन्तर्गत समान संरक्षण र समान व्यवहारबाट वञ्चित गरेको छ भन्ने बुझ्नुपर्छ। त्यसैले कार्यकारी राष्ट्रपति र राष्ट्रियसभामा मनोनीत सदस्य प्रधानमन्त्री बन्न सक्ने व्यवस्था संशोधन गर्न धारा २७४ को गलत प्रयोग नगरौं। ती दुई विषयका लागि संविधान संशोधन सदाका लागि ड्रप गरौं। तराईमधेसका जनता र न्यायपालिकाका लागि संशोधन आवश्यक छ। त्यसका लागि संशोधन गरौं। हाम्रो नेताहरूलाई संविधान संशोधन गर्न रहरै लागेको भए २०१९ सालको पञ्चायती संविधानको धारा २३(५) (ख) मा जे व्यवस्था छ त्यसमा भएको श्री ५ र राजसभा भन्ने शब्द झिकेर अरू व्यवस्था वर्तमान संविधानको धारा ७७ वा त्यसवरपर कतै राख्ने गरी संशोधन गर्नुपर्यो। आजका दिनमा उक्त संशोधन अत्यावश्यक छ। किनभने धेरै दिनदेखि देश बिरामी छ। जबकि देश बिरामी हुनु हुँदैन। पञ्चायती संविधानले राजा बिरामी भए पनि नेपाल बिरामी हुन सक्दैन भनेर उपधारा ६ मा राजाको विकल्पको राम्रोसँग व्यवस्था गरेको थियो। आज नेपाल बिरामी छ। आँट गरौं कार्यपालिका संशोधन गर्ने भए यो विषयमा संशोधन गरौं।"
चीनबाट फर्किए लीलामणि,"काठमाडौं : कार्यकाल सकिनु अघि फिर्ता बोलाइएका चीनका लागि नेपाली राजदूत लीलामणि पौड्याल काठमाडौं आएका छन्। तीन वर्ष चार महिना पाँच दिन राजदूतका रूपमा काम गरी उनी बुधबार काठमाडौं आएका हुन्। चीनमा राजदूत भएर काम गर्न पाएकोमा गर्व महसुस भएको फर्कुन अघि एक पत्र लेखेर उल्लेख गरेका छन्। आफ्नो मुलुक र कार्यरत मुलुक दुवै राष्ट्रपतिकोे राजकीय भ्रमण एक अर्का मुलुकमा गराउन पाउँदा खुसी लागेको उनले जनाएका छन्। २३ वर्षको अन्तरालमा चीनका तर्पबाट नेपालमा ऐतिहासक राजकीय भ्रमण र नेपालको तर्फबाट राष्ट्रपतिको चीनमा पहिलो राजकीय भ्रमण गराउन सफलता मिलेको पनि उनले दाबी गरेका छन्। पहिलो पटक नेपालले चीन भएर पारवहन यातायातको सुविधा प्राप्त गरेको पनि उनले बताउदै भने, बहुआयामिक विकासको अवधारणामा आधारित बेल्ट एण्ड रोड सहयोग सम्बन्धी समझदारी, हिमाल सीमा वारपार रेल सेवा तथा बहुआयामिक सम्पर्क सञ्जालको विस्तार, सीमा क्षेत्रको शान्ति, स्थायित्व र विकासका लागि सहकार्य र उच्च राजनैतिक तथा प्रशासकीय संयन्त्रहरुको निर्माण गरी सम्बन्धलाई द्विपक्षीय हितका सवै विषयमा विस्तार गर्ने जस्ता थुप्रै सम्झौता, समझदारी र सहमती भएका कारण यो कालखण्डलाई मैले महत्वपूर्ण र ऐतिहासिक मानेको छु। भुकम्प पछिको पुनःनिर्माणमा सवैभन्दा ठूलो धनराशीको निशर्त अनुदान सहायता (३ अर्व चिनियाँ युआन अर्थात् झण्डै ५१ अर्ब नेपाली रुपैयाँ) नेपालले चीनबाट प्राप्त गरेको पनि उनले आफ्नो कार्यकालको उपलब्धीको रुपमा ब्याख्या गरेका छन। आगामी तीन वर्षका लागि चीनले नेपाललाई सरकारी संयन्त्रमार्फत् खर्च हुने गरी बिनाकुनै पूर्वशर्त ३५ अर्ब युआन (करिब ६० अर्ब नेपाली रुपैयाँ) विकास अनुदान दिने समझदारी यस अवधिको उल्लेख गर्न लायक नै रहेको भन्दै त्यसमा आफ्नो भुमिका रहेको ढंगले प्रस्तुत गरेका छन। यी सवै उपलब्धिका लागि न त म प्रमुख दाबेदार हुन सक्छु न निरपेक्ष नै रहन सक्छु। मान्छे कोही पनि सर्वगुण सम्पन्न, सर्वज्ञानी र पूर्ण हुँदैन र मेरा पनि ज्ञान, सीप र क्षमतागत सीमा थिए र छन्, उनले उल्लेख गरेकाछन। बेइजिङमा कार्यरत रहँदा वुद्धि, क्षमता, विवेक, ज्ञान र श्रोतले भ्याएसम्म इमान्दारीपूर्वक भगीरथ प्रयत्न गरेको र त्यसमा आफूले कुनै सम्झौता नगरेको विनम्रता पूर्वक निवेदन गरेको उनले बताए। उनले आफूले कुनै व्यक्तिगत आकांक्षा र लाभ वा स्वार्थका लागि पदीय हैसियत उपयोग नगरेको पनि दावी गर्दै पत्रमा लेखेका छन, कुनै नेपालीलाई मेरो काम, आचरण वा व्यवहारले हिनताबोध गर्नु परोस्। लीलामणि फिर्ता, नयाँ राजदूतमा पूर्वपरराष्ट्रमन्त्री पाण्डे सिफारिस नेतासँग पहुँच भए राजदूत"
कसरी गर्ने फोन ट्यापिङ ?,"काठमाडौं : फोन ट्यापिङको प्रक्रियाको विवाद झन पेचिलो बन्दै गएको छ। राष्ट्रियसभाको विधायन व्यवस्थापन समितिले बुधबार मात्रै गुप्तचर संस्था अनुसन्धान विभागसँग सम्बन्धित विधेयकमाथि दुईवटा छलफल चलाए पनि फोन ट्यापिङ कुन प्रक्रियाबाट गर्ने? भन्ने विषयलाई टुंगो लगाउन सकेन। नेपाल विशेष सेवा गठन र सञ्चालनसम्बन्धी कानुन संशोधन र एकीकरण गर्न बनेको विधेयकमाथि पछिल्लो समय विधायन व्यवस्थापन समितिले दफावार छलफल चलाइरहेको छ। समितिले बुधबार नै यो विधेयकलाई टुंगो लगाउने तयारी गरेको थियो। तर, फोन ट्यापिङ प्रक्रियालगायतका विषयमा सहमति जुट्न नसकेका कारण विधेयकमाथिको छलफल लम्बिएको छ। यसअघि समितिमा गुप्तचरलाई फोन ट्यापिङको अधिकार दिने विषयमा सहमति भइरहेको छ। तर, यो अघिकार कसरी प्रयोग गर्ने भन्ने विषयमा भने अहिले पनि विवाद कायमै छ। नेपाल विशेष सेवा विधेयक राष्ट्रियसभामा दर्ता भएसँगै फोन ट्यापिङकै विषयमा विवादित बनेको थियो। सरकारद्वारा प्रस्तावित विधेयकको दफा १० मा फोन ट्यापिङको प्रावधान राखिएको छ। यो दफाको उपदफा १ मा भनिएको छ, यो ऐनबमोजिम सूचना संकलन तथा प्रतिगुप्तचरी क्रियाकलापका सिलसिलामा विभागले संदिग्ध वा निगरानीमा रहेका व्यक्ति, संघसंस्थाबाट तथा सार्वजनिक सञ्चारमाध्यमबाट वा अन्य माध्यमबाट भएका कुराकानी, श्रव्य, दृश्य वा विद्युतीय संकेत वा विवरणलाई निगरानी, अनुगमन र इन्टरसेप्सन गर्न तथा अभिलेख गर्न सक्नेछ। समितिका प्रतिपक्षी सांसदले फोन ट्यापिङका लागि सम्बन्धित संस्था वा व्यक्तिसँग अनुमति लिनुपर्ने, फोन ट्यापिङ गर्नुपूर्व अदालतबाट स्वीकृत लिनुपर्ने अथवा गुप्तचर निकायलाई निगरानी गर्न संसदीय समिति गठन गर्नुपर्ने माग राख्दै आएका छन्। बुधबार भएको छलफलमा राष्ट्रियसभा विपक्ष दलका नेता राधेश्याम अधिकारीले गुप्तचरी कामकारबाहीलाई नियमन गर्न छुट्टै संसदीय समिति बनाउँनुपर्ने प्रस्ताव गरे। उनकाअनुसार उक्त समितिले फोन ट्यापिङको विषय पनि नियमन गर्नेछ। जासुसी संस्थाहरू रअ, सीआईएलगायतलाई निगरानी गर्न संसदीय समिति गठन गरिएको छ, हाम्रोमा ब्ल्यांक चेक दिन पाइँदैन, उनले भने। त्यस्तै समितिका सभापति परशुराम मेघी गुरुङले फोन ट्यापिङ गर्नुअघि अनुसन्धान अधिकृतले लिखित निर्णय गर्नुपर्ने, प्रकाशन वा प्रशारण गर्न नहुने, ट्यापिङबाट प्राप्त भएका सूचना प्रमाण नलाग्नेलगायत कुराहरू विधेयकमा राख्नुपर्ने प्रस्ताव गरे।"
भारतमा कोरोना आशंका गरिएका बिरामीले अस्पतालमै गरे आत्महत्या,भारत : कोभिड१९ कोरोना भाइरसको आशंका गरिएका बिरामीले दिल्लीको सफदरजंग अस्पतालबाट हाम्फालेर आत्महत्या गरेका छन्। प्रहरीका अनुसार अस्पतालको सातौं तलाबाट हाम्फालेर आत्महत्या गरेबा हुन्। उनको उमेर बाहेक अन्य परिचय नखुलाएको हिन्दुस्तान टाइम्सले जनाएको छ। उनको उमेर ३५ वर्ष रहेको बताइएको छ। उनी हालसालै अस्ट्रेलियाको सिड्नीबाट फर्किएका थिए। अस्पतालका एक कर्मचारीको उद्धृत गर्दै हिन्दुस्तान टाइम्सले लेखेको छ मृतकका नमूनाहरू कोरोना भाइरस परीक्षणको लागि पठाइएको थियो तर परिणाम अहिलेसम्म उपलब्ध छैन्। दक्षिण पूर्व दिल्लीका डीसीपी देवेन्द्र आर्यले भने 'यी व्यक्तिहरू पंजाबको शहीद भगतसिंह नगर जिल्लाका थिए र गत एक वर्षदेखि सिड्नीमा थिए। 'दिल्लीको इंदिरा गान्धी अन्तर्राष्ट्रिय विमानस्थलमा एयर इण्डियाको उडानमा उडान पछि उनलाई टाउको दुखेको गुनासो गरेका थिए। एक नोडल अफिसरले हामीलाई सूचित गरे जस पछि उनलाई बुधबार राति  बजे सफदरजंग अस्पताल लगिएर भर्ना गरिएको थियो।' उनको परिवारले उनलाई एयरपोर्टमा भेटे र उनी उनीहरूसँग अस्पताल आएका थिए। प्रहरीले उनीहरूको मृत्युको बारेमा परिवारलाई जानकारी गराएको छ र पोष्टमार्टमको रिपोर्ट आउन बाँकी छ।
जनप्रतिनिधिबाटै बन्दको घोषणा !,"ललितपुर : बागमती गाउँपालिकाका प्रवक्ता तथा ३ वडाका अध्यक्ष विष्णुप्रसाद तिमल्सिनाले प्रहरीले ज्यादती गरेको भन्दै अनिश्चितकालीन बन्दको घोषणा गरेका छन्। मंगलबार विज्ञप्ति जारी गर्दै उनले राजनीतिक आडमा प्रशासनले आफूमाथि दमन गरेको बताए। निर्माणाधीन कान्ति लोकपथमा स्थानीय तहले सञ्चालनमा ल्याएको खानी, क्रसर तथा बालुवा वासिङ सेन्टरले असर गरेको भन्दै जिल्ला प्रशासन कार्यालयमा गुनासो आएको थियो। कान्तिलोकपथका आयोजना प्रमुखले कान्तिलोकपथका कतिपय ठाउँ भासिने अवस्थामा रहेकाले त्यहाँ सञ्चालित वासिङ तथा खानी बन्द गर्न माग गरेका थिए। जिल्ला प्रशासन कार्यालयले प्रहरीलाई उक्त क्षेत्रमा खटाएको थियो। प्रशासन तथा प्रहरीले कानुनसंगत काम नगर्नेलाई नियन्त्रण गर्ने अडान गरेको छ। जिल्ला प्रशासन कार्यालयका प्रमुख भागीरथ पाण्डेयले भने, अवैध क्रसर, वासिङ सेन्टरले कान्ति लोकपथमा नोक्सान पुयाएको भन्दै काम रोक्न माग गरेपछि प्रहरी पठाएका हौं। महानगरीय प्रहरी परिसर ललितपुरका प्रमुख टेकप्रसाद राईले कानुनसंगत काम नगर्नेलाई प्रहरीले रोक लगाउने बताए। प्राकृतिक स्रोत साधनको दोहन गरेको भेटिए प्रहरीले पनि रोक्न मिल्छ, राईले भने, प्रशासन, वन, स्थानीय तहको मातहतमा पर्छ भनिरहन पर्दैन। गैरकानुनी काम गरेको भेटिए कारबाही गर्न सकिने तर कानुनसंगत छन् भने मात्र चल्न दिने उनले जनाए। वडाध्यक्षले भने आरोप लगाउनुको कुनै सत्यता नभएको दाबी गरे। उनले भने, प्रहरीले बन्दुक बोकेको भरमा गोली ठोक्छु भन्यो भन्नु निराधार आरोप हो। राईले यस विषयमा गाउँपालिकाको अध्यक्ष, सांसदहरूसँग बसेर छलफल भएको पनि बताए। उक्त क्षेत्रका माननीय, स्थानीय तहका जनप्रतिनिधि सबैको छलफलमा खानी, क्रसर चल्न नदिने निर्णय भएको थियो। बागमती गाउँपालिकाका अध्यक्ष वीरबहादुर लोप्चनले स्थानीय कार्यकर्ताले बालुवा वासिङ सञ्चालकहरूसँग केही रकम माग गरेको र चाबीसमेत थुतेर लगेपछि सामान्य विवाद भएको बताए। कान्ति लोकपथ र खानीखोला हाइड्रोलाई पत्राचार गरेर चाँडै छलफल गर्छु, उनले भने समस्या उहाँहरूसँग भएको हो। ३ वडाका अध्यक्ष तिमल्सिनाले जनप्रतिनिधिमाथि प्रहरीले ज्यादती गरेको भन्दै अनिश्चितकालीन बन्द घोषणा गरेको बताए। प्रशासनले कान्तिलोकपथको जिरो पोइन्ट टीकाभैरव पुलमा क्रसर सञ्चालन गर्न दिएर पुल भासिन लागे पनि ध्यान नगएको बागमती गाउँपालिकाका जनप्रतिनिधिहरूको आरोप छ।"
इन्जिनियरिङ कलेजको परीक्षा स्थगित गर्ने निर्णय,"काठमाडौं : त्रिभुवन विश्वविद्यालय इन्जिनियरिङ अध्ययन संस्थानले स्नातक र स्नातकोत्तर तहको परीक्षा स्थगित गरेको छ। बिहीबार डीनको कार्यालयले एक सूचना जारी गर्दै परीक्षा स्थगित गर्ने र पठनपाठन रोक्ने निर्णय गरेको जनाएको हो। संस्थानले श्री प्रवेश परीक्षा बोर्ड, इअसं पुल्चोक, श्री पुल्चोक क्याम्पस, इअसं पुल्चोक, श्री थापाथली क्याम्पस, इअसं थापाथली, श्री पूर्वाञ्चल क्याम्पस, इअसं धरान, श्री पश्चिमाञ्चल क्याम्पस, इअसं पोखरा, श्री चितवन इन्जिनियरिङ्ग क्याम्पस रामपुर, श्री काठमाडौं इन्जिनियरिङ्ग कलेज कालिमाटी काठमाडौं, श्री एडभान्स कलेज अफ इन्जिनियरिङ्ग एण्ड म्यानेजमेन्ट, श्री कान्तिपुर इन्जिनियरिङ्ग कलेज (धापाखेल, ललितपुर), श्री नेशनल कलेज अफ इन्जिनियरिङ्ग (ताल्छिखेल, ललितपुर), श्री हिमालयन कलेज अफ इन्जिनियरिङ्ग (च्यासल, ललितपुर), श्री ख्वप: कलेज अफ इन्जिनियरिङ्ग (लिवाली, भक्तपुर), श्री सगरमाथा इन्जिनियरिङ्ग कलेज (सानेपा, ललितपुर) श्री ललितपुर इन्जिनियरिङ्ग कलेज (चाकुपाट, ललितपुर) श्री क्याठफोर्ड इन्जिनियरिङ्ग कलेज (बालकुमारी, ललितपुर) र श्री जनकपुर इन्जिनियरिङ्ग कलेज ताथली, भक्तपुरको परीक्षा स्थगित भएको हो। कोभिड१९ कोरोना भाइरस संक्रमणको उच्च सतर्कता अपनाउन सरकारले अत्यावश्यक कामबाहेक हिँडडुल गर्न बुधबार रोक लगाएको निर्णय गरेकव थियो।सरकारलेले मुलुकभरका सिनेमा हल, सांस्कृतिक केन्द्र, रंगशाला, खेलस्थल, जिमहेल्थ क्लब, म्युजियम, स्विमिङ पुल, मनोरञ्जन स्थल, डान्सबार र क्लब बन्द गर्ने निर्णय गरेको छ। बैठकले सांस्कृतिक एवम् सामाजिक गतिविधिसँग सम्बन्धित भोजभतेर नगर्न आग्रह गर्दै मठमन्दिर, गुम्बा, मस्जिद, चर्चजस्ता धार्मिक र सार्वजनिक स्थलमा २५ जनाभन्दा बढी भेला हुन नपाइने निर्णय गरेको थियो।"
बाबुराम भट्टराई अस्पताल भर्ना,काठमाडौं : पूर्वप्रधानमन्त्री तथा समाजवादी पार्टीका अध्यक्ष डा बाबुराम भट्टराई अस्पताल भर्ना भएका छन्। बुधबार साँझ करिब ८ बजे स्वास्थ्यमा समस्या आएपछि भट्टराईलाई शहीद गंगालाल हृदय रोग केन्द्रमा भर्ना गरिएको थियो। पहिला ढाडमा अलि समस्या थियो। अहिले सहनै नसक्ने गरी बढी दुखेपछि अस्पताल लगिएको हो समाजवादी पार्टीका प्रचार विभाग उपप्रमुख विश्वदीप पाण्डेले अन्नपूर्ण अनलाइनसँग भने रगतमा समस्या छ कि भन्ने शंका थियो। त्यस्तो केही पाइएन। उनका अनुसार सबै रिपोर्ट राम्रो आएकाले केही बेरमा भट्टराईलाई डिस्चार्ज गर्ने तयारी गरिएको छ।
बजार संकट,"आपूर्ति व्यवस्थामा सामान्य अवरोधको पूर्वसंकेत पाउनेबित्तिकै बजारदेखि उपभोक्ताले प्रतिवाद गर्न थाल्छन्। बजार र सरकारप्रतिको भरोसा नभएका कारणले उपभोक्ता पनि सकेसम्म सञ्चिती गर्ने लहडमा लागिहाल्छन्। कतिपय कालाबजारी आफैंले वस्तु अभाव हुने हल्ला चलाएर आपूर्ति व्यवस्था अस्तव्यस्त बनाएर लुट्न उद्यत् हुन्छन्। हामीले पटकपटक यस्ता समस्या भोग्दै आए पनि समस्याबाट पाठ नसिक्दा उपभोक्ताले चर्को मूल्य चुकाउनुपरेको छ। उपभोक्ताको संरक्षण सरकारको प्राथमिक दायित्व हो। यसका लागि सरकारले संस्थागत र कानुनी व्यवस्था गरेको छ। उपभोक्ता हित संरक्षण र बजार सुशासनका लागि अत्यावश्यक काममा सरकार प्रवेश गरेकै छैन। सरकारले जबसम्म माग तथा आपूर्तिको तथ्यांक व्यवस्थापन र सघन बजार अनुगमन गर्दैन, तबसम्म यस्ता समस्या दोहोरिरहनेछन्। संकटको समस्या आपूर्ति व्यवस्था प्रभावकारी बनाउनु चुनौतीपूर्ण हो। यसमै सरकारको उपस्थिति देखिन्छ। आपूर्ति बढाउँदा पनि उद्योगी र बिक्रेताले ग्यास लुकाएको भन्दै उद्योग, वाणिज्य तथा आपूर्तिमन्त्री लेखराज भट्टले सेना लगाएर ग्यास वितरण गर्नेसम्मको अभिव्यक्ति दिए। अटेरी बजारलाई तह लगाउने यो एउटा उपाय हुनसक्छ, तर यो दीर्घकालीन समाधान र विकल्प होइन। अत्यावश्यक वस्तुको माग संकटको समयमा केही बढ्न सक्छ। तर यहाँ त कुनै वस्तुको माग बढ्दै छ भन्ने संकेत पाउनासाथ वस्तुको अभाव सुरु भइहाल्छ। त्यो कसरी हुन्छ भन्ने जान्न टाढा जानु पर्दैन दुई दिनअघि प्रहरीले काठमाडौंको सतुंगलस्थित एक गोदामबाट साढे आठ लाख थान मास्क बरामद गरेबाट प्रस्ट हुन्छ। अहिलेको सूचना प्रविधिको युगमा जम्माखोरी र कालोबजारीको सूचना लिन गाह्रो छैन। हरेक वस्तु भन्सारबाट भित्रिएर कुन ठाउँमा पुग्छन्। त्यो थोक बिक्रेताबाट कहाँ, कुन क्षेत्रमा आपूर्ति हुन्छ भन्ने पत्ता लगाउने मालवाहक सवारीसाधन अनुगमन प्रणालीसमेत विकास भइसकेको छ। कुन उद्योगबाट कुन बिक्रेताले कति ग्यास लिन्छ र दैनिक कति बेच्छ या कुन पम्पले सरदर औसत कति पेट्रोल, डिजेल बेच्छ भन्ने तथ्यांक राख्न गाह्रो पनि छैन। देखावटी र सतही बजार अनुगमनले समस्याको समाधान निस्कँदैन। आपूर्ति प्रभावित भएको अवस्थामा समेत आपूर्ति प्रभावकारी नहुञ्जेल माग बढी हुने वस्तु बिक्री प्रत्येक खरिदकर्तालाई निश्चित परिणाम बेच्न बिक्रेतालाई आह्वान गर्न सकिन्छ। अर्कोतर्फ, सरकारले यस्ता वस्तुको अस्थायी बिक्री केन्द्र ठाउँठाउँमा खोलेर बजारलाई हस्तक्षेप गर्न सक्छ। उपभोक्ता सचेतना कार्यक्रममार्फत वस्तु सञ्चिती नगर्न आह्वान गर्न सक्छ। कुनै वस्तु अभाव भयो भने आपूर्ति बढाएर बजार हस्तक्षेप गर्न सरकारले क्रियाशीलता देखाउनुपर्छ। यहाँ त सरकार नै संलग्न भएर हुने थोक व्यापारमा समेत खुद्रा बिक्रेतासँग मिलेमतो हुन्छ। उदाहरणका लागि नेपाल आयल निगमको आपूर्ति व्यवस्थापनलाई लिन सकिन्छ। पेट्रोलियमको अन्तर्राष्ट्रिय बजार मूल्यअनुसार आन्तरिक बजारमा मूल्य घट्दै छ भन्ने सूचना चुहाएकै कारण डिलरहरूले डिपोबाट पेट्रोलियम पदार्थ किनेनन्। अंग्रेजी महिनाको २ र १६ तारिखमा मूल्य समायोजन हुने भएकाले उनीहरू आइतबार पनि आफूसँग मौज्दात रहेको पेट्रोलियम मात्र बेचेर बसे। अधिकांश पम्प बन्द रहे। यसले उपभोक्तामा पेट्रोलियम पदार्थको अभाव हुँदै छ भन्ने भान पर्न गयो र पम्पअगाडि सवारीका लामा लाइन लागेको देखियो। आपूर्तिमा समस्या हुँदा वस्तु र सेवाको गुणस्तर र परिमाणमा सबैभन्दा बढी ठगी हुने गरेको छ। उपभोक्ताले अभाव भएको वस्तु खरिद गर्न पाउँदा ठूलै युद्ध जितेको ठान्छ र अतिरिक्त मूल्यसमेत तिर्न तयार हुन्छ। यस्ता बिक्रेतालाई तत्काल कारबाही गर्न उपभोक्ता हित संरक्षण ऐनले कार्यान्वयन निकायलाई अधिकारसमेत दिएको छ। कालोबजारी व्याप्त हुँदा पनि कारबाहीका घटना न्यून छन्। जिम्मेवार निकायहरूले भाषणबाजी र देखावटी अनुगमनभन्दा बजारमा प्रभावकारी हस्तक्षेप गरेर आपूर्ति व्यवस्था प्रभावकारी बनाउनुपर्छ। पेट्राेलियम पदार्थकाे तस्करी बढ्यो कृतघ्न कालोबजारी कालोबजारी नियन्त्रण गर विराटनगरमा ग्यासको कालोबजारी : छैन अनुगमन हल्लामै बजार अनियन्त्रित प्रधानमन्त्रीलाई कालोबजारियाको पत्र पम्पमा पेट्रोल नभएको सूचना : गाडीका डिक्कीमा ड्रमका ड्रम तेल !"
खुम्चियो आर्थिक गतिविधि,"काठमाडौं : राष्ट्र बैंकले सार्वजनिक गरेको मासिक आर्थिक प्रतिवेदनले मुलुकभित्रको आर्थिक गतिविधि अघिल्लो वर्षभन्दा कमजोर देखाएको छ। चालु आर्थिक वर्षको पहिलो ७ महिनामा जम्मा १४ अर्ब १४ करोड रुपैयाँ नगद थपिएको छ। अघिल्लो वर्ष १९ अर्ब ६६ करोड थपिएको थियो। नगदमात्रै होइन, समग्र मुद्रा प्रदायको वृद्धिदर नै यो वर्ष खुम्चिएको छ। यसले जनताको हातमा आउनुपर्ने पैसा राष्ट्र बैंकमै सोहोरिएर गयो भन्ने देखाउँछ, राष्ट्र बैंकका पूर्वकार्यकारी निर्देशक नरबहादुर थापा भन्छन्, मुलुकको आर्थिक गतिविधि पोहोरको अनुपातमा बढ्न सकेन। राष्ट्र बैंकको प्रतिवेदनले गत वर्ष बजारमा थपिने पैसा १९२ प्रतिशत बढेकामा यो वर्षको माघ मसान्तसम्म १३८ प्रतिशतमात्रै बढेको देखाउँछ। यो उच्च आर्थिक वृद्धिको अभिलाशा बोकेको सरकारका लागि निराशाजनक आँकडा हो। पछिल्लो समय सकरारी अधिकारी र स्वयम् अर्थमन्त्री डायुवराज खतिवडाले कोरोना संक्रमणको महामारीका कारण अर्थतन्त्र विस्तारमा प्रभावपर्ने बताउन थालेका छन्। तर राष्ट्र बैंकको यो प्रतिवदेनले पछिल्लो महामारी घटनाअघि नै मुलुकको आर्थिक गतिविधि सुस्ताउँदो लयमा रहेको देखाउँछ। केन्द्रीय बैंकले गएको माघ मसान्तमा सरकारी ढुकुटीमा २ खर्ब ४१ अर्ब ३१ करोड रुपैयाँ थुप्रिएको उल्लेख गरको छ। यति ठूलो रकम बटुलेको सरकारले बजेट खर्च भने बढाउन सकेको छैन। सरकारी वित्त यो वर्षको माघमा १ खर्ब १६ अर्ब बचतमा रहेको राष्ट्र बैंकले बताएको छ। यो गत वर्षको तुलनामा दोब्बरभन्दा बढी हो। नेपाली अर्थतन्त्रमा जनताको हातमा पैसा पुर्याउने सबैभन्दा ठूलो औजार सरकारी खर्च हो। त्यसबाहेक निजी क्षेत्रमा प्रवाह हुने कर्जा र विदेशी लगानी तथा अनुदानले पनि सर्वसाधारणको खल्तिमा पैसा थप्न सघाउँछ। यसैलाई अर्थशास्त्रीय भाषामा मुद्रा प्रदाय भनिनन्छ। बजारमा कम पैसा प्रवाह भयो भने मानिसको क्रय क्षमता घट्छ। वस्तु तथा सेवाको मूल्य सस्तिन्छ भन्ने सैद्धान्तिक विश्वास राखिन्छ। तर राष्ट्र बैंकको प्रतिवेदनले त्यस्तो तर्कलाई पनि इन्कार गरेको छ। यसबीच मूल्यवृद्धि दर वर्षभरिकै उच्च भएको छ। ६ प्रतिशतमा राख्ने भनिएको मूल्यवृद्धिको औसत दर अहिले ६८७ प्रतिशत पुगेको राष्ट्र बैंकको प्रतिवेदनमा उल्लेख छ। यो वर्ष तरकारीको आपूर्तिमा असहजता भयो। अरु क्षेत्रमा पनि त्यस्तै असर पर्यो। मागभन्दा पनि आपूर्ति समस्याका कारण मूल्यवृद्धि ज्यादा भएको देखिन्छ ,थापा भन्छन्। यसले सरकारको कार्यक्षमतामा प्रश्न उब्जिने अन्य अर्थशास्त्री बताउँछन्। सरकारले उपभोग्य वस्तुको आपूर्ति व्यवस्थापनमा सुधार गर्न त सकेन, अवस्था झन् बिग्रियो राष्ट्र बैंकका एक अधिकारी भन्छन्, त्यसले गर्दा केन्द्रिय बैंकको क्षमताले मूल्य नियन्त्रण गर्न सकेन। सरकारी खर्चको विस्तार कम हुनु र बाह्य लगानी घट्नुको असर निक्षेप र कर्जामा पनि परेको छ। यो वर्ष बैंक चता वित्तीय संस्थामा जम्मा हुने निक्षेपको वृद्धि पोहोरभन्दा कम भएको छ। कर्जाको विस्तार पनि त्यसरी नै खुम्चिएको छ। मूल्यवृद्धि अनुमानभन्दा बढी हुँदासमेत कर्जाको विस्तार खुम्चिँदा पुँजीगत वस्तुको उपभोग, रोजगारी सृजना र आर्थिक वृद्धिलाई नै अवरोध खडा हुन्छ। पुँजीगत खर्चको कमी, निजी क्षेत्रको विस्तार घटिरहेको, औद्योगिक कच्चापदार्थको आयात खस्केको छ। तर, यही कमजोरीलाई छोप्दै सरकारले व्यापार सन्तुलनमा सफलता हात पारेको बताउने गरेको छ। प्रतिवेदनमा पनि यो वर्ष वस्तु व्यापार घाटा ५३ प्रतिशत घटेर ७ खर्ब ३८ अर्बमा झरेको तथ्यांक प्रस्तुत गरिएको छ। निर्यात २४ प्रतिशतभन्दा धेरै बढेको र आयात ३६ प्रतिशत घटेको भनिएको छ। तर, नियमित उपभोग्य वस्तुको आयात बढ्दै गएको र पुँजीगत वस्तुको आयात कम भएको तथ्यांकले अर्थव्यवस्थालाई उल्टो दिसामा डोर्याएको देखिने राष्ट्र बैंककै अधिकारी बताउँछन्। राष्ट्र बैंकले माघ मसान्तसम्म मुलुकसँग साढे ८ महिनाको वस्तु र सेवा आयात धान्न पुग्ने १० खर्ब ९६ अर्ब रुपैयाँ विदेशी विनिमय सञ्चिति रहेको जनाएको छ। तर यो अल्पकालीन हो। पछिल्ला दिनमा फैलिएको महामारीले विदेशमा रहेका नेपाली घर फर्किने क्रमले तीव्रता पाएको छ। पर्यटक आगमन शून्यप्रायः भएको छ। निर्यात रोकिएको छ। तर आयात पहिलेभन्दा बढेको व्यवसायीले बताएका छन्। यसले गर्दा चैत मसान्तसम्म मुलुकको आयात क्षेमता नराम्ररी खस्कनसक्ने जोखिम बढेको छ।"
स्वावलम्बी अर्थतन्त्रका सपना,"विद्युत् निर्यात हुने र जलविद्युत् आयोजना यहीं बन्ने हो भने परनिर्भरमुखी हाम्रो अर्थतन्त्र बल्ल उँभो लाग्ने देखिन्छ। कोरोना भाइरसले विश्वको अर्थतन्त्र नै डामाडोल तुल्याएको छ। नेपालको कूल गार्हस्थ्य उत्पादन (जीडीपी) मा पर्यटन क्षेत्रको योगदान तीन प्रतिशत छ। अहिले पर्यटन चौपट छ। त्यस्तै नेपालको अर्थतन्त्रमा २५४ प्रतिशत योगदान पुर्याइरहेको वैदेशिक रोजगार (विप्रेषण अर्थात् रेमिट्यान्स) पनि प्रभावित भएको छ। अन्य सामान्य अवस्थामा पनि फस्टाउन नसकेको र निर्वाहमुखीबाट कहिल्यै माथि उठ्न नसकेको कृषि क्षेत्रको हालत पनि उस्तै छ। कोरोनाले सेवा क्षेत्रमा अझ गम्भीर क्षति पुर्याएको छ। यस्तै अकल्पनीय परिस्थिति उत्पन्न हुँदा नेपालले आफ्नो गरिखाने मेलो के त ? परनिर्भर अर्थतन्त्र र यसका अवयवले यस्तै अवस्थामा कति अप्ठेरो तुल्याउँछन् भन्ने उदाहरण नेपालीले पटकपटक भोग्दै आएकै हुन्। कतिबेला के हुन्छ र भूराजनीतिले कस्ता संकट उत्पन्न गराउँछन् भन्ने पनि झेलिएकै हो चाहे त्यो भारतले लगाएको नाकाबन्दी होस् वा भूकम्पले थला पारेको अवस्था। बाँच्नका लागि न्यूनतम सामग्रीको जोहो गर्न पनि धौधौ पर्छ। जनजीवन कष्टप्रद हुन्छ तैपनि हामी चेत्दैनौं। कम्तीमा स्वदेशी कच्चा पदार्थ उपयोग गरी उत्पादन बढाउने, विदेशी परनिर्भरता घटाउनेतिर कहिल्यै पनि ध्यान जानै सकेन। लसुन, प्याज, चामलधरि आयात गर्नुपर्ने अनि आफ्नो भएको उत्पादन बजार नपाएर वा नबिकेर मिल्काउनुपर्ने विडम्बनामा कहिल्यै सुधार आएन। नेपालीले गरिखाने प्रमुख दुई क्षेत्र हुन् कृषि र जलविद्युत्। तर यी दुवै क्षेत्र परनिर्भर छ। दुईतिहाइ जनसंख्या निर्भर रहेको कृषि क्षेत्रको अवस्था नाजुक छ। भन्सार विभागको तथ्यांकअनुसार आर्थिक वर्षको पहिलो चार महिनामा झन्डै २० अर्ब रुपैयाँबराबरको खाद्यान्न आयात हुन्छ। आयातको यो तथ्यांकले नै हाम्रो कृषि क्षेत्र तन्नम रहेको पुष्टि गर्छ। कूल जीडीपीमा यसको घट्दो योगदानले यो क्षेत्र कमजोर र परनिर्भर हुँदै गएको देखिन्छ। हामीकहाँ उत्पादनको प्रशस्त सम्भावना रहेको जलविद्युत्को हालत त्यस्तै छ। आर्थिक वर्ष ०७२७३ मा २४ अर्ब २३ करोड रुपैयाँको बिजुली आयात भएकोमा ०७५७६ मा आइपुग्दा ३७ अर्ब १६ करोड रुपैयाँ पुग्यो। अझ अन्य पेट्रोलियमको आयात कहालीलाग्दो छ। आर्थिक वर्ष ०७२७३ मा जम्मा ५८ अर्ब ९४ करोड रुपैयाँको इन्धन (पेट्रोल, डिजेल र ग्यास) आयात भएको थियो। आव ०७५७६ मा आइपुग्दा इन्धन आयात मात्रै एक खर्ब ९२ अर्ब ६४ करोड रुपैयाँ पुग्यो। पाँच वर्षअघि दुई लाख १४ हजार टन एलपी ग्यास आयात भएकोमा गत वर्षसम्म त्यसको दोब्बर बढी अर्थात् ४ लाख २९ हजार टन पुग्यो। कम्तीमा यहाँ कृषि र जलविद्युत्मा जब केही हुन्छ, अनि पाखुरा बेच्नै पर्दैन। विदेशका श्रम नीतिमा आएका परिवर्तन र विचलनले हाम्रो अर्थतन्त्रलाई असरै गर्दैन। चालु आर्थिक वर्षको पहिलो सात महिनाको तथ्यांक हेर्ने हो भने ५८ अर्ब २२ करोड रुपैयाँको डिजेल, २१ अर्ब २६ करोडको पेट्रोल र १७ अर्ब ६९ करोड रुपैयाँको एलपी ग्यास आयात भएछ। ६ महिनाको अवधिमा पेट्रोलको औसत माग १३ प्रतिशत, डिजेल ४ र ग्यास १८ प्रतिशतले बढेको देखिन्छ। यसरी समग्रमा भन्नु पर्दा चालू आर्थिक वर्षको सात महिनामा भएको कूल वैदेशिक व्यापार (आठ खर्ब ६८ अर्ब रुपैयाँ) मध्ये आयात मात्रै ८ खर्ब ३ अर्ब र निर्यात केवल ६४ अर्ब ९७ करोड भएछ। र, सात महिनाको व्यापार घाटा मात्रै सात खर्ब ३८ अर्ब रुपैयाँ पुगेछ। अरूका देशमा उत्पादन भएको पाम तेल प्रशोधन गरेर भारत निकासी भएकाले मात्र यो निर्यात बढेको देखिन्छ। यसलाई सरकारले नीतिगत सुधारको परिणाम भनेको छ। विगत पाँच वर्षको अवधिमा नेपालको औसत निर्यात वृद्धिदर ०५ प्रतिशत रह्यो भने आयात वृद्धिदर औसत १७ प्रतिशत रह्यो। यी तथ्यांकले हाम्रो यथार्थ छर्लंग पार्छ। यो परिवेशमा अर्थतन्त्रलाई बलियो र परनिर्भरता घटाउने हो भने कृषि र जलविद्युत् क्षेत्रलाई फट्को मार्न सक्ने गराउन जरुरी छ। यसैका लागि चाहिन्छ सेवा प्रवाह। यही नभएर नेपालीको यो हालत भएको। चाहे जुनसुकै व्यवस्था आओस्। नेता यिनै हुन्। यिनका सोच र मानसिकता सबैलाई थाहै छ। जलविद्युत्मा झन् भयावह स्थिति पैदा हुँदै छ। एकातिर बर्खामा जगेडा बिजुली खपत गराउने पिरलो छ। अर्कातिर हिउँदमा नपुगेर आयात कायमै राखिराख्नुपर्ने अवस्था। त्यस्तै विद्युत् ऊर्जाको बजार छ र बजार छैन पनि। बजार छ भन्दा हिउँदमा आयात गर्नुपर्छ। छैन भन्दा विद्युत् प्राधिकरण (क्रेता) ले बिजुली किन्न छाडिदिएको छ। यो अवस्थामा प्रबल सम्भावना रहेको ऊर्जा बजार भनेको भारत र बंगलादेश हो। तर भारतलाई नेपालले सहमत गराउन सकेको छैन। भारत असन्तुष्ट छ यो सरकारसित भन्ने उसका क्रियाकलाप र गतिविधिले छर्लंग पार्छन्। भारत सकारात्मक भइदिएको भए दुई देशबीच बिजुलीको कारोबार (निर्यात) हुन्थ्यो। एउटा उदाहरण हेरौं कूटनीतिमा हुन्न कहिल्यै पनि भनिँदैन। हुँदै छ, गरिँदै छ, मिलाइँदै छ आ िद हुन्छ। यही उपक्रममा नेपालले बर्खे बिजुली व्यवस्थापन गर्न भारतसित इनर्जी बैंकिङको सैद्धान्तिक सहमति (सचिवस्तरीय पोखरा बैठक) गर्यो। सहमति भएपछि कार्यान्वयनमा लैजान नेपालले प्रयास गर्दा नीति नै छैन, पहिले नीति बनाउँछु भन्यो। इनर्जी बैंकिङको मुद्दा दुई देशबीच जीवितै रहेका बेला एकाएक स्पट एक्सचेन्ज को प्रसंग आयो। नेपालले यो भए पनि हुन्छ भनेर प्रक्रिया अघि बढायो। भारत अहिले आएर (दुई साताअघि भारतीय विद्युत् सचिव सहायको नेपालको ऊर्जा सचिवसितको भेटमा) स्पट एक्सचेन्ज गर्ने भए इनर्जी बैंकिङ किन चाहियो ? भन्न थाल्यो। नेपालका सचिवले सबै नीतिमा खुला गरौं भन्ने प्रस्ताव राखे। भारतले सदा झैं हुन्न भनेन। भारतीय समकक्षी सहायले भने, दिल्ली पुगेपछि कन्सिडर (विचार) गरौंला। नेपालले आपूसित बिजुली उपलब्ध भएका बेला आज बुकिङ गरेर भोलिपल्ट बेच्ने बन्दोबस्तीसहित सम्झौता नै गरिसकेको छ एनभीभीएन (भारतको विद्युत् व्यापारसम्बन्धी सरकारी कम्पनी) र विद्युत् प्राधिकरणबीच। सम्झौता पहिल्यै भइसकेको छ। सीमापार विद्युत् व्यापार कार्यविधि बनाउनुपर्ने बुद्धत्व प्राप्त भयो। भारतको केन्द्रीय विद्युत् प्राधिकरण (सीईसी) ले कार्यविधि पनि तयार गर्यो। उक्त कार्यविधिलाई भारतको विद्युत् मन्त्रालयले स्वीकृति दिएपछि बल्ल सम्झौता कार्यान्वयनमा आउँछ। तर भइदियो के भने सीईसीले तयार गरेर स्वीकृतिका लागि बुझाएको कार्यविधि आठ महिनादेखि भारतीय विद्युत् मन्त्रालयले अड्काएर राखेको छ। हाम्रो ऊर्जा मन्त्रालयले परराष्ट्रमार्पत उक्त कार्यविधि पारित गरिदेऊ भनेर अनुनयविनय गरिसकेको पनि निकै भइसकेको छ। भारतीय ऊर्जा सचिव सहायलाई पनि हाम्रा ऊर्जा सचिवले भेटका क्रममा यो कुरा राखे। यसमा पनि भारतीय सचिवले उही जवाफ दिए, दिल्ली गएपछि यसबारे छलफल गरेर अगाडि बढाउँछु। गत अक्टोबरमा बैङलोरमा भएको सचिवस्तरीय बैठकमा पनि नेपालले यसलाई फुकाउन अनुरोध गरेको थियो। उक्त बैठकमा चाँडो गरिने सहमति भयो। यसरी पटकपटकका छलफल, सहमति, याचना र अनुरोध गर्दा पनि निकास निस्केको छैन। यसले भारत नेपाल वा ऊर्जा मन्त्रालयसँग असन्तुष्ट रहेको पुष्टि गर्छ। भारतले किन यसो गरिरहेको छ ? यसमा नेपालका ऊर्जामन्त्री वा ऊर्जा सचिवले कहिल्यै पनि विचार गरेको देखिएन। आफ्नो देशको गाँठो फुकाउन नेता वा मन्त्रीले सौदाबाजी गर्छन्। लिने र दिने (गिभ एन्ड टेक जहाँ पनि चल्छ। विश्वको आर्थिक कूटनीति यही गिभ एन्ड टेकमै अडेको छ। तर हामी एकोहोरो याचना मात्र गरिरहने तर आपूले गर्नुपर्ने काम नगर्ने प्रवृत्ति छ। एकातिर बजार सुनिश्चित पनि गर्नुपरेको छ भने अर्कातिर यहीं उत्पादन पनि गर्न जरुरी छ। विद्युत् निर्यात हुने र जलविद्युत् आयोजना यहीं बन्ने हो भने परनिर्भरमुखी हाम्रो अर्थतन्त्र बल्ल उँभो लाग्ने देखिन्छ। यसैका लागि चाहिन्छ दृढ अठोट। त्यो अठोट कतिखेर हुन्छ भने नियत असल हुँदा मात्र। गर्नुपर्ने निर्णय नगर्ने, गाँठो नफुकाइदिने, जलविद्युत्मा परेका अप्ठेरा थाहा पाउँदापाउँदै पनि नीच मारेर बसिदिने प्रवृत्ति हट्ने अवस्था पनि यही असल नियतले ल्याउँछ। कम्तीमा यहाँ कृषि र जलविद्युत्मा जब केही हुन्छ, अनि पाखुरा बेच्नै पर्दैन। विदेशका श्रम नीतिमा आएका परिवर्तन र विचलनले हाम्रो अर्थतन्त्रलाई असरै गर्दैन।"
सीमामा निगरानी कक्ष,"धनगढी : कोरोना फैलिन नदिन कैलालीको त्रिनगर भन्सार नाकामा ३ शैय्याको निगरानी कक्ष स्थापना गरिएको छ। धनगढी उपमहानगरपालिकाले कोरोना संक्रमण देखिए तत्काल शैय्या, स्वास्थ्यकर्मी र औषधिसहित निगरानी कक्ष स्थापना गरिएको हो। कक्षमा २४ घण्टा स्वास्थ्यकर्मी रहने धनगढी उपमहानगरपालिकाका प्रमुख नृपबहादुर वडले बताए। तत्काल संक्रमण देखिए जाँच गर्ने उपकरण र औषधि राखेका छौं, उनले भने। एम्बुलेन्स पनि राखिएको छ। शौचालय खानेपानीको व्यवस्था पनि गरेको छ। नेपालभारत सिमानामा त्रिनगर भन्सार कार्यालयको नयाँ भवनमा निगरानी कक्ष राखेका छौैं, उनले भने, त्यहींबाट बिरामीलाई थप उपचारका लागि अन्यत्र लैजान सजिलो हुनेछ। भन्सार नाकामा फागुन २४ मा राखिएको हेल्थ डेस्कमा नेपाल भित्रिनेको जाँच भइरहेको छ। धनगढीका मुख्य चोक र बसपार्कमा ट्यांकी राखेर बटुवालाई हातधुने व्यवस्था छ। कोरोनाबाट जोगिने उपायको प्रचारप्रसार गर्ने, कालाबजारी नियन्त्रणमा सघाउने, हाटबजार, परीक्षाकेन्द्रलगायत ठाउँमा हेल्थ डेस्क राखेर जाँच गर्ने उपमहानगरले जनाएको छ।भारतसँग सीमा जोडिएका दार्चुलाका पाँच वटै नाकामा हेल्थ डेस्क राखेको छ। जिल्ला प्रशासन र जिल्ला जनस्वास्थ्य कार्यालयको आग्रहपछि स्थानीय तहको सहयोगमा डेस्क राखिएको जनस्वास्थ्य अधिकृत जयराज भट्टले बताए। मुख्य नाका महाकाली नगरपालिका खलंगास्थित पुल घाटमा गत फागुन २ मा नै हेल्थ डेस्क राखिएको छ। सीमा जोडिएको महाकाली नगरपालिका९ को दत्तु, मालिकार्जुन गाउँपालिका७ को जौलजीवि, लेकम गाउँपालिका३ को लाली र व्यास गाउँपालिका५ स्थित तिगरम घाटमा हेल्थ डेस्क स्थापना गरिसकेको उनले जानकारी दिए। दार्चुलामा ६ नाका भए पनि व्यासको सीतापुल नाका अहिले प्रचलनमा छैन। अवैधानिक तवरबाट सञ्चालित व्यासका आधा दर्जन तुइनमार्फत् भने सीमा वारपार हुने गरेको छ। अवैध तुइन रहेका मलघाट, बर्तीघाट, मालघाट, रिठानलगायत क्षेत्रबाट नेपालभारत आवतजावत हुने गरेको छ। कोरोनाको सन्त्रास बढे पनि यस्ता तुइन बन्द गरिएको छैन। भारतले पनि सीमा क्षेत्रमा सुरक्षा सतर्कता अपनाएको छ भने हेल्थ डेस्क र स्वास्थ्यकर्मी सीमा क्षेत्रमा तैनाथ राखेको छ। हेल्थडेस्क स्थापना गरिएका नाकाहरुमा इन्फ्रारेड थर्मामिटर अभाव छ।"

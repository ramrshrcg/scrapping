शीर्षक,विवरण
प्रदेश १ मा र्यापिड डाइग्नोस्टिक टेस्ट सुरु,"विराटनगर : कोरोना भए नभएको पत्ता लगाउन गरिने र्यापिड डाइग्नोस्टिक टेस्ट (आरडीटी) विराटनगरमा सुरु भएको छ। कोरोना भए नभएको छिटो परीक्षण गर्ने विधि भएकाले मुख्यमन्त्री शेरधन राईको पहलमा शनिबारबाट विराटनगरमानै यसको शुरुवात गरिएको हो । यो प्रक्रियाबाट पहिलोपटक स्वास्थ्यकर्मीले संकलन गरेको कुल ९३ नमूनाको परीक्षण गरिएको थियो।कसैमा पनि कोरोना नदेखिएको कोशी अस्पतालले जनाएको छ । परीक्षण गरिएकामा ७ महिला र ८६ पुरुष थिए । विराटगरको कोशी अस्पतालमा काठमाडौंपछि अधिक परीक्षण गर्न सक्ने ल्याब समेत संचालनमा आएको हो। प्रदेश १ मा संभावित कोरोना परीक्षणको लागि नमूना संकलन तथा परीक्षण (पीसीआर) अन्तर्गत गरिएको अहिलेसम्मको परीक्षणमा समेत कोरोना नभएको देखिएको छ । यसतर्फ कुल २ सय ११ नमूना संकलन भइ परीक्षण गरिएकोमा ३६ महिलासहित १ सय ५३ पुरुषको रिर्पोट नेगेटिभ देखिएको छ । शनिबार जम्मा ४ महिला र २७ पुरुष गरी जम्मा ३१ जनाको नमूना पठाइएको छ । प्रदेश सरकारद्वारा धरानको वीपी कोइराला स्वास्थ्य विज्ञान प्रतिष्ठानमा नमूना परीक्षणको प्रबन्ध भएको गरिएको छ । मुख्यमन्त्री शेधरन राईले अब सरकारको ध्यान ठूलो संख्यामा परीक्षण गर्नेतर्फ केन्द्रीत हुने बताएका छन् । सरकारले विभिन्न स्थानमा संचालन गरेका क्वारेन्टाइन राखिएका सर्वसाधारणको नमूना संकलन गर्न शुक्रबारबाट पाँच स्थानमा स्वास्थ्यकर्मी समेत परिचालन गरिएको उनले बताए । झापा, मोरङ र उदयपुरमा निर्मित क्वारेन्टाइन स्थलमा पुगेर स्वास्थ्यकर्मीले नमूना संकलन गरिरहेका छन् । शनिबारसम्म प्रदेश १ का क्वारेन्टाइनमा बस्नेको संख्या ५ सय ९२ पुगेको छ । शनिबार ३९ जना थपिएका हुन । आइसोलेसन बेडमा जम्मा १० जनालाई राखिएको छ । होम क्वारेन्टाइनमा ३ हजार ४ सय १७ जना बसिरहेका छन् । आइसोलेसनबाट २२ र क्वारेन्टाइनबाट ५५ जना डिस्चार्ज भएको मुख्यमन्त्री तथा मन्त्रीपरिषदको कार्यालयमा रहेको कोरोना सूचना डेस्कले जनाएको छ ।"
प्रविधिमाथि राजनीति,"मानवजगत्लाई सुखी, स्वस्थ्य, शान्त र अग्रगामी बनाउन विधि र प्रविधिकै आधारमा राज्यसञ्चालन गर्ने माध्यम बनाइनुपर्छ राजनीतिलाई दुनियाँ कोरोना (कोभिड१९) को महामारीले आहत भइरहेको बेला प्रधानमन्त्रीबाट टेलिभिजनमार्फत् राष्ट्रका नाममा सम्बोधन भयो। सम्बोधनको पूर्वसूचना पाएका हामी फुर्सदमै रहेकाले धेरैले व्यग्रताका साथ पर्खिरहेका थियौं। यसबाट आममानिसका विशेष गरी तीनवटा अपेक्षा थिए। पहिलो, यो महामारीबाट बच्ने र बचाउने सम्बन्धमा थप विशेष रणनीतिको घोषणा, दोस्रो, जारी लकडाउन तथा आइसोलेसनको पालना गर्दैगर्दा समस्याग्रस्त आम सीमान्तकृत मानिसका लागि केही न केही थप राहतको घोषणा र तेस्रो, विगतदेखि नै चल्दै आएका भ्रष्टाचारजन्य जघन्य अपराधको शृंखलाअन्तर्गत यसै अवधिमा प्रकाशमा आएका थप काण्डमाथि स्वतन्त्र र निष्पक्ष छानबिन तथा कारबाहीका लागि सहयोग र सहजीकरणको प्रतिवद्घता। सम्बोधनमा आफू र आफ्नाहरूबाट भएका कामकारबाहीको महिमामण्डन तथा प्रतिरक्षाको भाव झल्कियो। सँगसँगै सम्बोधनबाट आममानिस केही भ्रमबाट भने मुक्त भए। त्यो के भने, प्रधानमन्त्रीको स्वास्थ्यस्थिति र हाल सरकारका नाममा भए गरेका कामकारबाहीमा उनलाई गुमराहमा पारिएको हो कि भन्ने। उनी अपेक्षाकृत स्वस्थ्य देखिए र सम्पूर्ण कामकारबाही उनकै रेखदेख र निर्देशनमा भएका रहेछन् भन्ने पनि प्रष्ट भयो। राजकीय सत्तााको प्रयोग गर्दै देशको कार्यकारी प्रमुखबाट हुने यस्ता सम्बोधन महत्तवपूर्ण रहन्छन्। यो पनि महत्तवपूर्ण नै रह्यो भनौं। सम्पूर्ण नीतिहरूको राजा राजनीति हो र यो समाजका सबै नीति, विधि र प्रविधिको निर्माता हो भन्ने गरिन्छ। यस्ता कुरा खास गरेर राजनीतिलाई आफ्नो पेसा बनाएकाहरूबाट बढी आउँछन्। कतिपय राजनीतिकर्मी नीति बनाउँदा त्यसको नैतिकता बिर्सन्छन्। विधि बनाउँदा त्यसको विधिसम्मता सम्झिँदैनन्। प्रविधिलाई आफ्नो दास सम्झन्छन् र प्राविधिज्ञलाई केवल यन्त्रमानव। प्रधानमन्त्रीका क्रियाकलाप र अभिव्यक्ति पनि यी मान्यता अँगालेको पाइयो। राजनीतिले सबै क्षेत्रको संयोजन र नेतृत्व गर्ने कुरामा त सहमत हुन सकिएला तर त्यो राजनीतिले विधिको पालना तथा प्राविधिक सल्लाह ठीकठीक ढंगले लिएन भने त्यसले समस्त समाजलाई दुर्घटनातर्फ धकेल्छ। समस्त मानवीय क्रियाकलाप मान्य विधिविधानको अधीनमा रहेर हुनुपर्छ। साथै मान्छेले बनाउने यस्ता विधिलाई प्राकृतिक विधिले मान्यता प्रदान नगरेसम्म अर्थ रहँदैन भन्ने बुझ्नुपर्छ। राजनीतिको काम प्राकृतिक विधिहरूको पहिचान गरी त्यसलाई व्यवस्थित रूपमा प्रचलनमा ल्याउन प्रयास गर्नु र आम मानिसमा त्यसका सम्बन्धमा जागरुकता ल्याउनु हो। सम्प्रभुले बनाएको विधि मिच्ने अधिकार कुनै पदाधिकारी वा व्यत्तिालाई हुँदैन। प्रकृतिले बनाएको विधिविधानलाई मिचेर अगाडि बढ्ने छुट पनि कसैलाई छैन। विधिविपरीतको यात्राले उडानको सुरुवात त होला तर गन्तव्यमा पुर्याउँदैन। राजनीतिले त्यस्ता विधि, प्रविधि वा प्राकृतिक नियम पालना गरी त्यसअनुरूप आफूलाई परिचालन गरी गराई समाजलाई अँध्यारोबाट उज्यालोतर्फ लैजानुपर्ने हो। प्राकृतिक विधिसँग सामञ्जस्य र त्यसको अनुसरण गरी समस्त मानवहितका निम्ति उपयोग गर्दै अगाडिको यात्रा तय गर्नुपर्ने हो। तर यसतर्फको ध्यान आज भंग छ। दार्शनिक र राजनीतिलाई पेसा बनाएका आजका राजनीतिकर्मीका सोचबीच केही भिन्नता पाइन्छन्। सामाजिक तथा भौतिक विज्ञानका दार्शनिक राजनीतिलाई कसरी समस्त समाजको हितमा प्रयोग गर्ने भन्नेतर्फ ध्यान दिन्छन्। लामो समयदेखि उनीहरूले संसारलाई अझ सुन्दर बनाउने माध्यम र साधनको कल्पना र खोज अन्वेषण गर्दै आइरहेका छन्, जसमा समस्त मानव जीवन सुख र आनन्दपूर्वक चल्न सकोस्। आफ्नो जीवनबाट असन्तुष्ट मानिसलाई सुन्दर र रमणीय संसारको सपना देखाउँदै पीडा, दुःखदर्द, अत्याचार, गरिबी, रोग, भोकबाट मुत्ता राख्नमा केन्द्रित रहन्छन्। उनीहरू आफूलाई यसैमा तल्लीन राख्छन्। उनीहरू यस विषयमा गरेको अध्ययन र उपलब्धि समाजका लागि दान गर्दछन्। तर राजनीतिकर्मी ती उपलब्धिमाथि आफ्नो प्रभुत्व कायम गर्ने प्रयासमा बढी उद्यत रहन्छन्। र, अबुझहरू यसको परिचालकीय कौशलको अभावमा विकृति बढाउँछन्। हाम्रा पूर्वजहरू मानिसलाई आजको अवस्थासम्म सर्वोच्च प्राणीका रूपमा राख्ने तपस्यामै केन्द्रित रहे। प्रकृतिका विधि (नियम)हरू, तीनका गति र चालहरू पत्ता लगाउन हजारौं वर्ष बिताए। जगत् कल्याणार्थ व्यावहारिक, उपयोगी र अनुकुल बनाउँदै ती विधि पालना गर्नगराउन विभिन्न प्रकारले नीति निर्धारण गरे। त्यही नीतिअनुरूप मानव जीवनयापनका सम्बन्धमा नियम निर्माण गरे। तिनै विधि, नीति र नियम पालना गर्नगराउननिम्ति निरन्तर लागिपरे। आफ्ना प्रयास मानवको नेतृत्वमा सम्पूर्ण चराचर जगतको रक्षार्थ लगाउन र त्यसलाई मूर्तरूप दिन विभिन्न योजना र रणनीति बनाए। प्राकृतिक विधिअनुकूल मानवोचित नियम पालना तथा उल्लंघनका परिणामहरू मानिसलाई बताए। मानिसलाई त्यसमा अभ्यस्त बनाउन पाप र धर्मका रूपमा दण्ड र पुरस्कारका बिम्बहरू देखाए। कतिले बुझेर त कतिले नबुझिकनै त्यसको पालना गर्न गराउन थाले। त्यो मानिसको बानी बन्न थाल्यो। बानी व्यवहारको निरन्तरताले संस्कार बन्यो। संस्कृति हुँदै धर्मको रूप धारण गर्यो। धर्ममा मानिस मानिसबीच प्रेम गर्न सिकाइएको हुन्छ र मानवीय हितका निम्ति प्रकृतिको संरक्षण गर्न सिकाइएको हुन्छ। पूर्वप्राचीन कालमा भएका अनन्त खोज अनुसन्धानबाट भएका उपलब्धिलाई संहितावद्घ गरेका विधिलाई त्यसपछिका कतिपय शासकहरूले आफ्नो अनुकूल व्याख्या गर्ने, त्यसको दुरूपयोग गर्नेजस्ता क्रियाकलापले गर्दा हाम्रा विधिलाई सही र वास्तविक रूपमा आउनबाट अवरोध गरियो। तिनलाई राजनीतिक स्वार्थपूर्तिका निम्ति भ्रष्टीकरण गरियो। जसका कारण समाजले समयसमयमा संकटसमेत भोग्नुपर्यो। हाम्रा पूर्वीय संस्कृतिमा रहेका संस्कार, जुन अर्गानिक, मौलिक र मानवकल्याणमा केन्द्रित हुन्, तिनलाई आज धेरैजसो या त विकृत बनाइयो या त बिर्साइयो। कतिपय मानिस आधुनिक भौतिक विज्ञानका केही सीमित उपलब्धि हेरेर अहिलेका वैज्ञानिकले शाश्वत मानिएका प्रकृतिका नियममाथि नै विजय हासिल गरेको भ्रम पाल्छन्। तिनीहरू प्रकृतिका अथाह रहस्यको उद्घाटन गर्ने हाम्रा पूर्वज पूर्वीय वैज्ञानिकको अवमूल्यन गर्न समेत पछि पर्दैनन्। आधुनिक विज्ञान र प्रविधिको विकासले मानिसका दैनिकीलाई केही सरल र सहज त अवश्य बनाएको छ, तर हाम्रा पूर्वप्राचीन वैज्ञानिकले त समस्त जगत्को जीवनपद्घति र अस्तित्व कायम राख्न नै सिकाएका छन्। मानिसलाई सुखी, स्वस्थ्य, सन्तुष्ट र शान्त राख्न जन्मपूर्वदेखि मृत्युपश्चात सम्मका नित्य कर्म निर्धारण गरिदिएका छन्। आधुनिक विज्ञानकै सन्दर्भमा समेत यस्ता धेरै उदाहरण छन्। जुन आधुनिक भनिएका अन्वेषण भन्दा कयौं उन्नत छन्। जस्तै, न्यूटनलाई पृथ्वीको गुरुत्वाकर्षण शत्तिा पत्ताा लगाएको श्रेय दिइएको छ। यसै उपमहाद्धीपमा जन्मेका प्रख्यात गणितज्ञ तथा ज्योतिषी भास्कराचार्य (१११४११८५) ले न्युटन (१६४२१७२६) भन्दा कयौं शताब्दीअघि नै गुरुत्वाकर्षणको रहस्य खोलिदिएका थिए। भास्कराचार्यले आफ्नो सिद्घान्तशिरोमणि ग्रन्थमा पृथ्वीको गुरुत्वाकर्षणको बारेमा, पृथ्वीले एक विशिष्ट बलको माघ्यमले आकाशीय पदार्थलाई आफूतिर खिच्दछ र यस कारणले गर्दा आकाशीय पिण्डहरू पृथ्वीमा खस्छन् भनी लेखेका छन्। आज हाम्रो पृथ्वीमा कोरोना नामक भाइरसको संक्रमण र मृत्युको वृद्घिदर डरलाग्दो अवस्थामा छ। यसको उत्पत्तिामा प्राकृतिक विधिमाथिको अतिक्रमण जिम्मेवार छ भने यसको विस्तारमा समेत यसका अलावा आधुनिक विज्ञानले ल्याएका प्रविधिलाई नजरअन्दाज गरिनु र अनावश्यक राजनीतिक दाउपेचहरू जिम्मेवार देखिन्छन्। चीनमा यो भाइरसबारे सबैभन्दा पहिला खुलासा र भविष्यवाणी गर्ने डाक्टर ली वेनलियांगलाई यस ज्यानमारा भाइरस र यसको सम्भावित परिणामबारे जानकारी गराएवापत त्यहाँको राजनीतिले उनको घरमै घेरा हालेर पक्राउ गरी अनावश्यक अफवाह फैलाएको आरोपमा थुन्यो। प्रहरी नियन्त्रणमै उनको ज्यान गयो। लीले एक मेसेज गर्दै आफ्ना सहकर्मीलाई कोरोनाबारे चेतावनी दिएका थिए। वुहान सहरको एक हस्पिटलमा काम गरेका उनले मेडिकल छात्राहरूलाई यसबारे बताएका थिए। यस घटनाबाट त्यहाँका प्राविधिक डाक्टरमाथि नियन्त्रण गरिनु, उनीहरूको सुझावलाई नमानिनु, यस विषयलाई समयमै विश्वजन समक्ष ल्याउनुपर्नेमा राजनीतिक दाउपेच र जोडघटाउमा ध्यान दिनुजस्ता क्रियाकलापले यो भयावह स्थिति आएको हो भन्न सकिन्छ। यदि समयमै ध्यान दिएको भए यो रूप देख्नुपर्ने थिएन। नेपालमा पनि वरीष्ठ चिकित्सक सुन्दरमणि दीक्षित समेतले समयमै सचेत गराउँदा राजनीति गर्नेहरूले उनलाई जनता भड्काएको आरोप लगाउँदै उनलाई नियन्त्रणमा लिनुपर्छ भन्नसम्म भ्याए। हाम्रा राजनीतिक दलका कार्यकर्ता प्राविधिक विषयमा समेत विज्ञकाभन्दा आआफ्ना नेताका कुरा पत्याउँछन्। डा गोविन्द केसीहरूले जनस्वास्थ्यका क्षेत्रमा सुधारको माग राख्दा नेपाली राजनीतिको उच्चाशनबाट यस्ता कुरा गर्न जागिर छाडेर राजनीतिमा आउन भनियो। जनस्वास्थ्यका विषयमा, राजनीति गर्ने ती नेता विज्ञ कि सम्पूर्ण सक्रिय जीवन स्वास्थ्यसेवामा खर्चेका डा केसी ? राजनीतिले सबै क्षेत्रको संयोजन र नेतृत्व गर्ने कुरामा त सहमत हुन सकिएला तर त्यो राजनीतिले विधिको पालना तथा प्राविधिक सल्लाह ठीकठीक ढंगले लिएन भने त्यसले समस्त समाजलाई दुर्घटनातर्फ धकेल्छ। परापूर्वकालदेखि नै राजनीति गर्ने शासकहरू आफ्ना वरिपरि विज्ञ राख्ने र तिनीहरूको रायसल्लाह बुझेर काम गर्ने गरेको पाइन्छ। आजको नेपालमा पनि विज्ञका नाममा सल्लाहकार त राखिन्छन्। तर ती विज्ञभन्दा पनि पिछलग्गुको स्तरभन्दा माथिको हैसियतका रहँदैनन्। विगतको गुन तिर्न जागिरेको रूपमा भर्ना गरिएका उनीहरू कमाउने र राज्यको साधन स्रोतमाथिको अनुचित दोहन गर्ने विषयमा विज्ञजस्ता प्रतीत हुन्छन्। कुन सल्लाहकार हो र कुन विचौलिया हो, त्यो छुट्याउन कठिन छ। यहाँ विज्ञ विशेषज्ञको कुरा सुन्ने र विधिअनुसार चल्ने मान्यतामा ह्रास हुँदै आएको छ। म नै राज्य हुँ भन्ने लुईं चौधौंलाई समेत माथ गर्ने गरी हाम्रा शासकहरू अगाडि बढ्न खोजेजस्तो प्रतीत भइरहेको छ। महाभारतकालीन हस्तिनापुरमा विज्ञ विदुरको रायभन्दा धुर्त सकुनीको कान फुकाइको प्रभावमा परी धृतराष्ट्रले राज्यलाई महायुद्घमा धकेलेर ठूलो क्षति व्यहोरे। अब निकट विगतका दुई दुर्घटनाका छोटकरी विवेचना गररौं। २०७५ फागुन १५ गते नागरिक उड्डयनमन्त्री रविन्द्र अधिकारीसहित ७ जना चढेको हेलिकप्टर दुघर्टनाको छानबिन गर्न गठित समितिले मौसमको खराबी र हेलिकप्टरमा भारको असन्तुलनलाई मुख्य कारण मान्यो। २०७३ असोज ९ गते पूर्वगृहमन्त्री माधव घिमिरे सवार जीप दुर्घटनाको छानबिन गर्न गठित समितिले बुझाएको प्रतिवेदनमा दुर्घटना हुँदा गाडी घिमिरेले नै चलाएको र घुम्तीमा ट्रकलाई ओभरटेक गर्ने क्रममा अनियन्त्रित भई दुर्घटना भएको बतायो। माथिका यी दुवै घटनामा विधि र प्रविधिमाथि राजनीति हावी भएको सहजै अनुमान गर्न सकिन्छ। पहिलोमा, हेलिकप्टरका चालकले या त खराब मौसममा उडान भर्न र दुईजना क्षमताको पाइलट बस्ने सीटमा तीनजना बस्न नहुने प्राविधिक वास्तविकताको वास्ता गरेनन् या उनको प्राविधिक ज्ञानमाथि राजनीति हावी भयो र उनलाई हेलिकप्टर उडाउन वाध्य पारियो। दोस्रोमा, पेशेवर चालकको प्रविधि कौशल र घुम्तीमा ओभरटेक गर्न नहुने विधिमाथि राजनीति हावी भयो। सामान्य अर्थमा भन्नुपर्दा छिटो गन्तव्यमा पुग्ने हतारमा जसरी ट्राफिक नियमको उल्लंघन गर्दा सवारी दुर्घटनाको अत्यधिक सम्भावना रहन्छ, त्यसरी नै प्राकृतिक नियमको उल्लंघनले मानव अस्तित्वको विनाशको सम्भावनालाई प्रवल बनाउँछ। त्यसैगरी संविधान र कानुनको उलंघन गर्दै तत्तत् निकाय र अंगहरुको अधिकारमाथि अनुचित अतिक्रमण गर्नेको स्खलन कसैले रोक्न सक्दैन। अज्ञानी राजनीतिकर्मी जब अलिकति सत्तााशत्तिा प्राप्त गर्दछन् र आफ्नो शत्तिाको अवस्था र स्रोतमाथिको अन्धता बढ्दै जान्छ अनि मत्ता हुन्छन्, उनीहरू इन्जिन र इन्धनबिनै गुड्न खोज्छन्। विना पखेंटा उड्न थाल्छन् अनि आफूसँगै समाजलाई खाल्डोमा जाक्छन्। आज विश्व जुन संकटमा छ त्यसको प्रमुख कारण विधि र प्रविधिमाथिको राजनीतिक हस्तक्षेप नै हो। अमेरिकी राजनीतिका सर्वेसर्वा डोनाल्ड ट्रम्पले आज पनि विज्ञ विषेशज्ञको रायसल्लाहको वास्ता गर्दैनन्। विज्ञ प्राविधिकहरूसँगको छलफलमा भन्दा पनि शत्तिा राष्ट्रका प्रमुखहरूसँगको वार्ता र भाषणबाजीमा प्राथमिकता छ। उनको राजनीतिक इगोका कारण अमेरिका ग्रस्त छ। चीनको नेतृत्वले आफ्नो राजनीतिक स्वार्थका लागि त्यहाँका चिकित्सकलाई जेल हालेको र अर्की एक चिकित्सकले यस्तै राजनीतिक हस्तक्षेपको पीडालाई सहन नसकेर आत्महत्या गरेका समाचार आइरहेका छन्। नेपालका डाक्टरहरूले गरेको परीक्षण प्रतिवेदनको कन्टेन्टसमेत मन्त्रीहरूकै अह्रन खटनमा तयार हुन्छ भन्ने सुनिन्छ। कोरोनाको महामारी नियन्त्रणका लागि भनी बनाइएको उच्चस्तरीय समितिमा कुनै पनि विज्ञविशेषज्ञको प्रतिनिधित्व छैन। विज्ञता, योग्यता र क्षमताभन्दा पनि पदेन विद्घान हुने प्रवृत्तिा हाम्रो राजनीतिमा हावी छ। हाम्रा प्रधानमन्त्री प्रचलित संविधान र कानुनअन्तर्गत रहन जनमत प्राप्त कार्यकारी प्रमुख हुन्। उनी सबै मुद्दामा आफैं फैसला गर्ने न्यायाधिकारी हैनन्। हाम्रा सबै राजनीतिकर्मी सबै विषय र विधाका विज्ञ पनि हुन सक्दैनन्। उनीहरू विधि र प्रविधिको पालना गर्न र गराउन नियुत्ता कार्यकारी भन्दा बढी हैनन, समन्वयकर्तासम्म हुन सक्छन्। प्रकृति, विधि र प्रविधिविपरीत कोही जानु हुँदैन। यदि गयो भने ढिलोचाँडो पतन निश्चित छ। अन्त्यमा, राजनीतिशास्त्र सामाजिक विज्ञानको एक महत्तवपूर्ण विधा हो। यसका मान्य दर्शन र सिद्घान्तका आधारमा काम गर्ने राज्यको नीति राजनीति हो। यो राज्यसञ्चालन गर्ने एक साधन हो। राज्य सञ्चालनका सर्वमान्य आधार प्रकृति, प्रविधि, विधि तथा पद्घति हुन् र यिनको सम्मति र संगतिविना राजनीतिको अस्तित्व रहँदैन। यसर्थ मानवजगतलाई सुखी, स्वस्थ्य, सन्तुष्ट, शान्त र अग्रगामी बनाउन विधि र प्रविधिकै आधारमा राज्यसञ्चालन गर्ने माध्यम राजनीति बनाइनुपर्छ। यसरी नै यावत विपत्तिाहरूको सामना गर्नुपर्छ।"
"राहत आएन, भोकले मरिने डर","मलंगवा : सर्लाहीको चक्रघट्टा गाउँपालिका ७ पटेर्वाका नागेन्द्र माझी मुहसर लकडाउन घोषणा भएदेखि कामकाज छोडेर घरमा बस्न बाध्य छन् । इट्टाभटामा मजदुरी गरेर परिवारको पाल्दै आएका माझी लकडाउन भएदेखि कामको अभावमा घरमा बस्दै आएका हुन् । काम गर्ने उद्योग बन्द भएपछि माझीको दैनिकी कष्टकर बन्दै गएको छ । दिनभरि कमाएर ल्याएको पैसाबाट गुजारा गर्दै आएका माझीलाई अहिले बालबच्चा र वृद्ध बुबालाई खुवाउने भन्ने चिन्ताले सताउन थालेको छ । घरमा थोरै जोहो गरेर राखेको चामल दाल सकिन लाग्दा उनी थप चिन्तित बनेका छन् । ६ जनाको परिवार भएका माझी कहि कतैबाट राहत आउला र राम्रोसँग खाउँला भन्ने आशामा बसेका छन् । तर, अहिलेसम्म कतैबाट राहत नपाएपछि माझी परिवार निराश र चिन्तित बनेका छन् । कोरोना भाइरसको संक्रमणबाट बच्नका लागि सरकारले लकडाउन घोषणा गरेपछि इट्टाभाटा बन्द भएको माझीले बताए । इट्टाभट्टाबाट कमाएर ल्याएको पैसाबाट परिवारको गुजारा चल्थ्यो । तर, काम गर्ने उद्योग बन्द भएपछि आफ्नो परिवारको बिच्चली भएको माझीले बताएका छन् । 'थोरै जाहो गरेर राखेको चामल दाल पनि सकिन लागिसक्यो । पैसा पनि छैन। अब परिवारको पालनपोषण कसरी गर्ने ?', चिन्तित हुँदै उनी भन्छन्, ' चिन्ता लाग्न थाल्यो । यस्तै अवस्था रह्यो भने भोकले मर्छौं होला ।' घरका खानेकुराहरु सकिएको र बजारबाट किनेर ल्याउन पैसा नभएको राजकुमार माझीले बताए । 'गाउँपालिकाबाट अहिलेसम्म मास्क र साबुन मात्र पाएका छौं । राहत अहिलेसम्म पाएका छैनौं । काम बन्द भएपछि परिवार पाल्ने चिन्ता लाग्न थालेको छ', उनी भन्छन् , 'एकबोरा चालम किन्न १५ सय रुपैयाँ चाहिन्छ । आफूसंग त्यो पनि छैन।' कहिँ कतैबाट सहयोग भएमात्र अब परिवारको गुजारा हुने राजकुमारले बताए । आफ्नो गाउँमा रहेको करिब ४० परिवार मुहसरको अवस्था आफ्नोजस्तै रहेको र सबै राहतको पर्खाइमा रहेको उनको भनाइ छ । वडाअध्यक्षहरूले राहत पाउने परिवारको विवरण समयमा नै नपठाउँदा ढिलाइ हुन गएको गाउँपालिका अध्यक्ष विक्रम राय यादवले बताए । आफूहरू राहत वितरण गर्न तयार भए पनि विवरण नआउँदा समस्या भएको उनले बताए ।"
कोरोनाबारे पहिलो फिल्म,"हलिउड : हाल विश्वभर महामारी बनिरहेको कोरोना भाइरसबारे कविता रच्ने, गीत बनाएर अपलोड गर्ने स्रष्टा बढेका छन्। फिल्म सुटिङको सबै कार्यक्रम ठप्प रहेको बेला क्यानडाका निर्देशक मोस्तफा केसवानीले भने कोरोनाबारे फिल्म नै बनाएका छन्। केसवानीले कोरोना फियर इज अ भाइरस (एउटा डरलाग्दो भाइरस कोरोना) फिल्म निर्माण गरेका हुन्। त्यसो त यो फिल्म गत फेब्रुअरीको दोस्रो सातामा नै छायांकन गरिएको थियो। सम्पादन सकिएको यो फिल्म चाँडै प्रदर्शनमा आउने निर्देशकले जनाएका छन्। लिफ्टमा अड्किएका सात व्यक्तिको कथामा आधारित उक्त फिल्ममा तीमध्ये एकजनालाई खोकी लागेपछि सुरु भएको संघर्षको कथा छ। कोरोना भाइरसबारे बनेको यो नै पहिलो फिल्म भएको अन्तर्राष्ट्रिय सञ्चारमाध्यमले उल्लेख गरेका छन्। अमेरिकासँगै जोडिएको क्यानडामा पनि कोरोना संक्रमण बढ्दो क्रममा छ।"
लुम्बिनी क्षेत्रमा प्रदूषण घट्यो,"भैरहवा : काठमाडौंभन्दा पनि उच्च प्रदूषण रहने लुम्बिनी क्षेत्रको वायु स्वच्छ भएको छ। सरकारले घोषणा गरेको लकडाउनको कार्यान्वयनसँगै यस क्षेत्रको प्रदूषण घटेको हो। भैरहवा, बुटवल क्षेत्रमा हुने विकास निर्माणले यस क्षेत्रमा उच्च प्रदूषण मापन हुँदै आएको थियो। गत वर्षको यही समयको तुलनामा यस क्षेत्रको प्रदूषण ह्वात्तै घटेको हो। १२ दिनदेखि सवारी साधन, उद्योग, कलकारखाना, सर्वसाधारणको हिँड्डुल, सडक निर्माणलगायत सबै काम ठप्प छन्। युनिभर्सिटी अफ न्यू मेक्सिको नेपाल स्टडी सेन्टरको प्राविधिक सहयोगमा भैरहवास्थित निमाप्रतिमान स्मृति प्रतिष्ठानले गरेको खोजअनुसन्धानमा भैरहवा प्रदूषणको उच्च चपेटमा रहेको पाइएको थियो। प्रदूषणले बालबालिका बिरामी भएर विद्यालयको अध्ययापन छुट्नेदेखि मानवीय जीवन धेरै असर गरेको थियो। इन्डोर (कोठाभित्र) र आउटडोर (कोठाबाहिर) प्रदूषणको अवस्थाबारे अध्ययन गरिएको थियो। प्रतिष्ठानले इन्डोरको प्रदूषण मापन गर्दा जाडोयाममा वायु गुणवत्ता सूचकांक ३ सय ५० देखि चार सयसम्म पाइएको थियो। जबकि इन्डोरमा १ देखि ५० सम्म वायु गुणवत्ता सूचकांकलाई स्वच्छ र राम्रो मानिन्छ। वर्षायाममा १ देखि ५० भित्रै वायु गुणवत्ता सूचकांक थियो भने गर्मीयाममा २ सय ५० देखि २ सय ७५ वायु गुणवत्ता सूचकांक पाइएको थियो। उक्त रिपोर्टअनुसार यस क्षेत्रमा इन्डोर पनि स्वच्छ वायु पाइएको थिएन। जसकारण भैरहवा क्षेत्रका अस्पतालहरुमा प्रदूषणका कारण आँखा रोग, श्वासप्रश्वास समस्या, श्वासप्रश्वास, एलर्जी लगायतका बिरामी पनि बढेका थिए। आउटडोर प्रदूषण मापनका लागि प्रतिष्ठानले भैरहवा, धकधई र बुटवल गरी ३ क्षेत्रमा प्रदूषण मापन गर्दा अवस्थामा भयवाह देखिएको थियो। यी क्षेत्रमा ४ सयदेखि ४ सय ५० सम्म वायु गुणवत्ता सूचकांक पाइएका थिए। आउटडोरमा एकदेखि एक सय ५० सम्म वायु गुणवत्ता सूचकांकलाई स्वच्छ र राम्रो मानिन्छ। अहिले बाहिर प्रदूषण घट्दा कोठाभित्र प्रदूषण स्वतः घटेको छ। निमाप्रतिमान स्मृति प्रतिष्ठानकी कार्यकारी निर्देशक स्वाती थापाले लकडाउनका कारण विगतभन्दा अहिले प्रदूषणको अवस्था निकै कम पाइएको बताइन्। अहिले आउटडोरमा वायु गुणवत्ता सूचकांक एकदेखि एक सय ५० भित्रै छ, उनले भनिन्, कुनै कुनै दिन सूचकांक ४२ सम्म पनि झरेको पाइएको छ, जुन वातावरणको लागि निकै राम्रो हो।"
आयुर्वेद शिरोमणी आचार्यले दिए ५ लाख ४० हजारको राहत,"स्याङ्जा : पतञ्जली आयुर्वेद केन्द्र योगपीठ भारतका संचालक रामदेवका अनुयायी आयुर्वेद शिरोमणी आचार्य बालकृष्ण सुवेदीले वालिङ नगरपालिकालाई ५ लाख ४० हजार मूल्य बराबरको खाद्यान्नसहित साबुन उपलब्ध गराएका छन् । नगरपालिकाको कोरोना राहत कोषमा लक्षित परिवारलाई वितरण गर्नेगरी केन्द्रले खाद्यान्नसहित सफासुग्घर बस्नका लागि साबुन उपलब्ध गराएको वालिङ नगरप्रमुख दिलिपप्रताप खाँणले जानकारी दिए । उनले थपे, आचार्य बालकृष्ण आचार्यको निर्देशनमा नगरपालिकालाई ठूलो सहयोग प्राप्त भएको छ। ती सामाग्रीको सही सदुपयोग गर्नेछौं । नगरपालिकालाई ३ लाख २४ हजार रुपैयाँ बराबरको साबुन, एक लाख ६८ हजार बराबरको चामलसहित ढुवानी खर्चसमेत जोड्दा ५ लाख ४० हजार बराबरको सहयोग भएको आयुर्वेद केन्द्र नेपालका निर्देशक डा पवमान सुवेदीले जानकारी दिए । कोरोनाविरुद्धको लडाईंमा सबै एकजुट भएर लाग्नु पर्ने जनाउँदै जटिल अवस्थामा जे जति सकिन्छ सोही सहयोग गर्नुपर्छ भन्ने बालकृष्ण आचार्यजीको निर्देशन बमोजिम वालिङमा सामाग्री उपलब्ध गराएको निर्देशक डा सुवेदीको भनाइ छ । शिरोमणी आचार्यको घर वालिङ ८ मा छ । उनी बावु जयबल्व सुवेदी र आमा सुमित्रा सुवेदीको पहिलो सन्तानका रुपमा भारतको हरिद्वारमा जन्मेका हुन्। जन्मेको तीन महिनापछि बाबु आमासँगै नेपाल आएका बालकृष्ण ११ वर्षपछि पुनः अध्यनका लागि भारतमै बस्दै आएका छन् । भारतको नयाँ दिल्ली वेद विद्याश्रम विद्यालयमा आर्युवेदमा आचार्य उत्तीर्ण आचार्य वालिङलाई आयुर्वेदको हव बनाउने अभियानमा छन्। नगरपालिकाद्वारा स्थापित कोरोना कोभिड १९ राहत कोषमा शनिबारसम्म २६ लाख ८३ हजार २ सय ४ संकलन भएको छ । राहत कोषमा १९ लाख ९५ हजार २ सय ४ नगद र ६ लाख ८८ हजार बराबरको खाद्यान्न रहेको नगरपालिकाले जनाएको छ ।"
लकडाउन उलंघन गर्ने १४ सय सवारी प्रहरी नियन्त्रणमा,"दाङ : दाङमा लकडाउनको समयमा चल्ने करिब साढे १४ सय सवारीका साधनलाई प्रहरीले नियन्त्रणमा लिएको छ। लकडाउनमा अटेरी गरेर सवारी साधन चलाउनेबाट १ हजार ४ सय ४३ वटा सवारीका साधनलाई प्रहरीले नियन्त्रणमा लिएको हो । जिल्लाका विभिन्न स्थानका कार्यालय तथा चौकीमा ती सवारीका साधनलाई नियन्त्रणमा लिइएको जिल्ला प्रहरी कार्यालय दाङले जनाएको छ । अहिले प्रहरीका कार्यालय परिसरमा त्यसरी नियन्त्रणमा लिइएका सवारीका साधन थुप्रिएका छन् । नियन्त्रणमा लिइएका मध्ये सबैभन्दा धेरै १ हजार १ सय ७२ वटा मोटरसाइकल रहेका छन् । त्यस्तै ९३ वटा स्कुटर, ६३ वटा ट्रक, ४५ वटा जिपकार र ३९ वटा अटो रिक्साहरु रहेका छन् । अब लकडाउन खुलेपछि जरिवाना तिराएर मात्रै सम्बन्धित धनीलाई सवारी साधन बुझाईने ट्राफिक प्रहरी प्रमुख, प्रहरी निरीक्षक प्रेमप्रसाद रेग्मीले जानकारी दिए । रोगसँगको लडाई भैरहेको बेला घरभित्रै बस्न र अत्यावश्यक कामबाहेक अन्य अवस्थामा ननिस्कन सरकारले आग्रह गरेको तर अटेरी गरेर सवारीका साधन कुदाउनेबाट नियन्त्रणमा लिनु परेको उनको भनाई छ ।"
अर्घाखाँचीमा १३ जनाको रिपोर्ट नेगेटिभ,सन्धिखर्क : अर्घाखाँची जिल्लामा क्वारेन्टाइनमा रहेका १३ जनाको र्यापिड टेस्ट गर्दा सबैको रिपोर्ट कोरोना नेगेटिभ आएको छ । सन्धिखर्क नगरपालिकाको वडा नम्वर १ को युवा वर्ष रविचित्र माध्यमिक विद्यालयको क्वारेण्टाइनमा रहेका ७ जना र भूमिकास्थान नगरपालिका ढाकाबांगको क्वारेण्टाइनमा रहेका ६ जना गरी १३ जनाको र्यापिड टेस्ट गरीएको अर्घाखाँची अस्पतालका प्रमुख डाक्टर कपिल गौतमले जानकारी दिए । पहिलो चरणमा टेस्ट गरिएका सबै १३ जनाको रिपोर्ट नेगेटिभ आएको हो । यो टेस्ट पोजेटिभ आएमा बल्ल स्वाबको परीक्षण गर्न बुटवल रिफर गरिनेछ । नेगेटिभ आएकालाई घर पठाइएको र ७ दिन घरमै होम क्वारेण्टाइनमा सुरक्षित बस्न आग्रह गरिएको छ ।
वीरगन्जका मस्जिदमा लुकेर बसेका भारतीयसहित २६ जना नियन्त्रणमा,"वीरगन्ज : वीरगन्जका मस्जिदमा लुकेर बसेका भारतका १९ मुस्लिम जमाती(धर्म प्रचारक) सहित थप २६ जनालाई प्रहरीले पक्राउ गरेको छ। प्रहरीले शनिबार साँझ नियन्त्रणमा लिएका २६ मध्ये भारत दिल्लीको मुस्लिम तबलगती भेलामा सहभागी भएका १९ जना भारतीय जमाती , वीरगन्जका ३ जना मौलाना (मुस्लिम धर्म गुरु) र भारतबाट पाहुना आइ बसेका ४ जनालाई नियन्त्रणमा लिएको हो। उनीहरुलाई वीरगन्जको छपकैया र घुसुकपुरमा रहेका २ वटा मस्जिदबाट शनिबार साँझ नियन्त्रणमा लिएर वीरगन्जको श्रीपुरस्थित सिद्धार्थ माविमा स्थापना गरिएको क्वारेन्टाइनमा राखिएको पर्साकी प्रहरी उपरिक्षक गंगा पन्तले जानकारी दिइन्। जिल्ला प्रहरी कार्यालय र वडा प्रहरी कार्यालय वीर्ताको प्रहरी टोलीले छपकैयाको मस्जिदबाट ११ र घुसुकपुरको मस्जिदबाट १५ गरी २६ जनालाई नियन्त्रणमा लिएर प्रहरीको स्कटिङमा क्वारेन्टाइनमा पुर्याएको उनले बताइन्। यसअघि गत शुक्रबार साँझ छपकैयाकै मस्जिदबाट नियन्त्रणमा लिएर नारायणी अस्पतालको आइसोलेसनमा राखिएका ३ जना भारतीय मुस्लिम जमातीमा कोरोना संक्रमणको भएको आशंका गरिएको छ। उनीहरुको स्वाब परीक्षणका लागि हेटौँडाको प्रयोगशालामा पठाइएकोमा रिपोर्ट शंकास्पद देखिएपछि थप परीक्षणको लागि काठमाडौंको राष्ट्रिय जनस्वास्थ्य प्रयोगशालामा पठाइएको छ। तर काठमाडौंबाट रिपोर्ट आइ सकेको छैन। अस्पतालको आइसोलेसनमा शुक्रबारदेखि राखिएका ३ जना भारतीय मुस्लिम जमाती , कोरोना संक्रमित भएको आशंका भएपछि प्रहरीले उनीहरु बस्दै आएको मस्जिदमा शनिबार साँझ पुगेर थप २६ जनालाई नियन्त्रणमा लिएको हो। शनिबार साँझ मस्जिदबाट नियन्त्रणमा लिइएका २६ मध्ये १९ मुस्लिम जमातीहरु, भारतको दिल्ली र त्यस आसपास क्षेत्रका बासिन्दा रहेको प्रहरीले जनाएको छ। उनीहरुले आफूहरु दिल्लीको तबलगी जमातमा सहभागी भइ ३ महिना पहिलेदेखि नै धर्म प्रचारका लागि नेपाल आएको बयान दिएको वडा प्रहरी कार्यालय वीर्ताका प्रहरी निरीक्षक निर्मल पनेरुले जानकारी दिए। शनिबार साँझदेखि क्वारेन्टाइनमा राखिएकाहरुको स्वास्थ्य परीक्षण गरिएको जानकारी दिदै प्रहरी उपरीक्षक पन्तका अनुसार उनीहरुलाई १४ दिनसम्म क्वारेन्टाइनमै राखिन्छ।चैत २० गते पनि प्रहरीले पर्साकै विभिन्न मस्जिदमा लुकेर बसेको अवस्थामा २६ जना मुस्लिम जमातीलाई नियन्त्रणमा लिएको थियो। उनीहरु सबै बारा, रौतहट र सप्तरीका रहेकाले २ दिन क्वारेन्टाइनमा राखेर प्रहरीले उनीहरुलाई सम्बन्धित जिल्लामा पठाएको थियो। मदर्शा र मस्जिदमा लुकेर बसेका २६ पक्राउ सीमामा खटिएका प्रहरी जवान आइसोलेसनमा भर्ना नारायणी अस्पतालबाट तीन जनाको स्वाब पुनः परीक्षणका लागि काठमाडौंमा पठाइयो"
लकडाउनमा मिथिला चित्रकला,"जनकपुरधाम। कोरोना भाइरस महामारीसँग जोगिन पछिल्लो तीन साताको लकडाउनले अधिकांशको दैनिकी दिक्दार बनाएको छ। तर, केहीका लागि यो बन्दाबन्दीको समय उपलब्धि लिएर आएको छ। लकडाउनलाई उपलब्धिमा परिणत गर्न सफल भएका छन् जनकपुरका विजयदत्त मणि। मणि पेसाले शिक्षक हुन्। तर, उनी आफ्नो कलाका कारण यस क्षेत्रमै प्रख्यात छन्। उनले बनाउने मिथिला चित्रकला, पौराणिकस्थलको प्रतीकात्मक स्वरूप, मिथिला चित्रकला निर्मित खादा र गम्छा तथा प्रसिद्ध पाग जनकपुर क्षेत्रमा हुने हरेक कार्यक्रम र समारोहको शोभा बन्दै आएको छ। कोरोनाको जोखिमले गर्दा विद्यालय बन्द भएपछि उनले आफ्नो दैनिकी मिथिला चित्रकला र वास्तुकला बनाउँदै बिताइरहेका छन्। अरू बेला व्यस्त भएकाले मागअनुसारका चित्र बनाउन नभ्याएका मणिका लागि लकडाउन उपलब्धिमूलक भएको छ। अहिले मिथिला चित्रकलाको माग छैन तर, स्टक गरेर राख्न यो बेला उपयुक्त छ, मणि भन्छन्, हाम्रो संयमले यो समयलाई पनि बिताएर पुनः दैनिकी पहिलाझैं सामान्य हुन्छ त्यो बेला मैले बनाएका सामग्रीको माग बढ्नेछ। घरपरिवारको दैनिकी सकेर पत्नी मीरादेवी र छोरी प्रियंकासँगै मणि मिथिला चित्रकला बनाउन व्यस्त हुन्छन्। घरमै बसेर हामी व्यस्त छौं, मीराले भनिन्, लकडाउनको पालना पनि भइरहेको छ र हाम्रो काम पनि। लकडाउन सुरु भए र हालपछि मणिले १५ वटा जति मिथिला चित्रकला बनाइसकेका छन्। दर्जनौं चित्रको रूपरेखा कोरिसकेर काम भइरहेको छ। बढीजसो मिथिलाको लोकजीवन झल्किने घरगृहस्थीसँग सम्बन्धित चित्रले प्राथमिकता पाएको छ। त्यसैगरी सांस्कृतिक पर्वहरूको परिदृश्य, सामाचकेवा, झिझिया, नागपञ्चमी, मधु श्रावणी र जानकी लीलाका चित्रहरू पनि महत्वका साथ कोरिएका छन्। मिथिला चित्रकला बिगार्नेलाई ५१ हजारसम्म जरिवाना आत्मनिर्भर बनाउँदै मिथिला चित्रकला मिथिला चित्रकलामा छुवाछुतदेखि भ्रुण हत्यासम्म (फोटो) अमेरिकामा पहिलाे पटक मिथिला चित्रकला महोत्सव मिथिला वैवाहिक परम्पराका बेला काम लाग्ने कोबर, बास, कमलदह, दसअवतार जस्ता चित्र पनि पूर्ण हुने क्रममा छन्। मणिले मिथिलाका लोपोन्मुख बस्तुहरू डोली, कहार, बयलगाडाको प्रतीकात्मक स्वरूप पनि बनाउँदै आएका छन्। उनले बनाउने जानकी मन्दिर र रामानन्द द्वारको प्रतीकात्मक स्वरूपको माग जनकपुर बजारमा निकै हुन्छ। तर, यी सामग्री बनाउन चाहिने समय मणिले अहिले मात्र पाएका छन्। यो बन्दीको बेला एकाग्र भएर मैले आफ्ना कलाकृति निखार्न पाएको छु, मणि भन्छन्, यो हामी सबैका लागि एउटा मौका पनि हो आफूभित्र भएका प्रतिभा प्रस्फुटित गर्ने। पछिल्लो १० वर्षदेखि मिथिला चित्रकलालाई प्रचारप्रसार गरिरहेका मणिले यो अवधिमा अढाई सयभन्दा बढी गरिब विपन्न महिलालाई यो कला सिकाइसकेका छन्। लकडाउनभन्दा अगाडि पनि उनले दलित बस्तीमा ११ जना महिलालाई मिथिला चित्रकलाको निःशुल्क कक्षा दिइएका थिए। तर, अहिले बाहिरको काम बन्द भएपछि उनी घरमै मिथिला चित्रकला बनाउन व्यस्त छन्।"
"क्वारेन्टाइनमा बसेकाको पीडा : 'न झुल छ, न पानी, कसरी बाँच्नु'","जनकपुरधाम : जनकपुरधामस्थित प्रादेशिक अस्पतालमा क्वारेन्टाइनमा राखिएका सम्भावित कोरोना संक्रमितलाई चापाकलबाट पानी भरेर खुवाइने गरेको पाइएको छ । प्रादेशिक अस्पताल क्वारेन्टाइनमा राखिएको सम्भावित संक्रमितलाई धारा भएको बेला धाराको पानी अन्यथा चापाकलबाट बोत्तलमा भरेर ल्याइएको पानी खुवाउने गरेको रहस्य बाहिर आएको छ । प्रादेशिक अस्पतालको क्वारेन्टाइनमा बस्ने शंकास्पद एक बिरामीले चिया र बिस्कुटमा समेत कञ्जुस्याई गरेको बताए । उनले भने, 'चिया र बिस्कुट त दिन्छ, तर चिया चियाजस्तो लाग्दैन, न पानी हुन्छ, न चिया नै, अझ एउटा बिस्कुटबाट चारजना बाँडेर खान्छौं, कसरी बाँच्नु।' झण्डै दुईसाताअघि खाडी मुलुकबाट फर्किएका बिरामीले भने, 'सुरुसुरुमा मिनरल वाटर नै खुवाए, बिस्तारै धाराहुँदै अहिले कलको पानी समेत खानुपरेको छ ।' क्वारेन्टाइन कक्षको सुरक्षार्थ खटिएका एकजना सुरक्षागार्डले नाम नबताउने शर्तमा कर्मचारी नभएको बेला चिकित्सकले अह्राए, आफूले नै चापाकलको पानी भरेर दिने गरेको स्वीकारे । उनले भने, 'हामीलाई बढी थाहा छैन, डाक्टर सावले जे भन्नुहुन्छ, हामी त्यही गर्छौं ।' उनले बिरामीको सुरक्षामा खटिएको दुई हप्ता भएपनि अस्पतालले मास्कसम्म उपलब्ध गराउन नसकेको दुःखेसो पोखे । उनले भने, 'बिरामीलाई त ठीकठाक्कै छ, हामीलाई त अझ समस्या हुन्छ। दिनभरि कति आउँछन, जान्छन, सबैलाई रोक्नुपर्छ, सोधपुछ गर्नुपर्छ, तर हामी एउटा मास्क र सेनिटाइजरको भरमा काम गर्नुपरेको छ ।' प्रादेशिक अस्पतालस्थित आइसोलेसन कक्षमा खटिएका नर्स सुनिता कर्णले बिरामीलाई मैत्रीवत व्यवहार आवश्यक रहेपनि चिकित्सक नै बिरामीलाई हेर्न जान नै हिच्किचाउने बताइन् । उनले भने, 'क्वारेन्टाइन, आइसोलेसमा डाक्टर साबहरु पस्दा बिरामीलाई कारागारमा प्रहरीले कैदीसँग गरेको व्यवहार जस्तै गर्छन्, सामान्य शंकास्पद व्यक्तिलाई पनि छुँदैनन, केही गर्नपरे नर्ससँग गराउँछन् ।' अस्पतालमा कार्यरत नर्सहरुले चिकित्सक पीपीई लगाएर पनि बिरामी नजिक जान नचाहने तर नर्सहरु पठाउने गरेको पुनिता यादवले आरोप लगाइन् । उनले भनिन, 'अस्पतालले ग्लोब्स, स्यानिटाइजर, गाउनलगायतका समान्य सामग्री समेत दिएको छैन, कसरी बिरामी नजिक जाने ?' 'बिरामी, कुरुवा आइसीयुदेखि सबै वार्डमा पुग्छन्, बिरामीलाई मात्र नभएर कुरुवा समेत संक्रमित भएको हुनसक्छ,' नर्स यादवले भनिन्, 'हाम्रो आफ्नै सुरक्षाको ग्यारेन्टी भएन, काम कसरी गर्नु ?' क्वारेन्टाइनमा बसेका शंकास्पद बिरामीलाई मच्छर झुल दिने भनिएपनि हालसम्म उपलब्ध गराउन नसकेको नर्स यादवले बताइन् ।"
कोरोनाबाट बेलायतमा थप एक नेपालीको मृत्यु,"स्याङ्जा : वालिङ नगरपालिका ८ तल्लो वालिङ घर भई हाल बेलायतमा बस्दै आएका पूर्व गोर्खा सैनिक ८६ वर्षीय यामबहादुर मल्ल गौडेलको कोरोना भाइरसको संक्रमणका कारण मृत्यु भएको छ। बेलायतको स्वीन्डनमा बस्दै आएका उनको शनिबार बिहान मृत्यु भएको वालिङ समाज युकेका अध्यक्ष धनुपुरन थकालीले जानकारी दिए। ज्वरो आउने, रुघाखोकी, डाइरिया तथा वान्ता लगायतको समस्या देखिएपछि उनलाई ४ दिन अघि स्वीन्डनस्थित ग्रेट वेष्टर्न हस्पिटलमा भर्ना गरिएको थियो। हस्पिटलले ४८ घण्टापछि कोरोनाको पुष्टि गरेको थकालीले बताए। उपचारकै क्रममा शनिबार उनको मृत्यु भएको हो। सन् २००४ देखि छोरा बुहारी नारायण गौडेल मल्ल तथा शान्ता मल्लका साथ बेलायतको स्वीन्डनमा बस्दै आएका थिए। उनको तीन छोरी र एक छोरा छन्। केही वर्षअघि मल्लको हङकङमा वाइपास सर्जरी भएको पारिवारिक स्रोतले जनाएको छ। कोरोना संक्रमणबाट बेलायतमा थप तीन नेपालीको मृत्यु"
नेपालमा रहेका तीन भारतीयमा कोरोना संक्रमण,काठमाडौंवीरगन्ज : नेपालका थप ३ जनामा कोरोना भाइरस (कोभिड१९) को संक्रमण रहेको पुष्टि भएको छ। कोरोना संक्रमित भारतीय नागरिक रहेको र उनीहरु अहिले वीरगन्जको नारायणी अस्पतालको आइसुलेसनमा रहेका छन्। हेटौंडामा परीक्षण गर्दा कोभिड१९ पोजेटिभ देखिएका उनीहरुको काठमाडौंको राष्ट्रिय जनस्वास्थ्य प्रयोगशाला टेकुमा पुन परीक्षण गर्दा पोजेटिभ नै देखिएको स्वास्थ्य तथा जनसंख्या मन्त्रालय स्रोतले जनाएको छ। भारतको उत्तर प्रदेशका उनीहरु उनीहरु तीनैजना मुस्लिम धर्मका प्रचारक धार्मिक गुरु हुन्। उनीहरु केहीदिनअघि दिल्लीमा भएको तब्लगी जमातमा सहभागी भई फर्किएको आशंका गरिएको छ। स्थानीयका अनुसार उनीहरु ९१० दिन पहिलादेखि वीरगन्ज२ छपकैयाको मस्जिदमा बस्दै आएका थिए। रुघा खोकी लागेको भन्दै मस्जिदमा रहेका २४ जनालाई बिहीबार एक स्थानीय नेताले वीरजन्गको नारायणी अस्पताल लिएर गएका थिए। ती मध्ये शंकास्पदको स्वाबको नमूना संकलन गरी हेडौंडा पठाइएकोमा त्यहाँ ३ जनाको पोजेटिभ रिपोर्ट देखिएको अस्पतालका एक चिकित्सकले जानकारी दिएका थिए। त्यसपछि पुःन निश्चित गर्ने काठमाडौं पठाएको हो। नारायणी अस्पतालले उनीहरुलाई अस्पतालको आइसुलेसनमा बस्न भने पनि उनीहरुलाई ल्याउने नेताको दवाबपछि मस्जिदमै लगिएको अस्पतालले जनाएको छ। हेटौंडाको परीक्षण रिपोर्ट शंकास्पद आएपछि उनीहरुलाई प्रहरीले शुक्रबार साँझ मस्जिदबाट नियन्त्रणमा लिई नारायणी अस्पतालको आइसुलेसन राखेको हो। संक्रमित बसेकै मस्जिदमा रहेका ११ जनालाई प्रहरीले शनिबार साँझ नियन्त्रणमा लिई नारायणी अस्पतालको आइसुलेसनमा राखेको छ। मदर्शा र मस्जिदमा लुकेर बसेका २६ पक्राउ वीरगन्जका मस्जिदमा लुकेर बसेका भारतीयसहित २६ जना नियन्त्रणमा
लकडाउन कसरी उपयोगी बनाउने ?,"यतिबेला विश्व कोरोना भाइरस (कोभिड१९) को महामारीबाट आक्रान्त छ। चीनको वुहानबाट चार महिनाअघि सुरु भएको यो महामारी अहिले विश्वव्यापी बनेको छ। संसारभरका दुई सयभन्दा बढी मुलुक यसबाट नराम्ररी प्रभावित बनेका छन् भने अरबौं मान्छे घरभित्रै लकडाउनमा छन्। कोरोना यो शताब्दीकै ठूलो महामारीका रूपमा देखापरेको छ। मानवजातिकै अस्तित्व, यसको सभ्यता र विश्व राजनीतिक, सामाजिक र आर्थिक व्यवस्थाको भविष्य के हुने भन्ने संशय उत्पन्न गराइदिएको छ। हजारौंको ज्यान जानुका साथै लाखौं संक्रमित भएको यो महामारीको संकटबाट विश्वले कहिले उन्मुत्तिा पाउला, अनुमान लगाउन सहज छैन। नेपाल पनि कोरोनाको कहरबाट अछुत छैन। हामीकहाँ अहिलेसम्म नौजनामा कोरोना संक्रमण देखिएकोमा एकजना निको भएर घर फर्किसकेका छन्। विश्वका महाशत्तिा राष्ट्रहरूले भोगेजस्तो विकराल मानवीय क्षति हाम्रो मुलुकले भोग्नुपरेको छैन। यो हाम्रा लागि सुखद पक्ष मान्नुपर्छ तर पनि हामी यतिबेला कोरोनाको संक्रमणबाट बच्न घरभित्रै बसिरहेका छौं। मान्छेबाट मान्छेमा सहजै सर्नसक्ने रोग भएका कारण सरकारले पनि मान्छेहरूको आवातजावत रोक्न र सामाजिक दूरी कायम गर्न भन्दै देशव्यापी लकडाउन घोषणा गरेको छ। विश्वव्यापी फैलिएको महामारीका कारणले एकातर्फ मानिसको जीवन जोखिममा छ भने अर्कातर्फ अर्थतन्त्र ओरालोलाग्दो छ। आर्थिक गतिविधि ठप्प छन्। संकटका बेला सरकार र सबै नागरिकले जिम्मेवारी र दायित्व बहन गर्नु नै पर्छ। अझ सरकार जनताको अभिभावक हो। त्यसैले सरकारले लकडाउनको समयमा चाहिने अत्यावश्यक वस्तुको पर्याप्तता र कोरोनाबाट आतंकित बनेका नागरिकलाई राहत दिनुपर्छ। सरकारले यो संकटको घडीको सामना गर्न प्रतिवद्घ, इमानदार र सक्षम छ भन्ने विश्वास नागरिकलाई दिलाउन सक्नुपर्छ। यसका लागि प्रथमत आपूर्तिव्यवस्था सुचारु राख्दै नागरिकका आवाजलाई संयम र परिस्थिति हेरी सम्बोधन गर्नुपर्छ। सामाजिक दूरी कायम गर्न लकडाउनबाहेक अर्काे विकल्प हामीसँग थिएन। त्यसैले उच्च मनोबल र सकारात्मक सोचको साथ लकडाउन उपयोगी बनाउन नागरिकले विभिन्न उपाय अवलम्बन गर्नुपर्छ भने सरकारले यसका लागि सहज वातावरण बनाइदिनुपर्छ। केही दशकयता दिगो अर्थतन्त्रमा महत्तवपूर्ण क्षेत्र भनेको कृषि हो। व्यवहारमा यो क्षेत्र अलि हेपिएजस्तो देखिन्छ। तर उत्पादनको क्षेत्र भनेको कृषि नै हो। त्यसैले अब लकडाउनका बेला हरेक नागरिकले परम्परागत खेतीमा पुनः जोड दिनुपर्छ। कृषि क्षेत्रको उत्पादनमा घरेलु मल र बीउ प्रयोग गरी करेसाबारी तथा गमलामा तरकारी लगाउने, बारीमा फलफूल रोप्ने, फलाउने काम मात्रै गर्न सके संकटको समयमा हरेक परिवार आत्मनिर्भर हुन्छ। कृषिलाई अब सबैले दैनिक जीविकोपार्जन गर्ने भरपर्दाे माध्यमका रूपमा लिनुपर्छ। पशुपालन पनि आत्मनिर्भर बनाउने अर्काे अब्बल माध्यम हो। घरमै बसी गाई, भैंसी, कुखुरा, भेडा र बाख्रापालन गरी आत्मनिर्भर तथा यससँगै पैठारीसमेत गर्ने व्यवस्था गरेमा आम्दानीको ठूलो स्रोत बन्न सक्छ। नेपालीले परम्परागत रूपमा गर्दै आएको काम आधुनिकतामा प्रवेश गरेपछि गर्न छाडेका छन्। त्यसैले अब संकटको परिस्थितिमा घरमा बसेर बासको डोको, नाङ्लो, डालो तथा कुचो निर्माण गरी बेचेमा पनि अर्थाेपार्जन गर्न सकिन्छ। परम्परागत रूपमा गर्दै आएको काम जस्तो आरन, सुनार, कुमालजस्ता काम गर्दै आएका परिवारले त्यो काम गर्न छोडेका छन्। अब यस्ता कामलाई निरन्तरता दिँदै यस्तो पेसाको पहिचान जोगाउन सकिन्छ। हातले निर्माण गरिएका कलात्मक सामग्री मूल्यवान हुन्छन्। यसैले घरमै बसेर मूर्तिकला, काष्ठकला, कपडा बुन्ने, बुट्टा भर्ने आदि काम गर्न सकिन्छ। कला र संस्कृतिको धनी देश पनि हो नेपाल। यहाँ अनेक भेषभुषा, रहनसहन र संस्कृतिको समि श्रण छ। यो नेपालको पहिचान हो। त्यसैले हरेक नेपालीले आफ्नो कलासंस्कृति झल्कने गतिविधि, क्रियाकलाप गरेमा मात्र यसको संरक्षण हुन्छ। लकडाउनको समयमा आआफ्नो पहिरनमा नाच्ने, गाउने गरेका गतिविधि सामाजिक सञ्जालमा देखिने गरेका छन्। यो सकारात्मक पक्ष हो, यसलाई निरन्तरता दिनुपर्छ। लकडाउनका कारणले हरेकलाई फुर्सद मिलेको छ। लेख्ने, पढ्ने, नयाँ कुरा सिक्ने र रुचीको विषयमा जानकारी लिने यो उपयुक्त अवसर पनि हो। जब व्यक्तिमा नयाँ सोच र विचारले प्र श्रय पाउँछ, तबमात्र अगाडि बढ्न मद्दत पुग्छ। अहिले आमनेपालीको दैनिकीजस्तै बनिसकेको छ इन्टरनेट। धेरैको सहज पहुँचमा भएकाले पनि यसका उपभोक्ता पनि बढ्दै गएका छन्। त्यसकारण लकडाउनको समयमा घरमै बसेर अनलाईनमार्फत् हामीले ज्ञानउपयोगी कुरा सिक्न सक्छौं। स्वास्थ्य नै धन हो। स्वस्थ रहन नियमित शारीरिक व्यायामको आवश्यक पर्छ। लकडाउनका कारण घरमै बस्नुपर्ने भएकाले हामीलाई अन्य रोग लाग्न सक्छ। त्यसैले घरमै रहेका बेला पनि शरीर सक्रिय बनाइराख्न नियमित व्यायाम आवश्यक हुन्छ। दिनभर फुर्सद हुने भएकाले समय तालिका बनाएर योगा, ध्यान र नाच्न सक्छौं। फुर्सदको समयमा घरको सरसफाइ, खाना पकाउने, घर सजावट, आफूले गर्दै आएका कामलाई व्यवस्थित र थप प्रभावकारी बनाउन योजना निर्माणलगायतका काम गर्न सक्छौं। आफूमा भएका गलत बानी सुधार्ने र जीवनलाई सही र उपयोगी बाटोमा लैजान सकारात्मक सोचका साथै आत्मबल बढाउन सके परनिर्भरताबाट मुक्त हुन सकिनेछ।"
खोप नबनेसम्म विश्व पहिलेकै अवस्थामा फर्कन सक्दैन,वासिंटन : माइक्रोसफ्टका संस्थापक तथा अमेरिकी अर्बपति बिल गेट्सले कोरोना भाइरसविरुद्धको खोप विनकास नभएसम्म अब विश्व पहिलेकै अवस्थामा फर्कन नसक्ने बताएका छन् । विश्वलाई पहिलेकै अवस्थामा लैजान खोपको विकास गर्नुपर्ने एक मात्र उपाय भएको उनले औंलाएका छन् । विश्वव्यापी रुपमा फैलिएको कोरोना भाइरसको महामारीसँगै विश्वको अर्थतन्त्रमा भारी गिरावट आएको बताइएको छ । २००९ को आर्थिक संटक भन्दा पनि गहिरो संकटमा फसेको विज्ञहरुको तर्क छ । यस्तैमा अर्बपति बिल गेट्सले पहिलेको लयमा विश्व अर्थतन्त्रलाई लैजान नसकिने बताएका हुन् । खोप सुरक्षा परीक्षणका लागि सम्झौता आवस्यक भएको पनि उनले औंल्याए । वर्तमान विश्व नै हाल खोप निर्माणको प्रतिष्पर्धामा लागेको गेट्सले बताए । बिल गेट्सको परोपकारी संस्थाले पनि कोरोना विरुद्धको खोपको विकासका लागि सहयोग गरेको छ ।
"म्याग्दीमा र्यापिड टेष्ट सुरु, ३३ को कोरोना रिपोर्ट 'नेगेटिभ'","बेनी म्याग्दीमा विदेशबाट आएकालाई कोरोना भाइरसको द्रूत परीक्षण (र्यापीड टेष्ट) गर्न थालिएको छ । स्वास्थ्य कार्यालय म्याग्दीले शनिबार बेनी नगरपालिकाका ३३ जनाको कोरोना परीक्षण गरेको थियो । 'सबैमा कोरोना संक्रमण नभएको रिपोर्ट आएको छ,' स्वास्थ्य कार्यालयका प्रमुख एकनारायण लम्सालले भने,'एकान्तबासमा बसेकाको स्वास्थ्यमा समस्या नदेखिए पनि सम्भावित जोखिमलाई आंकलन र सुरक्षित बनाउन परीक्षण गरिएको हो ।' यसअघि २०७६ चैत १ गतेदेखि विदेशबाट आएकालाई १५ दिनसम्म क्वारेन्टिन (एकान्तबास)मा राखेर घर पठाइएको थियो । जिल्लामा एक महिनायता भारत, खाडी, एशीयाली र युरोपका देशबाट करिब १४० जना भित्रिएको तथ्याङ्क छ । स्वास्थ्य मन्त्रालयमार्फत किट आएपछि बेनी अस्पतालका चिकित्सक र स्वास्थ्यकर्मीको टोलीले परीक्षण सुरु गरेका हुन् । द्रूत परीक्षण गर्दा १५ मिनेटमै रिपोर्ट प्राप्त हुन्छ । स्थानीय तहमै र्यापिड टेष्ट गण्डकी प्रदेश सरकारले एक महिनायता नेपाल आएका प्रदेशभरका तीन हजार ७५० जनाको रयापिड टेष्ट गर्ने जनाएको छ । चिकित्सक र स्वास्थ्यकर्मी स्थानीय तहमै पुगेर परीक्षण गर्ने भएका छन् । म्याग्दीको धवलागिरी र मालिका गाउँपालिकामा आइतबार, मंगलबार ,सोमबार, अन्नपूर्णमा मंगलबार र रघुगंगा गाउँपालिकामा बुधबार विदेशबाट आएकालाई लक्षित गरेर परीक्षण गरिने स्वास्थ्य कार्यालयले जनाएको छ । परीक्षणका क्रममा पोजेटिभ देखिएको अवस्थामा पुन परीक्षणका लागि ल्याबमा पठाइने बेनी अस्पतालका चिकित्सक मनोज घिमिरेले बताए । हालसम्म म्याग्दीमा कसैलाई पनि कोरोनाको संक्रमण भएको छैन् । यसअघि बेनी अस्पतालबाट ४ जनाको स्वाब परिक्षणका लागि पठाइएको थियो । चारैजनाको नजिता नेगेटिभ आएको थियो । एम्बुलेन्समा क्याबिन कोरोना शंकास्पद बिरामीलाई अस्पताल ल्याउन क्याबीन भएको छुट्टै एम्बुलेन्सको व्यवस्था गरिएको छ । ती एम्बुलेन्स भित्र चालक, बिरामीका आफन्त बस्ने र बिरामी राख्ने छुट्टा छुट्टै क्याबिन बनाइएको छ । बिरामीलाई सुरक्षित रुपमा अस्पताल पुर्याउन तथा चालक र आफन्तलाई संक्रमणको जोखिमबाट बचाउन एम्बुलेन्समा क्यावीन बनाइएको हो । कोभिड१९ सम्बन्धी कमाण्ड पोष्टको निर्णय अनुसार नेपाल रेडक्रस सोसाइटी म्याग्दी शाखाका उपमन्त्री सुरत केसीको संयोजकत्वमा पाँच सदस्यीय बिरामीलाई अस्पताल सम्म ल्याउने प्यासेन्ट रिसिभिङ टिम गठन भएको छ । टोलीको सदस्यमा श्रीबक्स गुल्म, जिल्ला प्रहरी कार्यालय, जिल्ला स्वास्थ्य कार्यालय र शसस्त्र प्रहरी गुल्म गलेश्रका प्रतिनिधि रहेका छन् । पोखरेबगरमा सहायता कक्ष अन्नपूर्ण गाउँपालिकाको पोखरेबगरमा कोरोना भाइरस भित्रन नदिन सहायता कक्ष र फिबर क्लिनिक सुरु गरेको छ । गाउँपालिकामा भित्र्ने र पोखरेबगर भएर मुस्ताङ जाने आउनेको स्वास्थ्य परीक्षण गर्ने, परामर्श र औषधि उपचार सेवा उपलब्ध गराउन सहायता कक्ष सञ्चालन गरिएको हो । सहायता कक्षामा एक जना अहेव र एकजना अनमी खटाइएको गाउँपालिकाका स्वास्थ्य शाखा संयोजक समुन्द्र बरुवालले बताए । सहायता कक्षमा ज्वरोको बिरामीको उपचारका लागि फिबर क्लिनिक समेत सञ्चालन गरिएको छ । स्वास्थ्यकर्मीलाई ज्वरो नाप्ने थर्मल गन पनि उपलब्ध गराइएको छ । बेनीजोमसोम सडक अन्तरगत पर्ने पोखरेबगर अन्नपूर्ण गाउँपालिकाको केन्द्र हो । सहायता कक्ष र क्लिनिक सञ्चालन गर्न पोखरेबगरकी सुजिना पुनले लकडाउनको अवधिभरका लागि निशुल्क सटर उपलब्ध गराएकी छिन् । नाकामा चेकपोष्ट कोरोना रोकथामका लागि गरिएको लकडाउन कार्यान्वयन र कोरोना भित्रन नदिन सतर्कताका लागि रघुगंगा गाउपालिको मुख्य नाकामा स्वास्थ्य परिक्षणको सुबिधा सहितको सहायता कक्ष स्थापना भएको छ । अन्नपूर्ण गाउँपालिकाको सिमानामा रहेको तिप्ल्याङ, बेनी नगरपालिकाको सीमामा रहेको गलेश्वर र झिंमा सहायता कक्ष स्थापना गरिएको रघुगंगा गाउँपालिकाका अध्यक्ष भवबहादुर भण्डारीले बताए । सहायता कक्षमा स्वास्थ्यकर्मी, सुरक्षाकर्मी र स्वयमसेवक खटाइएको छ । उनिहरुले नाकाबाट भित्रने र बाहिरिनेको तथ्याङ्क राख्ने, थर्मल गनले ज्वरो जाँच गरेका छन् । ज्वरो नाप्ने थर्मल गन र व्यक्तिगत सुरक्षा सामग्री पीपीईको समेत व्यवस्था गरिएको हो । बिरामीलाई घरमै औषधि मंगला गाउँपालिकाले कोरोना रोकथामका लागि गरिएको लकडाउनको अवधिभर नियमित सेवन गर्ने औषधी सम्बन्धित बिरामीको घरमै उपलब्ध गराउने व्यवस्था मिलाएको छ । लकडाउनका कारण सार्वजनिक यातायातका साधन नचल्ने हुँदा बिरामीले नियमित सेवन गर्ने औषधी नछुटोस भनेर स्वमसेवकको व्यवस्था गरेर घरमै औषधी उपलब्ध गराएको हो । मुटु, प्रेसर, सुगर जस्ता रोगका बिरामीहरुको औषधी पुर्याउन बाबियाचौरका बिनोद खत्रीलाई खटाइएको गाउपालिकाका अध्यक्ष सतप्रसाद रोकाले बताए । बिरामी वा आफन्तले खत्रीको ९८४७७७२२०५ नम्बरको मोबाइलमा सम्पर्क गरेर आफूले सेवन गर्ने औषधिको नाम टिपाउने गर्छन् । सामाजिक सञ्जालको पहुँचमा भएकाले तस्बिर खिचेर पठाउँछन् । सोही आधारमा केसीले सदरमुकाम बेनी र बाबियाचौरको औषधि पसलबाट खरि गरेर उनीहरुको घरमै पुर्याउने गरेका छन् ।"
डडेल्धुरा अस्पतालको आइसोलेसन वार्डबाटै दुईजना भागे,"डडेल्धुरा : डडेल्धुरास्थित डडेल्धुरा अस्पतालको आइसोलेसन वार्डमा कोरानाको आशंकामा भर्ना गरिएका दुईजना भागेका छन्। उनीहरू शनिबार दिउँसो अस्पतालबाट भागेका हुन्। कोभिड१९ को आशंकामा तीन दिनअघि अस्पतालमा भर्ना भएको उनीहरू अस्पताललाई जानकारी नदिइ भागेको अस्पतालका निमित्त मेडिकल सुपरिटेन्डेन्ट डाजगदीशचन्द्र विष्टले जानकारी दिए। तीन दिनअघि उहाँहरूलाई हामीले आइसोलेसन वार्डमा भर्ना गरेका थियौँ। अस्ति मात्रै उहाँहरूको नमूना संकलन गरेर काठमाडौं पठाइएका थियो। उनले भने, 'दिउँसोसम्म यतै अस्पतालमा रहेका बेलुका वार्ड हेर्दा अस्पतालमा भेटिएनन्।' निमित्त मेसु विष्टका अनुसार दुबैजनाको स्वास्थ्य अवस्था सामान्य नै थियो। अस्पतालबाट भागेका उनीहरू भागेश्वर गाउँपालिका ३ नानीगाडका व्यक्ति हुन्।उनीहरूको प्रहरी र गाउँपालिकाले खोजी गरिरहेको छ। गाउँपालिका अध्यक्ष कौशिला भट्टका अनुसार भागेका उनीहरू आमाछोरा हुन्। छोरा भारतबाट आएको बुझिएको छ। उनीहरूको खोजी कार्य तीव्र पारेको अध्यक्ष भट्टले भनिन्, 'घरमा पनि नआएकोले खोज्दैछौँ।' उनीहरूको खोजीका लागि खबर पाउने बेलादेखि नै प्रहरी परिचालन गरेको डडेल्धुराका प्रहरी नायव उपरीक्षक दधिराम न्यौपानेले जानकारी बताए।"
सिप्रदीद्वारा एक सयभन्दा बढी अत्यावश्यक क्षेत्रका गाडीलाई सेवा प्रदान,"काठमाण्डौँ : टाटा मोटर्सको नेपालका लागि आधिकारिक बिक्रेता सिप्रदी ट्रेडिङ प्रालिले लडाउनको अवस्थामा स्वास्थ्य, सुरक्षा लगायतका अत्यावश्यक गाडीलाई आकस्मिक मर्मत सेवा दिइहेको छ । अहिलेसम्म १ सयभन्दा बढी एम्बुलन्स, आकस्मिक स्वास्थ्य सेवा तथा सुरक्षामा खटिएका गाडीहरुलाई आकस्मिक सेवा दिइसकेको कम्पनीले जनाएको छ । यस्तै आफ्ना ग्राहक, कर्मचारी, डिलर, रिटेलर, प्राविधिक र समुदायको सुरक्षाका निम्ति सदैव सजग रहेको भन्दै सिप्रदीले आपतकालीन अवस्थामा पनि १ सय ६० वटाभन्दा बढी गाडीहरुलाई पूर्ण सेवा दिएको बताएको छ । सरकारले जारी गरेका नियम पालना गरी आधिकारीक बिक्रेता, सेवा केन्द्रहरु, सहकर्मी तथा कर्मचारीहरु २४ सै घण्टा आवश्यक सेवा दिन तयार रहेको प्रतिवद्धता समेत सिप्रदीले व्यक्त गरेको छ । गाडीसम्बन्धी कुनै पनि सहयोग चाहिएमा सिप्रदीको टोल फ्री नम्बर १६६००१५५७७७ र ९८०१५७५७७७ मा फोन गर्न सकिन्छ। विभिन्न ठाउँमा सिप्रदीका २५ वटा सर्भिस सेन्टरहरुबाट अपत्कालिन सेवा लिन सकिने व्यवस्था गरेको कम्पनीले जानकारी दिएको छ । यसविषम परिस्थितिमा २५ विभिन्न स्थानबाट सेवाका लागि परिचालित अधिकारीहरूलाई फोन सम्पर्क गरी सेवा लिन सकिने पनि कम्पनीले बताएको छ । जसको लागि : वेबसाईटमा गई आवश्यकताअनुसारको सेवा लिन सकिने पनि कम्पनीले बताएको छ ।"
बागलुङ नगरपालिकामा 'फुड बैंक',"बागलुङ : कोरोना संकटका कारण रोजीरोटी गुमाएकालाई सहयोग गर्न बागलुङ नगरपालिकामा 'फुड बैंक' स्थापना गरिएको छ । देशमा जारी लकडाउनका कारण दैनिक ज्यालादारीमा काम गर्दै आएका श्रमिक मजदुर, गरिब, विपन्नलाई सहयोग गर्न नगरपालिकाले बागलुङ जेसीजको सहयोगमा 'फुड बैंक' स्थापना गरेको हो । जेसीजले शुरुवातमा ६० हजार बराबरको खाद्य सामग्री प्रदान गरेर 'फुड बैंक' को स्थापना गरिएको बागलुङ जेसीजका अध्यक्ष सुरेन्द्र शाक्यले बताए । शाक्यका अनुसार, पहिलो चरणमा ५ सय केजी चामल, ७५ केजी दाल, ५० केजी नुन, ५० केजी तेल, २ सय केजी आटा सहयोग गरिएको छ । 'जिल्ला सदरमुकाम र मुख्य बजार क्षेत्र भएकाले बाहिरबाट आएका श्रमिक मजदुरले नपाएको गुनासो छ,' अध्यक्ष शाक्यले भने, 'कसैलाई पनि भोकै बस्ने अवस्था नआओस् भन्ने अभिप्रायले 'फुड बैंक' का लागि जेसीजले पहल र सहकार्य गरेको हो ।' नगरपालिकाको फुडबैंक स्थापनाकै दिन अधिकारकर्मी राम शर्माले ३० हजार बराबरको २० बोरा चामल र पत्रकार महासंघ बागलुङ शाखाका पूर्व अध्यक्ष तथा ढोरपाटन दैनिकका सम्पादक हरीनारायण गौतमले २० बोरा चामल, दाल र नुन सहयोग गरेका छन् । 'फुड बैंक' मा विभिन्न व्यक्ति, सामाजिक संघ संस्थाले दिएको खाद्य सामग्री नगरपालिकाको स्टोरमा जम्मा गरेर राखिनेछ । 'फुड बैंक' बाट खासगरी बाहिरबाट श्रम गर्नका लागि आएका श्रमिक मजदुर र तीनका परिवारलाई सहयोग गरिने बागलुङ नगरपालिकाका मेयर जनकराज पौडेलले बताए । 'हामीले नगरपालिकाका सबै वडाका गरिब, विपन्न, मजदुरको पहिचान गरेर पहिलो चरणमा राहत बाँडिसकेका छौ,' मेयर पौडेलले भने, 'फुड बैंक' बैंकबाट थप समस्यामा परेका र विशेष गरी बाहिरबाट आएर लकडाउनका कारण अलपत्र श्रमिक मजदुरलाई तत्काल सहयोग गर्नेछौं।' नगरपालिकाले कोरोना रोकथाम तथा व्यवस्थापनका लागि ३० लाखको कोष समेत बनाएको छ ।"
'लकडाउन' मा थप कडाइ गर्दै दाङ प्रहरी,"दाङ : कोरोना भाइरस संक्रमण न्यूनीकरण गर्न गरिएको 'लकडाउन' दाङका बजारमा प्रभावकारी नभएको पाइएपछि स्थानीय प्रशासनले थप कडाइ गर्न थालेको छ । लक डाउनको १९ दिनसम्म आइपुग्दा बजारमा मोन्छेको बाक्लो उपस्थिति देखिएपछि २० दिनदेखि कडा गराउन थालिएको हो । अति आवश्यक वस्तु किलमेलको बहानामा लकडाउन उलंघन भइरहेका र त्यसले जोखिम बढाउने सम्भावन बढे पनि स्थानीय प्रशासनले उलंघन गर्नेलाई नियन्त्रण लिनेदेखि बजार व्वस्थापन गर्ने अभियानमा कडाइ गरिएको हो । दाङका प्राय सबै बजार क्षेत्रमा मान्छे र व्यवसायीको बाकलै भीड देखिएको छ । उपभोग्य सामानको आपूर्तिमा सहज होस् भन्नका लागि जिल्ला प्रशासन कार्यालयले केही खुकुलो गरिदिएको भएपनि त्यसको उचित व्यवस्थापन नहुँदा समस्या हुँदै आएको थियो । त्यसको व्यवथापन राम्रो नहुँदा यो समस्या देखिएको स्थानीयले बताए छन्। प्रशासनले बलियो निगरानी गर्नुपर्ने र स्थानीय सरकारले उचित व्यवस्थापन गरेर जोखिमको सम्भावना कम गराउनु पर्ने स्थानीय आग्रह छ । लकडाउनको उलंघनका घटना बढे पनि स्थानीय प्रशासनले कडाइ गरेको हो । आइतबार बजार क्षेत्रमा बाक्लो रुपमा प्रहरीको गस्ती र उपस्थिति बढाइएको छ । प्रहरीले सकारी नीति उलंघन गर्नेलाई कारबाही समेत बढाउन थालेको प्रहरी निरीक्षक चक्र डमरपालले बताए । उनले उनले लगडाउन उलंघन भएर बजार अस्तव्यस्त भएपनि थप कडाइ गरिएको बताए । मानवीय आवात जावत मात्रै होइन, साना तथा मालबहाक सवारी साधन समेत निर्वात रुपमा सञ्चालन भएइरहेका छन्। बजारमा भीड बढ्दै जानुले सबैलाई समस्या ल्याएको प्रहरी निरीक्षक डमरपालले बताए ।"
सेनाले स्वास्थ्य सामग्री चीन र भारतबाट किन्ने,"काठमाडौं : छिमेकी भारत र चीनले कोरोना भाइरस रोकथाम र नियन्त्रणका लागि आवश्यक औषधि र स्वास्थ्य उपकरण उपलब्ध गराउन सकिने लिखित जवाफ जंगी अड्डालाई दिएका छन्। भारतले ६० प्रकारका औषधि दिन सकिने जवाफ दिएको छ। उसले स्वास्थ्य सामग्री भने दिन नसकिने बताएको छ। भारत स्वयं कोरोना भाइरस रोकथाम र नियन्त्रणका लागि संघर्षरत छ। चीनले औषधि र स्वास्थ्य सामग्री दुवै दिन सकिने भनेको छ। भारत र चीन दुवैले तत्काल उपलब्ध गराउन सकिने औषधि र स्वास्थ्य सामग्रीको सूची पठाएको हो। उनीहरूले सबै सामग्री एकै पटक पठाउन नसकिने भनेका छन्। भारत र चीन दुवै मुलुकले तत्काल उपलब्ध गराउन सकिने र पठाउन केही समय लाग्ने औषधि तथा स्वास्थ्य सामग्रीको सूची जंगी अड्डालाई पठाएका हुन्। दक्षिण कोरियाले आफ्ना विभिन्न औषधि उत्पादन र उपलब्ध गराउने कम्पनीको नाम दिएको छ। उसले ती कम्पनीसँग आवश्यक परे समन्वय गर्ने जवाफ दिएको स्रोतले बताएको छ। सिंगापुर र इजरायलले भने कुनै जवाफ दिएका छैनन। कोरोना भाइरस रोकथाम र नियन्त्रणका लागि स्वास्थ्य सामग्री ल्याउँदा ओम्नी समूहले चरम भ्रष्टाचार गरेको भन्दै सरकारले उसँगको सम्झौता तोडेको थियो। त्यसपछि चैत १६ गतेको मन्त्रिपरिषद् बैठकले स्वास्थ्य सामग्री खरिद गर्ने जिम्मा सेनालाई दिने निर्णय गरेको थियो। सरकारको निर्णयसँगै जंगी अड्डाले सरकारसरकार (जीटूजी) प्रक्रियाबाट औषधि तथा स्वास्थ्य सामग्री खरिद गर्न चीन, भारत, दक्षिण कोरिया, इजरायल र सिंगापुरलाई लिखित पत्राचार गरेको थियो। जंगी अड्डाले पठाएको पत्रबारे चीन र भारतले औषधिलगायत अन्य स्वास्थ्य सामग्री उपलब्ध गराउन सकिने जवाफ दिएको हो। जंगी अड्डाले बनाएको खरिद इकाइले तत्काल आवश्यक पर्ने औषधि र स्वास्थ्य सामग्रीको सूची बनाइरहेको छ। उक्त खरिद इकाइमा स्वास्थ्य विभाग र स्वास्थ्य मन्त्रालयका प्रतिनिधिसमेत सम्मिलित छन्। औषधि र स्वास्थ्य सामग्री आवश्यकताका आधारमा क्रिटिकल र प्रायोरिटी १,२, ३ गरी ४ तहमा बाँडिएको छ। त्यस्ता औषधि र स्वास्थ्य सामग्रीलाई ३६ वटा समूहमा विभाजन गरिएको छ। भारत र चीनले आफूहरूले तत्काल उपलब्ध गराउने औषधि र स्वास्थ्य सामग्रीको सूचीसमेत जवाफमा पठाएका छन्। सैनिक प्रवक्ता विज्ञानदेव पाण्डेले तत्काल आवश्यक पर्ने स्वास्थ्य सामग्रीको सूचीलाई अन्तिम रूप दिने कार्य भइरहेको बताए। प्रवक्ता पाण्डेले अन्नपूर्णसँग भने, चीन र भारतबाट औषधिको सूची र मूल्य प्राप्त भएको छ। आवश्यकताअनुसार चीन र भारत दुवै मुलुकबाट खरिद गर्छौं। औषधि र स्वास्थ्य सामग्रीको अन्तिम सूची बनेपछि रक्षा मन्त्रालयले मन्त्रिपरिषद्मा पेस गर्नेछ। मन्त्रिपरिषद्ले औपचारिक रूपमा औषधिको सूची र त्यसको मूल्य पारित गरेपछि स्वास्थ्य सामग्री ल्याउने प्रक्रिया सुरु हुनेछ। मन्त्रिपरिषद्ले औषधि र स्वास्थ्य सामग्रीको पेमेन्ट मोडालिटीसमेत तयार गर्नेछ। मन्त्रिपरिषद्ले औषधि र स्वास्थ्य सामग्रीको सूची पारित गरेपछि सोहीअनुसार बजेट उपलब्ध गराउनेछ। सरकारले सेनालाई बजेटको सिलिङ दिएको छैन। जंगी अड्डाले ती मुलुकलाई पठाएको पत्रमा औषधि र स्वास्थ्य सामग्रीको सूचीसमेत पठाएको थियो। चीनको सरकारी कम्पनीले सेनाले किन्ने स्वास्थ्य सामग्री तयार पार्दै छ। ऊ विश्वका ८० मुलुकमा कोरोना भाइरस रोकथाम र नियन्त्रणका लागि औषधि सप्लाई गर्ने क्रममा छ। उक्त कम्पनीको नेपाल ८१ आंै लिस्टमा छ। खरिद प्रक्रिया सेनालाई दिने मन्त्रिपरिषद्ले निर्णय गरे पनि स्वास्थ्य मन्त्रालयले स्वास्थ्य सेवा विभागमार्फत समेत स्वास्थ्य सामग्री खरिद प्रक्रिया अगाडि बढाएको छ। निजी क्षेत्रबाट खरिद गर्दा भ्रष्टाचार भयो भनेर सेनालाई खरिद गर्ने जिम्मा दिएको अवस्थामा स्वास्थ्य मन्त्रालय स्वयंले फेरि निजी क्षेत्रबाट स्वास्थ्य सामग्री खरिद प्रक्रिया अगाडि बढाउनु लज्जास्पद भएको भन्दै त्यसको चौतर्फी आलोचना भइरहेको छ। ओम्नी समूहसँगको खरिद सम्झौता खारेज गरे पनि उक्त कम्पनीलाई कालोसूचीमा राख्ने र उसको धरौटी जफत गर्ने काम भएको छैन। ओम्नीलाई कालोसूचीमा राख्न भएको बिलम्व र धरौटी जफत नहुनुले उक्त कम्पनीसँग मन्त्रीहरूको साँठगाँठ स्पष्ट भएको भन्दै सरकारको आलोचना भइरहेको छ। ओम्नी समूहलाई कालोसूचीमा नराख्नुको कारण र धरौटी किन जफत नगरेको भन्ने जिज्ञासामा स्वास्थ्य मन्त्रालयका एक अधिकारीले अन्नपूर्णसँग भने, सायद प्रक्रियामै होला।"
"अस्पतालबाट डिस्चार्ज भए बेलायती प्रधानमन्त्री, स्वास्थ्यमा सुधार","लण्डन : कोरोना भाइरसको संक्रमण देखिएपछि अस्पताल भर्ना भएका बेलायती प्रधानमन्त्री बोरिस जोन्सन अस्पतालबाट डिस्चार्ज भएका छन् । तीन दिनको सघन उपचारपछि जोन्सन आइतबार अस्पतालबाट डिस्चार्ज भएका हुन् । प्रधानमन्त्री अपतालबाट डिस्चार्ज हुनुभएको छ, अहिले स्वास्थ्य निगरानीमा अवस्था सुधारोन्मुख छ, जोन्सनका प्रवक्ताले बताएका छन् । उनको उपचारमा संलग्न टोलीका अनुसार जोन्सन तत्काल नै नियमित काममा फर्किने छैनन् । अस्पतालमा उनको आईसियूमा राखेर अक्सिजन प्रदान गर्दै उपचार भएको थियो । प्रधानमन्त्री जोन्सन संक्रमित भएसँगै उनकी प्रेमिका पनि लक्षण देखिन थालेपछि आइसोलेसनमा बस्न थालेकी थिइन् ।"
खुला चौरबाट राहत,"शुभलक्ष्मी विश्वकर्मा हेटौंडा : लकडाउनले दैनिकी असहज भएपछि हातमा पोका थमाएर सेल्फी खिच्नेदेखि राहत लिनेदिनेको लाइनमा बसेर फोटो खिच्नेसम्मका प्रचारात्मक राहत यतिबेला निकै चर्चाको विषय बनेको छ। हेटौंडा उपमहानगरपालिका८ मा विपन्न परिवार पहिचान गरी लेनदेनको फोटो नखिचेरै राहत वितरण गरेको छ। हेटौंडा८ का वडाध्यक्ष गोपाल श्रेष्ठले व्यक्तिबाट व्यक्तिमा हस्तान्तरण नगरी खुला चौरबाट लकडाउन प्रभावित परिवारले लिएर जानसक्ने व्यवस्था मिलाइदिएका हुन्। ज्यालादारी गरी जीविका चलाउँदै आएका प्रभावितको लागि भन्दै वडाले त्यस्ता ६ सय ५० परिवार पहिचान गरी राहत वितरण गरेको हो। जसमा १५ किलो चामल, २ किलो दाल, नुन, साबुन, तेल वितरण गरिएको थियो। कोरोना संक्रमण, नियन्त्रण तथा रोकथामका क्रममा लकडाउनका कारण समस्यामा रहेकालाई राहत स्वरुप खाद्य सामग्री वितरण गरिएको अध्यक्ष श्रेष्ठले बताए। लकडाउनलाई प्रभावकारी बनाउन मकवानपुरका दशवटै स्थानीय तह राहत वितरणमा केन्द्रित छन्। प्रभावित विपन्न परिवारको दैनिकी सहज बनाउन स्थानीय तह राहत वितरणमा केन्द्रित बनेको हेटौंडा उपमहानगरपालिका मेयर हरिबहादुर महतले बताए। उनकाअनुसार स्थानीयस्तरमा राहत वितरणको काम सबै वडामार्फत गरिएको छ। पहिलो चरणको राहत वितरण सकेर दोस्रो चरणको राहत वितरण भइरहेको र हेटौंडाका अधिकांश वडामा दोस्रो चरणको राहत वितरण भइरहेको मेयर महतले जानकारी दिए। सरकारले राहत वितरणमा एकद्वार प्रणाली अपनाउने घोषणा गरेसँगै स्थानीय तहका वडाहरू लगत संकलन तथा राहत वितरणमा केन्द्रित भएका हुन्। जिल्लाका सबै स्थानीय तहहरूले राहत वितरण जारी राखेका छन्। मनहरी गाउँपालिकाले हालसम्म १ हजार ५ सय परिवारलाई राहत वितरण गरिसकेको अध्यक्ष एकराज उप्रेतीले बताए। दैनिक ज्यालादारी गर्ने परिवारको नाम संकलन भइरहेको र राहत वितरणलाई निरन्तरता दिइने अध्यक्ष उप्रेतीले जानकारी दिए। थाहा नगरपालिकाले विपन्न परिवारको लगत संकलन गरी विपन्न परिवारलाई आवश्यक खाद्य सामग्री उपलब्ध गराएको मेयर लबशेर विष्टले बताए। राहतको नाममा जथाभावी आश्वासन र पोका नबाँड्न सूचना गरिएको भन्दै मेयर विष्टले सो क्षेत्रका नागरिकको लागि आवश्यक सामग्री उपलब्ध गराउन थाहा नगरपालिका सक्षम रहेको दाबी गरे। जिल्लाको मकवानपुरगढी, कैलाश, राक्सीराङ, बकैया, बागमती र इन्द्रसरोवर गाउँपालिकाले पनि राहत वितरण सुरु गरेका छन्। यस्तै, पहिले राहत पाउनेको नाम सार्वजनिक गरेर खाद्यान्न वितरण गर्न लागिएको भिमफेदी गाउँपालिकाका अध्यक्ष हिदम लामाले बताए। सरकारको निर्देशिका पछ्याउँदै फरकफरक तरिका अपनाएर जिल्लाका सबै स्थानीय तहले राहत वितरण गरेका हुन्।"
लोप हुने अवस्थामा हुचिल,"दैलेख : हुचिल लाटोकोसेरा प्रजातीको एक पंक्षी हो। हुचिल जादुगर चरोको उपनामले समेत परिचित छ। तर, यसको संख्या बर्षेनी घट्ने क्रममा छ। हुचिल उचित संरक्षणको अभावमा संकटमा परेको छ। बर्षेनी करोडौ मुल्यमा हुचिल नेपालबाट बाहिरी देशमा तस्करी हुने गरेको तथ्य सार्वजनिक हुने गरेको छ। हुचिलको अवैध बिक्री वितरण रोकी संरक्षण गर्नुपर्ने आवाज उठिरहेका बेला दैलेखबाट उद्वार गरिएको छ। विश्वको केहि देशहरुमा मात्र पाइने दुर्लभ पंक्षी हुचिल दैलेखको नारायण नगरपालिका१ चिहानडाँडाको वनबाट उद्वार गरिएको हो। घाइते अवस्थामा भेटिएको हुचिललाई कागहरुले लुछिरहेका बेला पैदल यात्रीले देखेपछि उद्वार गरिएको हो। यो पंक्षी संरक्षित चराको सूचीमा पर्छ भन्ने थाहा भएकाले उद्वारका लागि प्रहरी र वन कार्यालयलाई खबर गरेको स्थानीय सुक्मा सुनारले बताइन्।उद्धार गरिएको हुचिललाई जिल्ला पशु अस्पतालमा स्वास्थ्य जाँच गरी पशु प्राविधिककै सल्लाहमा डिभिजन वन कार्यालय दैलेखको संरक्षणमा राखिएको सहायक वन अधिकृत नवराज पौडेलले जानकारी दिए। अहिले कोरोना भाइरस रोकथाम तथा नियन्त्रणका लागि सरकारले देशैभर लकडाउन गरेको छ। लकडाउन खुलेपछि नजिकैको आरक्षमा पठाउने सहायक वन अधिकृत पौडेलले जनाए। सोधकर्ताहरुलाई समेत अन्यौलमा पार्नसक्ने अद्मुत विशेषताका कारण हुचिललाई जादुगर चरा भनिएको हो। करिब ६० बर्ष आयु हुने हुचिल ३ केजी भन्दा माथी भयो भने खुट्टाका नङ्गाले सिसा काट्न सक्छ। ५ केजी तौल नाघेपछि यसलाई छुँदा करेन्ट लाग्छ। हुचिल नेपाल, भारत लगाएत दक्षिण अफ्रिका र एसियाका केहि देशमा मात्र पाइन्छ।"
एकपछि अर्को गलत समाचारले मेसी हैरान,"बार्सिलोना : अर्जेन्टिनी फुटबल स्टार लियोनल मेसी आफूसँग जोडिएर आएका गलत समाचारले हैरान भएका छन्। उनले एकपछि अर्को गलत समाचारको खण्डन गर्दै आएका छन्। बिहीबार राति मात्र उनले आफूसँग जोडिएर आएका दुईवटा समाचारको खण्डन गरेका छन्। स्पेनिस क्लब बार्सिलोनाका स्ट्राइकर मेसीले एकपछि अर्को गलत समाचार आएपछि आफु दुःखी भएको प्रतिक्रिया पनि दिएका छन्। केही दिनअघि ब्राजिलका पूर्वखेलाडी रोनाल्डिन्होलाई कारागारबाट मुक्त गराउन आवश्यक पर्ने धरौटीको रकम मेसीले उपलब्ध गराएको समाचार आएको थियो। उक्त समाचार पहिलो पटक उनकै राष्ट्र अर्जेन्टिनाका सञ्चारमाध्यमले बाहिर ल्याएका थिए। मेसीले उक्त समाचार निराधार भएको बताएका छन्। पारागवेको नक्कली राहदानी प्रयोग गरेको आरोपमा पक्राउ परेका रोनाल्डिन्हो र उनका भाइ रोबर्टो बुधबार धरौटीमा कारागारबाट मुक्त भएका थिए। उनीहरूले कारागारबाट मुक्त हुन १६ लाख अमेरिकी डलर धरौटी राखेका थिए। उक्त रकम उनीहरूका कानुन व्यवसायीले सरकारी कोषमा जम्मा गरेका थिए। तर, अर्जेन्टिनी सञ्चारमाध्यमले भने उक्त रकम मेसीले उपलब्ध गराएको समाचार बाहिर ल्याएका थिए। रोनाल्डिन्होले सन् २००३ देखि सन् २००८ सम्म स्पेनिस ला लिगा क्लब बार्सिलोनाबाट पनि व्यावसायिक फुटबल खेलेका थिए। सोही कारणले मेसीले रोनाल्डिन्होलाई रकम उपलब्ध गराएको दाबी समाचारमा गरिएको थियो। मेसीले सामाजिक सञ्जाल इन्स्टाग्राममार्फत उक्त समाचारमा कुनै सत्यता नभएको बताएका छन्। यसैगरी बिहीबार मात्र मेसीसँग सम्बन्धित अर्को समाचारले विश्व फुटबल तताएको थियो। उक्त समाचारमा मेसी इटालियन सिरिए क्लब इन्टर मिलानमा आबद्ध हुने तयारीमा रहेको दाबी गरिएको थियो। उक्त समाचार पनि टीएनटी स्पोर्टमै आएको थियो। मेसीले इन्स्टाग्राममा टीएनटी स्पोर्टस्मा प्रकाशित ती दुवै समाचारको स्क्रिनसट राख्दै लेखेका छन्, पहिलो ः मेसी इन्टर मिलान जाने। दोस्रो ः मेसीले धरौटी राख्न रोनाल्डिन्होलाई पैसा उपलब्ध गराए। यी दुवै समाचार सरासर गलत हुन्। समाचारमा कुनै सत्यता छैन।"
रेल सञ्चालन पर धकेलियो,"काठमाडौं : कुर्थाजनकपुरजयनगर खण्डमा सञ्चालन गर्नेगरी खरिद गरिएको रेल नेपाल आउन समय लाग्ने भएको छ। रेल विक्रेता भारतीय कम्पनी कोंकण रेलवे कर्पोरेसन र रेल विभागबीच चैत १८ गते पहिलो रेल सेट हस्तान्तरण गर्ने सहमति भएको थियो। तर, लकडाउनका कारण रेल सेट हस्तान्तरण हुन नसकेको रेल विभागका महानिर्देशक बलराम मि श्रले बताए। विभाग र रेल निर्माता कम्पनीबीचको सहमतिअनुसार मंगलरबाट रेल हस्तान्तरण हुने दिन थियो। नेपाललाई हस्तान्तरण गरिने रेल चेन्नाईको उद्योगबाट हिडिसकेको छ, मि श्रले भने, तर लकडाउनका कारण बिच बाटैमा अड्किएको छ। भारतमा चैत १२ गतेदेखि लकडाउन गरिएको छ। यो लकडाउन २१ दिनसम्म रहनेछ। नेपालमा पनि चैत ११ गतेदेखि लकडाउन गरिएको छ। यो लकडाउन २०७७ वैशाख ३ गतेसम्म कायम हुनेछ। सम्भवत लकडाउन सकिएपछि कोंकणले रेल हस्तान्तरण गर्ने नयाँ समय सीमा तोक्नेछ। लकडाउन सकिए पनि तत्कालै नेपाली भूमिमा भने रेल ल्याउन सकिने अवस्था बनिसकेको छैन। रेल गुड्ने ट्र्याक तयारी अवस्थामा छ। तर, रेल हाक्ने ड्राइभर छैन। स्वदेशी प्राविधिक जनशक्तिका लागि दरखास्त आवेदन माग गरेका थियौं। त्यहाँ एउटा पनि आवेदन परेको छैन, मि श्रले भने, विदेशी कामदारका लागि आवेदन माग गर्नुपर्नेछ। विभागले फागुन ९ गते रेल सञ्चालन गर्न तत्कालक आवश्यक पर्ने २६ जना स्वदेशी कर्मचारीका लागि आवेदन माग गरेको थियो। रेल सञ्चालन गर्ने प्राविधि नभएसम्म नेपालमा रेल ल्याएर राख्ने ठाउँको पनि अभाव छ। ग्यारेजमा राख्न पनि सुरक्षा दिनुपर्छ। रेल सञ्चालन गर्न आवश्यक पूर्व तयारी पूरा नभएसँगै कोंकणकै मातहतमा रेल राखिनेछ। सुरक्षित स्थान र नेपाल भित्र्याउन सहज हुने सीमा आसपासमा रेल राखिनेछ। लकडाउन सकिएपछि कोंकणले रेल हस्तान्तरण गर्ने नयाँ समय सीमा तोक्नेछ। सरकारले कुर्थाजनकपुरजयनगर ३४ किलोमिटर खण्डमा रेल सञ्चालन गर्न २०७५ चैतमा कोंकण रेलवे कर्पोरेसनसँग ८४ करोड ६५ लाख रुपैयाँमा दुईवटा रेल खरिद गर्न विभागलाई सैद्घान्तिक सहमति प्रदान गरेको थियो। २०७६ वैशाख २७ गते भौतिक पूर्वाधार तथा यातायात मन्त्रालय र भारतीय राजदूतावासबीच रेल खरिद सम्झौता भएको थियो। नेपालले सम्झौताअनुरूप २० प्रतिशत रकम दिएको छ। रेल सञ्चालनमा आएपछि बाँकी ८० प्रतिशत रकम पनि भुक्तानी गर्नेछ। रेल सञ्चालनका लागि सरकारले पूर्व तयारी स्वरूप रेल्वे विधेयक संसद्मा विचाराधीन अवस्थामा छ। भौतिक पूर्वाधार तथा यातायातमन्त्री वसन्त नेम्वाङले पुस १८ गते राष्ट्रिय सभामा पेस गरेका थिए। विधेयक पास हुनुअघि नै सरकारले रेल सञ्चालनका कर्मचारी नियुक्ति गर्ने बाटो खोलिसकेको छ। २०७६ माग ६ गते मन्त्रिपरिषद्ले कुर्थाजनकपुरजयनगर रेल सञ्चालन गर्न विभिन्न ४५ पदको दुई सय २६ दरबन्दीमा करारमा कर्मचारी भर्ना गर्न सैद्धान्तिक स्वीकृति प्रदान गरिसकेको छ। यस्तै सोही दिनै रेल सेवा सञ्चालनका आवश्यक दक्ष श्रमिक नेपाली नागरिबाट आपूर्ति हुन नसकेमा श्रम ऐन, २०७४ को दफा २२ बमोजिम २६ जनसम्म विदेशी दक्ष श्रमिक नियुक्त गर्न नेपाल रेल्वे कम्पनीलाई सैद्धान्तिक स्वीकृति दिइएको छ। पूर्व तयारीका काम अझै बाँकी रहेकाले रेल सञ्चालन गर्ने समय सीमा अहिले तोक्न नसकिने विभागले जानकारी दिएको छ। यस्तो बन्दैछ पहिलो नेपाली रेल रेल रिजर्भ गरेर निकासी कुर्थाजनकपुरजयनगर रेल : कोंकणको विकल्प खोज्दै जनकपुरजयनगर रेल सञ्चालन गर्न नेपाली प्राविधिक खोजिँदै"
इटालीमा चाड मनाउन हतार,कोरोना भाइरसबाट तेस्रो प्रभावित मुलुक इटालीको मिलाननजिक सान डोनाटोस्थित सुपरमार्केट छिर्न इस्टर चाडको अघिल्लो दिन शनिबार लागेको लाम । लामो लकडाउन बेहोरेका इटालियनहरू महान् चाड इस्टरमा हर्षोल्लाससाथ जमघट गर्न हतारिएका छन् । यसले मत्थर हुँदै गएको कोरोना संक्रमणले पुनः व्यापकता पाउने स्वास्थ्यविदहरूले चिन्ता व्यक्त गरेका छन् । तस्बिर : एपीरासस
महामारीसँग लड्न आफ्नै स्रोत खोज,"कोरोना भाइरस मानवीय, आर्थिक र सामाजिक जोखिमसँग भिड्न सहयोगको अपेक्षा सहित शुक्रबार अर्थमन्त्री डा युवराज खतिवडा बहुपक्षीय दाताहरूसँग भिडियो कफरेन्समा सक्रिय भए। जसमा बहुपक्षीय विकास साझेदार, विश्व बैंक र यसअन्तर्गतको अन्तर्राष्ट्रिय वित्ता निगम, अन्तर्राष्ट्रिय मुद्रा कोष, एसियाली विकास बैंक, एसियाली पूर्वाधार लगानी बैंकका दक्षिण एसिया क्षेत्र हेर्ने प्रमुखहरू सामेल थिए। यतिखेर उनै बहुपक्षीय तथा द्विपक्षीय दातृ निकाय र बहुराष्ट्रिय कम्पनीहरूसमेत अत्याशलाग्दो संकटमा छन्। कोभिड१९ महाव्याधिले विश्वकै अर्थतन्त्र महामन्दीको चपेटामा छ र कहाँ पुगेर अड्किने हो भन्नेसम्मको आकलन गर्न नसकिने अवस्था छ। यद्यपि दाताहरूबाट सहयोग र साथ रहने प्रतिवद्घता व्यक्त भएको छ। तर समय र परिस्थिति यस्तो अवस्थामा पुगिसकेको छ कि धनी र सम्पन्न भनिएकै मुलुक बढी कोरोनाभाइरस जोखिममा छन्। तिनलाई आफ्नै अर्थतन्त्र पूर्ववत् अवस्था फर्काउन ठूलो धनराशि खर्चनुपर्ने वाध्यता छ। बहुराष्ट्रिय दातृ निकायहरू विश्व बैंक, आईएफसी, एडीबी, संयुत्ता राष्ट्रसंघीय निकायले त्यी सम्पन्न राष्ट्रबाट स्रोत लिएर अन्यत्र सहयोग गरौं भन्ने अवस्था छैन। विदेशी सहयोगको स्रोत सुक्ने पक्कापक्की छ। यस्तो अवस्थामा अर्थमन्त्रीले जुन उत्साह र अपेक्षासहित भिडियो कन्फरेन्स गरे पनि संकटको परिस्थितिमा विगतमा जसरी नै सहयोग प्राप्त हुनेमा सन्देह नै छ। यद्यपि अर्थमन्त्रीले दाताहरूसँग मुख्यतः चार बुँदाका धारणासहित फरक शैलीमा सहायता नीति हुनुपर्छ भन्ने माग राखेका छन्। संकट समाधान गर्न नविनतम् सहायता, उपकरण, नीति र कार्यक्रमबाट मात्र जोखिमयुत्ता देशको संकट समाधान हुने धारणा दाताहरूसँग राखिएको छ। सँगै परम्परागत सहायता नीति र कार्यक्रमबाट संकटको समाधान हुन नसक्ने भनाइ अर्थमन्त्रीको छ। यसले विगतमा दाताहरूबाट प्रवाहित ऋणअनुदानमा उत्पन्न कार्यशैलीप्रति असन्तुष्टि देखाउँछ। दातासँग पूर्ववत् सम्झौताअनुरूप नियमित उपलब्ध स्रोतले नपुग्ने र थप सहायतामा अपेक्षा देखिन्छ। ऋणका सर्त र प्रक्रिया परिमार्जनदेखि सरलीकृत हुनुपर्ने, ऋणको साँवा ब्याज तिर्ने अवधि लम्ब्याउनेदेखि, ऋण सहायता मोचनमा सदाशयताको आशा राखेका छन्। विगतमा जसरी सहज परिस्थिति भएको भए द्विपक्षीय दाताहरू गरिब मुलुक नेपालको आशा पूरा गर्न उद्यत हुन सक्थे होलान्। तिनीहरू जापानले जसरी नै सदाशयपूर्वक ऋण मोचन मा अग्रसर हुन सक्छन् भनी आशा राख्ने ठाउँ हुन्थ्यो। किनभने अप्ठ्यारो पर्दा द्विपक्षीय दाताले ऋणको साँवाब्याज असुलीमा अलि नरम नीति लिएकै हुन्। तर बहुपक्षीय दाताका हकमा ऋण मोचन को नीति बिरलै लागू हुन्छ। तिनले मोचनको नीति लिँदा पनि नेपाल परेको छैन, त्यसनिम्ति विगतका सरकारले प्रयास नगरेका होइनन्। जापानले सन् १९८१ बाटै ऋण मोचनको नीति थियो। अरू द्विपक्षीय दाताले पनि बेलाबखत ऋण मोचन नगरेका होइनन्। तर, यतिखेर दाता मुलुकहरू कहालीलाग्दो परिस्थितिमा छन्। उनीहरू चरम संकटमा परेको बेला तिनीहरूसँग अपेक्षा गरिरहँदा अर्काे संकट सिर्जना हुन सक्छ। उनीहरूसँग सहायता मागको प्रस्ताव राख्ने नैतिक धरातल यतिखेर छैन। यो बहुराष्ट्रिय वा द्विपक्षी दाताहरू गुहार्ने उपयुक्त बेला होइन। पहिलो त, मुलुकभित्र स्रोतसाधन नियन्त्रित शैलीमा उपयोग गर्ने, फजुल खर्च पूर्णतः बन्द गर्ने, अनावश्यक खर्च गर्ने थैलाहरू कस्ने, नागरिकका करमा अनुचित तवरमा भर्ती भएकाहरूलाई हटाइनुपर्छ। हरेकतिर बग्रेल्ती मात्रामा नियुत्ता सल्लाहकारविज्ञ, पिएजस्ता बोझिला पद खारेज हुनुपर्छ। ती विज्ञ होइनन्, एकाधबाहेक बहुमत चाहिँ अरिंगाले कार्यकर्ता हुन्। तिनकै सामाजिक सन्जालमा आँखा डुलाए पुग्छ। तिनले नागरिकको कर खाँदै करदातामाथि मण्डले शैलीमा व्यवहार देखाइरहेका छन्। तिनीहरू आवश्यकताभन्दा पनि राजनीतिक नेतृत्वको अनुचित स्वार्थपूर्तिका खातिर अनावश्यक भर्ती भएका छन्। तिनलाई तत्काल हटाउनुपर्छ। यसका अतिरित्ता संघीय संरचनामा स्थानीय सरकारलाई अधिकार प्रत्यायोजन गरिएको छ। तिनीहरूलाई क्षमता विकास गराई आम नागरिकलाई प्रदान गरिने सेवाको गुणस्तर सुधार गर्ने, प्रदेश र संघका सरकार सकेसम्म सानो र छरितो आकारमा सञ्चालन हुनुपर्छ। अनावश्यक आयोग, बोर्ड, संस्था खोल्ने, पद बाँडने, सवारी साधन किन्ने लुटाहा र दोहनकारी प्रवृत्तिा अब बन्द हुनुपर्छ। छिमेकी भारतले सांसद् विकास कोषलगायतका खर्च कटौती गरिसक्यो। जनस्वास्थ्यमा सरकारको खर्च वृद्घि हुने भएकाले त्यसलाई धान्न र अर्थतन्त्र पुनःस्थापनाका लागि स्रोतान्तर गर्न सकेसम्म किफायती ढंगले सरकार चल्ल्नुपर्छ। यस्ता अनावश्यक र खुलेआम भ्रष्टाचार भइरहेका ठाउँका स्रोतमा कैची चलाउन अर्थमन्त्रीले कुन आइतबार पर्खेका हुन् ? या कुन दाताको मुख ताकेका हुन् ? उनी आफ्नै बलबुतामा यी काम गर्ने हैसियत राख्दैनन् भने उनको योग्यता र क्षमतामाथिको सबैभन्दा ठूलो प्रश्नचिन्ह खडा हुन्छ। यो निश्चित हो कि विगतमा शासकीय वृत्ताका पात्रहरू दाताका सहायतामा पुल्पुलिए। तिनले मुलुकभित्रै स्रोत पहिचान गर्ने र प्रतिफलमूलक काममा लगानी गर्ने डोरेटो र गोरेटो समेत कोर्न सकेनन्। लोभलालचामा फँसेर सधैंभरि दाताकै मुख ताकिरहे। यतिखेर पनि त्यही नियति देखाउन खोज्दैछन्। हो, भूकम्प जाँदा नेपाल मात्रै पीडित थियो। उनीहरू सहायताका पोका बोकेर आए। यतिखेर हामीभन्दा बढी उनीहरू प्रभावित र पीडित छन्। बहुपक्षीय हुन् या द्विपक्षीय दाता, पहिला त आफ्नै मुलुक र उनै शत्तिाशाली मुलुकमा लगाउनेछन्। सरकारी निकायका पात्रहरूले अनुचित तवरमा बढी सुविधा लिएका छन्। त्यस्ता सुविधा खोजेर खोस्नुपर्छ। संघदेखि प्रदेश र स्थानीय तहले भर्ती र वितरणमुखी बजेट संस्कृति बसाएका छन्। एक वर्षअघि नै सार्वजनिक खर्च पुनरावलोकन आयोगले पनि मन्त्रालय गाभ्नेदेखि अनावश्यक कार्यालय खारेजीसम्मका सुझाव दिएको थियो। त्यो प्रतिवेदन कार्यान्वयन गरेको भए केही हदसम्म भए पनि अनावश्यक खर्च कटौती हुन्थ्यो। तर, सरकारी संयन्त्रमा राणाकालीन शैलीमा राज्य र व्यत्तिाको सम्पत्तिाबीच कुनै रेखा नरहने गरी दुरुपयोग गर्ने प्रवृत्तिामा न्यूनीकरण भएको आभास हुँदैछ, अचाक्ली शैलीमा बढ्दैछ। त्यसकारण दातासँग हात फैलाउनुअघि आफ्नै खर्चालु संयन्त्र चुस्त पार्नुपर्ने दायित्वप्रति अर्थमन्त्री र सरकारको ध्यान पुगोस्।"
राहतमा विभेद : सुत्केरी र वृद्धाले समेत पाएनन्,"विराटनगर : मोरङको पथरी शनिश्चरे नगरपालिका४ स्थित जनकल्याण आधारभूत विद्यालयमा राहत वितरण भइरहेको सुनेर २ महिनाकी सुत्केरी मनिषा राई पुगिन्। राहतको पाउने आशमा उनी दिनभर टन्टलापुर घाममा बसिन्। छिन छिनमा दूध खुवाइरहनु पर्ने शिशुलाई घरमै छाडेर गएकी राई साँझ भने रित्तै फर्कनु पर्यो। बच्चा घरमा छाडेर चर्को घाममा गएकी थिएँ, पुग्दा राहत बाँड्न धमाधम थियो। टाठाबाठाले मिलाई मिलाई लिइरहेका थिए, उनले भनिन्, राहत पाउनेको सूचीमा नाम अटेपछि मैले पनि आफ्नो पारिवारिक समस्या राखेँ। तर, अन्तिममा नाम मिले पनि थर नमिलेको भन्दै त्यत्तिकै फर्काए। थरमा राई हुनु पर्ने ठाउँमा चौधरी भएकाले राहत दिन नसकिने भन्दै फर्काइएको उनको गुनासो छ। उनका श्रीमान् तुलाराम ज्याला मजदुरी गर्छन्। लकडाउन लिम्बिएपछि उनले पनि काम पाएका छैनन्। काममा जान नपाएको झन्डै तीन साता भयो, उनले भने, घरमा सुत्केरी श्रीमती र बच्चा छन्। सुत्केरीलाई बिहान बेलुका खुवाउन पनि गाह्रो भयो। दिनभर लाइन लागेर पनि श्रीमति रित्तै फर्किएपछि तुलाराम वडाध्यक्ष गोविन्द भण्डारीलाई भेट्न पुगे। तर भण्डारीले वास्तै नगरेका उनको गुनासो छ। शारीरिक अपांगता भएकी ६८ वर्षीया गोमादेवी थापा पनि जसोतसो राहत लिन पुगिन्। तर, वडाध्यक्ष भण्डारीले वृद्ध भत्ताा पाउनेले राहत नपाउने भन्दै फर्काएका उनले गुनासो गरिन्। धेरै बेरसम्म आग्रह गर्दा पनि खाद्यान्न नपाएपछि एकल महिला उनी रुदै फर्किइन्। थापाका श्रीमान् ०५१ मा बिते। उनका तीन छोरा र एक बहिनी छोरी छन्। छोरी विदेशमा छिन्। एक छोरा वेपत्ताा छन्। दुई छोराले हेर्दैनन्। गोमादेवी सात वर्षदेखि सहाराविहीन छिन्। स्थानीय ७६ वर्षीया वृद्धा दिलरानी राई पनि राहतबाट बञ्चित भइन्। नातिनीसँग बस्दै आएकी उनलाई पनि वृद्धभत्ताा पाउनेले राहत नपाउने भन्दै वडा कार्यालयले फर्कायो। बिहान बेलुका छाक टार्न धौ धौ पर्नेलाई भन्दा पनि हुने खाने र टाठा बाठालाई मात्रै राहत दिइएको उनले गुनासो गरिन्। आर्थिक अवस्था कमजोर भएका, ज्याला मजदुरी गरेर जिविका चलाउने, असक्त र सुत्केरीलाई राहतको प्राथमिकतामा राखिनुपर्नेमा त्यस्तो नभएको स्थानीय घनश्याम राईले बताए। लकडाउनले कारण पीडित बनेका मध्ये लक्षित वर्गलाई राहत दिनु पर्छ भनेर आवाज उठाइयो, उनले भने, तर, उल्टै हुलहुज्जत गरेको आरोपमा वडाध्यक्षले प्रहरी बोलाएर चार जना युवालाई एक रात थुन्न लगाए। विपन्न र गरिबहरुलाई भोकै राख्न हुँदैन भनेर आवाज उठाउँदा त्यसलाई दबाउने काम भएको राईको भनाई छ। यसअघि राहतको चामल लगायतका सामग्री विद्यालयमा राख्ने कि वडा कार्यालयमा भन्ने विषयमा पनि वडाध्यक्ष भण्डारीसँग स्थानीयको विवाद भएको थियो। भण्डारीले वडा कार्यालय र स्थानीयले विद्यालय मार्फत राहत वितरण गर्नु पर्ने अडान लिएका थिए। तीन बिघा जग्गा हुनेले धमाधम राहत लिएपछि दुःख गरेर छाक टार्नेलाई समस्या भएको स्थानीय गोमा कार्की बताउँछिन्। संघीय मामिला तथा सामान्य प्रशासन मन्त्रालयले असाहय र विपन्नलाई प्राथमिकतामा राखेर राहत वितरण गर्न स्थानीय तहलाई परिपत्र गरेको छ। परिपत्रको खिल्ली उडाउँदै राहत वितरणमा फोटो सेसन गरेपछि वडाध्यक्ष भण्डारी झनै विवादमा तानिएका छन्। कोरोना संक्रमण प्रति सतर्क हुन दूरी कायम गर्नुपर्नेमा हातले राहत उठाउँदै उनले फोटो खिचाएका थिए। पथरीशनिश्चरे४ मा दुई सय ९६ परिवारलाई राहत वितरण गरिएको छ। २ जनासम्मको परिवारलाई प्रति परिवार १२ किलो चामल, २ भन्दा माथि सदस्य रहेकालाई २५ किलो चामल तथा सबैलाई परिवार २ किलो दाल, एक किलो नुन, १ लिटर खानेतेल र २ वटा साबुन वितरण गरिएको छ। वडाध्यक्ष भण्डारी भने अति विपन्न, अहासय र ज्यालादारी गर्ने परिवार पहिचान गरेर राहत वितरण गरिएको दावी गर्छन्। सो नगरकी उपप्रमुख तथा राहत वितरण व्यावस्थापन समिति संयोजक यमुना विष्टले वडाको सिफारिस अनुसार राहत वितरण भइरहेको बताइन्। छुटेकालाई पुनः वितरण भइरहेको उनको भनाइ छ। वृद्धभत्ताा पाउनेले राहत नपाउने भन्दै वडा कार्यालयले फर्काएको छ।"
कोउटिन्होको रोजाइ प्रिमियर लिग,"म्युनिख : ब्राजिलका आक्रामक मिडफिल्डर फिलिप कोउटिन्होको पछिल्लो रोजाइ इङ्लिस प्रिमियर लिग क्लब रहेको छ। कोउटिन्होका एजेन्ट किया जोराबचियनले कोटिन्हो छिट्टै प्रिमियर लिग फर्कने बताएका छन्। हाल जर्मन क्लब बायर्न म्युनिखबाट खेलिरहेका कोउटिन्होलाई प्रिमियर लिगमा फर्कने चाहना उच्च रहेको पनि कियाले बताए। कुनै खेलाडीलाई यहाँ जा त्यहाँ जा भनेर कर गर्न आवश्यक छैन। खेलाडीको चाहना मुख्य कुरा हो। कोउटिन्हो स्वयम् प्रिमियर लिग खेल्न मन पराउँछन्। प्रिमियर लिग जाने उनको धेरै सम्भावना छ, कियाले भने। कोउटिन्हो सन् २०१८ मा प्रिमियर लिग क्लब लिभरपुलबाटै स्पेनिस महारथी बार्सिलोना पुगेका थिए। लिभरपुलबाट एक सय ६० मिलियन युरोमा बार्सिलोना पुगेका कोउटिन्होलाई बार्सिलोनाले उत्कृष्ट प्रदर्शन गर्न नसकेको भन्दै लोनमा एक वर्षका लागि बायर्न पठाएको थियो। बार्सिलोनाले गत सिजन फ्रान्सेली स्टार एन्टोइन ग्रिजम्यानलाई अनुबन्ध गरेका कारण कोउटिन्होलाई बायर्न पठाएको थियो। बायर्नमा कोउटिन्होको सम्झौता यही समरमा सकिँदै छ। कोउटिन्होलाई बार्सिलोनाले राख्ने सम्भावना पनि छैन। बार्सिलोनाले कोटिन्होका लागि ८४ मिलियन पाउन्ड मूल्यसमेत तोकिसकेको छ। अहिले कोउटिन्होमाथि इङ्लिस क्लब चेल्सी र आर्सनलले आँखा लगाएका छन्। कोउटिन्होलाई अनुबन्ध गर्न चेल्सी बढी इच्छुक देखिएको छ। चेल्सीले कोउटिन्हो अनुबन्धको छलफल प्रक्रियासमेत अगाडि बढाएको बताइएको छ। यसअघि खेलाडी किनबेचमा दुई वर्ष प्रतिबन्धको कारबाही भोगेको चेल्सी अबको ट्रान्सफर सिजनमा केही नयाँ खेलाडी अनुबन्ध गर्ने तयारीमा छ। त्यसैले कोउटिन्होको प्रिमियर लिगमा फर्कने चाहना पूर्ण हुने देखिएको छ। जारी सिजन बायर्नमा कोउटिन्होले दमदार प्रदर्शन गरिरहेका छन्। उनले ३२ खेल खेल्दै नौ गोल गरेका छन्। बायर्न अहिले बुन्डेस लिगाको शीर्षस्थानमा छ। सन् २०१० देखि ब्राजिलको सिनियर टोलीमा रहँदै आएका कोउटिन्होले देशका लागि ६१ खेल खेल्दै १७ गोल गरेका छन्।"
चिया उद्योग खोल्न अस्वीकार,"इलाम : लकडाउनका कारण बन्द भएका सूर्योदय नगरपालिकाका चिया उद्योग नखुल्ने भएका छन्। कारखाना सञ्चालनमा नयूनतम सुरक्षाका व्यवस्था गर्न कठिन भएको भन्दै उद्यमीहरूले कारखाना सञ्चालन गर्न अस्वीकार गरेका हुन्। सूर्योदय नगरपालिकाको कार्यपालिका बैठकले चिया वगान र कोरोना भाइरस (कोभिड१९) को संक्रमण नहुने गरी कामदार अत्यन्त सुरक्षित भएर बगानउद्योगको काममा निरन्तरता दिन आग्रह गरेपछि सूर्योदय टी प्रोड्युसर्स एसोसिएसनको बिहीबारको बैठकले उद्योग सञ्चालन नगर्ने निर्णय गरेको हो। बैठकपछि अध्यक्ष पुनम राईले जारी गरेको विज्ञप्तिमा नगरले तोकेको मापदण्ड पालन गरेर उद्योग सञ्चालन गर्ने अवस्था नरहेकाले हाललाई उद्योग खोल्न नसक्ने उल्लेख गरिएको छ। इलामका अन्य स्थानीय तहका कारखानासमेत खुलेका छैनन्। सूर्योदय नगरपालिकाका मेयर रणबहादुर राईले यसअघि विभिन्न १४ बुँदे नियम लागू गरेर चिया बगान र कारखाना खुलाउने तयारी गरेको जानकारी दिएका थिए। हरियो पत्ती टिप्ने कामदारले न्यूनतम २ मिटरको सामाजिक दुरी कायम गर्ने, मास्क अनिवार्य लगाउने, दिउँसो २ बजेपछि चिया नटिप्ने, ४ बजेसम्ममा उद्योगमा पत्ती पुयाउनेलगायत मापदण्ड बनाएको थियो। एसोसिएसनका सहसचिव बुद्घ तामाङले सडकमा हिड्न समेत नसक्ने अवस्थामा स्थानीय सरकारले सस्तो लोकप्रियताका लागि निर्णय गरेको बताए। यो अवस्थामा कारखाना चल्दैन, तामाङले भने, सरकारले श्रमजिवीको जीवन रक्षाका लागि ध्यान दिने बेला हो यो, मेरै चिया हुर्केको छ कसैको जीवनसँग खेलेर वगान र कारखानामा काम लगाउने अवस्थामा छैन। अर्का चिया उद्यमी महेश अर्यालले कसैले पनि कारखानाले रहरले चिया उद्योग बन्द गरेको बुझ्नु गलत हुने बताए। इलामका अधिकांश कारखाना बन्द रहेको चिया विज्ञ रामचन्द्र नेपालले जानकारी दिए। इलाम नगरपालिकाकाका कारखाना पनि सञ्चालनमा नरहेको हिमालय साँग्रिला चिया उद्योगका कमल मैनालीलले बताए। स्थानीय सरकारले सहजीकरण गरेमात्रै थोरै मात्रामा चिया प्रशोधन गर्न सकिने उनले बताए। चिया बजारमा कोरोना असर पोहोर चैत ३ देखि सुरु भएको सूर्योदय नगरपालिका ११ ओएसिस चिया कारखाना अहिले बन्द छ। चियाको मुना लहलह भए पनि विश्वभरि नै महामारीको रूपमा फैलिरहेको कोरोना भाइरस (कोभिड १९)का कारण इलाम, झापालगायत १४ जिल्लामा फैलिएको चिया कारखाना पूरै बन्द छन्। तेस्रो मुलुकमा व्यापारीनै प्रशोधित चियाको बजार पर्ख र हेरको अवस्थामा देखिएपछि कारखाना खोल्ने अवस्था नबनेको ओएसिस चिया कारखानाका प्रोपाइटर ज्योति अधिकारीले बताए। गत वर्ष १ हजार ३ सय किलो चिया फ्रान्स पठाएका उनले यसपटक व्यपारीको सम्पर्कमा पुग्नसमेत समस्या भएको बताउँछन्। उनले भने, व्यपारीहरू इमेलको जवाफ पनि नलेखी बसेका छन्, यस्तो अवस्थामा कसरी चिया खरिद गर्ने। गत वर्षकै कतिपय चिया बिक्री नभएको अवस्थामा चिया खरिद गर्ने र कर्मचारी पालेर काम लगाउने अवस्थामासमेत नरहेको अधिकारीले बताए। चिया मासेर अम्रिसो र उत्तिस त्रासबीच खुल्दै चिया उद्योग चियामा संकटको घन्टी कोरोना कहर : रोग र भोगको चिन्तामा चिया मजदुर"
ओलीदाहाल असमझदारी,"काठमाडौं : प्रधानमन्त्री केपी ओलीले शुक्रबार साँझ गृहमन्त्री रामबहादुर थापा र गृहसचिव महेश्वर न्यौपानेलाई बालुवाटार बोलाए। काम थियो डीआईजी बढुवा सिफारिस कार्यसूचीमा छलफल गर्ने। गृह स्रोतका अनुसार प्रधानमन्त्री ओलीले डीआईजी बढुवा सूची मागे। सूचीमा राष्ट्रिय सुरक्षा परिषद्मा रहेका एसएसपी गणेश ऐरको नाम नेकपाका अर्का अध्यक्ष पुष्पकमल दाहालको आग्रहमा गृहमन्त्री थापाले राख्न लगाएका थिए। दाहालले ऐरलाई पहिलो नम्बरमै राख्न भनेकामा थापाले पाँचौं नम्बरमा पारेका थिए। गृहसचिव न्यौपाने अध्यक्ष रहेको सिफारिस समितिले तयार पारेको सूचीबाट ऐरको नाम मात्र हटाएर प्रधानमन्त्रीले बाँकी कायम राखे। ००० २४ चैतको मन्त्रिपरिषद् बैठकले राष्ट्र बैंक गभर्नरमा महाप्रसाद अधिकारीलाई नियुक्ति गर्ने निर्णय गर्यो। दाहाल मीनबहादुर श्रेष्ठलाई गभर्नर बनाउन चाहन्थे। तर, प्रधानमन्त्रीले यो विषयमा उनीसँग कुनै छलफल नै चलाएनन्। मन्त्रिपरिषद् बैठकले गभर्नर सिफारिसका लागि बनाएको समितिले अधिकारीसहित डाराजन खनाल र चिन्तामणि शिवाकोटीको नाम सिफारिस गरेको थियो। दाहालका उम्मेदवार श्रेष्ठको नाम सिफारिसमै परेन। ००० चैत २ गते सभामुख अग्निप्रसाद सापकोटाले संसद्को कार्यवाहक महासचिवमा गोपालनाथ योगीलाई जिम्मेवारी तोके। महासचिव मनोहरप्रसाद भट्टराईको ५ वर्षे कार्यकाल सकिएपछि योगीलाई कार्यवाहक तोकिएको हो। योगीलाई कार्यवाहक तोक्ने क्रममा पनि दुई अध्यक्षको मतैक्य भएन। दाहालनिकट सभामुख सापकोटाले आपूसँग सल्लाह नगरी कार्यवाहक तोकेको भन्दै ओलीनिकट मानिएका राष्ट्रियसभा अध्यक्ष गणेशप्रसाद तिमल्सिनाले असन्तुष्टि जनाए। सापकोटा र तिमिल्सनाबीच द्वन्द्व नै चर्कियो। त्यति मात्र होइन, यही कार्यवाहकको विषयमा नेकपा संसदीय दलका उपनेता सुबास नेम्बाङदेखि कानुन न्याय तथा संसदीय मामिलामन्त्री डाशिवमाया तुम्बाहाम्फेसम्मले सभामुखसँग असन्तुष्टि पोखे। नेम्बाङ र तुम्वाहाम्फे दुवै ओलीनिकट नेता हुन्। ००० प्रधानमन्त्री ओली मिर्गाैला प्रत्यारोपणका लागि अस्पताल भर्ना हुनु अघिल्लो दिन १८ फागनुमा बसेको मन्त्रिपरिषद् बैठकले चीनका लागि राजदूत लीलामणि पौड्याललाई फिर्ता बोलाउने निर्णय गर्यो। दाहाल प्रधानमन्त्री भएका बेला नियुक्त पौड्याललाई फिर्ता किन बोलाइयो ? यो निर्णयबारे मन्त्रीहरू नै बेखवर थिए। पौडेललाई फिर्ता बोलाउन प्रधानमन्त्रीले धेरै अघि तयारी गरेका थिए। सधैँ मन्त्रिपरिषद् बैठकमा प्रस्ताव खोई भन्दै परराष्ट्रमन्त्री प्रदीप ज्ञवालीतिर प्रधानमन्त्रीको आँखा पथ्र्यो। पौड्याललाई फिर्ता बोलाएपछि उनको ठाउँमा ओलीनिकट पूर्वपरराष्ट्रमन्त्री महेन्द्रबहादुर पाण्डेलाई पठाउने निर्णय भयो। कोरोनाका कारण सिर्जित लकडाउनमा दाहालले निवासका भेटघाट बन्द गरे पनि २५ चैतको सचिवालय बैठकमा सहभागी हुन जानुअघि पौड्यालसँग अर्थपूर्ण छलफल गरेका थिए। प्रधानमन्त्री ओलीले १९ फागुनमा अस्पताल भर्ना हुन जानुअघि र फर्केपछि विभिन्न विश्वविद्यालयका रिक्त पदाधिकारी नियुक्ति गरे। कृषि विश्वविद्यालयवाहेक अन्यमा नियुक्ति भइसकेको छ। शिक्षामन्त्री गिरिराजमणि पोखरेल छन्, तैपनि विश्वविद्यालयका पदाधिकारी नियुक्तिका लागि पनि पूर्वमाओवादी धारले निकै पापड पेल्नुपरेको थियो। यी र यस्तै प्रकरणले नेकपा अध्यक्ष एवं प्रधानमन्त्री ओली र कार्यकारी अध्यक्ष दाहालबीच दूरी बढेको छ। गत ४ मंसिरमा ओली र दाहालबीच कार्यविभाजन भएयता सम्बधमा चिसिएको छ। अझ गत २३ पुसमा उपाध्यक्ष वामदेव गौतमको निवासमा दाहालसहितका ओलीइतर बहुमत सचिवालय सदस्यहरूको भेलापछि त अध्यक्षद्वयबीच चिसिएको सम्बन्धमा सुधार हुनै सकेको छैन। ओली पूर्वएमाले समूहभित्र खेलेर आफूलाई घेराबन्दीमा पार्न खोजेको भन्दै दाहालसँग असन्तुष्ट छन्। ओलीले सरकार सञ्चालन एकलौटी गरेको र पार्टीमा पनि आफूलाई काम गर्न असहज पार्न मात्र खोजेको दाहालको आरोप छ। दाहालनिकट स्थायी समिति सदस्य हरिबोल गजुरेलले अन्नपूर्णसँग भने, पार्टीमा प्रचण्ड (दाहाल) हाबी हुँदै जान थालेको उहाँ (ओली) हरूलाई पाच्य भएको छैन। यसले समस्या समाधान हँुदैन। छलफल र बहसबाटै निकास निकाल्नुपर्छ। सभामुख चयनमा ओलीको इच्छाविपरीत दाहालले आफूनिकट नेता अग्नि सापकोटालाई पार्टी निर्णय गराउनु, केन्द्रीय समिति बैठकबाट एमसीसी अध्ययन कार्यदल बनाउनु र कार्यदलले परिमार्जन नगरी एमसीसी पारित हुन नसक्ने प्रतिवेदन बुझाउनु, त्यसपछि पनि उपाध्यक्ष वामदेव गौतमलाई सरकारको सिफारिसमा राष्ट्रपतिबाट मनोनीत कोटामा राष्ट्रियसभामा लैजान पार्टीमा निर्णय गराउनुमा दाहालले आपूलाई घेराबन्दीमा पार्न खोजेको ओलीको बुझाइ छ। दुई अध्यक्षबीच समझदारी बिग्रिएको थप दुई तथ्यले पनि देखाउँछन्। पहिलो, प्रधानमन्त्री ओलीले मिर्गाैला प्रत्यारोपण गरेर फर्केपछि गत १ चैतमा दाहाल र वरिष्ठ नेता माधव नेपालसँग बालुवाटारमा भेटवार्ता गरे। दाहालले ओलीको स्वास्थ्य अवस्थासँगै पार्टीमा देखिएको विवाद समाधानका लागि राजनीतिक कुराकानी गर्न खोजेका थिए। तर, ओलीले उनीसँग त्यसदिन खासै राजनीतिक वार्तालाप गर्न चाहेनन्। वरिष्ठ नेता नेपालसँग भने स्वस्थ्यका विषयभन्दा राजनीतिक कुराकानी ओलीले बढी नै गरेका थिए। ओलीनिकट एक स्थायी समिति सदस्यले भने, प्रधानमन्त्री दाहालले पूर्व एमाले भिडाएर पार्टीमा आफ्नो वर्चस्व राख्न खोजेको बुझ्नुभएको छ। त्यही भएर पनि उहाँ वरिष्ठ नेता माधव नेपालसँग अलिक खुल्न चाहन थाल्नुभएको छ। दाहालले कोरोना संक्रमणविरुद्ध जुध्न सर्वपक्षीय संयन्त्रको प्रस्ताव गरिरहँदासमेत अनिच्छा देखाएका ओलीले दाहालले किन यो बेला यस्ता विषयमा जोड गरे भन्नेमा शुक्रबार मात्रै वरिष्ठ नेता माधव नेपालसँग छलफल गरेको ओलीनिकट ती नेताले बताए। पार्टीभित्रको विवादमा ओली अहिले वरिष्ठ नेता नेपालसँग नजिकिइरहेका छन्। दोस्रो, गत चैत ४ मा पार्टी सचिवालय बैठक बोलाउने विषयमा छलफल गर्न दाहाल बालुवाटार पुगेका थिए। त्यसदिन ओलीदाहालको छलफलमा रस्साकस्सी भएको थियो। दाहालनिकट एक स्थायी समिति सदस्यका अनुसार त्यसदिन ओलीले दाहालसँग निकै टाइट (पेचिलो) कुरा गरेका थिए। ओलीको भनाइ उद्धृत गर्दै ती नेताले अन्नपूर्णसँग भने, के तपाई मसँग साँच्चै भिड्न खोज्नुभएकै हो ? खास बिग्रेको तपाईं (दाहाल) लाई कार्यकारी बनाएपछि हो। हाम्रो सहमति दुइटा अध्यक्षले सहमतिमा चलाउने भन्ने थियो, केन्द्रीय समिति बैठक तपाईंले आफ्नो ढंगले चलाउनुभयो, स्थायी समिति पनि तपाईंले आफ्नै ढंगले चलाउनुभयो। अहिले पनि मलाई अप्ठ्यारो पार्न अनेक खेल रचिरहनुभएको छ। यसको परिणाम दुईवटा हो कि अध्यक्ष एउटा हुनुपर्यो, होइन साँच्चै भिड्ने हो भने खुला रूपमै भिड्न पर्यो। प्रधानमन्त्री ओलीलाई दाहालको जवाफ थियो, अहिले आराम गर्नुहोस्। म पनि गम्भीर भएरै कुरा गर्न चाहिरहेको छु। पहिले सुन्न र भन्न तपाईं तयार हुनहोस्। त्यसपछि मलाई खबर पठाउनुहोस्, दुई अध्यक्ष पहिला बसेर गम्भीर छलफल गरौं। म तयार छु। त्यसयता चैत ५ मा नेकपा सचिवालय बैठक बस्यो। त्यसपछि पनि दुईपटक ओलीदाहाल भेटवार्ता भए। तर, कोरोनाका कारण राजनीतिक विषयमा गम्भीर भएर छलफलको मौका नमिलेको स्थायी समिति सदस्य गजुरेल बताउँछन्। मंगलबारको सचिवालय बैठकमा दुई अध्यक्षको गम्भीर संवादको आवश्यकता अन्य नेताले पनि देखेका थिए। दुई अध्यक्षलाई कतिपय विषयमा छलफल गर्न हामीले सुझाएका छौं, वरिष्ठ नेता झलनाथ खनालले भने, संवादहीनता गर्नु हुँदैन। संवाद र छलफल गर्दा राम्रो हुन्छ हामीले भनेका छौं। कोरोनाविरुद्ध लड्न सर्वपक्षीय संयन्त्रको कुरा यसबीच दाहालले उठाए। दुई अध्यक्षबीच यस विषयमा सामान्य छलफल पनि भयो। पछिल्लो सचिवालय बैठकमा सामान्य विषय उठे पनि त्यसमा खास कुरा सुन्न प्रधानमन्त्रीले चाहेनन्। अहिले ओलीनिकट नेताहरू दाहालको उक्त प्रस्तावको खुलेर विरोधमा उत्रिएका छन् भने दाहाल पक्षधर नेता बचाउमा। पार्टी नेतृत्वमा सरकार रहेको र झन्डै दुई तिहाइको सरकार रहेका बेला सर्वपक्षीय संयन्त्र बेमौसमी बाजा भएको ओली पक्षका नेताको भनाइ छ। दाहालले भने त्यस्तो संयन्त्र प्रधानमन्त्रीको नेतृत्वमा बनाउने आवश्यकता महसुस गरिरहेका छन्। यो नेकपाभित्र देखिएको ओलीदाहालबीच पछिल्लो विवाद हो। प्रतिपक्षी कांग्रेसलगायत राजनीतिक दलका शीर्ष नेता सम्मिलित सर्वपक्षीय संयन्त्रको विषय उठान दाहालले गराएपछि विवाद साँघुर्याउने भन्दा पनि झन् बढाउने काम गरेको छ। गत २३ पुसमा उपाध्यक्ष वामदेव गौतमको निवासमा नेकपाका बहुमत सचिवालय सदस्यको बैठकपछि ओलीका कुनै पनि भनाइमा दाहाल र दाहालको भनाइमा ओलीलाई विश्वास छैन। यी दुईका जुन कुनै प्रस्तावमा पनि अहिले एकलेअर्काेलाई शंकाका दृष्टिले हेर्न थालेका छन्। पिएनको नामसमेत सिफारिस गर्न सक्ने अवस्थामा छैनन् अहिले प्रचण्ड तर सरकार उनी आफैं अध्यक्ष रहेको नेकपाकै छ, दाहालनिकट एक स्थायी समिति सदस्यले अन्नपूर्णसँग भने, खुमलटार (दाहाल निवास) मा कोही केही काम लिएर पुगे भन्ने सूचना बालुवाटारमा पुग्यो भने उसको काम रोकियो भन्ने जाने हुन्छ।"
सिकौंं जापानका पाकाबाट,"टोकियो : जापानी परम्परागत नाटक नोहको अभ्यास गर्दा मिको नगओकाको घुँडामा चोट लाग्यो। त्यतिबेला सय वर्ष लागेकी नगओकाले आफ्नो चोट निको पार्न पौडी खेल्न सुरु गरिन्। सोही वर्ष प्रकाशन गरेको पुस्तकको नाम जुराइन् म सय वर्षको संसारकै उत्कृष्ट र सक्रिय पौडीवाज। यसपछिका दिनमा उनले १५ सय मिटर पौडी खेलेर विश्व कीर्तिमान कायम गरेकी थिइन्। अहिले १०५ वर्षको उमेरसम्म आइपुग्दा नगओकाले १८ वटा विश्व कीर्तिमान कायम गरिसकिन्। सेप्टेम्बरमा जापानको फुकुवकामा भएको ५० मिटर ब्याकस्टोकमा उनले १०५ देखि १०९ वर्ष उमेरसमूहमा सहभागिता जनाएकी थिइन्। यस विधामा पहिलो विश्व कीर्तिमान राख्ने लक्ष्य पूरा नहुँदै उनलाई प्रतियोगिताबाट अवकाश लिन बाध्य पारियो। त्यसैले कैयौं प्रशंसकको तालिको गडगडाहटसँगै उनी पुलसाइडबाट हाँस्दै बाहिरिइन्। शताब्दी कटाउने धावक हुन् हिडेकिची मियाजाकी। १०८ वर्षको उमेरमा गत वर्ष उनको निधन भयो। १०५ र त्यसभन्दा माथिको उमेर समूहअन्तर्गत सय मिटर दौडमा विश्व कीर्तिमान कायम गरेर १०५ वर्षीया मियाजाकी त्यतिबेला सञ्चार माध्यममा खुब छाएका थिए। यसरी नगओका र मियाजाकीले जस्तो बुढ्यौलीलाई सहज र सुन्दर बनाउने रहस्य स्वस्थ आहार बिहार र व्यायम हुन सक्छन्। तर, यस्तो बुढ्यौली अवस्थामा पनि उत्तिकै प्रतिस्पर्धात्मक भावना कसरी जाग्छ भन्ने जिज्ञासा धेरैलाई लाग्न सक्छ। आफ्नै उमेर समूहका व्यक्तिसँग होस् वा आफूभन्दा सानासँग हुने स्वस्थ प्रतिस्पर्धामा केही पाउने आसले पक्कै महŒवपूर्ण भूमिका खेलेको हुन सक्छ। युचिरो मिउराको सन्दर्भमा पनि यस्तै भएको छ। ८६ वर्षीय व्यावसायिक स्कियर मिउरा यस्ता ज्येष्ठ नागरिक हुन् जसले जापानमा मात्र नभई विदेशमा पनि ख्याति कमाएका छन्। ४० वर्षको उमेरमा उनी प्यारासुट भिरेर सगरमाथाबाट स्कि गर्दै तल झरेका थिए। उनको उक्त साहसलाई द म्यान हु स्किड डाउन एभरेस्ट नामक वृत्तचित्रमा उतारिएको थियो। वृत्तचित्रले सन् १९७५ मा उत्कृष्ट वृत्तचित्रका लागि एकेडेमी अवार्डसमेत जितेको थियो। ७० वर्षको उमेरमा उनी पुनः सगरमाथा आरोहण गर्ने विश्वकै पाका व्यक्ति बनेका थिए। ७५ र ८० वर्षको उमेरमा पुनः सगरमाथा आरोहण गरेर आफ्नो कीर्तिमान मिउराले आफैं तोडेका थिए। गत वर्ष उनले दक्षिण अमेरिकाको सबैभन्दा अग्लो चुचुरो एकोनकागुवामा सफल आरोहण गरेपछि स्कि गर्दै तल झर्ने विचार गरेका थिए। तर, ६ हजार मिटरमा रहेको प्लाजा कोलेरामा पुगेपछि उनीसँगै गएका निजी चिकित्सकले अगाडि बढ्नबाट रोके। बढी उचाइमा हृदयाघातको जोखिम बढी भएको भन्दै उनलाई अगाडि नबढ्न निर्देशन दिइएको थियो। आफूले अझै अर्को आरोहणको सोच राखेकाले चिकित्सकको निर्देशन पालना गर्नुपरेको जापान फर्केपछि आयोजित पत्रकार सम्मेलनमा उनले जानकारी गराएका थिए। ९० वर्षको उमेरमा सगरमाथाको सफल आरोहण गर्ने लक्ष्यको तयारीमा हाल मिउरा जुटेका छन्। जापानको सक्रिय ज्येष्ठ नागरिकको सूचीमा ८३ वर्षीय म्याराथन धावक मिचिहारु सिमोजो र ८० वर्षको उमेरमा पनि समुद्रमा सर्फिङ गर्ने सिची सानो पर्छन्। असीको दसकमा रहेका यस्ता व्यक्तिको सक्रियता खेलप्रतिको गहिरो लगावका कारण हो या अन्य केही, यो रहस्यकै विषय बनेको छ। सक्रियताले बढ्दै छ उमेर बुढ्यौली समाज विश्वव्यापी बनेको छ। संयुक्त राष्ट्रसंघको विश्व जनसंख्या सम्भावना २०१९ समीक्षाको तथ्यांकअनुसार सन् २०५० सम्म ८० वर्ष र योभन्दा माथिका मानिसको संख्या अहिलेको भन्दा तेब्बर हुने भएको छ। हाल यो उमेर समूहका मानिसको संख्या १४ करोड ३० लाख रहेकामा ४२ करोड ६० लाख पुग्ने तथ्यांकले जनाएको छ। जापानको सरकारी तथ्यांकले पनि त्यहाँको कुल जनसंख्याको २८ प्रतिशत ६५ र योभन्दा माथि उमेर समूहका ज्येष्ठ नागरिक रहेका देखाएको छ। युरोपका धेरै देशमा बुढ्यौली समाज बढ्दो छ। दक्षिण कोरिया, चीन, सिंगापुरलगायत देशमा पनि यस्तै अवस्था छ। तैपनि, विश्वका धेरै मानिसको आँखा जापानतर्फ पर्ने गरेको छ। किनकि जापान उतिबेलाका यी युवा जमातका लागि बनेका पुराना नीति नियमभन्दा अगाडि बढ्न सकेको छैन। योभन्दा बढी महŒवपूर्ण विषय भनेको बुढ्यौलीमा प्रवेश गर्दै गरेका जनताको मानसिक खुसी जोगाउनेबारे पनि जापानले पुनर्विचार गर्नुपर्ने बेला आएको देखिन्छ। जापानी ज्येष्ठ नागरिकलाई मृत्युको भयभन्दा समाजमा बोझ भइने हो कि भन्ने डरले बढी सताउँछ। भोलि गएर मिवाकु (काम नलाग्ने) भइने हो कि भन्ने चिन्ता उनीहरूलाई कलिलै उमेरदेखि रहन्छ। यही कारणले कुनै साथीले सहयोग गर्न खोजे पनि अस्वीकार गर्छन्। बुढ्यौलीमा झन् आर्थिक र मानसिक रूपमा पूर्ण स्वतन्त्र रहनुपर्छ भन्ने धारणा उनीहरूमा पलाउँछ। यही डरले उनीहरूलाई समाजरुपी चक्रको एक महŒवपूर्ण हिस्सा बनेर सधँै खटिरहन उत्प्रेरित गर्छ। जापानको मन्त्रिपरिषद् कार्यालयको एनुअल रिपोर्ट अन द एजिङ सोसाइटी प्रतिवेदनका अनुसार ६० देखि ६९ उमेर समूहभित्रका ७० प्रतिशत र ७० वर्ष र योभन्दा माथिका ५० प्रतिशत मानिस विभिन्न स्वयं सेवाको काममा संलग्न हुने गरेका छन्। जापानी ज्येष्ठ नागरिक परिवारप्रति आ िश्रत हुँदैनन्। त्यसैले उनीहरू विभिन्न खेल गतिविधि, परम्परागत क्यालिग्राफी, फूलको साजसज्जा, सिलाइ, वाद्यवादन, नृत्य आदिमा रमाउन खोज्छन्। सोही प्रतिवेदनले जापानका ज्येष्ठ नागरिकको मानसिक क्षमता विश्वका अन्य देशका नागरिकको भन्दा बढी रहेको पनि जनाएको छ। कियो स्पोर्ट्स मेडिसिन रिसर्च सेन्टरका एसोसियट प्रोफेसर युको ओगुमाले गरेका एक अध्ययन प्रतिवेदनअनुसार १० वर्षअगाडि भन्दा जापानी ज्येष्ठ नागरिक अहिले धेरै स्वस्थ छन् र उनीहरूको जीवन गुणस्तरीय पनि बन्दै गएको छ। उनको अध्ययनले उमेर बढ्दै जाँदा मांशपेसी बलियो हुँदै जाने देखाएको छ। उनीहरू समाजमा रहेका उही उमेरका साथीहरूलाई साथ दिँदै अगाडि बढ्छन् र समुदायको काममा सक्रिय हुन्छन्। यही सक्रियताले उनीहरूलाई अझै बलियो बनाएको ओगुमाको धारणा छ। जसले वृद्धावस्थामा यस्तो प्रभाव पारे ९० वर्षीया किमिको निसिमोटोको दुई लाख २० हजारभन्दा बढी इन्स्टाग्राम फलोअर छन्। निसिमोटोले छोराको फोटोग्राफी स्कुलमा फोटो खिच्ने कला सिकेकी हुन्। विस्तारै यसमा उनको लगाव बढ्दै गयो। उनले आफ्ना क्यामेरामा निकै राम्रा तस्बिर कैद गर्न थालिन्। बुढ्यौलीलाई व्यंग्य गर्दै कहिले गाडी दुर्घटनामा परेको, कहिले द्रुत गतीमा स्कुटर चलाएको, कहिले फोहोरको डंगुरमा आफ्नो प्रोटेट राखेकोलगायत तस्बिर इन्स्टाग्राममा सार्वजनिक गरिन्। अन्य ज्येष्ठ नागरिकझैं उनी पनि एक्लै बस्छिन्। आफ्नी आमालाई साथी होस् भनेर छोराले उनका लागि एउटा रोबोट पिप्पर ल्याइदिएका छन्। चर्कोे स्वरमा बोल्यो भन्दै उनी पिप्परलाई गाली गर्छिन्। अनि फेरि उसैलाई रिबन लगाइदिएर क्यामेरामा पोज दिन लगाउँछिन्। अति वृद्ध अवस्थाका मानिसमाझ पनि यस्ता केही सुपरस्टार छन् जसले ढल्कँदो उमेरको त्रासलाई भगाइरहेका छन्। त्यसैगरी, जापानका नीति निर्माणकर्ता, कम्पनी र समुदाय पनि ज्येष्ठ नागरिकको जीवनलाई कसरी गुणस्तरीय बनाउने भन्नेमा लागिपरेका छन्। हुन सक्छ, पहिलेका मानिसमा हामी काम नलाग्ने होइनौं (नो मिवाकु) भन्ने सोचाइले गर्दा उनीहरूको बुढ्यौली राम्रोसँग बित्दै गयो। त्यसैगरी, उनीहरूको स्वस्थ जीवनशैलीमा खानाले खेलेको भूमिकाको पनि यदाकदा प्रशंसा पाउने गरेको सुनिन्छ। तर, बुढ्यौलीसँगै बढ्ने स्वस्थ जीवनशैलीको पछाडि यसभन्दा अझै बढी रहस्य लुकेको हुन सक्छ। निसिमोटोलाई खानपिबारे सोध्दा उनले दैनिक एउटा ठूलो गिलासभरि ह्विस्की पिउने र चुरोट खाने गरेको बताइन्। त्यसैले स्वस्थकर खाना खानु मात्रै दीर्घायुको रहस्य होइन रहेछ। निसिमोटोले जुन खुसी इन्स्टाग्राममार्फत अरूलाई बाँड्छिन्, उनको सहज र सुखी बुढ्यौलीको सूत्र त्यही हुन सक्छ। (रामकला खड्काले गरेको आंशिक अनुवाद)"
"अमेरिकामा कोरोनाबाट मर्नेको संख्या २० हजार नाघ्यो, विश्वभर १८ लाख बराबर संक्रमित (कुन देशमा कति)","कोरोना भाइरस (कोभिड१९) संक्रमणबाट अमेरिकामा मर्नेको संख्या २० हजार नाघेको छ। आइतबार बिहानसम्मको तथ्यांकका आधारमा २० हजार ६०२ जनाले ज्यान गुमाइसकेका छन्। अमेरिकाको न्यूयोर्कमा मात्र ६ हजार ३६७ को ज्यान गएको छ। यसैगरी ५ लाख २७ हजार १११ मा संक्रमण पुष्टि भइसकेको छ। जसमध्ये ३१ हजार ४२४ जना निको भएका छन्। गत डिसेम्बर ३१ मा पहिलो पटक पत्ता लागेको भाइरस हालसम्म विश्वभर १७ लाख ७३ हजार ३३८ मा पुष्टि भइसकेको छ। जसमध्ये ४ लाख २ हजार २७० निको भएका छन् भने १ लाख ८ हजार ७०२ जनाले ज्यान गुमाएका छन्। यसैगरी स्पेनमा १ लाख ६३ हजार २७ मा संक्रमण पुष्टि भएको छ। संक्रमितमध्ये ५९ हजार १०९ जना निको भएका छन् भने १६ हजार ६०६ जनाले ज्यान गुमाएका छन्। त्यस्तै इटालीमा ज्यान गुमाउनेको संख्या १९ हजार ४६८ पुगेको छ। केही दिनदेखि नयाँ संक्रमण दर घटेको त्यहाँ १ लाख ५२ हजार २७१ संक्रमित भइसकेका छन्। सुरुवाती केन्द्रविन्दु रहेको चीनमा ९९ सय नयाँ संक्रमित भेटिएको चिनियाँ सञ्चार माध्यम सीजीटीएनले उल्लेख गरेको छ। जसमध्ये ९७ जना अन्य देशबाट आएका यात्रुमा संक्रमण पुष्टि भएको हो। तर गत २४ घण्टाभित्र कसैको पनि मृत्यु नभएको राष्ट्रिय स्वास्थ्य आयोगले जानकारी दिएको छ। कुन देशमा कति (आँकडा) अमेरिका संक्रमित: ५,२९,७४० मृत्यु: २०,६०२ निको: ३१,९८८ स्पेन संक्रमित: १,६३,०२७ मृत्यु: १६,६०६ निको: ५९,१०९ इटाली संक्रमित: १,५२,२७१ मृत्यु: १९,४६८ निको: ३२,५३४ फ्रान्स संक्रमित: १,३०,७३० मृत्यु: १३,८५१ निको: २६,६७१ जर्मनी संक्रमित: १,२५,४५२ मृत्यु: २,८७१ निको: ५७,४०० चीन संक्रमित: ८३,०१४ मृत्यु: ३,३४० निको: ७७,८७७ बेलायत संक्रमित: ७९,८८३ मृत्यु: ९,८९२ निको: ६२२ इरान संक्रमित: ७०,०२९ मृत्यु: ४,३५७ निको: ४१,९४७ टर्की संक्रमित: ५२,१६७ मृत्यु: १,१०१ निको: २,९६५ बेल्जियम संक्रमित: २८,०१८ मृत्यु: ३,३४६ निको: ५,९८६ स्वीजरल्यान्ड संक्रमित: २५,१०७ मृत्यु: १,०३६ निको: १२,१०० भारत संक्रमित: ८,४४६ मृत्यु: २८८ निको: ९६९ नेपाल संक्रमित: ९ मृत्यु: ० निको: १ (स्रोत: जोन्स हप्किन्स विश्वविद्यालय)"
यस वर्षका चर्चित बलिउड फिल्म,"मुम्बई : एकै वर्ष हजारौं फिल्म निर्माण हुने बलिउडमा टप टेन फिल्मको सूची बनाउने काम अपजसी हो। टाइम्स अफ इन्डिया म्यागजिनले फिल्मको प्रभावकारितालाई पाँच स्टारमा मूल्यांकन गरेको छ। यहाँ समीक्षा र रेटिङको आधारमा उत्कृष्ट ठहरिएका फिल्मको सूची दिइएको छ। लकडाउनको समयमा कुन फिल्म हेर्ने भनेर अलमलमा रहेका दर्शकले यी फिल्म हेरेर मनोरञ्जन लिन सक्नेछन्। बाला आयुष्मान खुराना, भूमि पेडनेकर, यमी गौतम अभिनीत फिल्म बाला मा कपालको समस्या देखाइएको छ। यो फिल्म कम उमेरमा कपाल झर्ने समस्या भएकाहरूको जीवनमा आधारित छ। बालाको कथाले दर्शकलाई जोडिराख्छ, आयुष्मानको अभिनय यसमा उत्कृष्ट छ। यसलाई समीक्षकले चार स्टार दिएका छन् भने दर्शकले चार दशमलव एक स्टार दिएका छन्। गुड न्युज राज मेहताले निर्देशन गरेको फिल्म गुड न्युजका मुख्य कलाकार अक्षय कुमार, करिना कपुर, दिलजित दोसाँझ, कियारा अड्वाणी रहेका छन्। सन्तान प्राप्तिका लागि संघर्षरत दुई जोडीको कथा फिल्मले बोकेको छ। यो फिल्म प्रस्तुति र मनोरञ्जनात्मक हिसाबले उत्कृष्ट मानिएको छ। यसले समीक्षकबाट पाँच स्टारमा चार स्टार पाएको छ। दर्शकले भने यसलाई तीन दशमलव नौ रेटिङ दिएका छन्। सेक्सन ३७५ रिचा चड्डा र अक्षय खन्नाको मुख्य भूमिका रहेको यो फिल्मलाई एक दुस्साहास भनिएको छ। यसमा जटिल मुद्दासँग लडाइँ देखाइएको छ। फिल्मले महŒवपूर्ण बहस छेडेको छ। यो फिल्मलाई समीक्षक र दर्शकले चार स्टार दिएका छन्। आर्टिकल १५ आयुष्मान खुरानाको मुख्य अभिनय रहेको आर्टिकल १५ क्राइम थ्रिलर फिल्म हो। यो फिल्ममा डगमगाउँदो कदम अनि उत्तेजनाको नतिजा, समाजमा व्याप्त तर नदेखिएको सामाजिक मुद्दा देखाइएको छ। यो फिल्मलाई समीक्षकले चार र दर्शकले चार दशमलव दुई स्टार दिएका छन्। केशरी इतिहाससँग जोडिएको फिल्ममा अक्षय कुमार र परिणिती चोपडाको मुख्य भूमिका छ। केशरी युद्धमा आधारित एक्सन फिल्म हो। यो फिल्मलाई समीक्षकले चार स्टार दिएका छन् भने दर्शकले चार दशमलव चार रेटिङ दिएका छन्। माथि चर्चा गरिएका फिल्मबाहेक हामिद, गली ब्वाई, उरी, मरदानी २, पानीपत, पति पतीन और ओ, द स्काई इज पिंकलगायतका फिल्म बलिउडका उत्कृष्ट फिल्म हुन्।"

शीर्षक,विवरण
लाओसलाई हराउने लक्ष्य बोकेर नेपाल हङकङ यात्रामा,"काठमाडौं : नेपाली पुरुष राष्ट्रिय फुटबल टिमले एएफसी एसियन कप छनोटको लागि मंगलबार हङकङ उडेको छ। नेपालले एसियन कपको छनोटको तयारीस्वरुप हङकङसँग मैत्रीपूर्ण खेल खेल्नेछ। हङकङसँगको खेल नेपालका लागि वार्मअप खेल हुनेछ। नेपालले जुन ५ मा हङकङसँग खेल्नेछ। उक्त खेलमा सकरात्मक नतिजा निकाल्दै एसियन कप छनोटको खेल खेल्न चाहन्छ। नेपालले एसियन कप छनोटमा लाओससँग १० जुनमा खेल्नेछ। नेपालका प्रशिक्षक म्याट रोसले हङकङ प्रस्थान गर्नुअघि पत्रकारसँग कुरा गर्दै भन्छन्, हामी हङकङसँगको खेलमा जित्नकै लागि खेल्नेछौं। कप्तान किरण चेम्जोङ पनि हङकङसँगको खेलबाट गल्तीहरू सिकेर लाओेससँगको खेलमा राम्रो प्रदर्शन गर्ने बताए। हङकङको खेलबाट हामीले सिक्नेछौं। हरेक खेलबाट हामीले केही चिजहरू सिक्न पाउनेछौं। त्यहाँबाट सिकेर हामी लाओससँग खेल महत्त्वपूर्ण खेल खेल्नेछौं। समुह चरणमा हामी जित्न जानेछौं। हालः टिममा २ नयाँ युवा खेलाडी थपिएका छन्। कुशल देउवा र सृजन राज गौतमले पहिलो पटक राष्ट्रिय टिममा स्थान बनाएका छन्। यसपटक राष्ट्रिय टिमले यो पटकको छनोट खेलका लागि २० दिन लामो प्रशिक्षण गरे। जसमा टिमले ५ दिन मनाङमा हाइअलटिच्युटमा प्रशिक्षण गर्यो। हाइअलटिच्युटमा प्रशिक्षण गर्दा नेपाली टिमका खेलाडीमा एकताको भावना वृद्धि भएको प्रशिक्षक तथा कप्तानले बताए। हङकङमा हुने खेलका लागि हाइअलटिच्युटमा गरेको प्रशिक्षणले कम अक्सिजनमा पनि कसरी खेल्ने भन्ने कुरा सिकायो। हामीले त्यो प्रशिक्षणबाट टिममा एकता पनि पायौं। खेलाडीहरू पनि नयाँ परिवेशमा निकै रमाए। हामी विदेशबाट आएकाहरूलाई पनि यो देशको रमाइलो ठाउँहरू हेर्न पाउनु राम्रो पक्ष रह्यो,' प्रशिक्षक म्याट रोसले भने। कप्तान किरण पनि हाइअलटिच्युटको प्रशिक्षणमा खेलाडीले एकअर्कालाई समर्थन र हौसला दिँदै प्रशिक्षण गरेको बताए। हाइअलटिच्युटमा प्रशिक्षण गर्दा टिम एकताको लागि राम्रो थियो। हामीलाई सास फेर्न पनि गाह्रो भएको थियो। एक अर्कालाई हामी हौसला दिई रहेका थियौं। राम्रो अनुभव भयो, उनले भने। युवा खेलाडीलाई अवसर नेपाली राष्ट्रिय टिममा परेका कुशल देउवा र सृजन राज गौतमले आफ्नो क्षेत्रमा राम्रो प्रदर्शन गरि राष्ट्रिय टिममा मौका बनाएका हुन्। राष्ट्रिय स्तरमा उमेर समूहबाट खेलिसकेका कुशल देउवाले सिनियर टिममा मौका बनाए। उनले नेपाली यु२० टिमको कप्तानी गरिसकेका खेलाडी हुन्। केही समय चोटका कारण मैदान बाहिर रहेका कुशलले बी डिभिजन लिगमा च्यासल युथ क्लबबाट खेलेका थिए। उनले यु२० मा नेपाललाई फाइनलसम्म पुर्याएका थिए। फाइनलमा भने घरेलु मैदानमा नेपालले बंगलादेशसँग हार व्यहोरेको थियो। पोजिसनको आधारमा कुशल मिडफिल्डर हुन्। अर्का खेलाडी सृजन राज गौतम पनि मिडफिल्डमा खेल्ने खेलाडी हुन्। उनी घरेलु फुटबलमा राम्रो छाप छोड्दै राष्ट्रिय टिममा आएका थिए। उनले मलेसिया र सिंगापुरसँगको खेलको बेला पनि राष्ट्रिय टिमको प्रशिक्षणमा मौका बनाएका थिए। तर, उनले अन्तिम टोलीमा भने स्थान बनाउन सकेका थिएनन्। उनले सहिद स्मारक बी डिभिजन लिगमा बागमती युथ क्लबबाट खेलेको थिए। यस संस्करणको नेपाल सुपर लिगमा सृजनले एफसी चितवनबाट खेलेका थिए। यी खेलाडीहरूले अन्तिम टोलीमा स्थान बनाए। यी खेलाडीको बारेमा बोल्दै प्रशिक्षक म्याट भन्छन्, हाम्रो खेलाडीमा केही युवा खेलाडी छन्। उनीहहरू पनि सिनियर टिममा आएर प्रतिस्पर्धा दिइरहेका छन्। कप्तान किरणले पनि राष्ट्रिय टिममा आएका युवा खेलाडीहरूले राम्रो प्रदर्शन गरिरहेको बताए। उनीहरू सुरुमा त लाज मान्थे। अहिले टिममा राम्रोसँग घुलमिल भइसकेका छन्, उनले पत्रकारसँग भने। रणनीति सुधार आवश्यक : प्रशिक्षक रोस नेपाली पुरुष राष्ट्रिय फुटबल टिमका प्रमुख प्रशिक्षक म्याट रोसले सिंगापुरसँगको खेलमा भन्दा टिमले रणनीतिक चातुर्यता देखाउनुपर्ने अनुभूति भएको बताए। उनले राष्ट्रिय टिमको प्रशिक्षणका दौरान मिडिया सेसनमा पत्रकारसँग बोल्दै म्याट भन्छन्, सिंगापुरसँगको खेलमा लामो समयको तयारी थिएन। हामीले रणनीतिक र स्किल एक्जुकेसन (क्षमता प्रदर्शन)मा ध्यान दिनुपर्छ। उनले आफ्नो तर्फबाट रणनीतिक सुधारसहित टिममा सन्तुलन बनाउँदै खेल्दा विपक्षीलाई राम्रो चुनौती पेस गर्न सक्ने बताए। खेलाडीलाई सन्तुलनमा राखेर रणनीतिकरूपमा खेलाउने छौं। यसो गरेमा हामीले विपक्षीलाई राम्रो चुनौती दिन सक्छौं। नेपाली टिम अगाडिका खेलहरूमा भन्दा प्राविधिक र रणनीतीकरूपमा बलियो हुनुपर्ने प्रशिक्षक म्याटले अनुभव गरेका हुन्। हामी रणनीतिकरूपमा अझ बलियो हुनपर्छ। मैले बलियो रणनीति बनाउनुपर्छ। फिफा वरीयतामा २२ स्था माथि रहेको हङकङसँगको मैत्रीपूर्ण खेलमा जित निकाल्न पनि रणनीतिकरूपमा बलियो हुनुपर्ने हुन्छ। हङकङ फिफा वरीयतामा १५३औं स्थानमा रहेको छ भने नेपाल १७५ औं स्थानमा रहेको छ। कप्तान किरण चेम्जोङ पनि प्रशिक्षकको रणनीतिअनुसार टिमले खेलेमा राम्रो नतिजा ल्याउन सक्ने बताए। हामी कोचको रणनीतिअनुसार नै खेल्ने छौं। अहिले कोचको रणनीतीसँग सहज भएको छ। पछिल्लो २ हप्ता यता सहज भएको छ। हामी राम्रो अवस्थामा छौं। खेलाडीले पनि मेरो रणनीति योजनाहरूका बारेमा खुलेर बसेर कुरा गर्न सक्छन्। खेलाडीलाई रणनीतिकरूपमा सँगै लिएर हिँडेका छौं,' प्रशिक्षक म्याटले खेलाडी र आफूबीच सौहार्दपूर्ण सम्बन्ध रहेको खुलाए। नेपालले डिफेन्समा राम्रो गर्दै आक्रमणमा पनि चुनौती दिन चाहन्छ। लाओससँगको खेल निकै महत्त्वपूर्ण छ। त्यसका लागि हामी डिफेन्समा राम्रो गर्दै अट्याकमा पनि चुनौती दिन चाहन्छौं, प्रशिक्षक म्याटले भने। टिममा सबै खेलाडी फिट हुँदा र त्यसमा युवा जोस थपिँदा टिमले राम्रो प्रदर्शन गर्नेमा कप्तान किरण विश्वस्त देखिन्छन्। टिममा इन्टेन्स, फिटनेस राम्रो छ। खेलाडीहरु तिष्ण छन्। डिफेन्समा राम्रो गर्दै हामीले काउन्टर अट्याकमा पहिलो भन्दा राम्रो खेल्न सक्छौं। नेपाली टोली गोलकिपर : विशाल सुनार, दीप कार्की, किरण चेम्जोङ डिफेण्डर : अभिषेक लिम्बु, अनन्त तामाङ, विमल पाण्डे, सनिश श्रेष्ठ, सुमन श्रेष्ठ, योगेश गुरुङ मिडफिल्डर : एरिक बिष्ट, आयुष घलान, कृतिश रत्न छुन्जु, कुशल देउवा, लकेन लिम्बु, मणि कुमार लामा, मनिष डाँगी, रोहन कार्की, रोहित चन्द, सृजन राज गौतम, सुमित श्रेष्ठ फरवार्ड : अन्जन बिष्ट, जिलेस्पी जंग कार्की, सुवास बम ठकुरी"
१८ वर्षपछि आइपीएल च्याम्पियन बन्यो बैंग्लोर,"काठमाडौं : इन्डियन प्रिमियर लिग (आइपीएल) २०२५ को उपाधि रोयल च्यालेन्जर्स बैंग्लोर (आरसीबी)ले जितेको छ। पञ्जाब किंग्सलाई ६ रनले हराउँदै आरसीबीले उपाधि उचालेको हो। १८ वर्षको आइपीएल इतिहासमा पहिलोपटक च्याम्पियन बन्दै आरसीबीले आफ्नो उपाधि प्यास मेटाएको छ। अहमदाबादस्थित नरेन्द्र मोदी क्रिकेट स्टेडियममा टस हारेर ब्याटिङको निम्तो पाएको आरसीबीले १९० रन बनाएको थियो। १९१ रनको विजयी लक्ष्य पछ्याएको पञ्जाबले निर्धारित २० ओभरमा ७ विकेट गुमाएर १८४ रनमात्र बनायो। पञ्जाबका लागि शशांक सिंहले सर्वाधिक ६१ रनको अविजित पारी खेले। अन्तिम समयसम्मको लागि पनि उनी एक्लै टिमको लागि लडिरहे। जोश इङ्लिसले ३९ रन बनाए। ओपनरद्वय प्रियाशं अर्या र प्रभसिम्रन सिंहले क्रमशः २४ र २६ रन बनाए। पञ्जाबका लागि कप्तान श्रेयस अय्यरले फाइनलमा खेल्न सकेनन्। उनी खाता खोल्ने बित्तिकै पेभेलियन फर्किए। अन्तिम ओभरमा पञ्जाबलाई जितका लागि २९ रन चाहिएको अवस्थामा आरसीबीले ६ रन डिफेन्ड गर्दै आरसीबीले १८ वर्षपछि उपाधि जित्यो। यो उपाधिले विराट कोहलीको जर्सी नम्बर १८ लाई प्रमाणित गरेको छ। आरसीबीका लागि भुवनेश्वर कुमार र क्रुनाल पाण्ड्याले समान २२ विकेट लिए। यश दयाल, जोश ह्याजलवुड र रोमारियो सेपहार्डले समान ११ विकेट लिए। त्यसअघि ब्याटिङ गरेको आरसीबीले निर्धारित २० ओभरमा ९ विकेट गुमाउँदै १९० रन बनाएको थियो। आरसीबीका लागि ओपनर विराट कोहलीले सर्वाधिक ४३ रन बनाए। उनले ३५ बलमा ३ चौका प्रहार गरे। अर्का ओपनर फिल साल्टले १६ रन बनाउँदै पञ्जाबका कप्तान श्रेयस अय्यरको हातमा क्याच भए। ६ ओभरमा १ विकेटको क्षतिमा आरसीबीले ५५ रन बनाएको थियो। तेस्रो क्रममा आएका मयंक अग्रवालले २४, कप्तान रजत पाटिदारले २६ रन, लियाम लिभिङस्टोनले २५, जितेश शर्माले २४ रन बनाए। रोमियो सेपहार्डले १७ रन बनाउँदा त्यसपछिका ब्याटरले भने दोहोरो अंकमा रन बनाउन सकेनन्। पञ्जाबको बलिङमा काइल जेमिसन र अर्शदिप सिंहले ३३ विकेट लिए। अजमतुल्ला ओमरजाइ, विजय कुमार वेशक र युजवेन्द्र चहलले ११ विकेट लिए।"
मधेसमा सक्रियता बढाउँदै चिनियाँ दूतावास,"जनकपुरधाम : प्रायजसो पहाड र हिमालमा मात्रै कार्यक्रमहरू सञ्चालन गर्दै आएको चिनियाँ दूतावासले पछिल्लो समय मधेसका जिल्लाहरूमा समेत नयाँ परियोजनाहरू सञ्चालनमा ल्याएको छ। नेपालचीन कूटनीतिक सम्बन्धको ७०औं वार्षिकोत्सवको सन्दर्भमा दुई राष्ट्र बीचको मित्रता र सहकार्य अभिवृद्धि गर्ने उद्देश्यले दूतावासले मधेसमा परियोजनाको सुरुवात गरेको बताएको छ। मधेस प्रदेशमा शैक्षिक पूर्वाधार र सामुदायिक कल्याण सुधार गर्ने उद्देश्यका साथ चीन ग्रामीण विकास प्रतिष्ठानले चीनको नेपालस्थित दूतावासको आर्थिक सहयोग तथा साझेदारीमा दुई वटा परियोजनाहरूको औपचारिक सुरुवात गरेको छ। पहिलो परियोजना उज्यालो भविष्य शिक्षामा केन्द्रित छ। जसमा मधेसका दुईवटा सामुदायिक विद्यालयलाई स्तरोन्नति गरी अत्याधुनिक बनाउन सहयोग गरिएको छ भने अर्को परियोजना आरामदायी सुत्केरी अभियान स्वास्थ्य क्षेत्रलाई केन्द्रित गरी ल्याइएको हो। शिक्षा परियोजना अन्तर्गत मंगलबार जनकपुरको सरस्वती नमुना उच्च माध्यमिक विद्यालयमा एक समारोहको आयोजना गरी गुणस्तरीय शिक्षा प्रदान गर्नका लागि अत्याधुनिक सरसामानहरू वितरण गरिएको हो। राजदूतावासले दुईवटा सामुदायिक विद्यालयहरूलई १ सय ४४ सेट डेस्क बेन्च, स्मार्टबोर्ड, ह्वाइटबोर्ड र स्टेसनरी सामग्रीहरूका साथै ६ सय २ विद्यार्थीलाई पोसाकसमेत वितरण गरेको हो। यस परियोजनाले मधेस प्रदेशका सामुदायिक विद्यालयहरूको पठनपाठन सुविधा सुधार गर्न, शिक्षण वातावरण सम्बृद्ध बनाउन तथा दिगो विकासको लक्ष्य अनुरूप समान शिक्षा प्रवर्द्धन गर्न सहयोग पुग्ने चीन ग्रामीण विकास प्रतिष्ठानकी नेपाल कार्यालयकी निर्देशक सु जोउले बताइन्। हामी मधेसका जनताको जीवनस्तरमा सुधार आओस् भन्ने चाहन्छौं। त्यसैले मधेसबाटै सुरुवात गरेका छौं, निर्देशक जोउले चिनियाँ भाषामै भनिन्, काठमाडौंबाट चीन नजिक छ तर, मधेसबाट टाढा भएको छ। त्यसैले पनि मधेसका जनतालाई चीनको भाषा बुझाउन म आफ्नो मातृभाषामै बोल्छु। हामीलाई स्थानीय सरकार र समुदायले देखाएको विश्वासप्रति आभार प्रकट गर्दछु। यस परियोजनाहरूले नेपालको ग्रामीण क्षेत्रहरूमा गुणस्तरीय शिक्षा, स्वास्थ्य सेवा तथा सुरक्षित खानेपानीको पहुँच सुनिश्चित गर्न योगदान पुर्याउने विश्वास व्यक्त गर्दछु। जोउले मधेसप्रति चिनियाँ जनताको विशेष संवेदना रहेको र यस्ता कार्यहरूले नेपाल चीनको मित्रता अझै बलियो बनाउने बताइन्। विद्यालयमा सामग्री हस्तान्तरण कार्यक्रममा सहभागी भएका नेकपा एमालेका उपाध्यक्ष तथा पूर्वउपप्रधानमन्त्री ईश्वर पोखरेलले चीनको सहयोग मधेसमा आउनु विकास र समृद्धिको लागि निकै राम्रो संकेत रहेको बताए। हामी सबैलाई बदल्न सक्छौं तर, आफ्नो छिमेकीलाई बदल्न सक्दैनौं। त्यसैले छिमेकीसँग सधैं मित्रवत् व्यवहार राख्नुपर्छ, पोखरेलले भने, हामी तीनतिरबाट भारत र एकतिरबाट चीनलाई छिमेकीको रूपमा पाएका छौं र यी दुवै देश शक्तिशाली छन्। त्यसैले नेपालको समृद्धिमा यी दुवै देशको बराबरी योगदान हुनु पर्छ। हामीले हाम्रो देशको सम्पन्नताको लागि सहयोग गर्ने दुवै छिमेकी मित्रलाई हरेक क्षण स्वागत गर्छौं। यसै क्रममा आरामदायी सुत्केरी अभियानअन्तर्गत प्रादेशिक अस्पताल जनकपुरको प्रसूति कक्षमा वातानुकूलन जडान गरिएको छ। नेपालमा सन् २०१६ देखि २०२५ सम्म चीन ग्रामीण विकास प्रतिष्ठानले ३० हजारभन्दा बढी विद्यार्थीलाई लक्षित गरेर लभ प्याकेज र वार्म प्याकेज प्रदान गर्दै आएको छ। २०२४ मा यूएनडीपीको सहकार्यमा २५ वटा विद्यालयका १८ हजार विद्यार्थी र ९ हजार महामारी प्रभावित परिवारलाई जीविकोपार्जन सहयोगसमेत गरेको छ।"
उपाधिका लागि बैंग्लोरले पञ्जाबलाई दियो १९१ रनको लक्ष्य,"काठमाडौं : इन्डियन प्रिमियर लिग (आइपीएल) २०२५ को फाइनल खेलमा रोयल च्यालेन्जर्स बैंग्लोर (आरसीबी)ले पञ्जाब किंग्सलाई १९१ रनको विजयी लक्ष्य दिएको छ। अहमदाबादस्थित नरेन्द्र मोदी क्रिकेट स्टेडियममा टस हारेर ब्याटिङको निम्तो पाएको आरसीबीले निर्धारित २० ओभरमा ९ विकेट गुमाउँदै १९० रन बनाएको हो। आरसीबीका लागि ओपनर विराट कोहलीले सर्वाधिक ४३ रन बनाए। उनले ३५ बलमा ३ चौका प्रहार गरे। अर्का ओपनर फिल साल्टले १६ रन बनाउँदै पञ्जाबका कप्तान श्रेयस अय्यरको हातमा क्याच भए। ६ ओभरमा १ विकेटको क्षतीमा आरसीबीले ५५ रन बनाएको थियो। तेस्रो क्रममा आएका मयंक अग्रवालले २४, कप्तान रजत पाटिदारले २६ रन, लियाम लिभिङस्टोनले २५, जितेश शर्माले २४ रन बनाए। रोमियो सेपहार्डले १७ रन बनाउँदा त्यसपछिका ब्याटरले भने दोहोरो अंकमा रन बनाउन सकेनन्। अन्तिम ओभरमा अर्शदिप सिंहले सनसनीपूर्ण ३ विकेट लिँदै आरसीबीलाई १९० मा नै रोकेको हो। पञ्जाबको बलिङमा काइल जेमिसन र अर्शदिप सिंहले ३३ विकेट लिए। अजमतुल्ला ओमरजाइ, विजय कुमार वेशक र युजवेन्द्र चहलले ११ विकेट लिए।"
नियमित विद्युत् आपूर्ति गर्न माग,"वीरगन्ज : वीरगन्ज महानगरपालिकाका मेयर राजेशमान सिंहले विद्युत् आपूर्ति सेवामा देखिएको समस्याको दीर्घकालीन समाधान गर्न ऊर्जामन्त्री दीपक खड्कासँग आग्रह गरेका छन्। मंगलबार ऊर्जा मन्त्रालयमै खानेपानीमन्त्री प्रदीप यादवसँगै पुगेका मेयर सिंहले ऊर्जामन्त्री खड्कालाई भेटेर विद्युत् आपूर्ति सेवामा देखिएको समस्याको दीर्घकालीन समाधानको माग गरेका हुन्। जेठको प्रचण्ड गर्मीमा तापक्रम ४० डिग्री सेल्सियस पुगेको वीरगन्जसहित मधेस क्षेत्रमा दिनमा पटकपटक विद्युत् आपूर्ति सेवा अवरुद्ध हुने र घण्टौंसम्म अघोषित लोडसेडिङ हुँदै आएकाले जनजीवन अस्तव्यस्त बनेको मेयर सिंहले मन्त्री खड्कालाई जानकारी गराए। पटकपटक विद्युत् आपूर्ति सेवा अवरुद्ध हुँदा अस्पतालमा बिरामीहरूको उपचार प्रभावित भएको, विद्यालयहरूमा पठनपाठनमा असर परेको, बालबालिका, वृद्धवृद्धा, गृहिणी सबैभन्दा बढी समस्यामा परेको, घरमा रहेका विद्युतीय उपकरण र सामग्रीहरू बिग्रिन थालेको, उद्योगहरू धराशायी हुँदै गएको भन्दै मेयर सिंहले ऊर्जामन्त्री खड्काको ध्यानाकर्षण गराए। तसर्थ, जनताको दैनिक जीवनमा परिरहेको यस्तो गम्भीर असरको विषय सरकारको प्राथमिकतामा पर्न आवश्यक रहेको भन्दै मेयर सिंहले विद्युत् आपूर्तिमा अहिले भइरहेको समस्याको दीर्घकालीन समाधान गर्न मन्त्री खड्कासँग आग्रह गरे। साथै, अस्पताल र विद्यालय लगायत अत्यावश्यक क्षेत्रहरूको स्थलगत निरीक्षण गरेर त्यहाँ ट्रान्सफर्मरको मर्मत वा पुनर्स्थापना गर्न उनले मन्त्री खड्कासँग आग्रह पनि गरेका छन्। त्यसपछि मन्त्री खड्काले नेपाल विद्युत् प्राधिकरण मधेस प्रदेशको प्रादेशिक कार्यालयका प्रमुख मनोज यादवलाई फोन गरेर वीरगन्ज महानगरलगायत क्षेत्रमा अहिले विद्यमान विद्युत् आपूर्तिको समस्या समाधान गर्न निर्देशन दिएको भेटमा सहभागी मेयर सिंहका स्वकीय सचिव सत्यराज घिमिरेले जानकारी दिए। मन्त्री खड्काले विशेषगरी अस्पताल र शिक्षण संस्थालगायत क्षेत्रमा तत्कालै स्थलगत निरीक्षण गरेर त्यहाँ विद्युत् आपूर्तिमा देखिएको समस्या समाधानका लागि काम थालिहाल्न यादवलाई निर्देशन दिएको घिमिरेले जानकारी दिए।"
विश्वमा नयाँ वित्तीय व्यवस्था र सशक्त सहकार्यमा प्रधानमन्त्री ओलीको जोड,"काठमाडौं : प्रधानमन्त्री केपी शर्मा ओलीले विकास र समृद्धिका लागि नयाँ वित्तीय व्यवस्था र सशक्त विश्व सहकार्य हुनुपर्नेमा जोड दिएका छन्। स्पेनको सेभिलामा जुन ३० देखि आगामी जुलाइ ३ सम्म हुने विकासका लागि वित्तसम्बन्धी चौथो अन्तर्राष्ट्रिय सम्मेलनको पूर्वसन्ध्यामा आज संयुक्त राष्ट्रसंघका महासचिव एन्टेनियो गुटेरसले आह्वान गरेको भर्चुअल बैठकमा सम्बोधन गर्दै प्रधानमन्त्री ओलीले स्वच्छ प्रणालीगत सुधारका लागि पनि आग्रह गरे। विभिन्न राष्ट्र प्रमुखसरकार प्रमुख सहभागी भर्चुअल बैठकमा प्रधानमन्त्री ओलीले घट्दो विकास सहायता र लगानीका बीच विकासोन्मुख मुलुकले आन्तरिक स्रोतबाट मात्रै धान्न नसक्ने भएको प्रभावकारी विश्व सहकार्यमा जोड दिए। प्रधानमन्त्री ओलीले समृद्ध नेपाल, सुखी नेपालीको राष्ट्रिय आकाङ्क्षाका साथै नेपाल सन् २०२६ सम्ममा अल्पविकसित मुलुकबाट स्तरोन्नति हुने र सन् २०३० सम्म दीगो विकासका लक्ष्य हासिल गर्ने प्रतिबता व्यक्त गरे।"
सिस्ने गाउँपालिका पूर्ण खोप सुनिश्चितता प्राप्त गर्ने जिल्लाको पहिलो स्थानीय तह,रुकुमपूर्व : रुकुमपूर्वको सिस्ने गाउँपालिका पूर्ण खोप सुनिश्चितता प्राप्त गर्ने जिल्लाको पहिलो स्थानीय तह बनेको छ। १६ देखि ५९ महिना उमेर समूहका सबै बालबालिकालाई नियमित खोप सेवा उपलब्ध गराएर सिस्नेले पूर्ण खोप सुनिश्चितता हासिल गरेको हो। यस उपलब्धिपछि अब गाउँपालिकाभित्र पाँच वर्षमुनिका बालबालिकाले खोप सेवाबाट वञ्चित हुनुपर्ने अवस्था नरहने जनाइएको छ। स्वास्थ्य कार्यालय रुकुमपूर्वका निमित्त कार्यालय प्रमुख तथा वरिष्ठ ल्याब टेक्निसियन निमप्रसाद गिरीले सिस्नेले खोप कार्यक्रमलाई प्राथमिकतामा राख्दै समुदायमै पुगेर जनचेतना अभिवृद्धि गरेको र नियमित खोप सेवा प्रभावकारी बनाएको बताए। गाउँपालिका अध्यक्ष कृष्ण रेग्मीले सबै पक्षको सहकार्य र प्रतिबद्धताको परिणाम स्वरूप यो उपलब्धि हासिल भएको बताउँदै आगामी दिनमा अन्य स्वास्थ्य सूचकहरूमा पनि सुधार गर्ने प्रतिबद्धता जनाए।
"प्रचण्डजी भ्रमबाट मुक्त हुनुहोस्, यो जनयुद्ध होइन : राजेन्द्र लिङ्देन","काठमाडौं : राष्ट्रिय प्रजातन्त्र पार्टी (राप्रपा) अध्यक्ष राजेन्द्र लिङ्देनले अहिले जनयुद्धको समय नरहेकाले भ्रममा नपर्न प्रचण्डलाई आग्रह गरेका छन्। राजसंस्था र हिन्दू राज्य पुनःस्थापनाको माग गर्दै संयुक्त जनआन्दोलन परिचालन समितिले मंगलबार काठमाडौंको सिफलमा आयोजना गरेको प्रदर्शनमा लिङ्देनले हिजोकै जस्तो मान्छेलाई तर्साएर आफूमुनि राख्न सकिन्छ कि भन्ने भ्रमबाट मुक्त हुन प्रचण्डलाई आग्रह गरेका हुन्। आफूहरूको आन्दोलन प्रचण्ड वा कुनै दलविरुद्ध नभइ देशमा गणतन्त्रमा नाममा भइरहेको लुटतन्त्र अन्त्य गर्नका लागि भइरहेको उनले बताए। उनले आफूहरूको आन्दोलनविरुद्ध आउने जोकोहीलाई जनताले प्रतिकार गर्ने बताए। अध्यक्ष लिङ्देनले निषेधाज्ञा विस्तार गर्ने, प्रदर्शनलाई रोक लगाउने काम संविधान विपरीत रहेकाले यस्ता निर्णय फिर्ता लिन मागसमेत गरे। राजावादीको प्रदर्शनलाई मध्यनजर गर्दै प्रशासनले सिफलचौर क्षेत्र, कोटेश्वर आकाशे पुलदेखि दक्षिण बालकुमारी क्षेत्र र बल्खु क्षेत्रमा मात्रै प्रदर्शन गर्न पाइने गरी निषेधित क्षेत्र घोषणा गरिसकेको छ। अन्य क्षेत्रमा निषेधित क्षेत्र घोषणा गरेका कारण राजावादीले मंगलबार सिफलचौरमा प्रदर्शन गरेका हुन्।"
काठमाडौं महानगरका प्रहरी प्रमुख पाण्डे निलम्बित,"काठमाडौं : काठमाडौं महानगरपालिकाका प्रहरी बलका प्रमुख राजु पाण्डेलाई निलम्बन गरिएको छ। महानगरका कार्यकारी प्रमुख सरोज गुरागाईँले पाण्डेलाई ६ महिनाका लागि निलम्बन गरेको स्रोतले बताएको छ। यसअघि प्रशासकीय अधिकृत गुरागाईँले पाण्डेलाई स्पष्टीकरण सोधेका थिए। गत चैत २१ गते कार्यालयमा हाजिर हुने क्रममा हुलहुज्जत गरेको भन्दै पाण्डेलाई स्पष्टीकरण सोधिएको थियो। तर, पाण्डेले चित्तबुझ्दो जवाफ नदिएपछि ६ महिनाको लागि निलम्बन गरिएको स्रोतको भनाइ छ। महानगरका उपप्रमुख सुनिता डंगोल र प्रमुख प्रशासकीय अधिकृत गुरागाईंलाई उपेक्षा गर्दै आएको पाण्डेमाथि आरोप छ। उनीमाथि महानगरका प्रमुख बालेन्द्र शाहको पक्षमा वकालत गर्दै आएको आरोप पनि लाग्ने गरेको छ।"
यातायात व्यवसायीको आन्दोलन फिर्ता,काठमाडौं : यातायात व्यवसायीहरूले आन्दोलनका कार्यक्रमहरू फिर्ता लिएका छन्। गण्डकी प्रदेश सरकारले राइड सेयरिङ नियमावली एक महिनाका लागि स्थगित गर्ने निर्णय गरेपछि यातायात व्यवसायीहरूले आन्दोलनका कार्यक्रमहरू फिर्ता लिएका हुन्। मंगलबार साँझ बसेको बैठकले देशव्यापी आन्दोलनका कार्यक्रम फिर्ता लिने निर्णय भएको नेपाल यातायात व्यवसायी राष्ट्रिय महासंघका अध्यक्ष विजयबहादुर स्वाँरले जानकारी दिए। गण्डकी प्रदेश सरकारले राइड सेयरिङ नियमावली ल्याएसँगै यातायात व्यवसायी आन्दोलित बनेका थिए। जसका कारण देशभरिका सार्वजनिक यातायात ठप्प भएको थियो। प्रधानमन्त्री कार्यालयको पत्रपछि गण्डकी प्रदेश सरकार पनि हाललाई उक्त नियमावलीलाई स्थगित गरेको जानकारी दिएको हो।
नारायणी अस्पतालमा भएको लापरबाहीबारे उच्चस्तरीय छानबिन समिति गठन गर्न स्वास्थ्यमन्त्रीसँग माग,"वीरगन्ज : वीरगन्जको नारायणी अस्पतालको आइसियु र सिसिसियु वार्डमा ३ घण्टासम्म विद्युत आपुर्ति सेवा अवरुद्ध भई बिरामीहरूको उपचार प्रभावित भएको घटनाबारे उच्चस्तरीय छानबिन समिति गठन गर्न वीरगन्ज महानगरपालिकाका मेयर राजेशमान सिंहले माग गरेका छन्। मंगलबार वीरगन्ज महानगरका मेयर राजेशमान सिंहले स्वास्थ्य तथा जनसंख्यामन्त्री प्रदीप पौडेललाई ज्ञापनपत्र बुझाउँदै उक्त माग गरेका हुन्। नारायणी अस्पतालको आइसियु र सिसिसियु वार्डमा गत शुक्रबार राति विद्युत सर्किट सर्ट भएर करिब ३ घण्टासम्म विद्युत सेवा अवरुद्ध हुँदा त्यहाँ उपचाररत रहेका १७ जना बिरामीको ज्यान जोखिममा परेको थियो। अस्पतालका कर्मचारीहरूको लापरबाहीकै कारण उक्त घटना भएको भन्दै वीरगन्ज महानगरका मेयर सिंहले मंगलबार मन्त्रालयमै पुगेर मन्त्री पौडेललाई ६ बुँदे मागसहितको ज्ञापनपत्र बुझाएका हुन्। त्यस अवसरमा खानेपानी मन्त्री तथा पर्सा क्षेत्र नम्बर १ का प्रतिनिधि सभा सदस्य प्रदीप यादवको उपस्थिति थियो। मेयर सिंहले मन्त्री पौडेललाई बुझाएको ज्ञापनपत्रमा उक्त घटनाको तत्काल उच्चस्तरीय छानबिन समिति गठन गरेर त्यसमा दोषी अस्पतालका जिम्मेवार अधिकारी तथा प्रशासनिक र प्राविधिक कर्मचारीलाई तत्काल निलम्बन गरेर कारबाही प्रक्रिया अगाडि बढाउन माग गरिएको छ। साथै आइसियु र सिसियु वार्डमा पूर्व तयारी गर्न नसक्ने अस्पताल विकास समितिलाई बर्खास्त गर्नपनि मेयर सिंहले माग गरेका छन्। सार्वजनिक स्वास्थ्य सेवामा न्यूनतम मापदण्ड सुनिश्चित गर्न सम्पूर्ण सरकारी अस्पतालहरूमा आकस्मिक परिस्थितिको सामना गर्नसक्क्ने (विद्युतको ब्याकअप, जेनेरेटरको नियमित परीक्षण, स्टाफको तालिम इत्यादि) अनिवार्य गर्न, शुक्रबारको घटनाबाट प्रभावित बिरामीहरूको अवस्था तथा उपचार विवरण सार्वजनिक गर्न, पीडित बिरामी र परिवारसँग अस्पतालका जिम्मेवार अधिकारी र कर्मचारीले सार्वजनिक रूपमा माफी मागी आवश्यक क्षतिपूर्ति तथा पुनर्स्थापना प्रक्रिया सुरु गर्न मन्त्री पौडेलसँग मेयर सिंहले माग गरेका छन्। मधेसका चार जिल्लाका बिरामीहरूले उपचार गराउँदै आएको वीरगन्जको नारायणी अस्पतालमा भौतिक पूर्वाधारको कमी र त्यहाँ कार्यरत स्वास्थ्यकर्मी तथा कर्मचारीहरुको लापरवाहीका कारणले आकस्मिक कक्षददेखि शल्यक्रियासम्मका सेवा प्रभावकारी ढंगले सञ्चालन हुन सकेको छैन। जसका कारण बिरामीहरू निजी अस्पतालमा धाउन बाध्य हुँदै आएको मेयर सिंहले बताएका छन्। चरम बेवास्ताको सिकार बनेको नारायणी अस्पतालको पुनर्स्थापना र सुधारका लागि सशक्त नीतिगत पहलको आवश्यकता रहेको भन्दै मेयर सिंहले जनताको स्वास्थ्यप्रतिको उत्तरदायित्व बोध गर्दै आफूले राखेका मागहरूका बारेमा तत्काल निर्णायक र गम्भीर कदम चाल्न मेयर सिंहले मन्त्री पौडेलसँग माग गरेका छन्। गत शनिबार पर्साका प्रमुख जिल्ला अधिकारी गणेश अर्यालको विशेष उपस्थितिमा बसेको अस्पताल विकास समिति, अस्पताल प्रशासन सहितको बैठकले अस्पतालका इलेक्ट्रिसियन इन्चार्ज सन्जिव गुप्तालाई निलम्बन गर्ने निर्णय गरेको थियो।"
टिपरको ठक्करबाट घाइते भएका प्रहरी जवानको मृत्यु,"मलङ्गवा : पूर्वपश्चिम राजमार्गअन्तर्गत सर्लाहीको ईश्वरपुर नगरपालिका५ फूलजोर चोकमा मंगलबार टिपरको ठक्करबाट घाइते भएका प्रहरी जवानको मृत्यु भएको छ। मृत्यु हुनेमा बाजुराको बडीमालिका नगरपालिका६ का ३० वर्षीय मीन बहादुर दानी रहेको जिल्ला प्रहरी कार्यालय सर्लाहीले जनाएको छ। मंगलबार दिउँसो १ बजेतिर बयलवासबाट फूलजोरतर्फ जादै गरेका प्रहरी जवान दानी सवार बीआर ०१ एफ जे ६९६१ नम्बरको मोटरसाइकललाई रानिगन्जबाट फूलजोरतर्फ गइरहेको ना १ क ८५२० नम्बरको टिपरले फूलजोर चोकमा ठक्कर दिएको थियो। ठक्करबाट गम्भीर घाइते भएका प्रहरी जवान दानीलाई सर्लाहीको लालबन्दीस्थित मोडेल अस्पतालमा सामान्य उपचारपश्चात् थप उपचारका लागि एलएस न्युरो अस्पताल बारा पुर्याउँदा चिकित्सकले मृत घोषणा गरेको जिल्ला प्रहरी कार्यालय सर्लाहीका प्रहरी नायब उपरीक्षक सरोज राईले जानकारी दिएका छन्। दानी मलङ्गवा नगरपालिका३ निवासी मुस्लिम आयोगका सदस्य मोहम्मद सम्सुल हकको पिएसओ रहेको प्रहरीले जनाएको छ। मृतक प्रहरी जवान दानी नेपाल प्रहरीको सशस्त्र प्रहरी गण नं १ गुल्म नं २ नक्साल काठमाडौंमा दरबन्दी रहेर मुस्लिम आयोगका सदस्य हकको पिएसओको रूपमा कार्यरत थिए। ठक्कर दिने टिपर प्रहरी चौकी फूलजोर र चालक इलाका प्रहरी कार्यालय केशरगन्ज, बयलवासको नियन्त्रणमा रहेका छन्। सर्लाहीमा केही दिनअघि मात्रै पूर्व पश्चिम राजमार्गस्थित बागमती नगरपालिका१ मिलनचोकमा टिप्परले मोटरसाइकललाई ठक्कर दिँदा मोटरसाइकलको मृत्यु भएको थियो भने पछाडि सवार व्यक्ति घाइते भएका थिए।"
प्रतिपक्षीले उठाएको मागका विषयमा प्रधानमन्त्री गम्भीर हुनुपर्छ : कांग्रेस महामन्त्री शर्मा,काठमाडौं : नेपाली कांग्रेसका महामन्त्री विश्वप्रकाश शर्माले संसदमा प्रतिपक्षीले राखेको विषयमा प्रधानमन्त्री गम्भीर हुनुपर्ने बताएका छन्। मंगलबार संसद भवन नयाँ बानेश्वरमा सञ्चारकर्मीसँग कुरा गर्दै महामन्त्री शर्माले सरकारको कमजोरी उठान गर्नु प्रतिपक्षी दलको कर्तव्य भएकाले उनीहरूले राखेको विषयलाई प्रधानमन्त्रीले गम्भीर भएर संबाद गर्नुपर्ने बताए। भिजिट भिसा प्रकरणमा गहिरोसँग अनुसन्धान हुनुपर्ने र त्यसमा मुछिएका सबैमाथि छानबिन हुनुपर्ने उनले बताए। शर्माले यस सन्दर्भमा अख्तियारले गृहमन्त्रीमाथि अनुसन्धान गरे स्वभाविक रूपमा पद त्याग गर्नुपर्ने भएपनि अहिले कर्मचारीमाथि मात्रै अनुसन्धान भइरहेको उल्लेख गरे। कर्मचारीमाथि अनुसन्धान भइरहँदा उजुरी नै नपरेको गृहमन्त्रीको राजीनामा माग गर्नु उचित नभएको उनको भनाइ छ। उनले अघिल्लो गृहमन्त्रीको प्रकरणसँग दाँजेर सदनमा आवेग प्रकट हुन खाजेको जस्तो देखिएको बताए। त्यस्तै कांग्रेस प्रमुख सचेतक श्याम घिमिरेले भिजिट भिसा प्रकरणमा गृहमन्त्रीमाथि कुनै प्रश्न र उजुरी नपरेको अवस्थामा राजीनामा माग गरेर प्रतिपक्षी नै अप्ठ्यारोमा परेको बताए। मंगलबार दलहरूबीचको छलफलमा प्रतिपक्षी दलले राजीनामा भन्दा पनि छानबिन समिति गठन गर्नुपर्नेमा जोड दिएको उनले बताए। उनले छानबिन समिति गठन गरेपनि त्यसको प्रतिवेदन अख्तियारलाई नै दिनुपर्ने र अहिले अख्तियारले नै सोही मुद्दामा अनुसन्धान गरिरहेकाले पहिला अख्तियारको अनुसन्धान प्रतिवेदनलाई पर्खनुपर्नेमा आफूहरूको जोड रहेको बताए। उनले भिजिट भिसा प्रकरणमा छानबिन समिति गठन गर्नुपर्ने माग जायज नरहेको स्पष्ट पारे।
यस वर्षको मनसुनजन्य विपदबाट करिब २० लाख सर्वसाधारण प्रभावित हुने,"काठमाडौं : राष्ट्रिय विपद् जोखिम न्यूनीकरण तथा व्यवस्थापन प्राधिकरणले यस वर्षको मनसुनजन्य विपदबाट करिब २० लाख सर्वसाधारण प्रभावित हुने आकलन गरेको छ। मनसुन पूर्वतयारी तथा प्रतिकार्य राष्ट्रिय कार्ययोजनाका बारेमा जानकारी दिन मंगलबार काठमाडौंमा पत्रकार सम्मेलन गर्दै प्राधिकरणले यस वर्षको मनसुन अवधिमा सरदरभन्दा बढी वर्षा र गर्मी हुने प्रक्षेपण रहेको भन्दै करिब २० लाख सर्वसाधारण सर्वसाधारण प्रभावित हुन आकलन रहेको जनाएको हो। प्राधिकरणको कार्ययोजनामा यस वर्षको मनसनुजन्य विपदबाट देशभर करिब ४ लाख ५७ हजार १ सय ४५ घरधुरीका १९ लाख ९७ हजार ७ सय ३१ जनसंख्या प्रभावित हुने आकलन गरिएको छ। त्यसमध्ये २ लाख जना प्रत्यक्ष प्रभावित हुने देखिएको प्राधिकरणका प्रवक्ता राम बहादुर केसीले जानकारी दिए। उनले विपद जोखिम न्यूनीकरणका लागि मनसुन सुरु हुने बित्तिकै केन्द्रदेखि स्थानीय तहमा प्रतिकार्य कमान्ड पोस्ट सक्रिय हुने बताए। उनले खोज तथा उद्धारका लागि बेलिब्रिज, र्याफ्टिङ बोट र हेभी इक्यूपमेन्टसहितका सामग्रीहरू पर्याप्त मौज्दात राखिएको बताए। प्रवक्ता केसीले मनसुन प्रतिकार्यका लागि सबै स्थानीय तहलाई सक्रिय बनाउने गरि परिपत्र समेत जारी भइसकेको उल्लेख गरे। त्यस्तै केन्द्रीय र जिल्ला विपद व्यवस्थापन कोषमा पर्याप्त मौज्दातको सुनिश्चितता गरिएको प्राधिकरणले जनाएको छ। पत्रकार सम्मेलनमा राष्ट्रिय विपद् जोखिम न्यूनीकरण तथा व्यवस्थापन प्राधिकरणका निमित्त कार्यकारी प्रमुख एवं सहसचिव बन्धु प्रसाद बास्तोलाले विपद्का सूचना तथा जानकारी समयमै नागरिकसम्म पुर्याउने कार्यमा सबको सहयोग आवश्यक रहेको बताए।"
"सेयर बजार राताम्मे, ६ अर्बमा झर्यो कारोबार","काठमाडौं : साताको दोस्रो कारोबार दिन मंगलबार नेप्से परिसूचक उच्च अंकले घटेर बन्द भएको छ। नेप्से परिसूचक ३५७३ अंकले घटेर २६५८९३ विन्दुमा अडिएको छ। अघिल्लो दिन नेप्से परिसूचक १६० अंकले बढेर २६९४६६ विन्दुमा पुगेको थियो। सो दिन ९ अर्ब माथिको सेयर कारोबार भएको थियो। आज ३१५ स्क्रिप्को १ करोड ५५ लाख ३८ हजार ४७४ कित्ता सेयर ६ अर्ब ६७ करोड ९५ लाख ६१ हजार ३२४ रुपैयाँमा खरिदबिक्री भए। दोहोरो अंकले घटेको सेयर बजारमा आज एउटा कम्पनीको सेयर सकारात्मक सर्किट लेभलमा कारोबार भयो। पियोर इनर्जीको सेयर १० प्रतिशतले बढ्यो। ओम मेघाश्री फर्माक्युटिकल्सको सेयर ९९४ प्रतिशतले बढ्दा उपकार लघुवित्त वित्तीय संस्थाको ५५८, नारायण डेभलपमेन्ट बैंकको ३०३ र प्रभु स्मार्ट फण्डको सेयर २९५ प्रतिशतले बढ्यो। कारोबार रकमका आधारमा राधी विद्युत कम्पनी शीर्ष स्थानमा रह्यो। सो कम्पनीको ६० करोड बढीको सेयर कारोबार भयो। युनिर्भसल पावरको ४१ करोडको सेयर कारोबार हुँदा नगदी ग्रुपले ४० करोड,ओम मेघाश्री फर्माक्युटिकल्सले २८ करोड र बुटवल पावरले २० करोड बराबरको सेयर कारोबार गरे। कारोबारमा आएकामध्ये ३४ स्टक्को मूल्य बढ्दा २१४ वटाको घटयो। सबै समूहको उपसूचक नकारात्मक देखिएका छन्। बैंकिङ र होटल्स एण्ड टुरिजम समूहको उपसूचक २ प्रतिशत बढिले घट्यो।"
संसदमा जवाफ नै दिन नपाउने गलत नजिर बस्दैछ : एमाले,"काठमाडौं : नेकपा एमालेका प्रमुख सचेतक महेश बर्तौलाले गृहमन्त्रीलाई जवाफ दिने वातावरण बनाउन विपक्षी दल असहमत भएकाले सदन अवरुद्ध भएको बताएका छन्। मंगलबार प्रतिनिधिसभा बैठक स्थगित भएपछि संसद भवन नयाँ बानेश्वरमा सञ्चारकर्मीसँग कुरा गर्दै बर्तौलाले अहिले गृहमन्त्रीका बारेमा प्रश्न उठेपछि जवाफ दिन पाउने अधिकार हनन भएको समेत बताए। कोही व्यक्तिमाथि प्रश्न उठेपछि जवाफै दिन नपाउने गलत नजिर संसदमा बसाउन नहुने उनले बताए। बर्तौलाले दलहरूबीच आन्तरिक छलफल गरेर निकास निकाल्नका लागि समझदारी बमोजिम नै बुधबारसम्मका लागि संसद स्थगित गरिएको जानकारी दिए। उनले गृहमन्त्रीले जवाफ दिएपछि विपक्षीले भनेअनुसार छानबिन समिति गठन, गृहमन्त्रीको राजीनामा लगायतका विषयमा छलफल गर्न सकिने बताए।"
डिजिटल भुक्तानी अझै सहज बनाउन एभरेष्ट बैंकले ल्यायो इबिएल भर्चुअल क्रेडिट कार्ड,"एभरेष्ट बैंक लिमिटेडले विद्युतीय सेवा विस्तार गर्ने क्रममा आजदेखि आफ्ना ग्राहकवर्गको लागि इबिएल भर्चुअल क्रेडिट कार्ड सेवाको सुरुवात गरेको छ। इबिएल भर्चुअल क्रेडिट कार्ड मोबाइल बैंकिङ एप्लिकेसनमार्फत प्रत्यक्ष रूपमा उपभोग गर्न सकिने एक पूर्ण डिजिटल कार्ड हो। यस बैंकका ग्राहकहरूले न्यूनतम जारी गरिएको मापदण्ड प्रयोग गरी उक्त सेवा लिन सक्नेछन्। सो सेवामार्फत न्यूनतम ५० हजारदेखि अधिकतम ५ लाखसम्म रुपैयाँको भर्चुअल क्रेडिट सीमा प्रयोग गरी फोन पे क्यू आर स्क्यान गरेर वस्तु तथा सेवाको भुक्तानी, अनलाइन ट्रान्जेक्सन, तथा कार्ड व्यवस्थापन कार्यहरू सजिलै गर्न सक्नेछन्। यस सेवाअन्तर्गत ग्राहकले आफूले प्रयोग गरेको क्रेडिट सुविधा ४५ दिनसम्म उपभोग गर्न सक्नेछन्। साथै, ग्राहकको चाहनाअनुसार कुल बक्यौता रकमको न्यूनतम १० प्रतिशतदेखि शतप्रतिशत भुक्तानी गर्न सक्ने लचिलो सुविधा प्रदान गरिएको बैंकद्वारा जानकारी गराइएको छ।"
"जिकर एक्स, इलेक्ट्रिक लक्जरी एसयुभि अब अझै सुलभ मूल्यमा उपलब्ध गर्दै पायोनियर मोटोकर्प","काठमाडौं : नेपालका लागि जिकरको आधिकारिक वितरक पायोनियर मोटोकर्पले, कम्प्याक्ट लग्जरी एसयुभि जिकर एक्स, नयाँ र परिमार्जित मूल्य ७४ लाख ९९ हजारमा उपलब्ध गरेको छ। ८४ लाख ९९ हजार रुपैयाँ बजारमूल्य रहेको जिकर एक्स, हाल १० लाख कम मूल्यमा उपलब्ध गराइएको हो। अनचेन्ड ड्युटि, अनबिटेबल प्राइस नाम रहेको यस योजनाअनुसार ग्राहकहरूले मात्र २० डाउन पेमेन्टमा गाडी खरिद गर्न सक्नेछन् भने एक्सचेन्ज बोनस, अटो प्लस बीमा, सडक करमा १ आर्थिक वर्षको छुट, र निःशुल्क ७ किलोवाट वाल चार्जर जस्ता थप विशेष सुविधाहरूको समेत लाभ लिन सक्नेछन्। जिकर एक्स प्रभावशाली २०० किलोवाट मोटरद्वारा सञ्चालित छ, जसले उत्कृष्ट पर्फमेन्स र सहज, रेस्पोन्सिभ ड्राइभ अनुभव प्रदान गर्छ र विद्युतीय सवारीको रमाइलोपन फेरि परिभाषित गर्दछ। यसको डब्लुएलटिपि रेन्ज ४४० किलोमिटर रहेको छ र पर्फमेन्स पनि अग्रणी युरोपियन प्रतिस्पर्धीहरूसँग बराबर रहेको छ। जिकर एक्स, जिकर ००१ र जिकर सेभेनएक्स जस्तै उन्नत एसइए प्लेटफर्ममा आधारित छ। यसको संरचना ७३ प्रतिशत हाइस्ट्रेन्थ स्टिल प्रयोग गरेर बनाइएको छ, जसले गाडीलाई मजबुत बनाउने मात्र होइन, सुरक्षामा कुनै सम्झौता नगरी तौल पनि कम गर्छ। जिकर एक्स, २०२४ युरो एनक्यापमा दुई विधामा विजेता बन्ने एकमात्र गाडी हो जसले प्रतिष्ठित ५स्टार सेफ्टि रेटिङ प्राप्त गरेको छ। साथै ग्रिन एनक्यापबाट ५स्टार रेटिङ हासिल गर्दै वातावरण मैत्रीपनमा पनि अग्रता लिएको छ। गिलि होल्डिङ ग्रुपअन्तर्गत बनाइएको जिकर एक्स, लक्जरि, स्मार्ट अर्बान मोबिलिटि र सहज पहुँचको सन्तुलनसहित जिकर एक्स, सहरी इलेक्ट्रिक एसयुभिको नयाँ मापदण्ड बनाउने दिशामा अघि बढेको छ। यसको प्रतिस्पर्धात्मक मूल्य, सहज वित्तीय योजना, र विशेष स्वामित्व सुविधाहरूका कारण, ग्राहकहरूको लागि अहिले नै जिकर एक्स खरिद गर्ने उत्तम समय बनेको छ। पायोनियर मोटो कर्प प्रालि, इलेक्ट्रिक गाडी खरिद गर्न चाहनेहरूलाई नजिकको सोरुममा पुगी जिकर एक्सको स्टाइलिस डिजाइन र विशेषताहरूको अनुभव गर्दै नयाँ मूल्य र योजनाको लाभ लिन आह्वान गर्दछ।"
कजारियाको नयाँ शोरूम ललितपुरको भैंसेपाटीमा उद्घाटन,"भैंसेपाटी : भारतको नम्बर १ टायल कम्पनी, कजारियाले नेपालमा आफ्नो उपस्थिति अझ मजबुत बनाउँदै भैंसेपाटी, ललितपुरमा अत्याधुनिक शोरूम उद्घाटन गरेको छ। क्लासिक मार्बलद्वारा सञ्चालित यस शोरूमले उच्च गुणस्तरका टायलहरूको बढ्दो मागलाई पूरा गर्ने लक्ष्य राखेको छ। उद्घाटन समारोहमा प्रमुख अतिथिको रूपमा ललितपुर महानगरपालिका१८ का वडा अध्यक्ष दामोदर खड्का ज्यूको उपस्थिति रहेको थियो। साथै, कजारिया रमेश टाइल्स लिमिटेडका राष्ट्रिय सेल्स प्रबन्धक अभ्यास भुषण तिवारी ज्यूको उपस्थितिले कार्यक्रमलाई थप गौरवमय बनायो। यस अवसरलाई विशेष बनाउन, प्रमुख अतिथिले रिबन काटेर यस महत्वपूर्ण विस्तारको शुभारम्भ गरे। समारोहलाई सम्बोधन गर्दै अध्यक्ष दामोदर खड्का ज्यूले नयाँ शोरूमको उद्घाटनप्रति आफ्नो उत्साह व्यक्त गरे। उनले भने, भैंसेपाटीमा कजारियाको यस नयाँ शोरूमको उद्घाटन क्षेत्रीय विकासतर्फको एक महत्वपूर्ण कदम हो। यस रणनीतिक विस्तारले स्थानीय व्यापारिक अवसरहरू बढाउनुका साथै हाम्रा आर्किटेक्ट, निर्माण व्यवसायी र घरधनीहरूलाई अब उत्कृष्ट गुणस्तरका विश्वस्तरीय टायलहरू आफ्नै शहरमा सहज रूपमा उपलब्ध गराउनेछ। ललितपुर जिल्लाको महत्वपूर्ण क्षेत्र भैंसेपाटीमा रहेको यो नयाँ शोरुमले प्रिमियम टायलहरूको विस्तृत संग्रह प्रदान गर्दछ, जसले ग्राहकहरूलाई सजिलो पहुँच र सुविधा सुनिश्चित गर्दछ। यसको विस्तारसँगै, कजारिया उच्च गुणस्तर र डिजाइनका नयाँ मापदण्डहरू सेट गर्ने आफ्नो मिशनलाई निरन्तर अघि बढाउँदै नेपालका निर्माण सामग्रीको क्षेत्रमा आफ्नो नेतृत्वलाई बलियो बनाउँदै छ। प्रिमियम टाइल्सलाई नेपालभर सहजै उपलब्ध गराउने आफ्नो लक्ष्यलाई निरन्तरता दिँदै यो शोरुमको शुभारम्भ कजारियाको लागि महत्वपूर्ण उपलब्धि हो। कजारिया रामेश टाइल्स लिमिटेडले नेपालकै सबैभन्दा ठूलो टाइल उत्पादन प्लान्ट स्थापना गरेर नेपालको टायल उद्योगमा नयाँ कीर्तिमान स्थापित गरेको छ। विश्वस्तरीय मापदण्ड अनुसार तयार गरि अत्याधुनिक प्रविधिद्वारा निर्मित काजारिया रामेश टाइल्स लिमिटेडले आधुनिक सजावटका बदलिँदो रुचिहरूलाई ध्यानमा राख्दै ३ हजारभन्दा बढी विशेष डिजाइन विकल्पहरू प्रस्तुत गर्दछ। नेपालभर ४० भन्दा बढी एक्सक्लुसिभ शोरूमहरू र १०० भन्दा बढी भरपर्दो डिलरहरूको बढ्दो नेटवर्कको साथ, कजारिया प्रिमियम टाइल्सको क्षेत्रमा एक परिचित नाम बन्न सफल भएको छ। कजारियाले ३०३० सेमी, ३०६० सेमी, ३०४५ सेमी, ६०६० सेमी, ६०१२० सेमी र १९५१२० सेमी जस्ता विभिन्न साइजमा वाल र फ्लोर टाइल्सको विस्तृत र आकर्षक विकल्पहरु उपलब्ध गराउँछ।"
नेपाल चेम्बर र जिम्बावेबीच लगानी अभिवृद्धिका लागि छलफल,"काठमाडौं : नेपाल चेम्बर अफ कमर्स र जिम्बावेबीच व्यापार सहजीकरण एवं लगानी अभिवृद्धिबारे मंगलबार छलफल भएको छ। काठमाडौंको जमलस्थित चेम्बर भवनमा आयोजित कार्यक्रममा चेम्बरका अध्यक्ष कमलेशकुमार अग्रवाल र नेपालका लागि जिम्बावेका राजदूत स्टेला न्होकोमोबीच व्यापार साझेदारी, लगानीको अवसर, जलवायु परिवर्तन विरुद्धको कदमलगायत विषयमा सहकार्य गर्नेबारे छलफल भएको हो। राजदूत न्होकोमोसँग चेम्बर अध्यक्ष अग्रवालले भने, नेपाल र जिम्बावेबीच कूटनीतिक सम्बन्ध स्थापित भएको ४ दशक पुग्दैछ, असंलग्न नीति, जलवायु परवर्तनजस्ता महत्वपुर्ण विषयहरूमा अन्तर्राष्ट्रिय मञ्चहरूमा दुवै देशले सहकार्य गर्दै आएका छौं। अब, आर्थिक क्षेत्रमा पनि सहकार्य गरेर अगाडि बढ्नुपर्दछ। अध्यक्ष अग्रवालले नेपालमै आवासीय राजदूतावास खोल्नका लागि पहल गर्न समेत राजदूत न्होकोमोसँग प्रस्ताव गरे। दुवै देशमा आवासीय राजदूतावास खोलेर व्यापार सहजीकरण, जलवायु परिवर्तनविरुद्ध सहकार्य, लगानी अभिवृद्धि तथा पर्यटन क्षेत्रमा सहकार्य गर्नुपर्नेमा अध्यक्ष अग्रवालले जोड दिए। दुवै देशलाई फाइदा पुग्नेगरी द्विपक्षीय सहमति गरेर आर्थिक लाभ लिनुपर्ने उनको भनाइ छ। नेपाल, जिम्बावेबीचको निजी क्षेत्रबीच बीटुबी भेटवार्ता गर्नुपर्ने अध्यक्ष अग्रवालको भनाइ छ। नेपालमा लगानीको वातावरण सहज रहेको र प्रतिफल सुनिश्चिता रहेकामा अध्यक्ष अग्रवालले जोड दिए। उनले भने, नेपालले अन्तर्राष्ट्रिय मान्यताप्राप्त संस्थाबाट मुलुकको सार्वभौम क्रेडिट रेटिङ गराउँदा दक्षिण एसियामा नै भारतपछि दोस्रो स्थानमा रेटिङ बीबी माइनस प्राप्त गर्नु हामी निजी क्षेत्रका लागि सुखद कुरा हो। उनले हाइड्रोपावर, पर्यटनलगायत क्षेत्रका लगानीका लागि पहल गर्न राजदूत न्होकोमोलाई प्रस्ताव गरे। आगामी वर्षको बजेटमा सहज व्यवस्था गरिएकाले वैदेशिक लगानीलाई धेरै नै सहजता प्राप्त गरेको अध्यक्ष अग्रवालले बताए। चेम्बर पदाधिकारीसँगको भेटवार्ताका क्रममा राजदूत न्होकोमोले नेपालमा आवासीय राजदूत खोल्नुपर्ने विषयमा आफू गम्भीर रहेको र यसका लागि पहल गर्ने प्रतिबद्धता जनाए। उनले नेपालको जलविद्युत् क्षेत्रमा लगानीको सम्भावना रहेको र त्यसका लागि जिम्बावेका निजी क्षेत्रसँग पहल गर्ने समेत बताए। नेपालको सगरमाथाले आफूलाई लोभ्याएको भन्दै उनले पर्यटन क्षेत्रमा लगानीको अथाह सम्भावना रहेकामा जोड दिए।"
राइड सेयरिङ नियमावली एक महिनाका लागि स्थगित गर्ने गण्डकी सरकारको निर्णय,"काठमाडौं : गण्डकी प्रदेश सरकारले राइड सेयरिङ नियमावली एक महिनाका लागि स्थगित गर्ने निर्णय गरेको छ। प्रधानमन्त्री कार्यालयको पत्रपछि गण्डकी प्रदेश सरकारले उक्त निर्णय गरेको प्रदेश सचिव कमल कुमार अधिकारीले बताए। 'जेठ २० मा प्रधानमन्त्री तथा मन्त्रिपरिषद्को कार्यालयबाट सार्वजनिक यातायात बन्दका कार्यक्रम फिर्ता गरी जनजीवन सामान्यीकरण गर्ने वातावरण निर्माणका लागि राइड सेयरिङसम्बन्धी प्रावधानको कार्यान्वयन हाललाई स्थगन गर्न अनुरोध भई आएकाले यसपूर्व भौतिक पूर्वाधार विकास तथा यातायात व्यवस्था मन्त्रालय, गण्डकी प्रदेशबाट गठन भएको वार्ता समितिले सरोकारवाला पक्ष (यातायात सम्बन्धित महासंघ र संघ संगठनहरू)लाई वार्ताका लागि पुन: आह्वान गरी वार्ता सम्पन्न गर्न एक महिनाको अवधि तोक्ने र उल्लिखित अवधिभर गण्डकी प्रदेश राइड सेयरिङ (नियमन र व्यवस्थापन) नियमावली, २०८२ बमोजिमका राइड सेयरिङसम्बन्धी प्रावधानको कार्यान्वयन गर्ने कार्य प्रक्रिया स्थगन गर्ने भनि निर्णय भएको व्यहोरा जानकारीको लागि सबैमा अनुरोध छ,' गण्डकी प्रदेश सरकारले जारी गरेको विज्ञप्तिमा भनिएको छ। राइड सेयरिङ सेवामार्फत हजारौं युवाले रोजगारीको अवसर पाइरहेको र यसमार्फत हजारौं युवाहरूलाई स्वरोजगारको अवसरसमेत सिर्जना हुने गण्डकी प्रदेश सरकारको बुझाइ छ। 'सम्मानित सर्वौच्च अदालतको फैसला कार्यान्वयन गर्न नेपाल सरकारबाट प्रदेश सरकारलाई लेखिआएको हालको अवस्थामा प्रदेश सरकारले हालः सञ्चालनमा रहिरहेका राइड सेयरिङ सेवा प्रयोग गर्ने यात्रुको सुरक्षाको प्रबन्ध र अधिकतम भाडादर लागू गरी नागरिकको गुनासो सुनुवाई गर्नुपर्ने अवस्था छ। यसका अलवा सरकारको करोडौंको राजस्व गुमिरहेको अवस्था विद्यमान छ। त्यसकारण गण्डकी प्रदेश सरकारले आम उपभोक्ताको माग, सेवा छनौटको अधिकार र प्रविधिको विकासलाई आत्मसाथ गर्न यस सेवालाई व्यवस्थित र नियमन गर्न खोजेको हो,' गण्डकी प्रदेश सरकारले जारी गरेको विज्ञप्तिमा भनिएको छ।"
आइपीएल फाइनल : बैंग्लोर र पञ्जाबलाई ऐतिहासिक अवसर,"काठमाडौं : इन्डियन प्रिमियर लिग (आइपीएल) को २०२५ संस्करणको फाइनल खेल आज अहमदाबादस्थित नरेन्द्र मोदी स्टेडियममा हुँदैछ। यो खेलले आइपीएलमा नयाँ च्याम्पियन दिनेछ। १७ औं सिजनसम्म आइपीएलको उपाधिमा ७ टिमले नाम लेखाइसकेका छन्। तर, पञ्जाब किङ्स र रोयल च्यालेन्जर्स बैंगलोर (आरसीबी) जस्ता पुराना टोली अझै उपाधिविहीन छन्। दिल्ली क्यापिटल्ससहित यी दुई टोलीलाई आइपीएलको पवित्र त्रिमूर्ति भनेर व्यंग्य गरिन्छ। आज यीमध्ये एकले अन्ततः उपाधि जित्दै त्यो सूचीबाट नाम हटाउनेछ। पञ्जाब किङ्सलाई फाइनलसम्म डोर्याएका श्रेयस अय्यरका लागि यो लगातार तेस्रो आइपीएल फाइनल हो। अघिल्लो सिजनमा उनले कोलकाता नाइट राइडर्सलाई उपाधि दिलाएका थिए। यसपटक नयाँ टिमको जर्सीमा उनी फेरि च्याम्पियन बन्ने लक्ष्यमा छन्। संयमित र रणनीतिक कप्तानको रूपमा स्थापित अय्यरका बारेमा अब प्रश्न उठ्न थालेको छ, यस्तो प्रदर्शन गर्दा पनि उनी किन भारतीय टिमबाट बाहिर छन्? यसको समीक्षा आइपीएलको फाइनलपछि पक्कै हुनेछ। यता, आरसीबीका समर्थक पनि उपाधिको भोक मेटाउन चाहन्छन्। खासगरी विराट कोहलीका दृष्टिकोणले आजको फाइनल खेल महत्त्वपूर्ण हुनेछ। पछिल्लो एक वर्षमा टी२० विश्वकप र च्याम्पियन्स ट्रफी जितेका कोहली आइपीएल उपाधिसहित उत्कृष्ट वर्ष बनाउन चाहन्छन्। १८ वर्षको उपाधिविहीन यात्रापछि आरसीबीले यसपटक इतिहास रच्ने मौका पाएको छ। आरसीबीका कप्तान रजत पाटिदारले टिमलाई फाइनलसम्म ल्याएका छन्, तर व्यक्तिगतरूपमा भने खास प्रदर्शन गर्न सकेका छैनन्। उनी खेल जिताउन सक्ने क्षमता राख्छन्। नरेन्द्र मोदी रंगशालामा उनले आफ्नो फर्ममाथि उठेको प्रश्नको उत्तर दिने कोशिस गर्नेछन्। पञ्जाबका लागि युजवेन्द्र चहल महत्त्वपूर्ण खेलाडी हुन्। सिजनको एकमात्र ह्याट्रिक लिनुका साथै उनले टिमलाई महत्त्वपूर्ण विकेट दिएका छन्। तर, हातमा लागेको चोटका कारण उनको फाइनल खेल्ने सम्भावनामा प्रश्नचिन्ह छ। यदि चहल अनुपस्थित भए, उनको स्थानमा हरप्रित बरार खेल्नेछन्। सम्भावित प्लेइङ ११ आरसीबी फिल साल्ट, विराट कोहली, मयंक अग्रवाल, रजत पाटिदार (कप्तान), लियाम लिभिङस्टोनटिम डेविड, जितेश शर्मा, रोमारियो शेफर्ड, कुर्नाल पाण्ड्या, भुवनेश्वर कुमार, यश दयाल, जोश हेजलवुड, सुयस शर्मा। पञ्जाब किङ्स प्रियांश अर्या, प्रभसिमरन सिंह, जोश इङ्लिस, श्रेयस अय्यर (कप्तान), नेहाल वडेरा, शशांक सिंह, मार्कस स्टोइनिस, अजमतुल्लाह ओमरजाइ, विजयकुमार वैशाख, काइल जेमिसन, अर्शदीप सिंह, युजवेन्द्र चेहेलहरप्रित बरार। पिच र मौसमको स्थिति फाइनल खेल नरेन्द्र मोदी स्टेडियममा हुनेछ, जुन रन बनाउन अनुकूल पिचका लागि प्रसिद्ध छ। यहाँ ८ इनिङ्समा २०० भन्दा बढी रन बनिसकेका छन्। ८ मध्ये ६ पटक पहिले ब्याटिङ गर्ने टिम विजयी भएका छन्। पञ्जाबले यस मैदानमा यो सिजन दुई खेल खेलेर दुवैमा जित निकालेको छ। विशेषतः गुजरात टाइटन्सविरुद्ध यही पिचमा जित हात पारेको थियो। अर्कोतर्फ आरसीबीले अझै यो मैदानमा खेलेको छैन, जसले उनीहरूलाई केही समय एड्जस्ट गर्न बाध्य पार्न सक्छ। फाइनलका लागि प्रयोग हुने पिच रातो र कालो माटोको मिश्रण हो। क्वालिफायर २ मा जस्तै, आज पनि वर्षाको सम्भावना रहेकाले आइपीएलले मंगलबार रिजर्भ डे तय गरेको छ।"
यार्सागुम्बासहित एकजना पक्राउ,खाँदबारी : यार्सागुम्बासहित सङ्खुवासभामा एकजना पक्राउ परेका छन्। खाँदबारी नगरपालिका३ मा साढे १ केजी यार्सागुम्बासहित ४६ वर्षीय ऐन बहादुर शाही पक्राउ परेको जिल्ला प्रहरी सङ्खुवासभाले जनाएको छ। जुम्लाको सिंजा गाउँपालिका३ का शाहीले राजस्व छलि गरी अवैध रूपमा ल्याउँदै गरेको यार्सागुम्बासहित शाहीलाई पक्राउ गरिएको जिल्ला प्रहरी कार्यालयका प्रहरी निरीक्षक अभिशेक कुमार श्रेष्ठले बताए। जिल्लाकै मकालु गाउँपालिकाको नुमकबाट खाँदबारी आउने क्रममा नगद २५ हजार ४३० रुपैयाँ सहित शाही पक्राउ परेका हुन्। कारबाहीका लागि शाहीलाई यार्सागुम्बा र नगदसहित डिभिजन वन कार्यालय सङ्खुवासभा बुझाइएको प्रहरी निरीक्षक श्रेष्ठले जानकारी दिए।
पुलका पाटपुर्जा चोरी गरी बिक्री गरेको आरोपमा वडा अध्यक्ष पक्राउ,"काभ्रे : पुलको सामान चोरी गरी बिक्री गरेको आरोपमा वडा अध्यक्ष पक्राउ परेका छन्। गत असोज १२ गते परेको अविरल वर्षाले क्षति पुर्याएको पुलको सामान चोरी गरी बिक्री गरिएको आरोपमा रोशी गाउँपालिका वडा न ७ को वडा अध्यक्ष अशोक गौतम पक्राउ गरिएको प्रहरीले जनाएको छ। गौतमलाई प्रहरीले थप अनुसन्धानको लागि सोमबार पक्राउ गरिएको जिल्ला प्रहरी कार्यालय काभ्रेका डीएसपी मीन बहादुर घलेले जानकारी दिए । पुलको सामान चोरी अभियोगमा पक्राउ गरिएको ४ जनाको बयानको अधारमा वडा अध्यक्षलाई पक्राउ गरिएको डीएसपी घलेले बताए । वडा अध्यक्ष गौतम माओवादीबाट निर्वाचित वडा अध्यक्ष हुन् । बाढीले बगाएको पुलबाट फलामका सामान चोरेर टिपरमा लोड गरिरहेका चारजनालाई प्रहरीले शुक्रबार पक्राउ गरिएको थियो । प्रहरीले दुईवटा टिपरसहित चोरीमा संलग्न ४ जनालाई नियन्त्रणमा लिइएको थियो । बाढीले रोशी गाउँपालिका वडा नं। ७ र नमोबुद्ध नगरपालिका वडा नं। ६ को सिमानामा रहेको पक्की पुल बगाएको थियो। सोही दुर्घटनामा क्षतिग्रस्त पुलमा प्रयोग भएका फलामका महत्त्वपूर्ण पार्टपुर्जाहरू चोरी हुने गरेको सूचना स्थानीयले प्रहरीलाई खबर गरेका थिए। पक्राउ पर्नेहरूमा दुईजना चोरीमा संलग्न तथा दुईजना टिपर चालक रहेको प्रहरीले जनाएको छ । मण्टु कुमार र जितेन्द्र पासवान,टिपर चालक मानबहादुर तामाङ र रमेश लामा रहेका छन । प्रहरीले चारैजनालाई नियन्त्रणमा लिएर चोरी कसूरअन्तर्गत म्याद थप गरी अनुसन्धान अगाडि बढाइएको जिल्ला प्रहरी कार्यालय काभ्रेले जनाएको छ । चोरीका लागि प्रयोग गरिएको दुवै टिपर प्रहरी नियन्त्रणमा छ ।"
कांग्रेसएमालेले संविधान संशोधन गर्ने वाचा बिर्सिए : गगन थापा,"काठमाडौं : नेपाली कांग्रेसका महामन्त्री गगनकुमार थापाले नेपाली कांग्रेस र नेकपा एमालेले संविधान संशोधन गर्ने वाचा बिर्सिएको बताएका छन्। उनले दुवै पार्टी सत्ता सञ्चालनमा तल्लीन हुँदा सात बुँदे सहमतिको मूल मर्ममै बेवास्ता भएको आरोप लगाए। 'कांग्रेस र एमालेले ७ बुँदा सहमति गर्दै संविधान संशोधनको वाचा गर्यो। तर, आज त्यो वाचा पूरा गरिरहेका छैनौं। हामी यति मस्त भयौं कि संविधान संशोधनको मुख्य वाचा बिर्सियौं,' महामन्त्री थापाले भने। उनले सत्ता सन्तुलनका लागि आवश्यक संविधान संशोधन प्रक्रियालाई ढिलाइ गर्नु नागरिकप्रति बेइमानी हुने भन्दै तत्काल संशोधन कार्य प्रारम्भ गर्नुपर्ने बतए। संविधानलाई हाइवे को संज्ञा दिँदै मामन्त्री थापाले समस्या बाटोमा नभएर त्यसमा चल्ने गाडी र चालकमा भएको बताए। 'सुशील कोइरालाको नेतृत्वमा बनाइएको संविधान भनेको एउटा हाइवे हो। त्यो हामीले सुरु गरेका थियौं। अहिले गाडीहरू थोत्रा देखिन थालेका छन्, चालकहरू कुदाउन सकिरहेका छैनन्। अब गाडीको मर्मत गर्ने, चालक बदल्ने बेला हो। बाटो फेर्ने होइन,' उनले भने। महामन्त्री थापाले व्यवस्था नै परिवर्तन गर्ने कुरा उठाउनुको सट्टा त्यसलाई सुधारेर अगाडि बढ्नुपर्नेमा जोड दिए। 'पुरानो गाडी खराब हुने हैन। पुरानो गाडीले पनि समयअनुसार आफूलाई बदल्नुपर्छ,' उनले भने, 'चालकले गाडी ठीकसँग चलाउन सकिरहेको छैन भने चालक बदल्नुपर्छ, तर बाटो नै बदल्नुपर्छ भन्नु गलत हो।' संविधान निर्माणमा प्रमुख भूमिका खेलेको पार्टीका नाताले कांग्रेसले जिम्मा लिने बेला आएको उनको भनाइ छ। 'संघीय लोकतान्त्रिक गणतन्त्रात्मक व्यवस्था हामीले ल्याएका हौं। अब यसमा समस्या देखिएको छ भने हामी मिलाउनेछौं, टिकाउनेछौं,' उनले भने। लोकतन्त्रलाई अझै भरपर्दो बनाउँदै नागरिकको अवस्था बदल्ने गरी काम गर्नुपर्ने उनको भनाइ छ।"
नेपालमा नयाँ स्मार्टफोन नोट ५०एक्स सार्वजनिक,"काठमाडौं : इनफिनिक्सले नेपालमा नयाँ स्मार्टफोन नोट ५०एक्स सार्वजनिक गरेको छ। ४५ वाटको फास्ट चार्जिङ भएको स्मार्ट फोनको मूल्य २१ हजार ९९९ रुपैयाँ तोकिएको छ। यो स्मार्टफोनमा मिडियाटेक डाइमेन्सिटी ७३०० अल्टिमेट फाइभजी प्रोसेसर छ। यसले धेरै पावर चाहिने, गेम खेल्ने वा प्रविधिमा रुचि राख्नेका लागि उपयोगी हुने छ। कम्पनीले गरेको दाबी अनुसार टाइटेनियम ग्रे र अन्य रंगका विकल्पहरूमा उपलब्ध नोट ५०एक्स अहिलेको मूल्यमा सबैभन्दा राम्रो फाइभजी स्मार्टफोन रहेको छ। ६६७ इन्च र १२० हर्जको एलसिडी डिस्प्ले भएको यो स्मार्टफोन ८ एमपी फ्रन्ट क्यामेरा र ५० एमपी अल्ट्राक्लियर रियर क्यामेरा (फोरके भिडियो)सहित उपलब्ध छ। इनफिनिक्स मोबाइल एक द्रुत रूपमा बढिरहेको प्रविधि ब्रान्ड हो। जसले विश्वभर इनफिनिक्स ब्रान्डअन्तर्गत स्मार्ट उपकरणहरू डिजाइन, निर्माण र बजारमा ल्याउँछ।"
न्याय खोज्दै मर्धर सिमसार क्षेत्र,"रौतहट : रौतहटको चन्द्रपुर नगरपालिका८ स्थित मर्धर सिमसार क्षेत्रको जमिन व्यक्तिको नाममा दर्ता भएको पाइएको छ। करिब १ सय बिघा क्षेत्रफल रहेको सिमसारको जमिन व्यक्तिका नाममा गएको थाहा भएपछि चन्द्रपुर नगरपालिकाले उच्च अदालतमा जग्गा बदरको मुद्दा हालेको छ। अख्तियार दुरुपयोग अनुसन्धान आयोग र केन्द्रीय अनुसन्धान ब्यूरो (सीआईबी)लाई अनुसन्धान गर्न गुहारिरहेको छ। सिमसारको सरकारी जमिन राजनीतिक दल र मालपोतका कर्मचारीको मिलेमतोमा व्यक्तिले पास गराएको भन्दै पालिकाले व्यक्तिका नाममा गएको सिमसारको जमिनको मालपोत कर लिन रोक्नुका साथै छानबिन गरी दोषीमाथि कारबाही गरी जमिन फिर्ता ल्याउन दुवै निकायमा निवेदन दिएको हो। उक्त जमिनको मालपोत कार्यालय चन्द्रनिगाहपुरबाट लिखत बदर गर्न नमिलेपछि नगरपालिकाले उच्च अदालत वीरगन्जमा मुद्दा दर्ता गराएको नगरपालिकाका प्रमुख मेयर सञ्जय काफ्लेले बताए। पञ्चायतकालका तत्कालीन वनमन्त्री हेमबहादुर मल्लका पालामा मकवानपुरको धियालबाट बस्ती हटेपछि उनीहरूलाई सिमसारको जग्गा पास गराएर बस्ती बसालेका थिए। मालपोत कार्यालयका अनुसार तत्कालीन वन क्षेत्र सुदृढीकरण उच्च स्तरीय आयोगले ८० बिघा जग्गा कित्ताकाट गरी पास गराइदिएको थियो। आयोगले धियालको सट्टाभर्ना भन्दै सिमसार क्षेत्र नै व्यक्तिका नाममा पास गराएपछि सिमसारको जमिन अतिक्रमण बढेको नगरपालिकाको बुझाइ छ। २०४६ जेठ १५ गतेको मन्त्रिपरिषद् निर्णय अनुसार सिमसार क्षेत्रको जग्गा कित्ताकाट गरी उनीहरूलाई चलान पुर्जी दिएको पत्रमा उल्लेख छ। अधिकांशलाई १०१० कट्ठाका दरले जग्गा दिएको आयोगको पत्रमा उल्लेख छ। मकवानपुर धियालकी सफला न्यौपानेले कित्ता नम्बर १७० को ७ कट्ठाको लालपूर्जा पाएकी छन्। बाँकी १९ जनाले १०१० कट्टाका दरले जग्गा भागबण्डा गरेर लालपूर्जा समेत लिएको मालपोत कार्यालयमा भएको कागजपत्रबाट देखिन्छ। धियालबाट हटाएका अधिकांशलाई गुजरा नगरपालिका (तत्कालीन रंगपुर गाविस)को नयाँ बस्तीमा जग्गा दिएको थियो। उनीहरूले त्यसै बेला मरधरको जग्गा भुमाफियासँग मिलेर आफ्नो नाममा पारेको हुन सक्ने अनुमान नगरपालिकाको छ। सिमसार क्षेत्रको १ सय बिघा जग्गामध्ये ताल भएको १० बिघा जग्गा व्यक्तिका नाममा पास भएको हो। मकवानपुर धियालका यादव अधिकारी, रमादेवी पराजुली, सुबोध कुमार नेपाल, वसन्त प्रसाद दाहाल लगायतले सिमसारको जग्गाको लालपूर्जा बोकेर चुपचाप बसेको नगरपालिकाले जनाएको छ। सरोकारवाला निकाय समेतको मिलोमतो हुन सक्ने र सिमसारको जमिन फिर्ता गराउन सबै निकाय धाउन पालिका तयार रहेको मेयर काफ्लेले बताए। मधेश प्रदेश पर्यटन मन्त्रालयले सिमसारको संरक्षण र प्रवर्द्धनका लागि गत वर्ष ३५ लाख रुपैयाँ खर्च गरेर विश्रामघर, शौचालय, तारबार लगायतका संरचना बनाएको थियो। मरधर सिमसार विकासका लागि सोही वर्ष प्रदेश सरकारले १ करोड ५० लाख रुपैयाँ विनियोजन गरेकोमा व्यक्तिका नाममा पास भइसकेको सार्वजनिक भएपछि उक्त रकम फिर्ता भएको नगरप्रमुख काफ्लेले बताए। नगरपालिकाले गत मंसिर २० गते सार्वजनिक ताल व्यक्तिका नाममा दर्ता खारेजी प्रक्रिया अगाडि बढाइदिन मालपोत कार्यालय चन्द्रनिगाहपुरलाई पत्राचार गरेको थियो। मालपोतले तत्कालीन आयोगबाट सिमसारको जग्गा व्यक्तिका नाममा गएको हुनाले अहिले दर्ता खारेज गर्न नमिल्ने पत्र पठाएपछि नगरपालिका अदालत जान बाध्य भएको हो। ताल भएको सिमसार क्षेत्र ककसका नाममा कित्ताकाट भएको छ भन्ने लगत लिइसकेको कानुनी सल्लाहकार अधिवक्ता दिलीप कोइरालाले बताए। नगरपालिकाले ६ महिनाअघि वडाका प्रतिनिधिहरूको रोहबरमा सिमसारको जग्गा भनेर सर्जमिन मुचुल्का उठाउने कार्य गरिसकेको र पुर्जा लिएर बसेकाहरुले कानुनअनुसार भोग गरेको हुनुपर्ने र अन्यत्र कही जग्गा नभएकाले मात्रै सो जग्गा प्राप्त गर्ने नियम छ तर, हालसम्म उनीहरू सम्पर्कमा नआएका कारण चाँडै नै जग्गा बदर गर्न सर्वोच्चमा रिट दर्ता गर्ने तयारी रहेको अधिवक्ता कोइरालाले बताए।"
करोडौं लगानीका ३ चिस्यान केन्द्र प्रयोगविहीन,"प्यूठान : झिमरुक गाउँपालिका३ आहालखोलाका किसानहरू चिस्यान केन्द्र (कोल्ड स्टोर)का लागि उत्पादनहरू दाङको लमही लैजाने गर्छन् । राम्रो आलु उत्पादन हुने यस क्षेत्रका किसानहरू आलुको बिउ भण्डारणका लागि दाङ पुर्याउनुपर्ने बाध्यता छ । जिल्लामा निर्माण भएको चिस्यान केन्द्रहरू सञ्चालन हुन नसक्दा किसानहरूले सास्ती व्यहोर्नु परेको छ । यहाँको करिब ९० किसानले आलुको बिउ सुरक्षाका लागि राप्ती कोल्ड स्टोर लमही लैजाने गरेका छौं, स्थानीय नवीन केसीले भने, दाङ पुर्याउनु पर्दा खर्चिलो भएको छ । यहाँ विशेष गरी टिपेक्ससँगै कार्डिनल र सजिता जातका आलु उत्पादन हुन्छ । आहालखोलाका किसानहरूले मात्र यस वर्ष १६ मेट्रिकटन आलु चिस्यान केन्द्रका लागि दाङ पुर्याएका छन् । प्रतिकिलो ५ रुपैयाँ कोल्ड स्टोरको खर्चसँगै ढुवानी खर्चले गर्दा किसान मर्कामा परेका छन् । पहिले जिल्लामा कोल्ड स्टोर नबन्दा सरकारी निकायहरूबाट ढुवानीबापत सहयोग किसानले पाउने गरेका थियौं, केसीले अन्नपूर्णसँग भने, जिल्लामा कोल्ड स्टोर बनेको छ, तर किसानले उपयोग गर्न पाएका पनि छैनन्, सहयोग पनि पाउन छोडेको छ । बाध्यताले बिउका लागि टाढा लैजाने यहाँका किसानहरू जिल्लामै चिस्यान केन्द्र सञ्चालनमा आएमा व्यापारका लागि समेत सहज हुने बताउँछन् । वैशाख महिनाको मध्यतिर कोल्ड स्टोरमा बिउका लागि किसानहरूले लैजाने आलु भदौ मसान्तदेखि असोज मध्यसम्ममा ल्याउने गर्छन् । प्यूठानका तीन स्थानमा करोडौं खर्च गरेर निर्माण भएका चिस्यान केन्द्र (कोल्ड स्टोर) प्रयोगविहीन छन् । गुणस्तरीय प्रविधिको प्रयोग नगरी चिस्यान केन्द्र निर्माण हुँदा प्रयोगविहीन बनेका हुन् । जिल्लामा माण्डवी गाउँपालिका, प्यूठान नगरपालिका र झिमरुक गाउँपालिकाले चिस्यान केन्द्र स्थापना गरेका छन् । करोडौंको लगानीमा निर्माण सम्पन्न भएका चिस्यान केन्द्र प्रभावकारी रूपमा सञ्चालन हुन नसक्दा पूर्ण रूपमा प्रयोगविहीन भएका हुन् । माण्डवी गाउँपालिकाले लुम्बिनी प्रदेश सरकारसँगको साझेदारीमा २०७७ सालमा एक सय टन क्षमताको चिस्यान केन्द्र निर्माण गरेको छ । वडा नं ३ देवीस्थानमा १ करोड १२ लाख ५८ हजार रुपैयाँ लागतमा केन्द्र निर्माण भए पनि चिस्यान केन्द्र प्रयोगविहीन छ । प्यूठान नगरपालिका४ बिजुबारमा लुम्बिनी प्रदेश सरकार र नगरपालिकाको साझेदारीमा एक सय टन क्षमताको चिस्यान केन्द्र निर्माण गरिएको छ । लुम्बिनी प्रदेश सरकारको ९० लाख र प्यूठान नगरपालिकाको ५९ लाख रुपैयाँको लागतमा चिस्यान केन्द्र निर्माण भएको हो । २०७८ जेठ १ गतेदेखि सञ्चालनमा ल्याइए यो चिस्यान केन्द्र किसानले उपयोग गर्न पाएका छैनन् । किसानले राखेका आलु, प्याजका बिउ चिस्यान केन्द्रमै उम्रिन थालेपछि केन्द्र बन्द भएको हो । जिल्लामै झिमरुक गाउँपालिकाले २ करोड १४ लाख रुपैयाँको लागतमा २०८० सालमा चिस्यान केन्द्र निर्माण सम्पन्न गरेको छ । चिस्यान केन्द्र निर्माण सम्पन्न भए पनि सञ्चालनमा आउन सकेको छैन । थप प्रविधिहरू जडान गरी सञ्चालन गर्ने योजना रहेको गाउँपालिकाका प्रमुख प्रशासकीय अधिकृत विकास केसीले बताए । कार्वनडाइअक्साइट कन्ट्रोल गर्ने कार्बन डम्पर, आद्रतालाई नियन्त्रण गर्ने क्युमिफागर, हावाको नियन्त्रण गर्ने तथा मिलाउने एयर चेन्टर, विद्युत् कन्ट्रोल गर्ने स्टेपलाइजरजस्ता प्रविधिको जडान गरेका चिस्यान केन्द्र सञ्चालन गर्ने योजना रहेको उनले बताए । अन्य ठाउँहरूको अनुभव लिएर समेत केन्द्र सञ्चालन गर्नका लागि प्रदेश सरकारबाट समेत प्राविधिक सहयोग आवश्यक रहेको उनको भनाइ छ । लुम्बिनी प्रदेश सरकारले लागत साझेदारी गरे पनि प्राविधिक सहयोग नगरेकोले स्थापना गरिएका चिस्यान केन्द्रहरू सञ्चालन आउन नसकेको सरोकारवाला बताउँछन् । जिल्लामा पालिका अनुसार छुट्टाछुट्टै चिस्यान केन्द्र स्थापना गर्नुभन्दा एउटा राम्रो र प्रभावकारी चिस्यान केन्द्र आवश्यक रहेको किसानहरूले बताए । किसानका उत्पादनहरू चिस्यान केन्द्रमा राख्न पाएमा बेमौसममा राम्रो आम्दानी गर्न सकिने उनीहरूको भनाइ छ । चिस्यान केन्द्र नहुँदा किसानहरूलाई लागत उठानसमेत हम्मेहम्मे परेको नवीन केसीले बताए ।"
महावै गाउँपालिका पूर्णखोप सुनिश्चितता दिगोपना घोषित,कालीकोट : जिल्लाको महावै गाउँपालिकालाई पूर्ण खोप सुनिश्चितता तथा दिगोपना घोषणा गरिएको छ। जिल्ला खोप समन्वय समितिका सदस्य डा डण्ड नेपालले पूर्ण खोप सुनिश्चितता तथा दिगोपना घोषित पालिकाको प्रमाणपत्र गाउँपालिका अध्यक्ष तथा पालिका स्वास्थ्य सेवा व्यवस्थापक खेमबहादुर सिंहलाई हस्तान्तरण गरेका हुन्। पालिकामा १ देखि ७ वटै वडाका शून्यदेखि १५ महिना मुनिका र १६ देखि २३ महिना मुनिका सबै बालबालिकाहरूले खोप पाइसकेकाले गाउँपालिकालाई पूर्ण खोप सुनिश्चितता तथा दिगोपना घोषणा गरिएको स्वास्थ्य शाखा प्रमुख नन्दी शाहीले बताइन्। गाउँपालिका अध्यक्ष खेमबहादुर सिंहले सामुदायिक विद्यालयमा बालबालिका भर्ना गर्दा खोप कार्ड अनिवार्य गरिएको बताए। उनले भने स्वास्थ्य संस्थाको टोली सबै खोप केन्द्रमा पुगेर बालबालिकालाई पूर्ण खोप लगाए नलगाएको सुनिश्चित गरेपछि मात्र पालिका घोषणा हुन्छ। गाउँपालिका उपाध्यक्ष दानसिंह सेजुवालले प्रत्येक गाउँमा रहेका बालबालिकाको खोजी गरी खोपको पहुँचमा ल्याइएको बताए। उनले भने स्वास्थ्य सेवा कार्यालयले खोप उपलब्ध गराउँदा घोषणा कार्यक्रममा सहयोग पुगेको उनको भनाइ छ। खोपको पहुँच भन्दा कोही पनि बालबालिका बाहिर नरहेको उनले बताए। महावै विकट पालिका भएकाले खोप लगाउन र स्वास्थ्य सेवा दिन समस्या रहे पनि स्वास्थ्यकर्मीहरूले जिल्लाकै पहिलो पूर्ण खोप सुनिश्चितता दिगोपना घोषित गर्न सफल भएको छ।
आन्दोलनका कार्यक्रम फिर्ता लिएर जिम्मेवार बन्न यातायात व्यवसायीहरूलाई सांसदको आग्रह,काठमाडौं : सांसदहरूले सार्वजनिक यातायात सञ्चालन गरेर जिम्मेवार बन्न यातायात व्यवसायीहरूलाई आग्रह गरेका छन्। सरकारसँग सहमति भइसकेको अवस्थामा आन्दोलनका कार्यक्रम फिर्ता लिइ यातायात सञ्चालन गरेर जिम्मेवार बन्न सांसदहरूले यातायात व्यवसायीहरूलाई आग्रह गरेका हुन् । मंगलबार संसद भवन नयाँ बानेश्वरमा सञ्चारकर्मीसँग कुरा गर्दै कांग्रेस सांसद जीवन परियारले सरकारसँग समझदारी भइसकेपछि यातायात नचल्नु दुर्भाग्यपूर्ण कुरा भएको बताए। समझदारी कार्यान्वयन नभए पुन आन्दोलन गर्ने छुट यातायात व्यवसायीलाई रहदा जनतालाई दु:ख दिने गरि यातायात बन्द गर्नु गलत भएको उनले बताए। उनले सार्वजनिक यातायात नेपालभित्रको कानुन अनुसार चल्नुपर्ने भएकाले बिमतिहरूलाई सच्चाउनेतर्फ सहमति भएकाले व्यवसायीले सहमति कार्यान्वयन गर्नुपर्ने धारणा राखे। त्यस्तै नेकपा एकीकृत समाजवादीका सांसद राजेन्द्र पाण्डेले राइड सेयरिङले जनतालाई सुविधा नै दिएको भएपनि नयाँ कानुन बनाउँदा सरकारले पनि सरोकारवालाहरूसँग छलफल गर्नुपर्नेमा जोड दिए । उनले सरकारले यस विषयमा छिटो निकास निकाल्दै सर्वसाधारणलाई सेवा दिनुपर्ने धारणा राखे। गण्डकी प्रदेश सरकारले नियमावली स्थगन गरेपछि मात्रै आफूहरूका आन्दोलन फिर्ता हुने यातायात व्यवसायीको अडानका कारण मंगलबार पनि देशभर सार्वजनिक यातायात बन्द छन् । जसको मारमा जनताहरू परेका छन्।
प्रहरी हिरासतमा रहेका थुनुवाको मृत्यु,"विराटनगर : मोरङमा एकजना थुनुवाको मृत्यु भएको छ। अभद्र व्यवहार मुद्दामा अनुसन्धान भइरहेका थुनुवाको मृत्यु भएको हो । झापाको दमक नगरपालिका१ का २८ वर्षीय पुण्यबहादुर श्रेष्ठको उपचारका क्रममा मंगलबार बिहान मृत्यु भएको मोरङ प्रहरीका प्रवक्ता डीएसपी वेदप्रकाश जोशीले जानकारी दिए । उनका अनुसार श्रेष्ठलाई अनुसार अभद्र व्यवहार मुद्दाको अनुसन्धानका क्रममा हिरासतमा राखिएको थियो । उपचारका क्रममा विराटनगरको कोशी अस्पतालमा बिहान ११:३० बजेतिर मृत्यु भएको जोशीले बताए । प्रहरीले अभद्र व्यवहार मुद्दा चलाउन जेठ १५ गते म्याद थप गरेर श्रेष्ठलाई हिरासतमा राखी अनुसन्धानको थप प्रक्रिया अघि बढाएको थियो । डीएसपी जोशीका अनुसार एक्कासी ज्वरो आउने, पेट दुख्ने र श्वासप्रश्वासमा समस्या देखिएपछि बिहान ९:२० बजेतिर कोशी अस्पताल लगिएका श्रेष्ठको उपचारका क्रममा मृत्यु भएको हो । हिरासतमै रहेका बेला बारम्बार बिरामी पर्ने गरेपछि यसअघि पनि प्रहरीले उनलाई उपचारका लागि अस्पताल लगेको थियो । प्रहरीका अनुसार लागुऔषध सेवनकर्तासमेत रहेका श्रेष्ठ लामो समयदेखि परिवारको सम्पर्कमा नरहेको पत्ता लागेको छ । उनी अपराधिक पृष्ठभूमिका व्यक्तिसमेत हुन् । डीएसपी जोशीका अनुसार श्रेष्ठविरुद्ध यसअघि विभिन्न प्रहरी कार्यालयबाट ४ पटक मुद्दा चलिसकेको रेकर्ड छ । सुनसरीको इलाका प्रहरी कार्यालय इटहरी,झापाको इलाका प्रहरी कार्यालय दमक, मोरङको इलाका प्रहरी कार्यालय पथरी र जिल्ला प्रहरी कार्यालय मोरङबाट उनीविरुद्ध यसअघि मुद्दा चलिसकेको थियो । यसअघि ३ पटक लागुऔषध ऐन र १ पटक अभद्र व्यवहारअन्तर्गतको मुद्दा चलेको जोशीले बताए । उनले भने,यसअघि ४ पटक मुद्दा चलिरहेको रहेछ । अहिले पाँचौं पटक मुद्दा चलाउन अनुसन्धान जारी रहेका बेला बिरामी परेर अस्पताल भर्ना गरेर उपचार जारी रहेका बेला श्रेष्ठको मृत्यु भयो । पछिल्लो पटक विराटनगरमै साइकल चोरी गर्न खोजेपछि उनलाई प्रहरीले पक्राउ गरेर अनुसन्धान अघि बढाएको हो । साइकल चोरी गर्न खोजेको देखी साइकलका धनी पुग्दा हातपात र दुव्र्यवहार गरेको भनेर किटानी जाहेरी परेपछि पक्राउ गरेर अनुसन्धानको दायरामा ल्याएको प्रहरीको भनाइ छ । शवलाई कोशी अस्पतालमै राखिएको छ । मृतकका आफन्तलाई खबर भइसकेको र उनीहरु आइसकेपछि थप प्रक्रिया अघि बढ्ने जानकारी डीएसपी जोशीले दिए ।"
संसदको गतिरोध अन्त्यका लागि सभामुखले गरे सत्तापक्ष र विपक्ष दलसँग छुट्टाछुट्टै छलफल,"काठमाडौं : सभामुख देवराज घिमिरेले सत्ता पक्ष र विपक्ष दलसँग छुट्टाछुट्टै छलफल गरेका छन्। संसदमा देखिएको गतिरोध अन्त्यका लागि सभामुख घिमिरेले माओवादी केन्द्रका प्रमुख सचेतक र एमाले, नेपाली कांग्रेसका प्रमुख सचेतकसँग छलफल गरेको प्रेस सल्लाहकार शेखर अधिकारीले जानकारी दिए। उनले भने, सभामुखले अहिले नेकपा माओवादी केन्द्रका प्रमुख सचेतक हितराज पाण्डेसँग छलफल गर्नुभयो। त्यसपछाडि अहिले एमाले र नेपाली कांग्रेसका प्रमुख सचेतकसँग छलफल गरिरहनु भएको छ। भिजिट भिसा प्रकरणको अनुसन्धानका लागि गृहमन्त्रीले राजीनामा नदिएसम्म संसद् सुचारु हुन नदिने विपक्षीले अडान राखेका छन्। अडान निरन्तर राखेपछिप्रधानमन्त्री केपी शर्मा ओलीले प्रमुख दलका शीर्ष नेताहरूबीचमा संसद्को अवरोध खुलाउने विषयमा सोमबार छलफल गरेका थिए। प्रधानमन्त्री तथा मन्त्रिपरिषद्को कार्यालय, सिंहदरबारमा भएको छलफलमा प्रधानमन्त्री एवं एमाले अध्यक्ष ओली, नेपाली कांग्रेसका सभापति एवं पूर्वप्रधानमन्त्री शेरबहादुर देउवा, माओवादी केन्द्रका अध्यक्ष एवं पूर्वप्रधानमन्त्री पुष्पकमल दाहाल प्रचण्ड, गृहमन्त्री रमेश लेखकलगायतको सहभागिता थियो । शीर्ष दलकै बैठकभन्दा अघि प्रचण्डले नेकपा एकीकृत समाजवादीका अध्यक्ष माधवकुमार नेपाललाई पनि भेटेका थिए । एकीकृत समाजवादी भने गृहमन्त्री लेखकको कुरा सुन्नुपर्ने बताउँदै आएको छ । शीर्ष नेताको छलफलपछि माओवादी केन्द्र प्रमुख सचेतक हितराज पाण्डेले भिजिट भिसा प्रकरणको अनुसन्धानका लागि गृहमन्त्रीले राजीनामा नदिएसम्म संसद् सुचारु हुन नदिने आफ्नो पार्टीको अडानबारे शीर्ष बैठकमा जानकारी गराएको बताए ।"
प्रधानमन्त्री ओली नारच्याङमा,"म्याग्दी : प्रधानमन्त्री केपी शर्मा ओली म्याग्दीको अन्नपूर्ण गाउँपालिका४ नारच्याङ आएका छन् । अन्नपूर्ण हिमाल आरोहण भएको ७५औं वार्षिकोत्सवका अवसरमा अन्नपूर्ण गाउँपालिकाले आयोजना गरेको कार्यक्रममा सहभागी हुन प्रधानमन्त्री यहाँ आएका हुन्। सन् १९५० जुन ३ मा फ्रान्सका मौरिस हर्जोगले पहिलोपटक आठ हजार ९१ मिटर अग्लो अन्नपूर्ण हिमाल आरोहण गरेको ७५ वर्ष पूरा भएको अवसरमा आज हीरक महोत्सव आयोजना गरिएको अन्नपूर्ण गाउँपालिकाका अध्यक्ष भारतकुमार पुनले बताए। महोत्सवका अवसरमा प्रधानमन्त्री ओलीले अन्नपूर्ण आधार शिविरमा पदमार्ग, खुल्ला सङ्ग्रहालय उद्घाटन र आरोहीहरू सालिक अनावरण गर्ने कार्यक्रम छ । प्रधानमन्त्री ओलीका साथमा संकृति,पर्यटन तथा नागरिक उड्डयनमन्त्री बद्रीप्रसाद पाण्डे,ऊर्जा,सिंचाइ तथा जलस्रोत राज्यमन्त्री खमबहादुर गर्बुजालगायत रहेका छन् । म्याग्दी, कास्की, मनाङ र मुस्ताङ जिल्लाको सिमानामा रहेको आठ हजार ९१ मिटर अग्लो अन्नपूर्ण हिमाल आरोहण गर्ने बाटो र आधार शिविर म्याग्दीको अन्नपूर्ण गाउँपालिका४ नारच्याङको भूगोलमा पर्छ ।"
दक्षिण कोरियामा राष्ट्रपति चुनावका लागि मतदान जारी,एजेन्सी : दक्षिण कोरियामा राष्ट्रपति चुनावका लागि मतदान भइरहेको छ। सैनिक शासन लगाउने प्रयास गरेपछि पूर्वराष्ट्रपति युन सुक योललाई पदबाट हटाइएको थियो। यहाँको स्थानीय समयअनुसार दिउँसो १ बजेसम्म ६२१ प्रतिशत मतदात भएको छ। २०२२ को तुलनामा यसपटक कम मतदान हुने जनाइएको छ। राष्ट्रपति चुनावमा मुख्य प्रतिस्पर्धी विपक्षी डेमोक्रयाटिक पार्टीका उम्मेदवार ली जे म्युङ र सत्तारुढ दलका किम मुन सू बीच छ। किम मुन युन सुक योलको मन्त्रिपरिषदका सदस्य थिए। दक्षिण कोरियाका नयाँ राष्ट्रपतिका लागि सबैभन्दा चुनौती अमेरिकी राष्ट्रपति डोनाल्ड ट्रम्पको करको सामना गर्नुपर्नेछ। ट्रम्पले दक्षिण कोरियाबाट आउने स्टिलमा ५० प्रतिशत कर लगाउने घोषणा गरेका छन्। दक्षिण कोरिया अमेरिकामा स्टिल निर्यात गर्ने चौथो ठूलो देश हो।
जेसीआई नेपाल बिजनेस एकेडेमी सम्पन्न,"इन्द्रपुर जेसीजले आयोजना गरेको ""जेसीआई नेपाल बिजनेस एकेडेमी सम्पन्न २०२५"" विराटचोकमा सम्पन्न भएको छ। जेठ ७ गतेदेखि १० गतेसम्म आयोजित कार्यक्रममा नेपालभरबाट ६८ जना सहभागी भएका थिए। सहभागीहरूलाई प्रमुख प्रशिक्षक उषा चन्दक, सहायक प्रशिक्षक अनुप मुन्दडा र सहायक प्रशिक्षक किरण केसीले प्रशिक्षण दिएका थिए। शाखाका अध्यक्ष जेसि आकाश दुलालले कार्यक्रमको समापनमा सहभागीहरू अब आफ्नो व्यवसाय अझ प्रभावकारी र दक्ष रूपमा सञ्चालन गर्न सक्षम हुने विश्वास व्यक्त गरे। मुख्यमन्त्री हिक्मत कुमार कार्कीले उद्घाटन समारोहमा सम्बोधन गर्दै यस्ता कार्यक्रमहरू नेपाल जेसीजले निरन्तर सञ्चालन गर्नुपर्ने बताए। उनले आफू तथा सरकार सधैं साथमा रहने प्रतिबद्धता व्यक्त गरे।"
प्रतिनिधिसभा बैठक बस्दै नबसी स्थगित,काठमाडौं : प्रतिनिधिसभा बैठक बस्दै नबसी स्थगित भएको छ। आज बिहान ११ बजेका लागि तय गरिएको बैठक २ बजेका लागि सारिएको थियो। निर्धारित समयमा बस्न नसक्ने भएपछि बैठक भोलि १ बजेसम्मका लागि स्थगित गरिएको सभामुखको सचिवालयले जनाएको छ। भिजिट भिसा प्रकरणमा गृहमन्त्रीको राजीनामा माग गरेका विपक्षी दलहरूसँगको छलफलमा सहमति जुट्न नसकेपछि बैठक भोलिका लागि सारिएको हो। भिजिट भिसा प्रकरणमा गृहमन्त्री रमेश लेखकको राजीनामा आउनुपर्ने र छानबिनका लागि उच्चस्तरीय छानबिन आयोग बनाउनुपर्ने विपक्षी दलहरूको अडान छ। विपक्षीहरूले संसदमा अवरोध जारी राख्ने बताएपछि सभामुख देवराज घिमिरेले सत्ता पक्ष र विपक्षी दलहरूसँग छुट्टाछुट्टै छलफल गरेका थिए।
"सट्टेबाजी अड्डामा प्रहरीको छापा, पाँच भारतीयसहित १७ जना पक्राउ","काठमाडौं : अनलाइन बेटिङ खेलाएको आरोपमा प्रहरीले १७ जनालाई पक्राउ गरेको छ । पक्राउ पर्नेमा पाँचजना भारतीय नागरिकसहित १७ जना रहेका छन् । उनीहरूले ५ महिनामा ८१ करोड बढिको कारोवार गरेको प्रहरीले जनाएको छ। काठमाडौं उपत्यका अपराध अनुसन्धान कार्यालयको टोलीले सोमबार राति ललितपुरका दुईवटा ठाउँमा छापा मारेर १७ जनालाई पक्राउ गरेको हो । कार्यालयका प्रवक्ता एसपी काजीकुमार आचार्यका अनुसार उनीहरुले ललितपुरको धापासीमा एक घर र सनराइज अर्पाटमेन्ट भाडामा लिएर सट्टेबाजी धन्दा चलाउँदै आएका थिए । १२ जना नेपाली र ५ जना भारतीय मिलेर अनलाइन वेटिङ चलाउँदै आएको अनुसन्धानबाट खुलेको छ। पक्राउ पर्नेहरूमा डाइमण्ड कुँवर, मनोज बोगटी, राजेन्द्रबहादुर महता, अरविनकुमार खड्का, विष्णुकुमार राउत, ठक्कर कुँवर, तिलक खड्का, जोर्डन भन्ने जीतबहादुर महतो, सुवास खड्का, विकास थापा, हर्कबहादुर खड्का, ऋषभ राज, दिपककुमार सिंह, अंकितकुमार सिंह, धिरजकुमार सिंह, पूर्णबहादुर दर्लामी मगर र मोहितकुमार सिंह छन् । विशेषगरी उनीहरूले आइपिएल, जस्ता विभिन्न खेलमा बेटिङमा लगाउने गरेको प्रहरीको प्रारम्भिक अनुसन्धानमा देखिएको छ । सट्टेबाजी सञ्चालन गर्ने मुख्य मानिस भारतीय नागरिक रहेको र उ फरार रहेको प्रहरीले बताएको छ । अपराध अनुसन्धान कार्यालयका प्रवक्ता आर्चायका अनुसार,पक्राउ परेका १७ जना नै रोजगारीको लागि दुवई गएका थिए । उनीहरले त्यहाँ पनि अनलाइनबाटै सट्टेबाजी धन्दा गर्दै आएका थिए । यहि टोलीलाई महिनाको ७५ देखि ८० हजारसम्म पारिश्रमिम दिनेगरी नेपाल बोलाइएको खुलेको छ । उनीहरू सबैजना पूर्वपरिचित व्यक्ति हुन्। उनीहरूको साथबाट प्रहरीले १४ वटा ल्यापटप,६० वटा मोबाइल,विभिन्न बैंकका चेकलगायतका साम्रगी बरामद गरेको छ।"
स्थानीय तहमा कानुन निर्माण,"स्थानीय तहले बनाएका धेरैजसो कानुन, संविधान र संघीय कानुनको भावनाविपरीत छ । संविधानको धारा २२६ र स्थानीय सरकार सञ्चालन ऐन, २०७४ को दफा १०२ को उपदफा (१) ले गाउँपालिका र नगरपालिकाले आफ्ना अधिकार क्षेत्रभित्रको विषयमा ऐन बनाउन सक्ने, उपदफा (२) ले यसै दफाको उपदफा (१) बमोजिम बनाइएको ऐनको अधीनमा रही कार्यपालिकाले आवश्यकताअनुसार नियम, निर्देशिका, कार्यविधि र मापदण्ड बनाउन सक्ने व्यवस्था गरेको छ । प्रस्तुत ऐनको दफा १०२ को उपदफा (३) ले स्थानीय तहले बनाएका कानुन स्थानीय राजपत्रमा प्रकाशन गर्नुपर्ने, उपदफा (४) ले त्यस्तो कानुनको प्रति प्रदेश सरकार तथा संघीय सरकार समक्ष पठाउनुपर्ने तथा उपदफा (५) ले सो बमोजिम बनेका ऐन, नियम, निर्देशिका, कार्यविधि र मापदण्ड स्थानीय राजपत्रमा प्रकाशित नभएसम्म लागू नहुने व्यवस्था गरेको छ । हाम्रो संघीय व्यवस्थाले प्रत्येक स्थानीय तहले कानुन मस्यौदा गर्दा संविधान, संघीय कानुन, प्रदेश कानुन अनुकूल हुने गरी गर्नुपर्ने मान्यता अंगीकार गरेको छ । साथै आफ्नो अधिकार क्षेत्रभित्रका विषयमा कानुन मस्यौदा गर्दा कानुन तर्जुमाका मान्य सिद्धान्त अवलम्बन एवं सरोकारवालासँग परामर्श तथा छलफल गर्नुपर्छ । किनकि यसबाट कानुनप्रति स्थानीय समुदायको अपनत्व अभिवृद्धि हुने र कानुनका विषयमा स्थानीय समुदाय सुसूचित हुने ठानिन्छ । तर कतिपय स्थानीय तहबाट उल्लिखित सिद्धान्त तथा प्रक्रियाहरू पूरा नगरी कानुन बनाएको देखिँदा कानुनमा केही कमी, कमजोरी हुनुका साथै कानुन कार्यान्वयनमा चुनौती सिर्जना हुन पुगेका छ । स्थानीय तहले नमुना कानुनमा निर्भर रही अत्यावश्यक कानुनमात्रै निर्माण गरेका छन् भने संविधानले दिएको अधिकार पूर्ण रूपमा कार्यान्वयन गर्नका लागि के कस्ता कानुनहरू तर्जुमा गर्न आवश्यक छ भन्ने विषयमा नै अन्योल छ । यसैगरी स्थानीय तहले तर्जुमा गरेको कानुनहरू कतिपय अवस्थामा संघीय कानुनसँग बाझिने अवस्थामा रहेको, कतिपय अवस्थामा स्थानीय आवश्यकता पूरा गर्न नसकिएको साथै स्रोत साधनको अभाव, कार्यान्वयन निकायको अस्पष्टतालगायतका कारण स्थानीय कानुनहरू प्रभावकारी रूपमा तर्जुमा र कार्यान्वयन हुन सकेको देखिँदैन । यसर्थ यस लेख स्थानीय तहहरूले तर्जुमा गरेका कानुनहरू तर्जुमा गर्दाका बखत र कार्यान्वयनका चरणमा भोग्नु परेका चुनौतीहरूमा केन्द्रित रहेको छ । साथै, स्थानीय तहका प्रमुख उपप्रमुख र पदाधिकारीहरू र प्रमुख प्रशासकीय अधिकृतलगायतका कर्मचारीहरूसँग स्थानीय तहमा गरिएको अन्तक्र्रियाका आधारमा निष्कर्ष प्रस्तुत गरिएको छ । कानुन निर्माण प्रक्रिया स्थानीय तहमा रहेको गाउँसभा र नगरसभाले कानुन निर्माण गर्दा र आआफ्नो सभा सञ्चालन गर्दा सम्बन्धित प्रदेशले जारी गरेको कानुनबमोजिम गर्नुपर्ने संवैधानिक व्यवस्था धारा २२६ र २२७ मा छ । सबै प्रदेशसभाले यी दुवै कानुन दुई वर्षअघि नै जारी गरिसकेका छन् । तर धेरै स्थानीय तहमा यी दुवै कानुनको बारेमा पर्याप्त जानकारी नहुनु र जानकारी भएता पनि स्थानीय सभाले कानुन निर्माण गर्दा र सभा सञ्चालन गर्दा प्रदेशले जारी गरेको कानुनको प्रक्रिया अवलम्बन गरेको पाइँदैन । जननिर्वाचित पदाधिकारीहरू र कर्मचारीहरूमा कानुन निर्माणसम्बन्धी आवश्यक ज्ञानको कमी देखिन्छ । कानुन निर्माण अवस्था अध्ययनका लागि छनोट गरिएका ७० वटा स्थानीय तहहरूमा कानुन निर्माणको अवस्था के छ ? हालसम्म के कस्ता कानुन जारी गरेका छन् ? ती कानुनहरूको परिपक्वता र कार्यान्वयनको अवस्था कस्तो छ ? भन्ने पनि अध्ययन गरिएको थियो । जसमा ६५ प्रतिशत स्थानीय तहहरूले कानुन निर्माण कार्यलाई उच्च प्राथमिकता दिएको देखिन्छ । नमुनाको रूपमा छनोट गरिएका ७० स्थानीय तहहरूमध्ये केही मात्र स्थानीय तहहरूले (१६ प्रतिशत) मात्र ती कानुनहरू संघ तथा प्रदेश सरकारमा पठाएको पाइयो । अझै पनि ८४ प्रतिशत स्थानीय तहहरूले जारी गरेका कानुनहरू पठाएका छैनन् । स्थानीय आवश्यकता, क्षमता, स्रोतसाधनको उपलब्धतासमेतलाई विचार नगरी प्रस्तावित कानुन हुबहु पारित गरिएको हुँदा त्यसको कार्यान्वयनमा चुनौती आएका छन्। जारी गरिएका कानुनहरू स्थानीय राजपत्रमा प्रकाशन गरेपश्चात मात्र लागू गर्नुपर्छ तर कतिपय कानुन राजपत्रमा प्रकाशित नै नगरी जारी गरेको पाइयो । कतिपय स्थानीय तहहरूको राजपत्र नै नभएको भेटिएको छ । जारी गरेका केही कानुनहरूको अध्ययन र विश्लेषणमा ऐन, नियमावली, कार्यविधि, निर्देशिकाको शृंखला मिलेको छैन । केही स्थानीय तहहरूले ऐन नबनाइकन नियमावली, ऐननियमावली नबनाई कार्यविधि र निर्देशिकाहरू जारी गरेको छन् । कानुन निर्माण प्रक्रियाको अवलम्बन संविधानको धारा २२६ को उपधारा (२) ले गाउँसभा तथा नगरसभाले कानुन निर्माण गर्दा सम्बन्धित प्रदेश कानुनले तोकेबमोजिमको प्रक्रिया अवलम्बन गर्नुपर्ने व्यवस्था गरेको छ । तर यस विषयमा जनप्रतिनिधि र कर्मचारीहरू अझै जानकार नभएको पाइयो । गाउँसभाले कानुन निर्माण गर्दा कुन कानुनले तोकेको प्रक्रिया अवलम्बन गरियो ? भनेर सोधिएको प्रश्नमा धेरैजसो गाउँपालिकाले ऐनबमोजिम भन्ने उत्तर प्राप्त भएको छ । हालसम्म गाउँसभाले जारी गरेका कानुनहरू प्रक्रियासम्मत जारी भएका थिए कि थिएनन् ? भन्ने प्रश्न उठ्न सक्छ । जनशक्ति अभाव स्थानीय तहहरूले कानुनी परामर्श र कानुनसम्बन्धी कार्य गर्न प्रभावकारी प्रबन्ध अझै गर्न सकेको देखिँदैन । नमुनाको रूपमा छनोट गरिएका स्थानीय तहहरूमा ४० प्रतिशतले कानुनी सल्लाहकार नियुक्त गरी सेवा लिइरहेको पाइयो छ भने १८ प्रतिशत स्थानीय तहरूले कानुन हेर्ने बेग्लै कर्मचारी नै नियुक्त गरी कानुन शाखामार्फत कानुनसम्बन्धी कार्य गरिरहेको छ । बाँकी ३८ प्रतिशत स्थानीय तहहरूले भने हालसम्म पनि कुनै प्रबन्ध गर्न सकेको छैनन । कानुनी सल्लाहकारको रूपमा सेवा दिएका कानुन व्यवसायीहरूको सेवा पनि नियमित र प्रभावकारी भएको पाइएन । कानुन निर्माणसम्बन्धी दक्ष जनशक्ति र विज्ञता नहुनु, जनप्रतिनिधिमा कानुन निर्माण गर्नुपर्छ भन्नेमा नै पर्याप्त ज्ञान नहुनु, कानुन निर्माणका चरणका बारेमा नै जानकारी नहुँदा कानुनी वैधता माथि प्रश्न उठेको छ । स्थानीय सरकारले बनाएको कानुन पालनामा स्थानीयवासीले नै अपनत्व ग्रहण गर्नमा समस्या देखिएको, कानुनी साक्षरताको कमी, व्यवस्थापन कार्यविधिको उचित अभ्यासको कमी, सरोकारवालासँग सघन छलफल नहुने तथा जनप्रतिनिधिले कानुन निर्माणमा भन्दा विकास निर्माणलाई मात्र प्राथमिकता दिँदा यो अभ्यास ओझेलमा परेको देखिन्छ । कानुन निर्माणमा न्यूनतम रूपमा पूरा गर्नुपर्ने प्रक्रिया (सम्बन्धित प्रदेश कानुनले तोकेबमोजिम) समेत पूरा गर्न नसक्दा जारी भएका कानुनको परिपक्वतामा समेत प्रश्न उठ्न सक्ने सम्भावना छ । कानुन निर्माण गर्दा तोकिएका सबै चरणको प्रभावकारी पालना गरिनुपर्छ तर धेरै स्थानीय सभामा विधेयक पेस गर्ने र सोही दिन पारित गर्ने चलनले अभ्यास रहेको पाईयो । सभालाई साविकको गाउँनगर परिषद्कै रूपमा सञ्चालन गर्दा संविधानले परिकल्पना गरेको स्थानीय संसद्को मर्म भेटिएन । संसदीय समितिको रूपमा रहने गरी प्रदेश कानुनले व्यवस्था गरेको सभाबाट गठन हुने विभिन्न समिति गठन नै भएका छैनन् र गठन भएता पनि क्रियाशील छैनन् । यसैगरी कतिपय स्थानीय तहले बनाएका कानुनहरू सर्वसाधारणको जानकारीको लागि समेत स्थानीय राजपत्रमा प्रकाशित नगरेको भेटिएको छ । साथै स्थानीय तहका वेबसाइटमा समेत निर्मित कानुनहरू राखेको भेटिँदैन । संविधान, कानुन र स्थानीय कानुनबीच सम्बन्ध संविधानको धारा १३३ मा मौलिक हक उपर अनुचित बन्देज लगाइएको कानुन बदर हुने व्यवस्था छ । साथै साझा अधिकारका विषयमा स्थानीय तहले बनाएका कानुनहरू संघीय कानुन तथा प्रदेश कानुनसँग बाझिएमा अमान्य भई बदर हुने व्यवस्था छ । संघ, प्रदेश र स्थानीय तह (समन्वय तथा अन्तरसम्बन्ध) ऐन, २०७७ को दफा ४ मा स्थानीय तहले एकल वा साझा अधिकारको विषयमा कानुन बनाउँदा विचार गर्नुपर्ने कुराहरू किटान गरिएको छ । स्थानीय तहले संघ वा प्रदेशको एकल अधिकारको अतिक्रमण नगर्ने, संघीय र प्रदेश कानुनसँग बाझिन नहुने, राष्ट्रिय एवं प्रदेश नीति वा प्राथमिकताको अनुकूल हुने र त्यसको कार्यान्वयनमा सहयोग पुग्ने तथा कुनै विषयको कार्यान्वयनमा दोहोरो नपर्ने गरी कानुन बनाउनुपर्छ । त्यसैगरी मौलिक हक, संवैधानिक हक वा संघीय कानुनप्रदत्त हकमा प्रतिबन्ध लगाउने वा त्यस्तो हकको सीमा तोक्ने गरी कानुन निर्माण गर्न पाइँदैन । संघीय कानुनले कुनै काम कसैले गर्न पाउने भनी व्यवस्था गरेकोमा त्यस्तो काम गर्न नपाउने गरी वा संघीय कानुनले कुनै काम कसैले गर्न नपाउने भनी व्यवस्था गरेकोमा त्यस्तो काम गर्न पाउने गरी समेत स्थानीय तहले कानुन निर्माण गर्न पाउँदैनन् । तर स्थानीय तहले बनाएका धेरैजसो कानुन संविधान र संघीय कानुनको भावना विपरीत छ । जस्तो स्थानीय तहले बनाई जारी गरेका ऐनको कार्यान्वयनको पहिलो जिम्मेवारी स्थानीय तहको हुने तर शिक्षा नियमावली, सहकारी ऐनलगायतका व्यवस्था हेर्दा स्थानीय तहले बनाएको कानुन कार्यान्वयनमा ठूलो चुनौती रहेका छ । अस्पष्ट बुझाइ संघीय मामिला तथा सामान्य प्रशासन मन्त्रालयबाट उपलब्ध गराएको नमुना कानुनहरूलाई कतिले ऐनको लागि बनेको नमुना कानुनलाई नियमावली वा कार्यविधि वा निर्देशिका बनाएर जारी गरेको देखिन्छ । त्यस्तै नमुनाको रूपमा छनोट गरिएका स्थानीय तहमध्ये प्रायः स्थानीय तहहरूले नियमावलीको लागि पठाइएको नमुना कानुनलाई ऐन वा कार्यविधिको रूपमा र कार्यविधिको रूपमा तयार पारी पठाइएको नमुना कानुनलाई ऐन वा नियमावलीको रूपमा स्वीकृत गरी लागू गरेको देखिन्छ । धेरैजसो स्थानीय तहले ऐन, नियम, विनियम, कार्यविधि तथा निर्देशिकाको भिन्नता नबुझेको देखिन्छ । कार्यविधि प्रत्योजित विधायनअन्तर्गत बन्ने कानुन हो । ऐन, नियम नबनेको विषयमा समेत कार्यविधि बनाएको देखिन्छ । कतिपय स्थानीय तहले कार्यविधि निर्माण गर्दा प्राकृतिक न्यायका सिद्धान्तहरूसमेत अवलम्बन गरेको पाइँदैन, मूल ऐनको व्यवस्थाविपरीत कार्यविधि बनाएको पाइन्छ । प्रत्यायोजित विधायनअन्तर्गत बन्ने कानुनहरू सामान्यतया प्रक्रियागत, कार्यविधिगत, प्राविधिक, निवेदन, फाराम, दरखास्त, प्रमाणपत्रजस्ता ढाँचाको विषयवस्तुमा मात्र सीमित रहनुपर्ने हो । तर स्थानीय तहले शक्तिको दुरुपयोग गर्दै स्वेच्छाचारी ढंगले जथाभावी कार्यविधि जारी गरेर लागू गरिएको पाइएको छ । अध्ययन गरिएका धेरैजसो स्थानीय तहले बनाएका कानुनहरूमा त्रुटि भेटिएका छन् । ठाउँठाउँमा भाषागत, शैलीगत, प्रस्तुतिगत अस्पष्टता देखिन्छ । शब्दहरू दोहोरो अर्थ लाग्ने खालका छन् । कानुनी भाषा र शब्दचयन सरल र बोधगम्य हुन सकेको देखिँदैन । शब्द चयन र संयोजन तथा शुद्धाशुद्धिमा निक्कै समस्या पाइएको छ । यसबाहेक मन्त्रालयबाट प्राप्त नमुना कानुनहरूको कभर पेज मात्र परिवर्तन गरी अरू विषयवस्तु हुबहु कपी गरी कानुनहरू निर्माण गरिएको छ । निष्कर्ष स्थानीय तहको कानुन तर्जुमा प्रक्रियालाई प्रभावकारी बनाउन नमुना कानुन प्रस्तुत गरिएकोमा स्थानीय आवश्यकता, क्षमता, स्रोतसाधनको उपलब्धतासमेतलाई विचार नगरी प्रस्तावित कानुन हुबहु पारित गरिएको हुँदा त्यसको कार्यान्वयनमा चुनौती आएका छन् । तर्जुमा गरेका कानुनहरू प्रदेश र संघमा अनिवार्य पठाउनुपर्नेमा सो बमोजिम पठाउने र प्रदेश तथा केन्द्रले व्यवस्थापन गर्ने कार्य प्रभावकारी हुन सकेको पाइएन । स्थानीय तहमा कानुन निर्माणमा दक्ष जनशक्ति नहुँदा र जनप्रतिनिधिले समय दिन नसक्दा कानुन निर्माणका कार्यले प्राथमिकता पाएको देखिएन । दैनिक काम कारबाही ऐनबाटभन्दा कार्यविधि, मापदण्ड र निर्देशिकाबमोजिम गरेको पाइयो । परिणामतः स्थानीय तह सञ्चालनको आठ वर्षको अवधिमा पनि आवश्यक कानुनहरू तर्जुमा हुन सकेको पाइएन । यसैगरी स्थानीय तहले तर्जुमा गरी जारी गरिएका अधिकांश कानुनहरू संघ र प्रदेश कानुनसँग अमिल्दो तथा स्थानीय आवश्यकता सम्बोधन गर्न अपर्याप्त रहेको देखिन्छ । छनोट गरिएका केही स्थानीय तहका कर्मचारी र जनप्रतिनिधिहरूले ऐन, नियम, विनियम, कार्यविधि तथा निर्देशिकाको भिन्नता नबुझेको पाइयो । (देवकोटा, त्रिविमा द्वन्द्व, शान्ति र विकास अध्ययनका पीएचडी स्कलर हुन् ।)"
"राइड सेयरिङले जनतालाई सेवा दिएका छन्, नियमन गर्न खोजिएको हो : यातायात मन्त्री","सरकारसँग सहमति भइसकेको अवस्थामा सार्वजनिक यातायात बन्द गर्नु उचित होइन। काठमाडौं : भौतिक पूर्वाधार तथा यातायात मन्त्री देवेन्द्र दाहालले सरकारसँग सहमति भइसकेको अवस्थामा सार्वजनिक यातायात बन्द गर्नु उचित नभएको बताएका छन्। मंगलबार सिंहदरबारमा बसेको प्रतिनिधिसभा अन्तर्गतको पूर्वाधार विकास समिति बैठकमा मन्त्री दाहालले गण्डकी प्रदेश सरकारलाई राइड सेयरिङसम्बन्धी नियमावली स्थगन गर्न अनुरोध गर्ने र नियमावली स्थगन भएपछि संघीय कानून मार्फत व्यवस्थीत गर्ने सहमति भएपनि सहमति कार्यान्वयन नगरेर यातायात बन्द गर्नु उचित नभएको बताएका हुन्। उनले यातायात बन्द गर्ने यातायात व्यवसायीको कदम गलत रहेको स्पष्ट पारे । राइड सेयरिङले जनतालाई सेवा दिइरहेकाले नियमनको दायरामा ल्याउन खोजिएको उनको भनाई छ। मन्त्री दाहालले सरकारसँग आफ्ना कुराहरु राख्दै जिम्मेवार भएर अघि बढ्न यातायात व्यवसायीलाई आग्रह समेत गरे। बैठकमा समिति सदस्यहरुले सिण्डिकेटलाई प्रोत्साहन गर्ने गरि कुनै सहमति नगर्न सरकारको ध्यानाकर्षण गराएका थिए । समिति सदस्य प्रकाश ज्वालाले सरकार र यातायात व्यवसायीबीच भएको सहमति सिण्डिकेटलाई व्युताउने गरि भएको भन्दै आपत्ति जनाए। राइड सेयरिङका विषयमा गण्डकी प्रदेशले गरेको निर्णय सहि भएकाले यसलाई अन्य प्रदेशमा पनि अवलम्बन गर्नुपर्ने उनले बताए। त्यस्तै समिति सदस्य माधव सापकोटाले यातायात व्यवसायीसँग भएको सम्झौताप्रति अन्यौल देखिएकाले सरकारले प्रष्टता साथ सहमतिको जानकारी गराउनुपर्ने बताए। त्यस्तै समिति सदस्य दयालबहादुर शाहीले यातायात व्यवसायीको सरकार डराउन नहुने भन्दै नाजायज माग सम्बोधन गर्न नहुने बताए। त्यस्तै अन्य समिति सदस्यहरुले यातायात व्यवसायीले सार्वजनिक सवारी बन्द गर्दा सर्वसाधारणलाई सास्ती भएकाले छिटो निकास निकाल्न सरकारको ध्यानाकर्षण गराएका थिए । यो पनि पढ्नुहोस यातायात व्यवसायी र सरकारबीच सहमति : प्रदेश सरकारको निर्णयमाथि केन्द्रको हस्तक्षेप, अनुमोदन भएपछि मात्रै बन्द फिर्ता"
प्रतिनिधिसभा बैठक २ बजेलाई सर्यो,"काठमाडौं : प्रतिनिधिसभा बैठक दिउँसो २ बजे बस्ने भएको छ। संसदको अवरोध हटाउनेबारे छलफल जारी रहेकाले बैठक २ बजेलाई सारिएको सभामुखको सचिवालयले जनाएको छ। प्रतिनिधिसभा बैठक बिहान ११ बजेका लागि बोलाइएको थियो। भिजिट भिसा प्रकरणमा गृहमन्त्रीको राजीनामा माग गर्दै विपक्षी दलहरूले संसद अवरोध गर्दै आएका छन्। संसदको अवरोध हटाउने विषयमा सभामुख देवराज घिमिरे निरन्तर छलफलमा जुटेका छन्। संसदमा देखिएको गतिरोध अन्त्यका लागि सभामुख घिमिरेले आजै माओवादी केन्द्र,नेकपा एमाले,नेपाली कांग्रेसका प्रमुख सचेतकसँग छलफल गरेका थिए। भिजिट भिसा प्रकरणमा गृहमन्त्री रमेश लेखकको राजीनामा आउनुपर्ने र छानबिनका लागि उच्च स्तरीय छानबिन आयोग बनाउनुपर्ने उनीहरूको अडान छ।"
ज्ञानेन्द्र शाह यो देशमा बस्न पाउनु उनीप्रतिको सदाशयता हो : कांग्रेस,"काठमाडौं : नेपाली कांग्रेसका पार्टी सभापति शेरबहादुर देउवाले ज्ञानेन्द्र शाह यो देशमा बस्न पाउनु नै उनीप्रति राजनीतिक दलहरूले देखाएको सदाशयता हो भनेर बुझ्नुपर्ने टिप्पणी गरेका छन् । सोमबार बूढानीलकण्ठस्थित निवासमा बसेको पदाधिकारी र पूर्वपदाधिकारीहरूको बैठकमा देउवाले राजावादीको पछिल्लो सक्रियताबारे ब्रिफिङ गर्दै विगतमा राजतन्त्रले जनतालाई दिएको दुःखका बारेमा जनतालाई पुनःस्मरण गराउनुपर्ने बेला भएको बताएका थिए । २०६२६३ को जनआन्दोलनको सम्झना गर्दै उनले अगाडि भने, दोस्रो जनआन्दोलन केही दिनमात्रै निरन्तर चलेको भए पूर्वराजा ज्ञानेन्द्र देश नै छोडेर भाग्नुपथ्र्यो । तर हामीले सदाशयता देखायौं । अहिले फेरि ज्ञानेन्द्र नारायणहिटीमा पस्न खोज्दैछन् । त्यो कुनै हालतमा सम्भव छैन । संविधानले पनि चिन्दैन । फेरि लोभ गर्न थाले भने राम्रो हुँदैन । राजावादीलाई शान्तिपूर्ण प्रदर्शनको अधिकार रहेको भन्दै देउवाले संविधान र व्यवस्था मास्ने कुरा उचित नभएको बताएका थिए । देउवाले अहिलेको जस्तो स्वतन्त्र र उन्नत व्यवस्था अर्को नभएकाले अब कांग्रेसले पनि गणतन्त्रका पक्षमा गाउँसहर देशैभरि जागरणसभा गरेर जनतालाई झकझक्याउने बेला भएकोले त्यसतर्प ध्यान दिन पदाधिकारीलाई आग्रह गरेका थिए । देउवाको भनाइ उद्धृत गर्दै एक पदाधिकारीले भने, अहिलेको भन्दा उन्नत व्यवस्था अर्को नभएकोले गणतन्त्रको पक्षमा काठमाडौं र प्रमुख सहरमा जागरणसभाका कार्यक्रम गरेर जानुपर्ने बेला भएको छ भनेर सभापतिजीले बोल्नुभएको छ । कहिलेदेखि जाने भनेर मिति भने तय भइसकेको छैन । विगतमा संवैधानिक राजा मान्दा पटकपटक धोका पाएको भन्दै कांग्रेसले अब कुनै पनि प्रकारको राजसंस्थाको पक्षमा नउभिने पनि स्पष्ट पारेको छ । पदाधिकारी बैठकपछि पार्टीका प्रवक्ता डा प्रकाशशरण महतले संविधानको घेरालाई गैरसंवैधानिक तरिकाले तोड्ने भनेको अराजकहरूले मात्र भएकाले त्यो झुन्डलाई केही गर्न नसकिने बताउँदै भने, संविधानमा केही सुधार गर्नुपर्नेछ भने जनप्रतिनिधिले नै गर्ने हो । तर, संविधानको घेरालाई गैरसंवैधानिक तरिकाले तोड्नु अनुचित छ, बैठकपछि महतले भने, नेपालको संविधान कसैले दिएको होइन । हामी प्रतिनिधिले बनाएका हो । यसको रक्षा गर्ने जिम्मेवारी पनि हाम्रै हो । हामी नै गर्छौं । यसमा कसैले अनावश्यक भीड जम्मा गर्नु आवश्यक छैन । विगतमा राजाबाट धोका भएकाले फेरि स्वीकार्न सक्ने आधार नभएको बताए । उनले भने, हिजो हामीले संवैधानिक राजा मानेको, हिजो पटकपटक धोका दिएकाले फेरि धोका खाने पक्षमा कांग्रेस छैन । भोलि फेरि धोका हुँदैन भन्ने आधार छैन । राजतन्त्र फर्काउने पक्षमा कांग्रेस छैन । धर्म, संस्कृति संरक्षण गर्ने कुरा संविधानमा पनि लेखिएको छ । यस विषयमा भोलिको दिनमा थप छलफल होला । उनले राजावादीहरूलाई बोल्न र प्रदर्शन गर्नको लागि छुट दिएको भन्दै अगाडि भने, राजावादीहरूको विगतलाई हेर्नुस् । प्रदर्शन गर्न कुनै अवरोध नगरेको बताए । उनले संविधानको घेरा गैरसंवैधानिक तरिकाबाट तोड्ने कुरा अनुचित भएको कांग्रेसको ठम्याइँ छ । बैठकमा सभापति देउवाले राजावादीहरू योजनाबद्ध ढंगले आएकोले गम्भीर हुनुपर्ने बेला भएको प्रति पनि सजग हुनुपर्ने बताएका थिए । राजावादीहरू सतर्कता अपनाउँदै, गम्भीर ढंग र योजना बनाएर लागेका छन् । देउवालाई उद्धृत गर्दै एक पदाधिकारीले भने, हामीले पनि यस विषयमा गम्भीर हुनुपर्यो । कांग्रेसका प्रमुख सचेतक श्यामकुमार घिमिरेले सोमबारको बैठकले गणतन्त्रको पक्षमा काठमाडौंमा आमसभा गर्ने निर्णय पनि गरेको बताए । उनले भने, संविधानको पक्षमा सभा गर्ने भन्ने प्रस्ताव अधिकांश पदाधिकारीले लगेकाले बैठक गर्ने कुरा भने भएको छ । तर मिति भने तोकिएको छैन । बैठकमा पार्टीको क्रियाशील सदस्यतादेखि भ्रातृ संस्थाको अधिवेशन हुँदै राजावादीको प्रदर्शनलगायतका विषयमा छलफल भएको नेताहरूले बताएका छन् । गृहमन्त्रीले राजीनामा दिनुपर्दैन कांग्रेसले भिजिट भिसा प्रकरणमा जोडिएका गृहमन्त्री रमेश लेखकले राजीनामा दिनुनपर्ने कुरा पुनः स्पष्ट पारेको छ । पार्टी सभापति शेरबहादुर देउवा निवासमा बसेको पदाधिकारी बैठकले कुनै मुद्दा नै नपरेकाले राजीनामा दिनु नपर्ने निष्कर्ष निकालेको हो । उक्त विषयमा बैठकमा उठेका विषयमा बोल्दै प्रवक्ता महतले भने, मन्त्रीमाथि अख्तियारले आरोप लगाएका छैन । आरोप लागेको कर्मचारीमाथि छानबिन भइरहेको छ । उहाँमाथि छानबिन, आरोप नै नभई राजीनामा दिनुपर्छ भन्ने मागचाहिँ उपयुक्त भएन । हिजो रवि लामिछानेको विषयमा प्रमाणसहित आउँदा पनि हामीले राजीनामाको सट्टा छानबिन समिति माग गरेका हौं । सीधा आरोप थियो । प्रवक्ता महतले अख्तियार संवैधानिक निकाय भएकाले हस्तक्षेप गर्न नसक्ने हुँदा राजीनामा दिनु नपर्ने निष्कर्षमा कांग्रेस पुगेको बताए ।"
"कार्यालय सहयोगीको भरमा स्वास्थ्य केन्द्र, स्थानीयले लगाइदिए ताला","कालिकोट : जिल्लाको खाँडाचक्र नगरपालिका बडा नं ३ को आधारभूत स्वास्थ्य तथा सरसफाइ आधारभूत स्वास्थ्य केन्द्रमा तालाबन्दी गरिएको छ । दुई हप्तादेखि कर्मचारी नहुँदा कार्यालय सहयोगीको भरमा कार्यालय सञ्चालन हुँदै आएको छ। वडा नं ३ निवासी स्थानीयहरूले स्वास्थ्यकेन्द्रमा तालाबन्दी गरेका हुन्। पावर र पहुँच देखाउँदै वडाका बिरामीलाई थर्काउने धम्काउने जस्ता क्रियाकलाप कर्मचारीबाट भएको भन्दै कार्यालयमा तालाबन्दी गरिएको स्थानीय खगेन्द्र प्रसाद पाण्डेले बताए। उनले भने,' सरकारले नि:शुल्क दिने भनिएका औषधि पनि पाएका छैनौं,उल्टै धम्की खानुपर्छ।' टाउको दुखेका बिरामीले औषधि लिन आउँदा कार्यालय सहयोगीले आइरन चक्की वितरण गर्ने गरेको स्थानीयको आरोप छ। वडाध्यक्ष ददीप्रसाद पाण्डेले स्वास्थ्य केन्द्र प्रमुख तालिमका लागि सुर्खेत गएको बताए । उनले भने,'स्वास्थ्य केन्द्र सुचारु छ। अन्य भएको के हो ? थप बुझेर खबर गर्छु ।'"
रसिला गीतका रसिक अस्ताए,"काठमाडौं : संगीतकार गणेश रसिकले शून्यता ओ शून्यता बोलको गीतमा भनेजस्तै भयो उनको जीवन पनि। उनले गीतमा गुनगुनाउँदै थिए, म हेर्दैछु तिमीलाई पश्चिमको घाम भएर। गीतका शब्दले भनेजस्तै साहित्यकार, सर्जक गणेश रसिक आइतबार बिहान अनन्त यात्रामा निस्किएका छन्। लामो समयदेखि प्रोस्टेट क्यान्सरसँग जुधिरहेका रसिक आइतबार बिहान पश्चिमको घाम जस्तै जीवनदेखि अस्ताएका छन्। म हेर्दैछु तिमीलाई पूर्वको जून भएर, ओ शून्यता, हाम्रो मायाको आकाश एउटै छ। ओ शून्यता हाम्रो मायाको धर्ती एउटै छ। साहित्यकार, गायक एवं संगीतकार रसिकको निधन भएको छ। ललितपुरको हरिसिद्धिस्थित नेपाल क्यान्सर अस्पतालमा उपचारका क्रममा आइतबार बिहान ११ बजे निधन भएको हो। संगीतकार बुलु मुकारुङले क्यान्सर रोगबाट ग्रसित रसिकको निधन भएको पुष्टि गरे। उनका अनुसार रसिकको शव त्रिवि शिक्षण अस्पतालमा राखिएको छ। उनकी छोरी विदेशमा रहेकाले सोमबारसम्म नेपाल आइपुग्ने छिन्। परिवार जुटेपछि सोमबार उनको अन्त्येष्टि गरिनेछ। भोजपुर, छिनामखुमा २००४ सालमा जन्मेका रसिक लामो समयदेखि प्रोस्टेट क्यान्सरबाट पीडित थिए। उनी नेपाल क्यान्सर अस्पतालमा नियमित उपचाररत थिए। घरमै एक नर्स राखेर उपचार गरिँदै आएकोमा केही दिन अघि गाह्रो भएपछि उनलाई अस्पतालमा भर्ना गरिएको थियो। रसिक बहुआयमिक व्यक्ति थिए। उनका ओ याङ्जी नाना, नुनजस्तो बिल्ने जिन्दगीलाई ढाकरमा बोकेर, धेरै सम्झे धेरै हुन्छ, हाम्रो घरबाट ट्याम्के डाँडा, ओ शून्यता, घरबेटी नानी आँगनीमा देऊ न मलाई बास, नखेल्नु जुवा र तास, रातो भाले क्वाँया क्वाँया हरू कालजयी गीत हुन्। क्षितिजलाई छुन खोज्दा (कथासंग्रह), रसिकका गीतहरू (गीतसंग्रह), आकाशगंगाको ओतमुनि (उपन्यास), दशगजामा उभिएर, जब सिस्नुहरू टेक्दै हिँडे, पाँच पुस्तकको पेरुंगो (संस्मरण) लगायत रसिकका प्रकाशित किताब हुन्। उनी रत्न रेकर्डिङदेखि राष्ट्रिय नाचघरसम्मको महाप्रबन्धक भएका थिए। उनी संगीत तथा नाट्य प्रज्ञा प्रतिष्ठानका सदस्यसचिवसमेत बनेका थिए। संगीतकार मुकारुङ, साहित्यकार गणेश रसिकको निधनले राष्ट्रले एक बहुआयामिक सर्जक गुमाएको बताउँछन्। विभिन्न विधामा अब्बल रहेका रसिक राष्ट्रिय भावनाले ओतप्रोत भएका गीत लेख्न खप्पिस थिए। उनकै शब्दमा लेखिएको हो बहुचर्चित गीत तराई हेर कति राम्रो हरियो वन हुनाले, यस्तै सुन नेपाली हो, नेपालमा जन्मिँदै नेपाली हुनेहरू हो भन्ने गीत पनि देशप्रेमले भरिएको छ। उहाँलाई गणेश रसिक बनाउने गीतहरू नै राष्ट्रिय भावनाले ओतप्रोत भएका शब्दहरू हुन्। संगीतकार मुकारुङका अनुसार गणेश रसिकको एकवर्ष देखि प्रायः अस्पतालको बसाइ थियो। उनी कुशल लेखक, कुशल प्रशासक, साहित्यकार, गायक र अग्रज दाजुका रूपमा आफूले बुझेको मुकारुङ बताउँछन्। उनी भन्छन्, रसिक दाजु आदरणीय सम्माननीय र मेरा लागि पथप्रदर्शक हुनुहुन्थ्यो। रसिकले रत्न रेकर्डिङ संस्थानको अध्यक्ष तथा महाप्रबन्धक, राष्ट्रिय नाचघरको अध्यक्ष तथा महाप्रबन्धक, साझा प्रकाशनको अध्यक्ष तथा महाप्रबन्धक भएर कुशल जिम्मेवारी निभाएका थिए। संगीत नाट्य प्रज्ञाप्रतिष्ठानको सदस्यसचिव भएर सिर्जनशील भूमिका पूरा गरेका थिए। नेपाली साहित्यको क्षेत्रमा उनी अब्बल दर्जाको रचनाकार हुन्। उनका एक दर्जन कृतिहरू बजारमा छन्। २०२८ सालमा एउटा सारंगीभित्र कथासंग्रह छापिएको थियो। उनको दशगजामा उभिएर सशक्त कृति हो। आकाशगंगाको ओतमुनि उपन्यासले पनि बेग्लै चर्चा कमाएको थियो। केही वर्षअगाडि गणेश रसिक पलेटी शृंखलामा प्रस्तुति दिन पुगेका थिए। प्रस्तुतिकै क्रममा उनले पुरानो मायालाई सम्झँदै गीत गाएका थिए। जति धेरै सम्झिए उति धेरै माया बढ्ने सुनाउँदै उनले पलेँटीको माहोल मन्त्रमुग्ध बनाएका थिए। धेरै सम्झे धेरै हुन्छ, थोरै सम्झे थोरै हुन्छ नसम्झेमा केही पनि छैन तिम्लाई देको मेरो माया मायाको अनुभूति नै बेग्लै, माया एकजनासँग स्थिर हुने बताउँदै रसिक गुनगुनाउँदै थिए, पहाड हैन मेरो माया, पहिरोसँगै भत्किजाने खोला होइन मेरो माया जताततै बगिजाने। विशेषगरी प्रेमिल गीतमा एक कर्तव्यशील प्रेमीको रूपमा रहने रसिकको जीवनमा भने वियोगान्तका अनेक किस्साहरू जोडिएको थियो। उनले कहिले आफ्नै छोरा निमेशको मृत्युलाई नजिकबाट देखे त कहिले भाइहरूको अन्तिम समयको साक्षी बने। केही महिनाअघि एक सञ्चारकर्मीसँगको भेटमा उनले जिन्दगीको निराशा पोखेका थिए। मृत्यु चिन्तनले आक्रान्त पारिरहेको बताउँदै उनले भनेका थिए, म केही समयपछि नै जाँदैछु। गुमनाम तरिकाले लैजानु मेरो लास। आर्यघाटमा लैजानु र मेसिनमा हालिदिनू।२०७८ कात्तिकपछि भने उनी पूर्ण रूपमा एक्लो भए। उनकी श्रीमती नीरा शेरचनको मृत्युपछि गणेश रसिक वियोगान्त एक्लो जिन्दगी बिताउँदै थिए। यही समयमा देखियो प्रोस्टेट क्यान्सर। यसले उनी बाँचेको जिन्दगीलाई पूरै निलिदियो। दुखाइ, पीडा, छटपटी, औषधिहरूको रियाक्सन र किमोको चोटसँगै उनी वर्षौं जुधिरहे। अनन्त जीवनदेखि हारेका उनले लामो विश्राम लिएका छन्।"
"आसाममा बाढीबाट १२ सय बढी घर डुबानमा, हालसम्म १२ जनाको मृत्यु","नयाँ दिल्ली : आसाममा बाढीले १२ सय बढी घर डुबानमा परेका छन्। आसाम राज्य विपद् व्यस्थापन प्राधिकरणका अनुसार हाल राज्यका २२ जिल्लाका १२५४ गाउँहरू डुबानमा परेका हुन्। बाढीबाट पाँच जिल्ला सबैभन्दा बढी प्रभावित भएका छन्। श्रीभूमि,कछार,हाइलाकांडी,लखिमपुर र नागाउँ बाढीको चपेटामा परेका छन्। विपद् विभागका एक अधिकारीले पछिल्लो २४ घण्टामा बाढीमा डुबेर थप दुईजनाको मृत्यु भएको बताएका छन्। यसरी पछिल्लो चार दिनमा राज्यमा बाढी र पहिरोका कारण हुने हुनेको संख्या १२ पुगेको छ। बाढीले वितण्डता मच्चाउन थालेपछि प्रधानमन्त्री नरेन्द्र मोदीले मुख्यमन्त्री हिम्मत विश्व शर्मासँग फोनमा स्थितिको जानकारी लिएका छन्। उनले राज्यलाई केन्द्र सरकारको तर्फबाट पूर्ण सहयोगको आश्वासन दिएका छन्। विपद् विभागले बाढीबाट दुई लाखभन्दा बढी मानिसहरू प्रभावित भएको बताएको छ। लगभग ३२ हजार मानिसहरूका घरहरू पूर्णरुपमा पानीमा डुबेका छन्। बाढी प्रभावितहरूका लागि प्रशासनले विभिन्न स्थानमा ३२२ राहत शिविरहरू स्थापना गरेको छ। जोरहाटको निमातीघाटसहित तेजपुर,गोलाघाटमा ब्रम्ह्रपुत्र र यसका सहायक नदीहरूमा पानीको बहाब खतराको चिन्हभन्दा माथि पुगेको छ। अधिकांश ठाउँमा नदीको तटबन्ध भत्किँदा दर्जनौं गाउँहरू सम्पर्कविहीन भएका छन्। विगत पाँच दिनदेखि नरन्तर वर्षाका कारण भारतको धेरै उत्तरपूर्वी राज्यहरूमा बाढी र पहिरोका घटनाहरू घटिरहेका छन्। अधिकांश सडकहरू बगाएका छन् । घरहरू भत्किएका छन्। विस्थापितहरूका लागि धेरै राहत शिविरहरू खोलिएका छन्। निरन्तर वर्षा र पहिरो जान थालेपछि कतिपय जिल्लाका विद्यालयहरू बन्द गरिएका छन्।"
प्रचण्डको आह्वानमा विपक्षी दलहरूको बैठक बानेश्वरमा जारी,"काठमाडौं : प्रमुख प्रतिपक्षी दल नेकपा माओवादी केन्द्रलगायत विपक्षी दलहरूको बैठक सुरू भएको छ। माओवादी केन्द्रका अध्यक्ष पुष्पकमल दाहाल 'प्रचण्ड'को आह्वानमा बानेश्वरस्थित संसद भवनमा उनकै कार्यकक्षमा विपक्षी दलको बैठक बसेको हो। प्रतिनिधिसभा बैठकमा कसरी प्रस्तुत हुने भनेर छलफल गर्न बैठक बसेको हो। प्रतिनिधि सभा बैठकमा आजदेखि आर्थिक वर्षको बजेटमाथि छलफल सुरू हुँदैछ। त्यसका लागि बिहान ११ बजे बैठक बोलाइए पनि अहिलेसम्म बस्न सकेको छैन। १५ जेठमा संसदमा बजेट प्रस्तुत गर्न दिएका विपक्षी दलहरूले भने आजदेखि बजेटमाथिको छलफलमा अवरोध जारी राख्ने बताएका छन्। भिजिट भिसा प्रकरणमा गृहमन्त्री रमेश लेखकले राजीनामा नदिएसम्म संसद चल्न नदिने अडान लिएका छन्। संसदको अवरोधबारे छलफल गर्न प्रधानमन्त्री केपी शर्मा ओलीले सोमबार बेलुका तीन दलका शीर्ष नेताको बैठक बोलाएका थिए। नेकपा माओवादी केन्द्रले भने आफ्नो अडान कायमै राखेपछि छलफल निष्कर्षविहीन भएको भएको थियो। जेठ ७ गतेदेखि गृहमन्त्री लेखकको राजीनामा माग गर्दै प्रतिपक्ष दलहरूले संसद अवरोध गरिरहेका छन्। तर,सत्तापक्ष भने मंगलबारबाट जसरी पनि संसद् सुचारु गर्ने पहल गरिरहेको छ।"
हिमाल आरोहणलाई सुरक्षित बनाउन सरकार क्रियाशील : प्रधानमन्त्री,"म्याग्दी : प्रधानमन्त्री केपी शर्मा ओलीले हिमाल आरोहणलाई सुरक्षित बनाउन सरकार क्रियाशील रहेको बताएका छन्। अन्नपूर्ण हिमाल आरोहणको हीरक महोत्सवका अवसरमा आज अन्नपूर्ण गाउँपालिकाले अन्नपूर्ण गाउँपालिका४ नारच्याङमा आयोजना गरेको समारोहमा प्रधानमन्त्री ओलीले हिमाल आरोहणको जोखिम घटाउन सरकारले काम गरिरहेको बताए। 'हिमाल आरोहणको जोखिम घटाउन सरकारले दक्ष जनशक्ति तयार र आरोहणमार्गमा आवश्यक पूर्वाधार तयार पारेका कारण सगरमाथा आरोहण गर्नेको सङ्ख्या बढेको हो,'प्रधानमन्त्री ओलीले भने,'अन्नपूर्णलगायत हिमालका आधार शिविर जोड्ने पदमार्ग निर्माण र स्तरोन्नतिका कार्यक्रममा पनि सरकारको ध्यान गएको छ ।' प्रधानमन्त्री ओलीले म्याग्दी हुँदै मुस्ताङको कोरला नाका जोड्ने कालीगण्डकी कोरिडोर को स्तरोन्नतिलाई पनि राज्यले प्रमुख प्राथमिकता दिएको बताए । कोरला नाकामा भौतिक पूर्वाधार निर्माण गर्न सरकार लागिपरेको बताए । पचहत्तर वर्षअघि फान्सका मौरिस हर्जोगको टोलीले अन्नपूर्ण आरोहण गरेर नेपालको पर्वतारोहणको सम्भावनाको ढोका खोलिदिएको स्मरण गर्दै उनले पर्वतीय पर्यटनको विकासमा शेर्पा समुदायले गरेको योगदानको प्रशंसा गरे। प्रधानमन्त्रीले भने,'मौरिसले लेखेको अन्नपूर्ण पुस्तकले नेपाल र यहाँका हिमाललाई विश्वमा चिनाउन योगदान गरेको छ ।' सन् १९५० जुन ३ मा आरोही हर्जोगले आठ हजार ९१ मिटर अग्लो अन्नपूर्ण आरोहण गरेका हुन् । हीरक महोत्सव समारोहमा संस्कृति,पर्यटन तथा नागरिक उड्डयनमन्त्री बद्री पाण्डे,ऊर्जा, सिँचाइ तथा जलस्रोत राज्यमन्त्री खमबहादुर गर्बुजालगायत उपस्थित थिए।"
"भिजिट भिसा प्रकरणको अनुसन्धान : माओवादीको अडान कायमै, कांग्रेसएमाले संसद् जसरी पनि चलाउने पक्षमा","काठमाडौं : प्रतिनिधिसभामा देखिएको गतिरोध हटाउने विषयमा तीन शीर्ष नेताले पहल थालेका छन् । प्रधानमन्त्री केपी शर्मा ओलीको आह्वानमा प्रमुख दलका शीर्ष नेताहरूबीचमा संसद्को अवरोध खुलाउने विषयमा छलफल भएको छ । नेकपा माओवादी केन्द्रले आफ्नो अडान कायमै राखेपछि छलफल निश्कर्षविहीन भएको छ । जेठ ७ गतेदेखि गृहमन्त्री रमेश लेखकको राजीनामा माग गर्दै प्रतिपक्ष दलहरूले संसद अबरोध गरिरहेका छन् । तर, सत्तापक्ष भने मंगलबारबाट जसरी पनि संसद् सुचारु गर्ने पहल गरिरहेको छ । प्रधानमन्त्री तथा मन्त्रिपरिषद्को कार्यालय, सिंहदरबारमा भएको छलफलमा प्रधानमन्त्री एवं एमाले अध्यक्ष ओली, नेपाली कांग्रेसका सभापति एवं पूर्वप्रधानमन्त्री शेरबहादुर देउवा, माओवादी केन्द्रका अध्यक्ष एवं पूर्वप्रधानमन्त्री पुष्पकमल दाहाल प्रचण्ड, गृहमन्त्री रमेश लेखकलगायतको सहभागिता थियो । शीर्ष दलकै बैठकभन्दा अघि प्रचण्डले नेकपा एकीकृत समाजवादीका अध्यक्ष माधवकुमार नेपाललाई पनि भेटेका थिए । एकीकृत समाजवादी भने गृहमन्त्री लेखकको कुरा सुन्नुपर्ने बताउँदै आएको छ । शीर्ष नेताको छलफलपछि माओवादी केन्द्र प्रमुख सचेतक हितराज पाण्डेले भिजिट भिसा प्रकरणको अनुसन्धानका लागि गृहमन्त्रीले राजीनामा नदिएसम्म संसद् सुचारु हुन नदिने आफ्नो पार्टीको अडानबारे शीर्ष बैठकमा जानकारी गराएको बताए । उनले भने, हामीले जुन विषयवस्तु राखेका छौं । त्यो यथावत् नै छ । सुशासनलाई केन्द्रित गरेर अघि राख्नुपर्छ भनेका छौं । जुन कुरा हामीले सदनमा राखेका छौं । त्यही विषयवस्तु हो । उनले भिजिट भिसामा भएको गडबडी हल गर्न गृहमन्त्रीले मार्ग प्रशस्त गर्नुपर्ने विषय बैठकमा राखेको बताए । उनले भने, भिजिट भिसामा जसरी गडबड भएको छ, त्यसलाई गृहमन्त्रीज्यूले हल गर्नका लागि अनुसन्धान गर्न मार्ग प्रशस्त गर्नुपर्छ भनेर भनेका छौं । प्रधानमन्त्री ओलीले भने पछिल्लो समयमा राजावादीको नाम व्यवस्थाप्रति नै आक्रमण भइरहेकाले गणतन्त्रवादीहरू मिली सदन खोलेर प्रतिवाद गर्नुपर्ने बताएका थिए । माओवादी केन्द्रका प्रमुख सचेतक पाण्डेले प्रधानमन्त्रीले संसद् खोलेर अघि बढ्न आग्रह गरेको सुनाए । उनले भने, अब राजीनामा होइन संसद् खोलेर अघि बढ्नुपर्छ भन्ने कुरा राख्नुभयो । छलफलमा भिजिट भिसाको विषयमा कर्मचारीको कुरा भएकाले गृहमन्त्रीले राजीनामा दिनुनपर्ने प्रधानमन्त्रीलगायत सत्तारूढ दलका नेताहरूले कुरा राखेका थिए । प्रधानमन्त्रीका मानव अधिकार तथा संक्रमणकालीन न्यायसम्बन्धी सल्लाहकार अग्नि खरेलले मंगलबारदेखि संसद् चल्ने विश्वास व्यक्त गरे । तीन दलका शीर्ष नेताहरूको छलफलपछि उनले भने, हामी आशामा छौं संसद् चल्छ । र, कम्तीमा माओवादीका साथीले त्यो विचार गर्नुहुन्छ । अरूलाई पनि विचार गर्न उत्प्रेरित गर्नुहुन्छ । हाम्रो विचारमा आजदेखि संसद् चल्छ । संसद् अवरोध हटाउनका लागि माओवादी केन्द्रलाई आग्रह गरिएको बताउँदै यस विषयमा अरू दलसँग छलफल गर्ने माओवादीले बताएको उनले जानकारी दिए । माननीयज्यूहरू तयार भएर बस्नुस्, सदन चल्छ : प्रधानमन्त्री प्रधानमन्त्री ओलीले गृहमन्त्री रमेश लेखकको राजीनामालाई अनावश्यक विषय बनाएर प्रतिपक्षले सदन अवरोध गर्नु लोकतन्त्रविपरीत भएको बताएका छन् । एमालेको संसदीय दलको बैठकमा प्रधानमन्त्री ओलीले मंगलबारदेखि संसद्का नियमित गतिविधि सञ्चालन हुने बताए । नियमित संसद् चलाउ भनेर मैले प्रमुख प्रतिपक्षी नेकपा (माओवादी केन्द्र) का अध्यक्ष पुष्पकमल दाहाल प्रचण्डजी कुरा गर्न खोजे तर उहाँ जानीजानी सम्पर्कमा आउनुभएन । वार्ता, संवाद नगर्ने अनि सदन बन्द गर्ने मुडमा उहाँहरू हुनुहुन्छ होला । यस्तो व्यवहार सधैं चल्दैन । संसद् यस्ता नचाइने कुरामा सधैँ बन्द हुँदैन, उनले भने । उनले गृहमन्त्रीले राजीनामा दिनुपर्ने कारण अहिलेसम्म नदेखिएको बताए । उनले एमाले सांसदहरूलाई मंगलबारबाट सदन चलाउन तयारी अवस्थामा रहन पनि निर्देशन दिए । केही विषय नपाएर गृहमन्त्रीको राजीनामा मागिएको छ जबकि गृहमन्त्रीमाथि कुनै उजुरी वा छानबिन चलेको छैन, उनले भने, त्यसकारण यस्ता कुरामा संसद अवरुद्ध हुँदैन । माननीयज्यूहरू तयार भएर बस्नुस् । सदन चल्छ । प्रधानमन्त्री ओलीले सडकमा कुनै समूहले केही माग लिएर बस्दा पनि कुँदेर गएर समर्थन गर्ने र सदन पनि अवरोध गर्ने कामले प्रतिगमनलाई सहयोग पुग्ने र लोकतन्त्रलाई असहयोग हुने बताए । खास परिस्थितिबाट देश अगाडि बढिरहेको गम्भीर मोडमा सरकारको बजेट प्रस्तुत भएकाले यसका पक्षमा तर्कपूर्ण रूपमा आफ्ना कुरा राख्न सांसदहरूलाई आग्रह गर्दै प्रधानमन्त्री ओलीले मन्त्रीहरूलाई संसदीय गतिविधिलाई महत्व दिन निर्देशन दिए । अर्थतन्त्र ओरालो लागेको तथा अराजकता र असन्तुष्टवादीहरूले विरोध गरिरहेका बेलाबेग्लै चुनौतीको अवस्थामा बजेट आएको उल्लेख गर्दै उनले राजतन्त्र बहसको विषय नै नभएको बताए । गृहमन्त्री राजीनामाकै अडानमा माओवादी केन्द्र प्रमुख प्रतिपक्षी दल माओवादी केन्द्रले भिजिट भिसा प्रकरणमा छानबिनका लागि गृहमन्त्री रमेश लेखकले राजीनामा दिनुपर्ने अडान कायम नै राखेको छ । संसदीय दलको बैठकपछि माओवादी केन्द्रका उपमहासचिव वर्षमान पुनले छानबिनका लागि गृहमन्त्रीले राजीनामा दिनुपर्ने अडान प्रतिपक्षहरूको रहेको बताए । छानबिन माग गरेको हो । गृहमन्त्री दोषी कसैले भनेको छैन, उनले भने, तर छानबिन अगाडि उहाँले राजीनामा दिएर मार्गप्रशस्त गर्नुपर्छ भन्ने निर्णय भएको छ । उनले कर्मचारीको अस्वाभाविक सरुवा लगायतका प्रक्रियाले पनि गृहमन्त्री लेखकलाई विवादमा तानेको पनि बताए । उनले भने, गृहमन्त्रीले पठाएको बदनाम सहसचिव त्यहाँ जाने, अख्तियारले छापा मार्न लागेपछि फिर्ता बोलाउने, उहाँकै सचिवालयका मान्छे यस्तै केसमा परेकाहरू हुने, फेरि सरुवा गर्ने जस्ता अस्वभाविक प्रक्रियाहरूले उहाँलाई पनि यो विवादमा तानेको छ । माओवादी केन्द्रसहित रास्वपा पनि गृहमन्त्रीको राजीनामा नआएसम्म संसद् सुचारु हुन नदिने पक्षमा छ । कार्यदलका सदस्य सचिव रवीन्द्र आचार्यले कार्यदलले छलफल सुरु गरिसकेको जानकारी दिए ।"
"यातायात व्यवसायी र सरकारबीच सहमति : प्रदेश सरकारको निर्णयमाथि केन्द्रको हस्तक्षेप, अनुमोदन भएपछि मात्रै बन्द फिर्ता","काठमाडौं : राइड सेयरिङविरुद्ध उत्रिएको यातायात व्यवसायी र सरकारको वार्ता टोलीबीच सहमति भएको छ । सोमबार विभिन्न चरणमा भएको वार्तापछि भौतिक पूर्वाधार मन्त्रालयमा गएराति दुवै पक्षले सहमतिमा हस्ताक्षर गरेका हुन्। सोमबार भएको वार्तामा गण्डकी प्रदेश सरकारले समर्थन गरेपछि मात्र यातायात व्यवसायीले आन्दोलनका कार्यक्रम फिर्ता लिने जनाएका छन्। गण्डकी प्रदेश सरकारले वैशाख ३१ गते राइड सेयरिङसम्बन्धी नियमावली मन्त्रिपरिषद्बाट पारित गरेको थियो । गण्डकी प्रदेश राइड सेयरिङ (नियमन र व्यवस्थापन) नियमावली प्रदेशको राजपत्रमा जेठ १ गते प्रकाशन भएर कार्यान्वयनको बाटो खुला भएको छ । त्यसपछि सार्वजनिक यातायात व्यवसायी आक्रोशित बनेका थिए। गण्डकी प्रदेशले ल्याइएको राइड सेयरिङ सम्बन्धी नियमावली संघीय कानूनहरु तर्जुमाको क्रममा रहेकोले कार्यान्वयनमा नआउँदासम्म प्रदेश सरकारलाई प्रधानमन्त्री तथा मन्त्रिपरिषद् कार्यालयमार्फत अनुरोध गर्न भौतिक पूर्वाधार तथा यातायात मन्त्रालयलाई सिफारिस गर्ने निर्णय भएको छ। सिफारिस कार्यान्वयन भएपछि मात्र बन्द फिर्ता लिने यातायात व्यवसायीले जनाएका छन्। केन्द्र सरकार र यातायात व्यवसायीबीचको उक्त सहमतिले प्रदेशको स्वायत्ततामाथि केन्द्र सरकारले हस्तक्षेप हुने देखिएको छ। सरकारले यात्रु सुरक्षा, सेवा विस्तार र प्रतिस्पर्धा अभिवृद्धि गर्न राइड सेयरिङ सेवा नियमनमा ल्याउने प्रयास गरेको जायज रहेको थियो। यातायात क्षेत्रमा प्रतिस्पर्धा बढाउनु, सिन्डिकेट तोड्नु र यात्रुलाई सहज, सुरक्षित तथा भरपर्दो सेवा दिनु नै राज्यको कर्तव्य हो। करोडौं लगानी गरेर सेवामूलक व्यवसाय चलाइरहेका यातायात व्यवसायीको लगानी संरक्षणको दायित्व पनि सरकारको हो। गण्डकी प्रदेश सरकारले निजी प्रयोजनका लागि दर्ता भएका दुई वा चारपांग्रे सवारी साधनले पनि यात्रु ओसार्न पाउने गरी यातायात नियमावली बनाएपनि सिन्डिकेटधारी व्यवसायीकै पक्षमा सरकार उभिएको छ। सरकारले सिन्डिकेट पहिलेदेखि नै खारेज गरेको थियो। तर, यातायात व्यवसायीले राइड सेयरिङ र सेल्फ ड्राइभ सेवालाई देखाएर सार्वजनिक यातायत सेवा बन्द गरेर सिन्डिकेटलाई निरन्तरता दिएको जनतासमेत आक्रोशित बनेका छन्। यसैगरी यातायात क्षेत्रमा कार्यरत कर्मचारी तथा श्रमिकलाई योगदानमा आधारित सामाजिक सुरक्षा कोष ऐन, २०७४ बमोजिम अनिवार्यरुपमा सूचीकृत गर्न श्रम रोजगार तथा सामाजिक सुरक्षा मन्त्रालयले समन्वय गरी प्राथमिताका साथ कार्यक्रम सञ्चालन गर्ने सहमति भएको छ। त्यसका लागि सबै प्रदेशहरूमा सामाजिक सुरक्षा कोषको संयन्त्र यथाशीघ्र स्थापना गर्नको लागि सिफारिस गर्ने निर्णय भएको छ। यस्तो छ सहमति : १ गण्डकी प्रदेश लगायतका प्रदेश सरकारहरुद्वारा विभिन्न मितिमा जारी गरिएका निजी सवारी साधन (रातो नम्बर प्लेटका) लाई यात्रु बोक्न दिनेगरी ल्याइएको राइड सेयरिङ सम्बन्धी नियमावलीहरु यस सम्बन्धी संघीय कानूनहरु तर्जुमाको क्रममा रहेकोले सो कार्यान्वयनमा नआउँदासम्म सम्बन्धित प्रदेशका राईड सेयरिङ्ग सम्बन्धी नियमावलीहरु स्थगन गर्न गण्डकी प्रदेश सरकार लगायतका प्रदेश सरकारहरुलाई प्रधानमन्त्री तथा मन्त्रिपरिषद् कार्यालय मार्फत अनुरोध गर्न भौतिक पूर्वाधार तथा यातायात मन्त्रालयलाई सिफारिस गर्ने निर्णय गरियो। २ सर्वोच्च अदालतको मिति २०८०१२२० गतेको परमादेश कार्यान्वयनको लागि गृह मन्त्रालयबाट आवश्यक कारवाही बढाउन सिफारिस गर्ने निर्णय गरियो। ३ सवारी तथा यातायात व्यवस्था सम्बन्धमा संशोधन तथा एकीकरण गर्न बनेको विधेयक २०८२, प्रस्तावित राष्ट्रिय यातायात नीति २०८२, मोटर बिमा दर सम्बन्धी निर्देशिका २०७३, सडक सुरक्षा सम्बन्धमा व्यवस्था गर्न बनेको विधेयक २०८२, योगदानमा आधारित सामाजिक सुरक्षा कोष ऐन, २०७४, ढुवानी सम्बन्धी ऐन लगायतका ऐन, कानुन, नियम र निर्देशिकाहरुमा यातायात व्यवसायी र यातायात मजदुरहरुका मुद्धा र मागहरुलाई सम्बोधन गर्दै ऐन कानूनलाई यातायात व्यवसाय, लगानी, श्रमिक र उपभोक्ता (यात्रु) मैत्री बनाउन एवं श्रम ऐन, २०७४ बमोजिमको कार्यरत श्रमिकको न्यूनतम पारिश्रमिक निर्धारण समितिमा यातायात व्यवसायी र यातायात श्रमिकको छुट्टै प्रतिनिधित्वको व्यवस्थाका लागि भौतिक पूर्वाधार तथा यातायात मन्त्रालयको पूर्वाधार निर्माण तथा यातायात महाशाखा प्रमुखको संयोजकत्वमा सम्बन्धित निकायका प्रतिनिधिहरु, आन्दोलनरत महासंघहरु र श्रमिक संगठनहरुका प्रतिनिधि रहेको सार्वजनिक यातायात सुधारका लागि सुझाव सिफारिस कार्यदल गठन गर्न भौतिक पूर्वाधार तथा यातायात मन्त्रालयमा सिफारिस गर्ने निर्णय गरियो । ४ मालवाहक सवारी साधनको भारवहन नियमन सम्बन्धी निर्देशिका, २०७४ को दफा १३ अनुसार स्वदेशी तथा विदेशी सवारी साधनको भारवहन क्षमता कार्यान्वयनको लागि सम्बन्धित निकायलाई अनुरोध गर्ने र सो निर्देशिकामा गर्नुपर्ने संशोधन, कार्यान्वयन एवं नेपाल प्रवेश गर्ने विदेशी सवारी साधनलाई भन्सार नाकामै पाईराखेको ७२ घण्टे सुविधा सम्बन्धमा बुँदा नं ३ अनुसार गठित कार्यदलले सुझाव पेश गर्ने गरी सिफारिस गर्ने निर्णय गरियो। ५ यातायात क्षेत्रमा कार्यरत कर्मचारी तथा श्रमिकहरु (चालक, सहचालक, परिचालक, बुकर, चेकर, लोडअनलोडर, संघ, समिति, प्रालि मा काम गर्ने कर्मचारी, स्वरोजगार) लाई योगदानमा आधारित सामाजिक सुरक्षा कोष ऐन, २०७४ बमोजिम अनिवार्यरुपमा सूचीकृत गर्न श्रम रोजगार तथा सामाजिक सुरक्षा मन्त्रालयले समन्वय गरी प्राथमिताकासाथ सो सम्बन्धि कार्यक्रमहरु सञ्चालन गर्ने र सो का लागि सबै प्रदेशहरुमा सामाजिक सुरक्षा कोषको संयन्त्र यथाशीघ्र स्थापना गर्नको लागि सिफारिस गर्ने। यातायात व्यवस्था कार्यालयले सवारी साधनहरुको कागजपत्र नवीकरण गर्दा अनिवार्यरुपमा आवश्यक न्यूनतम आधारहरुमा सामाजिक सुरक्षा कोषमा सूचीकरण हुनुपर्ने विषयलाई थप गर्ने र सो को कार्यान्वयन तथा अनुगमनको लागि सामाजिक सुरक्षा कोषसँगको समन्वयमा सम्बन्धित यातायात व्यवस्था कार्यालयले गर्ने गरी कानूनी प्रवन्ध गर्न सिफारिस गर्ने निर्णय गरियो। ६ सार्वजनिक सवारी साधनको आयु सम्बन्धमा सम्मानित सर्वोच्च अदालतको मिति २०८१ चैत १९ गते को परमादेशको यथाशीघ्र कार्यान्वयनका लागि सम्बन्धीत निकायलाई अनुरोध गर्ने निर्णय गरियो।"
हाइटेन्सन तारबाट करेन्ट लागेर झापामा हात्ती मर्यो,झापा : हाइटेन्सन तारबाट करेन्ट लागेर झापामा एउटा जंगली हात्ती मरेको छ । गएराति कमल गाउँपालिका ३ स्थित रतुवामाई वृक्षारोपण आयोजनाको जङ्गलमा करेन्ट लागेर एउटा जंगली हात्ती मरेको जिल्ला प्रहरी कार्यालय झापाका डीएसपी खगेन्द्रबहादुर खड्काले जानकारी दिए । बिजुलीको फलामको पोलमा धकेल्दा हाईटेन्सन तारमा पर्न गई हात्तीलाई करेन्ट लागेको थियो । सुँड र एउटा दारा जल्दा हात्ती घटनास्थलमै मरेको हो । कानुनी प्रक्रियाका लागि डिभिजन वन कार्यालय झापासँग समन्वय भइरहेको प्रहरीले जनाएको छ । योसँगै यस वर्ष झापामा तीन वटा जंगली हात्ती मरेका छन् । गत जेठ ७ गते बुद्धशान्ति गाउँपालिका५ को पाँचपोखरी सामुदायिक वनमा रैथाने जंगली हात्ती मृत फेला परेको थियो । त्यस्तै गत फागुन २९ गते कचनकवल गाउँपालिका७ स्थित पाथीभरा सामुदायिक वनमा वयस्क भाले हात्ती सडेगलेर दुर्गन्धित अवस्थामा फेला परेको थियो । जिल्लामा यो बर्ष हात्तीको आक्रमणबाट चार जनाको ज्यान गएको डिभिजन वन कार्यालय झापाले जनाएको छ ।
प्रि ओपन सेसनमा नेप्से परिसूचक ओरालोतिर,काठमाडौं : प्रि ओपन सेसनमा नेप्से परिसूचक घटेर बन्द भएको छ। साताको तेस्रो कारोबार दिन मंगलबार प्रि ओपन सेसनमा नेप्से परिसूचक ०६२ अंकले घटेर २६९४०४ विन्दुमा अडिएको छ। यो समयमा ४५ स्क्रिप्सको १ हजार ३९९ कित्ता सेयर ९ लाख ९३ हजार २१ रुपैयाँमा खरिदबिक्री भए। कारोबारमा आएकामध्ये २० स्टक्सको मूल्य बढ्दा २१ वटाको घट्यो। २ स्टक्सको मूल्य भने यो समयमा स्थिर रह्यो।
सुनको भाउ एकैदिन २ हजार ९०० रुपैयाँले बढ्यो,काठमाडौं : नेपाली बजारमा सुनको मूल्यमा उल्लेख्य वृद्धि भएको छ। आज सुनको मूल्य २ हजार ९०० रुपैयाँले बढेको हो। नेपाल सुन चाँदी व्यवसायी महासंघका अनुसार मंगलबार २ हजार ९०० रुपैयाँले बढेर प्रतितोला सुनको मूल्य १ लाख ९२ हजार ७०० रुपैयाँ पुगेको छ। सोमबार प्रतितोला सुनको मूल्य १ लाख ८९ हजार ८०० रुपैयाँ कायम भएको थियो। सुनको मूल्य बढेसँगै चाँदीको भाउ पनि बढेको छ। चाँदी प्रतितोला ५५ रुपैयाँले बढेको हो। महासंघका अनुसार चाँदी प्रतितोला २ हजार ४५ रुपैयाँमा खरिदबिक्री भइरहेको छ।
"इरानको युरेनियम प्रशोधनमा वृद्धि, राष्ट्रसंघको चासो","कायरो (एजेन्सी) : संयुक्त राष्ट्रसंघको परमाणु निगरानी निकाय अन्तर्राष्ट्रिय आणविक ऊर्जा संस्थाका महानिर्देशक राफायल ग्रोसीले सोमबार इरानलाई आफ्नो आणविक कार्यक्रम सम्बन्धमा पारदर्शिता बढाउन आग्रह गरेका छन् । इरानले प्रतिबन्ध हटाउन खोजिरहेका बेला गरिएको यो आग्रह कूटनीतिक छलफलकै सन्दर्भमा आएको हो । उनले इरानी विदेशमन्त्री तथा प्रमुख वार्ताकार अब्बास अराघचीसँग कायरोमा हुने भेटघाटअघि यस्तो भनाइ सार्वजनिक गरेका हुन् । एक दिनअघि बाहिरिएको एक प्रतिवेदनमा इरानले ६० प्रतिशतसम्म प्रशोधित युरेनियम उत्पादन तीव्र रूपमा बढाएको उल्लेख छ । यो मात्रा ९० प्रतिशतको नजिक छ, जुन आणविक हतियार बनाउन प्रयोग हुने स्तर मानिन्छ ।"
संसदमा आजदेखि बजेटमाथि छलफल हुँदै,"काठमाडौं : आगामी आर्थिक वर्ष २०८२०८३ का लागि सरकारले प्रस्तुत गरेको बजेटमाथि आजबाट छलफल हुँदैछ। त्यसका लागि प्रतिनिधिसभा बैठक मंगलबार बिहान ११ बजेका लागि बोलाइएको छ। बैठकमा उपप्रधानमन्त्री तथा अर्थ मन्त्री विष्णुप्रसाद पौडेलले वक्तव्यसहित 'आव २०८२०८३ को राजश्व र व्ययको वार्षिक अनुमानमाथि सामान्य छलफल प्रारम्भ गरियोस्' भन्ने प्रस्ताव प्रस्तुत गर्ने कार्यसूची छ। अर्थमन्त्री पौडेलले जेठ १५ गते संघीय संसदको संयुक्त बैठकमा आर्थिक वर्षको बजेट प्रस्तुत गरेका थिए। बजेटमाथि छलफल सुरू हुने कार्यसूची भएपनि गृहमन्त्रीको राजीनामाको विषयलाई लिएर प्रतिपक्षीले भने अवरोध कायम गर्ने बताएको छ। भिजिट भिसा प्रकरणमा गृहमन्त्री रमेश लेखकको राजीनामा माग गर्दै प्रमुख प्रतिपक्षी दल नेकपा माओवादी केन्द्र लगायतले संसद बैठकमा अवरोध गर्दै आएका छन्। राजीनामा नआएसम्म संसद चल्न नदिने उनीहरूको अडान छ। संसदको अवरोधबारे छलफल गर्न प्रधानमन्त्री केपी शर्मा ओलीले सोमबार बेलुका तीन दलका शीर्ष नेताको बैठक बोलाएका थिए। नेकपा माओवादी केन्द्रले भने आफ्नो अडान कायमै राखेपछि छलफल निष्कर्षविहीन भएको भएको थियो। जेठ ७ गतेदेखि गृहमन्त्री लेखकको राजीनामा माग गर्दै प्रतिपक्ष दलहरूले संसद अवरोध गरिरहेका छन्। तर, सत्तापक्ष भने मंगलबारबाट जसरी पनि संसद् सुचारु गर्ने पहल गरिरहेको छ। बैठकको प्रारम्भमा सभामुख देवराज घिमिरेले प्रधानमन्त्री तथा मन्त्रिपरिषद्को कार्यालयबाट प्राप्त कार्यभार सम्बन्धी पत्रको व्यहोरा पढेर सुनाउने कार्यसूची छ। यसैगरी राज्य व्यवस्था तथा सुशासन समितिका सभापति रामहरि खतिवडाले 'संघीय निजामति सेवा विधेयक सम्बन्धी समितिको प्रतिवेदन,२०८२' पेस गर्ने कार्यसूचीमा उल्लेख छ। सभामुख घिमिरेले प्रतिनिधिसभाअन्तर्गतका विषयगत समितिका सदस्यहरूको नाम हेरफेर गर्नेछन्।"
यातायात सेवामा मुढेबल,"पहिले बैंकमा लाग्ने लामो लाइन अहिले घटेको छ । किनकि उपभोक्ताले मोबाइल एपबाटै बैंकिङ कारोबार गर्छन् । विद्युत् महसुल तिर्नेहरूको लाइन छोटिएको छ । प्रविधिको प्रयोगबाटै ग्राहकले पैसा तिर्छन् । पसलेको सन्दुसमा पनि पैसाको चाङ घटेको छ । ग्राहकले डिजिटल भुक्तानी गर्छन् । आमजनता बिहान आँखा मिच्दै ब्युँझिएदेखि राति ननिँदाएसम्म मोबाइल खेलाउँछन् । सूचना प्रविधिको विकासले परम्परागत आमसञ्चारका माध्यम हायलकायल छन् । प्रविधिको द्रुतता यति तीव्र छ कि हामी बाहिर निस्कन जुत्ता लगाउने तर्खर गर्दागर्दै प्रविधिले विश्व परिक्रमा गरेर फर्किसकेको हुन्छ । यातायातको क्षेत्रमा पनि प्रविधिको प्रवेश भइसकेको छ । यति बुझ्दाबुझ्दै, जान्दाजान्दै अहिले प्रविधिमैत्री यातायातलाई जबरजस्त छेकथुन गर्ने प्रयास भइरहेको छ । प्रविधिमैत्री यातायात सेवा प्रवेशमा रोक लगाउन बिगत चारदिनदेखि सडकमा लाठीमुङ्ग्री चलिरहेको छ । मुढेबलको लज्जाजनक मूर्खता प्रदर्शन भइरहेको छ । यातायातमा प्रविधिको प्रवेश रोक्न मुढे बल गर्नेहरूले यो बुझ्नु जरुरी छ कि, प्रविधिको मुख कति दिन थुन्न सकिन्छ ? प्रविधिको विकास तिघ्राको बलले कम गर्न सकिन्छ ? अनि प्रविधिलाई बलिया पाँसुलाले तह लगाउँछु भनेर सोच्नु मूर्खता सिवाय के हुन सक्छ ? एकाध गाडीका सिसा फुटाएर, केही आफूजस्तै यातायात मजदुर, केही यात्रुमाथि हातपात गरेर प्रविधिको विकास रोकिन्छ ? चर्को गालीगलौजले प्रविधिको विकासमा कति दिन ब्रेक लाग्छ ? नेपालको संविधानको भाग ३ (मौलिक हक र कर्तव्य)को धारा १७ (च) मा नेपालको कुनै पनि भागमा पेसा, रोजगार गर्ने, उद्योग व्यापार तथा व्यवसायको स्थापना सञ्चालन गर्ने स्वतन्त्रताको व्यवस्था छ । संविधान प्रदत्त स्वतन्त्रताको हक प्रयोग गर्दै नेपालका कतिपय भूभागमा राइड सेयरिङ (बोलीचालीको भाषामा पठाओ) सञ्चालन भइरहेका छन् । समयको माग पनि हो यो । तर ऐन, नियमावलीमा उल्लेख नहुँदा उनीहरू दर्ता हुन पाएका छैनन् । साना, ठूला सहरमा, ग्रामीण सडकमा विधिहीन रूपमा प्रशस्त चलिरहेका छन् । राज्यले उनीहरूलाई व्यवस्थित गर्न ऐन तथा नियमावली बनाउने प्रयास गरेको छ । व्यवसाय गर्नेबाट राजस्व संकलन गर्ने नीति अवलम्बन गरेको छ । प्रविधि (मोबाइल एप) को प्रयोग गरी सवारीसाधन प्रयोग गर्ने विश्वभरको अभ्यास हो । यहीँ छिमेकी भारतमा उवरलगायतका प्रविधिमैत्री सवारीसाधनको प्रयोग छ । विश्वका जुनकुनै देशमा मोबाइल एपको प्रयोग गरी निवासमै यातायातका साधन बोलाएर यात्रा गर्ने व्यवस्था छ । काठमाडौंमा यसको प्रचलन भएको धेरै वर्ष भइसकेको छ । अरू सहरतिर पनि यसको माग हुनु स्वाभाविक हो । पोखरा सहरले पनि अपनाउने तयारी गरेको छ । यसअघि पनि यसको अभ्यास नभएको होइन, तर प्रदेश सरकारले यसलाई विधिवत् बनाउने प्रयास गरेको छ । गण्डकी प्रदेश सरकारले गत जेठ २ गते गण्डकी प्रदेश राइड सेयरिङ (नियम र व्यवस्थापन) नियमावली जारी गरेको छ । त्यसलाई राजपत्रमा प्रकाशित गरेपछि सार्वजनिक यातायात सेवा दिइरहेका व्यवसायीहरू आन्दोलनमा उत्रिएका छन् । सो नियमावली फिर्ताको एकहप्ते अल्टिमेटमपछि उनीहरू गत शुक्रबारदेखि आन्दोलनमा उत्रिएका हुन् । सुरुमा उनीहरूले १७ गते सोमबारसम्म गण्डकी प्रदेशमा मात्र सार्वजनिक यातायात सेवा बन्द गर्ने र यदि त्यतिबेलासम्म सरकारले पुनर्विचार गरेन भने सातै प्रदेश (देशैभर) सार्वजनिक यातायात बन्द गर्ने घोषणा गरेका छन् । सार्वजनिक यातायात सञ्चालन गर्ने विभिन्न समितिहरूले आइतबार विज्ञप्ति जारी गरी सोमबारदेखि देशभर सार्वजनिक यातायात अवरुद्ध गर्ने जनाएका छन् । चार दिनको अवधिसम्म आइपुग्दा रातो प्लेटका सवारीसाधनसमेत रोकेर चेकजाँच गर्ने गरेका छन् । जरुरी काम लिएर गन्तव्य हिँडेकाहरू अलपत्र छन् । यात्रुवाहक सवारीसाधन मात्र होइन, मालवाहक सवारीसाधन पनि अहिले ठप्प छ । विकास निर्माणका कामले तीव्र गति लिइरहेका बेला कामदार (मजदुर) एउटा साइटबाट अर्को साइट जान पाएका छैनन् । भाडाका ट्रकहरूले निर्माण सामग्री ढुवानी गर्न पाएका छैनन् । सार्वजनिक यातायात (पब्लिक ट्रान्सपोर्टेसन) भन्नाले सर्वसाधारण जनताका लागि उपलब्ध साझा यात्रुवाहक यातायात सेवा प्रणालीलाई बुझाउँछ । निजी यातायात (जस्तैः व्यक्तिगत कार) भन्दा फरक, सार्वजनिक यातायात सामान्यतया स्थापित मार्ग र समय तालिकामा सञ्चालन हुन्छन् । यात्रुहरूले सेवाका लागि भाडा तिर्छन् । त्यसैले सार्वजनिक सवारीसाधनमा निजीमाझै व्यक्ति (साधनधनी)को मनमौजी चल्दैन । सामाजिक जवाफदेहिता हुन्छ । तर नेपालको यातायात क्षेत्रमा सधंै दादागिरी चल्छ । कसैले सार्वजनिक यातायात सेवामा आबद्ध भएर स्वरोजगार वा रोजगार हुन चाह्यो भने यातायात व्यवसायीले नै रोकतोक गर्छन् । कि उसले सिन्डिकेट लादिरहेको समितिलाई लाखौं भुक्तानी गर्नुपर्छ । यही विसंगति तोड्न यसअघिको सरकारले समिति खारेज गयो । त्यो बेला सरकार बलियो थियो र समिति खारेज जस्तो कदम चाल्न सफल भयो । तर समिति खारेज भए पनि कम्पनीको नाममा सिन्डिकेटको साम्राज्य छ । हामीले मात्र सार्वजनिक यातायात सेवा सञ्चालन गर्न पाउनुपर्छ, अरूले पाउनु हुँदैन भन्नेजस्ता लज्जास्पद नौटंकी गरिरहेका छन् । गुणस्तरीय सेवा नसक्ने, अरू सेवा प्रदायकको प्रवेश रोक्ने, यात्रुमैत्री सेवा दिन नसक्ने, सुपथ, सर्वसुलभ सेवा दिन नचाहने सार्वजनिक यातायात समितिहरूको आम नागरिकले आलोचना, विरोध गरिरहेका छन् । जनपक्षीय र वैध पनि नभएको लज्जास्पद एजेन्डा लिएर अहिले सडकमा यात्रुलाई सास्ती दिने काम भइरहेको छ । सरकारले बलियो खुट्टा टेक्ने हो भने यस्ता एजेन्डा सफल हुन सक्दैन । यो पनि पढ्नुहोस सिन्डिकेट पक्षधरको यातायात बन्द, यात्रुलाई कष्टै कष्ट माइतीघरबानेश्वर क्षेत्रमा यातायात व्यवसायीहरूको प्रदर्शन, यात्रुलाई सास्ती राइड सेयरिङको विरोधमा उत्रिएका यातायात व्यवसायीलाई मन्त्रालयले वार्ताका लागि बोलायो सिन्डिकेट माग्दै यातायात व्यवसायी सडकमा सार्वजनिक यातायात ठप्प हुँदा यात्रु मारमा तस्बिरमा हेर्नुहोस् काठमाडौं उपत्यकामा सार्वजनिक यातायात बन्दको प्रभाव सार्वजनिक यातायातमा सिन्डिकेट"
"योगेश भट्टराई भन्छन् : गृहमन्त्रीलाई संसदमा बोल्न दिनुपर्छ, रविलाई पनि त्यहि भनेका थियौं","संसद् सुचारु हुन नदिने विपक्षीले अडान राखेपछि रवि लामिछाने र लेखकको विषयमा एमालेको धारणा एउटै रहेको भट्टराईले विगत स्मरण गराएका हुन्। काठमाडौं : नेकपा एमालेका सचिव योगेश भट्टराईले गृहमन्त्री रमेश लेखकले संसदमा आफ्ना कुरा राख्न पाउनुपर्ने बताएका छन्। भिजिट भिसा प्रकरणको अनुसन्धानका लागि गृहमन्त्रीले राजीनामा नदिएसम्म संसद् सुचारु हुन नदिने विपक्षीले अडान राखेपछि रवि लामिछाने र लेखकको विषयमा एमालेको धारणा एउटै रहेको भट्टराईले स्मरण गराएका हुन्। लामिछाने गृहमन्त्री हुँदा कांग्रेसले बोल्न नदिँदा विमति जनाएको उल्लेख गर्दै उनले अहिले रास्वपामाओवादीले राखेको अडानप्रति विरोध जनाउँदै बोल्न दिनुपर्ने धारणा राखेका हुन्। हामी त हिजो पनि उही, आज पनि उही ! तत्कालिन गृहमन्त्री रवि लामिछानेमाथि सहकारी ठगीको आरोपसहित तत्कालीन प्रतिपक्षी दल नेपाली कांग्रेसले संसद्मा कुरा उठायो। रवि जीले संसदमा बोल्ने समय माग्नु भयो। कांग्रेसले बोल्न नदिने अड़ान लियो। हामीले कांग्रेसको अडान गलत छ, गृहमन्त्रीलाई बोल्न दिनुपर्छ भन्यौ। अन्तत: कांग्रेस अड़ानबाट पछि हट्यो। रविजीले संसदको रोस्टमबाट आफ्नो बचाउ गर्नुभयो। भट्टराईले सामाजिक सञ्जालमार्फत भनेका छन्,आज साइकलको पांग्रा त्यही ठाउँमा आईपुग्यो। हिजो गृहमन्त्रीलाई बोल्न नदिने आज सत्ता पक्ष, गृहमन्त्रीलाई बोल्न दिनुपर्छ भन्नेहरू प्रतिपक्ष। हाम्रो अड़ान हिजो पनि त्यही थियो, आज पनि त्यही छ। संसदमा गृहमन्त्रीलाई बोल्न दिनुपर्छ। संसद सुचारू गर्नुपर्छ। उनले संवाद गर्ने थलो संसद भएको उल्लेख गरेका छन्। यता माओवादी केन्द्र प्रमुख सचेतक हितराज पाण्डेले भिजिट भिसा प्रकरणको अनुसन्धानका लागि गृहमन्त्रीले राजीनामा नदिएसम्म संसद् सुचारु हुन नदिने आफ्नो पार्टीको अडान रहेको बताए । उनले भने, भिजिट भिसामा जसरी गडबड भएको छ, त्यसलाई गृहमन्त्रीज्यूले हल गर्नका लागि अनुसन्धान गर्न मार्ग प्रशस्त गर्नुपर्छ भनेर भनेका छौं ।"
सार्वजनिक यातायातमा सिन्डिकेट,"गण्डकी प्रदेशपछि देशभर भएको सार्वजनिक यातायात बन्दको परिस्थितिले हजारौं नागरिकको दैनन्दिन जीवन अस्तव्यस्त भएको छ । एकातिर राज्यले राइड सेयरिङ सेवा कानुनी दायराभित्र ल्याउने प्रयत्न गरिरहेको छ भने अर्कातिर सिन्डिकेट मानसिकता बोकेका यातायात व्यवसायीहरू त्यसको विरोध गर्दै सार्वजनिक सेवा नै बन्द गरिरहेका छन् । सार्वजनिक यातायातजस्तो अत्यावश्यक सेवामाथि बन्द घोषणा गर्नु र त्यसलाई बलपूर्वक कार्यान्वयन गर्नु केवल अवैधानिक मात्रै होइन, एक किसिमको अपराध पनि हो । गोरखाका विकास र सम्झना श्रेष्ठले शिक्षा सेवा आयोगको परीक्षा सकेर घर फर्कनुपर्ने बेला बाइक भाडामा हजारौं तिर्नुपरेको अवस्था होस् वा गोरखा बजारसम्म मोबाइल मर्मत गर्न गएकी एन्जल थापाले चर्काे घाममा पैदल यात्रा गर्नु परेको पीडायी उदाहरणहरूले यो बन्दले सर्वसाधारणमाथि कस्तो अमानवीय असर पारिरहेको छ भन्ने स्पष्ट देखाउँछ । धार्मिक यात्रामा निस्किएका भक्तजनहरूदेखि ड्युटीमा रहेका शिक्षक, महिला, वृद्ध र बिरामीसम्म सबै प्रभावित छन् । सरकारले यात्रु सुरक्षा, सेवा विस्तार र प्रतिस्पर्धा अभिवृद्धि गर्न राइड सेयरिङ सेवा नियमनमा ल्याउने प्रयास गरेको जायज हो । तर, यसलाई सिन्डिकेट तोड्ने खतरा ठानी गरिएको विरोध गम्भीर चिन्ताको विषय हो । झन, बन्दको नाममा बस तोडफोड गर्ने, यात्रु ओसार्ने गाडीलाई आक्रमण गर्ने, बाटोमा डर र त्रास सिर्जना गर्ने जस्ता कार्यले आन्दोलनको औचित्यमाथि प्रश्न उठाएको छ । यसरी हिंसा र जबरजस्तीमार्फत आफ्ना माग पूरा गर्न खोज्नेहरूमाथि कडा कानुनी कारबाही हुनु अपरिहार्य छ । सवारी चलाउन चाहने, यात्रु ओसार्न इच्छुक व्यक्ति वा कम्पनीहरूलाई निषेध गर्नु, उनीहरूको सवारी साधनमाथि हमला गर्नु र नागरिकलाई बिचल्लीमा पार्नु लोकतान्त्रिक समाजमा स्वीकार्य छैन । त्यसमाथि पनि प्रहरीकै सामु यात्रुवाहक गाडी तोडफोड हुनुले राज्यको कमजोरी र असक्षमता उजागर गर्छ । गण्डकी प्रदेशका मुख्यमन्त्री सुरेन्द्रराज पाण्डेले राइड सेयरिङ लामो दूरीका लागि नभई छोटो दूरीका यात्रुको सुविधाका लागि मात्रै हो भन्ने स्पष्ट पारेका छन् तसर्थ, यो निर्णयले सार्वजनिक यातायातको विस्थापन नभई सन्तुलित सेवा विकासमा योगदान पुयाउँछ भन्ने बुझ्नु आवश्यक छ । राइड सेयरिङप्रति पूर्वाग्रही भएर सार्वजनिक सेवा ठप्प पार्ने, हजारौं यात्रुलाई सास्ती दिने र राज्यलाई चुनौती दिने कार्यको अन्त्य गर्न राज्य दृढ हुनु जरुरी छ । नागरिकको स्वतन्त्रता, आवागमनको अधिकार र सेवाप्राप्तिको हक सुनिश्चित गर्न राज्यको उपस्थिति मजबुत बनाइनुपर्छ । सार्वजनिक सेवामाथि हात हाल्नेहरूलाई कारबाही गर्न ढिलाइ हुनु हुँदैन । सार्वजनिक यातायात बन्द गराएर नागरिकमाथि अत्याचार गर्ने र राज्यलाई निरीह बनाउने अभ्यास अब अन्त्य हुनुपर्छ । यातायात क्षेत्रमा प्रतिस्पर्धा बढाउनु, सिन्डिकेट तोड्नु र यात्रुलाई सहज, सुरक्षित तथा भरपर्दाे सेवा दिनु नै राज्यको कर्तव्य हो । अहिलेको परिवेशमा सरकारको निष्क्रियता र ढिलासुस्तीलाई सहन सकिन्न । जनता राज्यसँग संरक्षणको अपेक्षा गर्छन, लाचारी होइन । करोडौं लगानी गरेर सेवामूलक व्यवसाय चलाइरहेका यातायात व्यवसायीको लगानी संरक्षणको दायित्व पनि सरकारको हो । नियमन गरिएको राइड सेयरिङमार्फत यात्रुलाई सहज बनाउने दायित्व पनि सरकारकै पर्दछ । यी सबै क्षेत्रलाई समन्यायोचित व्यवहार हुनेगरी ऐन, नियम तर्जुमा गर्नुपर्छ । निजी सवारी चालकले असुरक्षित रूपमा यात्रु बोक्ने व्यवस्थालाई भने उचित मान्न सकिदैन् । यात्रुको सुरक्षा, व्यवसायिक हित सबैमा सरकारको उत्तिकै सजगता हुनुपर्छ । सरकारले यातायात बन्द गरेर देश नै ठप्प हुने अवस्था सिर्जना गर्ने अवस्थामा ल्याउनु हुँदैन । विपन्न वर्गको पहुँचमा रहेको सार्वजनिक यातायात सेवालाई कुनै पनि बहानामा रोक्ने कार्य किमार्थ उचित होइन् । यस्ता क्रियाकलापहरू तुरुन्त बन्द गरिनुपर्छ । सरकारले बेलैमा समस्या समाधान गर्नुपर्छ ।"
उग्र बन्दै यातायात व्यवसायी यात्रुमाथि जथाभावी कुटपिट,"गोरखा : सिन्डिकेट माग गर्दै आन्दोलनमा उत्रिएका यातायात व्यवसायी तथा मजदुरहरू दिनप्रतिदिन उग्र बन्दै गइरहेका छन् । आफ्नो कालो नम्बर प्लेटका गाडीहरू थन्क्याएर हड्तालमा उत्रिन आग्रह गरेका उनीहरूले निजी गाडी, पर्यटकका गाडी पनि बन्द गराइरहेका छन् । गाडी तोडफोडदेखि व्यक्तिमाथि कुटपिट गर्न थालेका छन् । बन्दकर्ताहरूले सार्वजनिक सडकमा आफ्नै गाडीमा यात्रा गरेका यात्रुहरूमाथि निर्घात कुटपिट गरेका छन् । पालुङटार नगरपालिका१० मिरकोटका कृष्णहरि देवकोटामाथि गत शनिबार कुटपिट गरेका छन् । रातो नम्बर प्लेटको आफ्नै बोलेरो जिपमा सवार उनीमाथि बाह्रकिलोमा आक्रमण गरेका हुन् । गोरखा बजारको ग्यारेजमा गाडी बनाएर घर फर्कँदै गर्दा ममाथि आक्रमण गरे, उनले भने, उनीहरूले रातो प्लेटको गाडी रोक्ने भनेका थिएनन् । तैपनि रोके । म रोकिएँ । एकछिन पख्नु, चिया, चिसो खाँदै गर्नु भने । म भोलाको पसलमा चिसो खाँदै थिएँ । त्यही बेला एक्कासी नेत्रबहादुर कुमाल आएर मलाई आक्रमण गरे । तँलाई जहाँ भेटे पनि मार्छु भनेर धम्की पनि दिए । उनीविरुद्ध प्रहरी चौकी रातामाटे सेरामा जाहेरी दर्ता गरेको देवकोटाले बताएका छन् । कुटाइ खाएको दुखेसो सुनाउँदै प्रहरी समक्ष पुग्दा शरण दिनुको साटो प्रहरीले उल्टै आफूलाई दुई हजार रुपैयाँ जरिवाना तिराएको उनको गुनासो छ । त्यस्तै, गोरखा नगरपालिका१० टक्सारका अञ्जन घर्ती र वडा नं ९ टक्सारका प्रशान्त आलेमाथि पनि कुटपिट भएको छ । निजी नम्बर प्लेटको बोलेरो जीपमा पसलको सामान बारपाक पुर्याएर फर्किँदै गर्दा आइतबार राति १२ बजे गोरखा नगरपालिका१० छेपेटारमा उनीहरूमाथि कुटपिट गरिएको हो । बाटो छेकेर बसेका बन्दकर्ताहरूले कुटपिट गरेका पीडितहरूले बताएका छन् । आआफ्ना भाडाका सवारीसाधन थन्क्याएर आन्दोलनमा उत्रिन आग्रह गरे पनि निजी सवारी साधनका यात्रु कुटिएका छन् । निजी सवारी साधनका यात्रु असुरक्षित हुँदा पनि राज्य संयन्त्र, सुरक्षा निकाय मौन छन् । कमजोर सुरक्षा व्यवस्था भएको अवस्थामा जोकोही, जहाँ पनि, जहिले पनि असुरक्षित हुने भन्दै सर्वसाधारणले गुनासो गरेका छन् । बन्दको दुस्प्रभाव स्वरूप सोमबार सेन्ट मेरिज र सेन्ट जोसेफ स्कूलहरू पनि बन्द भए । विद्यार्थी बोक्ने कालो नम्बर प्लेटका बसहरूले बन्दको समर्थन गरेका कारण विद्यालय खुल्न नसकेको विद्यालय प्रशासनले जनाएका छन् ।"
सामाजिक सुरक्षा भत्ता : उमेर ७० पुर्याउँदा राज्यलाई १० अर्ब पुँजी निर्माण,"कुल विनियोजित बजेटको ठूलो हिस्सा सामाजिक सुरक्षा भत्ताले ओगट्छ । विगतका वर्षहरूमा कुल बजेटको करिब साढे ८ प्रतिशतसम्म उक्त शीर्षकमा खर्च हुन्थ्यो । तर, आगामी आवको बजेटमार्फत सरकारले ज्येष्ठ नागरिक भत्ताको उमेर ६८ वर्षबाट बढाएर ७० वर्ष पुर्याएको छ । अब उक्त बजेट साउनबाट लागू भएसँगै वर्षमा करिब १० अर्ब रुपैयाँ बच्ने भएको छ । यसबाट सरकारले अन्य क्षेत्रमा खर्च गर्न पाउँछ । यसले पुँजी निर्माणमा सहयोग पुर्याउँछ । काठमाडौं : एकातर्फ मुलुकमा बुढ्यौलीको संख्या झन्झन् ठूलो आकारमा बढ्दै छ । अर्र्कोतर्फ ज्येष्ठ नागरिकलाई प्रदान गर्दै आएको भत्ताको आकार पनि बढ्दो छ । अझ सरकारले ज्येष्ठ नागरिकबाहेक ज्येष्ठ नागरिक दलित तथा कर्णाली (६० वर्षमाथि), एकल तथा विधवा महिला, पूर्णअपांग, अति अशक्त अपांग (ख वर्ग), लोपोन्मुख जाति, दलित बालबालिका र बाल संरक्षण अनुदान जस्ता सामाजिक सुरक्षा भत्ता प्रदान गर्दै आएको छ । हुन त यो सम्बद्ध वर्गलाई सरकारले दिएको सुरक्षा हो । यो दिइनुपर्छ । तर, २ वर्षअघिको बजेटमार्फत ज्येष्ठ नागरिकलाई दिने वृद्ध भत्ता सरकारको स्रोतमा चाप परिरहेको छ भन्दै आगामी आवदेखि लागू हुने गरी सरकारले ७० वर्षको उमेर हद कायम गरेको छ । यसअघिको आर्थिक वर्षमा २०७९८० को बजेट वक्तव्यमार्फत तत्कालीन अर्थमन्त्री जनार्दन शर्माले वृद्ध भत्ताको उमेर ७० वर्षबाट घटाएर ६८ वर्ष कायम गरेका थिए । उक्त आवको बजेटमा अर्थमन्त्री शर्माले घोषणा गरेका थिए, सामाजिक सुरक्षा कार्यक्रमअन्तर्गत हाल ७० वर्षमाथिको उमेर समूहका ज्येष्ठ नागरिकलाई सामाजिक सुरक्षा भत्ता प्रदान गरिएकोमा आगामी आर्थिक वर्षदेखि यसको दायरा बढाइ ६८ वर्षमाथिका ज्येष्ठ नागरिकलाई समेत सामाजिक सुरक्षा भत्ता प्रदान गर्ने व्यवस्था मिलाएको छु । सामाजिक सुरक्षा भत्ता नलिन स्वःघोषणा गर्ने लाभग्राहीहरूलाई सरकारद्वारा सम्मान गरिनेछ । तर, उच्चस्तरीय आर्थिक सुधार सुझाव आयोगको प्रतिवेदन समेतलाई दृष्टिगत गरी अर्थमन्त्री विष्णुप्रसाद पौडेलले आगामी आर्थिक वर्ष २०८२८३ देखि ७० वर्ष पूरा भएका नागरिकले ज्येष्ठ नागरिक भत्ता प्राप्त गर्ने व्यवस्था मिलाएको उद्घोष गरे । यद्यपि हाल प्राप्त गरिरहेका, दुर्गम क्षेत्र र लक्षित वर्गका ज्येष्ठ नागरिकका लागि भत्ता पाउने उमेर यथावत् राखिएको छ । वृद्ध भत्ताको अवधि २ वर्ष लम्ब्याउँदा राज्यलाई करिब १० अर्ब रुपैयाँ बराबरको स्रोत जोहो हुने अनुमान गरिएकोे जानकारी दिन्छन्, अर्थ मन्त्रालयका प्रवक्ता श्यामप्रसाद भण्डारी । उनका अनुसार सरकारले सामाजिक सुरक्षालाई अलि व्यवस्थित गर्न उमेरहद ६८ बाट ७० पुर्याएको हो । यद्यपि, सरकारले वृद्धा भत्ताको रकम भने बढाएको छैन । हाल मासिक ४ हजार रुपैयाँ वृद्ध भत्ता वितरण हुँदै आएको छ । स्रोत व्यवस्थापनदेखि अन्य चापहरूलाई व्यवस्थित गर्न उमेर हदको सीमा २ वर्ष बढाइएको हो । स्रोतको चापलाई केही कम गर्नदेखि यसलाई दिगो, भरपर्दो र व्यवस्थित बनाउने उद्देश्यले पनि उमेर हद बढाइएको छ । यससँगै बजेटले प्रदेश र स्थानीय तहहरूबाट दोहोरिने गरी नगर्न भनिएको छ, प्रवक्ता भण्डारीले अन्नपूर्णसँग भने, हामीलाई स्रोत व्यवस्थापनमा अलि चाप भएकाले एउटै प्रकृतिमा धेरै पैसा नजाओस्, वितरणमुखीमा धेरै केन्द्रित नहोऔंं भनेर दोहोरो नगर्न भनिएको हो । त्यसो त संघीय सरकारबाट सञ्चालित सामाजिक सुरक्षाका कार्यक्रमहरूमा प्रदेश र स्थानीय तहबाट रकम थप गर्न र उस्तै प्रकृतिका कार्यक्रममार्फत दोहोरो सुविधा दिन नपाइने भनिएको छ । केन्द्रबाट सबै प्रकारका सामाजिक सुरक्षा भत्ताका लागि १ खर्ब ९ अर्ब रुपैयाँ विनियोजन गरिएको छ । यससँगै, सामाजिक सुरक्षा सुविधाको एकीकृत प्रतिवेदन प्रणाली विकास गरिने भएको छ । यता उच्चस्तरीय आर्थिक सुधार सुझाव आयोगका संयोजक तथा पूर्वअर्थ सचिव रामेश्वर खनाल साउन १ गतेदेखि ७० वर्ष पुगेका व्यक्तिले मात्रै भत्ता पाउने बताउँदै ६८ वर्षकाले वृद्ध भत्ता पाएको भए एकै वर्षमा थप १० अर्ब बढी जाने बताउँछन् । उनी भन्छन्, तर बजेटको व्यवस्थाले आगामी आवमा उक्त रकम बराबरको बचत हुने हो । यद्यपि यो सधैंका लागि बचत हुने त होइन तर पनि केही हदसम्म बच्यो । अब थोरै हिस्सामा बचेको पैसाले सरकारले अन्य क्षेत्रमा खर्च गर्न पाउँछ । यसले झन् बढी पुँजी निर्माणमा सहयोग पुर्याउँछ । यद्यपि बजेटमार्फत सबै खाले सामाजिक सुरक्षा भत्ताहरूलाई एकीकृत गरेर राष्ट्रिय परिचयपत्रमा आबद्ध गरिने छ र कसैले दोहोरो पाउने व्यवस्था गरिएको छैन भनेर उल्लेख गरेको छ । यो सरकारले वैकल्पिक व्यवस्थाअनुसार गर्न खोजेको हो । खास अत्यावश्यक भएका व्यक्तिहरूले पाउनुपर्यो तर आवश्यक नभएकालाई सरकारबाट पैसा पाएर अर्थतन्त्रमा केही योगदान पनि गर्ने भएन बरु सरकारले त्यो पैसा बचाए बापत पूर्वाधारमा, युवाहरूलाई तालिममा लगानी गर्यो भने लामो समयसम्म अर्थतन्त्रमा प्रतिफल आउँछ । गुणस्तर, दक्ष जनशक्ति विकासमा लगानी दिने हो भने भत्ता दिनुभन्दा जनशक्ति विकास गर्नु मुलुकको लागि फाइदा हो, पूर्वअर्थ सचिव खनालले अन्नपूर्णसँग भने । औसत आयु ७१ भएकाले वृद्धभत्ताको अवधि बढाउनु उपयुक्त नेपालीको औसत आयु नै ७१३ वर्ष भएको राष्ट्रिय जनगणनाले उल्लेख गरेको छ । २०७८ सालको राष्ट्रिय जनगणनाले मुलुकमा बुढ्यौली सूचकांक बढ्दै गएको छ । अझ २१११ सालसम्ममा देश बुढ्यौली समाजमा रूपान्तरण हुने अनुमान गरिएको छ । राष्ट्रिय तथ्यांक कार्यालयको प्रतिवेदनअनुसार मुलुकमा बालबालिकाको जन्मदर भने घट्दै गएको छ । तथ्यांकअनुसार ०४८ देखि बुढ्यौली उमेर समूह लगभग तीन गुणाले बढेको छ । यसले मुलुकको जनसंख्या युवा बहुल अवस्थाबाट वृद्धावस्थामा परिवर्तन हुँदै गएको देखाएको छ । यस अवस्थामा वृद्ध भत्ताको दायित्वसमेत धेरै बढ्ने देखिन्छ । विशेष गरेर सरकारले विकास खर्चको आकार फराकिलो पार्न नसक्नुको कारणमध्ये एक अनिवार्य दायित्वहरू अधिक भएको बताउँछन्, अर्थ मन्त्रालयका सहसचिव कृष्णप्रसाद शर्मा । उनकाअनुसार सामाजिक सुरक्षाको आकार पनि ठूलो छ । सहसचिव शर्मा भन्छन्, आजभन्दा २० वर्षअगाडि जनसंख्या वृद्धिदर ०३५ प्रतिशत हुँदै झरिरहेको छ । यसको अर्थ बुढ्यौली जनसंख्या बढ्दै छ । यसबीच उमेर घटाउने र भत्ता बढाउने काम भयो । ७० वर्षबाट ६८ मा घटाइयो । यसले सरकारको दायित्व सिर्जना गरेको छ । उनका अनुसार यसैले अब सामाजिक सुरक्षा वितरणको मोडालिटी परिवर्तन जरुरी थियो । अहिलेको गतिमा सामाजिक सुरक्षाको गति बढ्दै जाने हो भने दीर्घकालीन रूपमा सरकारले धान्न गाह्रो पर्छ । पेन्सनकाबारे पनि सोच्नु आवश्यक छ, सहसचिव शर्माले भने । यता अर्थविद् डारमेश पौडेल नेपालीको औसत आयु पनि बढेकाले यसको संख्या अधिक भएकाले वित्तीय क्षेत्र फराकिलो बनाउन उमेर बढाए केही रकम बच्ने गणना गरेको बताउँछन् । उच्चस्तरीय आर्थिक सुधार सुझाव आयोगकले दिएको सुझावलाई कार्यान्वयन गरे पनि औसत माग नै घटेको बेलामा जनताको हातमा जाने पैसा यसरी घटाई हाल्न नहुने उनको तर्क छ । तर, वित्तीय स्पेस कम भएको र अन्य सामाजिक दायित्व अधिक भएकाले वृद्ध भत्ताको २ वर्ष अवधि बढाइहाल्नु औसत आयु वृद्धिको हिसावले ठीकै हो । यसले महत्वपूर्ण फरक देखाउने, धेरै ठूलो बचत गर्ने होइन । साथै, यो व्यवस्थाले आर्थिक वृद्धिमा त्यस्तो राम्रो सहायता गर्छ भन्ने छैन । यो केवल अभिमुखीकरणको लागि देखाउन गरिएको काम जस्तो लाग्छ, डा पौडेलले अन्नपूर्णसँग भने । सामाजिक सुरक्षा कार्यक्रमको आकार बढेसँगै अब सरकारले वैकल्पिक व्यवस्था गर्नुपर्ने उनले सुझाए । सामाजिक सुरक्षामा धेरै शीर्षकमा भत्ता बाँड्नुभन्दा अब सबैलाई एकद्वार प्रणालीबाट सेवासुविधा दिनुपर्ने उनी सुझाव दिन्छन् । एकद्वार प्रणाली भनेर अब सरकारले शिक्षा र स्वास्थ्य सेवा निःशुल्क गरेमा सामाजिक सुरक्षाको उपादेयता हुन्छ । बरु कर आम्दानीमा अतिरिक्त लेबी लगाएर स्वास्थ्य सेवा जुटाउन सकिन्छ । यसर्थ १०२० थरीका सामाजिक सुरक्षाको नाममा पैसा बाँडेर परिणाम आउनेवाला छैन । यसले आर्थिक विकासमा पनि योगदान पुग्दैन र उपभोग गर्नेको जीवनमा पनि त्यत्ति ठूलो प्रभाव पार्दैन, डा पौडेलले थप्दै भने, जसको जहाँ पहुँच छ, नीति बनाएर बाँड्ने काम भयो । यसर्थ सबै किसिमका सामाजिक कार्यक्रमलाई शिक्षा र स्वास्थ्यमा केन्द्रित गरे हुन्छ । सामाजिक सुरक्षाका नाममा बेथिति नेपाल सरकारले ज्येष्ठ नागरिक, विधवा, पूर्ण अपांग, एकल महिला, बालबालिका, लोपोन्मुख र आदिवासी जनजाति समेतलाई सामाजिक सुरक्षा भत्ता उपलब्ध गराउँदै आएको छ । आर्थिक वर्ष २०८०८१ मा सामाजिक सुरक्षा कार्यक्रमअन्तर्गत सबै स्थानीय तहलाई १ खर्ब ११ अर्ब ७४ करोड ७२ लाख रुपैयाँ निकासा गरिएको थियो । सामाजिक सुरक्षा भत्ता वितरण कार्यविधि, २०७७ मा सबै स्थानीय तहले लाभग्राहीको लगत अद्यावधिक गरी बैंकमार्फत भत्ता वितरण गर्ने, नियमित रूपमा अनुगमन गर्ने, केन्द्रीकृत सूचना प्रणालीमा प्रविष्टि गर्ने व्यवस्था छ । स्थानीय तहले केन्द्रीय सूचना प्रणालीमा नाम समावेश गरी भत्ता वितरण गरेका छन् । महालेखा परीक्षकको ६२औं प्रतिवेदनले आर्थिक वर्ष २०८०८१ को लेखापरीक्षणले कार्यविधिले तोकेको सीमा नघाई आर्थिक सहायता उपलब्ध गराएको, अदालतबाट जफत हुने ठहरिएको सम्पत्ति वा सवारी साधन फैसला वा आदेशबमोजिम लिलाम बिक्री नगरेको, अध्यागमन राजस्वबापत संकलन गरेको रकम विद्युतीय पोर्टल र सञ्चित कोष दाखिलामा फरक परेको, सामाजिक सुरक्षा भत्ता वितरणको बैंकिङ अभिलेख ट्र्याकिङ पद्धतिको विकास नभएको, बेवारिसे सवारीसाधनहरू प्रचलित कानुनबमोजिम लिलाम बिक्री नगरेको लगायतका बेहोरा देखिएका छन् । अभिलेख व्यवस्थापन तथा अनुगमनसामाजिक सुरक्षा ऐन, २०७५ को दफा २६ मा सामाजिक सुरक्षा भत्ता पाउने व्यक्तिहरूको अभिलेख व्यवस्थापन तथा भत्ता वितरणको अनुगमनसम्बन्धी व्यवस्था छ । विभागले उपलब्ध गराएको विवरणअनुसार सामाजिक सुरक्षा भत्तामा २०७८७९ मा ९६ अर्ब ५ करोड ९२ लाख रुपैयाँ र २०७९८० मा अघिल्लो वर्षको तुलनामा १२८२ प्रतिशतले वृद्धि भई १ खर्ब ८ अर्व ३७ करोड २ लाख रुपैयाँ खर्च भएको देखिन्छ । सो वर्ष नेपाल सरकारले ३८ लाख २९ हजार ४ सय ७३ जना लाभग्राहीलाई १ खर्ब १० अर्ब १९ करोड ७० लाख ३१ हजार रुपैयाँ सामाजिक सुरक्षा भत्ता निकासा गरेको थियो । यसैक्रममा निष्क्रिय लाभग्राही खाताको ट्र्याक गर्ने प्रणाली नभएकाले विभागले भत्ता वितरणको अनुगमन गरेको नदेखिएको भन्दै महालेखा परीक्षकले ध्यानाकर्षण गराएको छ । विभागले कानुनबमोजिम सामाजिक सुरक्षा भत्ता वितरणको बैकिङ अभिलेख ट्र्याकिङ पद्धतिको विकास गरी प्रभावकारी ढंगबाट अनुगमन गर्न पनि महालेखाले सुझाव दिएको छ । ३७ लाख ८५ हजारलाई भत्ताहालसम्म सरकारले विभिन्न ८ शीर्षकमा सामाजिक सुरक्षा भत्ता प्रदान गर्दै आएको छ । चालु आवमा सरकारले कुल ३७ लाख ५४ हजार ६ सय जनालाई सामाजिक सुरक्षा भत्ता प्रदान गरिरहेको छ । अझ समयसँगै आगामी आर्थिक वर्ष यस्तो सुविधा लिनेको संख्या बढेर ३७ लाख ८५ हजार ४ सय ८८ जना पुग्ने अर्थ मन्त्रालयले जानकारी दिएको छ । जबकी सरकारले आगामी आवमा वृद्ध भत्ताको उमेर २ वर्ष पछाडि धकेल्दा पनि सामाजिक सुरक्षा भत्ता पाउनेको संख्या ३० हजार ८ सय ८८ जना थपिने देखिएको छ । उक्त कुल संख्यामा ६० वर्षमाथि ज्येष्ठ नागरिक दलित तथा कर्णलीवासीलाई समेत भत्ता दिइँदै आएको छ । यस्तो भत्ता लिनेको संख्या चालु आवमा १ लाख ७८ हजार १ सय ७० जना छन् भने आगामी आवमा १ लाख ८० हजार ९ सय ४२ जना पुग्ने अनुमान छ । यसैगरी, सरकारले चालु आवमा ५ लाख ७९ हजार ७ सय ४३ एकल तथा विधवा महिलालाई भत्ता दिइएको छ भने आगामी आवमा यो संख्या बढेर ५ लाख ८४ हजार ३ सय ६५ हुने अनुमान छ । यसैगरी चालु आवमा ६७ हजार ५८ जना पूर्ण अपांग भएकालाई भत्ता वितरण गरिएकोमा आगामी आवमा यो संख्या बढेर ६९ हजार ८ सय २२ पुग्ने गरी अर्थ मन्त्रालयले अनुमान गरेको छ । यसैगरी, हाल १ लाख ४३ हजार ४ सय ८४ जना अति अशक्त अपाङ्ग व्यक्तिहरूलाई भत्ता दिँइदै आएकोमा आगामी आव १ लाख ५० हजार ७१३ पुग्ने देखिन्छ । यसबाहेक सरकारले आर्थिक वर्ष २०८१८२ मा २२ हजार ३ सय ६७ जना लोपोन्मुख जातिलाई सामाजिक सुरक्षा भत्ता वितरण गरिरहेको छ भने आगामी आवमा यो संख्या घटेर २२ हजार ६९ पुग्ने अनुमान छ । अन्य भत्ता दिने शीर्षकमा संख्या बढिरहँदा लोपोन्मुख जातिको भने भत्ता लिने संख्या घटिरहेको देखिन्छ । यस्तै , सरकारले चालु आवमा ३ लाख ४९ हजार १ सय २८ जना दलित बालबालिकाको नाममा भत्ता वितरण गरिरहेकोमा आगामी आवमा भने यो संख्या घटेर ३ लाख ३३ हजार ३ सय ९८ जनालाई मात्रै वितरण गरिने भएको छ । यससँगै, सरकारले हाल सामाजिक सुरक्षा भत्ताअन्तर्गत ७ लाख ७७ हजार ६ सय ५ जनालाई बाल संरक्षण अनुदान दिइरहेको छ । अब उक्त शीर्षकको संख्या आगामी आवमा ७ लाख ४९ हजार ४ सय ७६ जनाले पाउने अनुमान गरिएको छ । सामाजिक सुरक्षा भत्ताको अंश घट्यो आगामी वर्ष सरकारले सामाजिक सुरक्षामा कुल बजेटको करिब ५५५ प्रतिशत वितरण गर्ने भएको छ । सरकारको कुल बजेट १९ खर्ब ६४ अर्ब ११ करोड विनियोजन गरेकोमा सामाजिक सुरक्षा भत्ताअन्तर्गत १ खर्ब ९ अर्ब रुपैयाँ विनियोजन गरेको छ । जबकी यसअघिका वर्षमा कुल बजेटमा यस्तो भत्ताको हिस्सा साढे ८ प्रतिशत हाराहारीमा हुने गथ्र्यो । यसअघिको आर्थिक वर्षमा क्रमशः २०८०८१ मा कुल बजेटको ८१६ प्रतिशत, २०७९८० मा ७३५ प्रतिशत, २०७८७९ मा ७८३ प्रतिशत हिस्सा सामाजिक सुरक्षा भत्ता अन्तर्गत विनियोजन गरिएको थियो । वृद्धभत्ता कहिले कति पुर्याइयो ? सुुरुमा नेकपा एमाले सरकारका तत्कालीन अर्थमन्त्री भरतमोहन अधिकारीले आर्थिक वर्ष २०५१५२ को बजेटमार्फत पहिलो पटक ज्येष्ठ नागरिकलाई वृद्ध भत्ताको नीति सुरु गरेका थिए । अझ त्यतिबेला वृद्धभत्ता पाउने उमेर ७५ वर्ष निर्धारण गरिएको थियो भने मासिक भत्ता १ सय रुपैयाँ मात्रै थियो । तर, पछिल्ला वर्षहरूमा वृद्ध भत्ता चुनावी लोकप्रियताका लागि एउटा गोटी बन्दै आयो । २०७४ को आम चुनाव अगाडि वाम गठबन्धनले ५ हजार पुर्याउने उल्लेख गरेको थियो भने नेपाली कांग्रेस नेतृत्वको सरकारले वृद्धभत्ता पाउने उमेर ७० बाट घटाएर ६५ मा झार्ने प्रस्ताव गरेको थियो । तर, उमेर घटाउने निर्णय कार्यान्वयनमा आएन । प्रधानमन्त्री केपी शर्मा ओली नेतृत्वको सरकारले सुरुका दुई वर्ष वृद्धभत्ता बढाएन । तर, प्रधानमन्त्री ओलीले सार्वजनिक रूपमा वृद्धभत्ता बढ्ने घोषणा गरेपछि तत्कालीन अर्थमन्त्री युवराज खतिवडाले आर्थिक वर्ष २०७६७७ को बजेटमा वृद्धभत्ता १ हजार बढाएर ३ हजार पुर्याएका थिए । त्यसपछि सरकारले ज्येष्ठ नागरिकको मासिक भत्ता बढाएर मासिक ४ हजार रुपैयाँ पुर्याएको थियो । वृद्ध भत्ता पाउने उमेरको अवधि २ वर्ष लम्ब्याउँदा राज्यलाई करिब १० अर्ब रुपैयाँ बराबरको स्रोत जोहो हुने भएको छ । सामाजिक सुरक्षालई अलि व्यवस्थित गर्न उमेरहद ६८ बाट ७० पुर्याएको हो । स्रोत व्यवस्थापनदेखि अन्य चापहरूलाई व्यवस्थित गर्न उमेर हदको सीमा बढाइयो । स्रोतको चापलाई केही कम गर्नदेखि यसलाई दिगो, भरपर्दो र व्यवस्थित बनाउने उद्देश्यले पनि उमेरहद बढाइएको छ । श्यामप्रसाद भण्डारी  प्रवक्ता, अर्थ मन्त्रालय साउन १ गतेदेखि ७० वर्ष पुगेका व्यक्तिले मात्रै भत्ता पाउनेछन् । ६८ वर्षकाले वृद्ध भत्ता पाएको भए एकै वर्षमा थप १० अर्ब बढी जान्थ्यो । अब थोरै हिस्सामा बचेको पैसाले सरकारले अन्य क्षेत्रमा खर्च गर्न पाउँछ । यसले झन् बढी पुँजी निर्माणमा सहयोग पुर्याउँछ । सरकारले त्यो पैसा बचाए बापत पूर्वाधारमा, युवाहरूलाई तालिममा लगानी गर्यो भने लामो समयसम्म अर्थतन्त्रमा प्रतिफल आउँछ । गुणस्तर, दक्ष जनशक्ति विकासमा लगानी दिने हो भने भत्ता दिनुभन्दा जनशक्ति विकास गर्नु मुलुकको लागि फाइदा हो । रामेश्वर खनाल, संयोजक, उच्चस्तरीय आर्थिक सुधार सुझाव आयोग तथा पूर्वअर्थ सचिव नेपालीको औसत आयु पनि बढेको र संख्या अधिक भएकाले वित्तीय क्षेत्र फराकिलो बनाउन उमेर बढाएर केही रकम बच्ने भए पनि औसत माग नै घटेको बेलामा जनताको हातमा जाने पैसा यसरी घटाई हाल्न हुँदैनथ्यो । तर, वित्तीय स्पेस कम भएको र अन्य सामाजिक दायित्व अधिक भएकाले वृद्ध भत्ताको २ वर्ष अवधि बढाइहाल्नु औसत आयु वृद्धिको हिसावले ठीकै हो । यसबाट धेरै ठूलो बचत हुने होइन र आर्थिक वृद्धिमा त्यस्तो राम्रो सहायता गर्छ भन्ने छैन । बरु अब सरकारले वैकल्पिक व्यवस्था गरेर सामाजिक सुरक्षामा धेरै शीर्षकमा भत्ता बाँड्नुभन्दा सबैलाई एकद्वार प्रणालीबाट सेवासुविधा दिनु उपयुक्त हुन्छ । एकद्वार प्रणाली भनेर अब सरकारले शिक्षा र स्वास्थ्य सेवा निःशुल्क गरेमा सामाजिक सुरक्षाको उपादेयता हुन्छ । डारमेश पौडेल, अर्थविद्"
श्रीमतीलाई खोकीको औषधि भनी विष खुवाएर मार्न खोज्ने श्रीमान् पक्राउ,झापा : झापामा आफ्नै श्रीमतीलाई विष खुवाइ मार्न खोज्ने श्रीमान् पक्राउ परेका छन् । पक्राउ पर्नेमा सप्तरी जिल्ला शम्भुनाथ नगरपालिका २ घर भई हाल दमक नगरपालिका१ सुम्निमा टोलमा डेरा गरी बस्ने २५ वर्षीय दिलीपकुमार मरिक डोम रहेको जिल्ला प्रहरी कार्यालय झापाले जनाएको छ । प्रहरीका अनुसार गत चैत १० गते बिहान ८ बजे डोमले आफ्नै श्रीमती रेणु मरिकलाई ज्यान मार्न खोजेका थिए । उनले खोकी लागेका बेला कफ सिरप भनेर श्रीमतीलाई विष खुवाउन खोजेका थिए । त्यसभन्दाअघि पनि तीनै श्रीमानले आफूलाई आगो लगाई मार्न खोजेको रेणुले प्रहरीमा बयान दिएको जनाइएको छ । उनीहरूका एक छोरा र एक छोरी छन् । घटनापछि फरार रहेका उनलाई इलाका प्रहरी कार्यालय दमक र इलाका प्रहरी कार्यालय कल्याणपुर सप्तरीबाट खटिएको प्रहरी टोलीले आइतबार पक्राउ गरी झापा ल्याएको हो । उनीमाथि ज्यान मार्ने उद्योग मुद्दा दर्ता गराई झापा जिल्ला अदालतबाट ५ दिनको म्याद थप गरी अनुसन्धान गरिरहेको प्रहरी कार्यालय झापाका डीएसपी खगेन्द्रबहादुर खडकाले जानकारी दिए ।
"सरकार र यातायात व्यवसायीको सहमति आपत्तिजनक छ, यो सिण्डिकेटले पब्लिकलाई समस्या पर्छ : पूर्वमन्त्री ज्वाला","गण्डकी प्रदेश सरकारले ल्याएको राइड शेयरिङ नियमावली स्थगन गर्ने सम्झौता आपत्तिजनक र असंवैधानिक रहेको धारणा राखे। काठमाडौं : पूर्वभौतिक पूर्वाधार तथा यातायात मन्त्री प्रकाश ज्वालाले सरकार र यातायात व्यवसायीबीच भएको सहमतिले फेरि सिण्डिकेट कायम हुन लागेको बताएका छन्। मंगलबार पूर्वाधार विकास समितिको बैठकमा बोल्दै उनले गए राति भएको सम्झौता संघीयताविपरीत र आपत्तिजनक रहेको दाबी गरेका हुन्। गण्डकी प्रदेश सरकारले ल्याएको राइड शेयरिङ नियमावली स्थगन गर्ने सम्झौता आपत्तिजनक र असंवैधानिक रहेको धारणा राखे। हामी कतातिर जाँदै छौँ, एकातिर सिण्डिकेट अन्त्य गर्यौं भन्छौं अर्कातिर पुनर्स्थापना गरिएका छौं तर गएरातिको सम्झौताले पहिले तोडिएको सिण्डिकेट फेरि कायम गरियो। यो सम्झौताले पब्लिकलाई ठूलो समस्या पार्छ। सांसद ज्वालाले भने,पहिले तोडिएको सिण्डिकेट फेरि कायम गर्ने सम्झौता भएको छ। निश्चित वर्गको लागि हामीले फाइदाका निम्ति मात्रै काम गरेको छ। सार्वजनिक यातायातको सवालमा गण्डकी प्रदेश सरकारले ठिकै गरेको छ। केन्द्रबाटै नियमावली बनाएर देशभर लागू गर्दा हुन्छ नि त। ज्वालाले राइड सेयरिङ रोक्ने कुरा गलत भएको र यात्रुले आफ्नो सुविधा अनुसार यातायात साधन प्रयोग गर्न पाउनुपर्ने बताए। अहिले राइड सेयरिङले धेरै सहज भएको बताउँदै उनले मान्छेलाई सुविधा चाहिएको बताए।"

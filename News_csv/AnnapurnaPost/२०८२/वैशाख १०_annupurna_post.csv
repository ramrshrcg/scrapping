शीर्षक,विवरण
एक नेपालीसहित २८ जनाको ज्यान लिने आतंककारीहरूको स्केच सार्वजनिक,"काठमाडौं : जम्मू कश्मिरको पहलगाममा भएको आक्रमणमा संलग्न तीन जना आतंककारीको स्केच सार्वजनिक भएको छ। भारतीय सुरक्षा एजेन्सीहरूले मुसा, युनुस र आसिफ नामका आक्रमणकारीहरूको स्केच सार्वजनिक गरेको हो। मंगलबार पहलगाममा भएको आक्रमण उनीहरूको प्रत्यक्ष संलग्नता रहेको सुरक्षा एजेन्सीहरूले पुष्टि गर्दै स्केच सार्वजनिक गरेको हो। उनीहरू तीनैजना लश्करएतोयबासँग सम्बन्धित रहेको बताइएको छ। उनीहरूलाई आसिफ शेख, सुलेमान साह र अबु तल्लाहका नामले चिनिने गरेको सुरक्षा एजेन्सीलाई उद्धृत गर्दै टाइम्स अफ इन्डियाले उल्लेख गरेको छ। उनीहरू एक४७ लगायतका अत्याधुनिक बन्दुकहरू लिएर पहलगाममा पर्यटकमाथि अन्धाधुन्ध फायर गरेका थिए। घटनामा २८ जनाको मृत्यु भएको छ। जसमा एक नेपाली पनि रहेका छन्। बुटवल निवासी सुदीप न्यौपानेको घटनामा मृत्यु भएको छ। उनी घुम्नका लागि पहलगाम पुगेको पारिवारिक स्रोतले जानकारी दिएको छ। भारतको सुरक्षा एजेन्सी र सुरक्षा निकायहरूले अहिले पहलगाम क्षेत्रमा सर्च अभियान जारी राखेका छन्। भारतीय प्रधानमन्त्री नरेन्द्र मोदीले पनि आतंककारीहरूलाई कुनै हालतमा नछोड्ने बताइसकेका छन्। यसैबीच भारतका गृहमन्त्री अमित शाह घटनास्थलको निरीक्षण गरेका थिए।"
टर्कीएमा शक्तिशाली भूकम्प,"काठमाडौं : टर्कीएको इस्तानबुल तथा वरपरका क्षेत्रमा बुधबार ६२ म्याग्निच्युडको भूकम्प गएको छ। टर्कीएको विपद् व्यवस्थापन निकायका अनुसार हालसम्म मानवीय क्षतिको रिपोर्ट आएको छैन। भूकम्पको केन्द्रबिन्दु इस्तानबुलबाट करिब ४० किलोमिटर टाढा, मार्मारा समुद्रमा रहेको थियो। यसको झट्का टेकिरदाग, यालोभा, बुर्सा, बालिकेसिर र इज्मिरसम्म महशुस गरिएको थियो। भूकम्प हुँदा धेरै मानिसहरू सडकमा भागेका थिए। केही स्थानमा भवनबाट हाम फाल्दा मानिसहरू घाइते भएको जनाइएको छ। एक पुरानो खाली भवन भत्किएको खबर आएको छ। इस्तानबुलको मेयरले क्षति धेरै नरहेको भए पनि त्रास फैलिएको बताए।"
"पाकिस्तानीलाई ४८ घन्टाभित्र भारत छोड्न उर्दी, भिसा रोकसँगै कूटनीतिज्ञलाई पनि फिर्ता पठाइने","काठमाडौं : भारतले पाकिस्तानी नागरिकलाई भिसा दिन रोक लगाएको छ। जम्मू कश्मिरमा २६ जनाको ज्यान जानेगरी आतंककारी आक्रमण भएपछि भारतले पाकिस्तानी नागरिकलाई भिसा दिन रोक लगाएको हो। भारतीय खुफिया एजेन्सीहरूले उक्त आक्रमणमा पाकिस्तानी आतंककारी संगठन लश्करएतोयबाको संलग्नता पुष्टि गरेपछि भारतले यस्तो निर्णय गरेको हो। भारतीय प्रधानमन्त्री नरेन्द्र मोदीको अध्यक्षतामा बसेको सुरक्षासम्बन्धी मन्त्रिपरिषद् समितिको उच्चस्तरीय बैठकले पाकिस्तानसँगको कूटनीतिक सम्बन्ध पनि अन्त्य गर्ने विदेश सचिव विक्रम मिश्रीले जानकारी दिए। भारतको विदेश मन्त्रालयले बुधबार राति पत्रकार सम्मेलन गर्दै भारतमा रहेका पाकिस्तानी नागरिकलाई ४८ घन्टाभित्र देश छोड्न निर्देशन पनि दिएको छ। भारतमा रहेका पाकिस्तानी कूटनीतिज्ञहरूले सात दिनभित्र देश छोड्न निर्णय गरिएको विदेश सचिव मिश्रीले बताए। पाकिस्तानमा रहेका आफ्ना पाँच कूटनीतिज्ञलाई पनि भारतले फिर्ता बोलाएको छ। त्यस्तै भारतपाकिस्तानको मुख्य नाका कटारी नाका पनि भारतले बन्द गर्ने भएको छ। नाकाबाट सीमा वारपार गर्ने भारतीय तथा पाकिस्तानी नागरिकलाई मे १ सम्मको समयसीमा तोकिएको छ। उक्त समयभित्र भारतीय तथा पाकिस्तानी नागरिकले उक्त नाका प्रयोग गरेर स्वदेश फर्किन सक्नेछन्। त्यस्तै भारतले पाकिस्तानसँग सम्झौता गरेको सिन्धु जल सम्झौता पनि स्थगित गरेको छ। भारतीय खुफिया एजेन्सीहरूले उक्त आक्रमणमा पाकिस्तानी आतंककारी संगठन लश्करएतोयबाको संलग्नता पुष्टि गरेपछि भारतले यस्तो निर्णय गरेको हो। कश्मिरको पहलगममा मंगलबार भएको आतंककारी आक्रमणमा एक नेपालीसहित २६ जनाको मृत्यु भएको विदेश मन्त्रालयले पुष्टि गरेको छ। आक्रमणमा पाकिस्तानी आतंककारी संगठन लश्करएतोयबाको संलग्नता रहेको सुरक्षा विशेषज्ञहरूले बताएका छन्। पाकिस्तानले उक्त घटनामा आफ्नो संलग्नता नरहेको बताएपछि भारत झन् संशकित बनेको सुरक्षा विज्ञहरूको बुझाइ छ। भारतको सुरक्षा एजेनसीहरूले आक्रमणमा संलग्न तीन जना आतंककारीको स्केच सार्वजनिक गरेको छ। सुरक्षा निकाय र एजेन्सीहरूको अनुसन्धानपछि घटनामा मुसा, युनुस र आसिफ नामका व्यक्तिहरूको संलग्ता रहेको पुष्टि गरिएको छ। तीनैजना लश्करएतोयबासँग सम्बन्धित रहेको सुरक्षा एजेन्सीहरूको दाबी छ। उनीहरूलाई आसिफ शेख, सुलेमान साह र अबु तल्लाहका नामले चिनिने गरेको सुरक्षा एजेन्सीलाई उद्धृत गर्दै टाइम्स अफ इन्डियाले उल्लेख गरेको छ। उनीहरू एक४७ लगायतका अत्याधुनिक बन्दुकहरू लिएर पहलगाममा पर्यटकमाथि अन्धाधुन्ध फायर गरेका थिए। भारतको सुरक्षा एजेन्सी र सुरक्षा निकायहरूले अहिले पहलगाम क्षेत्रमा सर्च अभियान जारी राखेका छन्। भारतीय प्रधानमन्त्री नरेन्द्र मोदीले पनि आतंककारीहरूलाई कुनै हालतमा नछोड्ने बताइसकेका छन्। यसैबीच भारतका गृहमन्त्री अमित शाह घटनास्थलको निरीक्षण गरेका थिए।"
सरकारलाई असहयोग गरेपछि प्रधानमन्त्रीले गरे ऊर्जा राज्यमन्त्रीलाई बर्खास्त,काठमाडौं : प्रधानमन्त्री केपी शर्मा ओलीले ऊर्जा राज्यमन्त्री पूर्णबहादुर तामाङ (कान्छाराम)लाई बर्खास्त गरेका छन्। सरकारलाई असहयोग गरेको भन्दै प्रधानमन्त्री ओलीले राज्यमन्त्री तामाङलाई बर्खास्त गरेका हुन्। कांग्रेसकै उर्जामन्त्री दीपक खड्का र राज्यमन्त्री तामाङबीच खटपट भइरहेको थियो। उनीहरुबीच मन्त्रालयमा तालमेल नमिलेपछि तामाङलाई कांग्रेसले राजीनामा दिन आग्रह गरेको थियो। बुधबार पनि गृहमन्त्री रमेश लेखकलले राजीनामा दिन सुझाव दिएका थिए। तर उनले राजीनामा नदिएपश्चात प्रधानमन्त्री ओलीलाई राज्यमन्त्रीबाट हटाउन कांग्रेसले सहमति दिएको हो। कांग्रेस जिल्ला सभापतिसमेत रहेका तामाङ रामेछापबाट निर्वाचित सांसद हुन्।
कश्मिरमा मारिएका सुदीपको शव आजै नेपाल ल्याइने,"काठमाडौं : कश्मिरको पाहलगममा भएको आतंककारी हमलामा मारिएका नेपाली युवा सुदीप न्यौपानेको शव आजै नेपाल ल्याइने भएको छ। परराष्ट्रमन्त्री आरजु राणा देउवाले भारतीय विदेश मन्त्रालयसँग गरेको पहलपछि उनको शव आजै ल्याउन लागिएको हो। मंगलबार कश्मिरमा आतंककारीहरूको आक्रमणमा परेर सुदीपको ज्यान गएको थियो। उनको साथमा रहेका आफन्तहरू रिमकला पाण्डे, युवराज काफ्ले, सुषमा न्यौपाने र अर्का एक नेपाली हरिप्रसाद सापकोटालाई पनि आजै नेपाल ल्याउन लागिएको हो। आक्रमणमा परेर रिमकला घाइते भएकी छन्। मन्त्री राणाले नयाँ दिल्लीस्थित नेपाली राजदूत डा शंकर शर्मासँग आज बिहानै कुराकानी गरी यस विषयमा समन्वय गर्न निर्देशन दिएकी थिइन्। मन्त्री राणा र राजदूत शर्माले भारतीय विदेश मन्त्रालयसँग यस विषयमा समन्वय गरेका थिए। समन्वयपछि आज साँझ ५ बजे श्रीनगरबाट नयाँ दिल्ली र राति ९:३० बजे नयाँ दिल्लीबाट लखनउ हवाई जहाजमा तथा लखनउबाट नेपालको बोर्डरसम्म एम्बुलेन्समा ल्याउने व्यवस्था गरिएको परराष्ट्र मन्त्रालयले जानकारी दिएको छ। दिल्लीबाट लखनउको उडानका लागि उनीहरूलाई सहजीकरण गर्न दिल्ली विमानस्थलमा नयाँ दिल्लीस्थित नेपाली दूताबासबाट दुई जना कर्मचारी खटाइएको छ। त्यसैगरी सुनौली बोर्डरबाट बुटवल घरसम्म नै उनीहरूलाई पुर्याउने व्यवस्थाका लागि पनि मन्त्री राणाले गृहमन्त्री रमेश लेखकसँग कुराकानी गरेकी छन्। घटनास्थलमा रहेका सुदीपका आफन्तहरूले त्यहाँ बस्न सक्ने अवस्था नरहेकाले आज नै घर फर्किने व्यवस्थाका लागि अनुरोध गरेपछि परराष्ट्र मन्त्रालयले त्यसका लागि समन्वय गरेको हो। सुदीप बुटवल११, कालिकानगर रुपन्देही निवासी हुन्। सो आतंककारी हमालाको नेपाल सरकारले कडा शब्दमा निन्दा र भर्त्सना गरेको छ"
पहलगाम आतंकवादी हमलापछि पाकिस्तानसँगको खेलबारे यस्तो भन्छ बीसीसीआई,"काठमाडौं : कश्मीरको पहलगाममा भएको आतंकवादी हमलापछि सम्पूर्ण देशमा आक्रोश छ । यो आक्रमणको जिम्मेवारी पाकिस्तानमा रहेको प्रतिबन्धित लश्करएतैयबा (एलईटी) आतंकवादी समूहको हिस्सा द रेजिस्टेन्स फ्रन्ट (टीआरएफ)ले लिएको छ । यो घटनालाई लिएर क्रिकेट जगतमा पनि आक्रोश छ । यसैबीच, बीसीसीआईले पनि पाकिस्तानप्रति आफ्नो दृष्टिकोण देखाएको छ । बीसीसीआईका उपाध्यक्ष राजीव शुक्लाले यस आतंकवादी घटनाप्रति कडा प्रतिक्रिया जनाउँदै आफूहरु पीडितहरूको साथमा रहेको भन्दै घटनाको निन्दा गरेका छन् । पाकिस्तानसँग क्रिकेट खेल्न बन्द गर्नुपर्छ कि भन्ने प्रश्नमा उनले सरकारले जे भन्यो त्यही गर्ने बताए । उनले पाकिस्तानसँग द्विपक्षीय शृङ्खला नखेल्ने बताए । आईसीसी कार्यक्रममा भने आईसीसीको संलग्नतामा खेल्ने उनले बताए । भारत र पाकिस्तानले अन्तिम पटक २०१२१३ मा द्विपक्षीय (५० ओभर)को शृंखला खेलेका थिए । त्यसबेला पाकिस्तानले भारतको भ्रमण गरेको थियो । सोही अवधिमा २ खेलको टी२० शृङ्खला पनि आयोजना गरिएको थियो । भारतले अन्तिम पटक २००७ मा पाकिस्तानमा टेस्ट शृङ्खला खेलेको थियो । पाकिस्तानी टोलीले २०२३ को एकदिवसीय विश्वकप भारतमा खेलेको थियो । भारतीय टोलीले च्याम्पियन्स ट्रफीको लागि पाकिस्तान भ्रमण गर्न अस्वीकार गरेको थियो । पछि अन्तर्राष्ट्रिय क्रिकेट परिषद् (आईसीसी)ले दुबईमा व्यवस्था गर्नुपरेको थियो ।"
स्काइवेल पाइलट समिट सम्पन्न,"काठमाडौं : हवाई सेवा संचारका क्षेत्रमा बनाईने सार्वजनिक धारणाका सन्दर्भमा विशेष संबाद गर्दै नेपालको पहिलो पाइलट समिट स्काईवेल पाइलट समिट २०२५ भब्यताका साथ आयोजना गरियो। यात्रा म्यागेजिनको आयोजनामा पाइलट एसोसिएसन अफ नेपालका लागि संचालन गरेको यो पाइलट समिटले नेपालका पाईटहरुलाई एकतृत गर्दै हवाई उड्डयन क्षेत्रलाई थप सुरक्षित कसरी बनाउन सकिन्छ र यसमा आम पाइलटले कस्तो भूमिका खेल्न सक्छन् भन्ने पक्षलाई प्रमुख महत्व दिएको थियो। प्यानल डिस्कसनको मोड्रेटरको रुपमा क्याप्टेन विजय लामाले जिम्वेवारी सम्हालेका थिए भने एक्टिभ एअर ट्राफिक कन्ट्रोलर सुस्मिता रावत, रिटायर्ड पाइलट क्याप्टेन रवी कंसाकार, पत्रकार सुरज कुँवर, तथा पर्यटन उद्यमी तथा पाइलट सुनिल शाक्यले प्यानलिस्टको रुपमा सहभागिता जनाएका थिए। कार्यक्रममा प्रमुख अथितीका रुपमा माननिय संस्कृती, पर्यटन तथा नागरिक उड्डयन मन्त्री बद्री प्रसाद पाण्डेले उपस्थिति जनाउँदै नेपाली आकाशलाई सुरक्षित राख्न पाइलटको भूमिका अहम् रहने पक्षमा जोड दिए। पाइलट एसोसिएसन अफ नेपालको गठनले एकैठाउँ पाइलटहरुलाई एकताबद्ध भएको देख्न पाउँदा हर्षित भएको बताउने मन्त्री पाण्डेले यो नेपाली एसोसिएसन चाँडै इन्टरनेसनल फेडेरेसन अफ एअरलाईन पाइलटस् एसोसिएसनको सदश्य बनेको हेर्न पाउने विश्वास ब्यक्त गरे। कार्यक्रममा विशेष अतिथिका रुपमा नेपाल नागरिक उड्डयन प्राधिकरणका तर्फबाट सहभागिता जनाउँदै प्राधिकरणका उपमहानिर्देशक देव चन्द्रलाल कर्णले पाइलटहरुको यो एकता देशको हवाई उड्डयन सुरक्षा अभिबृद्धि गर्न सार्थक बन्ने विश्वास राख्दै यस क्षेत्रको विकास र विस्तारमा थप सृजनशील बन्न आग्रह समेत गरे। आयोजित समारोहमा नेपाली पाइलटहरुको छाता संगठन पाइलट एसोसिएसन अफ नेपालको औपचारिक घोषणा गरिएको थियो। बुद्ध एअरमा कार्यरत पाइलट क्याप्टेन लेखनाथ पोख्रेलको अध्यक्षतामा ११ सदस्यीय एशोसिएसनको घोषणा यसै समारोहमा गरिएको हो। नव गठित एसोसिएसनको उपाध्यक्षमा क्याप्टेन सागर गजुरेल, माहसचिवमा क्याप्टेन दिनेश बोगटी, कोषध्यक्षमा विक्रान्त काफ्ले, सचिवमा नाजिर उदेन शेख र सदस्यहरुमा क्याप्टेन रविन्द्र डंगोल, क्याप्टेन सुरज भण्डारी, मेनित केसी, शिब पौडेल, अभिनन्दन खड्का र क्याप्टेन किस्मत पछाई छन्।"
"शिक्षा मन्त्रीमा रघुजी पन्त, सपथग्रहण भोलि","काठमाडौं : प्रधानमन्त्री केपी शर्मा ओलीले शिक्षा, विज्ञान तथा प्रविधि मन्त्रीमा रघुजी पन्तलाई बनाउने तयारी गरेका छन्। शिक्षा मन्त्री विद्या भट्टराईले राजीनामा दिएपछि प्रधानमन्त्री ओलीले पन्तलाई शिक्षा मन्त्री बनाउने तयारी गरेका हुन्। सम्भवतः पन्तले भोलि (बिहीबार) सपथग्रहण गर्ने प्रधानमन्त्रीका प्रेस विज्ञ रामशरण बजगाईंले जानकारी दिए। स्वास्थ्यको कारण देखाउँदै भट्टराईले गत सोमबार शिक्षा मन्त्रीबाट राजीनामा दिएकी थिइन्।"
धनुषामा बसको ठक्करबाट एक वृद्धाको मृत्यु,ढल्केवर (धनुषा) : धनुषामा बसको ठक्करबाट एक वृद्धाको मृत्यु भएको छ। मृत्यु हुनेमा मिथिला नगरपालिका३ की ७४ वर्षीया दुर्गादेवी महतो रहेको प्रहरीले जनाएको छ। बुधबार अपरान्ह ४ बजेको समयमा पूर्वपश्चिम लोकमार्ग अन्तर्गत धनुषाको मिथिला नगरपालिका३ लालभित्ती चोकस्थित पश्चिमबाट पूर्वतर्फ गइरहेको ना५ख ६१०० नम्बरको बसले ठक्कर दिँदा वृद्धा महतोको मृत्यु भएको इलाका प्रहरी कार्यालय ढल्केबरका प्रहरी निरीक्षक जटाशंकर यादवले जानकारी दिए। उनका अनुसार मृतकको शव पोस्टमार्टमका लागि प्रादेशिक अस्पताल जनकपुर पठाइएको हो। ठक्कर दिने बस र चालक प्रहरी नियन्त्रणमा रहेको इलाका प्रहरी कार्यालय ढल्केवरले जनाएको छ।
शिक्षा मन्त्रीमा रघुजी पन्त नियुक्त,"काठमाडौं : शिक्षा, विज्ञान तथा प्रविधि मन्त्रीमा रघुजी पन्त नियुक्त भएका छन्। प्रधानमन्त्री केपी शर्मा ओलीको सिफारिसमा राष्ट्रपति पौडेलले पन्तलाई शिक्षामन्त्रीमा नियुक्त गरेका हुन्। संविधानको धारा ७६ को उपधारा (९) बमोजिम प्रधानमन्त्री ओलीले गरेको सिफारिस बमोजिम राष्ट्रपति पौडेलले पन्तलाई नियुक्त गरेका हुन्। स्वास्थ्यको कारण देखाउँदै विद्या भट्टराईले सोमबार मन्त्रीबाट राजीनामा दिएपछि प्रधानमन्त्री ओलीले पन्तलाई उक्त जिम्मेवारी दिने तयारी गरेका थिए।"
निसानको ३ दिने प्रिमनसुन नेसनवाइड सर्भिस क्याम्प,"काठमाडौं : नेपालमा निसान गाडीको आधिकारिक वितरक पायोनियर मोटो कर्पले निसानको ह्याप्पी विद निसान सर्भिस अभियानलाई नेपालमा पनि निरन्तरता दिँदै निसानका गाडीहरूको लागि ३ दिने प्रि(मनसुन नेसनवाइड सर्भिस क्याम्प सुरू गरेको छ । नजिकिँदै गरेको वर्षा ऋतु तथा मनसुनको अवसरमा यो विशेष सर्भिस क्याम्प ल्याइएको हो । यो क्याम्प वैशाख १०, ११ र १२ गते ९तदनुसार अप्रिल २३, २४, र २५, २०२५० मा देशव्यापी रूपमा सञ्चालन भइरहेको छ । यो सर्भिस क्याम्प काठमाडौँ, ललितपुर, भक्तपुर, चितवन, हेटौँडा, पोखरा, इटहरी, बुटवल, दाङ, नेपालगञ्ज, धनगढी, विर्तामोड, विरगञ्ज, सुर्खेत गरी निसानको देशभरका १६ वटा विभिन्न चेकपोइन्टहरूमा एकैसाथ सञ्चालन भइरहेको छ । प्रि(मनसुन नेसनवाइड सर्भिस क्याम्प अन्तर्गत ग्राहकहरूले निसान गाडीको चेक(अप तथा सर्भिसिङ गर्दा ७ आकर्षक लाभ तथा सुविधाहरू लिन सक्नेछन् । यी सुविधाहरू अन्तर्गत ग्राहकहरूले टप वास निस्शुल्क प्राप्त गर्नेछन् भने जुनै सेवा लिँदा पनि कुनै लेबर चार्ज तिर्नुपर्ने छैन । त्यस्तै सस्पेन्सन, क्लचजस्ता पार्टपूर्जा तथा निसानको ब्रान्डेड एक्सेसरिजहरूमा २०५ छुट प्राप्त गर्नेछन्, अनि १५५ छुट मा बडि सप जब्स सुविधा लिन सक्नेछन् । त्यसैगरी ल्युब्रिकेन्ट, फिल्टर पार्ट्स, र ब्रेकप्याड तथा सुमा १०५ छुटबाट लाभान्वित हुन सक्नेछन् । यो योजना, ग्राहकका निसान गाडीहरूको विशेष छुटका साथ चेक(अप तथा सर्भिसिङ गर्ने भव्य अवसर हो । यस क्याम्पअन्तर्गतका सुविधाहरूमा केही सर्तहरू लागू हुनेछन् । पायोनियर मोटो कर्प, यस योजना अवधिभर दिइने विभिन्न निःशुल्क सुविधाहरूले ग्राहकलाई मनसुनको लागि तयार रहन मद्दत गर्ने र ग्राहकको गाडी स्वामित्व अनुभवमा सहजता थप्ने विश्वास राख्दछ । पायोनियर मोटो कर्प, सम्पूर्ण ग्राहकहरूलाई आफ्नो नजिकको चेकपोइन्टमा जानुभई यो निसान प्रि(मनसुन नेसनवाइड सर्भिस क्याम्पमा छुट तथा सुविधाहरूबाट लाभान्वित हुन आह्वान गर्दछ ।"
धनगढीलाई हराउँदै पोखरा पहिलोपटक एनएसएलको फाइनलमा,काठमाडौं : १० खेलाडीमा सीमित पोखराले धनगढीलाई हराउँदै पहिलो पटक नेपाल सुपर लिग (एनएसएल)को फाइनलमा प्रवेश गरेको छ। बुधबार त्रिपुरेश्वरस्थित दशरथ रंगशालामा भएको दोस्रो क्वालिफायरको खेलमा पोखरा थन्डर्सले धनगढी एफसीलाई १० गोलले पराजित गर्दै फाइनल प्रवेश गरेको हो। स्टेफेन समिर बिनोङले नियमित समयमा थप गरिएको तेस्रो मिनेटमा गोल गर्दै पोखरालाई फाइनल पुर्याएका हुन्। आयुष घलानको कर्नरमा स्टेफेन बिनोङले हेडरमार्फत गोल गरेका हुन्। खेलको १४औं मिनेटमा धनगढी एफसीका अफिज ओलावाले अहमद हिजाजीको पासमा डिबक्सभित्रै पाएको मौकामा निकै कमजोर प्रहार गर्दा धनगढीले सुरुवाती समयमा नै अग्रता बनाउने राम्रो मौका खेर फाल्यो। पहिलो हाफको इन्जुरी टाइमको दोस्रो मिनेटमा धनगढीका लागि अर्को एउटा राम्रो मौका गुम्यो। धनगढीका लागि दीपेश राईले हानेको प्रहार पोखराका गोलकिपर प्रिसोले पञ्च गरे। ६५औँ मिनेटमा सुदिल राई राईको क्रसका स्टेफेन समिर बिनोङको हेडर धनगढीका गोलकिपर वालेट बिरोउले गोल लाइनबाट पन्च गरेर बाहिर फालिदिए। ८४औं मिनेटमा पोखरा थन्डर्स १० खेलाडीमा सीमित भयो। पोखराका गौरव श्रेष्ठ दोहोरो पहेँलो कार्डसहित रातो कार्ड व्यहोर्दै मैदानबाट बाहिरिए। पोखरा थन्डर्सले फाइनलमा ललितपुर सिटी एफसीसँग उपाधिका लागि प्रतिस्पर्धा गर्नेछ। यससँगै धनगढी तेस्रो सिजनमा आएर पहिलो पटक फाइनलमा प्रवेश गर्न असफल भएको हो। यस अघिका दुई सिजनमा धनगढी उपविजेतामा सीमित रहेको थियो।
सिंहदरबारमा बोतल र जारको पानी बन्द हुन्छ : मन्त्री यादव,"काठमाडौं : खानेपानी मन्त्री प्रदीप यादवले देशको प्रमुख प्रशासनिक केन्द्र सिंहदरबारमा अब बोतल र जारको पानी बन्द हुने बताएका छन्। सिंहदरबारभित्र मेलम्चीको खानेपानी वितरणका लागि विभिन्न ठाउँ एवं धारा निर्माण गर्ने क्षेत्रको स्थलगत अनुगमन गर्दै मन्त्री यादवले वर्षौदेखि सिंहदरबारमा प्रयोग गरिँदै आएको जार र बोतलको पानी अब सधैंका लागि अन्त्य गरिने बताए। 'सिंहदरबारमा वर्षौंदेखि प्रयोग हुँदै आएका जार, बोतलको पानी विस्थापित गर्ने लक्ष्यअनुसार काम अगाडि बढेको छ। चाँडै मेलम्चीको शुद्ध खानेपानी वितरण हुन्छ,' मन्त्री यादवले भने। प्रधानमन्त्री तथा मन्त्रिपरिषद्को कार्यालय लगायत यहाँका मन्त्रालयहरूमा मेलम्चीको पानी वितरण गर्नका लागि मन्त्री यादवसहितको टोलीले आज अनुगमन गरेको हो। वैशाख अन्तिम सातासम्म सिंदरबारमा मेलम्चीको सफा, शुद्ध पानी वितरण गरिने मन्त्री यादवले जिकिर गरे। उनले भने, 'मेलम्चीको शुद्ध पानी उपलब्ध भएपछि सिंहदरबारमा हालः प्रयोग भइरहेको बोतल र जारको पानी क्रमश: विस्थापन गर्ने मेरो स्पष्ट योजना छ। शुद्ध पानी सबैको पहुँचमा पुर्याउन हामी एकजुट भई अघि बढ्नुपर्छ।'"
नयाँ वर्षमा साइमेक्स इंकले ल्यायो ०५१० अभियान,"काठमाडौं : नयाँ वर्ष २०८२ को अवसरमा बीवाईडी अटो इन्डष्ट्रीको नेपालका लागि आधिकारिक वितरक साइमेक्स इंक प्रालिले विशेष ग्राहक केन्द्रित अभियान ०५१० को घोषणा गरेको छ, जसले प्रत्येक बीवाईडी ग्राहकलाई दीर्घकालीन मूल्य, विश्वसनियता र मानसिक शान्ति प्रदान गर्ने कम्पनीको निरन्तर प्रतिबद्धतालाई प्रतिविम्बित गर्दछ। सीमित समयका लागि प्रदान गरिने नयाँ वर्ष अफर अन्तर्गत बीवाईडी गाडी बुक गर्ने ग्राहकहरुले विशेष सुविधा प्राप्त गर्न सक्नेछन्। ५ वर्ष सम्म शुन्य सर्भिसिङ मूल्य स् ग्राहकले निःशुल्क स्ट्यान्डर्ड वार्षिक मर्मत प्याकेज प्राप्त गर्नु हुनेछ, जसमा लेवर, एसी फिल्टर, ब्रेक प्याड, वाइपर ब्लेड, ट्रान्समिसन आयल, ब्रेक आयल, एलभी ब्याट्री, कुलेन्ट लगायतका कन्जुमेबल समावेश हुनेछ। कम्पनीले सिफारिस गरेको सर्भिस तालिका अनुसार पाँच वर्ष सम्मका लागि यो सुविधा उपलब्ध हुनेछ। १० वर्ष वा २ लाख किलोमिटरको एक्सटेन्डेड वारेन्टी स् प्रत्येक ग्राहकले ब्याट्री र मोटरमा १० वर्ष वा २ लाख किलोमिटर मध्ये जुन पहिले आउँछ, त्यही वारेन्टी सुविधाको फाइदा पाउनु हुनेछ। यो ईभी उद्योगमै सबैभन्दा धेरै पाइने वारेन्टी हो, जसले गुणस्तरीयता, विश्वसनियता र ग्राहक सन्तुष्टिप्रति बीवाईडीको दीर्घकालीन प्रतिबद्धतालाई पुनःपुष्टि गर्दछ। यो विशेष ०५१० अभियान आगामी २०८१ बैशाख ३१ सम्म गाडी बुकिङ गर्ने ग्राहकका लागि उपलब्ध हुनेछ र बीवाईडीका नेपालभर उपलब्ध सबै मोडलमा लागु हुनेछ। सो अभियान घोषणा वारेमा बोल्दै साइमेक्स इंक प्रालिका नेसनल सेल्स हेड आशुतोष गौतमले भने, नयाँ वर्षमा पदार्पण गर्दै गर्दा हामीले हाम्रा ग्राहकका साथ कार मात्र नभई एक दशक सम्मको एस्योरेन्सर र केयर समेतको उत्सव मनाउन चाहन्छौं। ०५१० अभियान एउटा अफरमात्र होइन, यो सफा, दिगो इलेक्ट्रिक मोबिलिटीतर्फ नेपालको संक्रमणका लागि हाम्रो दीर्घकालीन प्रतिबद्धताको प्रतिविम्ब पनि हो। हामीप्रति ग्राहकले गर्नुभएको लगातारको विश्वासका लागि हामी उहाँहरुलाई धन्यवाद दिन चाहन्छौं र हरित भविष्यका लागि साथै अगाडि बढ्ने आशा गर्दछौं। यो आकर्षक अफरको वारेमा जानकारी लिनका लागि ग्राहकले कुनै पनि आधिकारिक बीवाईडी शोरुम वा नेपालभर चलिरहेका डिस्प्ले इभेन्टको भ्रमण गर्न सक्नेछन्।"
"इन्टरनेटको तार विस्तार गर्दा करेन्ट लागेर एकको मृत्यु, १ जना घाइते","विराटनगर : मोरङको सुन्दरहरैँचामा करेन्ट लागेर बुधबार अपरान्ह १ जनाको मृत्यु भएको छ । अर्का १ जना गम्भीर घाइते भएका छन्। सुन्दरहरैँचा नगरपालिका९ विराटचोकस्थित चाँदनी पेट्रोल पम्पनजिक इन्टरनेटको तार विस्तार गर्ने क्रममा अपरान्ह ४ बजेतिर घटना मोरङ प्रहरीका प्रवक्ता डीएसपी वेदप्रकाश जोशीले जानकारी दिए। उनका अनुसार बिजुलीको पोलमा चढेर टेकमाइन इन्टरनेटको तार विस्तार गर्ने क्रममा २ जनालाई करेन्ट लागेको प्रारम्भिक अनुसन्धानबाट खुलेको छ। करेन्ट लागेर गम्भीर घाइते भएकामध्ये इलामको चुलाचुली गाउँपालिका३ का अन्दाजी २८ वर्षीय राजेश लावतीको मृत्यु भएको जोशीले जनाए। उनका अनुसार करेन्ट लागेर बिजुलीको पोलबाट खसेर घाइते भएका लावतीलाई उपचारका लागि विराटनगरको नोबेल शिक्षण अस्पताल ल्याइएको थियो। अस्पताल ल्याइपुर्याउनसाथ चिकित्सकले मृत घोषित गरेका हुन्। त्यस्तै, करेन्ट लागेर सुनसरीको इटहरी उपमहानगरपालिका१७ का अन्दाजी ४३ वर्षीय बालकुमार अधिकारी गम्भीर घाइते भएका छन्। नाक र मुखबाट रगत बगिरहेका उनलाई नोबेलबाट रेफर गरेर थप उपचारका लागि आर्या अस्पतालमा लगिएको डीएसपी जोशीले बताए। इन्टरनेटको तार विस्तार गर्ने क्रममा बिजुलीको पोलमा चढेका बेला करेन्ट लागेर घटना भएको उनको भनाइ छ। मृतक र घाइते दुवै जना टेकमाइन इन्टरनेटका कर्मचारी रहेको प्रहरीको भनाइ छ। प्रहरीले घटनाको थप अनुसन्धान गरिरहेको छ।"
प्रधानमन्त्री ओली र युएईका विदेशमन्त्रीबीच भेटवार्ता,"काठमाडौं : प्रधानमन्त्री केपी शर्मा ओली र संयुक्त अरब इमिरेट्स (युएई)का उपप्रधानमन्त्री एवं विदेशमन्त्री शेख अब्दुल बिन जायेद अल नाह्यानबीच भेटवार्ता भएको छ। सिंहदरबारमा बुधबार भएको भेटमा दुई देशबीचको आपसी मित्रवत् सम्बन्धका विविध पक्षका साथै व्यापार र लगानीका विषयमा छलफल भएको प्रधानमन्त्री सचिवालयले जानकारी दिएको छ। उपप्रधानमन्त्री नाह्यानले युएईका व्यावसायीलाई नेपालको पर्यटन, ऊर्जा, कृषि आदि क्षेत्रमा व्यापार र लगानी विस्तारका लागि प्रोत्साहन गर्ने बताए। नेपालको दुई दिने भ्रमणका लागि मंगलबार काठमाडौं आएका उनले नेपालसँग स्वतन्त्र व्यापार सम्झौता गर्न आफूहरू तत्पर रहेको अवगत गराए। प्रधानमन्त्री ओलीले विकासको मार्गमा युएईले गरेको तीव्र प्रगतिको प्रशंसा गर्दै नेपालमा जलविद्युत्, हरित ऊर्जा, हाइड्रो इनर्जी आदि क्षेत्रमा लगानी विस्तारका लागि आग्रह गरेका थिए।"
एमालेको यूथ सेलिब्रेशन कार्यक्रमको तयारी पूरा,काठमाडौं : नेकपा एमालेले लोकतन्त्र दिवसको अवसरमा बिहीबार काठमाडौंमा आयोजना गर्ने यूथ सेलिब्रेशन विशेष कार्यक्रमको तयारी पूरा भएको जनाएको छ । बुधबार काठमाडौंमा पत्रकार सम्मेलन गर्दै एमालेले लोकतन्त्र दिवसलाई जनताले जितेको दिनको रूपमा काठमाडौंको भृकुटीमण्डपमा बिहीबार दिउँसो १ बजेबाट यूथ सेलिब्रेसन गर्न लागेको र कार्यक्रमको सम्पूर्ण तयारी पूरा भएको जनाएको हो । कार्यक्रमको सम्पूर्ण तयारी पूरा भइसकेको ४० वर्ष मुनिका युवा परिचालनको जिम्मा पाएका युवा संघका अध्यक्ष क्षितिज थेबेले जानकारी दिए । उनले सो कार्यक्रममा सहभागी हुन देश भरका युवाहरू आउने क्रम सुरु भइसकेको बताए । कार्यक्रममा एमालेका ४० वर्ष मुनिका युवाहरूको ऐतिहासिक सहभागिता हुने उनले जानकारी दिए । कार्यक्रममा देशभरबाट १ लाख युवाले सहभागिता जनाउने उनले बताए । कार्यक्रममा नेकपा एमालेका अध्यक्ष तथा प्रधानमन्त्री केपी शर्मा ओली र महासचिव शंकर पोखरेलले संक्षिप्त मन्तव्य राख्नेछन् । बाँकी सबै वक्ताहरू युवा हुने छन् । विभिन्न उमेर समूहका युवाहरूले कार्यक्रमलाई सम्बोधन गर्ने एमालेले जनाएको छ ।
निजामती विधेयकको प्रारम्भिक बुँदाहरू पारित,"काठमाडौं : प्रतिनिधिसभाअन्तर्गतको राज्य व्यवस्था तथा सुशासन समितिले संघीय निजामती सेवाको गठन, सञ्चालन र सेवाका सर्त सम्बन्धमा व्यवस्था गर्न बनेको विधेयकको प्रारम्भिक बुँदाहरू पारित गरेको छ। विधयेकमाथि छलफल गर्न बुधबार सिंहदरबारमा बसेको समिति बैठकले प्रस्तावना र नाम सर्वसम्मतले अनुमोदन गरेको समिति सभापति रामहरि खतिवडाले जानकारी दिए। जसअनुसार विधेयकको प्रस्तावनामा रहेको उत्तरदायी भन्ने शब्दको सट्टा जनउत्तरदायी, समावेशी, पारदर्शी, परिणाममुखी, प्रविधिमैत्री शब्द राख्ने तथा सुशासनमुखी भन्ने शब्दमा सुशासनयुक्त शब्द राख्ने प्रस्ताव अनुमोदन भएको छ। त्यस्तै विधेयकको नाममा रहेको २०८० लाई २०८२ बनाउने सहमति भएको छ। अन्य विषयमा क्रमशः छलफल गर्दै सहमतिका साथ विधेयकलाई अघि बढाउने सभापति खतिवडाले जानकारी दिए। उनले संसदको अबको अधिवेशनमा नै लैजाने गरी विधेयक पारित गर्ने बताए। सरकारले २०८० साल फागुनमा उक्त विधेयक प्रतिनिधिसभामा दर्ता गरेको थियो। कर्मचारी संगठनहरूले भने आफूहरूसँग यसअघि भएका सहमतिका आधारमा विधेयक अघि बढ्नुपर्ने अडान राखेको छ।"
तेस्रोपटक म्याद थपका लागि मिश्रसहितलाई अदालत पेश गरिँदै,"काठमाडौं : तीनकुने राजावादी आन्दोलनका क्रममा पक्राउ परेका राष्ट्रिय प्रजातन्त्र पार्टी (राप्रपा) उपाध्यक्ष रवीन्द्र मिश्र,सांसद धवल शमशेर राणालगायतलाई म्याद थपका लागि प्रहरीले आज अदालत पेश गर्दैछ। यसअघि थप गरिएको म्याद सकिएपछि उनीहरूलाई आज जिल्ला अदालत काठमाडौं पेश गरिने जिल्ला प्रहरी परिसर काठमाडौंका प्रवक्ता अपिल बोहराले जानकारी दिए। चैत्र १५ गते साँझ पक्राउ परेका मिश्र, सांसद धवल शमशेर राणालगायत २० जनामाथि यसअघि दुईपटक म्याद थप भइसकेको छ। उनीहरूमाथि अनुसन्धान गर्न पहिलो पटक ५ दिन र दोस्रो पटक १५ दिनको म्याद थप भएको थियो। यस्तै अपराधिक उपद्रव र संगठित अपराधको कसूरमा अनुसन्धान भइरहेकाविरुद्ध भने दोस्रो पटक २० दिनको म्याद थप गरिएको थियो। धवल शमशेरमाथि भने बाहिरबाटै अनुसन्धान हुने भएको छ। स्वास्थ्य कारण राणा आइतबार थुनामुक्त भइसकेका छन्। मिश्रसहित २८ चैत्रमा पक्राउ परेका दुर्गा प्रसाईलाई राज्यविरुद्धको कसूर र संगठित अपराध मुद्दा चलाइएको छ। चैत १५ गते तीनकुने क्षेत्रमा भएको राजावादीको प्रदर्शनमा दुईजनाको ज्यान जानुको साथै थुप्रै निजी सम्पत्तिमा क्षति पुर्याइएको थियो। प्रदर्शनकारीले मिडिया लक्षित आक्रमणसमेत गरेको थियो।"
आन्दोलनका कार्यक्रम रोक्न कर्मचारी ट्रेड युनियनलाई महामन्त्री थापाको आग्रह,काठमाडौं : नेपाली कांग्रेसका महामन्त्री गगन थापाले आन्दोलनका कार्यक्रम रोक्नका लागि कर्मचारी ट्रेड युनियनलाई आग्रह गरेका छन् । बुधबार सिंहदरबारमा बसेको प्रतिनिधिसभा अन्तर्गतको राज्य व्यवस्था तथा सुशासन समितिको बैठकमा थापाले निजामती विधेयकमाथि तीव्र रूपमा छलफल भइरहेको भन्दै समितिलाई विश्वास गरी आन्दोलनका कार्यक्रम रोक्नका लागि कर्मचारी ट्रेड युनियनलाई आग्रह गरेका हुन् । यसअघि मंगलबार समितिको बैठकमा कर्मचारी संगठनहरुले आफ्ना मागहरु ७२ घण्टाभित्र सम्बोधन नभए सशक्त आन्दोलन गर्ने चेतावनी दिएका थिए । थापाले कर्मचारीहरूले आन्दोलनका विषयमा पुनर्विचार गर्नुपर्ने उल्लेख गरे । अहिले राम्रो वातावरण बनिरहेको अवस्थामा वातावरण बिग्रन दिन नहुने उनले बताए । त्यस्तै एमाले सांसद कृष्णगोपाल श्रेष्ठले शिक्षक आन्दोलनबाट प्रभावित भएर आन्दोलनको बाटो नखोज्न कर्मचारी संगठनलाई सुझाव दिए । कर्मचारी संगठनहरुले सडकमा जाने बहाना खोजिरहेको भन्दै उनले जिम्मेवार भएर समयमा नै विधेयक अघि बढाउनुपर्नेमा जोड दिए । सांसद श्रेष्ठले जिम्मेवार ठाउँबाट गैरजिम्मेवार अभिव्यक्ति आउन थाले आफ्नो सम्मानका लागि सडकमा जाने अवस्था आउने अवस्था सिर्जना हुने जिकिर गरे ।
यी हुन् सोमबार बसेको मन्त्रिपरिषद् बैठकका निर्णयहरू,"काठमाडौं :सरकारले शिक्षकहरूले राखेका जायज मागहरू पूरा गर्न तयार रहेको जनाएको छ । बुधबार सिंहदरबारमा मन्त्रिपरिषद्का निर्णय सार्वजनिक गर्दै सरकारका प्रवक्ता पृथ्वीसुव्वा गुरुङले शिक्षकको माग सम्बोधन गर्न सरकार तयार रहेको भन्दै शैक्षिक गतिविधिमा सहभागी हुन आग्रह समेत गरे । उनले समयमा नै शैक्षिक गतिविधि अघि नबढे विद्यार्थीहरूको भविष्य बर्बाद हुने भन्दै शिक्षकहरूले आन्दोलन रोक्नुपर्ने बताए । उनले आन्दोलन रोक्न सरकारले शिक्षकहरूलाई आग्रह गरेपनि शिक्षकहरूबाट असहयोग भएको जिकिर गरे। त्यस्तै प्रवक्ता गुरुङले कांग्रेस सभापति शेरबहादुर देउवा स्वदेश फर्किएपछि गभर्नर नियुक्तिको प्रक्रिया अघि बढ्ने जानकारी दिए । उनले शिक्षामन्त्री विद्या भट्टराईको राजीनामा सम्बन्धमा सरकारलाई जानकारी नभएको उल्लेख गरे। त्यस्तै मन्त्रिपरिषद्का निर्णय सार्वजनिक गर्दै प्रवक्ता गुरुङले प्रधानमन्त्रीको अध्यक्षतामा उच्चस्तरीय शासकीय सुधार आयोग गठन गर्ने निर्णय भएको जानकारी दिए । बैठकले चैत्र १५ गते तीनकुने घटनामा ज्यान गुमाएका सविन महर्जन र सुरेश रजकको परिवारलाई १०१० लाख रुपैयाँ राहत उपलब्ध गराउने निर्णय गरेको छ भने सर्वोच्च अदालत र अन्तर्गतका निकायहरूको मौजुदा संगठन संरचना र दरबन्दी तेरिजमा संशोधन गर्ने निर्णय गरेको छ । यसैगरी मन्त्रिपरिषद्ले वैदेशिक सहायता परिचालन नीति,सार्वजनिक खरिद संशोधन नियमावली स्वीकृत गरेको छ भने सार्वजनिक खरिद(चौधो संशोधन) नियमावली २०८२ स्वीकृत गर्ने निर्णय समेत गरेको छ । यी हुन् मन्त्रिपरिषद बैठकका निर्णयहरू"
"सेयर बजारको ओरालो यात्रा कायमै, नेप्से ३२ अंकले घट्दा कारोबार रकम ७ अर्बमा झर्यो","काठमाडौं : नेप्से परिसूचक दोहोरो अंकले घटेर बन्द भएको छ। साताको चौथो कारोबार दिन बुधबार नेप्से परिसूचक ३२४४ अंकले घटेर २६५५८८ विन्दुमा अडिएको छ। साताको पहिलो कारोबार दिन आइतबारदेखि ओरालो लागेको सेयर बजारले आज पनि सोही दिशालाई निरन्तरता दिएको हो। आइतबार १६६८ अंकले घटेको नेप्से परिसूचक सोमबार ७ ७५ र मंगलबार ९९६ अंकले घटेको थियो। नेप्से घटेसँगै कारोबार रकम पनि मंगलबारको तुलनामा घटेको छ। आज ३०८ स्क्रिप्सको १ करोड ८४ लाख ७७ हजार ७०३ कित्ता सेयर ७ अर्ब ५७ करोड ५१ लाख ७ हजार २४६ रुपैयाँमा खरिदबिक्री भए। मंगलबार ८ अर्ब ३२ करोड मूल्य बराबरको सेयर कारोबार भएको थियो। सोमबार ८ अर्ब ७७ करोड र आइतबार ८ अर्ब ४३ करोड मूल्य बराबरको सेयर कारोबार भएको थियो। यसदिन नेपाल माइक्रो इन्स्योरेन्स र क्रेष्ट माइक्रो लाइफ इन्स्योरेन्सको सेयर ९९९ प्रतिशतले बढ्यो। कर्पोरेट डेभलपमेन्ट बैंकका लगानीकर्ताले भने सर्वाधिक गुमाए। सो बैंकको सेयर ९०६ प्रतिशतले घट्यो। कारोबार रकमका आधारमा राधी विद्युत कम्पनी शीर्षस्थानमा रह्यो। सो कम्पनीको ५८ करोड मूल्य बराबरको सेयर कारोबार भयो। एनआरएन इन्फ्रास्टक्चर एण्ड डेभलपमेन्टको ५१ करोडको कारोबार हुँदा नगदी ग्रुपको ४१ करोड,सानिमा माइ हाइड्रोपावरको ३५ करोड र हाइड्रोइलेक्ट्रिसिटी इन्भेष्टमेन्ट एण्ड डेभलपमेन्टको ३१ करोड मूल्य बराबरको सेयर कारोबार भयो। कारोबारमा आएकामध्ये २८ स्टक्सको मूल्य बढ्दा २१७ वटाको घट्यो। एक स्टकको मूल्य भने स्थिर रह्यो। दुई समूहको उपसूचकबाहेक अन्य समूहको उपसूचक नकारात्मक देखिएका छन्। यसदिन मनु एण्ड प्रो र म्युचुअल फण्डको उपसूचक सकारात्मक देखिँदा अन्य उपसूचक राताम्मे देखिएका हुन्।"
कक्षा १२ को परीक्षाको संशोधित समयतालिका सार्वजनिक (तालिकासहित),काठमाडौं : कक्षा १२ को वार्षिक परीक्षाको संशोधित समयतालिका सार्वजनिक भएको छ । राष्ट्रिय परीक्षा बोर्डले ११ गतेदेखि तय गरिएको परीक्षाको संशोधित समयतालिका सार्वजनिक गरेको हो । बोर्डले कक्षा १२ को साधारण र परम्परागत धारतर्फका नियमित तथा आंशिक एवं प्राविधिक धारतर्फका नियमित तथा आंशिक परीक्षार्थीहरूको वार्षिक परीक्षाको समयतालिका बुधबार सार्वजनिक गरेको छ । बोर्डका अनुसार अब परीक्षा यही वैशाख २१ गतेदेखि हुनेछ । परीक्षा जेठ २ गतेसम्म सञ्चालन हुनेछ । यसअघि बोर्डले मंगलबार कक्षा १२ को परीक्षा सर्ने निर्णय गरेको थियो ।
प्रधानमन्त्री ओली र भारतीय विद्युतमन्त्री भट्टरबीच भेटवार्ता,"काठमाडौं : प्रधानमन्त्री केपी शर्मा ओली र भारतका विद्युत्, आवास तथा शहरी मामिलामन्त्री मनोहरलाल भट्टरबीच भेटवार्ता भएको छ। सिंहदरबारमा भएको भेटमा दुई छिमेकी मुलुकबीचको मित्रवत र सांस्कृतिक सम्बन्ध, ऊर्जा क्षेत्रको विकास र सहकार्यका विविध पक्षमा कुराकानी भएको प्रधानमन्त्री सचिवालयले जानकारी दिएको छ। त्यस्तै उनीहरूबीच दुई देशबीचको ऊर्जा क्षेत्रमा राम्रो सहकार्य विकास हुँदै गएको विषयमा छलफल भएको थियो। भारतीय मन्त्री भट्टरले अरुण३ जलविद्युत् आयोजना क्षेत्रमा स्थलगत भ्रमण गरी प्रगतिबारे जानकारी लिएको अवगत गराएका थिए। उक्त आयोजनालाई थप गति दिने भारतीय मन्त्री भट्टरले प्रतिवद्धता जनाएका थिए। भेटमा प्रधानमन्त्रीका मुख्य सल्लाहकार विष्णुप्रसाद रिमाल, नेपालका लागि भारतीय राजदूत नवीनकुमार श्रीवास्तव, परराष्ट्र मन्त्रालयका अधिकारीलगायत सहभागी थिए।"
प्रधानमन्त्री ओली र चर्चित फुटबलर रोबर्टो कार्लोसबीच भेटघाट,"काठमाडौँ : प्रधानमन्त्री केपी शर्मा ओली र ब्राजिलका चर्चित फुटबल खेलाडी रोबर्टो कार्लोसबीच आज भेटघाट भएको छ । प्रधानमन्त्री तथा मन्त्रिपरिषद्को कार्यालय, सिंहदरबारमा उनीहरुबीच भेट भएको हो । विश्वविजेता कार्लोस नेपाल सुरपल लिग (एनएसएल)को तेस्रो सिजनको खेल हेर्न काठमाडौँ आएका हुन् । प्रधानमन्त्री ओलीले खेलाडी कार्लोसलाई स्वागत गर्दै नेपाल आगमनले नेपाली खेलाडी र युवाहरुलाई उत्साह मिल्ने बताए । प्रधानमन्त्री ओलीले नेपाल र ब्राजिलबीच राम्रो कूटनीतिक सम्बन्ध रहेको उल्लेख गर्दै दुवै देशको खेल क्षेत्रले एकार्कामा सिकाइ आदानप्रदान गर्नुपर्नेमा जोड दिए । प्रधानमन्त्री ओलीले खेलाडी कार्लोसलाई माउन्टेन फ्ल्याइट र जंगल सफारी गर्ने योजनासहित पुनः नेपाल भ्रमणमा आउन आग्रह गरे । आफूलाई स्वागत गरिएकामा आभार व्यक्त गर्दै खेलाडी कार्लोसले नेपालका प्रधानमन्त्री, युवा र खेलाडीसँग भेट्न पाउँदा खुसी लागेको बताए । ब्राजिलका चर्चित फुटबलर रोबर्टो कार्लोस मंगलबार नेपाल आएका हुन् । कोर्लोस २००२ को विश्वकप विजेता खेलाडी हुन् । उनले ३ पटक विश्वकप खेलेका छन् । ५२ वर्षीय ब्राजिलियन स्टारले प्रधानमन्त्री केपी शर्मा ओलीसँग भेटवार्ता गरेका हुन् । उनी नेपाल सुपर लिग सिजन २०२५ को विशेष अतिथीको रुपमा नेपाल आएका हुन् । उनले बुधबार दशरथ रंगशालास्थित नेपाल सुपर लिगको दोस्रो क्वालिफायरमा रंगशालामा आउने तालिका रहेको छ। आज दोस्रो क्वालिफायरमा धनगढी एफसी र पोखरा थन्र्डसबिच फाइनलको लागि प्रतिस्पर्धा हुनेछ । यसअघि नै शनिबार ललितपुर सिटी एफसी फाइनल प्रवेश गरिसकेको छ ।"
शिक्षामन्त्रीले राजीनामा दिएको बारे सरकारको जानकारीमा छैन : मन्त्री गुरुङ,"काठमाडौं : सरकारका प्रवक्ता समेत रहेका सञ्चार तथा सूचना प्रविधिमन्त्री पृथ्वीसुब्बा गुरुङले शिक्षामन्त्री विद्या भट्टराईले राजीनामा दिएको बारे सरकारको जानकारीमा नरहेको बताएका छन् । आज मन्त्रिपरिषद् बैठकका निर्णय सार्वजनिक गर्न आयोजित पत्रकार सम्मेलनमा उनले राजीनामाबारे आफूलाई पनि जानकारी नभएको बताएका हुन् । उनले भने, शिक्षामन्त्रीले राजीनामा दिएको भन्ने सरकारको जानकारीमा छैन । प्रधानमन्त्रीको कार्यालयमा राजीनामा दिएको भए सरकारको प्रवक्तालाई थाहा हुन्छ । क्याबिनेटमा जानकारी हुन्छ । राजीनामा स्वीकृत गर्ने त प्रधानमन्त्रीले नै हो । आजको दिनसम्म जानकारी छैन । विद्या भट्टराई विगत एक महिनादेखि बिरामी रहेको भन्दै मन्त्री गुरुङले मन्त्रालयमा गएर काम गर्ने परिस्थिति नभएको हुनसक्ने बताए ।"
प्रधानमन्त्री ओली र भारतीय समकक्षी मोदीबीच टेलिफोन संवाद,काठमाडौं : प्रधानमन्त्री केपी शर्मा ओलीले भारतीय समकक्षी नरेन्द्र मोदीसँग टेलिफोन संवाद गरेका छन्। जम्मू कश्मीरको पहलगाममा मंगलबार भएको आतंकवादी आक्रमणमा एक नेपालीसहित २८ जनाको मृत्यु भएपछि प्रधानमन्त्री ओलीले भारतीय समकक्षी मोदीसँग टेलिफोन संवाद गरेका हुन्। उनले सामाजिक सञ्जालमार्फत भारतीय प्रधानमन्त्री मोदीसँग कुराकानी भएको र मृतकप्रति संवेदना प्रकट गरेको उल्लेख गरेका छन्। प्रधानमन्त्री ओलीले दुःखद घडीमा नेपाल भारतको साथमा रहेको बताएका छन्। उनले आतंकवादविरुद्ध लड्न नेपाल सधैं भारत साथमा उभिने प्रतिवद्धता जनाएको प्रधानमन्त्री सचिवालयले जानकारी दिएको छ। घटनामा बुटवलका सुदीप न्यौपानेको मृत्यु भएको थियो। उनी कश्मिर घुम्न गएको बताइएको छ।
तेक्वान्दो टोली जापान जाँदै,"काठमाडौं : अन्तर्राष्ट्रिय तेक्वान्दो च्याम्पियनसिप वाटा (डब्लुएटीए)को २१ औँ संस्करणमा सहभागी हुन ५ खेलाडीसहित ७ सदस्यीय नेपाली टोली बिहीबार जापानको ओसाका प्रस्थान गर्ने भएका छन् । अप्रिल २५ देखि २७ तारिखसम्म हुने प्रतियोगितामा खेलाडीले ग्योरोगी र पुम्से स्पर्धामा प्रतिस्पर्धा गर्ने छन् । ३० केजीमुनि हृदयणी बस्नेत, ३४ केजीमुनि जोलिना बस्नेत, २४ केजीमुनि सोहन पाठक, यु१२ एकल पुम्सेमा सक्षम श्रेष्ठ र यु१४ एकल पुम्सेमा आश्रय उपाध्यायले प्रतिस्पर्धा गर्ने छन् । प्रशिक्षकमा सरोज तामाङ रहेका छन् । १३ औँ दक्षिण एसियाली खेलकुद (साग) की स्वर्ण विजेता काजल श्रेष्ठले प्रतियोगितामा निर्णायकको भूमिका निर्वाह गर्ने छिन् । काजलले यसै प्रतियोगिताको २० औँ संस्करणमा पनि निर्णायकको भूमिका निर्वाह गरेकी थिइन् । टोलीलाई राष्ट्रिय खेलकुद परिषद् (राखेप) कार्यकारी समितिका सदस्य भानबहादुर चन्द, राखेपकी सदस्य नन्दा बस्याललगायतले एक कार्यक्रमबीच बिदाइ गरे ।"
गौतम बुद्ध अन्तर्राष्ट्रिय विमानस्थलको दिगो सञ्चालनका लागि संघीय सरकारको ध्यानाकर्षण गराएका छौँ : मुख्यमन्त्री आचार्य,"लुम्बिनी प्रदेशका मुख्यमन्त्री चेतनारायण आचार्यले गौतम बुद्ध अन्तर्राष्ट्रिय विमानस्थलको दिगो सञ्चालनका लागि प्रदेश सरकारले संघीय सरकारको गम्भीर ध्यानाकर्षण गराएको बताएका छन् । सिद्धार्थ उद्योग वाणिज्य संघ, रुपन्देहीले बुधबार भैरहवामा आयोजना गरेको विमानस्थलको दिगो सञ्चालनसम्बन्धी अन्तरक्रिया कार्यक्रमलाई सम्बोधन गर्दै मुख्यमन्त्री आचार्यले लुम्बिनी प्रदेशको आर्थिक तथा पर्यटन विकासका लागि यो विमानस्थल मेरुदण्ड भएको उल्लेख गरे । उनले विमानस्थलबाट नियमित अन्तर्राष्ट्रिय उडान भर्न आवश्यक सेवा विस्तारका लागि प्रदेश सरकार साझेदारी गर्न तयार रहेको स्पष्ट पारे । संघीय सरकारले प्रदेश सरकारलाई स्वास्थ्य परीक्षणको जिम्मेवारी दिएमा त्यसलाई पूरा गर्ने प्रतिबद्धता जनाउँदै उनले स्वास्थ्य परीक्षण, श्रम स्वीकृति र भिसा सेवाहरू तत्काल विस्तार गर्न बारम्बार ध्यानाकर्षण गराइएको बताए । उनले व्यवसायीहरूको साथमा प्रदेश सरकार रहेको र विमानस्थलमा नियमित अन्तर्राष्ट्रिय उडानका लागि पहलको नेतृत्व प्रदेश सरकारले लिने स्पष्ट पारे । त्यस्तै उनले प्रदेश सरकारले योजनाका साथ काम गरिरहेको भन्दै धमिलो पानीमा माछा मार्ने प्रयास नगर्न आग्रह गरे ।"
ससुराली घरमा सुतिरहेका ज्वाइँको करेन्ट लागेर मृत्यु,विराटनगर : विराटनगरस्थित ससुराली घरमा सुतिरहेका एकजना भारतीय नागरिकको करेन्ट लागेर मृत्यु भएको छ । भारत जोगवनीको टिकुलिया बस्ती घर भएका ३६ वर्षीय सुरेश चौधरीको मृत्यु भएको हो । चौधरीलाई विराटनगर महानगरपालिका१५ भट्टीमोडस्थित ससुराली घरमा सुतिरहेका बेला बुधबार दिउँसो २:१५ बजेतिर करेन्ट लागेको बताइएको छ । घरको कोठाभित्र सुतिरहेका बेला ओछ्याननजिकै रहेको टेबल पंखाबाट उनलाई दिउँसो २:१५ बजेतिर अचानक करेन्ट लागेको प्रारम्भिक अनुसन्धानबाट खुलेको मोरङ प्रहरीका प्रवक्ता डीएसपी वेदप्रकाश जोशीले जानकारी दिए । उनका अनुसार गम्भीर घाइते अवस्थाका उनलाई उपचारका लागि कोशी अस्पताल पुर्याउनासाथ चिकित्सकले मृत घोषित गरेका हुन् । प्रहरीले घटनाको अनुसन्धान सुरु गरिएको जनाएको छ ।
सरकारले बैशाख १९ गते नीति तथा कार्यक्रम ल्याउने,"काठमाडौं : सरकारले आगामी वर्षको नीति तथा कार्यक्रम बैशाख १९ गते ल्याउने भएको छ। बुधबार सिंहदरबारमा सभामुख देवराज घिमिरे र प्रमुख सचेतकसँग छलफलपश्चात एमालेका प्रमुख सचेतक महेश बर्तौलाले बैशाख १९ गते सरकारले नीति तथा कार्यक्रम पेश गर्ने गरी प्रतिनिधि सभा क्यालेन्डरको मस्यौदा तयार भएको जानकारी दिए। उनले बर्तौलाले विद्यालय शिक्षा विधेयकमा सदन पेश हुने बित्तिकै पारित गर्ने विषयमा सहमति भएको जानकारी दिए। बर्तौलाका अनुसार वैशाख १२ गते बस्ने पहिलो बैठकमा शीर्ष नेताहरुले सम्बोधन गर्ने तय भएको छ। यसैगरी प्रतिनिधिसभाको आगामी अधिवेशनमा सार्वजनिक बिदाका दिन बाहेक अन्य सबै दिन बैठक सञ्चालन गर्नेबारे छलफल भएको छ। शनिबार र सार्वजनिक बिदा बाहेकका सबै दिन संसद सञ्चालन गर्ने प्रस्ताव गरेका थिए। सभामुख घिमिरेले पूर्वबजेट छलफल, नीति तथा कार्यक्रम, बजेट र विद्यालय शिक्षा विधेयकको चापका कारण बिदा बाहेकका सबै दिन संसद सञ्चालन गर्नुपर्ने बाध्यता रहेको बताए। त्यस्तै उनले विद्यालय शिक्षा विधेयक सदनमा आएपछि प्राथमिकताका साथ अघि बढाउनुपर्नेमा समेत जोड दिए । बैठकले सभामुखको प्रस्ताव अनुमोदन गरेको छ । सोहीबमोजिमको क्यालेन्डरबारे वैशाख १२ गते बस्ने कार्यव्यवस्था परामर्श समितिको बैठकमा पेस हुने कांग्रेस प्रमुख सचेतक श्याम घिमिरेले जानकारी दिए। उनले विद्यालय शिक्षा विधेयक सदनमा पेश भए त्यसलाई पनि प्राथमिकतामा आधारमा अघि बढाउने सहमति भएको बताए। उपसमितिले वैशाख २३ सम्मको समयावधिभित्रै विद्यालय शिक्षा विधेयक प्रतिवेदन बुझाउने प्रतिबद्धता जनाएको अवस्थामा यसलाई प्राथमिकता दिने गरी संसदले तयारी गरेको नेताहरुले जनाएका छन्।"
शिक्षकको माग पूरा गर्न माओवादीको माग,"काठमाडौं : काठमाडौं केन्द्रित आन्दोलन गरिरहेका शिक्षकको माग पूरा माओवादी केन्द्रले सरकारको ध्यानाकर्षण गराएको छ। बुधबार पार्टी कार्यालय पेरिसडाँडामा पत्रकार सम्मेलन गर्दै माओवादी प्रवक्ता अग्निप्रसाद सापकोटाले शिक्षकका जायज माग पूरा गर्न सरकारसँग माग गरेका हुन्। उनले प्रधानमन्त्री केपी शर्मा ओलीलाई आन्दोलनरत शिक्षकलाई नहोच्याउन आग्रहसमेत गरे। 'सरकारले शिक्षकहरूलाई होच्याउने र अपमानित गर्नुभन्दा शिक्षा विधेयक फास्टट्रयाकबाट पारित गरेर उनीहरूका जायज माग पूरा गर्न हाम्रो आग्रह छ,' उनले भने।"
शनिबार र सार्वजनिक बिदा बाहेकका सबै दिन संसद् सञ्चालन हुने,"काठमाडौं : प्रतिनिधि सभाको बर्खे अधिवेशनमा शनिबार र सार्वजनिक बिदा बाहेकका सबै दिन संसद् सञ्चालन गर्ने प्रस्ताव गरिएको छ । आज प्रमुख सचेतकसँगको बैठकमा सभामुख देवराज घिमिरेले पूर्वबजेट छलफल, नीति तथा कार्यक्रम, बजेट र विद्यालय शिक्षा विधेयकको चापका कारण शनिबार र सार्वजनिक बिदा बाहेकका सबै दिन संसद् सञ्चालन गर्ने प्रस्ताव गरेका हुन् । बैठकले उक्त प्रस्ताव अनुमोदन गरेको सभामुख घिमिरेका प्रेस संयोजक शेखर अधिकारीले जानकारी दिए । सोहीबमोजिमको क्यालेन्डरबारे वैशाख १२ गते बस्ने कार्यव्यवस्था परामर्श समितिको बैठकमा पेस हुनेछ । बैठकमा सभामुख घिमिरेले भने,संसदलाई सरकारको नीति तथा कार्यक्रम, आर्थिक कार्यविधि तथा वित्तीय उत्तरदायित्व ऐनको व्यवस्था बमोजिम पूर्वबजेट छलफल तथा बजेटको चाप परेको छ । विद्यालय शिक्षा विधेयकलाई पनि प्राथमिकताका साथ पारित गर्नुपर्ने दायित्व संसद्को छ । शिक्षकहरूले ऐन नलिई जान्न भन्नुभएको छ । उहाँले मलाई समेत भेटेर पहल गरिदिन भन्नुभएको छ । उपसमितिले वैशाख २३ सम्मको समयावधिभित्रै प्रतिवेदन बुझाउने प्रतिबद्धता जनाएको अवस्थामा यसलाई प्राथमिकता दिने गरी संसद्ले तयारी गरेको छ । जुनसुकै दिन विधेयक संसदमा प्रस्तुत गर्ने गरी क्यालेन्डरमा सुरक्षित गर्नेछौं । सभामुख घिमिरेले समितिको प्रतिवेदन आएलगत्तै संसद्ले पारित गर्ने प्रक्रिया सुरु गर्ने बताए । निजामती विधेयक पनि समितिबाट आउने अवस्थामा रहेको छ । नीति तथा कार्यक्रम र बजेटका प्राविधिक सीमालाई ध्यान दिँदै शिक्षा, निजामती लगायतका विधेयक यही अधिवेशनमा पारित गर्न तयारी अवस्थामा रहनुपर्ने उनले बताए ।"
बच्चाहरूलाई कुन उमेरमा घिउ खुवाउन सुरु गर्नुपर्छ ?,"घिउ स्वास्थ्यको लागि धेरै फाइदाजनक मानिन्छ । आयुर्वेदमा घिउ खानामा मात्र नभई औषधिको रूपमा पनि प्रयोग गरिन्छ । आवश्यक फ्याटी एसिडका साथै घिउ स्वस्थकर बोसो, भिटामिन ए, डी, ई र के, र एन्टिअक्सिडेन्टले भरिपूर्ण हुन्छ । प्रशोधित तेलको तुलनामा, घिउमा छोटोश्रृंखला र मध्यमश्रृंखला फ्याटी एसिडहरू हुन्छन् । जसले तत्काल ऊर्जा प्रदान गर्छ । तर घिउ बालबालिकाको लागि फाइदाजनक छ कि छैन र बालबालिकालाई कुन उमेरमा घिउ खुवाउनु पर्छ भनेर प्रश्न उठ्ने गरेको छ । के घिउ बालबालिकाको लागि सुपर फूड हो ? स्वास्थ्य विज्ञहरूका अनुसार घिउमा धेरै आवश्यक पोषक तत्त्वहरू पाइन्छन् । जुन बालबालिकाको वृद्धि र विकासको लागि लाभदायक मानिन्छ । बच्चा जन्मेको ६ महिनापछि घिउ खुवाउन सकिन्छ । तपाईं घिउमा बच्चाको खाना बनाउन सक्नुहुन्छ । ऊर्जा बूस्टर : तीव्र वृद्धिका कारण बच्चाहरूलाई वयस्कको तुलनामा धेरै ऊर्जा चाहिन्छ । त्यसैले घिउ उनीहरूको गतिविधिको लागि ऊर्जा बूस्टर हो । पोषक तत्त्वले भरिपूर्ण घिउमा बोसोमा घुलनशील भिटामिन ए, डी, ई र के पाइन्छ । यो हड्डीको बलियोपन, रोग प्रतिरोधात्मक क्षमता र समग्र वृद्धिको लागि आवश्यक मानिन्छ । मस्तिष्क विकासलाई सहयोग गर्छ : घ्यूमा पाइने ओमेगा३ र ओमेगा९ फ्याटी एसिडले मस्तिष्क विकास र स्मरणशक्ति सुधार गर्न मद्दत गर्छ । पाचन सुधार गर्छ : घिउमा ब्युटिरिक एसिड हुने भएकाले आन्द्राको स्वास्थ्यलाई समर्थन गर्नुका साथै पाचनलाई राम्रो बनाउने काम गर्छ । कुन उमेरका बच्चाहरूलाई कति घिउ खुवाउनु पर्छ ? ६९ महिना उमेरका बच्चाहरूलाई दिनको दुई पटक एक चौथाइ घिउ खुवाउनु पर्छ । ९१२ महिना उमेरका बच्चाहरूलाई दिनमा दुई पटक आधा चम्चा खुवाउनु पर्छ । एक वर्षभन्दा माथिका बच्चाहरूलाई दिनको दुई पटक एक चौथाइ चम्चा खुवाउनु पर्छ ।"
साविक विजेता एपिएफको विजयी सुरुवात,"काठमाडौं : आठौँ शेरबहादुर खड्का स्मृति भलिबल प्रतियोगितामा विभागीय डर्बी बिचको खेलमा एपिएफ क्लबले त्रिभुवन आर्मीलाई सोझो सेटमा हराएको छ । साविक विजेता एपिएफले आर्मीलाई २५२०, २५१३ र २५१६ मा हराएको हो । यस प्रतियोगिताको विजेता टिमले ४ लाख ९९ हजार र उपविजेताले २ लाख ५० हजार र तेस्रो हुनेले १ लाख २५ हजार रुपैयाँ प्राप्त गर्ने छ । प्रतियोगिताका सर्वोत्कृष्ट खेलाडीले ५० हजार हजार, विधागततर्फ उत्कृष्ट सेटर, डिफेन्स, सर्भर, लिबेरो, स्पाइकर र प्रशिक्षकले जनही २५ हजार रुपैयाँ प्राप्त गर्नेछन् । हरेक खेलको प्लेयर अफ द म्याचले १५ हजार रुपैयाँ प्राप्त गर्नेछन् । यस प्रतियोगिताको फाइनल खेल वैशाख १३ गते हुनेछ । आजको दोस्रो खेलमा न्यु डाइमण्ड क्लब र नेपाल पुलिस क्लबबिच हुनेछ ।"
"एमालेले लोकतन्त्र दिवसका दिन युथ सेलिब्रेशन गर्दै, देशभरका युवा सहभागी हुने","काठमाडौं : नेकपा एमालेले युवालाई जनताले जितेको दिन को स्मरण गराउन लोकतन्त्र दिवसका दिन बिहीबार युथ सेलिब्रेशन को आयोजना गर्ने भएको छ। युवाले भविष्य निर्माणको सङ्कल्प गर्ने दिनकोरूपमा बैशाख ११ गते भृकुटीमण्डमा युथ सेलिब्रेशन समारोह आयोजना गर्न लागिएको महासचिव शंकर पोखरेलले जानकारी दिए। महासचिव पोखरेलले नयाँ पुस्तामा राजनीतिक परिवर्तनको महत्त्व स्थापित गर्ने योजना अन्तर्गत कार्यक्रम आयोजना गरिएकाले राष्ट्रव्यापीरूपमा युवाको सहभागिता गराइने बताए। उनले भने, यो दिन युवाको दिन हो। युवाले ४० वर्षमाथिलाई छोप्नेछन्। युवा उत्सवमा प्रधानमन्त्री एवम् एमाले अध्यक्ष केपी शर्मा ओलीसमेत सहभागी हुनेछन्। कार्यक्रममा विभिन्न कलाकारले सांगितिक प्रस्तुतिसमेत दिनेछन्। जनआन्दोलन २०६२६३ सफल भएर राजाको प्रत्यक्ष शासन अन्त्य भई लोकतन्त्रको पुनर्स्थापना भएको सम्झनामा हरेक बैशाख ११ गते नेपालमा लोकतन्त्र दिवस मनाइन्छ। कार्यक्रममा देशभरका युवा सहभागी हुनेछन्। एमालेको सचिवालय बैठकको निर्णयमा भनिएको छ, राज्यशक्तिको स्रोत जनता हो, राजकीय सत्ता जनतामा रहेको उद्घोष गरिएको दिन अर्थात् लोकतान्त्रिक गणतन्त्रको विजारोपण भएको र जनताले जितेको ऐतिहासिक दिनका रूपमा वैशाख ११ गते युथ सेलिब्रेशन व्यापक युवाहरूको उपस्थितिमा भव्य रूपमा मनाउने निर्णय गरेको छ। युथ युथ सेलिब्रेशन सहभागीका लागि टुँडिखेल, रंगशाला र बगीखाना नजिकै सवारी पार्किङ गर्ने व्यवस्था मिलाइएको एमालेले जनाएको छ। एमालेले भृकुटीमण्डप क्षेत्रमा ट्राफिक व्यवस्थापन गर्न पत्राचारसमेत गरेको छ।"
कांग्रेसको केन्द्रीय कार्यसमितिको बैठक स्थगित,काठमाडौं : नेपाली कांग्रेसको केन्द्रीय कार्यसमितिको बैठक स्थगित भएको छ । बुधबार कांग्रेस केन्द्रीय पार्टी कार्यालयका मुख्य सचिव कृष्णप्रसाद पौडेलले अर्को सूचना प्रकाशित नभएसम्मका लागि बैठक स्थगित भएको जानकारी दिए । यसअघि कांग्रेस केन्द्रीय कार्यसमितिको बैठक यही वैशाख १७ गते पार्टीको केन्द्रीय कार्यालयमा बस्ने तय भएको थियो ।
महिला कर्मचारीलाई गर्भधारणको अवस्थामा मातृत्व विशेष बिदा दिइने,काठमाडौं : महिला कर्मचारीले गर्भधारणको अवस्थामा मातृत्व विशेष बिदा पाउने भएका छन् । यो व्यवस्था संघीय निजामती सेवा विधेयकमा समेटिएको हो । राष्ट्रिय स्वतन्त्र पार्टी (रास्वपा)की सांसद डा चन्दा कार्की भण्डारीले महिला कर्मचारीलाई गर्भाधारणको अवस्थामा मातृत्व विशेष बिदा दिनुपर्ने प्रस्ताव गरेकी थिइन् । राज्य व्यवस्था तथा सुशासन समितिले सांसद कार्कीको प्रस्तावलाई संघीय निजामती सेवा विधेयकमा समेटेको हो ।
आतंकवादी हमलामा मारिएका बुटवलका न्यौपाने परिवार लिएर घुम्न गएका थिए,"बुटवल : भारतको जम्मुकश्मिर आतंकवादी हमलामा मारिएका नेपाली युवाको पुष्टि भएको छ। जम्मू कश्मिरको पहलगाममा भएको आतंकवादी हमलामा बुटवलका सुदीप न्यौपानेको मृत्यु भएको पुष्टि भएको हो। बुटवल उपमहानगरपालिका वडा नम्बर १४ का वडाअध्यक्ष दधिराम न्यौपानेले उक्त आतंकवादी हमलामा २७ वर्षीय न्यौपानेको मृत्यु भएको पुष्टि गरेका हुन्। वडा अध्यक्ष न्यौपानेका अनुसार सुदीप गत शनिबार परिवारसहित कश्मिर घुम्न गएका थिए। सुदीपको शव आजै नेपाल ल्याउने तयारी भइरहेको उनले जानकारी दिए। परिवारका अन्य सदस्य भने सकुशल रहेका छन्। उक्त आतंकवादी हमलामा एकजना नेपालीसहित २७ जनाको मृत्यु भएको छ। मंगलबार दिउँसो ३ बजेतिर बैसरन उपत्यका क्षेत्रमा भएको हमलामा उनीहरूको मृत्यु भएको हो। घटनामा अन्य धेरैजना घाइते भएका छन्। आक्रमणको जिम्मा लश्करएतैयबा समूहले लिएको छ। पहलगाम आक्रमणमा मृत्यु हुनेमा धेरै पर्यटकहरू रहेका छन्। मृत्यु हुने आन्तरिक पर्यटकहरू भारतको उत्तर प्रदेश, गुजरात, महाराष्ट्र, कर्नाटक, तमिलनाडु र ओडिशाका रहेका छन्। घटनामा दुई स्थानीयको पनि मृत्यु भएको बुझिएको छ। आक्रमणको खबर पाउनेबित्तिकै साउदी अरेबियाको दुई दिने भ्रमणमा रहेका प्रधानमन्त्री मोदी आफ्नो भ्रमण बीचमै छोडेर भारत फर्कदैछन्। उनले बुधबार बिहान दिल्लीमा उच्चस्तरीय बैठक गर्नेछन्। नेपालसहित अमेरिका, इरान, रुस, इटाली, युएई र अन्य देशहरूले उक्त आक्रमणको निन्दा गरेका छन्।"
संवैधानिक निकायमा नियुक्ति विवादमा चौथो दिनको सुनुवाइ जारी,"काठमाडौं : संवैधानिक निकायमा ५२ जनाको नियुक्ति विवादमा चौथो दिनको सुनुवाइ जारी छ। वैशाख ३ गते मुद्दामा संवैधानिक इजलासमा निरन्तर सुनुवाइ भइरहेको हो। प्रधानन्यायाधीश प्रकाशमान सिंह,न्यायाधीशहरू सपना मल्ल प्रधान,डामनोजकुमार शर्मा,डाकुमार चुडाल र नहकुल सुवेदी सम्मिलित संवैधानिक इजलासमा सुनुवाइ जारी छ। सर्वोच्च अदालतले विभिन्न संवैधानिक निकायमा ५२ जनाको नियुक्ति बदरको माग गर्दै दायर रिट निवेदनमाथिको सुनुवाइ आइतबारदेखि सुरू गरेको हो। २०७७ मंसिर ३० र त्यसपछि तत्कालीन प्रधानमन्त्री केपी शर्मा ओली नेतृत्वको सरकारको सिफारिसमा अध्यादेश जारी गरी पटकपटकगरी विभिन्न संवैधानिक निकायमा ५२ जना पदाधिकारी तथा सदस्य नियुक्त भएका थिए। प्रतिनिधिसभा विघटन भएका बेला संवैधानिक सुनुवाइबिना नै संवैधानिक निकायमा नियुक्ति र सपथ गराउनु गैरसंवैधानिक भन्दै वरिष्ठ अधिवक्ता दिनेश त्रिपाठी,अधिवक्ता ओपप्रकाश अर्याल,सम्रित खरेललगायतले ५२ जना पदाधिकारीहरूको नियुक्ति असंवैधानिक रहेको दावी गर्दै सर्वोच्चमा रिट दायर गरेका थिए । रिटमा राष्ट्रपति कार्यालय,प्रधानमन्त्री तथा मन्त्रिपरिषद कार्यालय र संवैधानिक परिषद्लाई विपक्षी बनाइएको छ । त्यस्तै संवैधानिक परिषद्मा गरिएका नियुक्तिविरुद्ध सभामुख अग्निप्रसाद सापकोटाले पनि रिट दायर गरेका थिए । दुवै रिटलाई एकसाथ राखेर सर्वोच्चले सुनुवाइ सुरू गरेको हो।"
"कश्मीर हमलाप्रति दु:ख व्यक्त गर्दै पाकिस्तानले भन्यो, यो आक्रमणसँग हाम्रो सम्बन्ध छैन","स्लामावाद : भारतको जम्मू कश्मीरस्थित पहलगाममा भएको आक्रमणसम्बन्धी घटनामा आफ्नो कुनै पनि सम्बन्ध नभएको बताएको छ। यो भारतकै आन्तरिक मामिला भएको पाकिस्तानले दावी गरेको छ। पाकिस्तानका रक्षामन्त्री ख्वाजा आसिफले पहलगाम आक्रमणको बारेमा एक पाकिस्तानी समाचार च्यानलसँग कुरा गरेका थिए। उनले यस आक्रमणमा पाकिस्तानको कुनै सम्बन्ध नभएको बताएका थिए। उनले यसलाई भारतको आन्तरिक मामिला भएको जनाएका छन्। घटनाको प्रतिक्रिया दिंदै पाकिस्तान सरकारले विज्ञप्ति जारी गरेको छ। पाकिस्तानले आफ्नो विज्ञप्तिमा भनेको छ, 'भारतीय गैरकानूनी रूपमा कब्जा गरिएको जम्मू कश्मीरको अनन्तनाग जिल्लामा भएको आक्रमणमा पर्यटकहरूको मृत्यु भएकोमा हामी दुःखी छौं। हामी मृतकका परिवारप्रति समवेदना व्यक्त गर्दछौं र घाइतेहरूको शीघ्र स्वास्थ्यलाभको कामना गर्दछौं।'"
हलचोक आकाश भैरवको ऐतिहासिक १२ वर्षे नाँच (तस्बिरसहित),"काठमाडौं : हलचोक आकाश भैरवको ऐतिहासिक १२ वर्षे नाँच वैशाख १ गतेदेखि सुरु भएको छ । हरेक १२ वर्षमा मनाइने सो जात्रा वैशाख महिनाभर विभिन्न धार्मिक कार्यक्रमसहित मनाइन्छ। जात्राको सुरुवातमा राष्ट्रप्रमुख स्वयं उपस्थित भइ पूजाआजा गर्ने परम्परा रहेको छ। जात्रामा आकाश भैरव, चण्डी, कुमारी, पार्वती, महादेव, गंगा, आकाशदेवी, बाराही, महाकाली र दक्षिणकाली गरी १० देवीदेवता सहभागी गराइनेछ। यो नाँच काठमाडौंको बसन्तपुर, असन, मरू डपली, केलटोल लगायत विभिन्न स्थानमा प्रस्तुत गरिन्छ। गुठीका अभिलेखअनुसार यो जात्राको सुरुवात नेपाल संवत् १०७ मा तत्कालीन राजा गुणकामदेवले गरेका थिए। वंशावलीमा उल्लेख भएअनुसार राजा गुणकामदेवले महालक्ष्मीको दर्शन पाएका थिए र उनकै प्रेरणाले राज्यलाई संकटबाट जोगाउन हलचोकमा आकाश भैरवसहितका देवगणलाई तान्त्रिक विधिबाट स्थापना गरिएको र नाँच प्रस्तुत गरिने गर्दछ।"
कम्युनिस्ट स्थापना दिवसमा स्याङ्जाका ५ एमालेका नेता सम्मानित,"स्याङ्जा : कम्युनिस्ट पार्टीको स्थापना दिवसको अवसरमा नेकपा एमाले स्याङ्जाले जिल्लाका ५ जना एमाले नेताहरूलाई सम्मान गरेको छ । एमाले स्याङ्जाले मंगलबार ७६ औँ कम्युनिस्ट स्थापना दिवसको अवसरमा आफ्ना अग्रज नेतालाई सम्मान गरेको हो । पार्टीको हरेक राजनीति तथा विभिन्न चरणका आन्दोलनमा अमूल्य योगदान पुर्याएको भन्दै चक्रबहादुर पराजुली, ध्रुवराज अधिकारी र रामबहादुर थापा, ढाकाराम अर्याल र चापाकोट नगरपालिका निवासी इन्दिरा विश्वकर्मा छन् । उनीहरू सबैलाई अबिर, माला, दोसल्लासहित प्रमाणपत्रले सम्मान गरिएको हो । कार्यक्रममा जिल्ला इन्चार्ज सीता सुन्दास, केन्द्रीय सदस्य सीमा क्षेत्री, पूर्वसांसद महेन्द्र थापा मगर, पूर्वप्रतिनिधिसमा सदस्य नारायण मरासिनी, पूर्वजिल्ला अध्यक्ष चक्रबहादुर पराजुली, वर्तमान अध्यक्ष सुर्यप्रसाद गैह्रे लगायतका वक्ताहरूले वैशाख ९ गते कम्युनिस्ट पार्टीको उत्सवको दिन रहेका जनाउँदै अग्रज नेताको सम्मानलाई निरन्तरता दिइने बताए । वैशाख ९ गते कम्युनिस्ट पार्टीहरूले आफ्ना स्थापना दिवस मनाउँदै आएका छन् ।"
निजामती सेवामा राजपत्र अनङ्कित कर्मचारीद्वारा आन्दोलनको घोषणा,"काठमाडौं : निजामती सेवामा राजपत्र अनङ्कित कर्मचारीहरूले आन्दोलनको घोषणा गरेका छन् । निजामती सेवामा राजपत्र अनङ्कित कर्मचारी संरक्षण अभियानले बुधबार एक विज्ञप्ति जारी गर्दै निजामती सेवामा राजपत्र अनङ्कित कर्मचारीका समस्याको समाधान हुने गरी संघीय निजामती सेवा ऐन जारी गर्न माग गरेको छ । १८२० वर्षसम्म बढुवा नहुँदा एउटै पदमा काम गर्नुपर्ने अवस्था, कमजोर सेवाको सुरक्षा, आन्तरिक प्रतिस्पर्धामा विभेद, समायोजनबाट सिर्जित समस्या, अन्तरप्रदेश सरूवाको अभावरअपारदर्शी सरूवा प्रणाली तथा न्यून सेवा सुविधा लगायतका कारण कर्मचारीहरूको मनोबल कमजोर भएको उनीहरूको भनाइ छ । अभियानले विचाराधीन संघीय निजामती सेवा विधेयकमा पाँच वर्ष सेवाअवधि पूरा गरेका कर्मचारीलाई एक तह र १० वर्ष सेवा गरेका कर्मचारीलाई एक श्रेणी वा दुई तह बढुवाको व्यवस्था गर्नुपर्ने, सबै तहमा आन्तरिक प्रतिस्पर्धाको व्यवस्था कायम गरी अन्य पदमा रहेको साविक निसे ऐन, २०४९ बमोजिमको पदपूर्तिको व्यवस्था कायम गर्दै राप तृतीय श्रेणीको पदपूर्तिमा खुला प्रतियोगिताबाट ५० प्रतिशत, बढुवाबाट ४० प्रतिशत र आन्तरिकअन्तरतह प्रतियोगिताबाट १० प्रतिशत कायम गर्नुपर्ने माग राखेको छ । आफ्ना माग पूरा नभएमा सेवा प्रवाह रोक्ने सम्मका विरोध तथा आन्दोलनका कार्यक्रम अगाडि बढाउन बाध्य हुने अभियानले जनाएको छ । अभियानले यही वैशाख १२ गतेदेखि माग पत्र टाँसेर काम गर्ने र राज्य व्यवस्था तथा सुशासन समितिबाट आफ्ना माग सुनुवाइ नभई प्रतिवेदन तयार भएमा सेवा प्रवाह रोक्नेसम्मका आन्दोलन गर्ने जनाएको छ । अभियानले आन्दोलनका कार्यक्रमलाई सफल बनाउनका लागि सक्रिय सहभागिता जनाउन तीनै तहका कर्मचारीहरूलाई आग्रह गरेको छ ।"
गुरुको हौसलाले मोडिएको बाटो,"काठमाडौं : सन् २०१४ मा चीनको नानजिङमा युथ ओलम्पिक गेम्सको तयारी जोडतोडले चल्दै थियो । त्यही प्रतियोगिताका लागि नेपालमा पनि खेलाडी छनोटदेखि प्रशिक्षणको काम तीव्र रुपमा भइरहेको थियो । नानजिङ युथ ओलम्पिक गेम्सका लागि नेपाल तेक्वान्दो संघले काठमाडौंमा खेलाडी छनोट गरेको थियो । त्यो प्रतियोगितामा अस्मिता खड्का पनि सहभागी भएकी थिइन् । राष्ट्रिय प्रतियोगितामा राम्रो सफलता हासिल गरेकी उनी छनोट भएर नानजिङ युथ ओलम्पिक खेल्नेमा आशावादी थिइन् । तर, छनोट प्रतियोगितामा उनले नसोचेको नतिजा आयो । एक महिना अघि आफैँले हराएको खेलाडीसँग उनी फाइनलमा पराजित भइन् । त्यो हारले अस्मिता निरास मात्रै भइनन्, अब सबै सक्कियो भन्ने अवस्थामा पुगिन् । उनको मनमा विभिन्न कुरा खेले । अब तेक्वान्दो नै खेल्दिनँ भनेरसम्म सोचिन । त्यो पराजयलाई स्वीकार्न उनलाई निकै गाह्रो भयो । एक महिना अगाडि हराएको खेलाडीसँग किन हारें भनेर सोचिरहन्थिन् । प्रशिक्षणमा पनि उनले मन लगाउन छाडिन । आफ्नो होनहार खेलाडीको यो अवस्था देखेपछि प्रशिक्षक नोर्बु लामाले उनलाई सम्झाए । एउटा हारले केही फरक पर्दैन । हारबाट शिक्षा लिएर जित्नुपर्छ भनेर हौसला दिए । गुरुको त्यही हौसला र प्रेरणालाई शिरोधार्य गरेर अस्मिता अगाडि बढिन् र सफलता पनि हात पार्न सफल भइन । त्यतिबेला म विक्षिप्त बनेको थिएँ । अब सबै सकियो भन्ने परेको थियो । त्यो हारलाई स्वीकार्न धेरै समय लाग्यो, अस्मिता भन्छिन्, गुरुले हौसला नदिनु भएको भए सायद खेलकुदबाट टाढा भइसकेको हुन्थें । संयोगले खेलाडी अस्मिताको परिवार काठमाडौंको कलंकीमा बस्थ्यो । उनी बस्ने घर वरपर हरेक दिन सेता पोसाक लगाएका व्यक्तिहरू ओहोरदोहोर गरिरहन्थे । घर बाहिर मात्रै होइन, उनी बसेकै घरका धेरै जना सेतो पोसाक लगाएर आउजाउ गरिरहन्थे । उनको बालसुलभ दिमागमा त्यो के गरेको होला भन्ने पर्यो । उनले त्यसबारे सोधखोज पनि गरिन् । उनीहरू तेक्वान्दो खेलाडी भएको थाहा पाइन् । अझ रोचक त के भने तेक्वान्दो प्रशिक्षक नोर्बु लामा पनि त्यही घरमा बस्ने रहेछन् । नोर्बु कलंकीकै स्टेयान्डर्ड कोएड स्कुलमा पनि तेक्वान्दो सिकाउँथे । त्यसैले अस्मिताले स्कुलमै तेक्वान्दो खेल्ने निर्णय गरिन् । स्कुलमा दुई दिन मात्रै ट्रेनिङ हुन्थ्यो । अस्मिता निकै मेहनती थिइन् । उनको मेहनतलाई नजिकबाट नियालेका नोर्बुले उनलाई स्युचाटार डोजाङमा बोलाए । त्यपछि उनको प्रशिक्षण नियमित हुन थाल्यो । अस्मिताले छोटो समयमै प्रगति गरिन् । त्यही क्रममा उनले २०६९ मा कोरियन एम्बेस्डर तेक्वान्दो प्रतियोगितामा प्रतिस्पर्धा गरिन् । यस प्रतियोगितामा स्वर्ण पदक जितेपछि अस्मिता चर्चामा आइन् । १५ वर्षको उमेरमै राष्ट्रिय टोलीमा आबद्ध हुने मौका पनि पाइन् । राष्ट्रिय टोलीमा स्थान बनाएलगत्तै उनी विभागीय टोली एपीएफमा आबद्ध भइन् । थुप्रै राष्ट्रिय प्रतियोगितामा सफलता अस्मिताले बृहत राष्ट्रिय खेलकुदका पछिल्ला तीन वटै संस्करणमा प्रतिस्पर्धा गरेकी छन् । पूर्वाञ्चलमा सन् २०१२ मा आयोजना भएको सातौं राष्ट्रिय खेलकुदमा उनले कांस्य पदक जितिन् । त्यसपछि आठौं र नवौं राष्ट्रिय खेलकुदमा भने रजत पदक जित्न सफल भइन् । यस्तै डोर टु डोर च्याम्पियनसिप, पहिलो लुम्बिनी च्याम्पियनसिप र राखेप च्याम्पियनसिपमा स्वर्ण पदक जित्न सफल भइन् । पहिले उनी ग्योरोगी र पुम्से दुवै विधामा प्रतिस्पर्धा गर्थिन । सन् २०१४ देखि ग्योरोगी वा पुम्सेमध्ये एउटा मात्रै रोज्नुपर्ने भएपछि उनले ग्योरोगी विधालाई रोजिन । अस्मिताले पहिलो महिला तेक्वान्दो च्याम्पियनसिपमा स्वर्ण, आठौं कोरियन एम्बेस्डर तेक्वान्दो च्याम्पियनसिपमा रजत, संकटा रनिङ सिल्ड च्याम्पियनसिपमा रजत र ११औं राष्ट्रिय तेक्वान्दो च्याम्पियनसिपमा कांस्य पदक जित्न सफल भइन् । अन्तर्राष्ट्रिय प्रतियोगितामा पनि उत्कृष्ट प्रदर्शन अस्मिताले विभिन्न अन्तर्राष्ट्रिय प्रतियोगितामा पनि आफूलाई अब्बल सावित गरेकी छन् । सन् २०१५ मा मलेसियाको सराबकमा आयोजना भएको सराबक चिफ मिनिस्टर बोर्नियो कपमा स्वर्ण पदक जित्न सफल भइन् । यही प्रतियोगितामा उनले पेयर पुम्सेमा भने रजत पदक जितिन् । यही वर्ष हङकङमा भएको १९औं एसियन सिटिज तेक्वान्दो च्याम्पियनसिपमा कांस्य पदक जितेकी उनले सन् २०१७ मा भुटानमा आयोजना भएको तेस्रो अन्तर्राष्ट्रिय तेक्वान्दो प्रतियोगितामा स्वर्ण, यही वर्ष नेपालमा आयोजना भएको पहिलो महिला च्याम्पियनसिपमा स्वर्ण, भारतमा आयोजना भएको दोस्रो इन्डिया इन्टरनेसनल तेक्वान्दो च्याम्पियनसिपमा स्वर्ण, सन् २०१८ मा मलेसियामा भएको मलेसिया ओपन जीवान च्याम्पियनसिपमा कांस्य, सन् २०१८ मा नेपालमा भएको आईओएफटीसीमा स्वर्ण, सन् २०१८ मै दक्षिण कोरियामा भएको पोहाङ वल्र्ड युर्निभसिटी तेक्वान्दो च्याम्पियनसिपमा दुई रजत पदक जित्न सफल भइन् । यसैगरी सन् २०१९ मा नेपालमै आयोजना भएको १३औं दक्षिण एसियाली खेलकुद (साग) मा भने उनले कांस्य पदक जितिन् । यस्तै सन् २०१७ मा ताइपेईमा आयोजना भएको २९औं समर युनिभर्सियाड, सन् २०१९ मा इटालीमा भएको ३० औं युनिभर्सियाड, सन् २०१९ मै चीनमा आयोजना भएको रोड एन्ड बेल्ट तेक्वान्दो च्याम्पियनसिप, दक्षिण कोरियामा आयोजना भएको जेजु कोरिया ओपन इन्टरनेसनल तेक्वान्दो च्याम्पियनसिप, सन् २०१८ मा इन्डोनेसियामा भएको १८औं एसियाली खेलकुदमा प्रतिस्पर्धा गरिन् । दोस्रो पटक एसियाली खेलकुद खेल्न नपाएपछि प्रशिक्षक र निर्णायक अस्मिताले लामो समय सक्रिय खेलाडीका रुपमा राष्ट्रिय तथा अन्तर्राष्ट्रिय एरिनामा आफूलाई उभ्याइन् । थुप्रै पदक पनि जितिन् । सन् २०१८ मा इन्डोनेसियामा आयोजना भएको १८औं एसियाली खेलकुदमा प्रतिस्पर्धा गरेकी उनी सन् २०२२ मा चीनको हाङझावमा हुने १९औं एसियाली खेलकुद प्रतियोगितामा पनि सहभागी हुने तयारीमा थिइन् । यसका लागि उनले लगातार मेहनत पनि गरेकी थिइन् । तर, उनले एसियाली खेलकुदका लागि भएको छनोट प्रतियोगिता नै खेल्न पाइनन् । हातको शल्यक्रिया गरेका कारण उनी छनोट प्रतियोगिता खेल्नबाट बञ्चित भइन् । त्यसपछि उनले प्रशिक्षकसँगै निर्णायकको भूमिका सुरु गरिन् । उनले सन् २०२४ मा लेभल वान कोचिङ कोर्स गरिन् । त्यसपछि प्रशिक्षणमा व्यस्त भइन् । विभागीय टोली नेपाल एपीएफ क्लबमा आबद्ध अस्मिताले त्यहीको तेक्वान्दो टिम हेर्छिन् । उनले विभिन्न प्रतियोगितामा एपीएफलाई सफलता दिलाउन भूमिका निर्वाह गर्दै आएकी छन् । ग्योरोगी र पुम्सेको अन्तर्राष्ट्रिय निर्णायक तेक्वान्दोको पाँचौं डान ब्ल्याकबेल्ट अस्मिता ग्योरोगी र पुम्सेको अन्तर्राष्ट्रिय निर्णायक हुन् । उनले २०२४ जुनमा मलेसियामा सञ्चालन भएको अन्तर्राष्ट्रिय रेफ्री कोर्स उत्तीर्ण गरेकी थिइन् । यस्तै गत जनवरी १७ देखि २० तारिखमा भारतको पुनेमा सञ्चालन गरेको अन्तर्राष्ट्रिय पुम्से रेफ्री कोर्स पनि उत्तीर्ण गरेकी छन् । पहिलो सहभागितामै उत्कृष्ट निर्णायक अस्मिता चीनमा भएको एसियन आमन्त्रण तथा नवौं मानसान तेक्वान्दो च्याम्पियनसिपमा उत्कृष्ट निर्णायक घोषित भएकी थिइन् । गत डिसेम्बर २८ देखि ३० तारिखसम्म आयोजना भएको च्याम्पियनसिपमा नेपालबाट अस्मिता मात्रै निर्णायकमा सहभागी भएकी थिइन् । विभिन्न सम्मानबाट पुरस्कृत अस्मिताले विभिन्न प्रतियोगितामा उत्कृष्ट खेलाडीबाट पनि पुरस्कृत भएकी छन् । उनी राष्ट्रिय खेलकुद परिषद्ले आयोजना गरेको पहिलो लुम्बिनी कपमा उत्कृष्ट खेलाडी घोषित भइन् । यस्तै राखेप च्याम्पियनसिपमा पनि उनी उत्कृष्ट खेलाडी बनेकी थिइन् । सन् २०१८ मा उनलाई राष्ट्रिय तथा अन्तर्राष्ट्रिय खेलाडी संघले वर्षको उत्कृष्ट खेलाडीबाट पनि सम्मानित गरेको थियो । यस्तै यूयूएनटीएफबाट पनि वर्षको उत्कृष्ट खेलाडीको अवार्ड पाइन् । खेलाडी हराउने प्रवृत्ति बढेकोमा चिन्ता अस्मिता पछिल्लो समय खेलाडी २४ वर्षमै हराउने गरेकोमा भने चिन्ता व्यक्त गर्छिन् । हामीले खेल्दा यति वर्षसम्म खेल्छु भन्ने केही थिएन । जति वर्ष भए पनि खेलमै केन्द्रित हुन्थ्यौं । तर, अहिले २४ वर्षमै खेलाडी हराउने समस्या बढेको छ, अस्मिता भन्छिन्, यसले गर्दा न खेलकुदको विकास हुन्छ न त खेलाडीकै । ती खेलाडीमा राज्यले गरेको लगानी त्यसै खेर गइरहेको छ । उनी अहिलेका खेलाडीमा अनुशासनको पनि कमी देख्छिन् । अनुशासन खेलाडीको गहना हो । अनुशासनबिना राम्रो खेलाडी बन्न सकिँदैन । तर, दुःखको कुरा अहिलेका खेलाडीमा अनुशासनको कमी छ । अहिलेका खेलाडीहरू कुनै बन्धनमा बाँधिनै चाहदैनन्, उनी भन्छिन् ।"
पहिरोले पहिल्याएको प्राथमिकता,"विकासका उद्देश्यलाई वातावरण संरक्षणसँग समायोजन गर्न वन कार्यालय र स्थानीय सरकारबीच स्पष्ट समन्वय आवश्यक छ। आफैंले कार्यान्वयन गर्न सक्ने किसिमका रणनीति डिजाइन गर्न समुदायलाई सक्षम बनाउनाले विपद् व्यवस्थापनलाई सघाउँछ। नेपालले अबका केही हप्ताभित्र मनसुनलाई स्वागत गर्दैछ । यो जीवनलाई कायम राख्ने एक महत्वपूर्ण प्राकृतिक प्रक्रिया पनि हो । नेपालमा वर्षा आवश्यक भए तापनि यसले वर्षाबाट हुने जोखिम पनि साथै लिएर आउँछ । यस सन्दर्भमा नेपाल सबैभन्दा जोखिममा रहेका देशमध्ये एक हो, जसले गर्दा हरेक वर्षायाममा मानिसहरू सतर्क रहनु आवश्यक छ । नेपालमा मनसुनसँग सम्बन्धित सबैभन्दा सामान्य जोखिममध्ये एक पहिरो नै हो । यो तब हुन्छ, जब अस्थिर माटो वा चर्किएका चट्टानहरू जमिनबाट तलतर्फ सर्छन् । यस्ता सामूहिक हलचलहरूमा माटो, चट्टान, वा दुवैका ठूला हिस्सा समावेश हुन्छन् । भौगोलिक रूपमा नयाँ र कमजोर हिमालय, भिरालो पहाड र चुरे शृंखलाले भरिएको नेपालको भूभागका कारणले नेपाल पहिरोको जोखिममा पर्छ । टेक्टोनिक प्लेटमा नेपाल रहेकाले पनि नेपालको जोखिममा यसले योगदान पुर्याएको हो भन्ने विज्ञको तर्क छ । बारम्बार आउने भूकम्पहरूले माटो र चट्टानका संरचनाहरूलाई कमजोर बनाउँछ, जसले गर्दा पहिरो जाने सम्भावना बढी हुन्छ । मनसुनमा लामो समयसम्म वर्षाले जमिनलाई भिजाउँछ र अचानक भारी वर्षाले विनाशकारी पहिरो जाने गरेको छ । यसबाहेक, पहाडबाट झर्ने नदीहरूले नदी किनारालाई क्षय गर्छन्, जसले गर्दा जमिन अझ अस्थिर हुन्छ । यी कारणले हजमी नेपालीले पहिरोको जोखिमबाट बच्न संयुक्त तयारी र रोकथामका उपायहरू अबलम्बन गर्न आवश्यक छ । नेपालमा पहिरो जानुमा प्राकृतिक र मानव केन्द्रित दुवै कारणले महत्वपूर्ण योगदान पुर्याउँछन् भन्ने कुरा स्वीकार गर्नु आवश्यक छ । मानवजन्य कारणमध्ये योजनाविहीन पूर्वाधार विकास एक हो । विशेष प्राविधिक अनुगमन बिना बुलडोजरजस्ता भारी उपकरण प्रयोग गरेर सडक निर्माण गर्नाले पहिरोको प्रकोप झन् बढेको देखिन्छ । कमजोर भिरालो जमिनमा पूर्वाधार निर्माण गर्नाले जमिन अस्थिर हुन्छ र पहिरोको जोखिम बढ्छ । यसमाथि वन फँडानी, अनियमित सहरी विस्तार र भिरालो भूभागमा अव्यवस्थित भूउपयोगले पनि पहिरोको समस्या बढाउँछ । पहिरोले विश्वव्यापी रूपमा वातावरणीय क्षति निम्त्याउँछ र नेपाल पनि यसको अपवादमा छैन । पहिरोका गम्भीर परिणामहरू छन् । प्रायः पहिरोले घरहरू, पशुधन र कृषिभूमि, सडक, पुल, खानेपानीको वितरण प्रणाली र जलविद्युत्का पूर्वाधार नष्ट गर्छ । ऐतिहासिक घटनाहरू हेर्दा हिमाली भागमा हिमताल विस्फोट र पहाडी क्षेत्रहरूमा सामान्य कारणले नै पनि पहिरो गएको देखिएको छ । पानीसँग सम्बन्धित समस्यामध्ये तराईमा बाढीको समस्या प्रमुख समस्या हो । यी भिन्नताहरूले नेपालको विविध भौगोलिक जोखिमलाई उजागर गर्छन् । पछिल्ला समयमा नेपालमा पहिरोको आवृत्ति र तीव्रता बढ्दै गएको देखिन्छ । खासगरी नेपालमा अब्यवस्थित पूर्वाधार विकास र अनुशासनहिन मानवीय गतिविधिको विस्तारले गर्दा पहिरोको जोखिम पनि थपिँदै गएको हो । नेपालमा पहिरोको गम्भीरतालाई पहिचान गर्नु अत्यन्तै आवश्यक छ । किनकि यसले मानव जीवन, पूर्वाधार र राष्ट्रिय विकासका लागि ठूलो खतरा निम्त्याइरहेको छ । आधिकारिक तथ्यांकअनुसार, पहिरो देशमा दोस्रो सबैभन्दा ठूलो विपत्तिको कारण हो । पहिरो देशको विभिन्न भौगोलिक क्षेत्रमा सकृय हुन सक्छ, जसले व्यापक नीतिगत प्रतिक्रियाद्वारा समाधानका लागि तत्काल आवश्यकतालाई जोड दिन्छ । यसका लागि सरकारका सबै तह, विकास निकाय र सामान्य व्यक्तिबाट समेत सक्रिय संलग्नताको आवश्यकता बोध गराउँछ । पहिरोका विगतका घटनाहरूले महत्वपूर्ण पाठ सिकाएका छन् । प्राकृतिक घटनाबाट उत्पन्न भएको २०६९ को हिमपहिरोले पछि सेती नदीको बाढीको रूप लिँदा ७२ जनाको ज्यान गएको थियो । त्यस्तै, २०७१ सालमा सिन्धुपाल्चोक, जुरेको पहिरो मुख्यतया भारी वर्षाका कारण उत्पन्न भएको थियो, जसले १५६ जनाको ज्यान लियो । जुरेको पहिरोका कारण जनधन र पूर्वाधारको ठूलो क्षति भएको थियो । यसका कारणहरूमा कमजोर भूउपयोगको अभ्यास, भिरालो जमिनमा मानव अतिक्रमण र जथाभावी निर्माण गरिएका पूर्वाधार समावेश थिए । २०५७ सालमा कृष्णाभिरको पहिरोले हप्तौंसम्म यातायात अबरुद्ध गर्यो । कृष्णभिरको पहिरोले कसरी पहिरोजस्ता विपत्तिले आर्थिक क्षति गर्न सक्छन् भन्ने चित्रण गर्छ । २०७२ सालको भूकम्पपछि, पहिरोको आवृत्ति र परिमाण बढेको देखिन्छ । यो प्रवृत्ति आउने दिनमा पनि कायम हुने अनुमान लगाउन गाह्रो छैन । हालै, २०८१ सालमा सोलुखुम्बुमा भएको थामे पहिरो जलवायु परिवर्तनसँग सम्बन्धित हिमनदी ताल बिस्फोटनबाट उत्पन्न भएको थियो । यस विपत्तिले १३५ जना स्थानीयलाई विस्थापित गर्यो । थामे पहिरोले विद्यालय, स्वास्थ्य चौकी, होटल सहितका महत्वपूर्ण पूर्वाधारमा क्षति पुर्याएको छ । २०८१ सालमा पहिरोले ७५० जनाको ज्यान लिएको देखिन्छ भने चार अर्बभन्दा बढीको क्षति पुर्याएको देखिन्छ । यो तथ्यांक २०८० को क्षतिभन्दा दोब्बरले बढी हो । त्यस्तै, बीपी राजमार्ग मर्मतसम्भार भइरहेको छ । २०८१ दसैंताको पहिरोले निम्त्याएको क्षति हो त्यो । यी घटनाहरूले विज्ञान र परम्परागत प्रचलनमा आधारित दिगो विकास र विपद् जोखिम न्यूनीकरण रणनीतिलाई सँगसँगै लानुपर्ने आवश्यकता देखाउँछ । पहिरोका कारण नेपालले वार्षिक लगभग ७८६ मिलियन अमेरिकी डलर बराबरको क्षति बेहोर्ने अनुमान गरिएको छ । यी प्रभावहरूले ग्रामीण र सहरी जनजीवनलाई असर पार्छन् । तथ्यांकले नेपालमा पहिरो प्राकृतिक र मानवजन्य गतिविधिहरूको कारण बढ्दै गएको निष्कर्ष निकाल्न सकिन्छ । यसैले वातावरण दोहन गर्दा संयमित हुनुपर्ने देखिन्छ । पहिरोको प्रभावकारी न्यूनीकरणका लागि व्यापक योजना र रणनीति कार्यान्वयन आवश्यक पर्छ । स्थानीय सरकारले पहिरोको प्रभाव कम गर्न विकास आयोजनाको प्रारम्भिक वातावरणीय परीक्षण र वातावरणीय प्रभाव मूल्यांकन कडाइका साथ गरेर र विस्तृत परियोजना प्रतिवेदन तयार गर्नुपर्छ । यी वातावरणीय मूल्यांकनलाई दिगो विकासका लागि आवश्यक पूर्वसर्तका रूपमा लिनुपर्छ । वैज्ञानिक विपद् व्यवस्थापन रणनीतिसँग स्थानीय ज्ञानलाई एकीकृत गर्नाले प्रभावकारी अनुकूलन गर्न सकिन्छ । यस बाहेक, वातावरणीय क्षति निम्त्याउने जिम्मेवार व्यक्तिलाई जवाफदेही र पुनस्र्थापनाका लागि उत्तरदायी बनाउन आवश्यक छ । दीर्घकालीन जोखिम न्यूनीकरण सुनिश्चित गर्न वातावरणीय नीतिको पारदर्शी र समतामूलक कार्यान्वयन महत्वपूर्ण रहन्छ । पहिरोको जोखिम कम गर्न ग्रामीण सडक निर्माणका आधारभूत सिद्धान्तको पालना महत्वपूर्ण हुन्छ । उपयुक्त इन्जिनियरिङबिना गरिएको पूर्वाधार विकासले प्रायः वातावरणीय जोखिम निम्त्याउँछ र जीविकोपार्जनलाई समेत समस्यामा पार्छ । सडक, पुल, भवन, नहर वा जलविद्युत्का संरचनाहरूको निर्माणमा प्राविधिक मापदण्डलाई बेवास्ता गर्नाले यिनको दिगोपनमा प्रश्न गर्ने ठाउँ मात्रै हैन, यिनले पहिरोको सम्भावना पनि अत्यधिक बढाउँछ, जसले स्थानीय समुदाय र प्रभाव क्षेत्र बाहिरका मानिसलाई समेत क्षति पुर्याउँछ । अनुकूलनलाई बढावा दिन सरोकारवाला वातावरणीय मूल्यांकन र योजनाको सार्वजनिक सुनुवाइमा उपस्थित भै आआफ्ना राय सुझाव दिन तत्पर हुने वातावरण तयार गरिनु जरुरी छ । सहभागितामूलक पूर्वाधार योजनाले समुदायमा स्वामित्व बढाउँछ र स्थानीयको अनुकूलन क्षमता पनि बढाउँछ । सरोकारवालाहरू संवाद र जनचेतनामा संलग्न हुन आवश्यक पनि छ । यसको परिणाम स्वरूप विशेष गरी भूगर्भीय र इन्जिनियरिङ मापदण्डको अनुपालन, जमिनको ढलान स्थिरीकरण, मर्मतसम्भारका प्रयास र बायोइन्जिनियरिङ विधिको कार्यान्वयन प्रभावकारी हुनेछन् । स्थानीय सरकारले विशेषगरी वातावरणीय रूपमा संवेदनशील क्षेत्रमा हुने पूर्वाधार निर्माणमा गह्रौं मेसिनरीको प्रयोगमा नियमन गर्न जरुरी छ । यसबाहेक, विकासका उद्देश्यलाई वातावरण संरक्षणसँग समायोजन गर्न वन कार्यालय र स्थानीय सरकारबीच स्पष्ट समन्वय आवश्यक छ । आफैंले कार्यान्वयन गर्न सक्ने किसिमका रणनीति डिजाइन गर्न समुदायलाई सक्षम बनाउनाले विपद् व्यवस्थापनलाई सघाउँछ । विगतमा भएका पहिरोको तथ्यांक राख्नु पनि उत्तिकै महत्वपूर्ण छ किनभने यसले सरकारी र गैरसरकारी संस्थाहरूलाई पहिरो रोकथामका लागि नीति निर्माणमा आधार प्रदान गर्छ । स्थानीय सरकारले विपद् व्यवस्थापन पूर्वतयारी र सामुदायिक अनुकूलन थप बढाउन प्रारम्भिक चेतावनी र अनुगमन प्रणाली स्थापनालाई प्राथमिकता दिनुपर्छ । तालिम कार्यक्रम, सडक नाटक, रेडियो प्रसारण, एसएमएस अलर्ट र अन्य उपयुक्त प्रविधिहरू सहित जनचेतना जस्ता प्रयासले स्थानीयको क्षमता र सकृयता बढ्छ जुन अति नै महत्वपूर्ण हुन्छ । यस्ता प्रयासहरूले जोखिम पहिचान गर्न, सुधारात्मक कार्य लागू गर्न र सरोकारवालाबीच कार्यात्मक समन्वय बढाउन मद्दत गर्दछ । यदि पहिरो गैहालेमा सुरक्षित स्थानसम्म पुग्न समय पनि प्राप्त हुन्छ । समयमै सूचना प्रसारण र प्रारम्भिक चेतावनी प्रणालीलाई सुदृढ गर्नाले पहिरोको प्रतिकूल प्रभावलाई उल्लेखनीय रूपमा कम गर्न सकिन्छ । सही जोखिम मूल्यांकनका लागि भूजलविज्ञान अवलोकन प्रणाली र सम्बन्धित प्रविधिको विकास आवश्यक छ । विशेषगरी पहिचान गरिएका पहिरोको जोखिम क्षेत्र समेटिने विस्तृत पहिरो सूची नक्सा र जोखिम क्षेत्र नक्साले जोखिम न्यूनीकरण उपायको कार्यान्वयनलाई सघाउँछ । प्रारम्भिक चेतावनी प्रणालीलाई विश्वव्यापी रूपमा लागतप्रभावी, भरपर्दो, र गैरसंरचनात्मक उपकरणको रूपमा मान्यता दिइएको छ । यसैले नेपालजस्तो भौगोलिक जटिलता भएको देशले उल्लेख गरिएका तथ्य मनन गर्न आवश्यक छ । नेपालको राष्ट्रिय विकास एजेन्डामा पहिरो जोखिम व्यवस्थापनलाई समावेश गर्नुपर्छ । समुदाय स्तरमा पहिरो जोखिमलाई सम्बोधन गर्न बलियो कानुनी र नियामक ढाँचा आवश्यक छ । उच्च जोखिम क्षेत्रमा पूर्वाधार विकासलाई नजिकबाट अनुगमन गर्न आवश्यक छ । प्रभावकारी जोखिम प्रशासनका लागि उन्नत सेन्सिङ र भूसन्दर्भित प्रविधिलाई भूउपयोग र सहरी योजनामा एकीकरण गर्न आवश्यक छ । पहिरोलाई अझ प्रभावकारी रूपमा व्यवस्थापन गर्न, नीति र संस्थागत क्षमतामा सुधार आवश्यक छ । सेन्डाई फ्रेमवर्क जस्ता विश्वव्यापी ढाँचासँग मिल्दोजुल्दो राष्ट्रिय रणनीतिद्वारा निर्देशित पहिरो प्रकोप व्यवस्थापनका लागि एक विशेष प्राधिकरण स्थापना गर्दा राम्रो हुने छ । राष्ट्रिय विकास योजनाले पहिरो व्यवस्थापनलाई स्पष्ट बजेट र रणनीतिक प्राथमिकतामा छुट्याउनु पर्छ । गम्भीर प्रकारका जोखिमको मूल्यांकन र दिगो प्रविधिमा आधारित साइटविशिष्ट समाधान समावेश गर्न जरुरी छ । समुदायमा आधारित र सहभागितामूलक प्रारम्भिक चेतावनी प्रणालीसँग मिलेर उच्च जोखिम पहिरो क्षेत्रको निरन्तर अनुगमनले जोखिमलाई प्रकोपमा परिणत हुनबाट रोक्न महत्वपूर्ण भूमिका खेल्न सक्छ । पानीप्रेरित प्रकोप व्यवस्थापन विभागले नेपालभरि प्रभावकारी समयमै सचेत गराउने प्रविधिको विकासलाई सहयोग गर्न पहिरोको सूची र जोखिम नक्सा तयार गरिरहेको छ । यो समय अनुकूल र व्यवस्थित हुनुपर्छ । स्थानीय सरोकारवालालाई पहिरोका कारणहरू विशेषगरी कमजोर निर्माण गरिएका सडकसँग सम्बन्धितबारे शिक्षित गर्नु आवश्यक छ । निरन्तर अनुसन्धानले लचिलोपन योजना र सडक आयोजना माझ सुरक्षित निर्माण अभ्यासलाई प्रबद्र्धन गर्न जोड दिन्छ । प्राविधिक विशेषज्ञतासँग स्वदेशी ज्ञानलाई एकीकृत गर्नाले दीर्घकालीन दिगोपनमा योगदान पुर्याउँछ । पूर्वाधार निर्माणसँग सम्बधित कर्मचारीमा सीप हस्तान्तरण गरी उनीहरूलाई दक्ष बनाउनु अनिवार्य छ । जिआइएस रिमोट सेन्सिङ, उपकरण सञ्चालन र प्रशासनिक कार्यमा विशेष तालिमले समग्र क्षमता बढाउने भएकाले यस्ता नविन प्रविधि अबलम्बन गरी कर्मचारीलाई सक्षम बनाउँदा राम्रो परिणाम प्राप्त हुनेछ ।  लेखक वातावरण विशेषज्ञ हुन् ।"
"वीरगञ्जका विद्यालय,अस्पताल आसपासमा पान,गुट्खा र सुर्तीजन्य पदार्थ बिक्रीमा कडाई","वीरगन्ज : वीरगन्ज शहरलाई सफा,स्वच्छ र सुन्दर बनाउन विद्यालयअस्पताललगायत बढी भिडभाड हुने स्थानमा पान,गुट्खा र सुर्तिजन्य पदार्थ बिक्रीमा कडाई गरिने भएको छ। वीरगन्ज महानगरपालिका र पान,गुट्का तथा सुर्तीजन्य पदार्थ व्यवसायी संघबीच बुधबार भएको छलफलमा पान पसलमा अनिवार्य डस्टविन राख्ने, ग्राहकहरूलाई जथाभावी थुक्न र फोहोर गर्न नदिन लगाउने विषयमा व्यवसायीहरू सहमत भएका हुन् । यस्तै गुट्का तथा सुर्ती जन्य पदार्थहरूको खुल्ला रूपमा बिक्री वितरणमा कडाई गर्दै विद्यार्थीहरूलाई यस्ता पदार्थ बिक्री गर्न प्रतिबन्ध लगाउने विषयमा पनि छलफल भएको छ। सार्वजनिक स्थानमा थुक्ने र जथाभावी फोहोर गर्ने प्रवृत्तिलाई नियन्त्रण गर्दै वीरगन्जलाई सफा र स्वच्छ शहर बनाउने उद्देश्यले महानगरपालिकाले पान व्यवसायी संघसँग सहमति गरेर यो निर्णय गरेको हो। वीरगन्ज महानगरपालिकाका मेयर राजेशमान सिंहले भने,'हामी वीरगन्जलाई स्वच्छ,सफा र मर्यादित शहर बनाउनेतर्फ प्रतिबद्ध छौं। यो पहल त्यसकै एउटा महत्वपूर्ण पाटो हो।' पान व्यवसायी संघका प्रतिनिधिहरूले पनि सहमतिमा हस्ताक्षर गर्दै सामाजिक उत्तरदायित्व बहन गर्ने प्रतिबद्धता जनाएका छन् । पान व्यवसायी संघ पर्साका अध्यक्ष लाल बहादुर चौरसियाले विद्यालय जाने बालबालिका,अस्पतालमा उपचार गरिरहेका बिरामी र अन्य नागरिकको स्वास्थ्यलाई ध्यानमा राख्दै यस्ता पदार्थहरूको सीमित र अनुशासित विक्री प्रणालीमा सहयोग गर्न आफूहरू तयार रहेको बताए। साथै व्यवसायी संघले नै पान, गुट्खा तथा सुर्तीजन्य पदार्थ सेवन गरेर जथाभावी नथुक्न,र्यापर जथाभावी नफाल्न, फोहोर जथाभावी नगर्न भन्दै सचेतनामुलक जागरण र्याली प्रदर्शन गर्दै नागरिकमा सचेतना फैलाउने पनि प्रतिबद्धता जनाएको छ । वीरगन्ज महानगरपालिकामा व्यवसाय दर्ता गरेर मात्रै आफ्नो व्यवसाय सञ्चालन गर्न पनि उनीहरू तयार भएका छन् । महानगरपालिकाका प्रमुख प्रशासकीय अधिकृत अरविन्द लाल कर्णले महानगरले अब बजार अनुगमन गर्ने,नियम उल्लंघन भएमा कारबाही गर्ने र नागरिकबीच चेतना फैलाउने कामलाई तीव्र बनाउने बताए ।"
टेस्लाको बिक्री घटेपछि ट्रम्प प्रशासनमा आफ्नो भूमिका घटाउँदै मस्क,वासिङटन डिसी : टेस्लाका प्रमुख एलन मस्कले अमेरिकी राष्ट्रपति डोनाल्ड ट्रम्पको प्रशासनमा आफ्नो भूमिका घटाउने बताएका छन्। सन् २०२५ को पहिलो त्रैमासिकमा कम्पनीको नाफा र राजस्वमा ठूलो गिरावट आएकोले मस्कले यस्तो निर्णय गरेका हुन्। मस्क ट्रम्प प्रशासनमा सक्रिय भूमिकामा देखिन्छन्। उनी ह्वाइट हाउसमा पहुँच भएका एक राजनीतिक व्यक्तित्व बनेका छन्। तर पनि टेस्लाको बिक्रीमा भने गिरावट आएको छ। ब्रान्डले आलोचनाको सामना गर्नु परेको छ। कम्पनीको रिपोर्टमा गत वर्षको पहिलो त्रैमासिकको तुलनामा यस वर्षको पहिलो त्रैमासिकमा अटोमोबाइल राजस्व २० ले घटेको र नाफा ७० भन्दा बढीले घटेको जनाइएको छ। कम्पनीले लगानीकर्ताहरूलाई अहिलेकै कठिन अवधि जारी रहन सक्ने चेतावनी पनि दिएको छ। कम्पनीले व्यापार सुधार वा वृद्धिको पूर्वानुमान गर्न अस्वीकार गरेको छ। परिवर्तनशील राजनीतिक वातावरणले मागमा गहिरो प्रभाव पार्न सक्ने जनाइएको छ।
दलित सधैं सकसमा किन ?,"नेपालको जातीय संरचना सामाजिक अन्यायको ऐतिहासिक दस्तावेज हो । दलित समुदायले सदियौंदेखि भोग्दै आएको उत्पीडन, अपमान र अबसरको अभाव नेपाली समाजको मूल संरचनासँग गाँसिएको छ । संविधान २०७२ ले जातीय भेदभावको अन्त्य र दलित अधिकारको प्रत्याभूति गरे तापनि व्यवहारमा दलितहरू अझै पनि सकसमा छन् । संविधानको धारा २४ ले जातीय छुवाछूत र भेदभावलाई स्पष्ट रूपमा गैरकानुनी मानेको छ । धारा ४० ले राज्यका अंगहरूमा समावेशी सहभागिता सुनिश्चित गरेको छ । तर यस्ता प्रावधानले व्यवहारमा समानता ल्याएको देखिँदैन । सिरहाको औरही गाउँपालिकामा जनताको आवास कार्यक्रमअन्तर्गत निर्माण गरिएको दलित परिवारको घर महायज्ञको बहानामा भत्काइयो । कार्यक्रमका आयोजकले उक्त ठाउँमा दलितको बसोबासले धार्मिक स्थल अपवित्र हुने तर्क गरे । यो केवल एक घटना होइन, यो समग्र दलित समुदायमाथि जारी रहेको अपमानजनक व्यवहार र जातीय पूर्वाग्रहको सूचक हो । डा भीमराव अम्बेडकरले भारतमा दलित मुक्तिको लडाइँ लड्दा कानुनी समानतासँगै सामाजिक र सांस्कृतिक परिवर्तन अपरिहार्य ठाने । उनी भन्थे, कानुनले अधिकार दिन सक्छ, तर समाज परिवर्तन बिना ती अधिकार निष्प्रभावी रहन्छन् । नेपालमा पनि त्यही अबस्था दोहोरिएको देखिन्छ । कानुन छ, तर समाजमा परिवर्तन आएको छैन । विद्यालय, प्रशासन, न्यायपालिका र राजनीतिक दलमा दलितहरूको प्रतिनिधित्व न्यूनतम छ । राज्यका निर्णय प्रक्रियामा उनीहरूको आवाज सुनिँदैन । र, जब उनीहरू आफैं बोल्न खोज्छन्, तब उनीहरूलाई सामाजिक शान्ति खल्बलिने भन्दै दमन गरिन्छ । यस्ता संरचनागत समस्याले दलित समुदायलाई आज पनि शिक्षा, रोजगारी र सम्मानजनक जीवनको बाटोबाट टाढा राखेको छ । बालबालिकाले विद्यालयमा विभेद भोग्नुपर्छ, शिक्षाको पहुँच सीमित छ र उच्च शिक्षा त झनै सपनासरह छ । गरिबीको चक्र उनीहरूलाई न्यूनतम ज्यालामा श्रम बेच्न बाध्य बनाउँछ । यस्तो आर्थिक अपचलन सामाजिक बहिष्कारसँगै गासिएर दलितलाई यथास्थितिमा बाँधेर राख्छ । संविधानले समानताको ग्यारेन्टी दिएको देशमा पनि किन दलित समुदाय अझै निम्नतम तहमा छन् ? यसको जवाफ राजनीतिक इच्छाशक्तिको अभाव, सांस्कृतिक अहंकार र कानुनी कार्यान्वयनमा कमजोरीमा लुकेको छ । राजनीतिक प्रतिनिधित्व पनि दलित समुदायका लागि प्रमुख चुनौती हो । यद्यपि दलित जनसंख्या नेपालको कुल जनसंख्याको १३५ जति छ, प्रतिनिधिसभामा उनीहरूको प्रतिनिधित्व ५८१५ मात्र छ । राष्ट्रियसभा, प्रदेशसभा, मन्त्रिपरिषद् आदिमा यो आँकडा झनै कम छ । संविधानले सुनिश्चित गरेको समानुपातिक समावेशीताको सिद्धान्त व्यवहारमा सीमित रहँदै आएको छ । अम्बेडकरले भनेका थिए, राजनीतिक लोकतन्त्रले मात्र समाज रूपान्तरण हुँदैन, सामाजिक लोकतन्त्रको आधार बिना त्यो खोक्रो रहन्छ । नेपालमा पनि सामाजिक लोकतन्त्रको खाँचो अझै गहिरो छ । शिक्षा र रोजगारी क्षेत्रमा दलित समुदायको पहुँच न्यूनस्तरमा छ । विद्यालयमा जाने बालबालिकाको संख्या कम हुनुको मुख्य कारण गरिबी, भेदभाव र संरक्षणको अभाव हो । उच्च शिक्षामा दलितको उपस्थिति नगण्य छ । रोजगारीमा पनि उनीहरू न्यूनतम ज्यालामा आधारित मजदुरीमा सीमित छन् । निजी क्षेत्रमा त दलितको पहुँच झनै कमजोर छ । सरकारी सेवा तथा प्रशासनमा समेत उनीहरू न्यून उपस्थित छन् । यस्तो स्थिति सिर्जना हुनुको कारण संरचनागत विभेद मात्र होइन, अबसर प्राप्तिमा प्रणालीगत असमानता पनि हो । सिरहाको दीपक मलिक डोमको घर भत्काउने घटना सामाजिक र संस्थागत विफलताको उदाहरण हो । धार्मिक कार्यक्रमका नाममा एक दलित परिवारको घर भत्काइनु केवल सम्पत्ति हिनताको कुरा होइन । यो दलित समुदायलाई अस्पृश्य भनेर बहिष्कार गर्ने मानसिकताको प्रतिरूप हो । यस्ता घटनाले दलितहरूलाई आफ्नो अस्तित्व र सम्मान गुमाउने स्थितिमा पुर्याउँछन् । राष्ट्रिय मानव अधिकार आयोगले तत्परता देखाउँदै अनुसन्धान थाले पनि यो घटना जस्तै कैयौं घटना कानुनी उपचारबिनै समाप्त हुन्छन् । संस्थागत जवाफदेहीता कायम नगरी न्यायको प्रत्याभूति सम्भव छैन । जातीय भेदभावलाई कायम राख्ने संरचनागत र सांस्कृतिक संरचनाहरू अझै कायम छन् । समाजको मूल प्रवाहमा समावेश नगरिएको दलित समुदाय सांस्कृतिक शुद्धता, धार्मिक परम्परा, र सामाजिक शृंखलाको नाममा सधैं हेपिँदै आएको छ । अम्बेडकरले भने झैं हिन्दू धर्मको वर्ण व्यवस्था जातीय विभेदको मूल कारण हो । नेपालमा पनि यस्तो धार्मिक व्याख्याले विभेदलाई वैधता दिएको देखिन्छ । यसकारण दलित मुक्ति केवल कानुनी सुधारको प्रश्न होइन, सामाजिक चेतना र वैचारिक रूपान्तरणको अनिवार्य प्रक्रिया हो । शिक्षा र रोजगारको अबसर नपाइने अबस्थाले दलित समुदायलाई गरिबी र बहिष्कारको चक्रमा राखेको छ । शिक्षा नभएको कारण राम्रो रोजगारी पाउने सम्भावना घट्छ र रोजगारी नभएपछि आर्थिक अवस्था कमजोर रहन्छ । यसले फेरि शिक्षा पाउने सम्भावना घटाउँछ । यो दुश्चक्र अन्त्य गर्न राज्यले लक्षित कार्यक्रम ल्याउनु आवश्यक छ छात्रवृत्ति, आरक्षण, व्यावसायिक तालिम, र सामुदायिक विकासका कार्यक्रममार्फत । सामाजिक उत्थानका लागि राज्यले सीधा हस्तक्षेप गर्नुपर्छ । नेपालको ऐतिहासिक जातीय संरचना जयस्थिति मल्लको शासनकालदेखि सुरु भए तापनि, विधिवत् रूपमा १९१० सालको मुलुकी ऐनले जातीय पदानुक्रमलाई संस्थागत बनायो । त्यसपछि दलित समुदायलाई अस्पृश्य घोषित गरियो । सार्वजनिक स्थल, जलस्रोत, मन्दिर, शौचालयसम्ममा दलितको पहुँच रोकियो । यो कानुनी विभेद २०२० सालको मुलुकी ऐनले हटाए तापनि, सामाजिक चेतनामा त्यसको प्रभाव कायम रह्यो । संविधान २०७२ ले नयाँ युगको सुरुआत गरे पनि, व्यवहारमा पुरानै विभेदका अभ्यासहरू दोहोरिएका छन् । नवराज विक, रिन्कु सदा जस्ता घटना सामाजिक अन्यायको चरम प्रतिबिम्ब हुन् । नवराज विकको प्रेम विवाह प्रयासमा हत्या गरिनु र रिन्कु सदाको बलात्कारपछि शंकास्पद मृत्युले देखाउँछ कि दलित महिलाहरू झनै दोहोरो उत्पीडनमा छन् जातीय र लैंगिक । पञ्चायतमार्फत मुद्दा मिलाउने, पीडकलाई संरक्षण दिने र पीडितलाई मौन गराउने संस्कृति अझै अन्त्य भएको छैन । यस्तो अवस्थामा संविधानले दिएको न्याय कहाँ हरायो ? न्याय प्रणाली, प्रहरी प्रशासन र समाज सबै पक्ष गम्भीर आत्मसमिक्षामा जान आवश्यक छ । यी सम्पूर्ण चुनौतीहरूको सामना गर्न कानुनी सुधार, सामाजिक चेतनामूलक कार्यक्रम, शिक्षा पहुँचमा वृद्धि र राज्यको राजनीतिक इच्छाशक्ति अपरिहार्य छ । डा अम्बेडकरले भने झैं दलित मुक्तिको लडाइँ केवल अधिकारको माग होइन, समाजको पुनर्संरचना हो । नेपालले पनि त्यो पुनर्संरचनातर्फ अघि बढ्न आवश्यक छ । मात्र कानुनले होइन, सामाजिक व्यवहार, चेतना र व्यवहारमा परिवर्तन ल्याएर मात्र सकसमा रहेका दलितलाई सम्मानजनक जीवनको प्रत्याभूति गराउन सकिन्छ । निष्कर्षमा भन्नुपर्दा, नेपालको सामाजिक संरचनामा गहिरो रूपमा जरा गाडेर बसेको जातीय विभेदको अन्त्य केवल कानुनी प्रावधानले सम्भव छैन । यसको समाधानका लागि बहुआयामिक, सशक्त र दीर्घकालीन प्रयास आवश्यक छ । संविधान २०७२ ले दलित समुदायको हकअधिकार सुनिश्चित गरे तापनि, व्यवहारमा ती अधिकारहरू कार्यान्वयनको तहमा अपूरो, कमजोर र कहिलेकाहीं पूर्णतया उपेक्षित देखिन्छन् । समाजमा व्याप्त पूर्वाग्रह, धार्मिक अन्धविश्वास, सांस्कृतिक अहंकार र संरचनागत विभेदका कारण दलितहरू अझै पनि गरिबी, अपमान र अबसरविहीनताको कठोर चक्रमा बाँधिएका छन् । शिक्षा, रोजगारी, न्याय र राजनीतिक प्रतिनिधित्वको क्षेत्रमा उनीहरूको न्यून पहुँचले समानतामूलक समाजको सपना अझै टाढा देखिएको छ । सिरहाको घटना, नवराज विक र रिन्कु सदाको घटनाले देखाउँछ कि समाजमा दलितहरूको अस्तित्वलाई अझै पनि सम्मानका साथ स्वीकार्न नसकिने मानसिकता कायम छ । यस्ता घटनाले न केवल व्यक्तिगत पीडा बोकेका छन्, बरु समग्र दलित समुदायमाथि गहिरो चोट पुर्याएका छन् । यसले राज्यको संस्थागत संयन्त्रप्रति गम्भीर प्रश्न उठाउँछ के हाम्रो न्याय प्रणाली साँच्चै सबैका लागि समान छ ?"
सुनको मूल्य एकै दिन तोलामा ७ हजार ५ सयले घट्यो,काठमाडौं : हिजो बढेर इतिहासकै महंगो भएको सुनको मूल्यमा आज भने भारी गिरावट आएको छ। आज नेपाली बजारमा सुनको मूल्य प्रतितोला ७ हजार ५ सयले घटेको छ। मंगलबार तोलाको एक लाख ९७ हजार ९०० मा कारोबार भएको सुन आज प्रतितोला १ लाख ९० हजार ४०० मा खरिदबिक्री भइरहेको नेपाल सुनचाँदी व्यवसायी महासङ्घले जनाएको छ। मंगलबार भने प्रति तोला छ हजार ९०० ले सुनको भाउ बढेको थियो। आज चाँदीको मूल्य पनि तोलाको ५ रुपैयाँ घटेको छ। नेपाली बजारमा आज चाँदी प्रतितोला १ हजार ९६५ रुपैयाँमा कारोबार भइरहेको छ। मंगलबार चाँदी तोलामा १० रुपैयाँले बढेर प्रतितोला एक हजार ९७० मा कारोबार भएको थियो।
प्रधानमन्त्री मोदी साउदी अरेबियाबाट फर्किए दिल्ली,"काठमाडौं : जम्मू कश्मीरको पहलगाममा भएको आतंकवादी हमलापछि भारतीय प्रधानमन्त्री नरेन्द्र मोदी आफ्नो साउदी अरेबिया भ्रमण छोट्याएर दिल्ली फर्किएका छन् । प्रधानमन्त्री मोदी मंगलबार साउदी अरबको दुई दिने भ्रमणका लागि प्रस्थान गरेका थिए । उनले पहलगाम आक्रमणलाई आतंकवादी आक्रमणको रूपमा वर्णन गर्दै भने, आक्रमणका लागि जिम्मेवार व्यक्तिहरूलाई छोडिने छैन । दिल्ली पुग्ने बित्तिकै उनले परिस्थितिको बारेमा जानकारी लिन आपत्कालीन बैठक समेत गरेका छन् । समाचार एजेन्सी एएनआईका अनुसार राष्ट्रिय सुरक्षा सल्लाहकार अजित डोभालसँग यस परिस्थितिबारे छलफल गरिएको छ । केन्द्रीय गृहमन्त्री अमित शाह भने यसअघि नै कश्मीर पुगिसकेका छन् ।"
आतंकवादी हमलामा मारिएकाहरूको शवमा अमित शाहद्वारा श्रद्धाञ्जली अर्पण,"काठमाडौं : भारतका केन्द्रीय गृहमन्त्री अमित शाहले जम्मू कश्मीरको राजधानी श्रीनगर आइपुगेका मृतकहरूको शवलाई श्रद्धाञ्जली अर्पण गरेका छन् । यसका साथै उनले मृतकका परिवारलाई पनि भेटेका छन् । यस्तै अमित शाहले बुधबार पहलगामबाट करिब पाँच किलोमिटर टाढा रहेको र आतंकवादी हमला भएको बैसरन क्षेत्रको पनि भ्रमण गरेका छन् । यसैबीच, कांग्रेस सांसद केसी वेणुगोपाल पनि मृतकको शवमा श्रद्धाञ्जली अर्पण गर्न श्रीनगर पुगेका छन् ।"
भन्सार छलेर ल्याएको ५ लाखभन्दा बढीको सामान बरामद,झापा : प्रहरीले झापाबाट अवैध सामान बरामद गरेको छ । इलामबाट अवैध रूपमा भन्सार छलेर नेपाल भित्राइएको ५ लाखभन्दा बढीको अवैध सामान प्रहरीले झापाको बुद्धशान्तिबाट बरामद गरेको हो । इलाका प्रहरी कार्यालय बुधबारेले मंगलबार साँझ अन्दाजी ७ः३० बजे बुद्धशान्ति गाउँपालिका४ पर्ने चिया बगानस्थित मेची राजमार्गमा सवारीसाधन चेकजाँच गर्ने क्रममा ५ लाख ३४ हजार ७४५ बराबरको विभिन्न कस्मेटिक सामानहरू बरामद गरेको प्रहरीले जनाएको छ । ताप्लेजुङबाट बिर्तामोडतर्फ आउँदै गरेको प्र १०१००१ ज ३४४९ नम्बरको यात्रुवाहक बोलेरो गाडीलाई चेकजाँच गर्दा बिलबिनाको सो अवैध सामान बरामद गरी इलाका प्रहरी कार्यालय बुधबारेमा राखिएको छ । सामानको धनी भने खुलेको छैन । बरामद गरिएको सामान मेची भन्सार कार्यालय काँकडभिट्टा बुझाउने तयारी भइरहेको जनाइएको छ ।
बसले मोटरसाइकललाई ठक्कर दिँदा एक महिलाको मृत्यु,विराटनगर : पूर्वपश्चिम राजमार्गअन्तर्गत मोरङको कानेपोखरी गाउँपालिका७ मा यात्रुवाहक बसले मोटरसाइकललाई ठक्कर दिँदा एक जना महिलाको मृत्यु भएको छ । यस्तै एक जना पुरुष घाइते भएका छन् । इलाका प्रहरी कार्यालय पथरीका डीएसपी मोहनविक्रम दाहालका अनुसार झापाको काँकडभिट्टाबाट धरानतर्फ जाँदै गरेको गोरखा यातायातको को१ख ७४८२ नम्बरको बसले विपरीत दिशाबाट आउँदै गरेको स४प ५८४१ नम्बरको मोटरसाइकललाई ठक्कर दिएको हो । दाहालका अनुसार उदयपुरको बेलका नगरपालिका४ घर भएकी अन्दाजी ५५ वर्षीया कुमारी आचार्यको घटनास्थलमै मृत्यु भएको हो । शवलाई पोस्टमार्टमका लागि उर्लाबारीको मंगलबारेस्थित मदन भण्डारी अस्पताल एवं ट्रमा सेन्टर लगिएको छ । दुर्घटनामा परेर मोटरसाइकल चालक सुनसरीको इटहरी उपमहानगरपालिका४ का अन्दाजी ३५ वर्षीय हरि शर्मा गम्भीर घाइते भएका छन् । उनलाई उपचारका लागि विराटनगरतर्फ पठाइएको जानकारी डीएसपी दाहालले जानकारी दिए । मृतक र घाइते दिदीभाइ रहेको प्रहरीको भनाइ छ । दुर्घटनालगत्तै बस र चालक झापाको कनकाई नगरपालिका४ का ५१ वर्षीय सुमनलाल चौधरीलाई प्रहरीले नियन्त्रणमा लिएको छ । प्रहरीले घटनाको अनुसन्धान सुरु गरेको छ ।
विद्यालय शिक्षा ऐन जारी नभएसम्म शिक्षक आन्दोलन नरोकिने,"काठमाडौं : विद्यालय शिक्षा ऐन जारी हुनुपर्ने माग राख्दै नेपाल शिक्षक महासंघले आन्दोलनलाई जारी राखेको छ । आफूहरूसँग भएका सहमतिका आधारमा विद्यालय शिक्षा ऐन जारी नभएसम्म घर नफर्किने भन्दै शिक्षकहरूले आन्दोलनलाई निरन्तरता दिएका हुन् । उनीहरूले संघीय संसदबाट ऐन पारित नभएसम्म आन्दोलन नरोकिने भन्दै बिजुलीबजारबानेश्वर क्षेत्रमा निरन्तर प्रदर्शन गर्दै आएका छन् । महासंघले अनुशाासित,मर्यादित र संयमित भए आन्दोलनमा सहभागी हुन शिक्षकहरूलाई आग्रह गरेको छ । महासंघले आफूहरूको आन्दोलन निर्णायक अवस्थामा पुग्न लागेको भन्दै अन्य शिक्षकहरूलाई पनि काठमाडौंमा आउन आह्वान समेत गरेको छ । शिक्षकहरूको आन्दोलनका कारण राष्ट्रिय परीक्षा बोर्डले कक्षा १२ को परीक्षा वैशाख २१ गतेसम्मका लागि सार्ने निर्णय गरिसकेको छ।"
"अमेरिकाले तोक्यो ३,५२१ सम्म कर","वासिङटन डीसी (एजेन्सी) : अमेरिकी वाणिज्य विभागले चार दक्षिण पूर्वी एसियाली देशहरूबाट आयात हुने सौर्य प्यानलहरूमा ३,५२१ प्रतिशतसम्मको कर लगाउने योजना घोषणा गरेको छ। यो एक वर्षअघि सुरु भएको अनुसन्धानपछि आएको निर्णय हो। त्यतिबेला धेरै प्रमुख सौर्य उपकरण उत्पादकहरूले तत्कालीन राष्ट्रपति जो बाइडेनको प्रशासनलाई अमेरिकी सञ्चालनको सुरक्षा गर्न आग्रह गरेका थिए। प्रस्तावित करहरू कम्बोडिया, थाइल्यान्ड, मलेसिया र भियतनामका कम्पनीहरूलाई लक्षित गर्दै लगाइएको हो। ती देशका कम्पनीहरूले चीनबाट अनुदान दिएर सामान बनाएको र अमेरिकी बजारमा अनुचित रूपमा सस्तो उत्पादनहरूको डम्पिङ गरेको आरोपमा उक्त कर नीति लागू गराइएको जनाइएको छ। अमेरिकी सरकारी निकाय, अन्तर्राष्ट्रिय व्यापार आयोगले यही जुन महिनामा नयाँ शुल्कहरूका विषयमा अन्तिम निर्णयमा पुग्ने जनाएको छ। कम्बोडियाका केही सौर्य उपकरण निर्यातकर्ताहरूले वाणिज्य विभागको अनुसन्धानमा सहयोग नगरेका कारणले गर्दा उनीहरूलाई ३,५२१ प्रतिशतको उच्चतम शुल्क लगाइएको जनाइएको छ। चिनियाँ निर्माता जिन्को सोलारले मलेसियामा बनाएका उत्पादनहरूले ४१ प्रतिशतभन्दा केही बढी शुल्कको सामना गर्नुपरेको छ।"
"सुदूर सरकार लफडामा, बजेट ढुकुटीमा","सुदूरपश्चिम प्रदेश सरकारले चालू आर्थिक वर्षको अन्त्यतिर आइपुग्दा पुँजीगत बजेट खर्च खासै गर्न सकेको छैन। आन्तरिक मामिला मन्त्रालयले २४ करोड बजेटमध्ये जम्मा ५५ लाख (२२९ प्रतिशत) मात्र खर्च गर्दा, विकास होइन, प्रशासनिक झगडाले सरकार र मन्त्रीहरू छताछुल्ल छन् । धनगढी : अति सुस्त र लज्जास्पद विकास खर्च हेर्ने हो भने सुदूरपश्चिम प्रदेश आउनुस् । चालू आर्थिक वर्ष सकिन तीन महिना मात्र बाँकी रहँदा यहाँ पुँजीगत खर्चको औसत २० प्रतिशतभन्दा तलै छ । प्रदेश लेखा नियन्त्रक कार्यालयका अनुसार चैत मसान्तसम्ममा कतिपय मन्त्रालयहरूले जम्मा २ प्रतिशत पुँजीगत बजेट मात्र खर्च गरेका छन् । खास गरी आन्तरिक मामिला तथा कानुन मन्त्रालयले २४ करोड ३२ लाख पुँजीगत बजेटमध्ये जम्मा ५५ लाख मात्र खर्च गर्न सकेको छ, जुन २२९ प्रतिशत हो । यो राज्यको ढुकुटीमा बजेट थन्किने, विकासका काम थप्पिने र जनताका सपना अधुरै रहने गम्भीर अवस्था हो । भौतिक पूर्वाधार मन्त्रालयले १४ अर्ब १० करोडको पुँजीगत बजेटमध्ये २४ प्रतिशत मात्रै खर्च गरेको छ, भने सामाजिक विकास, कृषि तथा उद्योग मन्त्रालयहरूको खर्च १० प्रतिशतसम्ममा सीमित छ । यस्ता तथ्यांकले बजेट तर्जुमा र कार्यान्वयन दुवै तहमा सरकार असफल भएको स्पष्ट देखिन्छ । बजेट ल्याउने मात्र होइन, कार्यान्वयन गर्न सक्ने इच्छाशक्ति र व्यवस्थापन क्षमताको अभावले सुदूरपश्चिमको विकासलाई ठप्प बनाएको छ । आउनै ढिला, कार्यान्वयन लोसे सरकार परिवर्तन भएसँगै बजेट शून्यताको अवस्थामा पुगेको सुदूरपश्चिममा तीन महिना ढिलो आएको बजेट कार्यान्वयनमा पनि सुस्तता देखिएको छ । आर्थिक वर्ष सकिन ३ महिना मात्रै बाँकी रहँदा पनि प्रदेशका मन्त्रालयहरूको पुँजीगत बजेट कार्यान्वयनको अवस्था चिन्ताजनक छ । प्रदेश लेखा नियन्त्रकको कार्यालय सुदूरपश्चिमले दिएको चैत मसान्तसम्मको खर्चको विवरणमा मन्त्रालयहरूको पुँजीगत खर्च कम्तीमा २ प्रतिशतदेखि बढीमा ३५ प्रतिशतसम्म मात्रै भएको छ । सबैभन्दा बढी पुँजीगत खर्च आर्थिक मामिला मन्त्रायय र मुख्यमन्त्री तथा मन्त्रिपरिषद्को कार्यालयले गरेको छ । दुवै मन्त्रालयको पुँजीगत खर्च ५०५० प्रतिशत भएको छ । मुख्यमन्त्री तथा मन्त्रिपरिषद्को कार्यालयका लागि विनियोजन भएको ३ करोड ३२ लाख पुँजीगत बजेटमध्ये २०८१ को चैत मसान्तसम्ममा १ करोड ६७ लाख खर्च भइसकेको छ भने आर्थिक मामिला मन्त्रालयको २ करोड ९० लाख पुँजीगत बजेटमध्ये १ करोड २७ लाख बजेट खर्च भइसकेको छ । तर, बढी पुँजीगत बजेट भएका आन्तरिक मामिला तथा कानुन मन्त्रालय, सामाजिक विकास मन्त्रालय, भूमि व्यवस्था कृषि तथा सहकारी मन्त्रालय र उद्योग पर्यटन वन तथा वातावरण मन्त्रालयको पुँजीगत बजेटको अवस्था भने चिन्ताजनक रहको छ । पुँजीगत बजेट खर्च नै गर्न नसक्ने मन्त्रालयको रुपमा सुदूरपश्चिम प्रदेशको आन्तरिक मामिला तथा कानुन मन्त्रालय देखिएको छ । २४ करोड ३२ पुँजीगत बजेट रहेको आन्तरिक मामिला मन्त्रालयले २०८० चैत मसान्तसम्ममा ५५ लाख मात्रै खर्च गरेको छ । आर्थिक वर्ष सकिन ३ महिना बाँकी छँदा त्यस मन्त्रालयको पुँजीगत खर्च २ प्रतिशत भएपछि धेरै ठूलो रकम फ्रिज जाने सम्भावना देखिएको छ । आन्तरिक मामिला तथा कानुन मन्त्रालयको २४ करोड पुँजीगत बजेटमा ५५ लाख मात्र खर्च भएको छ । यो भनेको कुल बजेटको २ दशमलव २९ प्रतिशत हो प्रदेश कोषलेखा नियन्त्रक बासुदेव जोशीले भने, गत विगतभन्दा पुँजीगत बजेट खर्चको अवस्था झन नराम्रो छ । उनले सरकारले पुँजीगत बजेट खर्चका लागि असारमै योजना बनाउनुपर्ने बताए । असारभित्र बजेट आउँछ । साउनदेखि कात्तिकसम्म सबै टेन्डर, आशय, डीपीआर पूरा गरिसक्नुपर्छ । पहिलो चौमासिकमा तयारी र दोस्रो चौमासिकमा काम सुरु गरिहाले भने पुँजीगत खर्च बढाउन सकिँदैन प्रदेश लेखा नियन्त्रक जोशीले भने । आन्तरिक मामिलाको आन्तरिक लफडा आन्तरिक मामिला मन्त्रालयमा आफ्नै आन्तरिक समस्या छ । नेकपा एमालेका तर्फबाट हिरसिंह सार्की मन्त्री छन् । बजेटका बेला सेवानिवृत्त हुने तयारीमा रहेका सचिव सुशील वैद्य मंसिरको २२ गते सेवानिवृत्त भए । अहिलेको ५५ लाखको पुँजीगत खर्च पनि सचिव वैद्यकै पालाको तीन महिनामा भएको हो । मंसिर र पुस २ महिना आन्तरिक मामिला मन्त्रालय सचिवविहीन रह्यो । सचिव वैद्य सेवानिवृत्त भएपछि त्यहाँका उपसचिवको पनि सरुवा भएपछि मन्त्रालयमा २ महिना सचिव नै भएन । मन्त्रालयको पुँजीगत बजेट जाम भएपछि मुख्यमन्त्री तथा मन्त्रिपरिषद्को कार्यालयका कानुन सचिव लिलाधर सुवेदीलाई आन्तरिक मामिला मन्त्रालयको पनि सचिवको जिम्मेवारी दिइयो । फागुन १० गते आन्तरिक मामिला मन्त्रालयको सचिवको समेत जिम्मेवारी पाएका सुबेदीले वैशाखको ९ गतेसम्म बढीमा ७ दिनमात्र मन्त्रालय आएका, उनकै कार्यालयका कर्मचारी बताउँछन् । २ महिनामा एक पनि काम गरेन । बढीमा ७८ दिन मात्रै मन्त्रालय आउनुभयो होला । मन्त्रालय आए पनि कुनै काम नगर्ने, मन्त्रीजीसँग समेत सल्लाह नगर्ने प्रवृत्ति देखियो, त्यसैले तलब सुविधाबाहेक पुँजीगत खर्च कार्यान्वयन नै हुन सकेन आन्तरिक मामिला मन्त्रीका स्वकीय सचिव केशव चन्दले भने । आन्तरिक मामिला मन्त्रालय सञ्चार मन्त्रालय हेर्ने मन्त्रालय पनि हो । मन्त्रालयमा नेपाल पत्रकार महासंघमार्फत पत्रकारको क्षमता अभिवृद्धि कार्यक्रममा २० लाख, सञ्चार माध्यमकको संस्थागत विकासमा ५० लाख, लोककल्याणकारी विज्ञापनमा २० लाख गरी ९० लाखको बजेट छ । दर्जनौंपटक सचिव जीकोमा गइयो, कुनै सहयोग भएन । हुँदैन पनि भन्नुहुन्न, सम्झौता पनि गरिदिन हुन्न नेपाल पत्रकार महासंघ प्रदेश समितिका अध्यक्ष भरतबहादुर शाहले भने । सचिव सुबेदीले मन्त्रालयमा आएर राजनीति गरेको आरोप मन्त्रीको सचिवालयले लगाएको छन । एमालेका मन्त्री छन्, सचिव सुवेदीले जनयुद्ध जिन्दावाद भन्दै फेसबुक वालमा लेखेका छन । उनका स्टाटसहरू देख्दा उनी माओवादी निकट हुन जस्तो लाग्छ । उनको फेसबुक वालमै पोखराको भावी मेयर लेखिएको छ । सचिवको लापरवाहीले पुँजीगत बजेट चलाउनै पाइएको छैन आन्तरिक मामिला तथा कानुन मन्त्रालयका एकजना कर्मचारीले भने । सचिव सुवेदीले आफ्नै मन्त्रालयका कर्मचारीहरूको हाजिरी निकालेर स्पष्टीकरण लिएको, आफ्नो मन्त्रालयमा छड्के अनुगमन गरेको, कर्मचारीहरूलाई थर्काएको, मन्त्रीसँग समन्वय नगरेको, सेवाग्राहीका कामहरू नगरिदिएकाले अर्को सचिव पठाइ दिन भन्दै सचिवालयले मुख्यमन्त्री तथा मन्त्रिपरिषद्को कार्यालयलाई अनुरोध गरेको छ । काम अड्काएर राख्छन् सचिव सुबेदी कञ्चनपुरको पुनर्वास नगरपालिकाका सिद्धराज ओझाले सशस्त्र प्रहरी बलको बिओपी बनाउन गतवर्ष ११ कट्ठा जग्गा दान गरे । सीमा क्षेत्रमा भारतीय सुरक्षाकर्मीको दादागिरि सहन नसकेका उनले सशस्त्र प्रहरीले घर बनाएर स्थायी बिओपी बनाउने सर्तमा उक्त जग्गा दान गरेका हुन् । प्रदेश सरकार आन्तरिक मामिला मन्त्रालयले उक्त स्थानमा भवन बनाउन ४० लाख रकम पनि विनियोजन गर्यो । त्यसको ठेक्का भएको पनि २ महिना भइसक्यो । यसअघिका सचिव सुशील वैद्यले ठेक्का लगाएर गए पनि सचिव सुबेदीले मूल्यांकन समिति गठन नगरिदिएका कारण अहिलेसम्म उक्त ठेक्काको आशयको सूचना निस्केको छैन । दर्जन पटक मन्त्रालयमा धाइसके । मेरो व्यक्तिगत स्वास्थ्य त केही छैन, सीमाको रक्षा होस् भनेर जग्गा दान गरेको हुँ । त्यहाँ पक्की घर बन्यो भने स्थायी रूपमा सशस्त्र प्रहरी बस्ला भन्ने आशा हो, काम रोकिएको रोकियै भयो, ओझाले गुनासो गरे । आन्तरिक मामिला मन्त्रालयले राष्ट्रिय समाचार समिति (रासस) को प्रदेश कार्यालय भवनका लागि ७० लाख बजेट विनियोजन गरेको छ । त्यसको डीपीआर बनाएर सबै टिप्पणी पनि उठेर सचिवकोमा गएको छ । सचिव सुबेदीले सदर नगरेका कारण त्यसको ठेक्का प्रक्रिया हुन सकेको छैन, सञ्चारमाध्यमको समेत काम नहुने ठाउँमा सर्वसाधारणको झन के अवस्था होला राससका प्रदेश प्रमृख सिद्धराज भट्टले भने । सचिव हिँडे पालिकातिर आन्तरिक मामिलामन्त्री हिरासिह सार्कीले सचिव सुवेदीले काम नगरेपछि मुख्यमन्त्री कमलबहादुर शाहलाई उनलाई फिर्ता बोलाइ दिन आग्रह गरे । सचिव सुबेदी मन्त्रिपरिषद्को निर्णयका आधारमा आन्तरिक मामिला मन्त्रालयमा आएका हुन् । मन्त्री सार्कीले सामान्य प्रशासन मन्त्रालयबाट उपसचिव धर्मानन्द जोशीलाई आर्थिक अधिकार दिने भन्दै मन्त्रालय बोलाए । तर सुबेदीले त्यो थाहा पाएपछि उनलाई काम गर्ने वातावरण दिएनन् । तीन दिनअघि जोशी गौरीगंगा नगरपालिका सरुवा मागेर गइसकेका छन् । काम पनि नगर्ने, काम गर्ने मान्छे सरुवा गराएर ल्याए पनि उसलाई पनि काम गर्न नदिने परिपाटी बन्यो । अनी कसरी पुँजीगत बजेट कार्यान्वयन हुन्छ ? कर्मचारीले साथ दिएन भने काम गर्न गाह्रो हुने रहेछ आन्तरिक मामिला तथा कानुनमन्त्री हिरासिंह सार्कीले भने । उनले सचिव सुबेदीलाई फिर्ता गरेर नयाँ सचिव पठाइ दिन मुख्यमन्त्री शाहलाई अनुरोध गरेको बताए । विकासे मन्त्रालयको पनि अवस्था उस्तै भौतिक पूर्वाधार मन्त्रालयको पुँजीगत बजेट १४ अर्व १० करोड हो । तर, उसले पनि चैत मसान्तसम्म ३ अर्व ४६ करोडको मात्रै भुक्तानी गरेको छ । यो भनेको कुल पुँजीगत खर्चको २४ प्रतिशत मात्रै हो । तर, यस मन्त्रालयले ४९ करोडको चालु बजेटबाट २७ करोड अथवा ५५ प्रतिशत रकम खर्च गरिसकेको छ । भौतिक पूर्वाधार मन्त्रालयले गत वर्षको दायित्वको भुक्तानी गरेकाले पुँजीगत खर्च २४ प्रतिशत देखिएको स्रोतले बतायो । यसपालिको खर्च ५ प्रतिशत पनि भएको छैन होला, सबै गत आर्थिक वर्षको दायित्वको भुक्तानी भएको हो, बजेट कार्यान्वयनको अवस्था चिन्ताजनक छ एकजना कर्मचारीले भने । भौतिक पूर्वाधार मन्त्रालयपछि पुँजीगत बजेट भएको अर्को मन्त्रालय हो सामाजिक विकास मन्त्रालय । सामाजिक विकास मन्त्रालयको २ अर्व ९० करोडको पुँजीगत बजेटमा २१ करोड ७७ लाख अथवा ८ प्रतिशत मात्रै बजेट खर्च भएको छ । जबकी उसको ४ अर्बको चालु खर्चमा १ अर्व ८२ करोड अथवा ४४ प्रतिशत खर्च भइसकेको छ । भूमि व्यवस्था कृषि तथा सहकारी मन्त्रालयको पनि अवस्था उस्तै छ । २७ करोड २२ लाखको पुँजीगत बजेटमा उसले चैत मसान्तसम्म २ करोड २७ लाख अथवा ८ दसमलव ८२ प्रतिशत मात्रै खर्च गरेको छ । जबकी चालुतर्फको २ अर्ब ६४ करोडको बजेटमा उसले ५२ करोड ६० लाख अथवा २० प्रतिशत रकम खर्च गरेको छ । उद्योग पर्यटन वन तथा वातावरण मन्त्रालयले पनि चैत मसान्तसम्म १९ प्रतिशत मात्रै पुँजीगत बजेट खर्च गरेको छ । पुँजीगततर्फको ८८ करोड ५० लाखमा उसले १७ करोड ६३ लाख मात्रै खर्च गरेको हो । पूर्वआर्थिक मामिलामन्त्री नरेशबहादुर शाही पुँजीगत बजेट खर्च कम हुनुमा मन्त्रीको सक्रियता प्रमुख हुने बताउँछन् । यसमा मन्त्रालय हाकेका मन्त्रीको सक्रियता मुख्य हुन्छ । इच्छाशक्ति भयो भने जे पनि गर्न सकिन्छ । तर, अहिलेको सरकारका मन्त्रीहरूको सक्रियता बजेट कार्यान्वयनभन्दा पनि कार्यक्रमहरूमा जानेमा बढी देखिन्छ, उनले भने । उनले डीपीआर नबनेका योजनाहरू छनौटमा पर्नु, योजनाको पूर्वतयारीका कुनै चरण पार नगरी बजेटमा पार्नु पनि पुँजीगत खर्च नहुनुका कारणहरू हुन् । डीपीआर छैन, कसैलाई मन पर्यो भने योजना पर्यो, कार्यान्वयनका बेला यी सब चरण पार गर्नुपर्छ । कतै बनले रोक्छ, कतै डीपीआर बनाउनै समय लाग्छ, अनि आर्थिक वर्ष अर्घिहाल्छ, कसरी पुँजीगत बजेट खर्च हुन्छ त ? उनले भने । बजेट कार्यान्वयनको अवस्थाका बारेमा निजी क्षेत्र पनि सन्तुष्ट छैन । कैलाली उद्योग वाणिज्य संघका वरिष्ठ उपाध्यक्ष पुष्करराज ओझा भन्छन, पुँजीगत खर्च नहुनु भनेको आर्थिक गतिविधिको मूल बन्द हुनु हो । सरकारको ढुकुटीमै जाम लाग्यो भने बजारमा पैसा कसरी आउँछ ? पुँजीगत बजेट नै अर्थव्यवस्थालाई चलायमान बनाउने यन्त्र हो । पुँजीगत बजेट कार्यान्वयनका लागि मन्त्रालय हाकेका मन्त्रीको सक्रियता मुख्य हुन्छ । इच्छाशक्ति भयो भने जे पनि गर्न सकिन्छ । तर, अहिलेको सरकारका मन्त्रीहरूको सक्रियता बजेट कार्यान्वयनभन्दा पनि कार्यक्रमहरूमा बढी देखिन्छ । नरेशबहादुर शाही, पूर्वआर्थिक मामिलामन्त्री पुँजीगत खर्च नहुनु भनेको आर्थिक गतिविधिको मूल बन्द हुनु हो । सरकारको ढुकुटीमै जाम लाग्यो भने बजारमा पैसा कसरी आउँछ ? पुँजीगत बजेट नै अर्थ व्यवस्थालाई चलायमान बनाउने यन्त्र हो । पुष्करराज ओझा, वरिष्ठ उपाध्यक्ष, कैलाली उद्योग वाणिज्य संघ सचिवले काम पनि नगर्ने, काम गर्ने मान्छे सरुवा गराएर ल्याए पनि उसलाई पनि काम गर्न नदिने परिपाटी बन्यो । अनी कसरी पुँजीगत बजेट कार्यान्वयन हुन्छ ? कर्मचारीले साथ दिएन भने काम गर्न गाह्रो हुने रहेछ । हिरासिंह सार्की, मन्त्री, आन्तरिक मामिला तथा कानुन असारभित्र बजेट आउँछ । साउनदेखि कात्तिकसम्म सबै टेन्डर, डीपीआर पूरा गरिसक्नुपर्छ । पहिलो चौमासिकमा तयारी र दोस्रो चौमासिकमा काम सुरु गरिहालेन भने पुँजीगत खर्च बढाउन सकिँदैन । बासुदेव जोशी, प्रदेश लेखा नियन्त्रक, सुदूरपश्चिम प्रदेश ढिलो बजेट आएकाले समस्या भयो : मुख्यमन्त्री शाह के कारणले पुँजीगत बजेटको अवस्था यस्तो भयो ? यसका धेरै कारण छन् । पहिलो कुरा त यसपालि हाम्रो बजेट ३ महिना ढिलो गरी आयो । पहिलो बजेट भाषण भएलगत्तै सत्ता समिकरण फेरबदल भयो । त्यसपछि हामीले नयाँ बजेट बनाउन समय लाग्यो । केही महिना त प्रदेशमा बजेट शून्यताको अवस्था पनि आयो । एउटा कारण त्यो पनि हो । तर, अर्को कारण भनेको हामी सबै परम्परागत भयौं । परम्परा देखि नै बजेट कार्यान्वयन वैशाखमै हुने देखियो । त्यो सुदूरपश्चिमको मात्रै होइन, अरू प्रदेशको पनि त्यस्तै छ । संघीय सरकारको पनि अवस्था त्यस्तै हो । अरू प्रदेश, संघीय भनेर पन्छिन मिल्छ त ? आफ्नो सुधार्ने होइन र ? पक्कै पनि । मैले प्रयास नगरेको पनि होइन । तपाईंलाई नि थाहा छ, हाम्रो प्रदेशमा आधा कर्मचारीको अभाव छ । यसपालि लोकसेवा आयोगले कर्मचारी भर्ना सुरु गरेको छ । सायद अर्को वर्ष यो समस्या समाधान होला । कर्मचारीको अभावमा कसरी काम गर्ने ? सचिव, उपसचिव माग्न संघ धाउनुपर्छ । सुदूरपश्चिम बाहेकका कर्मचारी यता आउन रुचाउँदैनन् । सचिव ल्याउन पनि कति सम्म गर्नुपर्छ भने आफैंले भेटेर गई दिनुपर्यो भन्नुपर्छ । तर, मेरो प्रयास अर्को वर्षदेखि बजेट कार्यान्वयनको अवस्थामा सुधार ल्याउन हुन्छ । प्रदेश सरकारको पहिलो कार्यकालमा त कर्मचारी अभाव, संघीयताको अनुभव भएन, मातहतका अड्डा थिएनन् भनेर पन्छिन पनि पाइयो, तपाईंको कार्यकालमा पनि यही बहाना गर्ने हो भने जनताले कसरी पत्याउने ? होइन, प्रदेश लोकसेवा आयोगले यसपालिदेखि मात्रै कर्मचारी भर्ना सुरु गरेको छ । ऐन बने पनि संघीय ऐनका कारण कार्यान्वयनमा गएको थिएन । अब प्रदेशकै कर्मचारी हुन्छन् । चलाउन सजिलो हुन्छ । आवश्यक कर्मचारी भर्ना गर्न मिल्छ । त्यसैले अर्को आर्थिक वर्षदेखि यस्तो समस्या आउँदैन । आर्थिक वर्ष सकिन ३ महिनाभन्दा पनि कम छ । तर कुनैकुनै मन्त्रालयको २ प्रतिशत पनि पुँजीगत खर्च भएको छैन ? तपाईंले भनेको सत्य हो । तपाईंले आन्तरिक मामिला तथा कानुन मन्त्रालयको कुरा गर्नु भयो होला । मुख्यमन्त्री तथा मन्त्रिपरिषदको कार्यालयले ५० प्रतिशत पुँजीगत खर्च गरिसकेको छ नि ! आन्तरिकमा पनि सचिवको अभाव भयो । खटाएको सचिवले पनि ध्यान दिएर काम गर्नु भएन । खटाउनेबित्तिकै एक महिनाको विदेश भ्रमणमा जानुभयो । त्यसैले पनि त्यहाँको खर्च न्यून भएको हो । अब तीव्र गतीमा बजेट कार्यान्वयन हुन्छ । आन्तरिक मामिला मन्त्रालयमा नयाँ सचिव खटाइसकेका छौं । कर्मचारीहरूले नटेरेको हो प्रदेश सरकारलाई ? त्यसो त होइन, कर्मचारीहरूको पनि गोष्ठी सेमिनार तालिम, विदेश भ्रमण, अध्ययन भ्रमण यस्ता कुरा भइराख्छन । नजानुस् पनि भन्न मिलेन । उनीहरूको क्षमता अभिवृद्धिको कुरा कसरी रोक्नु । अब उपसचिव र सचिवहरू नै बाहिर गए भने काम त रोकिन्छ नै । केही गाह्रो त छ नै, मैले मात्रै होइन, सबैको त्यस्तो अनुभव सुनाउँछन् । प्रदेश सरकारको पहिलो कार्यकालमा पनि पुँजीगत खर्च ६५ प्रतिशतभन्दा बढी हुन सकेन । तपाईंको कार्यका त्यत्ति पनि नहुने जस्तो पो देखियो त ? होइन, त्यस्तो पनि होइन, अहिले कामहरू भइरहेका छन् । भुक्तानी मात्रै बाँकी हो । भुक्तानी हुनेबित्तिकै वित्तीय प्रगति देखिन्छ । मैले भने नि काम भइराख्ने, तर भुक्तानी लिनका लागि असारमा मात्रै आउने प्रवृत्तिले पनि यस्तो देखिएको हो । काम भइरहेको छ । अब वित्तीय प्रगति पनि बढ्छ । यसपालि पनि विगतको भन्दा पुँजीगत खर्च कार्यान्वयनको अवस्था सुधार हुनेमा म विश्वस्त छु ।"
गोत्रगोत्रका कम्युनिस्ट,"काठमाडौं : नेपालमा गोत्रगोत्रका कम्युनिस्ट पार्टी छन्। जो स्वार्थबाहेक कहिल्यै मिल्दैनन्। भाषणमा वाम एकता, कम्युनिस्ट एकताको कुरा पनि छोड्दैनन्। तर, नेपालका कम्युनिस्ट न हिजो मिले, न आज मिलेका छन् न भोलि नै मिल्लान्। केही गरी मिले पनि टिक्दैनन्, स्वार्थ बाझिएपछि टुक्रिने नै हुन्। नेपालका कम्युनिस्टहरूले वैशाख ९ गते पार्टी स्थापना दिवस र लेनिन जयन्ती मनाउने गरेका छन्। योपटक पनि कम्युनिस्ट पार्टीहरूले स्थापना दिवस मनाएका छन्। तर, छुट्टाछुट्टै। नेकपाको सबैभन्दा ठूलो कम्युनिस्ट पार्टी नेकपा एमालेले प्रज्ञा भवनमा स्थापना दिवस मनाएको छ भने माओवादी केन्द्रले उसकै पार्टी कार्यालय पेरिस डाँडामा। उता माधवकुमार नेपालले नेतृत्व गरेको एकीकृत समाजावादीले छुट्टै गरेका छन्। अन्य साना कम्युनिस्ट घटकले पनि छुट्टाछुट्टै नै स्थापना दिवस मनाएका छन्। उनीहरू स्थापना दिवसमा एकअर्कालाई आलोचना गर्नमै केन्द्रित भए। उनीहरूले वाम एकता कुरा गर्न पनि छोडेनन् तर एकअर्कालाई सक्दो गाली गर्न पनि भ्याए। एमाले अध्यक्ष केपी शर्मा ओलीले माओवादी केन्द्रका अध्यक्ष पुष्पकमल दाहाल प्रचण्ड र एकीकृत समाजवादीका अध्यक्ष माधवकुमार नेपालको आलोचना गरेका छन् भने प्रचण्ड र नेपालले ओलीको आलोचना गरे। एकीकृत समाजवादीका सम्मानित नेता एवं पूर्वप्रधानमन्त्री झलनाथ खनाल र महासचिव घनश्याम भुसालले ओली र प्रचण्डको आलोचना गरे। एमालेका अध्यक्ष एवं प्रधानमन्त्री केपी शर्मा ओलीले १५ वर्षसम्म पार्टीको नेतृत्वमा बसेकाहरू नै पार्टी सिध्याउँछौं भनेर हिँडेको भन्दै माधव नेपालको आलोचना गरे। माधव नेपालतिर लक्षित गर्दै एमाले अध्यक्ष ओलीले कोही १३ वर्ष यही पार्टीको लिडरसिपमा बसे, कोही १५ वर्ष यही पार्टीको लिडरसिपमा बसे। निर्लज्ज ढंगले यही पार्टी सिध्याउँछौं भनेर हिँडे।, उनले थपे, जुन आमाको कोखमा बसेर हुर्कियो, जुन आमाको दूध चुसेर हुर्कियो त्यही आमालाई अस्तित्व पनि राख्दिनँ भनेर मार्न तयार हुने, अपराधी प्रवृत्ति तिनीहरूमा हाबी छ। एमाले अध्यक्ष ओलीले यस्ता मानिसका कारण कम्युनिस्ट पार्टीभित्र समस्या पैदा भएको जिकिर गरे। उनले भने, दुईतिहाइको पार्टीलाई टर्च बालेर खोज्दा पनि नभेट्ने बनाइदिन्छौं भनेर एमालेमै बसेर अघाएका किर्ना जस्ता भएका, टुम्मटुम्म भएकाहरू, एमालेलाई खोज्दा पनि नभेट्ने बनाउँछौं भनेर हिँडे। उनले आफूले पार्टी एकता गर्न चाहेको भए पनि एकता भाँड्न दुरुपयोग गरिएको स्मरण गरे। एमाले अध्यक्ष ओलीले प्रचण्ड र नेपालमाथि आक्रोश पोखेका छन्। कम्युनिस्ट आन्दोलनलाई प्रचण्ड र माधव नेपालले कमजोर बनाएको आरोप लगाउँदै ओलीले डम्बरुमाथि खतरा आयो भने बघिनीले झाप्पु हान्ने भन्दै यदि त्यस्तो अवस्था आए आफूहरूले पनि झाप्पु हान्ने चेतावनी दिए। उनले कम्युनिस्ट आन्दोलनलाई आफूले पुनर्गठन गरेर अगाडि बढेको दाबी गरे। ओलीले भने, हामीले एकता चाह्यौं, आन्दोलन मजबुत बनाउन चाहेकाले एकता गर्यौं। तर, उनीहरूले एकता देश र जनताका निम्ति होइन पार्टी भाँड्न, फुटाउन र विभाजन गर्न प्रयोग गरे। फेरि हामीले आन्दोलनलाई पुनर्गठन गर्यौं। उनीहरूले गलत मनसायका साथ पार्टी कब्जा गर्न खोजे। जबसम्म डम्बरुमाथि खतरा हुँदैन तबसम्म बघिनी चुप लाग्छे। डम्बरुमाथि नै खतरा आयो भने बघिनीले झाप्पु हान्छे। हामी पनि त्यस्तै हौंं। माओवादी केन्द्रका अध्यक्ष पुष्पकमल दाहाल प्रचण्डले एमाले अध्यक्ष एवं प्रधानमन्त्री ओलीको विरोध गरे। उनले एक दिन पनि सरकारको नेतृत्वमा बस्ने हैसियत र औचित्य ओलीले गुमाइसकेको बताए। उनले भने, यो सरकारले अब एक दिन पनि नेतृत्वमा बस्ने औचित्य गुमाइसकेको छ। उनले शिक्षकका समस्या समाधान गर्न प्रधानमन्त्री ओली गम्भीर नभएको आरोप लगाए। उनले भने, हजारौं र लाखौं शिक्षक सडकमा छन्। ती शिक्षकको समस्या समाधान गर्न गम्भीर हुनुको सट्टा सरकार र त्यसको नेतृत्व गर्ने प्रधानमन्त्री शिक्षकलाई अपमानित गर्ने, गाली गर्ने, तिनलाई हप्काउनेबाहेक उहाँले केही पनि गर्नुभएन। योभन्दा लाजमर्दो कुरा के हुन्छ। लाखौं शिक्षक र देशभरिका विद्यालयहरू संकटमा छन्। उनले केपी शर्मा ओली नेतृत्वको सरकार भ्रष्टचारीको रक्षा र राम्रो काम गर्नेहरूको तेजोबध गर्न लागि परेको बताए। अहिलेको सरकार, खासगरी केपी ओली नेतृत्वको सरकार अलोकतान्त्रिक छ। अपारदर्शी छ। असंवैधानिक छ। हामीले भनेका छौं, उनले भने, र, यसले गर्ने भनेको भ्रष्टचारीको रक्षा हो। कोही किन नहोस् राम्रो काम गर्नेको तेजोबध गर्ने। अपमानित गर्ने। नराम्रो काम गर्नेलाई, आफ्नो पक्षमा अन्धो भएर लाग्नेलाई चाहिँ जसरी पनि रक्षा गर्ने काम भएको छ, यसको जोलन्द उदाहरण हो, शिक्षामन्त्रीको राजिनामा। पूर्वप्रधानमन्त्री एवं नेकपा (एकीकृत समाजवादी) का सम्मानित नेता खनालले एमाले र माओवादी केन्द्रको आलोचना गरे। उनले माओवादी केन्द्रलाई अवसरवादी पार्टी भएको बताए। उनले केही समयअघिसम्म कांग्रेसको पिँठ्युमा चढेर माओवादीले घमण्ड गरिरहे पनि अहिले क्रान्तिकारी कुरा गरेको टिप्पणी गरे। उनले कांग्रेसको बुई चढेर अहिले एमालेले आगामी निर्वाचनमा पनि बहुमत ल्याउने घमण्ड गरिरहेको बताए। एउटा माओवादी पार्टी छ, जो अस्ति भर्खरसम्म कांग्रेसकै पिँठ्युमा बसेर कराइरहेका थियो। त्यो पिँठ्यु अहिले चिसो भएकै छैन, तातो पिँठ्युमा गएर केपी ओली बसेका छन्। अनि अहिले बाहिर आएर अलिकति कुराहरू गर्न थालेका छन्। अलि क्रान्तिकारी कुरा गर्न थालेका छन् बाहिर आएपछि, उनले भने। उनले एमालेले बढी घमण्ड गरिरहेको पनि बताए। नेकपा एमाले भन्ने सबैभन्दा ठूलो पार्टी हामी अर्को पटक पनि जित्छौं, बहुमत ल्याउँछौँ भनेर घमण्ड गरिरहेको छ। तर, त्यो घमण्डको कुरा नेपाली कांग्रेसको पिँठ्युमा बसेर बोल्छ, उनले भने, दलाल पुँजीपति वर्गको पार्टीको पिँठ्युँमा बसेर बोल्छ। जो सुधारवादबाहेक केही पनि जान्दैन। यो घोर दक्षिणपन्थी कुरा हो। एकीकृत समाजवादीका महासचिव घनश्याम भुसालले प्रधानमन्त्री केपी शर्मा ओलीलाई देशको संकटको कुनै चासो नभएको भन्दै आलोचना गरे। उनले ओलीजस्तो मान्छे नेतृत्वमा पुग्नु देशको दुर्भाग्य भएको बताए। प्रधानमन्त्रीबाट कम्युनिस्ट योद्धाको सम्मान एमालेले नेपाल कम्युनिस्ट पार्टीको ७६औं स्थापना दिवसका अवसरमा ६ ज्येष्ठ नेताहरूलाई कम्युनिस्ट योद्धा सम्मान प्रदान गरेको छ। स्थापना दिवसका अवसरमा पार्टीद्वारा आयोजित कार्यक्रममा प्रधानमन्त्री ओलीले रत्नप्रसाद शर्मा न्यौपाने (मरणोपरान्त), लालबहादुर विश्वकर्मा (कञ्चनपुर), वाचस्पति देवकोटा (गोरखा), शान्ता मानवी (काठमाडौं), सत्यनारायण मण्डल (सप्तरी), शोभाराम बस्नेत (दाङ) र हरिचरण शिवाकोटी (झापा) लाई उक्त सम्मान प्रदान गरेका छन्। पञ्चायतकालीन भूमिगत जीवनमा पार्टीका नेताहरूको संघर्षमा आधारित पुस्तक सेल्टर को विमोचन पनि गरिएको थियो।"
आईपीएल : लखनउलाई आठ विकेटले हराउँदै दिल्ली प्ले अफ नजिक,"काठमाडौं : इन्डियन प्रिमियर लिग (आइपीएल)मा दिल्ली क्यापिटल्सले छैटौं जित दर्ता गरेको छ। लखनउ सुपर जायन्सलाई ८ विकेटले हराउँदै दिल्लीले प्ले अफ प्रवेशको सम्भावना बलियो बनाएको छ। लखनउस्थित भरत रत्नश्री अटल बिहारी भाजपाय एकाना क्रिकेट स्टेडियममा टस हारेर ब्याटिङको निम्तो पाएको लखनउले १५९ रन बनाएको थियो। लखनउले दिएको १६० रनको विजय लक्ष्य पछ्याएको दिल्लीले १७५ ओभरमा दुई विकेट गुमाउँदै १६१ रनसहित लक्ष्य पुरा गर्यो। दिल्लीका लागि के एल राहुलले सर्वाधिक ५७ रनको अविजित पारी खेले। उनले ४२ बलमा समान ३ चौका र ३ छक्का प्रहार गरे।ओपनरद्वय अभिषेक पोरेल र करण नैरले क्रमश: ५१ र १५ रन बनाए। कप्तान अक्षर पटेल ३४ रनमा अविजित रहे। लखनउको लागि दुवै ओपनरको विकेट एडन मक्रमले लिए। त्यसअघि, ब्याटिङ गरेको लखनउले निर्धारित २० ओभरमा ६ विकेट गुमाउँदै १५९ रन बनाएको थियो। लखनउका लागि ओपनर ब्याटर एडन मक्रमले सर्वाधिक ५२ रनको अर्धशतकीय पारी खेले। उनले ३३ बलमा दुई चौका र तीन छक्का प्रहार गरे। अर्का ओपनर मिचेल मार्सले ४५ रन बनाए। डेविड मिलरले १४ रन बनाउँदा आयुष बढोनीले ३६ रन बनाए । अन्य कुनै पनि ब्याटरले दोहोरो अङ्कको रन बनाउन सकेनन्। दिल्लीका लागि मुकेश कुमारले सर्वाधिक ४ विकेट लिए। मिचेल स्टार्क र दुश्मनथा चमेराले ११ विकेट लिए। यो जितसँगै दिल्लीले ८ खेलमा अंक १२ जोडेको छ। बुधबार आइपीएलमा एक खेल रहेको छ । यस खेलमा सनराइजर्स हैदराबाद र मुम्बई इन्डियन्सले एकअर्कासँग प्रतिस्पर्धा गर्नेछन्। अंक तालिकामा मुम्बई छैटौं स्थानमा रहेको छ भने सनराइजर हैदराबाद नवौं स्थानमा रहेको छ।"
शिक्षक आन्दोलन अझै चर्कंदै,"काठमाडौं : प्रधानमन्त्री केपी शर्मा ओलीले शिक्षा, विज्ञान तथा प्रविधिमन्त्री विद्या भट्टराईले आफूसँग असहमति नभई स्वास्थ्यका कारण राजीनामा दिएको दाबी गरेका छन्। उनले सोमबार राजीनामा दिएकी थिइन्। नेपाल कम्युनिस्ट पार्टीको ७६औं स्थापना दिवसका अवसरमा आयोजित कार्यक्रममा मन्त्री भट्टराईको राजीनामालाई प्रधानन्त्रीको असहयोग र उपेक्षाका कारण भनेर बाहिर चर्चा गरिएकोमा असन्तुष्टि जनाउँदै उनले भने, उहाँलाई मैले मन्त्री बनाएको थिएँ। मैले काम लगाइरहेको थिएँ। सहयोग गरिरहेको थिएँ। सिकाइराखेको थिएँ। ठूलो मन्त्रालय छ, अहिले स्वास्थ्य ठिक भएन भनेर राजीनामा दिनुभयोे। यसमा अन्य प्रचारबाजी गर्नुको कुनै अर्थ छैन। शिक्षकका माग सम्बन्धमा आफूले राखेको ७ बुँदे प्रस्तावमा प्रधानमन्त्री र शिक्षक महासंघ दुवै सहमत हुन नसकेको कारण भट्टराईले राजीनामा दिएको चर्चा छ। उनले शिक्षकका माग सम्बोधन गर्न अथक प्रयास पनि गरेकी थिइन्। तर, शिक्षक महासंघले नै शिक्षा मन्त्रीलाई बेवास्ता गरेका थिए। भित्रभित्र मन्त्रीसँग वार्ता गरे पनि बाहिरचाहिँ सिधै प्रधानमन्त्रीसँग मात्रै वार्ता गर्ने बताउँदै आएका थिए। सरकार र शिक्षकको टसल बढ्दै आन्दोलनरत शिक्षक र सरकारबीच टसल अझ बढ्दै गएको छ। २२ दिनदेखि शिक्षकहरू आन्दोलनमा रहेका कारण नेपाल सार्वजनिक शिक्षामा तहसनहस हुने अवस्थामा पुगेको छ। महासंघका अध्यक्ष लक्ष्मीकिशोर सुवेदीका अनुसार आजबाट आन्दोलनको समय बिहान ११ बजेदेखि दिउँसो २ बजेसम्म निर्धारण गरिएको छ । आन्दोलनरत नेपाल शिक्षक महासंघले आन्दोलनलाई थप चर्काउँदै गएका छन्। शिक्षक महासंघले कक्षा १२ को परीक्षाको प्रक्रियामा कुनै पनि हालतमा सहभागी नहुन अपिल गरेका छन्। ११ गतेदेखि कक्षा १२ को परीक्षा मिति तय भएको थियो। राष्ट्रिय परीक्षा बोर्डले कर्मचारी खटाएर भए पनि परीक्षा गर्ने बताएको थियो तर प्रधानमन्त्री ओलीको निर्देशनले कक्षा १२ को परीक्षा सर्ने भएको छ। बोर्डले वैशाख २१ गतेदेखि सञ्चालन गर्ने निर्णय गरेको छ। महासंघले भने माग पूरा नभएसम्म कुनै पनि हालतमा परीक्षा सञ्चालन हुन नदिने अडान राख्दै आएको छ। महासंघका अध्यक्ष लक्ष्मीकिशोर सुवेदी र महासचिव तुलाबहादुर थापाले संयुक्त विज्ञप्ति जारी गर्दै परीक्षा चलाउन विद्यालयका प्रधानाध्यापक र शिक्षकहरूलाई राष्ट्रिय परीक्षा बोर्डका पदाधिकारी तथा जिल्ला प्रशासन कार्यालयका पदाधिकारीबाट धम्की आएको बताएका छन्। परीक्षाको प्रक्रियामा सामेल हुन दबाब आएको कुराप्रति हाम्रो ध्यानाकर्षण भएको छ। विगत २१ दिन देखि काठमाडौंमा व्यापक सहभागितासहित प्रदर्शन चलिरहेको छ। सडक आन्दोलनलाई बल दिँदै विद्यालय, विद्यार्थी र शिक्षककर्मचारी मैत्री ऐन जारी गराउने महाअभियानलाई अघि बढाउन यो परीक्षाको प्रक्रियामा कुनै पनि हालतमा सहभागी नहुन हामी सबै प्रधानाध्यापक, शिक्षक तथा विद्यालय कर्मचारीमा जोडदार आग्रह गर्दछौं, महासंघले विज्ञप्तिमा भनेको छ। नेपाल विद्यालय कर्मचारी परिषद्ले पनि विद्यालयको चाबी लिएर काठमाडौं आउन कर्मचारीलाई निर्देशन दिएको छ। परिषद्का अध्यक्ष गंगाराम तिवारी र महासचिव शान्तिनाथ योगीले विज्ञप्ति जारी गर्दै परिषद्ले २४ घण्टाभित्र काठमाडौंमा जारी आन्दोलनमा सहभागी हुन भनेका छ। प्रधानमन्त्री ओलीको निर्देशनपछि कक्षा १२ को परिक्षा बैशाख २१ गतेदेखि सञ्चालन हुने निर्णय माग पूरा नभएसम्म परीक्षा सञ्चालन हुन नदिने महासंघकोे अडान विद्यालयका कर्मचारीलाई विद्यार्थी भर्ना, नतिजा प्रकाशन र कक्षा १२ को परीक्षामा समेत खटाइएको खबर सुन्न आएको भन्दै परिषद्ले चाबी लिएरै काठमाडौंमा जारी आन्दोलनमा अनिवार्य सहभागी हुन भनेको छ। शैक्षिक हड्ताल भइरहेको यो परिस्थितिमा समग्र शिक्षा क्षेत्रको अग्रगामी परिवर्तनका लागि र कर्मचारीको हकअधिकार स्थापित गर्ने परिवर्तनगामी यात्रामा छुट्ने अधिकार कसैलाई नरहेको पनि उल्लेख छ। परिषद्ले ७ वटै प्रदेश कार्यसमिति, ७७ वटै जिल्ला कार्यसमिति र ७५३ वटै स्थानीय कार्यसमितिलाई पत्राचार गरेको छ। यता सामुदायिक विद्यालय व्यवस्थापन समिति महासंघ नेपालले शिक्षकहरूलाई आन्दोलनको स्वरूप परिवर्तन गर्न आग्रह गरेको छ। अध्यक्ष गुणराज मोक्तानले एक विज्ञप्ति जारी गर्दै परिस्थितिको आकलन गरी आन्दोलनको स्वरूप परिवर्तन गर्न आग्रह गरेका छन्। विद्यालय शिक्षा ऐन जारी गर्ने विषयमा जिम्मेवार बन्न र नेपाल शिक्षक महासंघको आन्दोलनलाई नजर अन्दाज नगर्नसमेत विज्ञप्तिमार्फत सरकारलाई विद्यालय व्यवस्थापन समिति महासंघले आग्रह गरेको छ। अवरुद्ध भएका परीक्षा, नतिजा प्रकाशन तथा विद्यार्थी भर्ना कार्यलाई सहजीकरण गर्नसमेत देशभरका विद्यालय व्यवस्थापन समितिहरूलाई आह्वान गरिएको छ। विद्यालय शिक्षा ऐन तत्काल जारी गर्नुपर्ने मागसहित शिक्षक महासंघको नेतृत्वमा भइरहेको आन्दोलनप्रति विद्यालय व्यवस्थापन समिति महासंघले समेत ऐक्यबद्धता जनाएको छ। तत्काल विद्यालय शिक्षा ऐन जारी हुने विश्वसनीय आधारसहितको कार्यतालिका ल्याउनसमेत माग गरेको छ। आपसी संवादमार्फत समस्याको निकास खोज्न र तत्काल शिक्षकहरूलाई सडकबाट विद्यालयमा फर्काउनसमेत सरकारसँग अनुरोध गरे। शिक्षक आन्दोलनअन्तर्गतको शैक्षिक आम हड्तालबाट करिब २८ हजार सामुदायिक विद्यालयहरूका विद्यार्थीको परीक्षा सञ्चालन, नतिजा प्रकाशन र भर्ना प्रक्रिया अवरुद्ध भएको छ। लाखौँ बालबालिकाको अधिकार र मनोविज्ञानमा परेको गम्भीर असर र अभिभावकहरूमा छाएको अन्यौलताप्रति विद्यालय व्यवस्था महासंघले चिन्ता व्यक्त गरेको छ।"
"टीआरसी : १११ आवेदन, हाइप्रोफाइल अनिच्छुक","काठमाडौं : संक्रमणकालीन न्याय टुंग्याइहाल्न सबै शीर्ष नेता आतुर देखिन्छन् । तर, सत्य निरुपण तथा मेलमिलाप आयोग र बेपत्ता छानबिन आयोगका पदाधिकारी खोज्न आयोगले गरेको दोस्रो आह्वान आएका नाम हेर्दा छनोट झन् जटिल र चुनौतीपूर्ण हुने देखाएको छ । यी दुई आयोगका अध्यक्षका लागि व्यक्तिगत रूपमा र संस्थाबाट आवेदन प्रशस्त छन् । तर, योग्य कि परेका छैनन्, संस्थागत सिफारिमा आएका हाइप्रोफाइल अनिच्छुक देखिएका छन् । १० हाइप्रोफाइल नाम सिफारिस द्वन्द्वपीडित अधिकार मञ्च म्याग्दीले १० चर्चित व्यक्तिलाई अध्यक्षका लागि सिफारिस गरेको छ । पूर्वप्रधानन्यायाधीश कल्याण श्रेष्ठ पूर्वन्यायाधीश गिरिशचन्द्र लाल संयुक्त राष्ट्रसंघका पूर्वसहायक महासचिव कुलचन्द्र गौतम त्रिविका पूर्वउपकुलपति केदारभक्त माथेमा संविधानविद् राधेश्याम अधिकारी डा विपिन अधिकारी राजनीतिशास्त्री कृष्ण खनाल फरेन्सिक विशेषज्ञ हरिहर वस्ती शम्भुराम सिम्खडा हरिशंकर श्रेष्ठ तर, अधिकांशले अनिच्छा जनाएका छन् । बारको बेग्लै सिफारिस पाटन उच्च अदालत बार एसोसिएसनले पनि दर्जनभन्दा बढी नाम सिफारिस गरेको छ । तीमध्ये मुख्य छन् पूर्वमुख्य सचिव लीलादेवी गड्तौला नेपाल बारका पूर्वअध्यक्ष शेरबहादुर केसी गोपालकृष्ण घिमिरे आदि १११ आवेदन, २९ संस्थागत सिफारिस समितिले आवेदन खुला गरेपछि धेरैले व्यक्तिगत रूपमा पनि आवेदन दिए । ८२ जना व्यक्तिले व्यक्तिगत रूपमा आवेदन दिए । २९ जनाको संस्थागत सिफारिस आयो । १६ संस्थाले दिए हाइप्रोफाइल नाम १६ संस्थाले चर्चित मान्छेहरू सिफारिस गरे । यी संस्थामा थिए : मानव अधिकार सञ्जाल, शान्ति कार्य समूह, द्वन्द्वपीडित मञ्च, नेपाल विकास अभियान, गुड वेभ फाउन्डेसन, उच्च अदालत बार, महिला र अपांग द्वन्द्वपीडित सञ्जाल आदि । तर, धेरै सिफारिस परेका व्यक्तिहरूलाई सोधेर नाम सिफारिस गरिएको थिएन । अधिकांश कानुन, न्याय, सुरक्षा क्षेत्रका व्यक्तिगत रूपमा आवेदन दिने धेरैजना कानुन, न्याय, निजामती, सुरक्षा र सञ्चार क्षेत्रका छन् । केही उच्च अदालतबाट सेवा निवृत्त न्यायाधीश पनि छन् । केही पहिलाका आयोगमा बसेर अनुभव लिएका मान्छे पनि छन् । साताभित्र सर्टलिस्ट आउने सिफारिस समितिका अध्यक्ष ओमप्रकाश मिश्रका अनुसार २ साताभित्र सर्टलिस्ट आउनेछ । दुवै आयोगमा ५५ जना गरी १० जना पदाधिकारी सिफारिस गर्नुपर्छ । १११ जनामध्येबाट योग्य छान्न समितिलाई सहज भने छैन । पदाधिकारी नछानिएकोमा अन्तर्राष्ट्रिय मानव अधिकार संस्थाले चिन्ता जनाएका छन् । तर, सत्तारूढ कांग्रेस, एमाले र माओवादीका शीर्ष नेता एक ठाउँमा उभिएका छन् । यसले द्वन्द्वपीडितहरूमा आशा जगाएको छ । हाइप्रोफाइल अनिच्छुक संस्थाहरूले सिफारिस गर्दा सम्बन्धित व्यक्तिसँग परामर्श नगरेको पाइएको छ । पूर्वप्रधानन्यायाधीश कल्याण श्रेष्ठले संक्रमणकालीन न्यायको सन्दर्भमा जिम्मेवारी लिने रुचि नभएको बताए । कुनै व्यक्ति वा संस्थालाई कुन रूपमा र कसरी सम्झन्छन् वा मूल्यांकन गर्छन् भन्ने कुरा सम्झने र मूल्यांकन गर्नेहरूकै अधिकारको कुरा रह्यो, पूर्वप्रधानन्यायाधीश श्रेष्ठ भन्छन्, मेरो हकको सन्दर्भमा आवेदन दर्ता गर्ने रुचि वा जिम्मेवारी लिने सोंच प्रत्यक्ष वा परोक्षरूपमा राखेको छैन । त्रिभुवन विश्वविद्यालयका पूर्वउपकुलपति प्राध्यापक केदारभक्त माथेमाले आफ्नो नाम सोधपुछ नै सिफारिस गरिएकोमा आश्चर्य व्यक्त गरे । कुनै व्यक्ति वा संस्थाले मलाई केही पनि सोधेको छैन । मलाई थाहै नभएको कुरामा के भन्ने ? मेरो लागि यो नयाँ खबर हो, उनले भने, यो उमेरमा म के गर्न सक्छु र ? संविधानविद् डा विपिन अधिकारीले पनि आयोगमा जान अनिच्छा देखाए । सिफारिस गर्नेहरूले मसँग कुरा गरेका छैनन् । मसँग अनुमति लिएर सिफारिस गरिएको होइन, डा अधिकारीले भने, मलाई यसमा पटक्कै रुचि छैन । सिफारिस गर्नेले नाम सिफारिस गरिदिए । के गर्नु ? सर्वोच्च अदालतका पूर्वन्यायाधीश गिरिशचन्द्र लाल पनि आयोगमा जान अनिच्छुक देखिएका छन् । त्यस्तै राष्ट्रिय सभाका पूर्वसदस्य एवं वरिष्ठ अधिवक्ता राधेश्याम अधिकारीको पनि आयोगमा जाने इच्छा छैन ।"
कश्मीरको आतंककारी हमलाप्रति प्रधानमन्त्रीले गरे दु:ख व्यक्त,"काठमाडौं : प्रधानमन्त्री केपी शर्मा ओलीले भारतको जम्मू कश्मीरमा भएको आतंककारी हमलाप्रति दु:ख व्यक्त गरेका छन्। प्रधानमन्त्री ओलीले सामाजिक सञ्जालमा एक्समा संवेदना व्यक्त गर्दै नेपाल भारतको साथमा दृढतापूर्वक उभिएको बताएका हुन्। उनले सामाजिक सञ्जालमा लेखेका छन्, 'कश्मीरको पहलगाममा भएको आतंकवादी हमलाका पीडितहरूप्रति गहिरो समवेदना छ। नेपाल भारतको साथमा दृढतापूर्वक उभिएको छ र आतंकवादसँग सम्बन्धित सबै कार्यहरूको कडा निन्दा गर्दछ।' प्रधानमन्त्री ओलीले हमलामा मृत्यु हुने एक नेपाली नागरिक रहेको रिपोर्ट प्रमाणित गर्न निकट समन्वय स्थापित गरिएको पनि बताएका छन्। पहलगाममा भएको उक्त घटनाप्रति विभिन्न देशका प्रतिनिधिले दुख व्यक्त गर्दै भारतको साथमा उभिने बताएका छन्। अमेरिकी राष्ट्रपति डोनाल्ड ट्रम्पले प्रधानमन्त्री मोदीसँग फोनमा कुराकानी गरेर जम्मू कश्मीरमा भएको आतंकवादी हमलामा निर्दोष मानिसहरूको मृत्यु भएकोमा गहिरो समवेदना व्यक्त गरेका छन्। रुसी राष्ट्रपति पुटिनले पहलगाम आक्रमणका दोषीहरूलाई कडा सजाय दिने कुरामा आफूहरु भारतको साथमा रहेको बताएका छन्। अमेरिकी राष्ट्रपति डोनाल्ड ट्रम्पले सामाजिक सञ्जालमा लेखेका छन्, 'कश्मीरबाट धेरै विचलित पार्ने खबर आएको छ। आतंकवादको विरुद्धमा अमेरिका भारतको साथ दृढतापूर्वक उभिएको छ। हामी मृत्यु भएकाहरूको आत्माको शान्तिको कामना र घाइतेहरूको शीघ्र स्वास्थ्यलाभको कामना गर्दछौं।' अमेरिकी उपराष्ट्रपति जेडी भान्स अहिले भारतको भ्रमणमा छन् उनले पनि उक्त घटनाको विरोध गरेका छन्। उनले लेखे, 'उषा र म भारतको पहलगाममा भएको आतंकवादी हमलाका पीडितहरूप्रति समवेदना व्यक्त गर्दछौं। पछिल्ला केही दिनहरूमा, हामी यस देश र यहाँका मानिसहरूको सुन्दरताबाट प्रभावित भएका छौं। हाम्रो प्रार्थना पीडितहरूसँग छ।' इटालीका प्रधानमन्त्री जर्जिया मिलोनीले भारतमा भएको आतंकवादी हमलाबाट दुःखी भएको जनाउँदै समवेदना व्यक्त गरेका छन्। साउदी युवराजले पनि आक्रमणको निन्दा गरेर यस विषयमा भारतलाई सबै सम्भव सहयोगको प्रस्ताव गरेको सञ्चारमाध्यममा उल्लेख छ।"
कश्मीर आतंककारी हमलाप्रति परराष्ट्रमन्त्रीद्वारा दुःख व्यक्त,काठमाडौं : परराष्ट्रमन्त्री डा आरजु राणा देउवाले काश्मिरको पाहलगममा भएको आतङ्ककारी हमलाप्रति दुःख व्यक्त गरेकी छन्। मन्त्री राणाले उक्त क्रुर हमलाबाट आफू अत्यन्त दुःखी र मर्माहत भएको बताएकी हुन्। मन्त्री राणाले सो अमानवीय कार्यको कडा शब्दमा निन्दा गरेकी छन्। साथै कठिन समयमा पीडित र उनीहरूका परिवारप्रति गहिरो समवेदना र घाइतेहरूको शीघ्र स्वास्थ्यलाभको कामना गरेकी छन्। उनले यस दुःखको घडीमा भारत सरकार र भारतीय जनतासँग नेपाल दृढ एकताका साथ उभिएको पनि बताइन्। यस दर्दनाक घटनामा नेपालीसमेत परेको भन्ने बारेमा समाचार आएकाले यस विषयमा अनुसन्धान भइरहेको र थप विवरण प्राप्त भएपछि जानकारी गराइने पनि मन्त्री डा राणाले बताएकी छन्। यो पनि पढ्नुहोस जम्मू कश्मीरमा आतंकवादी हमला : एक नेपालीसहित २७ जनाको मृत्यु कश्मीरमा आतंकवादी हमलापछि साउदीको भ्रमण छोट्याएर फर्कँदै मोदी कश्मीरको आतंककारी हमलाप्रति प्रधानमन्त्रीले गरे दु:ख व्यक्त
"एकैछिन ढिलो भएको भए, सायद","झापा : डासविना पौडेल १६ वर्षीया छोरी आध्या र ९ वर्षीय छोरा भबिमय लिएर बिहीबार साँझ झापा भद्रपुर माइतीघर आएकी थिइन् । ललितपुर महानगरपालिका१० निवासी ४५ वर्षीया पौडेल पाथीभरा मातासँग गरेकी भाकल चढाउन त्यहाँ पुगेकी थिइन् । पेसाले डेन्टल सर्जन रहेकी सविनाको आमाबुबा भद्रपुर नगरपालिका८ अस्पतालचोक नजिकै बस्थिन् । सविनाको एक भाइ छन् । भाइ सविप अस्ट्रेलियामा बस्छन् । श्रीमान् न्युरो सर्जन हुन् । हजुरबुबा पूर्वन्यायाधीश नन्दकिशोर पौडेल हुन् । उनीहरूको परिवार पनि भद्रपुरमै बस्छन् । सविनाले माइतीघरमा दुई दिन हासीखुसी बिताएर ७० वर्षीय बुबा विनोद, ६९ वर्षीया आमा सरिता र छोराछोरीलाई लिएर आइतबार बिहान ८ बजे पाथीभरा दर्शनका लागि स्कारपियो गाडी रिजर्भ गरी ताप्लेजुङ हिँडेकी थिइन् । उनीहरूलाई गाडी साहु भद्रपुर७ निवासी विकास कोइरालाले लगेका थिए । हामीहरू त्यही दिन बेलुका ७ बजे ताप्लेजुङको सदरमुकाम फुङलिङ पुग्यौं । उहाँहरूलाई पेरिस होटलमा छाडेर म अर्को होटलमा गएर बसेँ, गाडी साहु कोइरालाले भने, उहाँहरूले अनलाइनमार्फत होटल बुकिङ गर्नुभएको रहेछ, मलाई पनि त्यही होटलमा बस्नु भन्दै हुनुन्थ्यो, तर म सधैं बस्ने होटलमा गएर बस्छु भनेर त्यहाँबाट छुट्टिए । उहाँहरूले मेरै गाडी लिएर माथिल्लो फेदीसम्म जान्छु भन्दै हुनुन्थ्यो । मेरो गाडीमा फोरह्वीलर छैन । माथि बाटो बनाउँदै छ । पानी पनि परिरहेकाले ठाउँठाउँमा खाल्डाखुल्डीमा टुह्वीलर गाडी फस्छ । तपाईँहरू यतैको गाडीमा जानुहोस् भनेर सम्झाएँ । पछि सविनाका बुबा विनोदले ठीकै छ त हामी अर्को गाडीमा जाउँला भनेका उनले सुनाए । तिमी यहाँ एक्लै बसेर के गर्छौं ? हामीसँगै दर्शन गर्न हिँड पनि भन्नुभएको थियो, कोइरालाले थप्दै भने, म माथि चढेर तल झर्दा खुट्टा काम्छ, कामेको खुट्टाले गाडी चलाएर झापा जान सक्दिनँ, पहिला पनि त्यस्तो समस्या भएको थियो भनेर मनाएर उहाँहरूलाई पठाइयो । पेरिस होटलका साहुले राति नै गाडी बुकिङ गरिदिएका थिए । गाडी बिहानको ३ बजे होटल आइपुगेको थियो । उनीहरू साढे ३ बजे मे १ ज ३०११ नम्बरको जिप चढेर पाथीभरा दर्शनका लागि होटलबाट हिँडेका थिए । फुङलिङबाट हिँडेको एक घण्टा नबित्दै उक्त गाडी दुर्घटनामा पयो । पाथीभरा क्षेत्रको सेवारो चोकमा सोमबार बिहान ४१५ बजेतिर सडकमा लत्रिएको बिजुलीको तारमा छोएर जिपमा आगलागी भयो । जिप चालक फुङलिङ नगरपालिका१० का ४२ वर्षीय दुर्गा भट्टराई, यात्रुहरू विनोद, उनकी श्रीमती सरिता र नातिनी आध्याको घटनास्थलमै मृत्यु भएको जिल्ला प्रहरी कार्यालय ताप्लेजुङका प्रहरी निरीक्षक विवेक बस्नेतले जानकारी दिए । दुर्घटनामा परी सविना र उनका छोरा भबिमय घाइते भएका छन् । भबिमयको अवस्था सामान्य छ भने सविनाको ह्याम्स अस्पताल काठमाडौंमा उपचार भइरहेको जनाइएको छ । घटना घटेको १५ मिनेटमै उहाँहरू दुर्घटनामा परेको जानकारी आयो, गाडी साहु कोइरालाले भने, बाबु (भबिमय) ले अर्को गाडीका यात्रुको मोबाइल फोनबाट आफ्ना बुबालाई घटनाका बारेमा जानकारी गराए । भबिमयको बुबाले तत्काल कोइरालाको नम्बरमा फोन गरेर घटनाको बारेमा बुझ्न लगाए । अनि मात्र घटनाका बारेमा आफूलाई थाहा भएको उनले बताए । म घटनास्थल पुगिन, घाइते आमा छोराको उपचारतर्फ लागे, उनले भने । आँखै अगाडि मान्छे जल्दा पनि केही गर्न सकिएन : प्रत्यक्षदर्शी चितवन जिल्ला भरतपुर४ निवासी नवीन भट्टराईसहित ६ जनाको टोली पनि पाथीभरा दर्शनका लागि आइतबार राति फुङलिङ बजार पुगेका थिए । उनीहरू पनि पेरिस होटलमै बसे । होटल साहुले बिहानै दुईवटा गाडी (जिप) बोलाइदिए । केही ढिला भएपछि पहिलो जिप यात्रुहरू बोकेर होटलबाट निस्कियो । त्यसको आधा घण्टापछि हामी पनि निस्कियौं । बाटोमा पुग्दा एउटा जिपमा दनदनी आगो बलिरहेको देख्यौं, आँखै अगाडि मान्छे जल्दा पनि केही गर्न सकेनौं, प्रत्यक्षदर्शी भट्टराईले भने, घटना घटेको १० मिनेट भइसकेको थियो । भट्टराईका अनुसार एक जना बाबु चिच्याउँदै कराउँदै, आत्तिँदै हामीतिर आयो । ती बाबु हुन् सविनाका छोरा भबिमय । ड्राइभरले पछाडिको ढोका खोलिदिँदा बाबु बाहिर निस्कन पाए । तर, ड्राइभर ढोका खोल्न जाँदा करेन्ट लागेर उछिट्टिएर भुइँमा ढले । घाइते दिदी (सविना) पनि त्यही ढोकाबाट बाहिर निस्किनुभयो । बाबुले अरूलाई बचाउन नसके पनि आफ्नो आमालाई बचाउन गाडीभन्दा एक फिट टाढा तानेर भुइँमै छाडिदियो । यी सब घटना हामी पुग्नुभन्दा पहिला घटिसकेको रहेछ, उनी स्मरण गर्छन्, बाबुले हामीसँग गुहार माग्न आएपछि तत्काल प्राधिकरणलाई फोन गरेर लाइन काट्न लगायौं, प्रहरीलाई पनि फोन गयौं । लाइन काटेपछि मात्र हामी त्यहाँ उद्धारका लागि जान सक्यौं । नत्र त्यहाँ जाने अवस्था नै थिएन । हाइटेन्सनको तारले करेन्ट लागेको अवस्था थियो । करेन्टको तारमा निलो रंगको झिल्काहरू प्रस्ट देखिँदै थियो । त्यो अवस्थामा त्यहाँ पुग्नु भनेको हामी पनि मर्नु हो, उद्धार गर्ने त अवस्था नै थिएन, भट्टराईले थपे, लाइन काटेपछि मात्र दिदी (सविना)लाई त्यहाँबाट उद्धार गरी हाम्रो गाडीको चालक जर्नादन भण्डारीले अर्को गाडीको सहयोगमा जिल्ला अस्पताल उपचारका लागि पठाए । घटना घटेको जिपभन्दा अगाडि पनि दुईवटा गाडी माथितिर गइसकेको थियो ।त्यस ठाउँमा पानी जमेको खाल्डो थियो । खाल्डोबाट गाडी लगेको भए दुर्घटना हुने थिएन । तर, चालकले डाँडापट्टिबाट गाडी लैजान खोज्दा झुन्डिरहेको एउटा हाइटेन्सनको तार गाडीको हुटमा छुँदा दुर्घटना भएको उनले बताए । शोकमा वडावासी भद्रपुर८ का पौडेल दम्पती र उनीहरूको नातिनीको जिप दुर्घटना परी एकै साथ मृत्यु भएको घटनाले वडावासी शोकमा डुबेका छन् । जिल्ला अस्पताल ताप्लेजुङमा पोस्टमार्टम गरी तीन जनाको शव विनोदका भाइ महेश पौडेलले सोमबार नै बुझेर ल्याइसकेका छन् ।मृतक विनोदका छोरा सविप अस्ट्रेलियाबाट सोमबारै घर आइपुगेका थिए । भद्रपुर७ स्थित देउनियाँ नदीमा तीनै जनाको सामूहिक दाहसंस्कार गरिएको छ । सविनाको काठमाडौंमा उपचार भइरहेकाले आध्यासहित तीनै जनाको भद्रपुरमै दाहसंस्कार गरिएको विनोदका भाइ महेशले जानकारी दिए ।"
कश्मीरमा आतंकवादी हमलापछि साउदीको भ्रमण छोट्याएर फर्कँदै मोदी,नयाँ दिल्ली : भारतको जम्मू कश्मीरमा भएको आतंकवादी हमलापछि भारतीय प्रधानमन्त्री नरेन्द्र मोदी साउदी अरेबियाको भ्रमण छोट्याएर फर्कने भएका छन्। साउदी राजकुमार मोहम्मद बिन सलमान (एमबीएस) को निमन्त्रणामा मोदी मंगलबार साउदी अरबको दुई दिने भ्रमणमा गएका थिए। उनको हिजो एक राजकीय रात्रिभोजमा सहभागी हुने र त्यसपछि आज एक कारखानामा भारतीय कामदारहरूलाई भेट्ने योजना थियो। तर कश्मीर आक्रमणका कारण उनको कार्यक्रम बीचैमा रद्द गरियो। भारत फर्केपछि मोदीले आज सुरक्षा मामिलामा केन्द्रीय मन्त्रिपरिषद्को बैठकमा भाग लिने जनाइएको छ। यो प्रधानमन्त्री मोदीको साउदी अरेबियाको तेस्रो भ्रमण थियो। यसअघि उनी २०१६ र २०१९ मा साउदी गएका थिए। भारत र साउदीबीच सन् १९४७ देखि कूटनीतिक सम्बन्ध रहेको छ। जसलाई २०१० मा रणनीतिक सम्बन्धमा स्तरोन्नति गरिएको थियो।
"गाउँ रित्तो होइन, उर्वर बनाउने योजना ल्याऊ","विकास गाउँतिर, मान्छे सहरतिर पछिल्लो समयमा देशको प्रमुख समस्या बनिरहेको छ । २०७८ सालको जनगणना अनुसार, आन्तरिक बसाइँसराइको प्रवृत्ति तीव्र रूपमा बढिरहेको देखिन्छ । विशेषगरी ग्रामीण भेगका मानिस रोजगारी, शिक्षा, स्वास्थ्य, सेवा सुविधाको खोजीमा सहरतिर सर्दै छन् । यसले गर्दा गाउँहरू बञ्जर हुँदै गएका छन् भने सहरहरू अत्यधिक भीडभाड, बेरोजगारी, सहरी विपन्नता र अव्यवस्थित विस्तारको चपेटामा परेका छन् । सहरीकरणलाई विकासको सूचक मान्ने प्रवृत्ति हाबी हुँदा गाउँको मौलिकता, उत्पादन क्षमता र सामाजिक संरचना क्रमशः खुम्चिँदै गएको छ । उत्पादनमुखी कृषि अर्थतन्त्रमा आधारित मुलुकका लागि गाउँहरू खाली हुनु केवल जनसंख्या सन्तुलनको समस्या होइन, यो प्रत्यक्षरूपमा आर्थिक संकट निम्त्याउने चेतावनी पनि हो । गाउँका खेतबारी बाझिँदा देशको समग्र उत्पादन क्षमतामा ह्रास आउँछ, खाद्य सुरक्षामा संकट आउँछ र आयातमा निर्भरता झनै बढ्छ । तराईको उर्वर जमिनमा सहरीकरण फैलिनु अर्काे चुनौतिको घडी हो । जनगणनाको तथ्यांकले २० प्रतिशतले स्थायी रूपमा नै मूल थलो छाडेको देखाउँछ । पहाड र हिमाली जिल्लाको बसाईसराई तथ्यांकले देशको जनसंख्या असन्तुलनको जर्जर अवस्था छर्लंग पार्छ । यस्तो अवस्थामा विकासको परिभाषा पुनर्विचार गर्नुपर्ने बेला आएको छ । सडक, भवन वा भौतिक संरचनाको विस्तार मात्रै विकास होइन । विकास त्यो हो, जसले मानिसलाई आफ्नै भूमि, पेसा र समुदायसँग बाँधेर राख्न सघाउँछ । त्यसैले सरकारले अब गाउँ उर्वर बनाउने योजना अघि सार्न जरुरी छ । कृषि, पशुपालन, घरेलु उद्योग, पर्यटन लगायतका माध्यमबाट गाउँमै रोजगारी सिर्जना गर्न सकिने छ । लगानीकर्तालाई पनि सोही दिशामा लगानीका लागि प्रबद्र्धन गर्ने नीति सरकारको हुनुपर्छ । स्थानीय सरकारको बजेट गाउँलाई मानिसयुक्त हराभरा बनाउने नीतितर्फ केन्द्रित हुनुपर्छ । त्यसैले सहरबाट गाउँ फर्कनेहरूका लागि सहुलियत र प्रोत्साहन दिने नीतिहरू ल्याइनुपर्छ । सोका लागि बाख्रापालन, मौरीपालन, जैविक खेती, औषधिजन्य बोटबिरुवा खेती, गाउँमै सञ्चालित व्यवसायका लागि सहुलियत ऋण र तालिमहरू प्रदान गर्नुपर्छ । साथै, ग्रामीण क्षेत्रमा गुणस्तरीय स्वास्थ्य, शिक्षा र प्रविधि पहुँचको विस्तार गर्नुपर्छ, ताकि मानिसलाई शहर पस्नैपर्ने बाध्यता नहोस् । स्थानीय सरकारहरू पनि अब केवल सडक, भ्यूटावर, भवन वा मेला महोत्सवमा सीमित नरही, बसाइँसराइको कारण पहिचान गरी त्यसलाई न्यून गर्ने दीर्घकालीन रणनीति बनाउनुपर्छ । स्थानीय सरकारले गाउँको उत्पादनमा बिक्री वितरणमा सहजीकरण गरिदिनुपर्छ । गाउँ छोडेर सहर जाने प्रवृत्तिलाई रोक्न सकेनौं भने हामी निकट भविष्यमा खाद्य संकट, बेरोजगारी र सहरी अराजकता जस्ता गम्भीर समस्यासँग जुध्नुपर्ने हुन्छ । तसर्थ, गाउँलाई आत्मनिर्भर, सुरक्षित र समुन्नत बनाउने दिशामा केन्द्रित विकासको दृष्टिकोण आवश्यक छ । गाउँ उर्वर भयो भने मात्र देश समृद्ध हुने दिशातिर अघि बढ्न सक्छ भन्ने यथार्थ नीतिनिर्माताहरूले बेलैमा बुझ्न आवश्यक छ ।"
सभामुख घिमिरेले प्रमुख सचेतकहरूसँग छलफल गर्ने,"काठमाडौँ । सभामुख देवराज घिमिरेले प्रमुख दलका प्रमुख सचेतकहरूसँग छलफल गर्ने भएका छन् । आज बिहान ११ बजे सिंहदरबारमा छलफल हुने सभामुखको सचिवालयले जनाएको छ । सभामुखको सचिवालयले आसन्न अधिवेशन तयारी, कार्यतालिकालगायतका विषयमा छलफल हुने जनाएको छ । संसद्को बजेट अधिवेशन यही वैशाख १२ गतेदेखि सुरु हुँदै छ ।"
जम्मू कश्मीरमा आतंकवादी हमला : एक नेपालीसहित २७ जनाको मृत्यु,"कश्मीर : जम्मू कश्मीरको पहलगाममा भएको आतंकवादी हमलामा एकजना नेपालीसहित २७ जनाको मृत्यु भएको छ। सो आक्रमणमा नेपालका सुदीप न्यौपानेको मृत्यु भएको भारतीय सञ्चारमाध्यम दैनिक भास्करमा उल्लेख गरिएको छ। उनी नेपालका कुन ठाउँका हुन् भन्ने खुलाइएको छैन। मंगलबार दिउँसो ३ बजे बैसरन उपत्यका क्षेत्रमा भएको हमलामा उनीहरूको मृत्यु भएको हो। घटनामा अन्य धेरै जना घाइते भएका छन्। आक्रमणको जिम्मा लश्करएतैयबा समूहले लिएको छ। पहलगाम आक्रमणमा मृत्यु हुनेमा धेरै पर्यटकहरु रहेका छन्। विदेशी पर्यटकहरु नेपालका एकजना र युएईका एक जना रहेका जनाइएको छ। साथै मृत्यु हुने आन्तरिक पर्यटकहरू भारतको उत्तर प्रदेश, गुजरात, महाराष्ट्र, कर्नाटक, तमिलनाडु र ओडिशाका रहेका छन्। घटनामा दुई स्थानीयको पनि मृत्यु भएको छ। आक्रमणको खबर पाउनेबित्तिकै साउदी अरेबियाको दुई दिने भ्रमणमा रहेका प्रधानमन्त्री मोदी आफ्नो भ्रमण बीचमै छोडेर भारत फर्कदैछन्। उनले बुधबार बिहान दिल्लीमा उच्चस्तरीय बैठक गर्नेछन्। अमेरिका, इरान, रुस, इटाली, युएई र अन्य देशहरूले पहलगाम आक्रमणको निन्दा गरेका छन्। आक्रमणमा ककसको मृत्यु भयो? मनुज नाथ (कर्नाटक), शिवम मोगा (कर्नाटक), लेफ्टिनेंट विंजय नरवाल (हरियाणा), हिमांशी नरवाल (हरियाणा), शुभम द्विवेदी (यूपी), दिलीप देसले (महाराष्ट्र), अतुल मोहने (महाराष्ट्र), अतुल मोहने (अतुल मोहने) (अतुल मोहने) (अतुल मोहने) (अनन्त) शाहन (अनन्त)। दिनेश मिरानिया (छत्तीसगढ), मनिष रञ्जन (हैदराबाद), सञ्जय लेले, हिम्मत कलाथी, प्रशान्त कुमार, रामचन्द्रन , शालिंदर कल्पिया मृत्यु हुने विदेशी पर्यटक सुदीप न्यौपाने (नेपाल) बिटन अधिकारी उध्वनी कुमार (युएई) आक्रमणमा घाइते हुनेहरुमा विनो भट्ट (गुजरात), एस बालचन्द्रु (महाराष्ट्र), अभिजवन राव (कर्नाटक), सन्त्रु (तमिलनाडु), सहसी कुमारी (ओरिसा), डा परमेश्वर , माणिक पाटिल, रेनु पाण्डे रहेका छन्। यो आक्रमणलाई २०१९ मा पुलवामा भएको आक्रमण पछि जम्मू कश्मीरमा भएको सबैभन्दा ठूलो आक्रमण मानिएको छ। सो समयमा ४० जना सीआरपीएफ जवानको मृत्यु भएको थियो।"
"डोटीमा मिनी ट्रक दुर्घटना, चालकसहित तीन जनाको मृत्यु",डोटी : डोटीमा मिनीट्रक दुर्घटना हुँदा तीनजनाको मृत्यु भएको छ। जोरायल गाउँपालिका १ गोल्डेनमा बुधबार बिहानै मिनी ट्रक दुर्घटना हुँदा चालकसहित तीन जनाको मृत्यु भएको जिल्ला प्रहरी कार्यालयले जानकारी दिएको छ। धनगढीबाट बझाङतर्फ जाँदै गरेको सुपप्र ०१००१ ख ३४२८ नम्बरको खाद्यान्न र खुद्रा सामान बोकेको मिनी ट्रक भिमदत्त राजमार्ग अन्तरगत गोल्डेनमा बिहान ६ बजेतिर दुर्घटनामा परेको हो। दुर्घटनामा परी मृत्यु हुनेमा मिनी ट्रक चालक बझाङ बुङ्गल नगरपालिका २ दह बगर बस्ने अन्दाजी ३२३३ वर्षको अर्जुन धामी रहेका छन् भने अन्य दुई जनाको नाम थर पहिचान खुल्न नसकेको जिल्ला प्रहरी कार्यालयले जनाएको छ। मिनी ट्रक अनियन्त्रित भइ सडकबाट अन्दाजी ५० मिटर तल खसेको जनाइएको छ।

शीर्षक,विवरण
नेपाली महिला टिममा परिवर्तनको आशा बोकेर आएका प्रशिक्षक पेट्रिक,"काठमाडौं : नेपाली महिला फुटबल टिमले प्रो लाइसेन्स प्रशिक्षक पायो। बेल्जियन प्रशिक्षक पेट्रिक डे वाइल्ड नेपाली महिला टिमको प्रमुख प्रशिक्षकको रूपमा भित्रिएका छन्। उनले नेपाली महिला फुटबल टिममा केही परिवर्तन गर्छु भन्दै आएका छन्। हालसम्म कुनै पनि ठूलो उपाधि हात नपारेको नेपाली महिला फुटबल टिमलाई रजतको भारी पदकबाट माथि उठाउँछु भनेर पेट्रिक नेपाल आएका हुन्। उनले नेपाली महिला टिमको प्रमुख प्रशिक्षक नियुक्त भएपश्चात पहिलो मिडियासँगको अन्तरक्रियामा चुनौतीसहितको अवसरका लागि आफू तयार रहेको बताए। म नयाँ चुनौती लिन तयार छु, उनले भने। नेपाली महिला टिमले शनिबारबाट उनको प्रशिक्षण सुरु गर्नेछ। उनी भन्छन्, ३ हप्ता मेरो रणनीति नेपाली महिला फुटबलमा लागू गर्न काफी समय हो। नेपाली महिला टिमले उज्जवेकिस्तानमा एएफसी एसियन कप छनोट खेल्न ३ हप्ताको समय बाँकी रहँदा नेपाली टिमका लागि पेट्रिकले संकट मोचकको भूमिका निर्वाह गर्न सक्लान् भन्ने प्रश्नसँगै झिनो आशा पनि जोडिएको छ। हालसम्म बेल्जियम, चीन, हंगेरी, अल्गेरिया र लुथेनियाजस्ता देशहरूको राष्ट्रिय टिमसँग जोडिएका ६१ वर्षीय प्रशिक्षकलाई नेपालमा भावनाले तान्यो । उनले यसअघि नेपालको पुरुष टिमको लागि प्रशिक्षकमा आवेदन दिएका थिए। उनी छनोट भएनन्। त्यसपछि पुनः नेपालले महिला टिमको लागि प्रो लाइसेन्स प्रशिक्षकको आवेदन खुलाउना साथ उनले आवेदन पेस गरे। उनी भन्छन्, मलाई नेपालमा भावनाले तान्यो। यहाँको फुटबल संघसँग देशको लागि फुटबल खेल्ने र खेलाउने कुराहरूमा छलफल भयो। मलाई यहाँ निकै राम्रो भावनाहरू जोडिए। उनले यसअघि जति पनि टिमसँग काम गरे त्यो सबै पुरुष फुटबल टिम रहेका थिए। पेट्रिकले पहिलो पटक महिला टिमसँग काम गर्नेछन्। महिला टिममा पेट्रिकले चाहेको परिवर्तन नेपाली महिला टिममा प्रमुख प्रशिक्षकको रूपमा पेट्रिक भित्रिएसँगै उनले टिममा परिवर्तन ल्याउने बताएका छन्। उनी भन्छन्, नेपाली महिला फुटबल टिमले नतिजा ल्याउने हो भने केही परिवर्तनहरू आउनुपर्छ। केही पनि परिवर्तन भएन भने म आएको काम छैन। उनले पहिलो अन्तरक्रियामै परिवर्तनको कुरा गरेपछि कस्तो परिवर्तन भन्ने प्रश्न सोधियो। त्यसमा उनी भन्छन्, खेलाडी छनोटको प्रक्रिया, प्राविधिक टिमहरूपरिवर्तन हुनुपर्छ। हामी क्षमतावान् टिम चाहन्छौं। यसो भन्दै गर्दा हामी वास्तविकतामा आधारित भएर सोच्नेछौं। जसमा कसरी परिवर्तन ल्याउने, के कस्तान कुरा परिवर्तन हुने र कुन ढंगबाट हुने त्यो अलि पछि थाहा हुनेछ। उनले नेपाली महिला टिमको बारेमा जानकारी संकलन गरेका छन्। उनले पछिल्लो समय थाइल्यान्डसँगको खेललाई उनले नजिकबाट नियाले। उनी भन्छन्, सबै खेलाडीले खेलिरहेका थिएनन्। यसको मतबल थियो नेपाली राष्ट्रिय टिममा पेट्रिकले केही परिवर्तन भन्नुको अर्थ खेलाडी परिवर्तन र टिममा केही नयाँ खेलाडीको आगमन पनि हुन सक्छ। उनी नेपाल आएको २ दिन भयो। अखिल नेपाल फुटबल संघ (एन्फा)ले उनलाई बिहीबार प्रमुख प्रशिक्षक नियुक्त गर्यो। उनले शुक्रबार यु२० को खेल हेरे। जसमा उनले खेलाडीलाई नियाल्दै उनीहरूको क्षमता हेरेको बताए। मैले यु२० को पनि खेल हेरें। यो टिममा पनि धेरै सम्भावना बोकेको खेलाडीहरु छन्। नेपाली महिला फुटबल टिममा केही खेलाडीहरु विदेशमा पनि खेलिरहेका छन्। जसले नेपाली महिला फुटबलको स्तरोन्नतितर्फ अघि बढाउने कुरामा नवनियुक्त प्रशिक्षक डे सहमति जनाउँछन्, राष्ट्रिय टिममा खेलेका खेलाडी बाहिर लिग खेल्नु निकै सकारात्मक कुरा हो। म अन्य खेलाडीहरू पनि विदेशमा खेलेको हेर्न चाहन्छु। एन्फाको पेट्रिक दर्शन एन्फाले नयाँ प्रशिक्षक पेट्रिकसँग १ वर्षको सम्झौता गरेको छ। २१ जना विदेशी प्रशिक्षकबाट सर्टलिष्टमा पर्दै उनले २० जनालाई पछि पार्दै हालः राष्ट्रिय टिमको नियुक्ति पाएका हुन्। एन्फाका प्राविधिक निर्देशक हरि खड्का भन्छन्, उहाँ अन्य प्रशिक्षकभन्दा नेपालमैत्री भएको कारण उहाँलाई अनुबन्ध गरेका हौं। हरि खड्का आफैंले पनि नेपाली महिला फुटबल टिमलाई निकै नजिकबाट नियालेका छन्। जसका कारण उनले नेपाली महिला फुटबलको विकासका लागि पेट्रिक अन्यभन्दा उपयुक्त रहेको तर्क राखे। उहाँभन्दा हाइ प्रोफाइलको पनि प्रशिक्षकहरू हुनुहुन्थ्यो। तर, उहाँहरूको अपेक्षा निकै ठूलो थियो। सबै चिजलाई मध्यनजर गर्दै हामीले पेट्रिकलाई छानेका हौं। नेपाली फुटबलले उनीबाट धेरै ठूलो अपेक्षा राख्छ। उनी नेपाली महिला टिमले पाएको पहिलो प्रो लाइसेन्स प्रशिक्षक हुन् भने दोस्रो विदेशी प्रशिक्षक। यसअघि अष्ट्रेलियन नागरिक ग्यारी फिलिप्सले सन् २०१९ मा नेपाली महिला टिमको पहिलो विदेशी प्रशिक्षकको रूपमा काम गरेका थिए। पेट्रिकलाई पहिलो चुनौती एसिया कप छनोट आफू नयाँ चुनौतीको लागि तयार रहेको भन्दै नेपाली महिला फुटबल टिमको प्रशिक्षकको जिम्मेवारी सम्हालेका पेट्रिकको लागि पहिलो चुनौती एसिया कप छनोट हो। नेपालले २६ वर्ष भइसक्यो एसिया कपमा प्रतिस्पर्धा गर्न नपाएको। पछिल्लो पटक २०२२ मा एसिया कप छनोट खेलेको थियो। जसमा नेपाल छनोट हुन सकेन । नेपालले समूह चरणमा श्रीलंका, लाओस र उज्वेकिस्तानसँग खेल्नेछ। एक महिनापछि हुने छनोट चरणको खेलमा नेपालले समूह शीर्ष बन्ने कोशिस रहनेछ। प्रशिक्षक पेट्रिक भन्छन्, सुरुमा हामी लाओस र श्रीलंकासँगको खेलमा केन्द्रित हुनेछौं त्यसपछि उज्वेकिस्तानको बारेमा सोच्नेछौं। २० वर्ष लामो समय प्रशिक्षणमा बिताएका पेट्रिकले युरोपियन टिमसँगै ओलम्पिकको टिममा रहेर पनि प्रशिक्षकको भूमिका निर्वाह गरिसकेका छन्। चीनको यु२३ को ओलम्पिक टिमको प्रशिक्षक रहेका पेट्रिकले टेक्निकल डाइरेक्टर (प्राविधिक निर्देशक)को रूपमा पनि धेरै टिमहरूसँग काम गरिसकेका छन्। अनुभवी प्रशिक्षक डे नेपाली टिमसँग उपाधि जित्न चाहन्छन्। उनी भन्छन्, हामीले अब जित्नुपर्छ र हामी जित्न चाहन्छौं। उनले नेपाली महिला टिमसँग जोडिनुको कारण टिमलाई उपाधि दिलाउनु रहेको बताए। एन्फाले पनि हाल उनलाई एसिया कप छनोट प्रमुख लक्ष्य र त्यसपश्चात साफको उपाधि जित्ने लक्ष्यसहित उनलाई भित्र्याएको एन्फाका प्रवक्ता सुरेश शाहले जानकारी दिएका थिए। हामीले अहिले उहाँलाई एसियन कप छनोटको प्रमुख जिम्मेवारी दिएका छौं। त्यसपछि भने साफको उपाधि नै लक्ष्य हुनेछ।"
मधेस प्रदेशको नीति तथा कार्यक्रम : समेटिए सिँचाइदेखि एआईसम्मका योजना,"जनकपुरधाम : मधेस प्रदेश सरकारको आर्थिक वर्ष २०८२८३ को नीति तथा कार्यक्रम सार्वजनिक भएको छ। शुक्रबार मधेस प्रदेशसभाको बैठकमा प्रदेश प्रमुख सुमित्रा सुवेदी भण्डारीद्वारा नीति तथा कार्यक्रम सार्वजनिक गरिएको हो। प्रदेशको दोस्रो अद्यावधिक योजनाको सोच 'आत्मनिर्भर र समृद्ध मधेस, सुखी मधेसीलाई साकार पार्न प्रस्तुत नीति तथा कार्यक्रमहरूको कार्यान्वयनले योगदान पुर्याउने सरकारको उद्देश्य छ। २६ पानाको नीति तथा कार्यक्रममा पहिलो पृष्ठदेखि नै महत्वाकांक्षी नाराहरू समावेश गरिएका छन्। मधेसले 'देशलाई खुवाउने अभियानलाई केन्द्रमा रार्खी उत्पादन मधेसमा, विस्तार देशमा कृषि नारा ल्याएको छ। 'मधेसको शान, स्थानीय मखान अर्को नारा हो भने कृषि क्षेत्रमै आँपको बगैंचा, मधेसको समृद्धि, आँपको बगैंचा, मधेसको समृद्धि, खेत, खेतमा पानी, घरघरमा खाद्यान्नसहित आम्दानीलगायतका नाराहरू कृषि क्षेत्रलाई लक्षित गरेर ल्याइएको छ। प्रदेश सरकारले खेतको सिँचाइदेखि एआई रोबोटसम्मको कुरा नीति तथा कार्यक्रममा समावेश गरेको छ। सरकारद्वारा प्रस्तुत यो नीति तथा कार्यक्रम अत्यन्त महत्वाकांक्षी, कर्मकाण्डी र अपत्यारलाग्दो रहेको मधेस प्रदेशसभाका सांसद मनिष सुमन बताउँछन्। 'यस्तो अपत्यारिलो नीति तथा कार्यक्रम ल्याएर सरकारले जनतालाई मुर्ख बनाउनुभन्दा बढ अरु केही गर्न सक्दैन्,' सुमनल भने, 'मात्रै नारा र गहकिला कुरा गरेर हुँदैन। यो नीति तथा कार्यक्रमअनुसार काम हुनै नसक्ने अवस्था छ। नीति तथा कार्यक्रमको पूरा विवरण हेर्नस्:"
"पौडी खेल्ने क्रममा भेरीमा डुबेर दुई बालिकाको मृत्यु, बालक बेपत्ता",जाजरकोट : पौडी खेल्ने क्रममा भेरी नदीमा डुबेर दुई बालिकाको मृत्यु भएको छ। एक जना बालक नदीमा बेपत्ता भएका छन्। मृत्यु हुनेमा नलगाड नगरपालिका८ का टेकबहादुर नेपालीका १६ वर्षीया छोरी भगवती नेपाली र सोही ठाउँका सुरेन्द्र कुसारीका १२ वर्षीया छोरी आशा कुसारीको मृत्यु भएको जिल्ला प्रहरी प्रमुख डिएसपी वसन्त कुमार शर्माले बताए। सुरेन्द्रका १० वर्षीय छोरा महेश कुसारी नदीमा बेपत्ता भएका छन्। डिएसपी शर्माका अनुसार शुक्रबार मन्मईस्थित भेरी नदीमा पौडी खेल्न गएका उनीहरूलाई नदीले बगाएको थियो। एक जनालाई बगाएपछि बचाउन गएका अरू दुई जनालाई पनि नदीले बगाएको थियो। उनीहरू नदीमा बगेको थाह पाएपछि स्थानीय र प्रहरीले खोजी गर्दा दुई बालिका बगेको ठाउँ भन्दा केही तल मृत अवस्थामा फेला परेका थिए। बालकको भने खोजी कार्य जारी रहेको प्रहरीले जनाएको छ।
पतञ्जली जग्गा प्रकरण अव अदालतको विषय बनिसक्यो : झलनाथ खनाल,"काठमाडौं : नेकपा एकीकृत समाजवादीका सम्मानित नेता झलनाथ खनालले पतञ्जली जग्गा प्रकरण अव अदालतको विषय बनिसकेको बताएका छन्। शुक्रबार काठमाडौंमा आयोजित एक कार्यक्रममा उनले पतञ्जली जग्गा प्रकरण अव अदालतको विषय बनिसकेकाले धेरै टीकाटिप्पणी गर्न उचित नहुने बताएका हुन्। खनालले नेपालको गणतन्त्र र प्रशासनलाई पारदर्शी, जनमुखी र राष्ट्रिय हित अनुकूलको बनाउनका लागि धेरै काम गर्नुपर्ने देखिएको उल्लेख गरे। उनले नेपाली समाजलाई सुखी र समृद्ध बनाउनका लागि गहन बहस गर्न जरुरी रहेको बताए।"
बैंकिङ कसुर मुद्दाका प्रतिवादी पक्राउ,काठमाडौं : बैंकिङ कसुर मुद्दाका एक जना प्रतिवादीलाई प्रहरीले पक्राउ गरेको छ। जसमा झापा घर भई काठमाडौं बस्दै आएका ५६ वर्षीय ध्रुव प्रसाद भेटवाल रहेका छन्। उनलाई शुक्रबार मध्य बानेश्वरबाट पक्राउ गरिएको काठमाडौं उपत्यका अपराध अनुसन्धान कार्यालय टेकुका सूचना अधिकारी काजी कुमार आचार्यले जानकारी दिए। उनलाई आवश्यक कारबाहीका लागि जिल्ला प्रहरी कार्यालय काभ्रे पठाइएको प्रहरीले जनाएको छ।
बाजुराको बाम्का बजारमा भीषण आगलागी,"बाजुरा : बाजुराको बाम्का बजारमा भीषण आगलागी भएको छ। बुढीगंगा नगरपालिका६ बाम्कास्थित नवदुर्गा होटलमा ग्यास लिक भएर आगलागी भएको हो। दमकलको सहायताले सुरक्षाकर्मी, स्थानीय बासिन्दाले आगलागी निभाउने प्रयास गरिरहेको प्रहरीले जानकारी दिएको छ। घटनाको विवरण आउन बाँकी छ।"
मेरो अनुभवका आधारमा नेपाली टोलीलाई बलियो बनाउँछु : मुख्य प्रशिक्षक वाइल्ड,काठमडौं : राष्ट्रिय महिला टोलीका नवनियुक्त मुख्य प्रशिक्षकमा प्याट्रिक डे वाइल्डले आफ्नो अनुभवका आधारमा नेपाली टोलीलाई बलियो बनाउँदै लैजाने बताएका छन्। अखिल नेपाल फुटबल संघ (एन्फा)ले शुक्रबार ललितपुरस्थित एन्फा कम्प्लेक्समा आयोजना गरेको स्वागत कार्यक्रममा आगामी खेलमा राम्रो नजिता ल्याउने गरी आफ्नो अनुभवका आधारमा नेपाली टोलीलाई बलियो बनाउँदै लैजाने बताएका हुन्। नेपालमा रहदा उत्कृष्ट प्रशिक्षकको भूमिका निर्वाह गर्ने उनले बताए। उनले एएफसी महिला एसियन कप छनोटमा राम्रो नतिजा ल्याउने गरी प्रशिक्षणमा केन्द्रित हुने उल्लेख गरे। फुटबलमा असम्भव केही नरहेको भन्दै उनले राम्रो तयारी गर्न सके नजिता आउने बताए। एन्फा प्रवक्ता सुरेश शाहले राष्ट्रिय महिला टोलीका नवनियुक्त मुख्य प्रशिक्षकमा प्याट्रिकसँग एक वर्षको सम्झौता गरेको जानकारी दिए। सिफारिस समितिको सिफारिस अनुसार प्याट्रिकलाई एन्फाले नियुक्त गरेको भन्दै उनले राष्ट्रिय महिला टोली थप बलियो भएर अघि बढ्ने विश्वास व्यक्त गरे। युइएफए प्रोलाइसेन्स होल्डर प्याट्रिकले उज्बेकिस्तानमा हुने एएफसी महिला एसियन कप २०२६ छनोटअन्तर्गत लाओसविरुद्धको खेलमार्फत प्रशिक्षकको भूमिकामा नेपाली टोलीमा डेब्यु गर्ने एन्फाले जनाएको छ। सो खेल २९ जुनमा हुनेछ। नेपालले दोस्रो खेल श्रीलंका र अन्तिम खेल घरेलु टोली उज्बेकिस्तानसँग खेल्नेछ। समूहको शीर्ष स्थानमा रहने टोलीले अस्ट्रेलियामा हुने एसिया कपमा स्थान बनाउने छ।
"क्यानभित्र बेथितिको चाङ, सन्दीपले किन त्यागे सम्झौता? नेपाली क्रिकेटबारे प्रदिपले खुलाए रहस्य","काठमाडौं : नेपाल क्रिकेट संघ (क्यान)ले नेपाल प्रिमियर लिग (एनपीएल)को दोस्रो संस्करणको तयारी गरिरहेको छ। दोस्रो संस्करणको तयारी गरिरहँदा केही विवादित प्रश्न क्यान प्रशासन र बोर्डमाथि तेर्सिए। पहिलो संस्करणको विजेता टोलीले पुरस्कार रकम नपाउनु यसको मुख्य विषय रह्यो। नेपाली घरेलु क्रिकेटको उत्सवको रुपमा हेरिएको नेपाल प्रिमियर लिगको हालसम्म खर्च र आम्दानीको विवरण पनि सार्वजनिक भएको छैन। क्यान कार्यसमितिको चुनाव यता सफल मानिएको नेपाल क्रिकेट संघको वास्तविकता, पारदर्शिता र विवादबारे हामीले क्रिकेट संघका केन्द्रीय बोर्ड सदस्य प्रदिप मजगैँयासँग कुराकानी गरेका छौं। दाङ क्रिकेट संघका अध्यक्षसमेत रहेका मजगैंयाले नेपाली क्रिकेटका केही जनचासोका विषयलाई लिएर उत्तर दिने प्रयास गरेका छन्। क्यान किन पारदर्शी भएन, नेपालको सिनियर टिमको प्रदर्शन सुधारोन्मुख भइरहँदा नेपालको ए टिम कहाँ गयो र के कारणले ए टिमको अस्तित्व हरायो? क्यानले ए टिमको लागि प्रशिक्षक र सहायक प्रशिक्षकको कोटामा तलब दिएर राखेका प्रशिक्षकहरू कहाँ छन्? महिला टिमको भविष्य, क्यानको योजना र सन्दीप लामिछानेको सम्झौतालगायत प्रश्नको जवाफ खोज्ने प्रयास गरेका छौं।"
यस्ता छन् ओखर खानुका स्वास्थ्य लाभहरू,"काठमाडौं : ओखर हाम्रो स्वास्थ्यको लागि धेरै फाइदाजनक साबित हुन्छ। यद्यपि केही ओखरमा धेरै पोषक तत्त्वहरू हुन्छन्। जसले तिनीहरूलाई अन्य ओखरभन्दा विशेष बनाउँछ। ओखरले स्वस्थ बुढ्यौलीलाई बढवा दिन काम गर्छ। ओखरमा ओमेगा३ फ्याटी एसिड, एन्टिअक्सिडेन्ट र आवश्यक पोषक तत्त्वहरू हुन्छन्। जुन मुटुको स्वास्थ्य, मस्तिष्कको स्वास्थ्य र समग्र शरीरको लागि लाभदायक मानिन्छ। ओखरमा पाइने पोषक तत्त्व ओखरलाई पोषक तत्त्वहरूको पावरहाउस भनिन्छ किनभने यसमा पोलिअनस्याचुरेटेड फ्याट र ओमेगा३ फ्याटी एसिड हुन्छ। ओखरमा अल्फालिनोलेनिक एसिड हुन्छ। यसबाहेक ओखरमा प्रोटिन र म्याग्नेसियम पनि प्रशस्त मात्रामा पाइन्छ। ओखरको फाइदा ओखरमा फ्याटी एसिड, आवश्यक भिटामिन, खनिजका साथै एन्टिअक्सिडेन्ट र एन्टीइन्फ्लेमेटरी गुणहरू हुन्छन्। ओखर मुटु र पेटको लागि पनि फाइदाजनक हुन्छ। यसले सूजन कम गर्छ र स्वस्थ तौल पनि कायम राख्छ। ओखरमा प्रशस्त मात्रामा एन्टिअक्सिडेन्ट हुन्छ। जसले कोषहरूलाई क्षति पुर्याउने र बुढ्यौलीलाई तीव्र बनाउने तथा बुढ्यौली प्रक्रियालाई ढिलो गर्ने फ्री रेडिकलहरूसँग लड्छ। ओखर मस्तिष्कलाई बलियो बनाउने खाना धेरै अध्ययनहरूले खुलासा गरेका छन् कि दैनिक ओखर सेवन गर्नाले मुटु रोग, डिप्रेसन र मधुमेह जस्ता धेरै रोगहरूको जोखिम कम हुन्छ। ओखर सेवनले स्मरणशक्ति बढाउँछ र उमेरसँगै हुने मानसिक समस्याहरूलाई पनि कम गर्छ। मुटुको स्वास्थ्यको लागि फाइदाजनक ओखर खानाले मुटुको स्वास्थ्यमा पनि धेरै फाइदा पुर्याउँछ। दैनिक ओखर खानाले रक्तचाप र खराब कोलेस्ट्रोलको स्तर कम गर्छ। मधुमेहका बिरामीहरूका लागि ओखर खानु धेरै फाइदाजनक मानिन्छ। यसमा प्रशस्त मात्रामा फाइबर हुन्छ र शरीरबाट रगतमा चिनी निकाल्न मद्दत गर्छ।"
"भारतमा कोभिड१९ का सक्रिय केस ५ हजार नाघ्यो, ५५ जनाको मृत्यु","काठमाडौं : भारतको स्वास्थ्य तथा परिवार कल्याण मन्त्रालयका अनुसार देशमा कोभिड१९ का सक्रिय केसहरू ५ हजार नाघेका छन्। मन्त्रालयले शुक्रबार जारी गरेको तथ्याङ्क अनुसार देशमा कोभिड१९ का कुल ५,३६४ सक्रिय केस पुष्टि भएका छन्। धेरैजसो केस केरलामा पुष्टि भएका छन्। केरलापछि गुजरात, पश्चिम बंगाल र दिल्लीमा सबैभन्दा बढी केसहरू रिपोर्ट गरिएका छन्। केरलामा १६७९, गुजरातमा ६१५, पश्चिम बंगालमा ५९६ र दिल्लीमा ५९२ सक्रिय कोभिड केस छन्। मन्त्रालयका अनुसार यस वर्ष हालसम्म देशमा कोरोनाका कारण ५५ जनाको मृत्यु भइसकेको छ।"
"सप्तकोसीमा डुबेर प्राण त्यागेका हरदेव पौडी, दौड र अनुशासनमा थिए अब्बल","धरान : सप्तकोसी नदीमा उद्धार अभ्यासका क्रममा डुबेर बेपत्ता भएका सशस्त्र प्रहरी जवान हरदेव राजबंशीको शव फेला परेको छ। शुक्रबार प्रहरीले कोसी ब्यारेजको दुईकिलो दक्षिणमा पर्ने सप्तकोसी नदीबाट राजवंशीको शव फेला पारेको जिल्ला प्रहरी कार्यालय सुनसरीका डीएसपी योगराज खतिवडाले बताए। राजबंशी पौडी, दौड र अनुशासनमा अब्बल थिए। गत चैत १८ गते सशस्त्र प्रहरी बलको बराह वाहिनी पकलीको स्थापना दिवसको अवसरमा आयोजित प्रतियोगितामा उनले तीन विधामा पुरस्कार जितेका थिए। कोशी प्रदेशका उत्कृष्ट अनुशासित कर्मचारीको रूपमा पनि राजबंशीलाई सशस्त्र प्रहरी बलका महानिरीक्षक (आइजीपी) राजु अर्यालले पुरस्कृत गरेका थिए। वार्षिक उत्सवका अवसरमा आयोजित दौड र पौडी प्रतियोगितामा पनि राजबंशी प्रथम भएका थिए। उनले एकै दिन अनुशासन, दौड र पौडी तीनवटै विधामा पुरस्कार थापेका थिए। चितवनको कुरिनटारस्थित सशस्त्र प्रहरी तालिम केन्द्रबाट गोताखोर तालिम लिएर अब्बल बनेका राजबंशी सप्तकोसीमा डुबेर सदाका लागि बिदा भएका छन्। उनको निधनले परिवारमात्र होइन, सम्पूर्ण बल शोकमा डुबेको छ। उनका श्रीमती र तीन वर्षीया छोरी छन्। सशस्त्र प्रहरीको मधेस प्रदेश कार्यालयका अनुसार राजबंशी डेढ महिनाअघि कोशी प्रदेशबाट मधेस प्रदेशमा काज सरुवा भई खटिएका थिए। सप्तकोसी नदीमा प्रहरी नायब उपरीक्षकको नेतृत्वमा गएको पाँच सदस्यीय गोताखोर टोलीमा उनी पनि सहभागी थिए। अभ्यासको क्रममा उनी र अर्का जवान सुरज साउद बेपत्ता भएका थिए। राजबंशीको शव जिल्ला अस्पताल सप्तरीमा पोस्टमार्टमपछि परिवारलाई जिम्मा लगाइएको मधेस प्रदेश प्रमुख डीआइजी कृष्ण ढकालले जानकारी दिए। शव झापाको गौरादह लगेर अन्त्येष्टि गरिएको उनले बताए। डुबेर बेपत्ता भएका साउदको भने हालसम्म अवस्था पत्ता लाग्न सकेको छैन। सप्तकोसी ब्यारेजमा बिछ्याइएका होम पाइपहरूमा फसेर उनीहरू निस्कन नसकेको अनुमान गरिएको छ। ब्यारेजमुनि पानी प्रवाह सहज बनाउन राखिएको ती होम पाइपभित्र फसेको हुन सक्ने बताइएको छ। साउदको खोजीका लागि कुरिनटारबाट गोताखोरसहितको ७० सदस्यीय टोली परिचालित गरिएको डीआइजी ढकालले बताए। राजबंशी र साउद दुवै मधेस प्रदेश प्रहरी कार्यालय बर्दिबासमा कार्यरत थिए।"
माधव नेपाललाई गगन थापाले भने अदालतमाथि विश्वास गरौँ,"विराटनगर : नेपाली कांग्रेसका महामन्त्री गगन थापाले नेकपा एकीकृत समाजवादीका अध्यक्ष माधव नेपालले अदालतलाई विश्वास गर्नुपर्ने बताएका छन्। विराटनगर विमानस्थलमा शुक्रबार पत्रकारसँग कुराकानी गर्दै उनले अदालतमाथि विश्वास गर्न अध्यक्ष नेपाललाई आग्रह गरे। पूर्वप्रधानमन्त्री समेत रहेका अध्यक्ष नेपालविरुद्ध अख्तियार दुरुपयोग अनुसन्धान आयोगले बिहीबार विशेष अदालतमा भ्रष्टाचार मुद्दा दायर गरेको छ। अख्तियार दुरुपयोग अनुसन्धान आयोगले अनुसन्धान गरेर अदालतमा अभियोजन गरेको छ। अब अदालतमाथि विश्वास गरौँ। अदालतले कुनैपनि निर्दोषमाथि अन्याय हुन दिँदैन। कोही दोषी छ भने अदालतले त्यही अनुसार आफ्नो फैसला सुनाउँछ भन्ने विश्वास गरौँ, उनले भने । महामन्त्री थापाले गृहमन्त्री रमेश लेखकको राजीनामा माग गर्नु उपयुक्त नहुने बताए। भिजिट भिसा प्रकरणको अनुसन्धान अख्तियारबाट सुरु भएको बताउँदै उनले अनुसन्धान गर्न दिनुपर्ने उल्लेख गरे। उनले भने,अहिले अख्तियार दुरुपयोग अनुसन्धान आयोगलाई अनुसन्धान गर्न दिऊँ। अनुसन्धान टुंगिएपछि यो प्रकरणको सन्दर्भमा थुप्रै काम गर्नुपर्ने छ। महामन्त्री थापाले अख्तियारको अनुसन्धानलाई कतैबाट प्रभावित पार्न नहुने बताए।"
ग्लोबल आइएमई बैंकद्वारा विश्व वातावरण दिवसको अवसरमा वृक्षारोपण,"ग्लोबल आइएमई बैंकले विश्व वातावरण दिवसको अवसरमा देशका विभिन्न स्थानहरूमा वृहत् वृक्षारोपण कार्यक्रम गरेको छ। बैंकले आफ्नो १८औँ वार्षिकोत्सवको अवसरमा मुलुकभर १८ हजार वृक्षारोपण गर्ने लक्ष्य राखेको थियो। बैंकले बिहीबार विश्व वातावरण दिवसको अवसरमा मुलुकका विभिन्न स्थानहरूमा वृक्षारोपण कार्यक्रम गरेको हो। बैंकले सुदूरपश्चिम प्रदेशको कैलालीको लम्कीचुहा नगरपालिकाको बालचौरमा सुदूरपश्चिम प्रदेशका मुख्यमन्त्री कमलबहादुर शाह र ग्लोबल आइएमई बैंकका प्रमुख कार्यकारी अधिकृत सुरेन्द्रराज रेग्मीको उपस्थितिमा १,००० कागतीका बिरुवा रोपण गरेको छ। कार्यक्रममा जनप्रतिनिधिहरू, स्थानीय नागरिक लगायत बैंकका कर्मचारीहरूको ठुलो उपस्थिति रहेको थियो। त्यसैगरी, बैंकले काठमाडौँको नारायणहिटी आर्मी ब्यारेकको परिसरमा बैंकका नायब प्रमुख कार्यकारी सुमन पोखरेलको उपस्थितिमा ३०० वटा बिरुवा रोपण गरेको छ। बैंकले कोशी प्रदेशको दिक्तेल, प्रगति सामुदायिक बन, मेचीनगर, झापा लगायतका विभिन्न स्थानहरूमा ३,७०० वटा, मधेस प्रदेशको राजविराज, जीतपुर, लहान, गौर, मिथिला नगरपालिका (भाटिघारी सामुदायिक बन) लगायतका विभिन्न स्थानमा ५,०५०, बागमती प्रदेशको नारायणहिटी आर्मी ब्यारेक, टोखा र रसुवा लगायतका विभिन्न स्थानहरूमा २,३००, गण्डकी प्रदेशको बागलुङ र कास्की लगायतका विभिन्न स्थानहरूमा २,१००, लुम्बिनी प्रदेशको बिजुवार, घोराही, गुलेरिया, लिवाङ्ग लगायतका विभिन्न स्थानमा १,५००, कर्णाली प्रदेशको विरेन्द्रनगर र रास्कोट लगायतका विभिन्न स्थानहरूमा ७०० र सुदूरपश्चिमको बालिया, गोकुलेश्वर, बैतडी, अत्तरिया, धनगढी, टिकापुर र महेन्द्रनगर लगायतका विभिन्न स्थानहरूमा २,०८६ बिरुवा रोपण सुरु गरेको छ। बैंकले वृक्षारोपण कार्यक्रममा स्थानीयहरूको उल्लासमय उपस्थिति रहेको जनाएको छ। बैंकले वृक्षारोपणको लागि विभिन्न संस्थाहरूसँग सहकार्य गरी सहरको सौन्दर्यीकरण, सामुदायिक बन, विद्यालय, अस्पताल परिसरहरू तथा सार्वजनिक स्थानहरू छनौट गरेको छ।"
बडीमालिका नगरपालिका पूर्ण खोप सुनिश्चितता घोषणा,बाजुरा : बडीमालिका नगरपालिकालाई पूर्ण खोप सुनिश्चितता तथा दिगोपना पालिका घोषणा गरेको छ । स्वास्थ्य मन्त्रालयले तय गरेका मापदण्डहरू पूरा गरेपछि बडीमालिका नगरपालिकालाई पूर्ण खोप सुनिश्चित पालिका घोषणा गरिएको स्वास्थ्य शाखा प्रमुख टेक बहादुर खड्काले बताए। नगरपालिकाका सबै बालबालिका पूर्ण खोप सेवाको पहुँचमा पुगेका छन्। नगर प्रमुख अमर खड्काले बडीमालिकाले बालबालिकाको स्वास्थ्य सुरक्षालाई प्राथमिकतामा राखेको बताए।
"ट्रम्प र एलोन मस्कले एकअर्कालाई किन दिए धम्की, अब के हुन्छ ?","काठमाडौं : यदि विश्वका सबैभन्दा धनी व्यक्ति एलोन मस्क र सबैभन्दा शक्तिशाली नेता डोनाल्ड ट्रम्पबीच गम्भीर द्वन्द्व भयो भने के हुन्छ ? अहिले संसारले यही हेरिरहेको छ। डोनाल्ड ट्रम्प र एलोन मस्कसँग सबैभन्दा ठुला मेगाफोन छन् र दुवैले एकअर्कालाई औँल्याएका छन्। दुईबीचको असहमति अब पूर्ण रूपमा वाक युद्धमा परिणत भएको छ। ट्रम्पले संघीय सरकारसँग एलोन मस्कको विशाल व्यापारिक सम्झौतालाई धम्की दिएका छन्। जुन उनको स्पेसएक्स कार्यक्रमको जीवन रेखा हो। ट्रम्पले आफ्नो सामाजिक सञ्जालमा धम्की दिँदै लेखेका छन्,यदि हामी बजेटमा पैसा बचत गर्न चाहन्छौँ भने एलोन मस्कले पाउने अर्बौं डलरको अनुदान र सम्झौताहरू समाप्त गर्नु हो। ट्रम्पले सरकारी संयन्त्रलाई मस्कको विरुद्धमा उचाले भने प्रविधि कम्पनीहरूका अर्बपति मालिक मस्कको लागि महँगो साबित हुनेछ। ट्रम्प र मस्कबीचको झगडा पछि बिहीबार मस्कको कम्पनी टेस्लाको शेयर १४ प्रतिशतले घटेको छ। यो शब्दयुद्ध एकतर्फी छैन। ट्रम्पको आक्रमणपछि मस्कले ट्रम्पविरुद्ध महाभियोगको माग गरेका छन्। मस्कले ट्रम्पले आफ्ना कम्पनीको कोष घटाउने प्रयास गर्नुपर्ने बताए। उनले आफ्नो ड्र्यागन अन्तरिक्षयान पूरा गर्ने प्रक्रियालाई पनि तीव्र पारिरहेको बताए। अन्तर्राष्ट्रिय अन्तरिक्ष स्टेशनमा अन्तरिक्ष यात्री र आवश्यक सामग्री ढुवानी गर्न अमेरिका यस अन्तरिक्षयानमा निर्भर छ। ट्रम्पमाथि आक्रमण गर्न मस्कसँग असीमित स्रोतहरू छन्। मस्कसँग अर्को वर्षको चुनाव र प्राइमरीमा विद्रोही रिपब्लिकन उम्मेदवारलाई आर्थिक सहयोग गर्ने जस्ता विकल्पहरू छन्। मस्कले बिना प्रमाण यौन अपराधी जेफ्री एपस्टाइन (एपस्टाइन अब मृत्यु भइसकेको छ) सँग सम्बन्धित फाइलमा ट्रम्पको नाम रहेको दाबी गरेका छन्। यसैबीच राष्ट्रपति ट्रम्पकी प्रेस सचिव क्यारोलिन लेभिटले मस्कको आरोपको हल्का प्रतिक्रिया दिएकी छिन्। उनले भने, एलोन मस्कले गरिरहेको काम दुर्भाग्यपूर्ण छ। उनी एक विधेयकबाट दुखी छन् किनभने यसमा उनले लागू गर्न चाहेका नीतिहरू छैनन्। एलोन मस्कले ट्रम्प प्रशासनविरुद्धको लडाईं जित्न नसके पनि ट्रम्प र रिपब्लिकनबाट उनले ठुलो राजनीतिक र व्यक्तिगत मूल्य चुकाउने छन्। ट्रम्पलाई यही कुरा थाहा भएर होला उनले ह्वाइट हाउस प्रहरी प्रशंसा कार्यक्रममा मस्कमाथि टिप्पणी गरेनन्। तर एक पोस्टमा उनले आफूलाई मस्कविरुद्ध जान कुनै हिचकिचाहट नभएको बताए। उनले मस्कले महिनौँ अघि सरकारी सेवा छोडेको भए राम्रो हुने पनि उल्लेख गरेका छन्। तर, बिहीबार दुई जनाबीच भएको झडपपछि यो तनाव कम हुने देखिँदैन। एकअर्काविरुद्ध अपमान र धम्की यो टकराव गत हप्तादेखि बिस्तारै सुरु भयो र त्यसपछि बुधबारदेखि उफ्रिन थाले। त्यसपछि बिहीबार दिउँसो सारा संसारले ओभल अफिसमा यो टकराव देख्यो। जर्मनीका नयाँ चान्सलर फ्रेडरिक मेर्ट्ज त्यस दिन ओभल अफिसको भ्रमणमा थिए। उनी अप्ठ्यारो अवस्थामा थिए र घटनाको बीचमा दिनभर मौन रहे। राष्ट्रपति अस्वीकृत प्रेमी जस्तो देखिन्थे। ट्रम्पले मस्कले आफ्नो कानूनको आलोचना गरेकोमा आश्चर्य व्यक्त गरे। उनले मस्कबाट लाखौं डलर नपाएको भए राष्ट्रपति चुनाव हार्न्थे भन्ने धारणालाई कमजोर पार्न खोजे। उनले मस्कले अब आफ्नो धुन परिवर्तन गरेको बताए। रिपब्लिकन पार्टीले विद्युतीय सवारी साधनमा कर क्रेडिट अन्त्य गर्ने प्रयासले उनको कार कम्पनी टेस्लालाई हानि पुर्याउने उनले बताए। उनले आफूलाई कार अनुदानको वास्ता नभइ देशको ऋण घटाउन चाहेको बताए। त्यसपछि मस्कले पनि बिहीबार दिउँसोभरि ट्रम्पविरुद्ध अभूतपूर्व आक्रमण गरे। मस्कले यो देशको अस्तित्वको लागि खतरा भएको बताए। उनले आफूले चुनावमा ट्रम्पलाई समर्थन नगरेको भए डेमोक्र्याटहरू जित्ने दाबी गरे। उनले ट्रम्पलाई भने,यस्तो कृतघ्नता। चुनावपछि मस्क र ट्रम्पले एक शक्तिशाली तर असम्भव गठबन्धन गठन गरेका थिए। मस्कलाई ट्रम्प प्रशासनमा बजेट कटौती विभागको प्रमुखको रूपमा राखिएको थियो। बजेट कटौती गरिरहेको सरकारी दक्षता विभाग ट्रम्प प्रशासनको १०० दिनको सबैभन्दा ठुलो काम भयो। यसले धेरै एजेन्सीलाई हल्लायो भने सयौँ सरकारी जागिर गुमाएको थियो। तर, यी दुई ठुला व्यक्तित्व कहिले र कसरी एकअर्काबाट अलग भए भन्नेबारे अनुमानहरू लगाउन धेरै समय लाग्दैन। केही समयका लागि यी भविष्यवाणीहरू पनि गलत भएको जस्तो लागेको थियो। ट्रम्प मस्कको लोकप्रियता घटे पनि उनको साथमा उभिएका थिए। ट्रम्प प्रशासनका अधिकारीहरूसँग मस्कको झगडा परिरहेको थियो। तर यस वर्षको सुरुमा भएका केही चुनावमा बोझमा परेका थिए। मस्कलाई ओभल अफिस, क्याबिनेट कोठा वा मारएलागो (ट्रम्पको निजी निवास) जाने राष्ट्रपतिको एयर फोर्स वन उडानमा देख्दा यी दुई जना अलग हुने जस्तो लाग्दै गएको थियो। गत हप्ता मस्कले विशेष सरकारी कर्मचारीको रूपमा आफ्नो १३० दिनको कार्यकाल पूरा गर्दा उनको ओभल अफिसमा भव्य बिदाई गरिएको थियो। यसमा उनलाई ह्वाइट हाउसको सुनौलो साँचो दिइएको थियो। यो मस्क कुनै पनि दिन ह्वाइट हाउस फर्कन सक्छन् भन्ने संकेत थियो। तर, अब भने त्यस्तो कुनै पनि निमन्त्रणा रद्द गरिएको छ र ह्वाइट हाउसको ताला पनि परिवर्तन गरिएको हुनसक्ने जनाइएको छ। बिहीबार ट्रम्पले भने,मस्क र मेरो धेरै राम्रो सम्बन्ध थियो। रोचक कुरा के हो भने यो भूतकालमा थियो। कतिपयले बुधबार राति ट्रम्पले धेरै देशका मानिसलाई अमेरिका प्रवेशमा प्रतिबन्ध लगाउने, हार्वर्डमाथि थप प्रतिबन्ध लगाउने र पूर्वराष्ट्रपति जो बाइडेनविरुद्ध अनुसन्धान गर्ने घोषणा मस्कको आलोचनाबाट ध्यान मोड्ने प्रयास भएको विश्वास गरेका थिए। ह्वाइट हाउस र कांग्रेसमा उनका सहयोगीहरूले उनलाई थप रिस उठाउनबाट बच्न सावधान दिए।त्यसपछि ट्रम्पले भने, तर यति मात्र। अब के हुन्छ ? अब सबैभन्दा ठुलो प्रश्न भने यो तनाव कुन दिशामा जान्छ। एलोन मस्कको निरन्तर बयानबाजीको बीचमा कंग्रेसमा रहेका रिपब्लिकन नेताले ट्रम्पको विधेयकलाई समर्थन गर्न गाह्रो हुन सक्छ। मस्कले यसको विरोध गर्नेहरूलाई आर्थिक सुरक्षा पनि प्रदान गर्न सक्नेछन्। ट्रम्पले पहिले नै मस्कसँगको सरकारी सम्झौता रद्द गर्ने चेतावनी दिइसकेका छन्। यद्यपि उनले सरकारी दक्षता विभागमा मस्कका पूर्वसहकर्मीलाई लक्षित गर्न सक्छन् वा बाइडेन राष्ट्रपतित्वको समयमा मस्कका कम्पनीको कारोबारमा अनुसन्धान पुनः सुरु गर्नसक्छन्। हाल उनीसँग सबै विकल्पहरू रहेका छन्। दुई जनाबीच चलिरहेको टकरावलाई हेरिरहेका डेमोक्र्याटिक सांसदहरूले यसमा के प्रतिक्रिया दिने भनेर निर्णय गर्न सकेका छैनन्। तर केही नेताहरूले भने मस्कलाई पुनः आफ्नो पार्टीमा स्वागत गर्न चाहन्छन्। मस्क पहिले डेमोक्रेटिक पार्टीको सदस्य थिए। तर एउटा पुरानो भनाइ छ कि शत्रुको शत्रु मित्र हुन्छ। डेमोक्र्याटिक रणनीतिकार लियाम केरले पोलिटिकोलाई भने, यो जितजितको खेल हो। तिनीहरूले जे गरे पनि डेमोक्र्याटलाई फाइदा हुनेछ। तर रिपब्लिकनहरूलाई हानि हुनेछ। अहिलेका लागि डेमोक्र्याटहरू यसमा मौन रहेर दुई जनाबीचको टकराव जारी राख्न चाहन्छन्। तर दुई जनाबीचको द्धन्द्ध शान्त नभएसम्म अमेरिकी राजनीतिमा अन्य सबै कुरा ओझेलमा पर्नेछन्। यो द्वन्द्व चाँडै अन्त्य हुन्छ भन्ने आशा गर्नु पनि हुँदैन। यो कुरा मस्क आफैंले गरेको ट्वीटबाट संकेत गरिएको छ। उनले लेखेका छन्, ट्रम्पको राष्ट्रपतिको रूपमा साढे तीन वर्ष बाँकी छ। तर मेरो अझै ४० वर्षभन्दा बढी समय बाँकी छ।"
संसद्को अवरोधबारे छलफल गर्न विपक्षी दलको बैठक जारी,"काठमाडौं :संसदको अवरोधबारे छलफल गर्ने विपक्षी दलको बैठक जारी छ। नयाँ बानेश्वरस्थित संसद भवनमा प्रमुख प्रतिपक्षी दल नेकपा माओवादी केन्द्रका अध्यक्ष पुष्पकमल दाहाल 'प्रचण्ड'को कार्यकक्षमा छलफल जारी छ। बैठकमा माओवादीसँगै रास्वपा, एकीकृत समाजवादी पार्टीका नेताहरू सहभागी छन्। विपक्षी दलहरूले भिजिट भिसा प्रकरणमा गृहमन्त्रीको राजीनामा र छानबिनका लागि उच्चस्तरीय न्यायीक समिति गठनको माग गर्दै आएका छन्। विपक्षीको अवरोधका कारण ढिलो गरी सुरू भएको बिहीबारको संसद बैठक पनि स्थगित भएको थियो। आज पनि दिउँसो १ बजेका लागि बोलाइएको बैठक अहिलेसम्म बस्न सकेको छैन। विपक्षीको अडानका कारण महत्वपूर्ण विधेयकहरू पारित हुन सकेका छैनन्। भिजिट भिसा प्रकरणलाई लिएर जेठ १३ देखि संसद अवरोध हुँदै आएको छ। सत्तापक्षले भने गृहमन्त्रीले राजीनामा दिन आवश्यक नरहेको बताउँदै आएको छ। गृहमन्त्रीमाथि कुनै आरोप पत्र दायर नभएको भन्दै सत्तापक्षले गृहमन्त्रीले राजीनामा दिन नपर्ने तर्क गर्दै आएको छ।"
नेपाल संस्कृत विश्वविद्यालयमा पाँच महिनापछि खुल्यो ताला,"दाङ : नेपाल संस्कृत विश्वविद्यालय, बेलझुन्डी (दाङ) मा विद्यार्थीहरूले गरेको तालाबन्दी पाँच महिनापछि खोलिएको छ । २०८१ साल पुस १२ गतेदेखि लगाइएको ताला विद्यार्थी संगठन र विश्वविद्यालय प्रशासनबीच सहमतिपछि आज खुलेको हो । तालाबन्दीका कारण विश्वविद्यालयका शैक्षिक,प्रशासनिक र आर्थिक गतिविधिहरू पूर्ण रूपमा ठप्प भएका थिए। नियमित पठनपाठन, परीक्षा सञ्चालन, क्याम्पसको प्रशासनिक प्रक्रिया तथा आर्थिक कारोबार सबै अवरुद्ध भएका थिए। विद्यार्थीहरूले लामो समयदेखि विभिन्न माग राखेर आन्दोलन्मा उत्रिएका थिए । पटकपटक उठाइएका मागहरू बेवास्ता भएको भन्दै उनीहरूले आन्दोलनसँगै तालाबन्दी गरेका थिए। यो पहिलो पटक मात्र नभइ, विगतमा पनि विश्वविद्यालयमा पटकपटक तालाबन्दी हुँदै आएको थियो । यस्ता गतिविधिले शैक्षिक वातावरणलाई निरन्तर प्रभावित पार्दै आएको स्थानीय अभिभावक तथा विद्यार्थीहरूको गुनासो छ। सहमतिपछि विश्वविद्यालयका वार्ता समितिका सदस्यले विद्यार्थीहरूको मागहरूप्रति विश्वविदयालय संवेदनशील रहेको बताए । विद्यार्थी संगठनका प्रतिनिधिहरूले संवादबाट समाधान भएको बताए ।"
मैथिली विकास कोषको भवन उद्घाटन,"जनकपुरधाम : मधेश प्रदेश सरकारको सात करोड रुपैयाँको लगानीमा निर्माण सम्पन्न भएको जनकपुरधामस्थित मैथिली विकास कोषको भवनको विधिवत् उद्घाटन भएको छ। नेपाली कांग्रेसका सभापति तथा पूर्व प्रधानमन्त्री शेरबहादुर देउवाले भवन उद्घाटन गरेका हुन्। मधेश प्रदेश सरकारको भौतिक पूर्वाधार तथा विकास मन्त्रालयको आर्थिक सहयोगमा निर्माण सम्पन्न भएको यस भवनमा मिथिलाको कला र संस्कृति झल्काउने कलाकृतिहरूले सजाइएको छ। जस्तो भवन राम्रो छ त्यस्तै मैथिली विकासको लागि यहाँ काम पनि हुन्छ भन्ने विश्वास लिएको छु मैले। यो राजा जनकको राजधानी, जानकी माता जन्मेको ठाउँ अत्यन्तै ऐतिहासिक धार्मिक र अत्यन्तै महत्वपूर्ण ठाउँ हो जनकपुर यो प्रदेशलाई मधेश प्रदेशभन्दा जानकी प्रदेश नामकरण गरिएको भए हुन्थ्यो कि, कांग्रेस सभापति तथा पूर्व प्रधानमन्त्री शेरबहादुर देउवाले भने, यो बहुसांस्कृतिक भवन मात्रै भौतिक पूर्वाधार नभई लोक परम्पराको संरक्षण स्थल पनि हो। यहाँ हुने साहित्य गोष्ठी, सांस्कृतिक अभ्यास र लोकसंस्कृतिका अनुसन्धानहरूले देशलाई थप समावेश बनाउने दिशामा भूमिका निर्वाह गर्ने छ। यस भवनलाई मैथिली भाषा, कला संस्कृतिको विकास सम्वर्द्धन तथा आर्थिक उपार्जनका लागि प्रयोग गरिने मैथिली विकास कोषका अध्यक्ष जीवनाथ चौधरी बताउँछन्। जनकपुरधाम ८ मा निर्मित कोषको भवनबाट मिथिला चित्रकला, हस्तकला र मूर्तिकलालाई विशेष रूपमा प्रवर्द्धन गर्ने उद्देश्यले कोषको भवनमा यी कलाहरूको प्रशिक्षण, प्रदर्शन र बिक्री वितरणको समेत बन्दोबस्त मिलाइने भएको छ। भवनमा चार सय जना एकै पटक बस्न मिल्ने सुविधा सम्पन्न राजर्षि जनक बैठक कक्ष बनाइएको छ भने अन्य कक्षहरुलाई पनि मिथिलाका विभूतिहरुको नाम दिइएको छ। जसमा मैथिली भवन, विद्यापति कक्ष (अध्ययन तथा अनुसन्धान केन्द्र), जानकी कक्ष (संग्रहालय), डा धीरेन्द्र कक्ष (प्रशिक्षण तथा वृत्तिविकास), सलहेस कक्ष (आर्ट गैलरी), राजर्षिजनक सभाकक्ष, दिनाभद्री कक्ष, शास्त्री कक्ष (सञ्चार तथा प्रविधि), याज्ञवल्क्य कक्ष, मिथिला शहिद कक्ष लगायतका १५ वटा कक्षहरु रहेका छन्। मिथिलामा लोप हुदैं गइरहेका पारम्परिक वस्तुहरू जस्तै काठको सन्दुक (बाकस), धान कुट्ने ढेकी, उखर समाठ, धान राख्ने कोठी, भखारी, माटोको चुल्हो लगायतका सामग्रीहरूलाई समेत कोषको भवनमा अवलोकनका लागि राखिएको छ।"
प्लास्टिक प्रदूषणको पराकाष्ठा,"वातावरण संरक्षणप्रति जनचेतना फैलाउन र दिगो विकासतर्फ विश्व समुदायलाई प्रेरित गर्न वातावरण दिवस मनाइन्छ। सन् २०२५ को विश्व वातावरण दिवसको मूल नारा छ, प्लास्टिक प्रदूषणको समाधान : एकसाथ अघि बढौं। यो नाराले विश्व समुदायलाई प्लास्टिक प्रदूषणविरुद्ध सामूहिक रूपमा कदम चाल्न आह्वान गरेको छ। जुन सन् २०२५ को नारा अत्यन्त सान्दर्भिक र महत्त्वपूर्ण छ। यो प्लास्टिकले मानव स्वास्थ्य, जलस्रोत, माटो र वातावरणमा जटिल समस्या सिर्जना गरिरहेको छ। यस नाराले विश्व समुदायलाई एकताको भावनासाथ प्लास्टिक प्रदूषण घटाउने रणनीतिमा समर्पित गराउने सन्देश दिन खोजेको हो। नेपालजस्तो हिमाली, पहाडी र तराई भूगोलले विभाजित, जैविक विविधताले भरिपूर्ण देशका लागि यो सन्देश विशेष अर्थ राख्छ। यो एक किसिमको महत्त्वपूर्ण दिवस पनि हो। जसले वातावरणका लागि विश्वव्यापी चेतना र कार्यलाई बढावा दिन्छ। सन् १९७२ मा संयुक्त राष्ट्रसंघद्वारा स्थापित यो दिन १ सय ५० भन्दा बढी देशको सहभागिता भएको अन्तर्राष्ट्रिय संस्था पनि हो। संसारलाई अवलोकन गर्ने हो भने सन् १९७२ मा संयुक्त राष्ट्रसंघको वातावरणसम्बन्धी सम्मेलन स्टकहोम, स्विडेनमा सम्पन्न भएपछि विश्व वातावरण दिवस मनाउने निर्णय गरियो। सोही वर्षदेखि प्रत्येक जुन ५ मा यो दिवस मनाउन थालिएको थियो। त्यसबेलादेखि आजसम्म यो दिवसले जलवायु परिवर्तन, जैविक विविधता, प्रदूषण, दिगो विकास र हरित अर्थतन्त्रजस्ता विषयमा विश्व जनसमुदायलाई चेतना फैलाउँदै आएको छ। जुन प्लास्टिक, विशेषगरी एकलप्रयोग प्लास्टिक आफ्नो उत्पादनको छोटो जीवनचक्रपछि फोहोरको रूपमा परिणत हुन्छ। यो सजिलै नकुहिने प्रकृतिका कारण सयौं वर्षसम्म वातावरणमा रहिरहन्छ। जसले गर्दा माटो, पानी र वायुमण्डल प्रदूषित हुन्छन्। यसरी विश्वव्यापी रूपमा, हरेक वर्ष लाखौं टन प्लास्टिक फोहोर उत्पादन हुन्छ। जसको ठूलो हिस्सा ल्यान्डफिल साइटमा थुप्रिन्छ वा नदीनाला हुँदै समुद्रमा पुग्छ। संयुक्त राष्ट्रसंघीय वातावरण कार्यक्रमका अनुसार, यदि वर्तमान प्रवृत्ति जारी रह्यो भने सन् २०५० सम्ममा समुद्रमा माछाभन्दा बढी प्लास्टिक हुनेछ। हाम्रो देशको सन्दर्भमा, बढ्दो सहरीकरण, जनसंख्या वृद्धि, उपभोक्तावादी संस्कृतिको विकास र फोहोर व्यवस्थापनको कमजोर पूर्वाधारका कारण प्लास्टिक प्रदूषण एक विकराल समस्याको रूपमा देखा परेको छ। यसमा पनि काठमाडौं उपत्यकालगायत प्रमुख सहरहरूमा दैनिक उत्पादन हुने फोहोरको ठूलो हिस्सा प्लास्टिकजन्य सामग्रीले ओगटेको छ। जुन प्लास्टिकका झोला, बोतल, र्यापर, प्याकेजिङ सामग्रीहरू जताततै छरिएका देखिन्छन्। यसले सहरी सौन्दर्यलाई कुरूप बनाउने मात्र नभई ढल निकास प्रणालीलाई अवरुद्ध गरी वर्षायाममा बाढीको समस्या समेत निम्त्याउने गरेको छ। यसर्थ ग्रामीण क्षेत्रहरूमा पनि प्लास्टिकको प्रयोग बढ्दो छ। तर त्यहाँ फोहोर संकलन र व्यवस्थापनको उचित प्रबन्ध नहुँदा खोलानाला, वनजंगल र कृषिभूमिमा प्लास्टिक फोहोर थुप्रिँदै गएको छ। जसमा भन्ने नै हो भने हिमालहरू समेत प्लास्टिक प्रदूषणबाट अछुतो छैनन्। जसमा भन्ने नै हो भने सगरमाथालगायतका पर्यटकीय क्षेत्रहरूमा पर्वतारोही र पर्यटकहरूले छोडेका प्लास्टिकजन्य फोहोरले हिमाली पारिस्थितिक प्रणालीलाई समेत असर गरिरहेको छ। जसले प्लास्टिक प्रदूषणले हाम्रो वातावरण, जीवजन्तु, मानव स्वास्थ्य र अर्थतन्त्रमा दूरगामी नकारात्मक असरहरू पार्दछ। जुन प्लास्टिक माटोमा मिसिँदा यसको उर्वराशक्ति घट्छ। यसमा प्लास्टिकका टुक्राहरूले माटोको संरचनालाई बिगार्छन्, पानी सोस्ने क्षमता कम गर्छन् र सूक्ष्मजीवहरूको गतिविधिलाई प्रभावित पार्छन्। नदीनाला, तालतलैया र भूमिगत पानी प्लास्टिकबाट निस्कने हानिकारक रसायनहरूबाट प्रदूषित हुन्छन्। यसले जलचर प्राणीहरूको जीवन संकटमा पार्छ र पानीलाई पिउन अयोग्य बनाउँछ। वायु प्रदूषणमा प्लास्टिक जलाउँदा डाइअक्सिन, फ्युरानजस्ता विषाक्त ग्यासहरू निस्कन्छन्, जसले वायुमण्डललाई प्रदूषित गर्छ र श्वासप्रश्वाससम्बन्धी गम्भीर रोगहरू निम्त्याउँछ। यसमा पनि पारिस्थितिक प्रणालीमा असर गर्ने हुँदा प्लास्टिकका टुक्राहरूलाई आहार ठानेर जनावरहरूले खान्छन्। जसले उनीहरूको पाचन प्रणालीमा अवरोध पुर्याउँछ र मृत्युसमेत हुन सक्छ। जसमा समुद्री जीवहरू प्लास्टिकका जाल वा अन्य सामग्रीमा बेरिएर घाइते हुने वा मर्ने गर्दछन्। माइक्रोप्लास्टिक (५ मिमिभन्दा साना प्लास्टिकका कण) खाद्य शृंखलामा प्रवेश गरी सम्पूर्ण पारिस्थितिक प्रणालीलाई नै खलबल्याइदिन्छ। फलत: मानव स्वास्थ्यमा माइक्रोप्लास्टिक खाद्यवस्तु (माछा, नुन, पानी) र हावाको माध्यमबाट मानव शरीरमा प्रवेश गर्न सक्छ। यसले क्यान्सर, हर्मोन असन्तुलन, प्रजनन् समस्या, स्नायु प्रणालीमा क्षति जस्ता दीर्घकालीन स्वास्थ्य समस्याहरू निम्त्याउन सक्ने अध्ययनहरूले देखाएका छन्। वस्तुत: प्लास्टिक उत्पादन र विसर्जन प्रक्रियामा संलग्न व्यक्तिहरू हानिकारक रसायनको सम्पर्कमा आउँदा विभिन्न स्वास्थ्य जोखिममा पर्दछन्। यसले प्लास्टिक जलाउँदा निस्कने धुवाँले दम, ब्रोन्काइटिसजस्ता श्वासप्रश्वाससम्बन्धी रोगहरू बढाउँछ। नेपाल, हिमालयको मध्यभागमा अवस्थित भूपरिवेष्ठित देश पनि हो। जसमा हिमालयका अग्लो चुचुराहरूदेखि तराईको रमणीय तल्लो भूभागसम्म जैविक विविधता र इकोसिस्टमको असाधारण दायराले भरिभराउ भएको छ। यो विविध स्थलाकृति वनस्पति र जीवजन्तुहरूको विस्तृत सरणीको घर पनि हो। जसमध्ये केही यस क्षेत्रका लागि स्थानीय छन्। यद्यपि, राष्ट्रले वन फँडानी, भूमि क्षय, प्रदूषण र जलवायु परिवर्तनका प्रभावहरूलगायतका महत्त्वपूर्ण वातावरणीय चुनौतीहरूको सामना गरिरहेको छ। फलत: विश्व वातावरण दिवसको आयोजनाले नेपाललाई इकोसिस्टम पुनस्र्थापनामा आफ्ना प्रयासहरू प्रदर्शन गर्ने र यसको वातावरणीय पहलहरूको लागि राष्ट्रिय र अन्तर्राष्ट्रिय समर्थन परिचालन गर्ने अभूतपूर्व अवसर प्रदान गर्दछ। ऐतिहासिक रूपमा, नेपालको वातावरण विभिन्न मानवजन्य गतिविधिको दबाबमा छ। जसमा रहेको कृषियोग्य जमिन, काठ र दाउराको मागका कारण देशमा वन फँडानी दर चिन्ताजनक छ। जसलाई भन्ने नै हो भने पहाड र पहाडहरूले व्यापक माटोको क्षरण र भूमि क्षय देखेका छन्। यसमा पनि अत्यधिक चरन र अस्थायी कृषि अभ्यासहरूले बढाएको छ। जुन सहरी क्षेत्रमा तीव्र जनसंख्या वृद्धि र औद्योगिकीकरणले गम्भीर वायु र जल प्रदूषण निम्त्याएको छ। उदाहरणका लागि, काठमाडौं उपत्यकाले बारम्बार खतरनाक हावाको गुणस्तरको स्तर अनुभव गर्छ। जसले गर्दा त्यहाँका बासिन्दाहरूको स्वास्थ्यलाई असर गर्छ। सन् २०१५ को भूकम्पले यी मुद्दाहरूलाई अझ बढायो। यसको अलवा भूस्खलन र वन विनाशको कारण र मुलुकको वातावरणको कमजोर प्रकृतिलाई सम्बोधन गर्ने गर्छ। जसले गर्दा जलवायु परिवर्तनले अतिरिक्त खतरा निम्त्याउँछ। यसमा पनि भन्ने नै हो भने बढ्दो तापक्रमले हिमनदी पग्लने र मौसमको अनियमित ढाँचा निम्त्याउँछ। जसले कृषि र जलस्रोतलाई असर गर्छ। पारिस्थितिकी प्रणाली पुनस्र्थापनाले पारिस्थितिकीय कार्यक्षमता पुन: प्राप्त गर्नको लागि वन, नदी र सिमसारजस्ता पारिस्थितिक प्रणालीहरूको पतनलाई उल्टाउने समावेश गर्दछ। वस्तुत: मुलुकको लागि, यो वातावरण संरक्षणमात्र होइन, जीविका वृद्धि, खाद्य सुरक्षा सुनिश्चित गर्ने र जलवायु परिवर्तनविरुद्ध लचिलोपन निर्माण गर्ने बारे पनि हो। निष्कर्षमा, सन् २०२५ को विश्व वातावरण दिवसमा नेपालले दिएको प्लास्टिक प्रदूषणको समाधान : एकसाथ अघि बढौं भन्ने सन्देश अत्यन्त दूरदर्शी, वैज्ञानिक र व्यावहारिक छ। यस नाराले हाम्रा सामूहिक प्रयास र साझा उत्तरदायित्वलाई स्पष्ट पारेको छ। अत: मुलुकले अब आफ्नो नीति, अभ्यास, जनचेतना र प्रविधिमा परिवर्तन ल्याउँदै, प्लास्टिक प्रदूषण न्यूनीकरणको अभियानलाई राष्ट्रव्यापी जनआन्दोलनमा बदल्नुपर्छ। मूलत: हिमाल, हिउँ, हरियाली र हावाको देश नेपाल यदि प्लास्टिक मुक्त बन्छ भने, त्यो विश्वका लागि पनि प्रेरणाको स्रोत बन्न सक्छ।"
हेलम्बु बन्यो पूर्ण खोप सुनिश्चित पालिका,सिन्धुपाल्चोक : सिन्धुपाल्चोकको हेलम्बु गाउँपालिकालाई पूर्ण खोप सुनिश्चितता तथा दिगोपना पालिका घोषणा गरिएको छ। गाउँपालिकाका अध्यक्ष निमाग्याल्जेन शेर्पाले पूर्ण खोप सुनिश्चितता तथा दिगोपना पालिका घोषणा गरेका हुन्। अध्यक्ष शेर्पाले गाउँपालिकाले स्वास्थ्य क्षेत्रमा ठुलो योगदान पुर्याएको बताए। प्रमुख प्रशासकीय अधिकृत राजुभाइ श्रेष्ठले स्थानीय तहले दायित्व निर्वाह गर्दै जनस्वास्थ्य प्रवर्द्धनमा देखाएको प्रतिबद्धता सराहनीय रहेको बताए।
यूएसएआईडी बन्द भएपछि आफ्नै स्रोतले बन्न थाले आयोजनाहरू,"मुगु : यहाँका चार स्थानीय तहमध्ये छायाँनाथरारा नगरपालिका, सोरु र खत्याड गाउँपालिका र यूएसएआईडीको आर्थिक साझेदारीमा हिमाली ग्रामीण युवा समाज विकास केन्द्र नेपालको प्राविधिक सहयोगमा १४ वटा खानेपानी आयोजना सञ्चालन थिए। अमेरिकी राष्ट्रपति डोनाल्ड ट्रम्पको प्रशासनले यूएसएआईडी अन्तर्गतका सबै काम कारबाहीलाई नेपाललगायत अन्य देशमा बन्द गर्ने निर्णय गरेपछि मुगुका तीनवटा स्थानीय तहमा सञ्चालित कर्णाली जल परियोजना अन्तर्गतका खानेपानी आयोजना अलपत्र अवस्थामा रहेका थिए। त्यसपछि छायाँनाथरारा नगरपालिकाले आफ्ना नगरपालिकाभित्रका त्यस्ता आयोजना पुनर्निर्माण गर्ने निर्णय गरेको हो। छायाँनाथरारा नगरपालिकाको कार्यपालिकाको बैठकले मंगलबार गरेको निर्णय अनुसार यूएसएआईडी र नगरपालिकाको आर्थिक साझेदारीमा सञ्चालित नगरपालिकाभित्रका ६ वटा खानेपानी आयोजना नगरपालिका र सम्बन्धित वडापालिकाको बजेटबाट हिमाली ग्रामीण युवा समाज विकास केन्द्र नेपालको प्राविधिक सहयोगमा पुनर्निर्माण गरिने नगरपालिकाको मंगलबार बसेको कार्यपालिका बैठकको निर्णयमा उल्लेख छ। छायाँनाथरारा नगरपालिकामा ६, खत्याड गाउँपालिकामा ६ र सोरु गाउँपालिकामा २ गरी १४ वटा आयोजना निर्माण गरी ८ सय ४२ घरधुरी र सामुदायिक संस्थामा ६ वटा खानेपानीका धारा सम्झौता गरिएको थियो। जसअनुसार ०८१ मंसिरदेखि ०८२ असार मसान्तसम्म निर्माण गरी सुरक्षित पानी पुर्याउनु पर्ने थियो। आयोजना स्थलमा ३० प्रतिशत काम अगाडि बढिसकेको थियो। यूएसएआईडीको ४ करोड १२ लाख २५ हजार ९ सय १८ रुपैयाँमध्ये १ करोड ३९ लाख ५९ हजार ८ सय ९३ रुपैयाँ बराबरको निर्माण सामग्री आयोजना स्थलमा ढुवानी भइसकेको थियो। छायाँनाथरारा नगरपालिकाले आफ्ना नगरभित्रका ६ वटा आयोजनाका लागि ३८ लाख १२ हजार ५ सय ७६, खत्याड गाउँपालिकाले ४१ लाख ८६ हजार ५ सय ७७ र सोरु गाउँपालिकाले १३ लाख ४५ हजार ५ सय १४ रुपैयाँ विनियोजित गरी निर्माण कार्य अघि बढिरहेका बेला ट्रम्प प्रशासनले यूएसएआईडीका अन्य परियोजनासहित कर्णाली जल परियोजनाको कामसमेत बन्द गर्ने निर्देशनले यी आयोजना अलपत्र परेका थिए। नगरपालिकाभित्रका आयोजना अलपत्र अवस्थामा रहेपछि नगरपालिकाको तर्फबाट ८३ लाख ३४ हजार ३ सय ११ रुपैयाँ ६९ पैसा र सम्बन्धित वडाको तर्फबाट ८३ लाख ३४ हजार ३ सय ११ रुपैयाँ ६९ पैसा गरी कुल १ करोड ६६ लाख ८६ हजार २३ रुपैयाँ ३८ पैसामा ६ वटा आयोजना हिमाली ग्रामीण युवा समाज विकास केन्द्रको प्राविधिक सहयोगमा पुनः सञ्चालन गर्ने निर्णय भएको उक्त संस्थाका कार्यकारी निर्देशक शिवचन्द्र कार्कीले जानकारी दिए। आयोजना निर्माणअघि आयोजना स्थलमै पुगि शिलान्यास गरिएको थियो। जुनसुकै काम अन्तर्राष्ट्रिय दातृ निकायको मात्र भर पर्ने भन्ने देखिएकाले यस्तो भ्रम समुदायलाई नपरोस् भन्ने उद्देश्यले नगरपालिका आफैंले ती योजनाहरू पुनर्निर्माण गरी दसैंअघि नै निर्माण कार्य सम्पन्न गरी घरघरमा खानेपानीका धारा जडान गरिने छायाँनाथरारा नगरपालिकाका मेयर विष्णुकुमार भामले बताए। खत्याडले पनि दसैंसम्म एक घर एक धारा पुर्याउने खत्याड गाउँपालिकाले पनि पालिकाभित्र यूएसएआईडीले अलपत्र अवस्थामा छाडेका ६ वटा आयोजनालाई आफैंले निर्माण कार्यलाई निरन्तरता दिने भएको छ। यी आयोजनाबाट ३ सय ८५ घरधुरीमा धारा निर्माण गरी प्रत्येक घरधुरीले सुरक्षित खानेपानी उपभोग गर्न पाउने छन्। यी आयोजनाका लागि गाउँपालिकाले ४१ लाख ८६ हजार ५ सय ७७ रुपैयाँ विनियोजित गरेको र बाँकी रकम यूएसएआईडीले बेहोर्ने सम्झौताअनुसार ५० प्रतिशत निर्माण सामग्री आयोजना स्थलमा पुगिसकेको थियो। काम सुरु हुनै लाग्दा यूएसएआईडी बन्द भएपछि गाउँपालिकाले आवश्यक ७० लाख रुपैयाँ आगामी बजेटमा व्यवस्थापन गरी दसैं भित्रै ६ वटा आयोजनाका प्रत्येक घरमा एक घर एक धारा पुर्याउने लक्ष्य राखिएको खत्याड गाउँपालिका अध्यक्ष अजबहादुर साहीले जानकारी दिए। निर्माण हुँदै गरेका योजना माटोले पुर्नुपर्दा कटक्कै मन पोल्यो सोरु गाउँपालिका८ रुमागाउँका ८९ घरधुरीका लागि यूएसएआईडी र गाउँपालिकाको साझेदारीमा एक घर एक धारा को कार्य अघि बढिरहेको थियो। तीनवटा आरबीटी निर्माण हुँदै गरेको, मुख्य पाइपलाइनको काम सकिएको थियो। लामो समयदेखि पानीको समस्या झेल्दै आएका रुमाबासीहरू घरघरमा धाराबाट पानी उपभोग गर्न पाइने भएपछि खुसी देखिन्थे र आयोजनाको काममा लागिपरेका थिए। घरघरमा धाराका लागि चाहिने स्थानीय निर्माण सामग्री संकलन गर्दै थिए। आयोजना सञ्चालन भइरहेकै बेला निर्माणका सबै काम केही दिनका लागि रोक्नु भन्ने जानकारी पाए। उनीहरूले यो जानकारी केही दिनका लागि होला भन्ने सोचेका थिए। तर, सधैँका लागि यस्तो होला भन्ने रुमाबासीलाई कल्पनै थिएन। उक्त आयोजना निर्माण समितिका अध्यक्ष अमृत रावल भन्छन्, रुमाबासीले लामो समयदेखि खानेपानीको समस्या झेल्दै आएका थिए। घरघरमा धारा निर्माण हुने भएपछि सबै खुसी देखिन्थे। आफू अध्यक्ष भएको नाताले घरघरमा धारा निर्माण गरी सबैमाझ सुरक्षित खानेपानी पुर्याउने लक्ष्य थियो। दिनरात नभनी निर्माण कार्यमा लागिपरेको थिएँ। मुख्य पाइपलाइनको काम सकिसकेको थियो। तीनवटा आरबीटीको काम हुँदै थियो। एक्कासि काम रोक्नु भन्ने जानकारी आएपछि काम रोकेका थियौं। आयोजनामा भएका सबै निर्माणका कामलाई माटोले पुर्नुपर्ने भयो भन्ने जानकारी आएपछि बन्दै गरेका सबै आरबीटीहरू माटोले पुरेर पुनः प्रयोग गर्न नमिल्ने हुँदा मन कटक्कै पोलेको थियो। सोरु गाउँपालिकारुमा र सोही गाउँपालिका४ लिब्रगाउँमा दुईवटा खानेपानीका आयोजना सञ्चालन हुनेवाला थिए। यी दुई आयोजनाका लागि गाउँपालिकाले १३ लाख ४५ हजार ५ सय १४ रुपैयाँ र बाँकी रकम यूएसएआईडीले लगानी गर्दै ५० प्रतिशत निर्माण सामग्री आयोजना स्थलमा पुगि ३० प्रतिशतले काम अघि बढिरहेका बेला एक्कासि आयोजना रोक्ने निर्देशनले गर्दा गाउँपालिकाले तत्कालै आयोजना सञ्चालनमा ल्याउन सकेको छैन। आउँदो बजेट सभाबाट रकम व्यवस्थापन गरी पुनर्निर्माण गरिने सोरु गाउँपालिका अध्यक्ष धर्मबहादुर शाहीले बताए।"
समयमै योजना सम्पन्न गर्न कार्यालय प्रमुखलाई मन्त्री भण्डारीको निर्देशन,"बैतडी : उद्योग बाणिज्य तथा आपूर्ती मन्त्री दामोदर भण्डारीले कार्यालय प्रमुखहरूलाई समयमै योजना सम्पन्न गर्न निर्देशन दिएका छन् । शुक्रबार बैतडीको पाटनमा जिल्लास्थित कार्यालय प्रमुखहरूसँगको भेटघाट कार्यक्रममा बोल्दै मन्त्री भण्डारीले राज्यबाट बिनियोजन भएका योजना कार्यान्वयनमा ढिलाइ भइरहेको भन्दै योजना कार्यान्वयनमा जोड दिन निर्देशन दिएका हुन् । आर्थिक वर्षको अन्त्यमा मात्रै काम गर्ने प्रवृत्ति दोहोर्याउने काम भइरहेको भन्दै योजना कार्यान्वयन समयमा नै गर्नुपर्नेमा जोड दिए । चालु आर्थिक वर्षको ११ महिनाको अवधिमा जिल्लाका कार्यालयको समष्टिगत खर्च ५० प्रतिशतमात्रै रहेको बताउँदै मन्त्री भण्डारीले कार्यान्वयन पक्ष फितलो भएको बताए। आर्थिक वर्षको पहिलो महिना साउनमै बजेट आइपुग्छ, कार्यान्वयन आठ नौ महिना किन लाग्छ? आर्थिक वर्षको सुरुवातमै बजेट कार्यान्वयन गर्न के कुराले छेक्छ ?,मन्त्री भण्डारीले कार्यालय प्रमुखसँग प्रश्न गरे । उनले जिल्लाका कार्यालयले सुशासन कायम गर्नुपर्नेमा जोड दिए । विकासे कार्यालयमा दायित्व सार्ने प्रवृत्तिले अपेक्षा अनुसार काम हुन नसकेको समेत औँल्याए । धेरैजसो विकासे कार्यालयमा विगतको दायित्व परिपुर्ति गर्ने कामले समस्या निम्त्याएको उनले बताए । पुरानो भुक्तानी दिने विषयमा गुणस्तर र मापदण्ड अपनाएर मात्रै प्रक्रिया अघि बढाउनुपर्ने मन्त्री भण्डारीको भनाइ छ। यहाँका विकासे कार्यालयमा पुरानो भुक्तानी दिनुपर्नेहरूको सूची तयार पार्न मन्त्री भण्डारीले प्रमुख जिल्ला अधिकारीलाई निर्देशन दिए । मन्त्री भण्डारीले मनसूनजन्य विपदका घटना नियन्त्रणको लागि पूर्व तयारी गर्न निर्देशन दिए । विगतका वर्षभन्दा यस वर्ष बढी वर्षा हुने प्रक्षेपण गरिएकाले विपदका घटना पनि बढ्न सक्ने हुँदा सम्भावित जोखिम नियन्त्रणको लागि तयारीमा बस्न मन्त्री भण्डारीले प्रमुख जिल्ला अधिकारी दीर्घराज उपाध्यायलाई निर्देशन दिए । प्रमुख जिल्ला अधिकारी उपाध्यायले विपद जोखिम नियन्त्रणको लागि आवश्यक पूर्व तयारी भइरहेको जानकारी गराए ।"
खोटाङका तत्कालीन जिल्ला शिक्षा अधिकारी ज्ञानमणि नेपालसहित ९ जना विरुद्ध भ्रष्टाचार मुद्दा,"काठमाडौं : अख्तियार दुरूपयोग अनुसन्धान आयोगले खोटाङका तत्कालीन जिल्ला शिक्षा अधिकारी ज्ञानमणि नेपालसहित ९ जनाविरुद्ध भ्रष्टाचार मुद्दा दायर गरेको छ। खोटाङको दिप्रुङ चुईचुम्मा गाउँपालिका वडा नम्बर ७ स्थित श्री कृष्णा उच्च माध्यमिक विद्यालयको भवन निर्माणका क्रममा अनियमितता गरेको आरोपमा तत्कालीन जिल्ला शिक्षा अधिकारी नेपालसहित ९ जनाविरुद्ध शुक्रबार विशेष अदालत काठमाडौंमा मुद्दा दायर भएको हो। अख्तियारका प्रवक्ता राजेन्द्र कुमार पौडेलका अनुसार विद्यालय भवन निर्माणका लागि विनियोजन रकममा अनियमितता गरेको भन्ने उजुरीका आधारमा अनुसन्धान हुँदा फिल्डमा हुँदै नभएको कार्य भएको भनी रकम निकासा गरी २५ लाख ५० हजार रकम दुरूपयोग गरेको अख्तियारको ठहर छ। आयोगले जिशिअ नेपालसहित जिल्ला शिक्षा कार्यालय खोटाङका तत्कालीन इन्जिनियर बृधन यादव र सब इन्जिनियर शिवराज राई,तत्कालीन लेखा अधिकृत भुवन प्रसाद आचार्य र लेखापाल सुरेश कुमार श्रेष्ठ मुद्दा दायर गरेको हो। यसैगरी आयोगले श्री कृष्ण उच्च माध्यमिक विद्यालय टेम्माका तत्कालीन प्रधानाध्यापक खेमराज मगर,सोही विद्यालयका तत्कालीन विद्यालय व्यवस्थापन समितिका अध्यक्ष टिकाराम राई र हरिनारायण राई र विद्यालयको भवन निर्माण गर्ने व्यक्ति जय प्रसाद राईलाई विपक्षी बनाउँदै मुद्दा दायर गरेको हो। उनीहरूविरुद्ध २५ लाख ५० हजार बिगो र सजायको माग गरिएको छ। भवन निर्माणको कार्यमा इष्टिमेट अनुसार गुणस्तरको सामग्री प्रयोग नभएको,ढकालनको बिमा चर्केको र फिनिसिङ नभएको एवं भवन पठनपाठन गर्न अयोग्य रहेको देखिएता पनि उक्त विद्यालयको निर्माण कार्यको जिम्मेवारी बहन नै नगरी विद्यालयको खातामा रहेको र कम निकासा गर्न नापी किताब तथा मूल्यांन प्रतिवेदन समेत हस्ताक्षर गरी २५ लाख ५० हजार रकम निकासा गरेको अख्तियारको दावी छ। यसैगरी उनीहरूले फिल्डमा हुँदै नभएको कार्य नापी किताबमा समावेश गरी ४१ लाख २० हजार ४२८ रकमको मूल्यांकन प्रतिवेदनलाई सदर गरेको र गुणस्तरहिन कार्य भएको भनी प्राविधिक प्रतिवेदनमा उल्लेख भएको हुँदाहुँदै सो कार्य सुधार नगरी बजेटको अति आवश्यक रहेको देखाइ झुट्टा बिल भरपाईका आधारमा रकम निकासाको लागि सदर गरी २५ लाख ५० हजार बराबरको रकम आफूलाई लाभ र सरकारलाई गैरकानुनी हानि पुर्याउने बदनियतले कार्य गरेको अख्तियारको आरोप पत्रमा उल्लेख छ।"
सावधान! बढ्दैछ वायु प्रदूषण,"पर्यावरणीय प्रदूषणमध्ये वायु प्रदूषणको त्रासले विश्व नै थर्कमान बनिरहेको छ। यस्तै अवस्थामा यो सालको नयाँ वर्षका सुरुका दिनमा नेपालको राजधानी काठमाडौं संसारकै सबैभन्दा प्रदूषित सहरमा पर्यो। सोही सन्दर्भमा गत हप्तादेखि वायुको गुणस्तर सूचांकको तथ्यांक याद गर्दै जाँदा क्रमश: यस उपत्यकामा वर्षा हुँदा निकै घटेर गएको देखियो। वायु प्रदूषणको परिचय : वायु प्रदूषण घरभित्रको आन्तरिक र घरबाहिरको बाह्य गरी दुई प्रकारका छन्। घर भित्री वायु प्रदूषण गर्ने प्रदूषकहरूमा एनओटू, एसओटू, सीओटू पीएम, सीओ र भोलाटाइल अर्गानिक पदार्थहरू पर्छन्। यो घरभित्रको प्रदूषक उत्पादन गर्ने स्रोतहरूमा चुलाचौकाका साधनहरू, इन्धनका लागि प्रयोग गरिने वस्तुहरू, सुर्तीजन्य पदार्थहरू, घर रंग्याउने पेन्टिङहरू, घरमर्मत तथा सरसफाइ गर्ने साधनहरू, चिसाउने र तताउने उपकरणहरू साथै कीटनाशक रसायनहरू आदि पर्छन्। विश्व स्वास्थ्य संगठनको तथ्यांकअनुसार यस्ता विकासशील देशहरूका आन्तरिक वायु गुणस्तर सूचांकअनुसार घरभित्र र आसपास हुने वायु प्रदूषणको कारणबाट करिब ४३ लाख मानिसले प्रतिवर्ष अनाहकमा ज्यान गुमाइरहेछन्। नेपालमा वायु प्रदूषणका कारण हुने मृत्युदर एसियामा नै उच्च छ। घरबाहिर अथवा बाह्य वायु प्रदूषण : विश्वका अधिकांश विकासोन्मुख देशहरूमा वायु प्रदूषण हुने कारणहरू अनियन्त्रित सहरीकरण, सवारी साधनहरूमा अत्यधिक जीवाशेष इन्धन प्रयोग, अव्यवस्थित उद्योग कलकारखाना सञ्चालन, साथै आवासीय क्षेत्रको फोहरमैला र ढल निकासको राम्रो व्यवस्था नहुनु आदि मुख्य कारण हुन्। बाह्य जगतमा वायु प्रदूषण गर्ने प्रदूषकहरूमा सीओ, पीएम, ओथ्री, एनओटू, एसओटू आदि पर्छन्। यी प्रदूषकहरूले मानिसको स्वास्थलाई जोखिममा पार्ने र वातावरण तथा प्राकृतिक स्रोतलाई प्रदूषित गर्दै ठूलो हानिनोक्सानी पुर्याउँछ। यस्ता वायु प्रदूषकहरूको परिचय निम्नानुसार दिइएको छ : १ कार्बन मोनोअक्साइड : यो एउटा विषालु ग्यास हो, जुन वाहनको उत्सर्जन, औद्योगिक ऊर्जा दहन र आगलागी वा वन डँढेलोबाट उत्पन्न हुन्छ। यसले रगतको अक्सिजन बोक्ने क्षमता घटाउँछ अनि टाउको दुख्ने, अल्छी लाग्ने, वाकवाकी लाग्ने वा बान्ता हुने गर्छ। २ बलौटे कण पदार्थ (पार्टिकुलेट म्याटर) : बलौटे कण पदार्थ ठोस र तरल पदार्थको एउटा यस्तो मिश्रण हो, जसको आकार २५ माइक्रोमिटरसम्मका हुन्छन्। जुन सवारीसाधनले उडाएको धूलोका कणहरू, पिस्ने र पिध्ने उपकरणहरू कार्यबाट र दाउरा तथा कृषि अवशेष बाल्दा साथै उद्योगमा उमाल्ने यन्त्रहरू चलाउँदा पैदा हुने गर्छ। यसले मानिसले वा प्राणीले सास फेर्दा, श्वासप्रश्वास प्रणालीमा असर पार्छ र फोक्सोको तन्तुलाई नष्ट गर्दै क्यान्सर वा असामयिक मृत्यु हुन सक्छ। ३ ओजोन : दोस्रो तहको प्रदूषक हो जुन दुई वा धेरै प्रदूषक सूर्यको प्रकाशको उपस्थितिमा रासायनिक प्रक्रियाद्वारा पैदा हुन्छ। यो कार चलाउँदा, ऊर्जा यन्त्र (पावर प्लान्ट), उद्योगको भट्टी वा उमाल्ने साधन तथा रसायन कारखानाहरूबाट पैदा हुन्छ। यसले आँखामा असर पार्दै आँसु झार्ने, श्वासप्रश्वास प्रणालीमा खसखस हुने अर्थात् चिलाउने, खोकी चल्ने र फोक्सोको कार्यक्षमता घटाउँदै श्वासनलीमा क्षति पुर्याउँछ। ४ सल्फर डाइअक्साइड : यो अति संवेदनशील ग्याँस हो जुन सल्फर भएका पदार्थहरू कोइला र तेलसँग रासायनिक प्रतिक्रिया हुँदा पैदा हुन्छ। यसले फोक्सोको कार्यलाई घटाउँछ अनि श्वास नली साँघुर्याउँछ। ५ नाइट्रोजन डाइअक्साइड : ऊर्जा दहन प्रक्रियाद्वारा पैदा हुने प्रदूषक ग्याँस हो। यो कार, ट्रक, बस तथा सडक मर्मत गर्ने साधनहरूको उत्सर्जनद्वारा छिटोछिटो पैदा हुने गर्छ। यसले फोक्सोको कार्यलाई विस्तारै घटाउँदै श्वास प्रश्वाससम्बन्धी दीर्घरोगी बनाउँछ। यी माथि उल्लेख गरिएका वायु प्रदूषकहरू कुन अवस्थामा छ, कति मात्रामा छ र कस्तो प्रभाव पारेको छ भन्ने कुरा वायु गुणस्तर सूचांक प्रयोग गरेर थाहा पाउन सकिन्छ। यस्तो वायुको गुणस्तर थाहा पाउन प्रयोग गरिने सूत्रलाई एक्यूआई मापदण्ड भनिन्छ। यो सूत्र अनुसार वायु प्रदूषकहरूमा बलौटेकण पदार्थ (पार्टिकुलेट म्याटर अर्थात् पीएम), कार्बन मोनोअक्साइड (सीओ), सल्फर डाइअक्साइड (एसओटू), नाइट्रोजन डाइअक्साइड (एनओटु) र ओजोन (ओथ्री) आदि प्रदूषकहरू कुन परिमाणमा पाइन्छ र त्यो कुन अवस्था हो भन्ने कुरा सजिलै बुझिन्छ। यसमा विशेषगरी मापन गर्दा एक घनमिटरमा कति माइक्रोग्राम पीएम अर्थात् बलौटेकण भेटियो, सोहीअनुसार वायुको गुणस्तर निर्धारण गरिन्छ। यसलाई निश्चित अंकमा देखाइन्छ साथै बुझ्न सजिलो होस् भनी गुणस्तरअनुसारका रङ पनि प्रयोग गरिन्छ। जस्तै, ० देखि ५० सम्म (हरियो) वायुको गुणस्तर राम्रो स्वस्थकर। ५१ देखि १०० सम्म (पहेँलो) मध्यम हानिनोक्सानी नगर्ने तह। १०१ देखि १५० सम्म (सुन्तले) संवेदनशील व्यक्तिका लागि अस्वस्थकर (बाल तथा वृद्धहरूका लागि समस्या हुने)। १५१ देखि २०० सम्म (रातो) सबैका लागि अस्वस्थकर। २०१ देखि ३०० सम्म (बैजनी वा प्याजी रङ) अत्यन्त अस्वस्थकर। ३०१ देखि ४०० सम्म (गाढा रातो म्यारून) अत्यन्त जोखिमयुक्त। ४०० देखि माथि (कालो) ज्यान जान सक्ने खतरात्मक अवस्था। यी माथिका वायु प्रदूषणका कारण गत अप्रिल १ देखि ८ सम्मको अवधिमा काठमाडौं उपत्यकाको आकाशमा ध्वाँसे खैरो बादलले डम्म ढाकेको देखिन्थ्यो। यो भनेको वायु अति प्रदूषित हुँदा दुई वा बढी प्रदूषकहरू सूर्यको प्रकाशले गर्दा आपसमा दोहोरो रासायनिक प्रतिक्रिया हुँदै फोटो केमिकल स्मोड भन्ने खैरो बादल बन्यो। सोही खैरो तुवाँलोले आकाश डम्म ढाकिएको देखिन्थो। यसरी आकाश डम्म ढाकिँदा भूमण्डलीय उष्णीकरण ह्वात्त बढ्ने गर्छ अनि जलवायु परिवर्तनको असर पनि दोब्बर बढ्छ। मेघ गर्जनका साथ पानी पर्दा र हावाहुरी चल्दा वायु प्रदूषकहरू पानीका थोपासँग घोलित हुँदै जमिनमा बिलिन्छन् अनि बाँकी हावा बतासले उडाएर स्थानान्तरण गर्दै अर्कै ठाउँतिर बढारिदिन्छ। यसरी वर्षा, ओसिलो, सिमसारयुक्त वातावरणले वायु प्रदूषकलाई घटाउँदै स्वच्छ वातावरण बनाउँछ। उदाहरणका लागि काठमाडौंको अप्रिलको १० दिनको वायु गुणस्तर सूचांकको औसत एक्यूआई तथ्यांक तुलना गरेर हेरौं : अप्रिल १, २०२५ मा ३२९ माइक्रोग्राम पर घनमिटर (गाढा रातो), २ मा २२४ माइक्रोग्राम पर घनमिटर, ८ मा २८९ माइक्रोग्राम पर घनमिटर (बैजनी प्याजी) थियो भने १० मा ११४ माइक्रोग्राम पर घनमिटर (सुन्तले) थियो। यसको तात्पर्य अप्रिल ८ (चैत्र २६) सम्म काठमाडौंको वायुको गुणस्तर अत्यन्त स्वास्थका लागि अत्यन्त हानिकारक अवस्थामा थियो। गत चैत्र २७ गते साँझ र चैत्र २८ गते बिहान काठमाडौं उपत्यकामा मेघ गर्जनका साथ वर्षा भएकाले वायु प्रदूषकको मात्रा आधा घटेर ११४ माइक्रोग्राम पर घनमिटरमा झर्यो। यो भनेको सामान्य मानिसका लागि हानिकारक होइन, मात्र संवेदनशील समूह बालक, वृद्ध तथा दीर्घ रोगीहरूका लागि अस्वस्थकर अवस्था हो। यस्तो प्रदूषणबाट बच्न तत्काल अस्थायी भौतिक उपाय अपनाउनु पर्छ। दीर्घकालीन नियन्त्रणका लागि जैविक विधि अपनाउनु पर्छ। तत्काल अपनाउनुपर्ने भौतिक विधिमा सहरीकरणलाई रोक्नु, जीवाश्म इन्धनबाट चल्ने सवारीसाधनलाई न्यूनीकरण गर्ने, कलकारखाना तथा आवासीय क्षेत्रको ढल निकासको राम्रो व्यवस्था आदि गर्नुपर्छ। यसैगरी, स्थायी तथा दिगो जैविक विधिमा आगलागी र वन डढेलो नियन्त्रण गर्न सामुदायिक स्तरमा परम्परागत वनखेती (सिल्भी कल्चर) प्रयोगमा ल्याउने तथा आधुनिक हरित सिमसार स्थापना गरी घस्रक जन्तु (पहाडमा पाहा र तराईमा कछुवा) सहितको अक्वाकल्चर स्थापना गर्न हरेक पालिकाको वडादेखि जनस्तरसम्म सचेतना कार्ययोजना पुर्याउनु पर्छ। यसो गर्र्यौं भने हाम्रो देश हरित स्वच्छ भूमि हुनेछ। समृद्ध नेपाल र सुखी नेपाली बनाउने आकांक्षा पूरा हुनेछ। वर्षा वा हुरीबतास नचलुन्जेल आकाशमा जमेर बसेको प्रदूषकहरू आफैं हटेर जाँदैन। विशेषगरी काठमाडौंको वायु प्रदूषणको कारणबाट आकाशै ढाक्नेगरी लाग्ने खतरनाक प्रदूषक खैरो कालो धुवाँ उपत्यकाबाट बाहिर फाली स्वच्छ बनाउन चार भन्ज्याङमा ठूलठूला वायु ऊर्जा उत्पादक विन्ड मिलहरू स्थापना गर्न सकिन्छ। यसो गरे उपत्यकाको वायु विचलित भई प्रदूषित वायु बाहिर गई स्वच्छ वातावरण तयार हुन्छ र यहाँको वायु प्रदूषणको दिगो समाधान हुनेछ। तत्कालका लागि अस्थायी विधि अपनाउनुपर्छ। तसर्थ यस्तो अवस्थामा बाहिर घुमफिर गर्नु हुन्न। गर्नै परे मास्क लगाएर मात्र हिँडडुल गर्नपर्छ। सकभर विद्युतीय सवारीसाधन प्रयोग गर्नुपर्छ। बालबालिका, वृद्धवृद्धा तथा दीर्घरोगीहरूलाई घरैभित्र सुरक्षित राख्नुपर्छ। रोगी हुनुभन्दा रोगबाट बच्नु राम्रो हो। वायु प्रदूषकको सिकार हुनुभन्दा वायु प्रदूषक उत्पन्न हुनै नदिने वातावरण बनाऔं। खम्बू, प्रतिनिधिसभा सदस्य हुन्।"
"प्रतिनिधिसभा बैठक स्थगित, आइतबारका लागि बोलाइयो","काठमाडौं : प्रतिनिधिसभा बैठक सूचना टाँस गरेर स्थगित गरिएको छ। आज दिउँसो १ बजेका लागि बोलाइएको बैठक बस्न नसकेपछि ३ बजे सूचना टाँसेर आइतबारसम्मका लागि स्थगित गरिएको सभामुख देवराज घिमिरेको सचिवालयले जनाएको छ। भिजिट भिसा प्रकरणमा सत्तापक्ष र विपक्ष दलहरुबीच कुरा नमिलेपछि बैठक बस्न नसकेको हो। भिजिट भिसा प्रकरणमा प्रतिपक्षी र सत्तापक्ष दलबीच आज भएको छलफल निष्कर्षविहीन भएको थियो। यसअघि बिहीबार बसेको बैठकमा विपक्ष दलहरूले अवरुद्ध गरेपछि स्थगित भएको थियो। सदन अवरुद्ध हुँदा सरकारले जेठ १५ गते आगामी आर्थिक वर्षका लागि ल्याएको बजेटमाथि छलफल हुन सकेको छैन। विपक्षी दलहरूले भिजिट भिसा प्रकरणमा गृहमन्त्री रमेश लेखले राजीनामा दिनुपर्ने, संसदीय छानबिन समिति बनाउनुपर्ने माग गर्दै आएका छन्। तर सत्तापक्षले भने गृहमन्त्रीले राजीनामा दिन आवश्यक नरहेको बताउँदै आएको छ।"
तरुण दल केन्द्रीय तदर्थ समिति विघटनको माग गर्दै कांग्रेस पार्टी कार्यालयमा प्रदर्शन,"काठमाडौं : नेपाल तरुण दलको केन्द्रीय तदर्थ समिति विघटनको माग गर्दै तरुण दल आबद्ध युवाहरूले मोटरसाइकल र्यालीसहित काठमाडौंमा प्रदर्शन गरेका छन्। अब तरुण दलको महाधिवेशन हुन नसक्ने ठहर गर्दै तदर्थ समितिको म्याद नथप्न नेतृत्वलाई ध्यानाकर्षण गराउने उद्देश्यका साथ उनीहरूले विबिभिन्न स्थान हुँदै कांग्रेस पार्टी कार्यालयसम्म मोटरसाइकल र्याली निकालेका हुन्। २०७३ सालमा पोखरामा भएको महाधिवेशनबाट अहिलेसम्म आउँदा ९ वर्ष वितिसकेको भन्दै कुनै दल वा भ्रातृ संगठन तदर्थवादको नाममा यति लामो समयसम्म रहनुले सिंङ्गो संगठन कमजोर बनिरहेको तरुण दलका केन्द्रीय सदस्य रोजन राईले बताए। उनले पछिल्लो तदर्थ समिति गठन भएको पनि ३ वर्ष हुँदा पनि महाधिवेशन गर्नेतर्फ उन्मुख नभएकाले अब म्याद थप गर्न नहुने धारणा राखे। उनीहरूले कांग्रेसले अन्तिमपटक भन्दै समय थप्दा २०८१ चैत मसान्तबाट स्वतः विघटन हुने भन्ने भाषाको मर्म, धर्म र नैतिकतालाई आत्मसात् गर्दै नयाँ तदर्थ समितको माग गरेका छन्।"
माधव नेपालविरुद्ध परेको मुद्दाबारे सञ्चारमन्त्री भन्छन् अख्तियारको कामकारबाहीमा सरकारलाई दोष दिनु बेकार हो,काठमाडौं : सञ्चार तथा सूचना प्रविधिमन्त्री पृथ्वी सुब्बा गुरुङले पतञ्जली जग्गा प्रकरणमा अख्तियारले गरेको कामकारबाहीमा सरकारलाई दोष लगाउनु उचित नभएको बताएका छन्। शुक्रबार बिराटनगरमा सञ्चारकर्मीसँग कुरा गर्दै मन्त्री गुरुङले सरकार अधिनायकवादी हुन्छ भनेर नै संवैधानिक निकायहरू बनाइने गरिएको बताए। अख्तियारले आफ्नो अधिकार प्रयोग गरेर कानुनी प्रक्रिया सुरु गरेकाले यसलाई प्रतिशोध भन्नु गलत भएको उनको भनाइ छ। सरकारले फाइल खोल्ने भनेर कतै नभनेको र अहिले पनि अख्तियारले आफ्नो संवैधानिक अधिकार प्रयोग गरेको उनको भनाइ छ। त्यस्तै उनले भिजिट भिसा प्रकरणमा कुनै कर्मचारीले गलत गर्दैमा गृहमन्त्रीको राजीनामा माग्नु उपयुक्त नहुने बताए। यस विषयमा विपक्षी दलले प्रतिशोधको राजनीति गरिरहेको उनले बताए। मन्त्री गुरुङले निजामती सेवा ऐन तथा शिक्षा विधेयक सदन अवरुद्ध भएकाले टेबल हनु नसकेको बताउँदै चालु बजेट अधिवेशनबाटै यो दुवै विधेयक पास हुने विश्वास व्यक्त गरे।
गठबन्धनका कारण महिला नेतृत्वमा कमी भयो : पूर्वराष्ट्रपति भण्डारी,"विराटनगर : पूर्वराष्ट्रपति विद्यादेवी भण्डारीले गठबन्धनका कारण महिला नेतृत्वमा कमी देखिएको बताएकी छन्। स्थानीय तहका उपप्रमुख एवं उपाध्यक्षहरूको राष्ट्रिय सम्मेलनलाई शुक्रबार विराटनगरमा सम्बोधन गर्दै भण्डारीले गठबन्धनका कारण महिला नेतृत्वमा कमी भएको बताएकी हुन्। राजनीतिक दलहरुले लोकतान्त्रिक मूल्य र समावेशीताको संरक्षण गर्न महिला नेतृत्वमा ध्यान दिन आवश्यक रहेको उनको भनाइ छ। जनप्रतिनिधिले विकास निर्माण र आर्थिक समृद्धितर्फ ध्यान दिनुपर्ने आवश्यकता रहेको भण्डारीले बताइन्। संघ, प्रदेश तथा स्थानीय तहका सबै निकायहरूबीच समन्वय गरी जनताको आवश्यकतालाई सम्बोधन गर्ने खालको कार्यक्रम तथा नीतिलाई प्राथमिकतामा राख्नुपर्नेमा उनको जोड छ। उनले आफू पार्टी अध्यक्ष बन्ने समय आउनेसमेत बताइन्। सम्मेलनको उद्घाटनपछि पार्टी अध्यक्ष कहिले बन्नुहुन्छ? भनेर सोधिएको प्रश्नको जवाफ दिँदै पूर्वराष्ट्रपति भण्डारीले भनिन्, समय आउला नि। उनले आफू सक्रिय राजनीतिमै रहेको समेत स्पष्ट पारेकी छन्। यसैबीच काठमाडौं महानगरपालिकाकी उपप्रमुख सुनिता डंगोलले उपप्रमुखको जिम्मेवारी र अपेक्षा दुवै उच्च रहेपनि त्यसलाई कार्यान्वयन गर्न कानुनी संरचना स्पष्ट नभएको बताएकी छन्। डंगोलले भनिन्, उपप्रमुखलाई ७ प्रमुख कार्यभार दिइएको छ। जसमा न्यायिक समितिमार्फत न्यायमा पहुँच सुनिश्चित गर्ने, जनताको हकहित संरक्षण, योजना तथा बजेट अनुगमन, राजस्व निर्धारण र विषयगत समितिको समन्वयजस्ता महत्त्वपूर्ण कार्यभार छन्। संविधानमै उपप्रमुखको अधिकारमा विभेद गरिएकाले प्रमुख र उपप्रमुखबीच कानुनी हैसियत बराबर नभएको उनको भनाइ छ। त्यस्तै विराटनगर महानगपालिकाकी उपप्रमुख शिल्पा निराला कार्कीले स्थानीय तहमा उपप्रमुखहरूको भूमिकाको विषय अझै अस्पष्ट रहेको बताइन्। आज पनि धेरै पालिकाहरूमा प्रमुखसँग तालमेल नमिल्ने, न्यायिक समिति तथा कानुनी व्यवस्थामा अस्पष्टता रहने र व्यावहारिक रूपमा कानुन कार्यान्वयनमा समस्या आउने अवस्था छ, उनले भनिन्।"
मोरङमा छुट्टाछुट्टै घटनामा दुई जनाको मृत्यु,"विराटनगर : मोरङमा छुट्टाछुट्टै घटनामा दुई जनाको मृत्यु भएको छ। मोरङको सुनवर्षी र विराटनगरमा छुट्टाछुट्टै घटना भएका हुन्। सुनवर्षी नगरपालिका९ मलढैयास्थित झपतलडाइनिया सडकमा रोकिएको मे१त ११०५ नम्बरको ट्याक्टरमा मे७प १०२९ नम्बरको मोटरसाइकल ठोक्किँदा मोटरसाइकल चालक भारतीय नागरिक २२ वर्षीय नवीनकुमार पोदारको मृत्यु भएको मोरङ ट्राफिक प्रमुख इन्स्पेक्टर राजन लम्सालले बताए। उनका अनुसार गम्भीर घाइते भएका पोदारलाई रंगेली अस्पताल पुर्याउनसाथ चिकित्सकले मृत घोषित गरेका हुन्। प्रहरीका अनुसार मोटरसाइकलको पछाडि सवार भारतका १९ वर्षीय पुप्पुकुमार बहरदारको रंगेली अस्पतालमा उपचार भइरहेको छ। ट्याक्टर चालक सुनवर्षी९ का ३० वर्षीय प्रकाश ऋषिदेवलाई नियन्त्रणमा लिएर घटनाको अनुसन्धान भइरहेको प्रहरीले जनाएको छ। त्यस्तै, विराटनगरमा सीटी सफारी चार्ज गर्न बनाइएको चार्जिङ स्टेशनमा करेन्ट लाग्दा एक जनाको मृत्यु भएको छ। प्रहरीका अनुसार करेन्ट लागेर रंगेली नगरपालिका६ का ३५ वर्षीय मनोज यादवको मृत्यु भएको हो।"
पतञ्जली जग्गा प्रकरणमा प्रधानमन्त्रीबाट राजनीतिक प्रतिशोधको गन्ध आयो : प्रचण्ड,"काठमाडौं : नेकपा माओवादी केन्द्रका अध्यक्ष पुष्पकमल दाहाल प्रचण्डले सरकारको नीतिगत निर्णयमा अख्तियारले मुद्दा लगाएपछि प्रश्नचिन्ह खडा भएको टिप्पणी गरेका छन्। शुक्रबार संसद् भवन नयाँ बानेश्वमार सञ्चारकर्मीसँग कुरा गर्दै उनले पतञ्जली जग्गा प्रकरणमा माधव नेपालविरुद्ध मुद्दा दर्ता हुनुमा प्रतिशोधको गन्ध आएको बताएका हुन्। अध्यक्ष प्रचण्डले माधव नेपाल स्वयंले अदालतले न्याय दिने बताएको र आफूलाई पनि न्याय दिनेमा विश्वास रहेको बताए। उनले भने,माधवजीले नै आश्चर्यमा हुनुहुन्छ भन्नुभएको छ। उहाँले अदालतले न्याय दिन्छ भन्ने कुरामा विश्वास गर्नु भएको छ। सफाइ पाउँछु पनि भन्नुभएको छ। अदालतले उहाँमाथि न्याय नै गर्छ भन्ने मैले पनि ठानेको छु। अध्यक्ष प्रचण्डले प्रधानमन्त्रीबाट अलिकति राजनीतिक प्रतिशोधको गन्ध आएको बताए। अख्तियारले पनि गम्भीर प्रश्न जन्माएको उनले बताए। क्याबिनेटको निर्णय, नीतिगत निर्णय अख्तियारको क्षेत्राधिकार भन्दा बाहिरको कुरा स्वयं अख्तियारले ललिता निवास प्रकरणमा भनेको छ। उसले त्यसबेला बाबुराम भट्टराई र माधव नेपालका विषयमा जे गरोस् क्याबिनेटले नै गरोस् भनेर चिठी नै लेखेको छ। मैले पनि देखेको छु,उनले भने,माधवजीले गरेको त नीतिगत निर्णय नै हो। त्यसमा अख्तियार प्रवेश गरेकाले प्रश्न उठेको छ। अख्तियारले यसबारे जवाफ देला। यो कुरा नै स्टाबलिस हुन्छ भने त गिरिबन्धुमात्र होइन अरू अरू पनि पर्ने कुरा नै भए। यस्तै अध्यक्ष प्रचण्डले भिजिट भिसा प्रकरणमा छानबिन समिति बनाउने वातावरण बने संसद्को अवरोध खुल्ने बताए। उनले भिजिट भिसा प्रकरणको छानबिन हुन जरुरी रहेको बताए। विपक्षीले राखेका विषयमा कांग्रेस सभापति शेरबहादुर देउवासँग छलफल गर्ने तयारी भएको उनले बताए।"
एमालेलाई गाली नगरी माओवादी र रास्वपाको पसल चल्दैन : उपमहासचिव ज्ञवाली,"भक्तपुर : नेकपा एमालेका उपमहासचिव प्रदीप ज्ञवालीले एमालेविरूद्ध संगठितरूपमा विपक्षी लागि परेको दाबी गरेका छन्। शुक्रबार भक्तपुरमा आयोजित बागमती प्रदेशको कार्यशालालाई सम्बोधन गर्दै उनले एमालेविरूद्ध पछिल्लो समय राजावादी, माओवादी, रास्वपालगायतका दलहरू संगठितरूपमा लागि परेको बताए। अहिले एमाले र एमालेको नेतृत्वविरूद्ध गाली नगरी हाम्रो पसल चल्दैन भन्नेमा पछिल्लो समय सबैभन्दा बढी राजावादी, माओवादी, रास्वपा लगायतका दललाई लागेको छ, उपमहासचिव ज्ञवालीले भने, एमाले गणतन्त्रवादी दल भएकाले राजावादी विरूद्धमा छन्, ३२ सिटको जादु नचलेपछि माओवादी सरकार, एमाले र नेतृत्वविरूद्ध छ, रास्वपाले पुराना दललाई गाली नगरी अगाडि बढ्न सकिँदैन भन्नेमा प्रष्ट छ। तसर्थ सबैको केन्द्रविन्दुमा एमाले भएकाले योजनाबद्ध रूपमा कार्ययोजना बनाएर अगाडि बढनुपर्ने आवश्यकता छ। ज्ञवालीले निर्वाचनमा चौतर्फी घेराबन्दी हुँदापनि सम्पूर्ण घेराबन्दी तोडेर एमाले सरकारमा पुन: पुग्न सफल भएको दाबी गरे। उनले एमालेको प्रभावकारी प्रचार, जनप्रतिनिधिको काम गराइ, पार्टी र जनसंगठनले गर्ने कामको आधारमा जनमत बढ्ने भएकाले त्यसतर्फ लाग्न निर्देशन दिए। उनले देश विकास गर्ने र राष्ट्रवादी शक्ति एमाले भएको उल्लेख गरे। उनले मिसन ८४ लाई ध्यान दिएर आआफ्नो स्थानबाट लागि पर्न आग्रह गरे। दुई दिने कार्यशालाले १०१ सदस्यीय प्रचार सञ्जाल गठन गरिएको बागमती प्रदेशकी उपसचिव एवं प्रचार विभाग प्रमुख भक्तकुमारी लामाले जानकारी दिइन्।"
भरुवा बन्दुकसहित दुईजना पक्राउ,विराटनगर :भरुवा बन्दुकसहित प्रहरीले मोरङको केराबारी गाउँपालिका६ तामाङ टोलबाट दुईजनालाई प्रहरीले पक्राउ गरेको छ । प्रहरीका अनुसार केराबारी६ का धनबहादुर श्रेष्ठको घरभित्र बन्दुक फेला परेको थियो । अवैध भरुवा बन्दुक राखिएको विशेष सूचनाका आधारमा इलाका प्रहरी कार्यालय केराबारीका वरिष्ठ सई (प्रहरी वरिष्ठ नायव निरीक्षक) मानबहादुर जिम्बा नेतृत्वको टोलीले बिहीबार राति १०:३० बजेतिर श्रेष्ठको घरमा छापा हानेको थियो । घर खानतलासी गर्ने क्रममा घरको पश्चिमतर्फको कोठामा तन्नाले छोपेर राखेको अवस्थामा १ नाल भरुवा बन्दुक बरामद गरिएको जानकारी प्रहरीले दिएको छ । बन्दुक फेला परेसँगै प्रहरीले धनबहादुरका छोरा २६ वर्षीय गणेश श्रेष्ठ र स्थानीय ३२ वर्षीय सन्तवीर तामाङलाई पक्राउ गरेको हो । बरामद भएको बन्दुकसहित दुवैजनालाई इलाका प्रहरी कार्यालय बेलबारीमा राखेर प्रहरीले थप अनुसन्धान सुरु गरिएको छ । प्रहरीले अनुसन्धानको थप प्रक्रिया अघि बढाएको हो । पक्राउ परेकाविरुद्ध हातहतियार खरखजना ऐनअन्तर्गतको मुद्दा चलाउने प्रहरीको तयारी छ । बरामद भएको बन्दुक वन्यजन्तुको अवैध चोरी सिकारीमा प्रयोग गर्ने गरिएको हुनसक्ने प्रहरीको भनाइ छ ।
नवलपरासीमा छोराले बाबु र छिमेकीको गरे हत्या,परासी : नवलपरासीमा दुईजनाको हत्या भएको छ । सुनवल नगरपालिका२ औरहियामा छोराले बाबु र अर्का छिमेकीको हत्या गरेका हुन् । शुक्रबार बिहान ११ बजे ३५ वर्षीय खेमराज थारुले ५० वर्षीय बाबु दयाराम थारु र छिमेकी ७० वर्षीय नाथु धरिकारको हत्या गरेको जिल्ला प्रहरी कार्यालयका सूचना अधिकारी डीएसपी वीरदत्त पन्तले जानकारी दिए । उनीहरू दुबैजनालाई कोदालोले टाउकोमा प्रहार गरेर हत्या गरेका हुन् । उनीहरूको घटनास्थलमै मृत्यु भएको डीएसपी पन्तले बताए । हत्या गर्ने खेमराजलाई घरबाटै पक्राउ गरिएको छ । खेमराजले के कति कारणले हत्या गरे भन्ने बारे प्रारम्भिक अनुसन्धान भइरहेको प्रहरीले जनाएको छ ।
वर्षायाममा स्पा अनुभव : किन र कुन उपचार उत्तम ?,"नेपालमा मनसुन सुरु हुनासाथ झरी र चिसो मौसमले दैनिक जीवनमा केही असजिलोपना ल्याउँछ, तर यस मौसमलाई रमाइलो र फाइदाजनक बनाउन स्पा अनुभव एक अद्भुत विकल्प बन्न सक्छ। वर्षायाममा प्रायः घरभित्रै बस्नुपर्ने हुँदा धेरैले आलस्य र निराशा महसुस गर्छन्, तर स्पा जाँदा यस्तो मौसममा पनि शरीर र मनलाई न्यानोपन, आराम र नयाँ ऊर्जा प्रदान गर्न सकिन्छ। बाहिर झरी पर्दै गर्दा स्पाभित्रको सुकिलो वातावरण, न्यानो उपचार र सुगन्धले शरीरमात्र होइन, मुडलाई पनि ताजगी दिन्छ। वर्षायाममा स्पा उपचारको विशेषता के हो भने, यसको न्यानोपनले शरीरको दुखाइ र चिसोले गर्दा हुने विभिन्न समस्याहरू कम गर्छ। उदाहरणका लागि, हट स्टोन मसाजले गहिरो आराम दिन्छ भने आयुर्वेदिक मसाजले शरीरमा सन्तुलन ल्याउँछ र रोग प्रतिरोधात्मक क्षमता बढाउँछ। त्यस्तै, अरोमाथेरापी मसाजले मनसुन ब्लुजबाट छुटकारा दिलाउँदै श्वासप्रश्वास र निद्रामा समेत सहजता दिन्छ। बडी स्क्रब र र्यापले छालालाई पोषण र सफा बनाउने काम गर्छन्, अनि स्टिम बाथ वा सौनाले शरीरलाई भित्रैदेखि न्यानो बनाउँदै विषाक्त पदार्थहरू बाहिर निकाल्न मद्दत गर्छन्। फुट स्पा र पेडिक्योरले भने खुट्टालाई स्वच्छ, स्वस्थ र आरामदायी बनाइदिन्छन्। यसरी हेर्दा, वर्षायाम केवल घरमै थुनिनुपर्ने मौसम होइन, बरु आफूलाई माया गर्ने र नयाँ ऊर्जा दिने राम्रो मौका पनि हो। स्पा अनुभवले यो मौसममा तपाईंलाई न्यानोपन, छालाको हेरचाह र मानसिक शान्ति प्रदान गर्छ, जुन सुक्खा मौसममा भन्दा अझै बढी आवश्यक लाग्न सक्छ। त्यसैले, यो वर्षा ऋतुमा आफूलाई स्पा ट्रिटमेन्टको माध्यमबाट पुनर्ताजगी दिन नबिर्सनुहोस्। यो केवल शरीरको मात्र होइन, तपाईंको मुड र आत्मविश्वासको समेत ख्याल राख्ने उत्कृष्ट उपाय हो।"
संसद् चल्न नसक्दा महत्वपूर्ण विधेयक अड्किए : सभामुख,"काठमाडौं : प्रतिनिधिसभाका सभामुख देवराज घिमिरेले सदनलाई सहज रुपमा सञ्चालन गर्ने विधिबारे सोच्न आवश्यक रहेको बताएका छन्। विश्व वातावरण दिवसका सन्दर्भमा शुक्रबार ललितपुरमा आयोजित एक कार्यक्रममा सभामुख घिमिरेले सदन चल्न नसक्दा महत्वपूर्ण विधेयकहरू अघि बढ्न नसक्ने देखिएकाले सदनलाई सहज रुपमा सञ्चालन गर्ने विधिबारे सोच्न आवश्यक रहेको बताएका हुन्। उनले संसद् चल्न नसक्दा संघीय निजामती सेवा ऐन,विद्यालय शिक्षासम्बन्धी ऐनलगायत ऐन अड्किएर बसेको उल्लेख गरे। महत्वपूर्ण विधेयकहरूलाई अघि बढाउन तल्लीन रहेपनि अहिले संसद नै सञ्चालन हुन नसक्ने अवस्था उत्पन्न भएको उनले बताए। त्यस्तै सभामुख घिमिरेले जलवायु परिवर्तनको असरलाई न्यूनिकरणका लागि आवश्यक नीति निर्माण गर्दै विश्व जगतको ध्यानाकर्षण गराउनुपर्नेमा जोड दिए।"
इन्फिनिक्स हट फिफ्टी प्रो प्लस सार्वजनिक,"काठमाडौं : स्मार्टफोन ब्रान्ड इन्फिनिक्सले आफ्नो प्रिमियम शोस्टपर हट फिफ्टी प्रो प्लस नेपालमा सार्वजनिक गरेको छ। यो ६८ एमएम स्लिमएड्ज डिजाइनमा आएको सुन्दर फोनमा थ्रीडी कभर्ड १२० एचजेड एमोल्ड डिस्प्ले, हेलियो जी १०० प्रोसेस र ५ वर्षको टीयूभी सर्टिफाइड पर्फर्मन्स फ्लुन्सी रहेको छ। जेबीएलको साउन्ड प्रणाली, डुअल स्पिकर र लग्जरी डिजाइनले यो फोनलाई केवल स्मार्टफोन मात्र होइन, एक लाइफस्टाइल स्टेटमेन्ट बनाएको छ। यसमा ८ जीबी र्याम र २५६ जीबी स्टोरेज, ५० एमपी डुअल एआई क्यामेरा, १३ एमपी सेल्फी क्यामेरा, ३३ वाटको फास्टचार्जसँग ५ हजार एमएएच ब्याट्री र जेबीएलको साउन्ड भएको दुई स्पिकर रहेका छन्। स्मार्टफोन स्लिक ब्ल्याक, टाइटानियम ग्रे र ड्रीमी पर्पल रंगहरूमा उपलब्ध छ। यो नेपालभरका स्टोरहरू र अनलाइनमा उपलब्ध भइसकेको छ। यसको मूल्य २५ हजार ९९९ रुपैयाँ रहेको छ।"
"सुनको मूल्य स्थिर,चाँदीको बढ्यो",काठमाडौं : नेपाली बजारमा आज सुनको मूल्य स्थिर रहेको छ। नेपाल सुनचाँदी व्यवसायी महासंघका अनुसार आज एक तोला सुनको मूल्य १ लाख ९३ हजार ७०० कायम भएको छ। बिहीबार एकतोला सुन सोही मूल्यमा खरिदबिक्री भएको थियो। महासंघका अनुसार सुनको भाउ स्थिर रहे पनि चाँदीको मूल्य भने ७५ रुपैयाँले बढेको छ। एक तोला चाँदीको मूल्य २ हजार १५० निर्धारण भएको छ । अन्तर्राष्ट्रिय बजारमा आज एक औंस सुनको मूल्य ३ हजार ३८९ डलर कायम भएको अन्तर्राष्ट्रिय सञ्चारमाध्यमले जनाएका छन् ।
पूर्वमन्त्री झाविरुद्ध जालसाजी मुद्दा दर्ता,"ढल्केवर(धनुषा) : पूर्व उद्योगमन्त्री अनिलकुमार झाविरुद्ध जालसाजी मुद्दा दर्ता भएको छ। झाविरुद्ध धनुषा जिल्ला अदालतमा जालसाजी मुद्दा दर्ता भएको हो। नेपाल सद्भावना पार्टीका अध्यक्ष रामकुमार महतोसहित २१ जना केन्द्रीय पदाधिकारी तथा सदस्यहरूले २०८२ वैशाख २५ गते नेता झासहित दुईजना विरुद्ध जालसाजीसम्बन्धी मुद्दा धनुषा जिल्ला अदालतमा दर्ता गरेका छन्। झाले पार्टीको आन्तरिक निर्णयलाई तोडमोड गर्दै किर्ते कागजात तयार पारेर झूटो ब्यहोरा पेश गरी निर्वाचन आयोगमा कमिटी अद्यावधिकका लागि निवेदन दर्ता गराएको आरोप लगाइएको छ। मुद्दामा झासँगै निवेदकहरूले आफ्ना केन्द्रीय महासचिव सरस्वती कुमारी झालाई समेत प्रतिवादी बनाएका छन्। २०८१ चैत ९ गते नेपाल सद्भावना पार्टीको बैठक बसेर केही निर्णयहरू गरिए पनि विपक्षी अनिल कुमार झाले नेपाल सद्भावना पार्टीको केन्द्रीय महासचिव सरस्वती कुमारी झालाई आफ्नो प्रभावमा लिई उक्त मितिको बैठकलाई आधार बनाई पदाधिकारीहरूले गर्दै नगरेको झूटा ब्यहोराको माइनट तयार गरी आफूहरूको किर्ते सही गरेर झूटा ब्यहोराको कागज तयार गरी विपक्षीमध्येको अनिल कुमार झाले आफूलाई अध्यक्ष तथा विभिन्न व्यक्तिहरूलाई विभिन्न पदको पदाधिकारी बनाई झूटा ब्यहोराको कागज तयार गरी चैत्र २९ निर्वाचन आयोग कार्यालयमा दर्ता गराएको रिट निवेदकहरूको दाबी छ। विपक्षीहरुले आफूहरूलाई पदबाट पदच्युत गरी झुटा रूपमा आफू लगायत अन्य व्यक्तिहरूलाई पदाधिकारी बनाई आफ्नो फाइदाको लागि झुटा ब्यहोराको कागज बनाई निर्वाचन आयोगको कार्यालयमा पेश गरी मुलुकी अपराध संहिता २०७४ को दफा २७९ बमोजिमको अपराध गरेकोले विपक्षीहरूलाई सोही दफा बमोजिम हदैसम्मको सजाय गर्न रिट निवेदकहरुको माग छ। यस मुद्दामा २०८२ असार २ गतेका लागि आफूहरूले तारेख पाएको नेपाल सद्भावना पार्टीका अध्यक्ष महतोले बताए। यता पूर्वमन्त्री झाले मुद्दा सम्बन्धमा अहिलेसम्म आफूलाई कुनै जानकारी नभएको प्रतिक्रिया दिए। अदालतमा मुद्दा दर्ता भएको छ भने त्यस च्यानलबाट जानकारी आइहाल्छ। अहिलेसम्म त्यस्तो कुनै जानकारी छैन, उनले भने। अहिले तपाई कुन पार्टीसँग आवद्ध हुनुहुन्छ भन्ने अन्नपूर्णको जिज्ञासामा उनी बोल्न चाहेनन्।"
अमेरिकी राष्ट्रपति ट्रम्प र मस्कबीचको विवादले चिनियाँ इभी कम्पनीको सेयरमा गिरावट,"एजेन्सी : अमेरिकी राष्ट्रपति डोनाल्ड ट्रम्प र अर्बपति एलन मस्कबीचको विवादले एसियाली सेयर बजारमा असर देखिएको छ। शुक्रबार एसियाली सेयर बजार खुल्दा धेरै चिनियाँ विद्युतीय सवारी साधन (इभी) कम्पनीहरूको सेयरमा गिरावट आएको छ। हङकङ बजार खुल्दा विश्वको सबैभन्दा ठूला विद्युतीय सवारी कम्पनी  को सेयर मूल्य लगभग २ प्रतिशतले घट्यो। यस्तै,नियो,ली अटोजस्ता अन्य ठूला कम्पनीहरूको सेयरमा पनि गिरावट आएको छ। यसअघि बिहीबार अमेरिकी सेयर बजारमा टेस्ला कम्पनीको सेयर १४ प्रतिशतले घटेको थियो। टेस्लाको सेयर घट्नुको कारण ट्रम्प र मस्कबीच बढ्दो विवादलाई मानिएको छ। हङकङको ह्याङसेङ सूचकांकमा पनि गिरावट आएको छ। यद्दपि ट्रम्प र चिनियाँ राष्ट्रपति सी जिनपिङबीच फोन वार्तापछि भने एसियाली बजारमा थोरै वृद्धि हुने अनुमान गरिएको छ।"
यी हुन् उच्च रक्तचापबाट बच्ने उपाय,"मुटु खुम्चने र नरम गर्ने प्रक्रिया निरन्तर रूपले चलिरहन्छ। मुटु खुम्चने क्रियालाई सिस्टोल र आराम गर्ने प्रक्रियालाई डायस्टोल भनिन्छ। यसरी खुम्चने र आराम गर्ने प्रक्रियालाई कार्डियाक चक्र भनिन्छ। एउटा चक्रको औसत समय ८ सेकेन्डको हुन्छ। र, यो कार्य एक मिनेटमा सरदर ७५ पटक हुन्छ। रक्तनलीका भित्ताहरूमा रगतबाट पर्ने धक्काहरूलाई रक्तचाप भनिन्छ। मुटुले रगत पम्प गर्दा रक्त नलीहरूमा पर्ने भक्काको प्रभावलाई सिस्टोलिक चाप र मुटुले रगत पम्प गर्दा पर्ने प्रभावलाई डायस्टोलिक चाप भनिन्छ। उच्च रक्तचाप भएमा टाउको झम्म हुने, आँखा दुख्ने र अन्य समस्या पनि देखापर्ने हुन्छ। उच्च रक्तचापका कारणहरू लामो समयसम्म मानसिक तनाव हुनु। व्यायाम, योग तथा परिश्रम नगर्ने बानी। निष्क्रिय जीवनशैली। खानामा बडी बोसो, चिल्लो, मासु, मसला, नुन आदिको प्रयोग गर्ने बानी। निरन्तर मद्यपान र धूमपान गर्ने बानी शरीरको वजन अधिक भएमा। वंशाणुगत कारण। उच्च रक्तचापबाट बच्ने उपायहरू शरीरको उचाइ, उमेर र परिश्रम अनुसारको सन्तुलित भोजनको सेवन गर्नुपर्छ। नियमित परिश्रम गर्नुपर्छ। दैनिक व्यायाम तथा योग गर्ने गर्नुपर्छ। मोटोपनाको नियन्त्रण गर्नुपर्छ। अनावश्यक चिन्ताबाट मुक्त हुनुपर्छ। धूमपान र मद्यपानबाट गर्नु हुँदैन। मुटुरोग विशेषज्ञको राय, सल्लाहको पालना गर्नुपर्छ।"
सशस्त्र प्रहरीका गोताखोर बेपत्ता घटनामा गृहमन्त्री लेखकद्वारा दुःख व्यक्त,"काठमाडौं : गृहमन्त्री रमेश लेखकले सप्तरीस्थित सप्तकोसीमा सशस्त्र प्रहरी बल नेपालका दुई सशस्त्र प्रहरी जवान (गोताखोर)बेपत्ता घटनाप्रति दु:ख व्यक्त गरेका छन्। शुक्रबार बिहान हल्चोकस्थित सशस्त्र प्रहरी प्रधान कार्यालय पुगेर गृहमन्त्री लेखकले उक्त घटना सम्वन्धमा विस्तृत जानकारी लिएका हुन्। उनले अभ्यासका क्रममा ज्यान गुमाएका रास्ट्रसेवकको शोकलाई शक्तिमा बदल्दै आगामी दिनमा थप सचेत र सुरक्षा अपनाउन जरुरी रहेको बताए। 'शोकलाई शक्तिमा बदल्दै थप सचेत भएर काम गर्न आग्रह छ,' गृहमन्त्री लेखकले भेन,'खतराजन्य उद्दारमा खटिने जनशक्तिको जीवन बीमा बारे मन्त्रालयले थप कार्य गर्नेछ ।' उनले खतराजन्य उद्दारमा खटिने प्रहरी कर्मचारीको बीमालगायतका विषयमा थप बजेट आवश्यक परे पनि मन्त्रालय त्यसका लागि प्रयास गर्ने बताए । उनले यसप्रकार घटना पुनरावृति नहुने गरी सबैकुराको एथेष्ट ध्यान पुर्याएर गर्नुपर्नेमा समेत जोड दिए। सप्तरीको हनुमाननगर कंकालिनी नगरपालिका१ स्थित कोसी नदीमा बिहीबार अपराह्न मनसुनजन्य विपद्को पूर्वतयारी अभ्यास गर्ने क्रममा सशस्त्र प्रहरी जवान हरदेव राजवंशी र सुरज साउँद (गोताखोर) बेपत्ता भएका थिए । सशस्त्र प्रहरी बलले घटनाबारे जानकारी दिदै बेपत्तामध्ये हरदेवको शव शुक्रबार बिहान घटनास्थलदेखि करिब तीन किलोमिटर तल स्थानीयले देखेपछि सशस्त्र प्रहरीलाई खबर प्राप्त भएको जनाएको छ । अहिले हरदेवको शव परीक्षण प्रक्रियाका लागि राजविराज पुर्याइएको छ । मन्त्री लेखकले बेपत्ता जवान साउँदको खोजीकार्यमा कुनै कसर बाँकी नराख्न आग्रह गर्दै त्यसका लागि प्रदेश सरकारसित पनि आवश्यक समन्वय गर्न निर्देशन दिए। राजवंशी श्रीअन्तु गण इलाम दरबन्दी भइ दन्तकाली विशेष कार्य तालिम शिक्षालय सप्तरीमा र साउद १३ नम्वर गण पर्सा दरबन्दी भइ छिन्नमस्ता बाहिनी मुख्यालयमा कार्यरत थिए । घटनाबारे जानकारी लिन मन्त्री लेखकसँगै प्रतिनिधिसभाअन्र्तगत राज्य व्यवस्था समितिका सभापति रामहरि खतिवडा र निमित्त गृहसचिव जय नारायण आचार्य,मन्त्रालयको शान्ति सुरक्षा महाशाखाका सहसचिव रामचन्द्र तिवारीलगायतका अधिकारीहरू सशस्त्र प्रहरी प्रधान कार्यालय पुगेका थिए। मन्त्री लेखकलाई कार्यवाहक संगठन प्रमुख एवं एआईजी नारायणदत्त पौडेलले घटनाबारे जानकारी गराएका थिए।"
अमेरिकी राष्ट्रपति ट्रम्प र मस्कबीच विवाद,"अमेरिका : अमेरिकी राष्ट्रपति डोनल्ड ट्रम्प र एलोन मस्कबीच विवाद सुरु भएको छ। राष्ट्रपति ट्रम्पले संघीय अमेरिकी सरकारका कामहरूबाट मस्कको कम्पनीलाई हटाइदिने धम्की दिएका छन्। ती काम मस्कको स्पेसएक्स कार्यक्रमका निम्ति आधार स्तम्भ हुन्। ट्रम्पको धम्कीपश्चात् मस्कले उनलाई महाभियोग लगाउन आह्वान गरेका छन्। उनले हिम्मत भए आफ्नो कम्पनीलाई प्राप्त सरकारी अनुदान हटाइदिन भनेका छन्। साथै उनको कम्पनीको ड्र्यागन स्पेस क्राफ्टलाई फिर्ता गर्ने कार्य तेज बनाउने पनि चेतावनी दिए। अमेरिकी अन्तरिक्ष यात्रुहरूलाई ओसारपसार गर्न र इन्टरनेशनल स्पेस स्टेसनमा आपूर्ति गर्न अमेरिका सो स्पेसक्राफ्टमा निर्भर छ। ट्रम्पकी प्रेस सेक्रेटरी क्यारोलीन लेभिटले मस्कले लगाएको आरोपको हलुका प्रतिवाद गरकी छन्। उनले भनिन्, एलन मस्क जे गर्दै छन्, त्यो दुर्भाग्यपूर्ण हो। उनी वन बिग ब्यूटीफुल बिलबाट असन्तुष्ट छन्। किनभने त्यसमा उनी लागू गर्न चाहेका नीतिहरू समावेश छैनन्। एलन मस्कले सायद ट्रम्प प्रशासनसँगको लडाइँ नजित्लान्, तर उनले ट्रम्प र रिपब्लिकन पार्टीसँग ठूलो राजनीतिक र व्यक्तिगत मूल्य असुल्न सक्छन्। ट्रम्पलाई सायद यसको आभास भइसकेको थियो, त्यसैले उनले दिनको अन्त्यसम्म यो गर्मागर्मी कम गर्ने प्रयास गरे। ह्वाइट हाउसको प्रहरी सम्मान कार्यक्रममा मस्कको सार्वजनिक उपस्थितिको क्रममा उनले मस्कमाथि कुनै टिप्पणी गरेनन्। यद्यपि ट्रुथ सोसलमा पोस्ट गर्दै ट्रम्पले लेखेका छन्, मस्कविरुद्ध जान उनलाई कुनै आपत्ति छैन। राम्रो हुन्थ्यो यदि मस्कले महिनौँ अगाडि नै सरकारी सेवा छाडेका भए। त्यसपछि उनले आफ्नो बिग ब्यूटीफुल कर व्यय कानुनको प्रचार गर्ने कुरा गरे। बिहीबार दुवैबीच भएको घमासान वाकयुद्धपछि यो तनाव चाँडै कम हुने सम्भावना देखिँदैन। करिब चार महिना डिपार्टमेन्ट अफ गभर्नमेन्ट इफिसिअन्सी (डोज) हाँकेका मस्कले अर्बौ डलर खर्च कटौती गरिदिएको दाबी गरेका थिए र गत सातामात्रै उक्त अभियानबाट उनको बहिर्गमन हुँदा ट्रम्पले उक्त कार्यलाई प्रशंसा गरेका थिए।"
१४ वर्षदेखिका मुद्दा किनारा लाग्न सकेनन्,"मुगु : रारा राष्ट्रिय निकुञ्जमा १४ वर्षयताबाट विभिन्न प्रकारका दर्ता भएका मुद्दाहरू हालसम्म पनि किनारा लाग्न नसक्दा मुद्दाका आरोपितहरूले पीडा भोग्नु परेको छ। रारा राष्ट्रिय निकुञ्ज कार्यालयको कार्यालय प्रमुखको दरबन्दी उपसचिव तहको हो। निकुञ्ज विभागले हालसम्म दरबन्दीअनुसारको कार्यालय प्रमुख नखटाउँदा आर्थिक वर्ष २०६८६९ देखि हालसम्म दर्ता भएका विभिन्न प्रकारका मुद्दाहरूको किनारा लगाउन नसक्दा मुद्दाका आरोपीले थप पीडा भोग्नु परेको हो। आर्थिक वर्ष २०६८६९ देखि यो आर्थिक वर्षसम्म ८ वटा मुद्दा दर्ता भएका छन्। दर्ता भएका मुद्दाको आवश्यक प्रक्रिया अगाडि बढाउन उपसचिव तह वा कामु कार्यालय प्रमुख हुनुपर्ने प्रावधान छ। हालसम्मको कार्यालयको रेकर्ड हेर्दा रारा राष्ट्रिय निकुञ्जमा उपसचिव तहका कार्यालय प्रमुख नआउँदा दर्ता भई आएका मुद्दाको किनारा लगाउन नसक्नु मुख्य कारण भएको कार्यालयका सूचना अधिकारी धर्मजित सावतले जानकारी दिए। १४ वर्षयताबाट उक्त कार्यालयमा दर्ता भएका ८ थान मुद्दामध्ये अवैध चोरी सिकारी ३ थान, वन्यजन्तु आखेटोपहार ओसारपसार २, मध्यवर्ती क्षेत्र भित्र हातहतियार १ र अवैध रूपमा निकुञ्जभित्र काठ काटेको २ थान छन्। मुद्दाका आरोपितलाई कार्यालयले हालसम्म तारेख थमाउनुबाहेक अन्य कुनै प्रक्रिया अगाडि नबढ्नुको मुख्य कारण निकुञ्ज विभागले दरबन्दीअनुसारको उपसचिव वा कामु कार्यालय प्रमुख नखटाउँदा यो समस्या देखिएको कार्यालयले जनाएको छ। हामीलाई विभिन्न आरोपमा रारा राष्ट्रिय निकुञ्जले मुद्दा दर्ता गरेको छ। दर्ता भएको मुद्दा १४ वर्षसम्म किनारा लगाउन नसक्दा हामीलाई थप पीडा भएको छ। प्रत्येक महिना तारेख थाम्न कार्यालय पुग्नुपर्छ, उनले भने। हालसम्म दर्ता भएका मुद्दा किनारा लगाउन दरबन्दीअनुसारको कर्मचारी खटाउन नसक्नु निकुञ्ज विभागको कमजोरी भएको मुद्दाका आरोपीले बताएका छन्।"
"अमेरिकी राष्ट्रपति ट्रम्प र मस्कबीच विवाद,टेस्लाको सेयर १४ प्रतिशतले घट्यो",एजेन्सी : अमेरिकी राष्ट्रपति डोनाल्ड ट्रम्प र अर्बपति एलन मस्कबीचको विवादले टेस्ला कम्पनीको सेयरमा असर परेको छ। जसका कारण बिहीबार कम्पनीको सेयरमा ठूलो गिरावट आयो। मस्कको कम्पनी टेस्लाको सेयर १४ प्रतिशतले घट्यो। जसले गर्दा कम्पनीले लगभग १५० अर्ब डलर घाटा व्यहोर्नु पर्यो। विज्ञहरूका अनुसार यो टेस्लाको लागि पछिल्ला केही महिनामा सबैभन्दा खराब दिन हो। विवाद बढ्दै गयो भने मस्कले ठूलो क्षति व्यहोर्नुपर्ने विज्ञहरू बताउँछन्। दुवैबीच विवाद बढ्दै गएपछि ट्रम्प प्रशासनले स्पेसएक्सजस्ता एलन मस्कका कम्पनहरूलाई दिँदै आएको सरकारी ठेक्का रद्द गर्ने धम्की समेत दिएको छ। यसको जवाफमा मस्कले' तिमीलाई जे मन लाग्छ त्यही गर मलाई वास्ता छैन'जवाफ दिएका छन्। उनीहरूबीचको मतभेद यसरी पहिलो पटक सामाजिक सञ्जालमा बाहिर आएको हो।
मनसुनजन्य विपदबाट सुदूरपश्चिमका २ लाख बढी मानिस प्रभावित हुने अनुमान,"अछामः यस वर्षको मनसुनजन्य विपदबाट सुदूरपश्चिमका दुई लाखभन्दा बढी मानिस प्रभावित हुने अनुमान गरिएको छ। साँफेबगर नगरपालिकाले आयोजना गरेको विपद् जोखिम व्यवस्थापन सुशासन, ऐन, नीति, योजना र कार्यविधि स्वमूंल्याकन कार्यशालामा यो वर्षको मनसुनमा सुदूरपश्चिमका दुई लाख २७ हजार ७३६ जना मानिसहरू प्रभावित हुने अनुमान गरिएको तथ्यांक प्रस्तुत गरिएको छ। कार्यक्रममा संघीय मामिला तथा सामान्य प्रशासन मन्त्रालयका वातावरण तथा विपद् व्यवस्थापन शाखाका अधिकृत सन्तोष कुमार खत्रीले प्रस्तुत गरेको तथ्यांक अनुसार सुदुपश्चिमका ९ जिल्लाका मनसुनजन्य घटनाबाट प्रभावित हुने ५२ हजार ११२ घरपरिवारका दुई लाख २७ हजार ७३६ जनसंख्या रहेको छ। तथ्यांक अनुसार कञ्चनपुरमा सबै भन्दा बढी ३६ हजार ८९६ क्रमशः कैलालीमा ३२ हजार २८०,बैतडीमा ३२ हजार १२४,बाजुरामा ३० हजार ७६६,डडेलधुरामा २९ हजार ५९३, डोटीमा २० हजार ८६९, बझाङमा १६ हजार ९३, अछाममा १५ हजार २१३ र दार्चुलामा १३ हजार ७९६ जनसंख्या रहेको छ। यस वर्ष तीन दशक यताकै बढी पानी पर्ने अनुमान गरिएकोमा त्यसमा पनि सबैभन्दा बढी सुदूरपश्चिम, कर्णाली र लुम्बिनी प्रदेशमा वर्षा हुने पूर्वानुमान गरिएको खत्रीले जानकारी दिए। उनले विपदको बेला सबैभन्दा बढी जिम्मेवारी स्थानीय तहको रहेकाले पूर्वतयारीले जोखिम कम गर्न सकिने भएकाले सबै संयन्त्रहरू तयारी अवस्था राख्न सुझाव दिए। शाखा अधिकृत खत्रीले मनसुन पूर्वतयारी तथा प्रतिकार्य योजना बनाउनका लागि स्थानीय तहलाई परिपत्र गरिसकेकाले तत्काल निर्माण गरी लागू गर्न सुझाव दिए। कार्यक्रममा सहभागी नगर प्रमुख राजेन्द्र कुँवर, उपप्रमुख शिबबहादुर कुँवर, वडाध्यक्ष, निमित्त प्रमुख प्रशासकीय अधिकृत लक्ष्मणनाथ योगी लगायत शाखा प्रमुखहरूले मनसुन पूर्वतयारी तथा प्रतिकार्य योजना यथाशीघ्र तयार गरी लागू गर्ने लगायतका ८ वटा बुँदामा हस्ताक्षर गरी प्रतिबद्धता जनाएका छन्।"
नागरिकता विधेयकलाई यथाशीघ्र अगाडि बढाउनुपर्छ : गृहमन्त्री,"काठमाडौं : गृहमन्त्री रमेश लेखकले नेपाल नागरिकता ऐन,२०६३ लाई संशोधन गर्न बनेको विधेयकलाई जतिसक्दो चाँडो टुंगाउनुपर्ने बताएका छन्। राज्य व्यवस्था तथा सुशासन समितिको बैठकमा बोल्दै गृहमन्त्री लेखकले अत्यन्त संवेदनशील विषय भएकाले छिटो पारित गर्नुपर्नेमा जोड दिएका हुन्। 'यो अत्यन्त संवेदनशील विषय हो। विधेयकलाई चाँडो पारित गरेर जाऔँ । नागरिकताविहीन नागरिकले भोगिरहेको पीडाको अवस्था अन्त्य गर्न लागौं,'गृहमन्त्रीले भने। बैठकमा नागरिकता ऐन, २०६३ लाई संशोधन गर्न बनेको विधेयक, २०८१ माथि संशोधनकर्ता सांसदसँगको छलफल सम्पन्न भएको छ। उक्त विधेयकमाथि ४६ जना सांसदबाट विभिन्न ८५ वटा संशोधन परेका थिए । बैठकमा समिति सभापति रामहरि खतिवडाले संशोधनकर्ता सांसदसँगको छलफल सम्पन्न भएको र अर्को बैठकमा गैरआवासीय नेपाली सङ्घ (एनआरएनए)का अध्यक्ष र पूर्वअध्यक्ष तथा भूतपूर्व गोर्खा सैनिकसँग सम्बन्धित सङ्गठनका पदाधिकारीसँग छलफल गरिने बताए।"
"कहाँ जालास् चितुवा, वनकै केजमा","गुलरिया : एक साताअघि बर्दियाको गुलरिया नगरपालिका ५ बालापुरस्थित आफ्नै घरको शौचालयबाट फर्कने क्रममा ७ वर्षीया बालिका सायरा चौधरीको चितुवाको आक्रमणमा परी जेठ १४ गते निधन भयो। घरनजिकै जोडिएको थारु सामुदायिक वनबाट ढुकेर बसेको चितुवाले बालिकालाई एक्कासि आक्रमण गरी मृत्युको मुखमा पुर्यायो। घटनासँगै एकाएक बर्दिया सदरमुकाम गुलरियालगायत बालापुर क्षेत्रमा त्रासदी पूर्ण अवस्था सिर्जना भयो। बालिकाको मृत्युको घटना सुन्ने सबै स्तब्ध, मर्माहत एवं त्रसित बने। स्थानीयले जिल्ला प्रशासन कार्यालय गेटमा धर्नासँगै चक्का जामसमेत गरे। लगत्तै जिल्ला प्रशासन कार्यालय बर्दिया र स्थानीयको सहमतिपश्चात जिल्ला प्रशासन कार्यालयको निर्देशनमा बर्दिया राष्ट्रिय निकुञ्ज, राष्ट्रिय प्रकृति संरक्षण कोष (एनटीएनसी), डिभिजन वन कार्यालय बर्दियाको प्राविधिक सहितको टोली घटनास्थलमा पुगी चितुवाको निगरानी सुरु गर्यो। बालिकाको शव फेला परेको जंगलभित्रको स्थानमा एउटा केज राखेर चितुवा नियन्त्रण गर्ने डार्ट गनसहितको प्राविधिक टोली रूखमा घर बनाई बसिरह्यो तर पहिलो दिन चितुवा देखिएन। सरकारी प्राविधिक टोली, सुरक्षाकर्मीलगायत स्थानीयले जंगल चाहार्दासमेत चितुवा नदेखिएपछि घटनाको अर्कोदिन बर्दिया राष्ट्रिय निकुञ्ज र एनटीएनसीको ११ गरी २ वटा हात्तीमार्फत जंगल स्विप गर्दै चितुवा खोज्ने कार्य भए पनि चितुवा भेट्टाउन हम्मेहम्मे पर्यो। तर, पनि टोलीले हरेस खाएन। एक साता लामो प्रतीक्षापछि डिभिजन वन कार्यालय बर्दियाले राखेको फलामको केजमा चितुवा फसेरै छाड्यो। मंगलबार राति चितुवा पासोमा परेको डिभिजन वन कार्यालय बर्दियाका प्रमुख एवं वरिष्ठ डिभिजनल वन अधिकृत विजयराज सुवेदीले बताए। केजको पासोमा पारेर ५६ वर्षको वयस्क पोथी चितुवा नियन्त्रणमा लिएका छौं, उनले भने। घटना स्थल वरपर फेला परेकाले बालिकाको घटना घटाउने चितुवा हुनसक्ने अनुमान उनको छ। बर्दियादेखि लामो दूरी बाँके निकुञ्जमा चितुवा छाड्ने सोच बनाएका छौं। अहिले चितुवा वन कार्यालयको परिसरमै छ। एउटा चितुवा फेला परे पनि पासो जंगलमै राखेका छौं। अरू पनि चितुवा हुन सक्ने भएकाले केही दिन जंगलमै अनुगमन जारी रहन्छ, उनले भने। चितुवा फेला परेपछि त्रास हटेको उनको भनाई छ। तर पनि बच्चालाई एक्लै नछाड्न अनुरोध गर्दै सर्तकता अपनाउन प्रमुख सुवेदीले समुदायलाई आग्रह गरेका छन्। केजमा फसेपछि फुत्किने क्रममा चितुवाको निधारमा घाउ भएको एनटीएनसी बर्दियाका संरक्षण अधिकृत अजित तुम्बाहाङ्फेले जानकारी दिए। थारु सामुदायिक वन क्षेत्रमा झाँडी भएकाले चितुवा लुक्न सक्ने सम्भावना हुन्छ। उनले भने, झाँडी सफा नगरेसम्म त्रास रही रहन्छ। एउटा चितुवा समात्यौं झाँडी रहिरहे फेरि अर्को चितुवा आउन सक्ने सम्भावना हुन्छ। त्यसैले झाँडी फडानी गर्नुपर्छ। सामुदायिक वनमा चितुवाका लागि आहारा प्रजाति नभएकाले मानवीय तथा पशुधनमा आक्रमण गरेको उनले प्रस्ट्याए। चितुवा पासोमा परेपछि स्थानीयको त्रास घटेको छ।"
"शरीरलाई किन चाहिन्छ, भिटामिन सी ?","भिटामिन सी पानीमा घुल्ने भिटामिन हो। यो तातोले नष्ट हुन्छ। भिटामिन सीलाई सानो आन्द्राबाट सजिलै सोसेर लिई हाम्रो शरीरले उपयोग गर्दछ। भिटामिन सीका स्रोतहरू दुई प्रकारका हुन्छन्। प्राणीजन्य स्रोतहरू र वनस्पतिजन्य स्रोतहरू। माछा, मासु, दूध, घिउ, तेल, अन्डा प्राणीजन्य स्रोतहरू हुन्। त्यस्तै वनस्पतिजन्य स्रोतमा अमला, सुन्तला, कागती मौसम स्याउ, नासपाती, मेवा, आरुबखडा पर्छन्। भिटामिन सीका कार्यहरू दाँत र हाडको विकासमा सहयोग गर्दछ। घाउ निको हुने प्रक्रियामा सहयोग गर्दछ। रगत जम्ने प्रक्रियाका लागि आवश्यक हुन्छ। खानामा रहेको फलाम तत्त्वलाई आन्द्राबाट शोषण गर्ने काममा सहयोग गर्दछ। दाँत र गिजालाई स्वस्थ राख्छ। छालालाई नरम र स्वस्थ राख्छ।"
यूएईबाट अझै सुरु भएन श्रम स्वीकृतिको सेवा,"दुबई : सरकारले संयुक्त अरब इमिरेट्स (यूएई) बाट श्रम स्वीकृति सुरु भएको भनेर घोषणा गरेको झन्डै चार महिना पुगिसक्दा पनि श्रमिकहरूले सेवा पाउन सकेका छैनन्। गत फेब्रुअरी १३ तारिखका दिन दुबईमा आयोजित एक कार्यक्रममा श्रम, रोजगार तथा सामाजिक सुरक्षामन्त्री शरदसिंह भण्डारीले उक्त सेवा सुरु गरेको घोषणा गरेका थिए। एकजना सेवाग्राहीलाई कार्यक्रम स्थलबाट श्रम स्वीकृति प्रदान गर्दै केही दिनमै अबुधाबीस्थित नेपाली दूतावासले श्रम स्वीकृति प्रदान गर्ने बताए पनि यूएईमा कार्यरत श्रमिकहरूले हालसम्म पनि उक्त सेवा प्राप्त गर्न सकेका छैनन्। भिजिट भिसा, विद्यार्थी वा अन्य भिसामा आएर काम गरिरहेका धेरै श्रमिकहरू नयाँ श्रम स्वीकृतिको लागि आउने गरेको दुबईमा टाइपिङ सेन्टर सञ्चालन गरिरहेका व्यवसायी राम तामाङले बताए। सरकारी तथ्यांकअनुसार ५ लाखभन्दा बढी नेपालीहरू यूएईमा कार्यरत छन्। अन्य भिसामा यूएई आएर काम गरिरहेका १ लाखभन्दा बढी नेपाली श्रमिकहरूले नयाँ श्रम स्वीकृति लिने अनुमान छ। एयरपोर्टमा सेटिङ गरेर दैनिक हजारौंको संख्यामा श्रमिकहरू यूएई भित्रिने गरेका छन्। तीमध्ये केही नेपालीहरूले अन्य देशहरूमा जाने रुटको रूपमा यूएईको विमानस्थल प्रयोग गरे पनि धेरैले दुबईमै काम गरिरहेका छन्। मन्त्री भण्डारीले उद्घाटन शैलीमा एकजना श्रमिकको श्रम स्वीकृति प्रदान गरेर दूतावासहरूबाटै श्रम स्वीकृति उपलब्ध गराउने व्यवस्थाले नेपाली श्रमिक लाभान्वित हुने, नेपालमा गइरहनुपर्ने झन्झटबाट मुक्त हुने र आफ्नो पेसा र व्यवसायलाई निरन्तरता दिन सहज हुने बताएका थिए। र, यो व्यवस्था क्रमैसँग अन्य दूतावासबाट पनि प्रवाह हुने घोषणा गरेका थिए। यद्यपि घोषणा गरे बमोजिम खाडी मुलुकमा रहेका कुनै पनि दूतावासले सेवा सुरु गर्न सकेका छैनन्। श्रमिकहरूले श्रम स्वीकृति लिएपछि सरकारबाट विभिन्न सुविधा प्राप्त गर्ने गरेका छन्। टिभी, इलेक्ट्रोनिक्स सामान र अन्य घरायसी सामानमा भन्सार छुट पाउने गरेका छन् भने श्रमिक घाइते वा मृत्यु भएमा निज वा परिवारले क्षतिपूर्ति बापत निश्चित रकम प्राप्त गर्छन्। आबुधाबी दूतावासका अनुसार उक्त सेवा सुचारु गर्न कम्तीमा अझै २ साता लाग्नेछ। दूतावास स्रोतका अनुसार आवश्यक तयारी विना मन्त्रीले घोषणा गर्नाले तुरुन्त सेवा सुचारु गर्न कठिनाइ भएको हो। मन्त्री भण्डारीले गत माघ २९ देखि फागुन १ गतेसम्म यूएईमा सम्पन्न वल्र्ड गभर्नमेन्ट समिट २०२५ मा भाग लिन यूएई गएको मौका पारी दूतावासलाई कार्यक्रमको आयोजना गर्न लगाई घोषणा गरेका थिए।"
शिकार खेल्न जाँदा साथीको भरुवा बन्दुकको छर्रा लागेर मृत्यु,दैलेख : भरुवा बन्दुकको छर्राले लागेर दैलेखमा एकजनाको ज्यान गएको छ । महाबु गाउँपालिका ४ प्रिखोलाका ३४ वर्षीय पूर्णबहादुर थापा सलामी मगरको मृत्यु भएको हो । जिल्ला प्रहरी कार्यालय दैलेखका प्रहरी निरीक्षक एवं सूचना अधिकारी लालबहादुर सुनारका अनुसार ती व्यक्ति सिकार खेल्ने गएको अवस्थामा भरुवा बन्दुकको छर्रा लागेर मृत्यु भएको हो । स्थानीय बतासे भन्ने ठाउँमा सिकार खेलेर घर फर्किके क्रममा काप्रिखोलाका ३० वर्षीय सूर्यबहादुर थापा बलामी लड्दा उनले बोकेको भरुवा बन्दुक पड्किँदा साथमै रहेका मगरको छातिमा छर्राले लागेर घटनास्थलमै मृत्यु भएको हो । प्रहरीले सिकार खेल्न गएका बलामी र ओम बहादुर थापा बलामी मगरलाई भरुवा बन्दुकसहित नियन्त्रणमा लिएको छ । उनीहरूमाथि थप अनुसन्धानको थालिएको प्रहरीले जनाएको छ ।
सप्तरीमा डाँका समूहले गर्यो एक जनाको हत्या,राजविराज : डाँकाको एक समूहले सुरुङगा नगरपालिका८ को एक घरमा लुटपाट गर्नुका साथै एक जनाको गोली हानेर हत्या गरेको छ। बिहीबार राति डाँकाको एक समूहले कान्तलाल चौधरीको घरमा प्रवेश गरी धनमाल लुटेको तथा उनको हत्या गरेको जिल्ला प्रहरी कार्यालयका प्रमुख ढकेन्द्र खतिवडाले बताए। आक्रमणमा परी चौधरीका भाइ रमाकान्त घाइते भएका छन्। चौधरीको घरबाट सुनचाँदीका गरगहना र नगद लुटिएको प्रहरीले जनाएको छ। प्रहरीले डाँकाहरूको खोजी भइरहेको जनाएको छ।
आज देशका यी स्थानमा हुने छ वर्षा,"काठमाडौं : आज देशका कोशी प्रदेश लगायत देशको पहाडी भूभागमा आंशिकदेखि साधारणतया बदली रही बाँकी भूभागमा मुख्यतया सफादेखि आंशिक बदली रहनेछ। मौसम पूर्वानुमान महाशाखाका अनुसार कोशी प्रदेशका केही स्थानहरूमा बाँकी पहाडी भूभागका थोरै स्थानहरूमा मेघगर्जनचट्याङसहित हल्कादेखि मध्यम वर्षाको सम्भावना रहेको छ। देशका उच्चपहाडी तथा हिमाली भूभागका थोरै स्थानहरूमा हल्का वर्षाहिमपातको सम्भावना रहेको छ। आज राती कोशी प्रदेश लगायत देशको पहाडी भूभागमा आंशिक बदली रही बाँकी भूभागमा मुख्यतया सफा रहनेछ। कोशी प्रदेशका थोरै स्थानहरूमा तथा बागमती प्रदेश र गण्डकी प्रदेशका पहाडी भूभागका एकदुई स्थानमा मेघगर्जनचट्याङसहित हल्कादेखि मध्यम वर्षाको सम्भावना रहेको छ। कोशी प्रदेश, बागमती प्रदेश र गण्डकी प्रदेशका उच्चपहाडी तथा हिमाली भूभागका एकदुई स्थानमा हल्का वर्षाहिमपातको सम्भावना रहेको छ।"
घरजग्गा कारोबारमा सम्पत्ति शुद्धीकरण !,"विश्वभरकै आर्थिक कारोबारको पवित्रता अनुगमन र निरीक्षण गर्ने संस्था फाइनान्सियल एक्सन टाक्स फोर्स (एफएटीएफ) ले नेपाललाई खैरो सूचीमा राखेको छ। यो भनेको अन्तर्राष्ट्रिय रूपमा नेपालको साख गिर्नु हो। कालोसूचीमै पर्ने हो भने अन्तर्राष्ट्रिय कारोबारबाट नेपाल वञ्चित हुन्छ। अवैध अर्थात् कालोधनको दुरुपयोग रोक्न कानुनी र व्यावहारिक प्रबन्ध गर्न एफएटीएफले निर्देशन गर्दै आएको छ र नेपालले त्यसका लागि दुई वर्षको समय मागेको छ। यसै सन्दर्भमा नेपालले घरजग्गा कारोबारमा आर्थिक पारदर्शिताको नीतिनियम अख्तियार गरेको छ। एउटा मूल्यमा किन्ने र राजस्वचाहिँ किनेको भन्दा थोरैको मात्र तिर्ने चलन घरजग्गाको क्षेत्रमा ओपनसेक्रेट नै छ। त्यसबाट राज्यले पनि अर्बौं राजस्व गुमाइरहेको छ। यथार्थ कारोबार अनिवार्य गर्ने हो भने एकातिर (एफएटीएफ) ले भनेजस्तो आर्थिक शुद्धता नै हुन्छ नै राज्यले पनि राजस्व संकलनमा प्रगति गर्न सक्छ। घरजग्गा कारोबार सुस्ताएको हुँदा अर्थतन्त्र चलायमान भएन भन्ने पनि छ। खासमा एउटा समस्याले धेरै समस्या निम्त्याउने अवस्था आयो भने त्यो पनि सही र दूरदृष्टि हुँदैन सरकारको । कारोबारमा कडाइ गर्दा त्यसको झनै नकारात्मक असर पर्न सक्ने कुरा पनि छन्, यसतर्फ पनि ध्यान विशेष रूपमा जानैपर्ने देखिन्छ । सरकारले चालेको कदम पनि गलत नै हो भन्ने आधार पनि देखिँदैन। सही किन हो भने सम्पत्तिको शुद्धता परीक्षणबिना कुनै पनि कारोबार हुनु हुँदैन। तर यसको नाममा बल्ल बल्ल मुर्झाएको घरजग्गा कारोबारमा समस्या हुन पनि भएन । राज्यको कर्तव्य शंकास्पद वा अशुद्ध हुन सक्ने पुँजीको कारोबारलाई छुट दिने होइन, त्यसको नियन्त्रण गर्ने हो। यस अर्थमा मात्र यो काम हुनुपर्छ । भूमि व्यवस्था तथा अभिलेख विभागले जारी गरेको नयाँ निर्देशनले घरजग्गा कारोबारलाई पूर्णरूपमा बैंकिङ प्रणालीमा ल्याउँछ र कारोबार पारदर्शी बनाउँछ। १० लाख रुपैयाँभन्दा माथिको कारोबारमा बैंक स्टेटमेन्ट, गुड फर पेमेन्ट चेक र केवाईसी फाराम अनिवार्य हुनुलाई सकारात्मक रूपमा लिनुपर्छ। तीन करोड रुपैयाँभन्दा माथिको कारोबारको विवरण नेपाल राष्ट्र बैंकमै जानकारी गराउनुपर्ने व्यवस्था पनि उचित छ। सरकारको यस्तो नीतिले अवैध धनलाई नियन्त्रण गर्छ र कारोबारलाई व्यवस्थित बनाउँछ। घरजग्गा कारोबार केवल अनौपचारिक क्षेत्र र प्रणालीमा रहनु हुँदैन। अर्थतन्त्रमै धक्का पुर्याउने क्षेत्र राज्यको कडा नियमनभन्दा बाहिर हुनु हुँदैन। बरु सरकार आफ्नै कडा निर्देशन कार्यान्वयनमा चाहिँ कत्तिको कडा बनेर प्रस्तुत हुन्छ त्योचाहिँ शंकाको विषय छ। नेपालमा कानुन र नियमभन्दा कार्यान्वयन पक्ष फितलो छ। यसको हकमा त्यस्तो नहोस्। प्रभावकारी अनुगमन र निगरानी सरकारले गरोस्। तर सरकारको निर्देशनकै कारण सर्वसाधारणलाई झन्झटिलो प्रक्रियाको भार हुनु हुँदैन। कसरी सरल तरिकाले सेवा पुग्न सक्ने भन्नेतिर पनि उत्तिकै ध्यान दिन जरुरी छ। सँगसँगै व्यक्तिव्यक्ति बीचको कारोबारभन्दा एजेन्टको व्यवस्था हुनसक्दा पनि यो कारोबार थप पारदर्शी र व्यवस्थित बन्छ। व्यक्तिबाट भन्दा संस्थाबाट हुने कारोबार व्यवस्थित हुन्छ। ठगिने सम्भावना कम हुन्छ। सरकारले बेलाबेला त्यस्तो व्यवस्थाको पनि कुरा गरेको सुनिन्छ। तर कार्यान्वयन भने भएको छ। त्यतापट्टि पनि ध्यान दिने संस्थागत ढंगको कारोबार हुने हो भने सर्वसाधारणले पनि सहज सेवा पाउन सक्ने थिए।"
आँप खाँदा होसियार !,"पाकेको आँप बजारमा छ्यापछ्याप्ती देखिन थालेको छ। तपाईं आँप खरिद गर्दै हुनुहुन्छ भने ख्याल गर्नुहोस्। आँप प्राकृतिक रूपमा पाकेको हो वा कृत्रिम ? कृत्रिम रूपमा पकाउन क्याल्सियम कार्बाइड प्रयोग गरिएको रहेछ भने त्यो स्वास्थ्यको लागि हानिकारक हुन्छ। विगत केही वर्षदेखि व्यापारीहरूले आँप छिटो पाक्न विभिन्न तरिकाहरू प्रयोग गर्न थालेका छन्। आँप पकाउनको लागि क्याल्सियम कार्बाइडजस्ता हानिकारक रसायनहरू प्रयोग गरिन्छ। क्याल्सियम कार्बाइडको प्रयोग खाद्य तथा औषधि प्रशासनले प्रतिबन्ध लगाएको छ। तर पनि प्रयोग भइरहेको छ। बढी मुनाफाको लागि आँपलाई रूखमा पाक्नुअघि नै टिप्ने गर्छन्। जसले गर्दा आँपमा हुने जैविक रासायनिक प्रक्रियामा बाधा पुग्छ। फलफूलमा प्राकृतिक रूपमा इथाइलिन ग्यास उत्पादन हुँदैन। यस्तो अवस्थामा आँप आफैं पाक्दैन। आँप पाक्न क्याल्सियम कार्बाइड प्रयोग गर्नु भनेको आँपमा हुने प्राकृतिक जैव रासायनिक प्रक्रियामा बाधा पुर्याउनु हो। क्याल्सियम कार्बाइडले एसिटिलिन नामक ग्यास उत्पादन गर्छ। जुन आँप पाक्ने क्रममा प्राकृतिक रूपमा उत्पादन हुने रासायनिक इथाइलिनभन्दा फरक हुन्छ। इथिलिन वास्तवमा एक प्रकारको वनस्पति हर्मोन हो। जसले आँपको गुदी पाक्न मद्दत गर्छ जबकि एसिटिलिनले गुदी पाक्नुअघि आँपको बोक्रालाई पकाउँछ। एसिटिलिनलाई वेल्डिङ उद्योगमा इन्धनको रूपमा व्यावसायिक रूपमा प्रयोग गरिन्छ। जब क्याल्सियम कार्बाइडबाट एसिटिलिन उत्पादन गरिन्छ। जसले मानव शरीरको स्नायु प्रणालीमा महत्त्वपूर्ण प्रभाव पार्न सक्छ। आँपले भरिएका बक्सहरूमा क्याल्सियम कार्बाइड खन्याउँदा एसिटिलिन ग्यासले भरिन्छन्। र यो ग्यासले आँपलाई बाहिरी रूपमा पकाउँछ। यसले आँपको बोक्रा हरियोबाट पहेँलो बनाउँछ। धेरै ठाउँमा प्रतिबन्धित भएकाले आँप पकाउन क्याल्सियम कार्बाइडको सट्टा इथिलिन प्रयोग गरिन्छ। तर यो महँगो भएकाले बिक्रेताहरूले प्राय: लुकिछिपी क्याल्सियम कार्बाइड प्रयोग गर्छन्। क्याल्सियम कार्बाइडबाहेक, आँपलाई अन्य धेरै रसायनहरू प्रयोग गरेर पनि पकाउने गरेको पाइएको छ। इथेफोन नामक रसायनलाई पानीमा घोलेर काँचो आँपमा छर्किन्छ। इथिफोनले आँप पाक्नका लागि महत्त्वपूर्ण इथाइलिन ग्यास पनि उत्पादन गर्छ। अर्को रसायन क्लोरोफेनिल थियोट्रिथाइल एमाइन हाइड्रोक्लोराइड हो, जसलाई सेप्टा पनि भनिन्छ। यो आँप पाक्न प्रयोग गरिन्छ। एब्सिसिनको प्रयोग पनि प्राय: देखिन्छ। यी बाहेक, धेरै सामान्य बिक्रेताहरूले एस्कर्बिक एसिड र क्युप्रिक इथिलिन डायमाइन टेट्राएसिटेट पनि प्रयोग गर्छन् जसले इथिलिनको उत्पादनमा मद्दत गर्दछ। कार्बाइड आँपजस्ता फलफूललाई कृत्रिम रूपमा पकाउने सजिलो तरिका अपनाउन थालेको पाइन्छ। बगैंचाबाट बजारमा ढुवानी गर्दा यो रसायन मिसाइन्छ, जसबाट निस्कने एसिटिलिन ग्यासका कारण फल छिटो पाक्छ। क्याल्सियम कार्बाइड एक धेरै विषाक्त पदार्थ हो। जसले छालाको जलन, श्वासप्रश्वास समस्या र क्यान्सरसमेत धेरै स्वास्थ्य समस्याहरू निम्त्याउन सक्छ। क्याल्सियम कार्बाइडले एसिटिलिननामक ग्यास उत्पादन गर्छ। जुन आँप पाक्दा प्राकृतिक रूपमा उत्पादन हुने रासायनिक इथाइलिनभन्दा फरक हुन्छ। वेल्डिङ व्यवसायमा एसिटिलिन इन्धनको रूपमा प्रयोग गरिन्छ। जब क्याल्सियम कार्बाइडबाट एसिटिलिन उत्पादन गरिन्छ, यसमा धेरै विषाक्तहरू हुन्छन्। जसले मानव शरीरमा हानि पुर्याउँछ। क्याल्सियम कार्बाइड एक रासायनिक यौगिक हो जुन सामान्यतया खानी र धातु विज्ञानजस्ता उद्योगहरूमा प्रयोग गरिन्छ। यो वेल्डिङमा प्रयोग हुने एसिटिलिन ग्यासको उत्पादनमा पनि प्रयोग गरिन्छ। क्याल्सियम कार्बाइड एक अत्यधिक प्रतिक्रियाशील यौगिक हो र पानीको सम्पर्कमा आउँदा एसिटिलिन ग्यास छोड्छ। एसिटिलिन एक ग्यास हो। यसको प्रयोग गरिएको आँप खाँदा धेरै पटक अचानक चक्कर लाग्ने वा नर्भस हुने हुन्छ। यो ग्यासका कारण टाउको दुख्ने, थकान, निद्रा नलाग्ने, मानसिक तनाव र स्मरण शक्तिमा कमी आउने समस्या पनि देखिएको छ। एसिटिलिन र क्याल्सियम कार्बाइडको लामो समयसम्म सम्पर्कमा रहँदा आँखा रातो हुने, जल्ने र चिलाउने समस्या हुन सक्छ। आँपको बक्सा खोल्दा छालामा चिलाउने, रातो हुने र जलन हुने कारण क्याल्सियम कार्बाइड हो। क्याल्सियम कार्बाइड प्रयोगले पाकेको आँपमा प्राकृतिक गुलियोपन र पोषण कम हुन्छ। यसले पाचन प्रणालीलाई पनि असर गर्छ। लामो समयसम्म खाँदा ग्यास, एसिडिटी र कलेजोको विकारजस्ता समस्या हुन सक्छ। कसरी पहिचान गर्ने ? गर्मीमा बजार रङ्गीन आँपले भरिएको हुन्छ। आँपको स्वाद, रङ, सुगन्ध र बनावटबाटै प्राकृतिक रूपमा पाकेको हो वा रासायनिक रूपमा पाकेको हो ? छुट्ट्याउन सकिन्छ। रङबाट : यदि आँप बाहिरबाट चम्किलो पहेँलो र भित्रबाट कडा छ भने, यसलाई रसायन प्रयोग गरेर पाकेको हुन सक्छ। प्राकृतिक आँपको रङ अलि असमान हुन्छ। गन्धबाट : प्राकृतिक आँपको गन्ध मीठो र ताजा हुन्छ, जबकि रासायनिक रूपमा पाकेको आँपमा या त गन्ध नहुन सक्छ वा थोरै तिखो गन्ध हुन सक्छ। स्वादबाट : रसायन प्रयोग गरेर पाकेको आँपको स्वाद नरम वा अनौठो हुन सक्छ। यसमा कम छ। छोएपछिको बनावट : यदि आँप छोएपछि धेरै नरम वा कडा महसुस हुन्छ भने, यसलाई रसायन प्रयोग गरेर पाकेको हुन सक्छ। प्राकृतिक आँप अलि नरम हुन्छ। आँपलाई पानीले भरिएको बाल्टिनमा राख्नुहोस्, यदि आँप तैरिन थालेमा रसायनको मद्दतले पाकेको बुझ्नुपर्छ। यदि आँप हल्का हरियो रङको छ र चाउरी परेको देखिन्छ भने रूखमा पाक्नुअघि नै टिपिएको हो। यस्तो आँप रसायनको मद्दतले पकाइएको हो। आँपमा हल्का हरियो पात वा दाग देखिनुले पनि यसलाई रसायनको मद्दतले पाकेको थाहा पाउन सकिन्छ। प्राकृतिक रूपमा पाकेको आँप हरियो भए पनि कुनै दाग देखिँदैन। प्राकृतिक रूपमा कसरी पकाउने ? घरमै आँप पकाउन कोठाको तापक्रममा कागजमा बेर्नु उपयुक्त हुन्छ। अथवा परालमा थिचेर राखेको आँप २३ दिनमा प्राकृतिक रूपमा पाक्छ। यो विधि सुरक्षित छ। यस्ता आँप खाँदा स्वास्थ्यलाई हानि हुँदैन।"
"सप्तकोसीमा बेपत्ता भएकामध्ये एकजना सशस्त्र प्रहरीको शव फेला, खोजी कार्य जारी",धरान : सप्तकोसी नदीमा उद्धार अभ्यास गर्ने क्रममा बेपत्ता भएका सशस्त्र प्रहरी जवान हरदेव राजवंशीको शव फेला परेको छ। शुक्रबार प्रहरीले कोसी ब्यारेजको दुईकिलो दक्षिणमा पर्ने सप्तकोसी नदीबाट राजवंशीको शव फेला पारेको जिल्ला प्रहरी कार्यालय सुनसरीका डीएसपी योगराज खतिवडाले बताए। बिहीबार सशस्त्र प्रहरी बलको मधेश प्रदेश कार्यालयले सप्तकोसी नदीमा उद्धार अभ्यासका लगि गोताखोर सहितको टोली सप्तकोसी नदीमा लगेको थियो। सशस्त्र प्रहरी नायब उपरीक्षकको नेतृत्वमा ५ जना गोताखोर सहितको तालिम प्राप्त टोली सप्तकोसी नदीमा अभ्यासको लागि गएका थिए। ५ जना मध्ये सशस्त्र प्रहरी जवान हरदेब राजवंशी र सुरज साउद बेपत्ता भएका थिए। बेपत्ता साउदको अवस्था अझै पत्ता लाग्न सकेको छैन। बेपत्ता सशस्त्र प्रहरी जवानको खोजी कार्यमा शुक्रबार बिहानैदेखि सशस्त्र र नेपाल प्रहरीको तालिम प्राप्त टोली परिचालन गरिएको सप्तरीका प्रहरी प्रमुख एसपी ढकेन्द्र खतिवडाले बताए। राजवंशीको शव पोस्टमार्टमाका लागि अस्पताल लगेर परिवारलाई बुझाउने तयारी भइरहेको बताइएको छ। साउद सशस्त्र प्रहरीको मधेश प्रहरी कार्यालय बर्दिबास र राजबंशी सशस्त्र प्रहरीको बरमझिया गणमा कार्यरत रहेका थिए।
अमेरिकामा नेपालीको टीपीएस खारेज,"काठमाडौं : अमेरिकाले नेपाली नागरिकका लागि दिँदै आएको अस्थायी सुरक्षा सुविधा अब अन्त्य हुने भएको छ। अमेरिकी गृह सुरक्षा मन्त्रालय अन्तर्गतको नागरिकता तथा आप्रवासन सेवाले यसबारे निर्णय सार्वजनिक गरेको छ । विज्ञप्तिअनुसार नेपालका लागि दिइएको टीपीएस सुविधा सन् २०२५ जुन २४ मा समाप्त हुनेछ। त्यसपछि ६० दिनभित्र यो निर्णय कार्यान्वयनमा जानेछ। उक्त मितिपछि नेपालका टीपीएसधारीहरूले यो सुविधा गुमाउने छन्। सन् २०१५ मा नेपालमा गएको विनाशकारी भूकम्पपछि अमेरिका सरकारले नेपालीलाई टीपीएसको मान्यता दिएको थियो। तर, हाल अमेरिकाले नेपाल अब टीपीएसका लागि आवश्यक मापदण्ड नपुगेको ठहर गरेको छ। गृहसचिवले अमेरिकी सरकारका सम्बन्धित निकायसँग छलफल गरेर निर्णय लिएका हुन्। नेपालमा अब यस्तो अवस्था छैन जसले टीपीएस निरन्तरता आवश्यक ठहर गरोस्, विज्ञप्तिमा उल्लेख छ। सन् २०१५ मा यो सुविधा लागू हुँदा हजारौं नेपाली लाभान्वित भएका थिए। प्रवासी अधिकारकर्मीहरूले अमेरिकी निर्णयप्रति असन्तुष्टि जनाएका छन्। उनीहरूले नेपाल अझै संवेदनशील चरणमा रहेको भन्दै टीपीएसको आवश्यकता रहेको तर्क गरेका छन्। अमेरिकाको संघीय रजिस्टरमा यो निर्णय ६ जुनमा प्रकाशित हुनेछ।"
आज कुन विदेशी मुद्राको विनिमय दर कति?,"काठमाडौं : अमेरिकी डलरको विनिमय दर आज घटेको छ। नेपाल राष्ट्र बैंकका अनुसार अमेरिकी डलरको बिक्री दर आज १३७५७ रुपैयाँ र खरिद दर १३६९७ रुपैयाँ छ। युरो, पाउन्ड, स्वीस फ्रयांकको मूल्य बढेको छ। युरोपियन युरो एकको खरिददर १५६ रुपैयाँ ४५ पैसा र बिक्रीदर १५७ रुपैयाँ १३ पैसा, युके पाउण्ड स्ट्रलिङ एकको खरिददर १८५ रुपैयाँ ८७ पैसा र बिक्रीदर १८६ रुपैयाँ ६८ पैसा, स्वीस फ्रयांक एकको खरिददर १६७ रुपैयाँ १२ पैसा र बिक्रीदर १६७ रुपैयाँ ८५ पैसा कायम गरिएको छ। अष्ट्रेलियन डलरको विनिमय दर बढेर ८९५३ रुपैयाँ पुगेको छ। क्यानेडियन र सिंगापुर डलरको मूल्य पनि बढेको छ। चिनियाँ युआनको विनिमय दर आज स्थिर छ। १ चिनियाँ युआनको बिक्री दर १९१६ रुपैयाँ नै छ। साउदी र कतारी रियालको मूल्य भने आज घटेको छ। राष्ट्र बैंकले यो विनिमयदरलाई आवश्यकतानुसार जुनसुकै समयमा पनि संशोधन गर्न सकिने जनाएको छ। वाणिज्य बैंकले तोक्ने विनिमयदर भने फरक हुनसक्ने र अद्यावधिक विनिमयदर केन्द्रीय बैंकको वेबसाइटमा उपलब्ध हुने जनाइएको छ।"
आईपीएल फाइनल भागदौड घटना: रोयल च्यालेन्जर्स बेंगलुरुका मार्केटिङ प्रमुखसहित ३ जना पक्राउ,"काठमाडौं : रोयल च्यालेन्जर्स बेंगलुरु (आरसीबी)का मार्केटिङ प्रमुख निखिल सोसले पक्राउ परेका छन्। जुन ४ मा बेंगलुरुमा भएको भागदौड घटनामा प्रहरीले उनलाई पक्राउ गरेको हो। यसअघि कर्नाटकका मुख्यमन्त्री सिद्धारमैयाले बेंगलुरु भागदौडका विषयमा प्रहरीले जिम्मेवार रहेको बताएका थिए। त्यसपछि प्रहरी अधिकारीहरूलाई निलम्बन गरिएको थियो। भारतीय सञ्चार माध्यमका अनुसार निखिल मुम्बई भाग्ने प्रयासमा थिए र एयरपोर्ट पुग्नेबित्तिकै प्रहरीले उनलाई समातेको हो। अहिले निखिलसँग सोधपुछ भइरहेको भारतीय प्रहरीले जनाएको छ। आरसीबीको जितपछि आयोजित विजय जुलुसअघि भएको भागदौड हुँदा ११ जनाको ज्यान गएको थियो। धेरै जना घाइते भएका थिए। निखिल बाहेक प्रहरीले थप तीन जनालाई पनि हिरासतमा लिएको छ र उनीहरूलाई पनि सोधपुछ गरिरहेको छ। कार्यक्रम आयोजना गर्दा नियमको उल्लंघन, सुरक्षा मापदण्डको पालना तथा सम्बन्धित निकायबाट अनुमति लिए नलिएको बारेमा अनुसन्धान गरिरहेको छ। यो गिरफ्तारी घटनासँग सम्बन्धित एउटा ठूलो कदमको रूपमा हेरिएको र आगामी दिनमा यससँग सम्बन्धित थप खुलासा हुने अपेक्षा गरिएको भारतीय सञ्चार माध्यमले उल्लेख गरेका छन्।"
खारेजीको निर्णयपछि टीपीएस लिएका नेपालीलाई निष्कासनको चिन्ता,"अमेरिका : अमेरिकाले नेपाललाई टेम्पोररी प्रोटेक्टेड स्टाटस (टीपीएस) सूचीबाट हटाएको छ। सन् २०१५ को अप्रिल २५ मा गएको भूकम्पलाई कारण बनाई अमेरिकाले नेपाललाई टीपीएस सुविधा दिने देशको सूचीमा राखेको थियो। कुनै पनि देशलाई यो सूचीमा समावेश गरेसँगै अमेरिकाले वैधानिक रूपमा नभएकाहरूलाई अस्थायी रूपमा वैधानिक ढंगबाट अमेरिका बस्न र काम गर्न अनुमति प्रदान गर्दछ। अमेरिकाले प्रदान गरेको टीपीएस अर्थात् अस्थायी संरक्षित स्थितिमा रहेर करिब १४ हजार ७ सय ९१ नेपालीले यो सुविधा लिएका थिए। अमेरिकाको आप्रवासन प्रणाली अन्तर्गत विशेष परिस्थितिमा दिइने सुविधा हो टीपीएस। यो सुविधा पाएका निश्चित देशका नागरिकहरूलाई अस्थायी रूपमा अमेरिकामा बस्न, काम गर्न र कहिलेकाहीँ अन्तरदेशीय यात्रा गर्न समेत अनुमति प्राप्त हुन्छ। यो सुविधालाई अमेरिकाको डिपार्टमेन्ट अफ होमल्याण्ड सेक्यूरिटी (डीएचएस) अन्तर्गत रहेको अमेरिकी नागरिकता तथा आप्रवासन सेवाले व्यवस्थापन गर्छ। यसको वेबसाइटमा उल्लेख भएअनुसार यो सुविधा त्यस्ता देशका नागरिकहरूलाई दिइन्छ, जहाँ आन्तरिक वा बाह्य युद्ध, प्राकृतिक विपद् वा अन्य किसिमका गम्भीर मानवीय संकट आइपरेको छ। र, त्यहाँ उनीहरूको सामान्य जीवन सम्भव छैन। त्यहाँ उनीहरूलाई सुरक्षाको जोखिम छ। यो सुविधा पाएका व्यक्तिहरूलाई अमेरिकी भूमिबाट निष्कासन गरिँदैन भने उनीहरूलाई वैध रूपमा काम गर्ने अनुमति पनि दिइन्छ। यद्यपि, यो स्थायी बसोवासको सुविधा भने होइन। यसबारे लेखिएको सूचनामा नै निश्चित अवधि समाप्त भएपछि सम्बन्धित व्यक्ति अमेरिकामा बस्न योग्य नभए फर्किनुपर्ने भनिएको छ। जुन २४, २०१५ अगावै अमेरिका आएकाहरू जो वैधानिक कागजविहीन छन् ती नेपालीलाई टीपीएसबाट लाभ लिने अवस्था निर्माण भएको थियो। टीपीएसमा रहेकाहरूले ट्राभल डकुमेन्टमार्फत नेपाल समेत जान आउन पाएका थिए। राष्ट्रपति डोनाल्ड जे ट्रम्प प्रशासनले आप्रवासन नीतिमा कडाइ गरिरहँदा अन्य टीपीएस प्राप्त देशहरुलाई यो सूचीबाट हटाइरहँदा नेपाल पनि त्यो सम्भावना रहेको अनुमान गरिएको थियो। सोही अनुमान अनुरूप नै अहिले नेपाललाई त्यो सुविधा दिन आवश्यक नभएको निष्कर्षसहित ट्रम्प प्रशासनले टीपीएस खारेज गरिदिएको हो। टीपीएस नवीकरण गर्ने वा खारेज गर्ने अधिकार डिपार्टमेन्ट अफ होमल्याण्ड सेक्युरिटी सेक्रेटरीलाई रहेकोमा सेक्रेटरी क्रिस्टी नोईमले नवीकरण गर्नुपर्ने अवस्था नरहेको निष्कर्ष निकालेकी हुन्। डिपार्टमेन्ट अफ होमल्याण्ड सेक्युरिटीका अनुसार मार्च २४, २०२५ सम्म ७ हजार ८ सय ७५ जना नेपाली टीपीएसमा रहेका थिए। सुरुमा १४ हजारभन्दा बढी टीपीएसमा रहे पनि यस बीचमा धेरै नेपालीले टीपीएस सुविधाको प्रयोग गर्दै अमेरिकामा स्थायी रूपमा बस्नका लागि अन्य प्रक्रिया अवलम्बन गरेका थिए। पछिल्लो समय टीपीएसमा रहेका मध्ये पनि धेरैले अन्य कानुनी प्रक्रिया अवलम्बन गर्दै स्थायी बसोबासका निम्ति आधार बनाएको हुन सक्ने भएकाले ट्याक्कै कति नेपाली यसबाट मारमा पर्दै अमेरिका छाड्नुपर्ने हो त्यसको यकिन विवरण छैन। कतिपय असाईलममा समेत रहेकाले उनीहरुबारे अन्तिम निर्णय नुहुँदासम्म अमेरिका छाड्नुपर्ने छैन। अमेरिकाले दिँदै आएको टीपीएस जुन २४, २०२५ मा सकिँदै थियो, यस बीचमा विगतमा जस्तै टीपीएस स्वतः नवीकरण हुने झिनो आशा टीपीएसमा रहेका नेपालीले राखेका थिए। तर टीपीएसबारे टीपीएसको अवधि सकिन ६० दिनअघि डिपार्टमेन्ट अफ होमल्याण्ड सेक्युरिटीले निर्णय लिनुपर्नेमा नलिदा कतै स्वतः नवीकरण हुने हो कि भन्ने आशा रहेको थियो। तर बुधबार सेक्रेटरी नोईमको भनाई र डिपार्टमेन्ट अफ होमल्याण्ड सेक्युरिटीले सूचना जारी गर्दै टीपीएस खारेज गरिएको जानकारी गराएको छ। नेपालको अवस्थाको समीक्षा र सरकारका निकायहरूसग परामर्श गरेपछि टीपीएस खारेज गरिएको डिपार्टमेन्ट अफ होमल्याण्ड सेक्युरिटीले जनाएको छ। होमल्याण्ड सेक्युरिटीले अगस्त ५,२०२५ भित्र टीपीएस वाहक जोसँग टीपीएस सुविधा मात्र छ उनीहरूलाई अमेरिका छाड्न निर्देश पनि गरेको छ। यदी तपाईं टीपीएस स्टाटसमा अमेरिका बसिरहनु भएको छ र यहा बस्ने अन्य वैधानिक आधार नभए नेपाल फर्किन तयार हुनुस्, सूचनामा भनिएको छ, अमेरिका छाड्ने मनसाय भएमा तपाईं सीबीपी मोबाइल एप पनि प्रयोग गर्न सक्नुपर्छ। हाल नेपालको लागि टीपीएसवाहकका साथ अमेरिकामा रहनको लागि अन्य कुनै कानुनी आधार नभएको खण्डमा नेपाल फर्कन तयारी गर्नुपर्ने डिपार्टमेन्ट अफ होमल्याण्ड सेक्युरिटीले जनाएको छ। अमेरिका छोड्ने विचारमा भएकाले सीबीपी वन मोबाइल एप्लिकेशन प्रयोग गर्न सक्ने समेत सेक्युरिटीले बताएको छ। अर्को स्टाटसमा पनि नगईसकेका, स्टाटस परिवर्तन गर्ने प्रक्रियामा पनि नगएका, टीपीएससँगै अर्को ढंगबाट स्थायी रुपमा बस्ने प्रक्रियामा पनि नरहेका र यसअघि नै अमेरिका छाड्न अदालतले अन्तिम फैसला गरिसकेकाहरु यसवाट प्रत्यक्ष रुपमा प्रभावित हुनेछन्। उनीहरुका सन्दर्भमा अमेरिका बस्नका लागि ठोस आधार नभएपनि ती मध्ये पनि अमेरिका आएको एकवर्ष नभई टीपीएस लिएकाहरुलाई एसाइलम आवेदन दिन सक्ने अवस्था रहेकाले अमेरिका रहनका लागि झिनो आशा पनि रहेको अध्यागमन कानुनले जनाएको छ। अमेरिका आएको एक वर्ष नहुँदै टीपीएस लिएकाहरुले अगस्त ५ भन्दा अगाडि एसाइलम आवेदन दिन चाहेको खण्डमा दिन सक्नेछन्। अमेरिकाको विदेश मन्त्रालयसँगको समीक्षा र परामर्शका आधारमा डिपार्टमेन्ट अफ होमल्याण्ड सेक्युरिटीले नेपालले आफ्ना नागरिकहरूको फिर्तीलाई पर्याप्त रूपमा सम्हाल्न सक्षम हुनेगरी भूकम्पको विनाशबाट पर्याप्त पुनर्निर्माण भएको निष्कर्ष निकालेको सूचनामा जनाइएको छ। सन् २०१५ को जुन २४ मा डिपार्टमेन्ट अफ होमल्याण्ड सेक्युरिटीका तत्कालीन सेक्रेटरी जेह जोन्सनले अप्रिल २५, २०१५ मा नेपालमा गएको भूकम्पको परिणाम स्वरूप अमेरिकामा रहेका नेपालीहरूलाई टीपीएस प्रदान गरेका थिए।"
अमेरिकी राष्ट्रपति ट्रम्प र चिनियाँ समकक्षी सीबीच टेलिफोन वार्ता,"अमेरिकी राष्ट्रपति डोनाल्ड ट्रम्प र चिनियाँ राष्ट्रपति सी चिनफिङबीच टेलिफोन वार्ता भएको छ। गत फेब्रुअरीमा अमेरिकाले चीनसँग व्यापार युद्ध सुरु गरेपछि उनीहरूबीच पहिलो पटक फोनवार्ता भएको हो। चिनियाँ सञ्चार माध्यमले ट्रम्प प्रशासनको पहलमा वार्ता भएको बताएका छन्। अमेरिकी राष्ट्रपति ट्रम्पले सामाजिक सञ्जाल मार्फत सी जिनपिङसँग झन्डै डेढ घण्टाको कुराकानी भएको उल्लेख गरेका छन्। वार्ताका क्रममा ट्रम्पले सी चिनफिङलाई अमेरिका भ्रमणको निमन्त्रणा पनि दिएका छन्। ट्रम्पले भने, सी चिनफिङले मलाई चीन आउन आग्रह गर्नुभयो र मैले पनि उहाँलाई अमेरिका भ्रमणको निमन्त्रणा दिएँ। हामी दुवैले प्रस्ताव स्वीकार गरेका छौं। तर, चीनले जारी गरेको विवरणमा ट्रम्पलाई दिइएको निमन्त्रणा मात्र उल्लेख गरिएको छ। ह्वाइट हाउसको निमन्त्रणाको कुरा भने गरिएको छैन। ट्रम्पले सामाजिक सञ्जालमा छलफल व्यापार सम्बन्धी विषयमा केन्द्रित भएको उल्लेख गरेका छन्। चीनको सरकारी समाचार एजेन्सी सिन्ह्वाका अनुसार वार्ताका क्रममा राष्ट्रपति सीले ट्रम्पलाई अमेरिकाले चीनविरुद्ध उठाइएका नकारात्मक कदमहरू फिर्ता लिन आवश्यक रहेको बताएका थिए। सिले भनेका छन्, चीन सधैं आफ्ना प्रतिबद्धतामा अडिग रहन्छ। हालै जेनेभामा भएको सम्झौता दुवै पक्षले पालना गर्नुपर्छ। पछिल्लो समय दुवै देशले एकअर्कालाई उक्त सम्झौता उल्लंघन गरेको आरोप लगाइरहेका छन्।"
"संघीय संसद्का दुवै सदनको बैठक बस्दै, यी हुन कार्यसूची","काठमाडौं : संघीय संसद्को दुवै सदनको बैठक आज बस्दैछ। प्रतिनिधिसभाको बैठक आज दिउँसो १ बजे बस्ने बस्ने छ। आजको बैठकमा उपप्रधानमन्त्री एवं अर्थमन्त्री विष्णुप्रसाद पौडेलले वक्तव्यसहित आर्थिक वर्ष २०८२८३ को राजस्व र व्ययको वार्षिक अनुमानमाथि सामान्य छलफल गरियोस् भन्ने प्रस्ताव पेस गर्ने र सो प्रस्तावमाथि छलफल हुने सम्भावित कार्यसूची छ। यस्तै, राज्य व्यवस्था तथा सुशासन समितिका सभापति रामहरि खतिवडाले संघीय निजामती सेवा विधेयकसम्बन्धी समितिको प्रतिवेदन, २०८२ पेस गर्ने छन्। यस्तै, राष्ट्रियसभाको बैठक आज दिउँसो सवा १ बजे बस्ने छ। सो बैठकमा राजस्व र व्ययको वार्षिक अनुमानमाथि सामान्य छलफल जारी रहने छ।"

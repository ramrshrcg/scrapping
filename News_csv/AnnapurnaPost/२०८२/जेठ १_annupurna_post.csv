शीर्षक,विवरण
मानसिक स्वास्थ्य समस्या सम्बोधन गर्न जनशक्ति थप्ने तयारी,"काठमाडौंः स्वास्थ्य तथा जनसंख्या मन्त्रालयले मानसिक स्वास्थ्यका समस्या समाधानमा क्रियाशिल संघ संस्थाहरू बीच काममा दोहोरोपना हटाउन तथा सहकार्य बढाउन पहल थालेको छ। मानसिक स्वास्थ्यका समस्या गम्भीर बन्दै गइरहेको भन्दै मन्त्रालयले यस क्षेत्रमा कार्यरत सरकारी, गैरसरकारी तथा अन्तर्राष्ट्रिय गैरसरकारी संस्थाहरूसँग सहकार्यको प्रयास अघि बढाएको हो। मन्त्रालयमा आयोजित बैठकमा बोल्दै स्वास्थ्य तथा जनसंख्या मन्त्री प्रदीप पौडेलले मानसिक स्वास्थ्य अहिले गम्भीर स्वास्थ्य चुनौतीका रूपमा देखा पर्न लागेको भन्दै यसलाई सम्बोधन गर्न आवश्यक सबै उपायबारे छलफल गरेर मन्त्रालयले नीति तथा कार्यक्रम तर्जुमा गर्ने बताए। मानसिक रोगीको संख्या दिन प्रतिदिन बढिरहेको छ। यो समस्याबाट सबै जनसंख्या प्रभावित हुन सक्ने देखिएको छ, उनले भने, यसको सम्बोधन कसरी प्रभावकारी गर्न सकिन्छ भनेर हामीले प्रयास थालेका छौं। तर यस क्षेत्रमा काम गर्नेले दोहोर्याएर नभै क्षेत्र तोकेर काम गर्न आवश्यक रहेको भन्दै त्यसका लागि मन्त्रालयले समन्वय गर्ने मन्त्री पौडेलको भनाइ छ। मन्त्रालयले यसका लागि मानसिक स्वास्थ्य सम्बन्धी जनशक्ति थप गर्ने योजना अघि बढाइरहेको पनि बताए। बालबालिकामा पनि यस्तो समस्या नआओस् भनेर शिक्षा मन्त्रालयसँग मिलेर विद्यालय पाठ्यपुस्तकमा स्वास्थ्य शिक्षा अनिवार्य गरेर मानसिक स्वास्थ्यका विषय समेत राख्ने तयारी अघि बढेको छ, मन्त्री पौडेलले भने। उनले विद्यालय पुस्तकमा मनोसामाजिक परामर्श र मानसिक स्वास्थ्य बारे जानकारी समावेश गरिने पनि बताए। उनले विद्यालय स्वास्थ्य दूत कार्यक्रम घोषणा गरेको स्मरण गर्दै आगामी बजेटमा विद्यालय तहसम्म यो कार्यक्रममार्फत बालबालिकामा मानसिक स्वास्थ्यसम्बन्धी सजगता बढाउन प्रयास गरिने बताए। मन्त्री पौडेलले संस्थागत विद्यालयमा समेत विद्यालय नर्स कार्यक्रम लैजानेबारे शिक्षा मन्त्रालयसँग सहकार्य गरिने प्रतिबद्धता जनाए।"
स्वास्थ्य संस्था सञ्चालन मापदण्ड परिमार्जन गर्न समिति गठन,"काठमाडौं: स्वास्थ्य तथा जनसङ्ख्या मन्त्रालयले स्वास्थ्य संस्था सञ्चालन मापदण्ड परिमार्जन गर्न गुणस्तर मापन तथा नियमन महाशाखा प्रमुख डा सरोज शर्माका संयोजकत्वमा समिति गठन गरेको छ। हाल कार्यान्वयनमा रहेको स्वास्थ्य सञ्चालन मापदण्ड २०७७ र स्वास्थ्य संस्था स्थापना, सञ्चालन तथा स्तरोन्नति मापदण्डसम्बन्धी निर्देशिका २०७० लाई परिमार्जन गर्नका लागि समिति गठन गरिएको मन्त्रालयले जनाएको छ। गठित समितिमा मन्त्रालयका एघारौं तहका सहसचिव डा अनुप बास्तोला, वीर अस्पतालका प्रमुख नर्सिङ प्रशासक रोशनी लक्ष्मी तुईतुई, स्वास्थ्य समन्वय महाशाखाका वरिष्ठ जनस्वास्थ्य अधिकृत डा समीरकुमार अधिकारी, कानुन उप सचिव गोपीकृष्ण रेग्मीलगायत रहेका छन्। हालको मापदण्डले आँखा अस्पताल, नाक, कान र घाँटी अस्पताल तथा न्युक्लियर मेडिसिन लगायतका स्वास्थ्य संस्थाको मापदण्ड नसमेटेकाले त्यसलाई थप्ने तयारी मन्त्रालयको छ। मन्त्रालयले स्वास्थ्य संस्थाको सेवा सुधार तथा प्रभावकारिता ल्याउन तयार पारेका सबै विषयलाई समेटेर मापदण्ड परिमार्जन गर्ने गरी तयारी अघि बढेको जनाइएको छ। कोरोना महामारीपछिको परिवर्तित अवस्थामा स्वास्थ्य सेवा प्रभावकारी बनाउन समेत अहिलेको मापदण्ड परिमार्जन जरुरी रहेकाले मन्त्रालयले प्रक्रिया अघि बढाएको हो।"
सगरमाथा संवादका लागि काठमाडौं आइपुगे भारतीय मन्त्री यादव,"काठमाडौं : भारतको वातावरण, वन तथा जलवायु परिवर्तन मन्त्री भुपेन्द्र यादव नेपाल आइपुगेका छन्। सरकारले आयोजना गर्ने सगरमाथा संवादका लागि मन्त्री यादव बिहीबार काठमाडौं आइपुगेका हुन्। मन्त्री यादवलाई नेपाली कांग्रेसका नेता ऐनबहादुर शाही ठकुरीले स्वागत गरेका थिए। त्यस्तै नेपालका लागि भारतीय राजदूत नवीन श्रीवास्तव पनि स्वागतका लागि त्रिभुवन अन्तर्राष्ट्रिय विमानस्थल पुगेका थिए। भारतीय प्रधानमन्त्री नरेन्द्र मोदीले यसअघि नै सगरमाथा संवादमा आफू आउन नसक्ने बताएका थिए। बैंककमा आयोजित विमिस्टेक बैठकमा भएको साइडलाइन वार्तामा मोदीले प्रधानमन्त्री केपी शर्मा ओलीलाई कार्यव्यस्तताका कारण आफू आउन नसक्ने बताएका थिए। सरकारले भोलि (शुक्रबार) सगरमाथा संवाद कार्यक्रमको शुभारम्भ गर्दैछ। संगरमाथा संवाद जेठ ४ गतेसम्म चल्नेछ। नेपालमा जलवायु परिवर्तनले पारेको असर र त्यसको न्यूनीकरणका विषयमा उक्त संवाद केन्द्रित हुने सरकारले जानकारी दिएको छ।"
सुनकोशीस्थित फोक्सिङटारको बेलिबृज हटाइने,"खोटाङ : खोटाङ र उदयपुर जोड्ने सुनकोशीको फोक्सिङटारमा जडान गरिएको बेलिब्रिज हटाइने भएको छ। तराईका जिल्लासँग जोड्ने प्रमुख नाकाका रूपमा रहेको बेलिब्रिज हटाइने भएपछि खोटाङउदयपुर सिधा यातायातका साधन सञ्चालन टुट्ने भएको छ। गत असोज १२ गते आएको बाढीले फोक्सिङटारको पक्की पुल बगाएपछि खोटाङउदयपुरसम्म आवतजावत गर्ने यातायातका साधन सञ्चालन बन्द भएको थियो। त्यसबेला प्रधानमन्त्री केपी ओलीको निर्देशनमा सडक विभागले बेलिब्रिज जडान गरि खोटाङवासीलाई प्रदेश राजधानी विराटनगर र तराईका जिल्ला आवतजावतमा सहज बनाइएको थियो। गाईघाटदिक्तेल सडक आयोजनाका प्रमुख इन्जिनियर पशुपति ज्ञवालीले सुनकोशीमा बाढी आउन थालेकाले यही जेठ ५ गतेदेखि बेलिब्रिज हटाइने बताए। उनले बेलिब्रिज झिक्ने मजदुर सहितको प्राविधिक टोली तयारी अवस्थामा राखिएको बताए। खोटाङवासीले भने जेठ १५ सम्म बेलिब्रिज नहटाउन आग्रह गरेका छन्। असोजदेखि कष्टकर जीवन बिताएका खोटाङवासीलाई सुविधा दिने उद्देश्यले सरकारले गत पुस २७ गतेदेखि फोक्सिङटारमा बेलिब्रिज सञ्चालनमा ल्याइएको थियो। फोक्सिङटारमा बेलिबृज जडान गरिएपछि खोटाङ सदरमुकाम दिक्तेल बजारदेखि गाईघाट, बेलटार, धरान, इटहरी, विराटनगर, दमक र बिर्तामोडसम्म यातायातका साधन सञ्चालनमा आएका थिए। बेलिबृज झिकेपछि खोटाङउदयपुर सिधा सम्पर्क टुट्ने र जिल्लावासीलाई तराईका जिल्ला झर्न गम्भीर समस्या हुने नेकपा एमाले खोटाङका उपाध्यक्ष कुमार आचार्यले बताए। उनले हाल बर्सात नभएकाले जेठ १५ सम्म फोक्सिङटारको बेलिबृज नहटाउन अनुरोध गरेका छन्। बेलिब्रिज हटाएपछि सगरमाथा लोकमार्गको गाईघाटदिक्तेल सडकमा यातायातका साधनहरू सञ्चालन बन्द हुने भएका छन्। जसका कारण जिल्लावासीहरूलाई दैनिक उपभोग्य वस्तुको खरिद र उपचारका लागि धरान विराटनगरका अस्पतालसम्म जान समस्या हुने भएको छ। खोटाङबाट निर्वाचित सांसद रामकुमार राई (पासाङ)ले बेलिब्रिज हटाउँदा जिल्लावासीहरूलाई मंसिरसम्म जीविका चलाउनका लागि खाद्यान्न, निर्माण सामग्री, औषधि, इन्धन लगायतका दैनिक उपभोग्य बस्तुको ढुवानीमा गम्भीर समस्या हुने बताए। उनले खोटाङका प्रहरी प्रशासन तथा स्थानीय जनप्रतिनिधिसँग समन्वय गरेर मात्र बेलिब्रिज हटाउन अनुरोध हरेका छन्। फोक्सिङ्टारको पक्की पुल बाढीले बगाएपछि सुनकोशीमा एक करोड २ लाख ९४ हजार ६ सय ७७७८ रुपैयाँ लागतमा बेलिब्रिज जडानको काम सम्पन्न गरिएको थियो। ५० मिटर लम्बाइ र साढे ६ मिटर चौडाइ रहेको बेलिब्रिजबाट एकतर्फी यातायातका साधन सञ्चालन हुँदै आएका थिए। फोक्सिङटारको बेलिबृज हटाइएपश्चात् खोटाङवासीहरू ओखलढुंगाको जयराम, उदयपुरको घुर्मी, कटारी र भोजपुर, धनकुटा हुँदै धरानसम्मको लामु दूरीको सडक पार गरेर तराईका जिल्ला झर्नु पर्ने बाध्यता सुरु भएको उद्योग वाणिज्य संघ खोटाङका अध्यक्ष राजन आचार्यले बताए। उनले यो बाटोमा यातायातका साधनमा यात्रा गर्दा र दैनिक उपभोग्य वस्तुको ढुवानी गर्दा महंगो हुने पनि बताए। सरकारले दिक्तेलगाईघाट सडकमा यातायातका साधन सञ्चालनमा सहज बनाउने र खोटाङवासीको कष्टकर जीवनलाई सहज बनाउने उद्देश्यले सुनकोसीको फोक्सिङटारमा २२ करोड ६७ लाख ११ हजार रुपैयाँ लागतमा ठेक्का लगाएर पक्की पुलको निर्माण सम्पन्न गरेको थियो। बाढीले बगाएको स्थानमा भने नयाँ पक्की पुल निर्माणमा भने सरकारले चासो देखाएको छैन।"
पर्यटनमार्फत विकास आवश्यक : कांग्रेस प्रवक्ता महत,नुवाकोट : नेपालमा अब पर्यटनमार्फत स्थानीय क्षेत्रको विकास र प्रवर्द्धन गर्नुपर्ने कांग्रेस प्रवक्ता डा प्रकाशशरण महतले बताएका छन्। उनले पर्यटन र कृषिमार्फत देशको विकास गरिनुपर्नेमा जोड दिए। नुवाकोटको पर्यटकीय ककनीमा आयोजित कार्यक्रममा पूर्व अर्थमन्त्री समेत रहेका डा महतले नेपालमा अब स्थानीय श्रोत र साधनको व्यापक सदुपयोग गरी युवा पलायन रोक्नुपर्ने समेत बताए। उनले पर्यटन र कृषिमार्फत युवामार्फत देशको विकास गर्न सकिने दाबी गरे। कांग्रेस प्रवक्ता डा महतले कृषि उत्पादन वृद्धि गर्दै आन्तरिक तथा बाह्य पर्यटन भित्र्याउन सके त्यसबाट आउने रकमबाट देशलाई समृद्धितर्फ लैजान सकिने बताए।
संवैधानिक निकायका ५२ पदाधिकारीको नियुक्ति विवादबारे सर्वोच्चले जेठ २८ गते निर्णय सुनाउने,"काठमाडौं : संवैधानिक निकायका ५२ जना पदाधिकारीको नियुक्ति विवादबारे सर्वोच्च अदालतले जेठ २८ गते निर्णय सुनाउने भएको छ। सर्वोच्च अदालतका सूचना अधिकारी निराजन पाण्डेले त्यसको पुष्टि गर्दै संवैधानिक इजलासले जेठ १६ गतेभित्र बहस नोट पेस गर्न आदेश दिएको बताए। 'बिहीबारको इजलासमा बहस सकिएपछि जेठ २८ गते निर्णय सुनाउने मिति तोकिएको हो। त्यसअघि जेठ १६ गतेभित्र बहस नोट पेस गर्न आदेश भएको छ,' अन्नपूर्णसँग उनले भने। प्रधानन्यायाधीश प्रकाशमान सिंह, न्यायाधीशहरू सपना मल्ल प्रधान, डा मनोजकुमार शर्मा, डा कुमार चुडाल र नहकुल सुवेदी सम्मिलित संवैधानिक इजलासले उक्त रिटमाथि सुनुवाइ गरेको हो। २०७७ मंसिर ३० र त्यसपछि तत्कालीन प्रधानमन्त्री केपी शर्मा ओली नेतृत्वको सरकारको सिफारिसमा अध्यादेश जारी गरी पटकपटक गरी विभिन्न संवैधानिक निकायमा ५२ जना पदाधिकारी तथा सदस्य नियुक्त भएका थिए। प्रतिनिधिसभा विघटन भएका बेला संवैधानिक सुनुवाइ बिना नै संवैधानिक निकायमा नियुक्ति र सपथ गराउनु गैरसंवैधानिक भन्दै वरिष्ठ अधिवक्ता दिनेश त्रिपाठी, अधिवक्ता ओपप्रकाश अर्याल, सम्रित खरेललगायतले ५२ जना पदाधिकारीहरूको नियुक्ति असंवैधानिक रहेको दाबी गर्दै सर्वोच्चमा रिट दायर गरेका थिए। रिटमा राष्ट्रपति कार्यालय, प्रधानमन्त्री तथा मन्त्रिपरिषद कार्यालय र संवैधानिक परिषद्लाई विपक्षी बनाइएको छ।"
ब्राउन सुगरसहित २ युवक पक्राउ,महोत्तरी : बर्दिवासमा ब्राउन सुगरसहित २ जना पक्राउ परेका छन्। जिल्ला प्रहरी कार्यालय महोत्तरीका अनुसार पक्राउ पर्नेमा सिरहाको सिरहा नगरपालिका७ महेश्वरपुरका २० वर्षीय दुर्गेश यादव र सर्लाही बलरा नगरपालिका४ घर भई हाल सिन्धुलीको कमलामाई नगरपालिका८ मा बस्दै आएका २७ वर्षीय चलाख भनिने धर्मेन्द्र साह रहेका छन्। प्रदेश नं १ ०१ ००१ ख ४१५६ नम्बरको मोटरसाइकलमा चढी बर्दिवासबाट सिन्धुलीतर्फ जाँदै गरेको अवस्थामा प्रहरीले उनीहरुलाई सो लागुऔषध सहित नियन्त्रणमा लिएको हो। प्रहरीले शंका लागि खानतलासी गर्दा उनीहरूको पाइन्टको खल्तीमा रहेको सूर्य चुरोटको बट्टामा प्लास्टिकले बेरिएको अवस्थामा सो पदार्थ बरामद भएको महोत्तरीका प्रहरी प्रवक्ता डीएसपी शैलेन्द्रकुमार भट्टले बताए। पक्राउ परेका दुवै जनालाई आवश्यक कानुनी कारबाहीका लागि जिल्ला प्रहरी कार्यालयमा राखिएको डीएसपी भट्टले बताए।
सहकारीको बचत अपचलन मुद्दामा सक्कल मिसिल झिकाउने आदेश,"विराटनगर : मोरङको धनपालथान गाउँपालिका४ मा रहेको उमागौरी कृषि सहकारी संस्थाको रकम अपचलनसँग सम्बन्धित मुद्दामा उच्च अदालत विराटनगरले बिहीबार नयाँ आदेश गरेको छ। कायममुकायम मुख्य न्यायाधीश ध्रुवराज नन्दको इजलासले मुद्दाको सक्कल मिसिल झिकाउने आदेश दिएको हो। सहकारीको बचत अपचलन मुद्दामा जिल्ला अदालत मोरङको आदेशविरुद्ध सरकारी वकिल कार्यालयले उच्चमा निवेदन दर्ता गराएको थियो। निवेदनमाथि सुनुवाइ भएर सक्कल मिसिल झिकाउने आदेश भएको उच्च अदालत विराटनगरका रजिष्ट्रार जगदीशप्रसाद भट्टले जानकारी दिए। सहकारीको बचत अपचलन मुद्दामा सहकारीका अध्यक्ष शम्भुप्रसाद रौनियारसहित २६ जनालाई प्रतिवादी बनाएर जिल्ला सरकारी वकिल कार्यालयले २०८१ मंसिर २७ गते जिल्ला अदालत मोरङमा दर्ता गरेको थियो। मुद्दामा संघीय संसदको सार्वजनिक लेखा समिति सभापति ऋषिकेश पोखरेलकी पत्नी अन्जला कोइराला, रंगेली नगरपालिका२ का वडाध्यक्ष सन्तलाल खवास, धनपालथान गाउँपालिका४ का पूर्व वडाध्यक्ष रोशन चौधरी लगायतलाई प्रतिवादी बनाइएको थियो। सहकारीको हिनामिना भएको २२ करोड ४८ लाख २७ हजार ७ सय रुपैयाँ बिगो मागदाबीसहित दर्ता भएको मुद्दाको अनुसन्धानका क्रममा पूर्व वडाध्यक्ष चौधरी मात्रै पक्राउ परेका थिए। अध्यक्ष रौनियार पछि अदालतमा उपस्थित भए। अदालतले थुनामा राखेर मुद्दाको पुर्पक्ष गर्न आदेश दिएपछि सहकारीका अध्यक्ष रौनियार र पूर्ववडाध्यक्ष चौधरीलाई कारागार चलान गरिएको थियो। अदालतमा आफैं उपस्थित भएकी कोइराला भने जिल्ला अदालतले धरौटीबापत माग गरेको १० लाख रुपैयाँ बुझाएर छुटेकी थिइन्। वडाध्यक्ष खवास ५ लाख धरौटी बुझाएर छुटेका थिए। मुद्दामा कोइरालासहित ६ जना जिल्ला अदालत मोरङको आदेशबाट धरौटीमा छुटे। जिल्ला अदालतको आदेश बदर गर्नुपर्ने र प्रतिवादीहरुलाई थुनामा राख्नुपर्ने माग गर्दै सरकारी वकिल उच्च अदालत पुगेको हो। सुनुवाइका क्रममा उच्चका २ न्यायाधीशबीच राय बाझिएपछि अर्को बेन्चमा पेशी तोकियो। जिल्लाको आदेशविरुद्ध परेको निवेदनको सुनुवाइका क्रममा वैशाख ११ गते उच्च अदालत विराटनगरका न्यायाधीश श्रीधराकुमारी पुडासैनी र केशवप्रसाद बास्तोलाको राय बाझिएको थियो। न्यायाधीश पुडासैनीले जिल्लाको आदेशलाई सदर गर्ने राय दिएकी थिइन्। तर, न्यायाधीश बास्तोलाले भने पुडासैनीको रायमा असहमति जनाउँदै धरौटी बढाएर १ करोड बनाउनुपर्ने राय दिएका थिए। त्यसपछि पुर्पक्षको आदेशका लागि अर्को बेन्च तोकिएको हो। यो मुद्दाको अर्को सुनुवाइ आगामी बिहीबार हुनेछ।"
बेपत्ता छात्रा तीन दिनपछि मृत फेला,"नुवाकोट : त्रिशूली नदीमा बगेर बेपत्ता भएकी नुवाकोटको रातमाटेकी एक जना स्कुले छात्रा बिहीबार मृत फेला परेकी छन्। एक जना अझै बेपत्ता रहेकी छन्। बेलकोटगढी नगरपालिका७ रातमाटे, कल्चौडेस्थित त्रिशूली नदीमा नुहाउने क्रममा बगेर बेपत्ता भएकी ११ वर्षीया जेनी डंगोल र सोही स्थानकी ११ वर्षीया सदीक्षा राई मंगलबार त्रिशूलीले बगाई बेपत्ता भएकी थिइन्। बगेर बेपत्ता भएकामध्ये सदीक्षाको शव तीन दिनपछि फेला परेको जिल्ला प्रहरी कार्यालयले जनाएको छ। दुवै जना मंगलबार बेलुकीदेखि त्रिशूली नदीमा बगेर बेपत्ता भएकोमा खोजी गर्ने क्रममा सदीक्षाको शव फेला परेको प्रहरी नायब उपरीक्षक विक्रम लामाले जानकारी दिए। उनका अनुसार सदीक्षाको शव धादिङको सिद्धलेक गाउँपालिका७ को आदमटारस्थित त्रिशूली नदी किनारमा ढुंगामा अड्किएको अवस्थामा फेला परेको हो। बेपत्ता भएका दुवै जना बेलकोटगढी७ रातमाटेमा रहेको शिलादेवी माविको कक्षा ७ मा अध्ययनरत छात्राहरू हुन्। बेपत्ता भएका छात्राहरूको खोजीमा चितवनको कुरिनटारस्थित सशस्त्र प्रहरी विपद् तालिम शिक्षालयका प्रहरीको १० जना गोताखोरको परिचालन गरिएको छ।"
कांग्रेसले बोलायो संसदीय दलको बैठक,"काठमाडौं : नेपाली कांग्रेस संसदीय दलका नेता शेरबहादुर देउवाले संसदीय दलको बैठक बोलाएका छन्। शनिबार २ बजे नयाँ बानेश्वरस्थित संसद भवनको लोत्से हलमा बैठक बोलाइएको हो। कांग्रेसका प्रमुख सचेतक श्याम घिमिरेले बजेटमाथि छलफलका लागि बैठक बोलाइएको बताए। 'बजेटका विषयमा छलफल गर्न बैठक बोलाइएको हो,' अन्नपूर्णसँग उनले भने। टेरामक्स प्रकरणमा अख्तियार दुरुपयोग अनुसन्धान आयोगले कांग्रेस सांसद मोहन बस्नेतविरुद्ध मुद्दा दायर गरेको छ। मुद्दा दायर भएसँगै उनी निलम्बनमा परेका छन्। बैठकमा यीलगायत समसमायिक विषयमा छलफल हुने बताइएको छ।"
केन्द्रीय कारागार नुवाकोटका कैदीबन्दीको स्वास्थ्य परीक्षण,"नुवाकोट : बिदुर नगरपालिका६ स्थित केन्द्रीय कारागार नुवाकोटमा रहेका कैदीबन्दीहरूको स्वास्थ्य परीक्षण गरिएको छ। आयुर्वेद उपचार प्रणालीमार्फत कैदीबन्दीहरुको स्वास्थ्य परीक्षण गरिएको हो। केन्द्रीय कारागार नुवाकोटको आयोजना र आयुर्वेद तथा वैकल्पिक चिकित्सालयको प्राविधिक सहयोगमा कैदीबन्दीहरुको पाईल्स, फिस्टुला र फिसर सम्बन्धी समस्याहरूको स्वास्थ्य परीक्षण गरिएको छ। केन्द्रीय कारागारमा रहेका पुरुष कैदीबन्दीहरुको निःशुल्क स्वास्थ्य परीक्षण गरिएको कार्यालय प्रमुख डा नरेन्द्रप्रसाद गिरीले जानकारी दिए। उनले ६५ जना पुरुष कैदीबन्दीको आयुर्वेद तथा वैकल्पिक चिकित्सालयका चिकित्साबाट स्वास्थ्य जाँच गरिएको बताए।"
१३ जना अमेरिकी नागरिकले गरे सोक्ला भ्यालीमा रक क्लाइम्बिङ,"दोलखाको भीमेश्वर नगरपालिका२ सोक्ला भ्यालीमा अमेरिकन पर्यटकहरूले रक क्लाइम्बिङ गरेका हुन्। सगरमाथा यात्रामा रहेका अमेरिकन नागरिकहरूको १३ जनाले ४२० मिटरको उचाइमा रहेको सोक्ला रक क्लाइम्बिङ आरोहण गरेका हुन्। सोक्लाश्वरी पर्यटन विकास समाजको नेतृत्वमा सञ्चालन भइरहेको रक क्लाइम्बिङमा पहिलो पटक विदेशी पर्यटकले आरोहण गरेका हुन्। अमेरिकाको साउथ स्टन युनिभर्सिटी फ्लोरिडाको प्राफेसर सहितको टिमले रक क्लाइम्बिङ गरिएको पर्यटन समाजका अध्यक्ष अर्जुन पाख्रिनले बताए। युनिभर्सिटिका म्याथु वर्नेट, अलेक डन्डर जोसुवा, इजी विएल ,एन्ड्रयु, इएन, इजा बेला कोलेवान, डेबले लगायतको टिमले रक क्लाइम्बिङ गरेका हुन्। दोलखाको सोक्ला भ्यालीलाई साहसिक पर्यटकीय गन्तव्य बनाउने उद्देश्यसहित विगत ५ वर्षदेखि रक क्लाइम्बिङको प्रवर्द्धन गरिरहेको पर्यटन समाजका अध्यक्ष पाख्रिनको भनाइ छ। जीवनकै उत्कृष्ट साहसिक अनुभव भएको साउथ स्टन युनिभर्सिटि फ्लोरिडाको प्राफेसर म्याथु वर्नेटल बताए। नेपालमा मेरो तेस्रो पटकको यात्रा हो भने दोलखा पहिलो पटकको यात्रा हो। यही क्रममा सोक्ला रक क्लाइम्बिङ गर्ने अवसर मिल्यो। अर्को वर्ष सगरमाथा आरोहणका लागि बेसक्यामसम्म जाँदैछु उनले भने। हामीले यो खालको एडभेन्चर अनुभव गरेका थिएनौं। जीवनको पहिलो अनुभव हो, डर थियो, तर साहस भएकै कारण यो चट्टान चढ्न सजिलो भयो, अर्की आरोही इजी विएलले भनिन्। रक क्लाइम्बिङको टपमा पुगेपछि सिँगो सोक्ला भ्याली, तामकोशी र गौरींशकर हिमालको श्रृंखला देख्दा अचम्म लाग्यो। पाखो पहाड धेरै देखे तर एकै ठाउँबाट फाँट, बस्ती, खोला, जंगल र हिमाल देख्ने ठाउँ भने देखेको थिएन उनले थपे। अमेरिकाको साउथ स्टन युनिभर्सिटी फ्लोरिडामा सोक्ला रक क्लाइम्बिङको लोगो सहितको मायाको चिनो राखिने फ्रोफेसर म्याथु वर्नेटले बताए। सोक्ला भ्यालीको संस्कृति, मायाको चिनो युनिभर्सिटीमा राख्ने छु, उनले भने। अमेरिकन नागरिकसहित हिमालयन क्राउन एकेडेमीका ३९ जना विद्यार्थीले रक क्लाइम्बिङ गरेका थिए। उनीहरूको टिमबाट कविता तामाङ प्रथम, रीतिका माया मगर दोस्रो र निमा डेभिट शेर्पा तेस्रो भएको पर्यटन विकास समाजले जनाएको छ। उनीहरूलाई पुरस्कृत समेत गरिएको थियो। सोक्ला रक क्लाइम्बिङ फेस २०८२ नाम दिएर आयोजना गरिएको यस कार्यक्रममा नेपाली कांग्रेस दोलखाका सभापति बर्मा लामाले समेत रक क्लाइम्बिङ गरेका थिए। सोक्ला भ्यालीको विकास र दोलखाकै पर्यटन आर्थिक विकासका लागि रक क्लाइम्बिङ कोसेढुंगा हुने बताए।"
गाजामा इजरायली हवाई आक्रमणमा ९४ प्यालेस्टिनीको मृत्यु,"काठमाडौं : बिहीबार मध्यरातदेखि गाजामा इजरायली हवाई आक्रमणमा कम्तीमा ९४ प्यालेस्टिनीको मृत्यु भएको छ। यी मध्ये धेरैजसो मानिस गाजाको दक्षिणमा रहेको शहर खान युनिसमा मरेका हुन्। हमासद्वारा सञ्चालित नागरिक रक्षा एजेन्सीका प्रवक्ता महमूद बसलले बीबीसीलाई बताएअनुसार बिहान २ बजे (स्थानीय गाजा समय)देखि उद्धार टोलीले खान युनिसबाट ५६, उत्तरी गाजाको बेत लाहियाबाट चार र मध्य गाजाको देइर अलबलाहबाट दुई जनाको शव निकालेको छ। यी हवाई आक्रमणमा मारिनेमा महिला, बालबालिका र एक नवजात शिशु छन्। प्रवक्ता महमूद बसलले आक्रमणमा खान युनिसका एक परिवारका १३ सदस्यको पनि मृत्यु भएको बताए।"
बजेट विनियोजनमा आवश्यक अनुशासन कायम गर्नुपर्छ,"काठमाडौं : नेपाली कांग्रेसका प्रवक्ता डा प्रकाशशरण महतले बजेट विनियोजनमा आवश्यक अनुशासन कायम गर्नुपर्नेमा जोड दिएका छन्। बिहीबार प्रतिनिधिसभा बैठकमा बजेटका सिद्धान्त र प्राथमिकतामाथिको छलफलमा भाग लिँदै महतले जथाभाबी बजेट विनियोजन गर्दा खर्चमा समस्या देखिने गरेकाले बजेट विनियोजनमा आवश्यक अनुशासन कायम गर्नुपर्ने बताएका हुन्। उनले कानुनी, संस्थागत र प्रक्रियागत सुधारमार्फत निजी क्षेत्रको सहभागिता बढाउन सन्दर्भमा गम्भीर हुनुपर्ने जिकिर गरे। पुँजीगत खर्चलाई प्राथमिकताको आधारमा खर्च गर्ने, आम नागरिकमा पुर्याउने उत्पादनमुखी विकास, सामाजिक सुरक्षालाई लक्षित वर्गसम्म पुराउने सरकारको लक्ष्य हुनुपर्ने उनले बताए। त्यस्तै एमाले सांसद सूर्यबहादुर थापाले बेरुजुको भयावह अवस्थाबारे सबै जिम्मेवार पदाधिकारी र निकायको ध्यानाकर्षण गराउँदै बेरुजुलाई रुजु, फर्छ्यौट र असुल उपर गर्नुपर्ने स्पष्ट पारे। सुशासनका हिसाबले चिन्ताका विषयलाई समयमा नै समाधान गर्नुपर्ने उनको भनाइ छ । उनले बजेटको न्यायोचित वितरण गर्दै राष्ट्रिय गौरव लगायतका आयोजनालाई समयमा नै सम्पन्न गर्नका लागि बजेट केन्द्रित हुनुपर्नेमा जोड दिए। त्यस्तै माओवादी सांसद वर्षमान पुनले सरकारको बजेट तथा कार्यक्रमले जेनजी लक्षित कार्यक्रमलाई प्राथमिकता दिन सुझाव दिए। उत्पादनमा प्रविधिको प्रयोगले पुनरुत्पादनको न्यायोचित वितरणमा ध्यान दिइ निजी बजारीकरणलाई नियन्त्रण गर्न उनले सुझाव दिए। पुनले डिजिटल नभइ स्मार्ट पूर्वाधारमा ध्यान दिनुपर्ने बताए। उनले अर्थतन्त्र सुधारका लागि अर्थतन्त्रको संरचना, व्यावसायिक वातावरण, सार्वजनिक वित्त प्रणाली र वित्तीय क्षेत्रको सुधार गर्दै अघि बढ्नुपर्ने उल्लेख गरे।"
नवलपरासीका सबै पालिकालाई पूर्ण खोप सुनिश्चितता भएको घोषणा,परासी : नवलपरासी पश्चिमका सबै स्थानीय तहहरू पूर्ण खोप सुनिश्चितता तथा दिगोपना भएको पालिका घोषणा भएका छन्। जिल्लामा तीन नगरपालिका र चार गाउँपालिका गरी सात स्थानीय तह छन्। पछिल्लो पटक पाल्हीनन्दन गाउँपालिका घोषणा भएसँगै बिहीबार परासीमा बसेको जिल्ला खोप समन्वय समितिको बैठकले जिल्लाका सबै पालिका पूर्ण खोप सुनिश्चितता तथा दिगोपना भएको घोषणा गरेको हो। वडा हुँदै पालिकाहरू घोषणा भइसकेकोले अब नवलपरासीलाई पूर्ण खोप सुनिश्चितता भएको जिल्ला घोषणाका लागि लुम्बिनी प्रदेश खोप समन्वय समितिमा सिफारिस गरिएको जिल्ला खोप समन्वय समितिका संयोजक एवं जिल्ला समन्वय समितिका प्रमुख भगवती प्रसाद यादवले बताए। प्रदेशको खोप समन्वय समितिले प्रमाणीकरणसहित सिफारिस गरे लगत्तै जिल्लालाई पूर्ण खोप सुनिश्चितता तथा दिगोपना भएको घोषणा गरिने यादवले बताए। जिल्लामा जन्मेदेखि ५९ महिना उमेर समूहका कुल २४ हजार ९१६ बालबालिका रहेको स्वास्थ्य कार्यालयका खोप सुपरभाइजर अधिकृत ओमप्रकाश पन्थीले जानकारी दिए। तीमध्ये खोप लगाउने छुटेका जन्मेदेखि १५ महिनासम्म उमेर समूहका १३ जना र १६ महिनादेखि ५९ महिनासम्म उमेर समूहका १७३ गरी कुल १८६ जना बालबालिका थिए। ती सबैलाई खोपको दायरामा ल्याएपछि जिल्लाका सबै बालबालिकाहरूले पूर्ण खोप पाएको पन्थीले बताए।
पेट्रोलियम पदार्थको मूल्य घट्यो,"काठमाडौं : पेट्रोलियम पदार्थको मूल्य घटेको छ। नेपाल आयल निगमले पेट्रोलमा प्रतिलिटर १ रुपैयाँ, डिजेल र मट्टितेलमा प्रतिलिटर ३३ रुपैयाँ घटाएको हो। इण्डियन आयल कर्पोरेशनले पठाएको नयाँ मूल्यसूचीअनुसार पेट्रोल र डिजेलको मूल्य घटेकाले निगमले मूल्य घटाएको हो। नयाँ मूल्यअनुसार पेट्रोल १ सय ५७ रुपैयाँ, डिजेल र मट्टितेल १ सय ४२ रुपैयाँ पर्नेछ। नयाँ मूल्य बिहीबार राति १२ बजेपछि लागू हुने निगमले जनाएको छ।"
किन झ्याप झ्याप गइरहेको छ बिजुली?,"काठमाडौं : बिहीबार पटकपटक बिजुली गएर आजित भएपछि सर्वसाधारणले सामाजिक सञ्जालमा असन्तुष्टि पोखेका छन्। कतै पुरानै लोडसेडिङका दिन फर्किने त होइन भन्दै सर्वसाधारणले सामाजिक सञ्जालमा आक्रोश पोखेका हुन्। पछिल्ला दिनमा यसअघि लामो समयसम्म बिजुली नगएको उनीहरूको तर्क छ। तर, आज घन्टौंसम्म बिजुली गएपछि चिन्तित बनाएको उनीहरूको भनाइ छ। नेपाल विद्युत् प्राधिकरणका प्रवक्ता राजा भाइ सिल्पाकारले भारतमा समस्या हुँदा नेपालमा बिजुली गएको बताए। उनले भारतमा देखिएको समस्याले ढल्केबरस्थित सिस्टममा खराबी आएको बताए। 'हाम्रो सिस्टम गएर धेरै ठाउँमा बिजुली गएको हो। अहिले सिस्टम रिस्टोर भइसकेको छ। बिजुली पनि आइसकेको होला,' उनले भने।"
दमक भ्यू टावरलाई शुल्क लिएर सञ्चालन गर्न सरकारले दियो स्वीकृति,"काठमाडौं : सरकारले दमक भ्यू टावरलाई शुल्क लिएर सञ्चालन गर्न स्वीकृति दिएको छ। बिहीबार सिंहदरबारमा मन्त्रिपरिषद्का निर्णय सार्वजनिक गर्दै सरकारका प्रवक्ता पृथ्वीसुब्बा गुरुङले दमक भ्यू टावरलाई शुल्क लिएर सञ्चालन गर्न स्वीकृति दिएको जानकारी दिएका हुन्। मन्त्रिपरिषद्ले औद्योगिक सम्पतीसम्बन्धी कानुनलाई संशोधन र एकीकरण गर्न बनेको विधेयक संसदमा प्रस्तुत गर्न समेत स्वीकृति दिएको छ। वैशाख ३१ गते बसेको मन्त्रिपरिषद्का निर्णय सार्वजनिक गर्दै प्रवक्ता गुरुङले नेपाल कृषि अनुसन्धान परिषद्को पुनसंरचना गर्ने निर्णय भएको जानकारी दिए। यसका लागि गोविन्दराज पोखरेलको संयोजकत्वमा इश्वरी कडरिया र डा यज्ञ गजाधर खड्का रहेको उच्चस्तरीय पुनसंरचना समिति गठन गरिएको उनले बताए। बैठकले नेपाल प्रहरीका वरिष्ठ नायव निरीक्षकहरूको तलबमान तथा ग्रेड समायोजन गर्ने, सहकारी नियमन प्राधिकरणको आर्थिक वर्ष २०८१८२ को लागि अधिकृतस्तरको ३१ पदको अस्थायी दरबन्दी स्वीकृत गर्ने निर्णय भएको प्रवक्ता गुरुङले बताए।"
जुरिम्बा हाइड्रोपावरमा प्राइम कमर्शियल बैंकको लगानी,"काठमाडौं : सिन्धुपाल्चोकको भोटेकोशी गाउँपालिकामा निर्माण हुन लागेको ७६३ मेगावाट क्षमताको जुरिम्बा खोला साना जलविद्युत् आयोजनाका लागि प्राइम कमर्शियल बैंकले ऋण लगानी गरेको छ। बैंकसँग आयोजना निर्माण गर्न १ अर्ब २३ करोड रुपैयाँ बराबरको आवधिक ऋण (टर्म लोन) सम्झौता भएको हो। उक्त आयोजनासम्बन्धी ऋण सम्झौतामा बिहीबार जुरिम्बा हाइड्रोपावर कम्पनीसँग बैंकका सहायक महाप्रबन्धक नारायणप्रसाद श्रेष्ठले हस्ताक्षर गरे। यो अर्ध जलाशययुक्त आयोजना (६ घण्टापिआरओआर) हो। परियोजनाको कूल अनुमानित निर्माण लागत १ अर्ब ८६ करोड रुपैयाँ रहेको छ। कूल लागतको ६६१२ प्रतिशत ऋण र बाँकी ३३८८ प्रतिशत अर्थात् करिब ६३ करोड रुपैयाँ ऊर्जा प्रवर्द्धकद्वारा लगानी जुटाइने कम्पनीले जनाएको छ। उक्त आयोजना निर्माण २ वर्षमा सम्पन्न गर्ने लक्ष्य राखिएको छ। यो आयोजना अनुभवी टिमको नेतृत्वमा अघि बढाइएको छ। बैंकका सहायक महाप्रबन्धक श्रेष्ठले आफूहरूले विकासको क्षेत्रमा प्राथमिकता दिएकाले जुरिम्बा हाइड्रोपावरमा लगानी गर्ने निर्णय गरेको बताए। यस परियोजनाका लागि प्राइमलाई छानेकोमा उनले खुसी व्यक्त गरे। यो परियोजनामा लगानी गर्ने सम्झौता भएसँगै अब तोकिएको समयमा निर्माण सम्पन्न गर्नुहोला, उनले भने।"
"गभर्नर हुने मेरो मान्छे कोही छैनन्, क्षमतावान व्यक्ति नियुक्त हुन्छ : प्रधानमन्त्री ओली","काठमाडौं : प्रधानमन्त्री केपी शर्मा ओलीले नेपाल राष्ट्र बैकको रिक्त गभर्नरमा व्यक्तिगत निकटताका आधारमा नभई योग्यताक्रमका आधारमा क्षमतावान व्यक्तिको नियुक्ति गर्ने पक्षमा आफू रहेको बताएका छन्। पूर्व योजनाकार मञ्च नेपालको औपचारिक शुभारम्भ कार्यक्रमलाई सम्बोधन गर्दै उनले यस्तो बताएका हुन्। प्रधानमन्त्री ओलीले भने,राष्ट्रबैकमा मेरो कोही ल्याउनु छैन। मेरिटोक्रेसीका आधारमा क्षमतावान मान्छे ल्याउने हो। काम गर्न सक्ने मान्छे भए देशलाई भइहाल्छ। मेरो मान्छे भन्ने चाहिँदैन। म प्रधानमन्त्री हो तर सरकारका म मात्र छैन। त्यसैले म सकेसम्म मेरिटोक्रेसीलाई महत्त्व दिन्छु। प्रधानमन्त्री ओलीले सत्य निरूपण तथा मेलमिलाप आयोग र बेपत्ता पारिएका व्यक्तिको छानबिन आयोगको अध्यक्ष र सदस्यमा पनि सिफारिस समितिको सिफारिसका आधारमा क्षमता भएका व्यक्ति नियुक्ति भएको स्पष्ट गरे। एक आयोगका अध्यक्षलाई मुख्यसचिव हुँदा चिनेको बाहेक अरू पदाधिकारीसँग आफ्नो व्यक्तिगत चिनजान र सम्बन्ध नरहेको उनको भनाइ थियो। उनले पूर्वयोजनाकारहरुको संस्थाबाट आफ्ना सोच र अनुभवको आदानप्रदान होस् भन्ने कामना गर्दै व्यक्तित्व टकराव नगरी संस्थाको दिगोपनाको कामना गरे।"
रुसी सेनामा नेपालीलाई भर्ना नगर्न राष्ट्रपति पुटिनलाई प्रधानमन्त्री ओलीको सन्देश,"काठमाडौं : प्रधानमन्त्री केपी शर्मा ओलीले नेपाली युवाहरूलाई रुसी सेनामा भर्ना नगर्न रुसी प्रतिनिधिमण्डललाई आग्रह गरेका छन्। रुसी महासंघअन्तर्गतको काल्मिकियाका प्रमुख बाटु कासिकोभ नेतृत्वको प्रतिनिधिमण्डलबीच भेटवार्ता गर्दै उनले यस्तो आग्रह गरेका हुन्। प्रधानमन्त्री ओलीले उक्त सन्देश रुसी राष्ट्रपति भ्लादिमिर पुटिनलाई सुनाइदिन आग्रह पनि गरे। 'नेपाल र रुसबीच कुनै सैन्य सम्झौता नभएको अवस्थामा रुसी सेनामा नेपालीलाई भर्ना नगर्न सम्माननीय राष्ट्रपति पुटिनलाई सन्देश सुनाइदिनुहोला,' प्रधानमन्त्रीले भने। उनले राष्ट्रपति पुटिनलाई नेपालको औपचारिक भ्रमणका लागि निमन्त्रणा पनि गरेको प्रधानमन्त्री सचिवालयले जानकारी दिएको छ। जवाफमा प्रमुख कासिकोभले नेपालीहरूलाई अब त्यसरी भर्ना नगराइने प्रतिबद्धता गरेका थिए। त्यस्तै उनीहरूबीच नेपाल र रुसबीचको मित्रवत् सम्बन्धका विविध आयामबारे छलफल भएको थियो। प्रमुख कासिकोभले आगामी सेप्टेम्बरमा काल्मिकियामा आयोजना हुने अन्तर्राष्ट्रिय बौद्ध सम्मेलनमा सहभागिताका लागि प्रधानमन्त्री ओलीलाई निम्तो दिएको प्रधानमन्त्री सचिवालयले जनाएको छ। भेटका नेपालस्थित रुसी राजदूतावासका राजदूत आलेक्सी नोभिकोभ, परराष्ट्र मन्त्रालयका उच्चाधिकारीलगायत सहभागी थिए।"
भ्रष्टाचार मुद्दा दायर भएसँगै सांसदबाट स्वत:निलम्बित भए बस्नेत,"काठमाडौं : अख्तियार दुरुपयोग अनुसन्धान आयोगले टेरामक्स प्रकरणमा ३ अर्ब बढीको बिगो र कैद माग गर्दै भ्रष्टाचार मुद्दा दायर गरेपछि नेपाली कांग्रेस सांसद मोहन बस्नेतको सांसद पद स्वत: निलम्बनमा परेको छ। बस्नेत २०७९ मंसिरमा भएको प्रतिनिधिसभा निर्वाचनमा सिन्धुपाल्चोक क्षेत्र नम्बर २ बाट निर्वाचित भएका थिए। अख्तियार दुरुपयोग अनुसन्धान आयोग ऐन,२०४८ को दफा १७ मा सार्वजनिक पदमा भएको व्यक्तिविरुद्ध मुद्दा दायर भएमा स्वत: निलम्बनमा पर्ने व्यवस्था छ। आयोगले नेपाल दूरसञ्चार प्राधिकरणका लागि टेरामक्स प्रविधि खरिद गर्दा भ्रष्टाचार गरेको ठहर गर्दै बस्नेतसहित पूर्वकानुन सचिव धनराज ज्ञवालीसहित १६ जनाविरुद्ध आज विशेष अदालतमा आरोप पत्र दायर गरेको हो। आयोगले तत्कालीन सञ्चारमन्त्री बस्नेत आरोपी सबै जनाविरुद्ध जनही तीन अर्ब २१ करोड, ८३ लाख, ७७ हजार १८२ बिगो मागदाबी गरेको छ । आयोगले दूरसञ्चार प्राधिकरणमा विचाराधीन रही बजेट तथा कार्यक्रममा समावेश गर्ने निर्णय नभइसकेको अवस्थामा तत्कालीन मन्त्रीले पदीय अधिकारको दूरपायोग गरी एकलौटी रूपमा प्राधिकरणले प्रस्ताव नगरेको थप कार्यक्रम समावेश गरी संस्थालाई हानीनोक्सानी पुर्याउने पृष्ठभूमि तयार गरेको,टेरामक्स खरिद कार्य पूर्वतयारी नगरेको,लागत अनुमान र खरिद गुरुयोजना तयार नगरेकोलयायत आरोप लगाएको छ ।"
बुटवलभैरहवामा हुन्डाईको क्रेटा ईभी सार्वजनिक,"काठमाडौं : नेपालका लागि हुन्डाई सवारी साधनको आधिकारिक वितरक लक्ष्मी इन्टरकन्टिनेन्टलले बुटवलभैरहवा क्षेत्रमा नयाँ क्रेटा ईभी को सार्वजनिक गरेको छ। सार्वजनिक समारोहमा ३० भन्दा बढी क्रेटा ईभीको बुकिङ, १० वटा क्रेटा ईभी ग्राहकहरूलाई हस्तान्तरण गरिएको कम्पनीले जनाएको छ। साथै विशेष अन्तरक्रिया कार्यक्रम सम्पन्न गरेको छ। कार्यक्रममा उपभोक्ताहरूको व्यापक सहभागिता र उत्साहजनक प्रतिक्रिया प्राप्त भएको कम्पनीले जनाएको छ। कार्यक्रम बुटवलको सिद्ध विनायक मोटोकर्प र भैरहवाको जगत मोटर्सको संयुक्त आयोजनामा भव्य रूपमा सम्पन्न भयो। कम्पनीका अनुसार क्रेटा ईभी र पेट्रोल मोडेल दुवै एउटै प्लेटफर्ममा आधारित रहेकाले सेवा र पाट्र्सको पहुँचमा कुनै समस्या नहुने कम्पनीले जनाएको छ। यसले विद्युतीय सवारीबारे उपभोक्तामा देखिने अन्योल हटाउन सहयोग पुर्याउने विश्वास कम्पनीले लिएको छ। कम्पनीले ईभी इकोसिस्टम बलियो बनाउन रिल्याक्स चार्जिङ नेटवर्कको विस्तार गरिरहेको जनाएको छ। हालसम्म देशभर ६६ वटा डीसी र एसी चार्जिङ स्टेशन सञ्चालनमा आइसकेका छन्। कार्यक्रममा हुन्डाईका अन्य नयाँ मोडेलहरूको समेत प्रदर्शनी गरिएको थियो। कम्पनीका प्रतिनिधिहरूले ग्राहकहरूसँग प्रत्यक्ष संवाद गर्दै सेवा, ब्रान्ड सपोर्ट तथा सवारीसम्बन्धी जानकारी प्रदान गरेका थिए। कम्पनीले सफा, हरित र स्मार्ट भविष्यतर्फको यात्रालाई निरन्तरता दिँदै देशभर आफ्ना ग्राहकहरूसँगको सम्बन्धलाई थप मजबुत बनाउने प्रतिबद्धता जनाएको छ।"
सुत्केरी हुन नसक्दा चिल्खायाकी गर्भवतीको हेलिकोप्टरमा उद्धार,कालिकोट : दुई दिनदेखिको प्रसूति व्यथाले छटपटाएकी तिलागुफा १० रानावाडाकी २२ वर्षीया सन्तकला भण्डारी रोकायालाई हेलिकोप्टर मार्फत उद्धार गरिएको छ। भण्डारीलाई बुधवार बिहान व्यथा लागेर दिउँसो स्थानीय चिल्खाया आधारभूत स्वास्थ्य चौकीमा भर्ना गरिएको थियो। तर बिहीवार बिहानसम्म पनि सुत्केरी हुन नसकेपछि हेलिकोप्टरमा सुर्खेत लगिएको हो। कालिकोट जिल्ला प्रशासनको सिफारिसमा महिला बालबालिका तथा जेष्ठ नागरिक मन्त्रालय अन्तर्गत राष्ट्रपति महिला उत्थान इकाइको सहयोगमा प्रसूति व्यथाले थलिएकी महिलाको उद्धार गरिएको नगर प्रमुख शंकर प्रसाद उपाध्यायले बताए। सुत्केरी व्यथाले गाउँमा महिला छट्पटाएको खबर आएपछि स्थानीय स्वास्थ्य चौकी र जिल्ला प्रशासनलाई पत्र लेखेर हेलिकोप्टर झिकाइएको उप प्रमुख महेन्द्रबहादुर शाहीले बताए। उनले भने बिहीवार बिहान ११ बजे हेलिकोप्टर चिल्खाया पुगेर गर्भवती महिलाको उद्धार भएको छ।
नेप्से परिसूचक निरन्तर ओरालो,काठमाडौं : नेप्से परिसूचकको ओरालो यात्रा बिहीबार पनि जारी रह्यो। यस दिन नेप्से सूचक ८४१ विन्दुले घटेर २६११८५ अंकमा अडिएको छ। यसदिन ३२० स्क्रिप्सको १ करोड ७४ लाख २३ हजार ९४३ कित्ता सेयर ७ अर्ब ८ करोड ३३ लाख ४८ हजार २४० रुपैयाँमा खरिदबिक्री भए। ओम मेघाश्री फरमा क्युटिकल्सको सेयरमा सकरात्मक सर्किट लाग्यो। कारोबार रकमका आधारमा सोल्टी होटल शीर्षस्थानमा रह्यो। सो कम्पनीको ४६ करोड १९ लाख मूल्य बराबरको सेयर कारोबार भयो। आज होटेल तथा पर्यटन समूहमा राम्रो वृद्धि देखिएको छ। यस साता सूचकसँगै दैनिक कारोबार रकममा पनि ह्रास देखिएको छ।
सानिमा रिलायन्स लाईफ इन्स्योरेन्सद्वारा सम्पत्ति शुद्धीकरण निवारणसम्बन्धी प्रशिक्षण सम्पन्न,"सानिमा रिलायन्स लाईफले सम्पत्ति शुद्धीकरण तथा आतंकवादी क्रियाकलापमा वित्तीय लगानी निवारणसम्बन्धी निर्देशन २०८१, दफा १७ (क), को नियम अनुसार सञ्चालक समितिका सदस्य, आधारभूत सेयरधनीहरू, तथा विभागीय प्रमुखहरूलाई प्रशिक्षण प्रदान गरेको छ। काठमाडौँको याक एण्ड यती होटेलमा आयोजित सो कार्यक्रम बीमा प्राधिकरणका निर्देशक शाम्ब राज लामिछाने तथा उपनिर्देशक सविता थापाले सम्पत्ति शुद्धीकरण तथा आतंकवादी क्रियाकलापमा वित्तीय संस्थाबाट हुनसक्ने समस्या तथा त्यसका समाधानहरूको बारेमा प्रशिक्षण प्रदान गरेका थिए। प्रशिक्षणमा सम्पत्ति शुद्धीकरण तथा आतंकवादी क्रियाकलापमा वित्तीय लगानी निवारण सम्बन्धी ऐन, नियमावली र निर्देशन बमोजिमको कार्य प्रभावकारीरुपमा गर्न गराउन, आवश्यक नीति, कार्यविधि, नियन्त्रण प्रणाली, जनशक्ति, साधन श्रोत समेतको समुचित व्यवस्था मिलाउने लगायत सञ्चालक समितिको काम कर्तव्य र अधिकार आदिको विषयमा छलफल गरिएको थियो। कार्यक्रमको समापन समारोहमा बोल्दै कम्पनीका अध्यक्ष रतन लाल केडियाले सम्पत्ति शुद्धीकरण सम्बन्धमा राष्ट्रिय र अन्तर्राष्ट्रिय स्तरमा भएका असल अभ्यासहरू र त्यसबाट स्थापित अवधारणाहरूको आधारमा तर्जुमा गरिएको सम्पत्ति शुद्धीकरण सम्बन्धी ऐन तथा नियमावलीमा व्यवस्था भएको दायित्व पुरा गर्ने बताए। कम्पनीका प्रमुख कार्यकारी अधिकृत शिवनाथ पाण्डेले सम्पत्ति शुद्धीकरण तथा आतंकवादी क्रियाकलापमा वित्तीय लगानी निवारणको महत्वमा प्रकाश पार्दै कम्पनीका सबै कर्मचारी र तहमा यसलाई अक्षरस पालना गरिने बारेको स्पटोक्ति गरे। साथै यस निर्देशिकाको अनुपालनमा आफूहरूले कुनै कसर बाँकी नराख्ने कुरा समेत व्यक्त गरे। सम्पत्ति शुद्धीकरण (मनी लाउन्डरिङ) निवारण ऐन, २०६४ जारी भएको अवसर पारेर नेपाल सरकारले गत वर्षदेखि प्रत्येक माघ १४ गते सम्पत्ति शुद्धीकरण निवारण दिवस मनाउने निर्णय गरेको छ।"
नेपालले बहराइनलाई हरायो,काठमाडौं : आइसीसी महिला टी २० विश्वकप एसिया क्षेत्र छनोटअन्तर्गत बिहीबार भएको खेलमा नेपालले बहराइनलाई हराएको छ। नेपालले बहराइनलाई ६ विकेटले पराजित गरेको हो। डकवर्थ लुइस स्ट्रेन(डीएलएस)मार्फत नेपालले बहराइनलाई पराजित गरेको हो। वर्षाको कारण ७ ओभरमा खेल घटाइँदा नेपालले बहराइनमाथि जित दर्ता गरेको हो। ७ ओभरमा ५६ रनको विजयी लक्ष्य पछ्याएको नेपालले ५४ ओभरमा ४ विकेट गुमाउँदै लक्ष्य पूरा गरेको हो। नेपालका लागि कप्तान इन्दु बर्माले सर्वाधिक २४ रनमा अविजित रहिन्। उनले ७ बलमा ४ चौका र १ छक्का प्रहार गरिन्। पूजा महतोले १३ रन बनाइन्। अन्य ब्याटरले भने दोहोरो अंकमा रन बनाउन सकेनन्। बहराइनका लागि पवित्रा सेट्टीले ३ विकेट लिइन्। त्यसअघि ब्याटिङ गरेको बहराइनले १२४ ओभर ब्याटिङ गर्दै ३ विकेटको क्षतिमा ७६ रन बनाएको थियो। बहराइनका लागि ओपनर रसिका रोड्रिगोले सर्वाधिक २४ रन बनाइन्। कप्तान दीपिका रासाङ्गिकाले २३ रन बनाइन्। ओपनर थरङगा गजनायकेले १२ रन बनाइन्। नेपालले ३ विकेट नै रनआउट गराउँदै लिएको थियो। हाल नेपालले समूह चरणको ४ खेल सक्दा २ जित र १ हार र एक खेलमा अंक बाड्दा ५ अंक बटुल्दै समूहको शीर्ष स्थानमा रहेको छ। अब समूह सी को अन्तिम खेल हङकङ र बहराइनबीच हुनेछ। अब यो खेलको नतिजामा नै सुपर थ्रीको टुंगो लाग्नेछ। यदि बहराइनले हङकङलाई हराएको खण्डमा मात्र नेपाल सुपर थ्रीमा पुग्ने छ। वर्षाका कारण खेल रद्द भएमा वा हङकङले जितेमा नेपाल समूह चरणबाटै बाहिरिने छ।
समाजवादी मोर्चाको कार्यक्रमप्रति झलनाथ खनाल असन्तुष्ट,काठमाडौं : नेकपा एकीकृत समाजवादीका सम्मानित नेता झलनाथ खनालले समाजवादी मोर्चाको कार्यक्रमप्रति असन्तुष्टि जनाएका छन्। निर्मल लामा स्मृति प्रतिष्ठानले बिहीबार काठमाडौंमा आयोजना गरेको संघीय लोकतान्त्रिक गणतन्त्र र त्यसका चुनौती विषयक विचार गोष्ठीमा खनालले कोठा कोठामा कार्यक्रम गरेर समाजवादी मोर्चाको औचित्य पुष्टि हुन नसक्ने भन्दै समाजवादी कार्यक्रम गर्नुपर्ने बताएका हुन्। समाजवादी मोर्चाको क्रियाकलाप आफूलाई चित्त नबुझेको उनले बताए। कतिपयलाई बामपन्थी समाजवादी नामको मोर्चा मन नपरेको भन्दै उनले बाम मोर्चा बनाए अझै धेरै दल समावेश हुन सक्ने धारणा राखे। समाजवादी यात्रा अघि बढाउन सडकमार्फत जनतालाई एकीकृत गर्नुपर्ने उल्लेख गर्दै खनालले संसदीय संघर्षमात्रै भए संसदवादमा टुङ्गिने उल्लेख गरे। त्यस्तै उनले कम्युनिष्ट पार्टीलाई क्रान्तिकारी कार्यदिशाका आधारमा पुनर्गठन गर्नुपर्नेमा जोड दिए। खनालले बामपन्थी एकता नभए ८४ को निर्वाचनमा बामपन्थी दलहरूको अवस्था थप कमजोर हुने देखिएको उल्लेख गरे। उनले राजावादीहरूले संविधानलाई कुल्चिएर हिँडिरहेको अवस्थामा क्रान्तिकारी पार्टीहरूले संसद् र गणतन्त्रलाई उपयोग गर्छु भन्न सक्नुपर्ने बताए।
निर्माणाधीन संसद् भवनको काम सम्पन्न गर्न म्याद थप गर्नेबारे छलफल भइरहेको छ : मन्त्री सिंह,"काठमाडौं : उपप्रधान एवं सहरी विकासमन्त्री प्रकाशमान सिंहले सिंहदरबारस्थित निर्माणाधीन संघीय संसद् भवनको काम सम्पन्न गर्न अन्तिम पटक म्याद थप गर्नेबारे छलफल भइरहेको बताएका छन्। बिहीबार सिंहदरबारमा बसेको संघीय संसद् अन्तर्गतको राज्यका निर्देशक सिद्धान्त, नीति र दायित्वको कार्यान्वयन, अनुगमन तथा मूल्याङ्कन समिति बैठकमा सिंहले यसअघि पटकपटक म्याद थप गर्दा समेत तोकिएको समयमा निर्माण सम्पन्न हुन नसकेकाले अब अन्तिम पटकका लागि सशर्त म्याद थप गर्ने तयारी भइरहेको बताएका हुन्। उनले अन्तिम पटक म्याद थप गर्दा पनि काम सम्पन्न हुन नसके ठेकेदार कम्पनीविरुद्ध कानुनी कारबाही अघि बढ्ने धारणा राखे। अहिलेसम्म निर्माणको काम करिब ८६ प्रतिशत पूरा भएको जानकारी दिँदै सिंहले अब म्याद थप गर्दा शतप्रतिशत हुने गरीगर्ने उल्लेख गरे। बैठकमा समिति सदस्यहरूले तोकिएको समयमा काम नगर्ने ठेकेदार कम्पनीलाई जरिवाना गराइ ठेक्का रद्द गर्नुपर्ने बताएका थिए। माओवादी सांसद हितराज पाण्डेले सरकारले काम गर्नेलाई कारबाही गर्नुपर्ने र अब म्याद थप गर्नुको कुनै औचित्य नभएको बताए। उनले जरिवानासहित ठेक्का रद्द गर्ने तर्फ अघि बढ्न सरकारको ध्यानाकर्षण गराए। कांग्रेस सांसद देव प्रसाद तिमलसेनाले तीन वर्षमा सम्पन्न हुनुपर्ने नयाँ संसद् भवन निर्माणको काम ७ वर्षसम्म सम्पन्न नहुँदा पनि सरकार लाचार भएर बसेको आरोप लगाए। ठेकेदारले भनेकै कुरा मानेर पटकपटक म्याद थप गर्ने काम भएको भन्दै उनले अब म्याद थप गर्नुको कुनै औचित्य नै नभएको उल्लेख गरे। उनले सरकारी निर्माणका कामहरु निकै गुणस्तरहीन हुँदै गएको र नयाँ बनेको मन्त्री निवासमा पानी चुहिन सुरु गरिसकेको बताए। त्यस्तै अन्य सांसदहरूले तोकिएको समयमा काम नगर्ने ठेकेदार कम्पनीलाई कालोसूचीमा राखेर कारबाही गर्नुपर्ने धारणा राखेका थिए। २०७६ असोज १६ गते पाँच अर्ब दुई करोड रुपैयाँ लागतमा संघीय संसद्को नयाँ भवन तीन वर्षभित्र निर्माण सक्ने गरी ठेकेदार कम्पनीसँग सम्झौता भएको थियो। तर पटकपटक म्याद थप गर्दापनि निर्माण कार्य भने सम्पन्न हुन सकेको छैन।"
गभर्नर नियुक्तिको चलखेल हेर्दा लाज पनि लजायो : सांसद सिंह,काठमाडौं : स्वतन्त्र सांसद अमरेश कुमार सिंहले राजनीतिक दलको कार्यकर्तालाई गभर्नर बनाउन खोजेको आरोप लगाएका छन्। बिहीबार प्रतिनिधिसभा बैठकमा बोल्दै उनले दलीय भागबण्डामा गभर्नर बनाउनका लागि चलखेल भइरहेको र त्यसैका कारण नियुक्तिमा ढिलाइ भइरहेको आरोप लगाएका हुन्। सांसद सिंहले गभर्नर नियुक्तिको चलखेललाई हेर्दा लाज पनि लजाएको टिप्पणी गरे। उनले राजनीतिक दलको सदस्य गभर्नर नहुने नभएकाले त्यहाँभित्रकै कोही विज्ञलाई गभर्नर बनाउन सुझाव दिए। हरेक क्षेत्रमा राजनीतिक भागबण्डका आधारमा हुने नियुक्तिलाई लगाम लगाउनुपर्ने उनले बताए। सांसद सिंहले कार्यकर्तालाई नियुक्ति दिने परम्परा बनाएर राज्यका अंगहरु औचित्यहीन भएर जाने उल्लेख गरे। कायममुकायम गभर्नर निलम ढुङ्गानालाई गभर्नर नियुक्ति गर्न सरकारलाई उनले सुझाव दिए।
"सरकारका प्रवक्ता भन्छन् अब तलमाथि हुँदैन, दुईचार दिनमा नयाँ गभर्नर पाउँछौं","काठमाडौं : सञ्चार तथा सूचना प्रविधिमन्त्री पृथ्बीसुब्बा गुरुङले दुई चार दिनभित्रै गभर्नर नियुक्ति हुने बताएका छन्। मन्त्रिपरिषद् बैठकको निर्णय सुनाउँदै सरकारका प्रवक्तासमेत रहेका गुरुङले नियुक्तिमा अब तलमाथि नहुने बताए। 'अब तलमाथि नभइकन हामीले दुईचार दिनभित्र नयाँ गभर्नर पाउँछौं,' उनले भने। नेपाल राष्ट्र बैंकको गभर्नर नियुक्तिमा ढिलाइ भएपछि सरकारले चर्को आलोचना भइरहेको छ। सरकारले बजेट ल्याउन तयारी गरिरहँदा पनि महिना दिन बढी बितिसक्दा पनि गभर्नर नियुक्ति नगरेको भन्दै सरकारको आलोचना भइरहेको हो। प्रधानमन्त्री केपी शर्मा ओलीले पनि आज मेरिटअनुसार गभर्नर नियुक्ति हुने बताए। प्रधानमन्त्री ओलीले भने, राष्ट्रबैकमा मेरो कोही ल्याउनु छैन। मेरिटोक्रेसीका आधारमा क्षमतावान मान्छे ल्याउने हो। काम गर्न सक्ने मान्छे भए देशलाई भइहाल्छ। मेरो मान्छे भन्ने चाहिँदैन। म प्रधानमन्त्री हो तर सरकारका म मात्र छैन। त्यसैले म सकेसम्म मेरिटोक्रेसीलाई महत्त्व दिन्छु।"
कांग्रेस नेता मोहन बस्नेत र पूर्वकानुन सचिव धनराज ज्ञवालीसहित १६ जनाविरुद्ध भ्रष्टाचार मुद्दा,"काठमाडौं : अख्तियार दुरुपयोग अनुसन्धान आयोगले कांग्रेस नेता तथा पूर्वमन्त्री मोहन बस्नेतविरुद्ध भ्रष्टाचार मुद्दा दायर गरेको छ। आयोगलेटेलिकम्युनिकेसन ट्राफिक मोनिटरिङ एण्ड फ्रड कन्ट्रोल सिस्टम (टेरामक्स) घोटाला प्रकरणमा संलग्न भएको ठहर गर्दै प्रतिनिधिसभाका सांसद समेत रहेका बस्नेत, दूरसञ्चार प्राधिकरणका तत्कालीन अध्यक्ष दिगम्बर झासमेत गरी १६ जनाविरुद्ध आज विशेष अदालतमा आरोपपत्र दायर गरेको हो। सांसद बस्नेतविरुद्ध ३ अर्ब २१ करोड ८३ लाख ७७ हजार १८२ रुपैयाँ बराबरको भ्रष्टाचार मुद्दा दायर भएको छ। यसैगरी सोही प्रकरणमा मुछिएका नेपाल दूरसञ्चार प्राधिकरणका तल्कालीन अध्यक्ष दिगम्बर झा,प्राधिकरणका तत्कालीन सदस्य धनराज ज्ञवाली र टीका प्रसाद उप्रेती,तत्कालीन अध्यक्ष पुरुषोत्तम खनाल,प्राधिकरणका निर्देशक विजय कुमार राय,उपनिर्देशक रेवती राय पन्थ,उपनिर्देशक सुरेश बस्नेत,उपनिर्देशक हिरण्य प्रसाद वस्ताकोटी , उपनिर्देशक अच्यु्तानन्द मिश्र,निर्देशक सुरेन्द्रलाल हाडा,निर्देशक दिपेश आचार्य र उपनिर्देशक संदिप अधिकारीविरुद्ध मुद्दा दायर भएको हो। यसैगरी परामर्शदाता    () र सोका मुख्य व्यक्ति   ,   () को   भनिएको    ,  र सोका अध्यक्ष दिलिप कुमार गुरुङ तथा निर्देशक तेजप्रसाद खरेजविरुद्ध आरोप पत्र दायर भएको अख्तियारले जनाएको छ। प्रतिवादी बनाइएका १६ जनाविरुद्ध जनही ३ अर्ब २१ करोड ८३ लाख ७७ हजार १८२ विगो दावीसहित सजायको माग गरिएको छ। 'नेपाल दूरसञ्चार प्राधिकरणले        () को खरिद कार्यमा परामर्शदाताको छनौट गर्दा योग्यता नपुग्ने प्रस्तावदाताको गलत प्रतिवेदन तयार गरी    मा सहभागी गराई छनौट गरी अनियमितता गरेको र        सञ्चालन तथा नियन्त्रण गर्न पाउने सो प्रणाली सर्वोच्च अदालतबाट उत्प्रेषणयुक्त परमादेश रिट निवेदनमा भएको आदेश अनुकुलको कुनै कानूनी व्यवस्था नगरी नागरिकको व्यक्तिगत सूचनामा पहुँच पाउने गरी अनधिकृत तबरमा संरचना स्थापना गर्न राज्यको सम्पत्तिको दुरुपयोग गरी हानिनोक्सानी पुयाई भ्रष्टाचार गरेको भन्ने समेत व्यहोराको उजुरीका सम्बन्धमा अनुसन्धान हुँदा नेपाल दूरसञ्चार नियमावली,२०५४ को दफा ३४ ग बमोजिम प्राधिकरणले आव २०७४७५ को वार्षिक कार्यक्रम सहमतिको लागि सञ्चार तथा सूचना प्रविधि मन्त्रालयमा पठाएकोमा प्राधिकरणको प्रस्तावित कार्यक्रममा समावेश नभएको  को विषयमा तत्कालीन मन्त्री बस्नेतले आफ्नो क्षेत्राधिकार बाहिर गइ एकल रुपमा निर्णय गरी कार्यान्वयनको लागि निर्देशन दिएको र सोही निर्देशन अनुसार नेपाल दुरसञ्चार प्राधिकरणका तत्कालीन पदाधिकारीहरुले एक आपसमा मिलेमतो गरी सम्मानित सर्वोच्च अदालतबाट रिट नं०६९ ०२६८ का सम्बन्धमा मिति २०७२१०२१ मा जारी भएको आदेशको प्रतिकूल र प्रचलित कानुन विपरीत निम्न कार्यहरु गरी गराई सार्वजनिक संस्था नेपाल दुरसञ्चार प्राधिकरणलाई हानिनोक्सानी गर्ने गराउने कार्य गरी भ्रष्टाचार निवारण ऐन, २०५९ को दफा १७ बमोजिमको कसुर गरेको सप्रमाण पुष्टि भएकाले उनीहरूविरूद्ध मुद्दा दायर भएको हो,'आरोप पत्रमा उल्लेख छ।'"
रैनादेवी छहरा गाउँपालिका पूर्णखोप सुनिश्चितता घोषणा,"पाल्पा : पाल्पाको रैनादेवी छहरा गाउँपालिकालाई पूर्णखोप दिगोपन सुनिश्चितता गाउँपालिका घोषणा गरिएको छ। पूर्णखोप दिगोपन सुनिश्चितता पालिका घोषणा हुनका लागि पालिकामा जन्मिएका १५ महिना मुनिका सबै बालबालिकाले १३ वटा सरुवा रोगहरुको खोप अनिवार्य रुपमा लगाएको हुनुपर्दछ। रैनादेवी छहरा गाउँपालिकाका १५ महिना मुनिका सबै बालबालिकाले १३ वटा सरुवा रोगहरुको खोप पाएपछि पालिकालाई पूर्णखोप दिगोपन सुनिश्चितता घोषणा गरिएको छ। सरकारले बालबालिकाको लागि क्षयरोग, भ्यागुते रोग, लहरेखोकी, धनुष्टंकार, हेपाटाइटिस वि, हेमोफिलस, इन्फुल्जा बी, पोलियो, जादुरा, रुवेला, न्यूनोमिया, मेनिन्जाईटिस, जापानिज इन्सेफलाईटिस, रोटा भाइरस तथा गर्भवती महिलाको लागि टिडि खोप निशुल्क रुपमा उपलब्ध गराउँदै आएको छ। घोषणा कार्यक्रममा पूर्ण खोपको विषयमा प्रतिवेदन प्रस्तुत गर्दै पालिका स्वास्थ्य शाखा प्रमुख जिवन बहादुर रानाले कोही पनि खोप कार्यक्रमबाट नछुटेको सुनिश्चित भएपछि पूर्णखोपयुक्त पालिका घोषणा गरिएको जानकारी दिए।"
बेलकोटगढीमा सामुदायिक कुकुरहरूको स्थायी बन्ध्याकरण,नुवाकोट : नुवाकोटको बेलकोटगढीमा कुकुरहरूको स्थायी बन्ध्याकरण गरिएको छ। बेलकोटगढी नगरपालिकाको सामुदायिक कुकुरको बन्ध्याकरण तथा रेबिजविरुद्धको खोप कार्यक्रमअन्तर्गत सो कार्यक्रमको सुरुवात गरिएको हो। पहिलो चरणमा बेलकोटगढी नगरपालिका१० वेलकोटबाट कुकुरको बन्ध्याकरणको सुरुवात गरिएको छ। कुकुरको बन्ध्याकरणले सामुदायिक कुकुरहरूको व्यवस्थापनमा मद्दत पुग्ने पशु चिकित्सक अन्जु शर्मा चापागाईँले बताइन्। बेलकोटगढी नगरपालिका मेयर जगतबहादुर गुरुङले सर्वसाधारणको सुविधाका लागि यो कार्यक्रमलाई निरन्तरता दिइने बताए।
सिन्धुपाल्चोकमा ७ अर्ब ७९ करोड बेरुजु,"सिन्धुपाल्चोक : महालेखापरीक्षकको ६२औँ वार्षिक प्रतिवेदन अनुसार सिन्धुपाल्चोकका १२ स्थानीय तहमा ७ अर्ब ७९ करोड १२ लाख १ हजार बेरुजु देखिएको छ। महालेखा परीक्षकको कार्यालयले आर्थिक वर्ष २०८०८१ मा ३ नगरपालिकासहित ९ गाउँपालिकाको १९ अर्ब ५६ करोड ६९ लाख ५४ हजारको लेखापरीक्षण गर्दा ७ अर्ब ७९ करोड १२ लाख १ हजार बेरुजु पाइएको हो। जसमध्ये सबैभन्दा बढी बेरुजु चौतारा साँगाचोकगढी नगरपालिकामा देखिएको छ। ७ दशमलव ६७ प्रतिशत बेरुजु देखिएको नगरपालिकामा ३ अर्ब ३ करोड ६४ लाख ३ हजारको लेखापरीक्षण गर्दा २३ करोड ३ लाख ६४ हजार बेरुजु देखिएको प्रतिवेदनमा उल्लेख छ। त्यस्तै दोस्रो नम्बरमा बेरुजु देखिनेमा लिसंखुपाखर गाउँपालिका रहेको छ। ५ दशमलव १५ प्रतिशत बेरुजु देखिएको यस पालिकामा १ अर्ब १९ करोड ५३ लाख ७७ हजारको लेखापरीक्षण गर्दा ६ करोड १५ लाख ९४ हजार बेरुजु देखिएको छ। तेस्रो नम्बरमा रहेको बाह्रबिसे नगरपालिकामा ७ करोड ४५ लाख २० हजार, मेलम्ची नगरपालिकामा १६ करोड १७ लाख २७ हजार बेरुजु पाइएको छ। बलेफी गाउँपालिकामा ५ करोड ५६ लाख ६३ हजार, हेलम्बु गाउँपालिकामा ३ करोड ५२ लाख २९ हजार, जुगल गाउँपालिकामा २ करोड १४ लाख ९६ हजार, सुनकोशी गाउँपालिकामा २ करोड ३० लाख ३८ हजार, पाँचपोखरी थाङ्पाल गाउँपालिकामा ३ करोड ५ लाख ६४ हजार, त्रिपूरासुन्दरी गाउँपालिकामा २ करोड २४ लाख ७७ हजार, भोटेकोशी गाउँपालिकामा २ करोड ३३ लाख ८६ हजार बेरुजु देखिएको महालेखापरीक्षकको प्रतिवेदनमा उल्लेख छ। सबैभन्दा कम बेरुजु देखिएको इन्द्रावती गाउँपालिकाको बेरुजु प्रतिशत १ दशमलव ४६ रहेको देखिन्छ। यस गाउँपालिकामा १ अर्ब ८० करोड २७ लाख ५६ हजारको लेखापरीक्षण गर्दा २ करोड ६३ लाख ९३ हजार बेरुजु भेटिएको हो। प्रतिवेदनले स्थानीय तहका सरकारी निकायहरूमा खर्चको पारदर्शिता र जवाफदेहितामा कमी देखिएको निष्कर्ष सार्वजनिक गरेको छ। अधिकांशमा नीति र कानूनअनुसार बजेट खर्च तथा कार्यक्रम कार्यान्वयन नभएको महालेखापरीक्षकको प्रतिवेदनमा उल्लेख छ। जिल्लाको सदरमुकाम रहेको चौतारा साँगाचोकगढी नगरपालिकामा वर्षेनी बेरुजु दर बढ्दा स्थानीयले रोष प्रकट गरेका छन्। नगरपालिका संघको उपाध्यक्ष र माओवादी केन्द्रको केन्द्रिय सदस्यजस्तो पदमा रहेको व्यक्ति नगरप्रमुख भएको नगरपालिकाको हविगत त यस्तो छ, राज्यको निकायसम्म पहुँच नहुने पालिकाको स्थिति त झन् के होला, चौतारा साँगाचोकगढी नगरपालिका७ का एक स्थानीय भन्छन्,नगरबाट पाइने अनुदान सबै आफ्नो पार्टीका मान्छेलाई दिने र करार, ज्यालादारी भनेर आफ्ना कार्यकर्ता भर्ती गर्ने अवस्था रहेसम्म बेरुजु घट्ने देखिँदैन। उनले स्थानीय सरकार सामान्य नागरिकको पहुँचमा नरहेको समेत बताए। महालेखापरीक्षकको प्रतिवेदनले पनि स्थानीय तहका जनप्रतिनिधिले मनोमानी रूपमा सरकारी कोषबाट सुविधा लिने गरेको औँल्याएको छ। प्रतिवेदनमा अधिकांश स्थानीय तहले नीति र कानूनअनुसार बजेट खर्च तथा कार्यक्रम कार्यान्वयन नगरेको उल्लेख छ। महालेखा परीक्षक तोयम रायाले बेरुजु फर्छ्यौटका लागि जिम्मेवार व्यक्तिलाई लेखा उत्तरदायित्वको दायरामा ल्याउन, आन्तरिक नियन्त्रण प्रणालीलाई बलियो बनाउन र लेखा परीक्षणको सुझाव कार्यान्वयन गर्न संसदीय समिति र सम्बन्धित निकायसँग समन्वय गर्नुपर्ने जोड दिएका छन्।"
कीर्ते गरी नक्कली शैक्षिक प्रमाणपत्रदेखि लालपूर्जासम्म बनाउने तीनजना पक्राउ,"काठमाडौं : कीर्ते गरी नक्कली शैक्षिक प्रमाणपत्रदेखि लालपूर्जा समेतका कागजात बनाउने तीन जनालाई नेपाल प्रहरीले पक्राउ गरी सार्वजनिक गरेको छ। काठमाडौं उपत्यका अपराध अनुसन्धान कार्यालयले बिहीबार पत्रकार सम्मेलन गर्दै विभिन्न सरकारी कार्यालय, स्थानीय तह, बैंक तथा वित्तीय संस्था, शैक्षिक प्रमाणपत्र लगायतका कागजात कीर्ते गर्ने तीन जनालाई काठमाडौं तारकेश्वर७, फुटुङ्बाट पक्राउ गरी सार्वजनिक गरेको हो। पक्राउ पर्नेमा गोरखाको मसेल घर भई हाल तारकेश्वर देवीचोक बस्ने अन्जनी बयलकोटी, ओखलढुङ्गा घर भइ बूढानीलकण्ठ बस्ने निर्मल खड्का र मकवानपुर घर भइ चन्द्रागिरी दहचोक बस्ने अन्जु खत्री रहेका छन्। पक्राउ परेका अन्जनी बयलकोटीले विगत ८ वर्ष देखि सरकारी तथा गैर सरकारी कार्यालयका कागजात कीर्ते गरी प्रयोग तथा प्रचलनमा ल्याउने गरेको पाइएको काठमाडौं उपत्यका अपराध अनुसन्धान कार्यालयका सूचना अधिकारी प्रहरी उपरीक्षक काजी कुमार आचार्यले बताए। फुटुङमा कोठा भाडामा लिई नक्कली कागजात बनाउन दुई जना सहयोगीलाई मासिक १० हजारदेखि १५ हजारसम्म तलब दिई कार्यालय सञ्चालन गरेको उनले बताए। बैंकबाट ऋण लिने प्रयोजनार्थ नक्कली जग्गाधनी पुर्जा बनाइ दिने गरेको कुरा अनुसन्धानबाट खुल्न आएको प्रहरीले जनाएको छ। उनीहरूबाट प्रहरीले विभिन्न सरकारी, गैरसरकारी, संघ संस्था तथा पार्टीहरूको छाप तथा व्यक्तिगत दस्तखत लगायतका ३ सय ५५ थान स्ट्याम्प र ठूलो संख्यामा नक्कली शैक्षिक, सवारी चालक अनुमति पत्र, जग्गाधनी प्रमाणपत्र, विवाह दर्ता प्रमाणपत्र समेत बरामद गरेको छ।"
जम्मू कश्मीरको त्रालमा सुरक्षा बल र आतंककारीबीच मुठभेड,"काठमाडौं : जम्मू कश्मीरको अवन्तीपुराको त्राल क्षेत्रको नादेरमा संदिग्ध आतंककारी र सुरक्षा बलबीच मुठभेड जारी छ। कश्मीरी जोन प्रहरीले सामाजिक सञ्जाल प्लेटफर्म एक्समा पोस्ट गर्दै घटनास्थलमा प्रहरी र सुरक्षा बल तैनाथ गरिएको बताएको छ। प्रहरीले थप जानकारी चाँडै सार्वजनिक गर्ने बताएको छ। अवन्तीपुरा श्रीनगरबाट ३५ किलोमिटर दक्षिणमा अवस्थित छ। कश्मीर प्रहरीका महानिरीक्षक भीके बर्दीले मिडियासँग भने,सुरक्षा बललाई आतंककारीहरूको गतिविधिको बारेमा सूचना प्राप्त भएको थियो। सूचनाको आधारमा हामीले क्षेत्रलाई घेरा हालेका थियौं। त्यसपछि आतंककारी र सुरक्षा बलबीच भयंकर मुठभेड भयो। मारिएका केही आतंककारीहरूको शव पनि त्यहाँ देखिएको छ। उनीहरूको पहिचान र उनीहरू कुन संस्थासँग सम्बन्धित छन् भन्ने कुरा अझै पुष्टि नभएको प्रहरीले जनाएको छ। प्रहरीले भनेको छ,क्षेत्र सुरक्षित गर्ने र अपरेशन समाप्त गर्ने प्रक्रिया चलिरहेको छ। यो प्रक्रिया पूरा गर्न केही समय लाग्नेछ।"
भिभो भी ५० लाइट चाँडै नेपाली बजारमा,"काठमाडौं : नेपाली स्मार्टफोन बजारमा भिभोले आफ्नो नयाँ स्मार्टफोन भिभो भी ५० लाइट छिट्टै सार्वजनिक गर्ने तयारी गरिरहेको छ। यसमा समेटिएको बहुप्रयोगी विशेषता, शक्तिशाली प्रदर्शन र प्रिमियम डिजाइनले यो स्मार्टफोनलाई प्रतिस्पर्धात्मक बजारमा अलग पहिचान दिन सक्ने संकेत गरेको छ। जानकारीअनुसार, भिभो भी ५० लाइटमा ६५०० एमएएचको ब्लु वल्ट ब्याट्री हुनसक्ने चर्चा छ, जसले ९० वाट फ्ल्यास चार्ज सपोर्ट गर्नेछ। यस्तो ब्याट्रीले एकै चार्जमा दिनभर साथ दिनेछ र पावर बैंकको झन्झटबाट छुटकारा दिलाउनेछ। यति शक्तिशाली ब्याट्रीको बाबजुद, यो फोन सिर्फ ७७९ एम एमको अल्ट्रास्लिम प्रोफाइलमा आउने अनुमान गरिएको छ, जसले डिजाइन र शक्तिबीचको सन्तुलन कायम राख्नेछ। परफर्मेन्सको कुरा गर्दा, भिभो भी ५० लाइट मा मीडियाटेक डीमेन्सिटी ६३०० वा स्नापड्रागन ६८५ चिपसेट रहने अनुमान गरिएको छ, जस्ले गेमिङ गर्दा होस् वा मल्टिटास्किङ सहज अनुभव प्रदान गर्नेछ। साथै, यसमा कम्प्रेहेन्सिव कुशनिङ्ग डिजाइन, एस जि एस ५ स्टार ड्रप रेसिस्टेन्ट र मिलेट्री ग्रेड सटिफिकेसन जस्ता टिकाउपन र सुरक्षा सुनिश्चित गर्ने विशेषता समावेश गरिएको चर्चा छ, जस्ले यसको दिगोपन र सुरक्षालाई थप बलियो बनाउनेछ। डिजाइन पक्षमा, भिभो भी ५० लाइट ७७९ एम एमको अल्ट्रास्लिम प्रोफाइल मा आउनेछ, जसमा १२० हर्ज अल्ट्रा भिजन पिओलेड पञ्चहोल डिस्प्ले, अल्ट्रान्यारो बेजल्स र फ्ल्यागशिप लेभल फिनिश हुनेछ। एस जि एस लो ब्लू लाइट सर्टिफिकेसनले आँखाको सुरक्षा सुनिश्चित गर्नेछ भने १८००निट्सको पिक ब्राइटनेसले बाह्य उज्यालोमा पनि प्रस्ट दृश्य देखिनेछ। क्यामेरापक्षमा भिभो भी ५० लाइटमा ५० एम पी सोनी आई एम एस् ८८२ मुख्य क्यामेरा दिइने चर्चा छ, जसको औरा लाइट पोर्टेटसुविधाले कम उज्यालोमा पनि उत्कृष्ट तस्बिर खिच्न सकिनेछ। ३२ एम पी अल्ट्रा क्लियर फ्रन्ट क्यामेरा र एआई ईमेज स्टुडियोमा रहेको एआई ईरेज र एआई फोटो ईनह्यान्स जस्ता स्मार्ट टुल्सले फोटो सम्पादनलाई अझ सहज बनाउनेछन्। भिभो भी ५० लाइटका यी सबै विशेषताहरूले नेपाली स्मार्टफोन प्रयोगकर्ताहरूमा उत्साह थपेको छ। यो फोनले शैली, शक्ति र स्मार्ट प्रविधिको त्रिवेणीको रूपमा नेपाली बजारमा नयाँ मापदण्ड स्थापना गर्ने अपेक्षा गरिएको छ।"
मध्यप्रदेशका मन्त्री शाहलाई सर्वोच्च अदालतले हप्कायो,"काठमाडौं : भारतको सर्वोच्च अदालतले मध्य प्रदेशका मन्त्री विजय शाहलाई हप्काएको छ। उच्च अदालतले कर्नल सोफिया कुरेशीविरुद्ध गरेको विवादास्पद टिप्पणीको लागि एफआईआर दर्ता गर्ने आदेशको विरुद्धमा सर्वोच्च अदालतमा निवेदन दिएका मन्त्री शाहलाई हप्काएको हो। एक दिनअघि सर्वोच्च अदालतको मुख्य न्यायाधीशको पदभार ग्रहण गरेका न्यायाधीश बीआर गवईको इजलासमा शुक्रबार यो मुद्दा प्रस्तुत गरिएको थियो। मुद्दामा एफआईआरमाथि रोक लगाउन माग गरिएको थियो। यस विषयमा टिप्पणी गर्दै प्रधानन्यायाधीश बीआर गवईले भने,तपाईं कस्तो प्रकारको बयान दिइरहनुभएको छ ? यस्तो संवैधानिक पदमा रहेका व्यक्तिबाट निश्चित स्तरको मर्यादाको अपेक्षा गरिन्छ। देश यति गम्भीर परिस्थितिबाट गुज्रिरहेको समयमा प्रत्येक शब्द जिम्मेवारीपूर्वक बोल्नुपर्छ। विजय शाहका वकिलले एफआईआर रोक्नुपर्ने तर्क गरेका थिए। उच्च अदालतले आफ्नो क्षेत्राधिकार नाघेको भन्दै वकिलले आफ्नो सुनुवाइ नभएसम्म थप कारबाही गर्न नहुने बताए। प्रधानन्यायाधीशले सुरुमा उनलाई उच्च अदालत जान भने पनि पछि शुक्रबार मुद्दाको सुनुवाइ गर्न राजी भएका छन्। विजय शाह मध्य प्रदेशको मोहन यादव सरकारमा आदिवासी मामिला मन्त्री हुन्। बुधबार मध्य प्रदेश उच्च अदालतले कर्नल सोफियामाथिको उनको टिप्पणीबारे स्वचालित रूपमा ध्यान दिँदै राज्य प्रहरी महानिदेशक (डीजीपी)लाई उनीविरुद्ध एफआईआर दर्ता गर्न निर्देशन दिएको थियो। उच्च अदालतको आदेशपछि मुख्यमन्त्री यादवले पनि उनीमाथि कारबाही गर्न निर्देशन दिएका छन्।तर विवाद बढ्दै गएपछि विजय शाहले माफी मागेका छन्।"
"प्रधानमन्त्रीसँग चिनियाँ जनकङ्ग्रेसका उपाध्यक्षको भेट, सम्झौता कार्यान्वयनमा जोड","काठमाडौं : प्रधानमन्त्री केपी शर्मा ओलीसँग नेपाल भ्रमणमा रहेको चिनियाँ जनकङ्ग्रेसको स्थायी समितिका उपाध्यक्ष सिआओ ची नेतृत्वको प्रतिनिधिमण्डलले आज शिष्टाचार भेट गरेको छ । प्रधानमन्त्री निवास, बालुवाटारमा भएको भेटमा चिनियाँ टोलीले यही जेठ २ गतेदेखि काठमाडौंमा हुने सगरमाथा संवादको सफलताको कामना गर्दै दुई देशबीचको लामो र मित्रवत् सम्बन्धलाई अझ अभिवृद्धि गर्न चीन तत्पर रहेको बताए । उनले नेपालको विकास र समृद्धिका लागि चीनियाँ नेतृत्वको शुभेच्छा रहेको अवगत गराउँदै गत डिसेम्बरमा प्रधानमन्त्री ओलीबाट भएको चीनको औपचारिक भ्रमण सफल रहेको स्मरण गरे। प्रधानमन्त्री ओलीले नेपाल र चीनबीच लामो समयदेखि मित्रवत र समस्यारहित एवं हार्दिक सम्बन्ध रहीआएको उल्लेख गर्दै चीनले विकास र प्रविधिका क्षेत्रमा तीव्ररुपमा गरेको विकास र त्यसको विश्वव्यापी प्रभावबाट आफू प्रशन्न रहेको बताए। प्रधानमन्त्री ओलीले चीनका राष्ट्रपति सी चीनफिङको पछिल्लो नेपाल भ्रमणको स्मरण गर्दै उक्त भ्रमण बहुआमिक र ऐतिहासिक रहेको उल्लेख गरे । उनले नेपाल एक चीन नीतिप्रति पूर्ण प्रतिबद्ध रहेको दोहोर्याउँदै दुई देशबीच भएका सहकार्यका सम्झौताको कार्यान्वयनका लागि सबै पक्षबाट अग्रसरता लिनुपर्नेमा जोड दिए। भेटका अवसरमा प्रधानमन्त्रीका मुख्य सल्लाहकार विष्णुप्रसाद रिमाल,नेपालका लागि चिनियाँ राजदूत चन सोङ र चीनका लागि नेपाली राजदूत डा कृष्णप्रसाद ओली, परराष्ट्र मन्त्रालयका उच्चाधिकारीलगायत सहभागी थिए।"
मनलाग्दी रकमान्तर,"काठमाडौं : २०८१ को असार महिनामा २६ अर्ब ९० करोड ३४ लाख रकमान्तर गरिएको छ। असार अन्तिम सातामा मात्रै १५ अर्ब ९८ करोड ३० लाख रकमान्तर भएको छ। ०८१ मा कुल बजेट १७ खर्ब ५१ अर्ब ३१ करोड २१ लाख थियो। जसमा २ खर्ब ५५ अर्ब ४१ करोड ३ लाख (१४६४ प्रतिशत) रकमान्तर गरिएको थियो। विभिन्न शीर्षक उपशीर्षकमा रकम थपघट गरिएको थियो। आर्थिक कार्यविधि तथा वित्तीय उत्तरदायित्व नियमावली, २०७७ को नियम ३२ मा पहिलो त्रैमासिक अवधि समाप्त नभएसम्म रकमान्तर गर्न नपाइने व्यवस्था रहेकामा गत वर्ष पहिलो त्रैमासिक अवधिमा ११ अर्ब ६४ करोड ७ लाख (कुल रकमान्तरको ४५४ प्रतिशत) रकमान्तर भएको थियो। सुरु बजेटमा व्यवस्था नभएका २३ कार्यक्रममा रकमान्तरबाट थप गरी ११ अर्ब ७५ करोड ९८ लाख बजेट कायम गरिएको थियो। बजेट वक्तव्यमा राष्ट्रिय गौरवका आयोजनामा विनियोजित बजेट अन्य राष्ट्रिय गौरवका आयोजनाबाहेक अन्यत्र रकमान्तर गर्न नपाइने भनिएको थियो। उल्लेख भएकोमा ८ राष्ट्रिय गौरवका आयोजनामा विनियोजित बजेटबाट ५ अर्ब २८ करोड ५० लाख राष्ट्रिय गौरव बाहेकका अन्य आयोजनाहरूमा रकमान्तर गरेको छ। विनियोजन ऐन, २०८० को दफा ३ (४) मा अनुदान संकेत ६०१ र ६०२ मा विनियोजन भएको रकम जुन अनुदान संकेतमा निकासा र खर्च हुने हो सोही अनुदान संकेतमा रकमान्तर गरी निकासा र खर्च लेख्न सकिने व्यवस्था छ। सो व्यवस्थाअनुसार अनुदान संकेत ६०१ र ६०२ बाट बजेट खर्च लेखांकन गर्न नमिल्नेमा ती संकेतबाट ७५ अर्ब ११ करोड १३ लाख खर्च गरेको छ। रकमान्तर प्रदेशमा पनि उस्तै यो वर्ष ७ प्रदेशको सुरु विनियोजित बजेट २ खर्ब ८० अर्ब १९ करोड ५३ लाख रहेकोमा ३३ अर्ब ८८ करोड २४ लाख थप र ३३ अर्ब ७५ करोड ५१ लाख रुपैयाँ घट भई २ खर्ब ८० अर्ब ३२ करोड २६ लाख बजेट कायम गरेको देखिएको। सोमध्ये २०८१ असार महिनामा मात्र कोशी प्रदेशले ९१ करोड ९ लाख ३६ हजार, मधेस प्रदेशले १० करोड २ लाख ५३ हजार, गण्डकी प्रदेशले ९४ करोड ८९ लाख १५ हजार, लुम्बिनी प्रदेशले १ अर्ब १५ करोड १ लाख ५४ हजार रुपैयाँ र कर्णाली प्रदेशले ४ करोड ४८ लाख ९७ हजार रुपैयाँ रकमान्तर गरेका छन्। वर्षान्तमा रकमान्तर गरी खर्च गर्ने कार्यमा नियन्त्रण गर्न प्रतिवेदनमा सुझाव दिइएको छ। प्रदेशगत आर्थिक कार्यविधि तथा वित्तीय उत्तरदायित्व ऐनमा स्वीकृत बजेटको रकम एक बजेट उपशीर्षक, स्रोत वा खर्च शीर्षकबाट अर्को बजेट उपशीर्षक स्रोत वा खर्च शीर्षकमा रकमान्तर गर्ने अधिकार आर्थिक मामिला हेर्ने मन्त्रालयको हुने व्यवस्था छ। स्थानीय तहमा ४ अर्ब १० करोड रकमान्तर यो वर्ष ११६ स्थानीय तहले उक्त व्यवस्था पालना नगरी ४ अर्ब १० करोड ७४ लाख ७२ हजार बजेट रकमान्तर गरी खर्च गरेका छन्। स्थानीय सरकार सञ्चालन ऐन, २०७४ को दफा ६९ मा पुँजीगत शीर्षकमा २५ प्रतिशत नबढ्ने गरी रकमान्तर गर्न सक्ने व्यवस्था छ। ऐनको व्यवस्थाअनुसार रकमान्तर गर्नुपर्ने प्रतिवेदनमा छ। अनुमान गरेअनुसार आएन वैदेशिक सहायता महालेखापरीक्षण कार्यालयबाट प्राप्त संघीय सञ्चित कोषको वार्षिक आर्थिक विवरणअनुसार २०८०८१ मा वैदेशिक अनुदान ५९ अर्ब ९४ करोड र वैदेशिक ऋण २ खर्ब १२ अर्ब ७५ करोडसमेत २ खर्ब ६२ अर्ब ६९ करोड प्राप्त हुने अनुमान गरिएको थियो। प्राविधिक सहायताबाहेक वैदेशिक अनुदान २३ अर्ब २९ करोड र वैदेशिक ऋण १ खर्ब १९ अर्ब ६ करोडसमेत १ खर्ब ४२ अर्ब ३५ करोड (५४१९ प्रतिशत) प्राप्त भएको छ। बजेट वक्तव्यमा अनुमान गरिएको रकमको तुलनामा यो वर्ष वैदेशिक अनुदान ४६६४ प्रतिशत र वैदेशिक ऋण ५५९६ प्रतिशत प्राप्त भई समग्रमा ५४१९ प्रतिशत वैदेशिक सहायता प्राप्त भएको देखिएको छ। प्राविधिक तथा अन्य सहायता अपारदर्शी बजेट वक्तव्यसाथ संसद्मा पेस भएको प्राविधिक तथा अन्य सहायतासम्बन्धी विवरणमा १५ संघीय मन्त्रालयनिकाय अन्तर्गतका १३१ आयोजना तथा कार्यक्रमका लागि यो वर्ष २१ अर्ब ८४ करोड ५४ लाख ८७ हजार तथा अन्तर्राष्ट्रिय गैरसरकारी संस्थामार्फत १६८ कार्यक्रमआयोजनाका लागि २४ अर्ब ३४ करोड ९८ लाख ११ हजार समेत ४६ अर्ब १९ करोड ५२ लाख ९८ हजार प्राविधिक सहायता प्राप्त हुने उल्लेख छ। सरकारी निकायहरूले उक्त रकमबाट भएको खर्च आर्थिक विवरणमा समावेश गरी लेखापरीक्षण गराएको छैन। महालेखाले सबै सहायता बजेटमा समावेश गरी त्यस्ता सहायताबाट भएको खर्चको लेखापरीक्षण गराउन सुझाव दिएको छ। शोधभर्ना ः अनुदान तथा ऋण ६३ अर्ब ३५ करोड ८७ लाखले न्यून महालेखापरीक्षण कार्यालयले मन्त्रालयगत वैदेशिक अनुदान र ऋणको शोधभर्ना हुन बाँकी ऋण १४ अर्ब ३३ करोड ३ लाख र अनुदान ६ अर्ब २५ करोड १० लाखसमेत २० अर्ब ५८ करोड १३ लाख देखाएको छ। प्रतिवेदनमा अनुसार मन्त्रालयगत आयोजनामा बढी शोधभर्ना भएको अनुदान र ऋण क्रमशः १६ अर्ब ९४ करोड २ लाख र ४६ अर्ब ४१ करोड ८५ लाख समायोजन गरी शोधभर्ना हिसाब प्रस्तुत गरेकोमा समग्रमा शोधभर्ना हुनुपर्ने अनुदान तथा ऋण ६३ अर्ब ३५ करोड ८७ लाखले न्यून देखिएकाले सोको हिसाब मिलान नगरेको पाइएको छ। महालेखा नियन्त्रक कार्यालयले विगतमा बन्द भएका र खुल्न बाँकी १८ मन्त्रालय अन्तर्गतका ८१ आयोजना र नाम खुल्न बाँकीसमेत गरी समायोजनपश्चात् ८ अर्ब १८ करोड ४८ हजार अनुदान तथा १३ मन्त्रालय अन्तर्गतका ७३ आयोजना र नाम खुल्न बाँकीसमेत ६ अर्ब ८० करोड ९० लाख ५४ हजार ऋणको शोधभर्ना हुन बाँकी वा बढी शोधभर्ना प्राप्त भएको देखाएको छ। आयोजनाको नाम नखुलेका वा बन्द भएका आयोजनाहरूको शोधभर्ना बाँकी फरफारख गर्ने जिम्मेवारीका सम्बन्धमा स्पष्टता नरहेको हुँदा सम्बन्धित मन्त्रालय तथा आयोजनालाई जवाफदेही बनाउँदै दातासँग समन्वय गरी शोधभर्नाको हिसाब फरफारख गर्र्न महालेखाले निर्देशन दिएको छ। सम्पत्ति शुद्धीकरण सम्पत्ति शुद्धीकरण तथा आतंकवादी क्रियाकलापमा वित्तीय लगानी सम्बन्धमा एसिया प्रशान्त समूहले २०८१ जेठ १९ (१ जून, २०२४) मा जारी गरेको फलो अप प्रतिवेदनअनुसार प्राविधिक अनुपालनातर्फ ४० सिफारिसमध्ये ५ पूर्ण पालना, २३ अधिकांश पालना, ११ आंशिक पालना र गैरनाफामूलक संगठनसँग सम्बन्धित कानुन र नियमहरू पर्याप्त नभएकाले सिफारिस नं ८ कार्यान्वयन नभएको उल्लेख छ। उक्त समूहले २०८० भदौ २३ ( ९ सेप्टेम्बर, २०२३) मा सार्वजनिक गरेको पारस्परिक मूल्यांकन प्रतिवेदनमा उल्लेख गरेका कमजोरीमध्ये यस अवधिमा ९ सिफारिसमा मात्र प्रगति देखिएको छ। उक्त सिफारिसको आंशिक मात्र पालना भएबाट विद्यमान अवस्थामा उच्च जोखिमका क्षेत्रहरू भ्रष्टाचार, कर (राजस्व) छली, वित्तीय अपराध (बैंकिङ कसुर र हुन्डी), मध्यम जोखिमका क्षेत्रहरू लागुऔषध ओसारपसार, आपराधिक लाभलगायत १३ तथा न्यून जोखिमका क्षेत्रहरू अपहरण तथा शरीर बन्धक, अन्तर्राष्ट्रिय आतंकवादलगायत ४ विषयमा आवश्यक कानुनी तथा संरचनात्मक सुधार गर्न महालेखाले निर्देशन गरेको छ। राजदूत फिर्ताको नाममा अनावश्यक खर्च राजदूत नियुक्तिसम्बन्धी निर्देशिका, २०७५ को दफा ८ (क) मा राजदूतका पदाधि नियोगमा हाजिर भएको मितिले ४ वर्षको हुने उल्लेख छ। यो वर्ष अवधि सम्पन्न हुनु अगावै स्वदेश फिर्ता गरिएका १३ देशका राजदूतलाई बिमा १ करोड १३ लाख ९६ हजार, हवाई टिकट करोड २४ लाख ४३ हजार र ढुवानी ४८ लाख ३० हजारसमेत २ करोड ८६ लाख ६९ हजार भुक्तानी दिएको देखिएको छ। कार्य अवधि पूरा नहुँदै राजदूत फिर्ता गर्दा अतिरिक्त खर्च हुने हुँदा राज्यको दायित्व बढ्ने देखिएको छ। विदेशस्थित १२ वटा नेपाली नियोगले ७२ करोड २९ लाख ६० हजार रुपैयाँ रकम राजस्व खातामा नराखेको उल्लेख छ। आर्थिक कार्यविधि तथा वित्तीय उत्तरदायित्व नियमावली, २०७७ को नियम ५८ (१) बमोजिम नेपाल सरकारलाई प्राप्त भएका सबै राजस्व तोकिएको खातामा जम्मा गर्नुपर्दछ। आर्थिक वर्ष २०८०८१ मा विदेशस्थित ३९ वटा नेपाली नियोगबाट पाँच अर्ब ६३ करोड ९४ लाख २४ हजार रुपैयाँ राजस्व संकलन भएको थियो। आर्थिक वर्षको असार मसान्तसम्म ४ अर्ब ७ करोड ७६ लाख ८१ हजार रुपैयाँ निकासाबाट कट्टी गरिएको थियो र १ अर्ब ५६ करोड १७ लाख ४३ हजार बाँकी राजस्व खातामा दाखिला गर्न बाँकी रहेको थियो। सोमध्ये १२ नियोगले पनि २०८१ फागुन मसान्तसम्म ७२ करोड २९ लाख ६० हजार रुपैयाँ राजस्व खातामा दाखिला गरेको नदेखिएकाले सो रकम सञ्चित कोष दाखिला गर्नुपर्ने महालेखाको प्रतिवेदनमा छ। नियोगमा एक आर्थिक वर्षमा असुल भएको राजस्व सोही आर्थिक वर्षभित्र सञ्चित कोष दाखिला गर्ने व्यवस्था गर्नुपर्ने निर्देशन महालेखाको छ। परामर्श सेवामा झन्डै ५ अर्ब परामर्श सेवा झन्डै ५ अर्ब खर्च भएको छ। यस वर्षसम्म ४ अर्ब ५१ करोड ३६ लाख ९० हजार, १ लाख ७४ हजार अमेरिकी डलर तथा ३ हजार युरो भुक्तानी गरेका प्रतिवेदनमा उल्लेख छ। भौतिक पूर्वाधार तथा यातायात ऊर्जा, जलस्रोत तथा सिँचाइ, खानेपानी, रक्षा, लगायतका १० मन्त्रालयअन्तर्गतका विभिन्न कार्यालय तथा आयोजनाको सम्भाव्यता अध्ययन, डिजाइन, गुरुयोजना तयार तथा निर्माण सुपरिवेक्षण गर्ने कार्यका लागि कार्यालयले परामर्श सेवा खरिदबाट यो रकम खर्च भएको हो। सहरी विकास मन्त्रालय अन्तर्गतका ४ वटा आयोजनामा मात्रै ३ अर्ब ३० करोड ८० लाख परामर्श सेवामा खर्च भएको छ। क्षेत्रीय सहरी विकास आयोजना, सहरी शासकीय तथा पूर्वाधार आयोजना, बागमती सुधार आयोजना, ग्रामीण सडक सञ्जाल आयोजनामा यो परामर्श खर्च भएको छ। सार्वजनिक खरिद ऐन, २०६३ को दफा २९ मा विभागीय जनशक्तिबाट सम्पादन हुन नसक्ने अवस्थामा मात्र परामर्श सेवा खरिद गर्न सकिने उल्लेख छ। अत्यावश्यक कार्यमा मात्र परामर्श सेवा लिई नियमित कार्यका लागि परामर्शदाता माथिको निर्भरता घटाउनु महालेखाले सुझाएको छ। स्थानीय तहमा साढे ६६ करोड परामर्श सेवामा यो वर्ष २४१ स्थानीय तहले परामर्श सेवा खरिदमा ६६ करोड ५२ लाख ८० हजार खर्च गरेका छन्। विगत ३ वर्षमा ४१८ स्थानीय तहले बाह्य परामर्शदाताबाट सम्भाव्यता अध्ययन, विस्तृत परियोजना प्रतिवेदन एवं गुरुयोजना तयारी कार्य तथा अन्य परामर्श सेवा लिई १ अर्ब ४८ करोड ५३ लाख २६ हजार खर्च गरेका छन्। परामर्शदाताबाट प्राप्त प्रतिवेदनको अभिलेख नराखेको र यसरी तयार भएकामध्ये १३५ स्थानीय तहले ३२ करोड ३१ लाख ६८ हजारका ४४८ अध्ययन प्रतिवेदन कार्यान्वयनसमेत गरेको नदेखिएको प्रतिवेदनमा उल्लेख छ। सार्वजनिक खरिद ऐन, २०६३ को दफा २९ मा सम्बन्धित सार्वजनिक निकायमा उपलब्ध जनशक्तिबाट कुनै काम हुन नसक्ने भएमा परामर्श सेवा खरिद गर्न सक्ने व्यवस्था छ। स्वास्थ्य क्षेत्र म्याद सकिएको कोरोना खोप अलपत्र कोरोना महामारीकालमा प्राणरक्षक साबित भएका खोपको ४९ लाख ६३ हजार डोज सरकारले विसर्जन गर्न सकेको छैन। स्वास्थ्य सेवा विभागद्वारा उपलब्ध गराइएको अभिलेखअनुसार विभागमा २ लाख २ हजार भायल अनुदानमा प्राप्त खोप र स्वास्थ्य संस्थामा प्रयोगको क्रममा खेर गएको ४७ लाख ६१ हजार डोज खोपको म्याद सकिएको महालेखाको प्रतिवेदनमा उल्लेख छ। प्रतिवेदनले म्याद समाप्त भएको खोपको विसर्जनका लागि उचित व्यवस्थापन मिलाउन निर्देश पनि गरिएको छ। यता महामारीमा तत्काल खोप खरिद गर्न खोप कोषको स्थापना भएको थियो। खोप कोषमा यो वर्ष ३ करोड विनियोजन भएको छ। विभागले छुट्टै खोप कोष स्थापना नगरी कार्य सञ्चालन कोषमा यो रकम जम्मा गरेको पाइएको छ। विभागको अभिलेखअनुसार खोप कोषका लागि गत वर्षसमम ३७ करोड ५७ लाख ८७ हजार जम्मा भएको थियो। यो वर्ष विनियोजित ३ करोड कोषमा जम्मा नै नगरी फ्रिज गरिएको प्रतिवेदनमा छ। कानुनमा भएको व्यवस्था पालना गरी कोष स्थापना गर्न पनि महालेखाले सुझाएको छ। चिकित्सा शिक्षामा विद्यार्थी भर्ना न्यून चिकित्सा शिक्षा प्रवेश परीक्षामा उत्तीर्ण हुनेको संख्या उल्लेख्य भए तापनि चिकित्सा सेवा आयोगले निर्धारण गरेको सिटमध्ये स्नातक तहमा १ हजार २ सय ६४ र स्नातकोत्तर तहमा २ सय ५७ सिटमा विद्यार्थी भर्ना भएका नभएको देखिएको छ। आयोगले प्रत्येक वर्ष शिक्षण संस्थाको लागि सिट संख्या तोकी प्रवेश परीक्षाबाट छनोट भएका विद्यार्थीलाई म्याचिङ प्रणाली अनुरूप भर्ना गर्नुपर्ने व्यवस्था छ। यो वर्ष स्नातक तहतर्फ मेडिकल र प्यारा मेडिकलसमेत १५ कार्यक्रमका लागि निर्धारित ७ हजार ६०६ सिटका लागि ५२ हजार ७८१ विद्यार्थी प्रवेश परीक्षामा सामेल भई २३ हजार २८६ (४४१२ प्रतिशत) उत्तीर्ण भएका र सोमध्ये ६ हजार ३४२ (२७२३ प्रतिशत) ले भर्ना पाएको देखिएको। त्यस्तै स्नातकोत्तर तहतर्फ ११ कार्यक्रममा १ हजार ७२४ सिटका लागि ९ हजार ६०२ विद्यार्थी प्रवेश परीक्षामा सामेल भई ४ हजार ४५२ उत्तीर्ण भएको र सोमध्ये १ हजार ४६७ (३२९५ प्रतिशत) जनाले भर्ना पाएको देखिएको छ। चिकित्सा शिक्षा अन्तर्गतका विभिन्न कार्यक्रमका लागि निर्धारित सिटमा विद्यार्थी भर्ना न्यून हुनाको कारण पहिचान गरी सुधार गर्न महालेखाको सुझाव छ। करोडौंका उपकरण प्रयोगविहीन करोडौं मूल्यका स्वास्थ्य संस्थाले खरिद गरेका उपकरण प्रयोगविहीन अवस्थामा छन्। कोशी अस्पतालले विगतमा खरिद गरेको भेन्टिलेटर लगायतका २ करोड ८ लाख ६५ हजार मूल्यका ५ प्रकारका उपकरण प्रयोगमा आउन सकेका छैन। चिकित्सा विज्ञान राष्ट्रिय प्रतिष्ठानमा विगतमा आफैंले खरिद गरेको र स्वास्थ्य सेवा विभागले हस्तान्तरण गरेको भेन्टिलेटर, पेसेन्ट मनिटर लगायत ४ करोड २९ लाख ६५ हजार रुपैयाँ मूल्यका ७ प्रकारका उपकरण अलपत्र अवस्थामा छन्। बीपी कोइराला स्वास्थ्य विज्ञान प्रतिष्ठान, धरानलाई विगतमा स्वास्थ्य सेवा विभागले हस्तान्तरण गरेको ५ करोड ५९ लाख ४९ हजार मूल्यको पोर्टेबल यूएसजी मेसिन र ११ थान भेन्टिलेटर, सहिद गंगालाल राष्ट्रिय हृदय केन्द्रमा २ करोड २५ लाख मूल्यको प्लाज्मा स्ट्रेलाइजर मेसिन १ थान उपकरण प्रयोगविहीन अवस्थामा छन्। बीपी कोइराला स्वाथ्य विज्ञान प्रतिष्ठानबाट उपलब्ध कोभिड१९ प्रयोजनको लागि स्थापना भएको १०० बेडको अस्पताल तत्पश्चात डेंगु उपचारका लागि प्रयोगमा ल्याएकोमा हाल भेन्टिलेटरसहितको २० बेड आईसीयू र सो अस्पतालमा प्रयोग भएका २४ करोड ५१ लाख ५२ हजारको उपकरण सञ्चालनमा छैन। ट्रमा सेन्टरमा मुटु रोगको उपचारमा उपयोग हुने अमेरिकी डलर ५० हजार ५०० को क्याथल्याब मेसिन तथा २ करोड ५१ लाख ३२ हजार मूल्यको १४ थान भेन्टिलेटर, ८६ लाख ११ हजार रुपैयाँका ५ थान सीआर्म मेसिन र ९९ लाख ६६ हजार मूल्यका ब्याकमान काउल्टर बिग्रिएको कारण सञ्चालनमा रहेको छैन। स्वास्थ्य तथा जनसंख्या मन्त्रालयले विभिन्न स्वास्थ्य संस्थामा रहेका उपकरणको सञ्चालन सम्बन्धमा अनुगमन गरी लगत तयार गर्नका साथै प्रभावकारी उपयोगको व्यवस्था मिलाउन महालेखाले सुझाएको छ।"
"प्रतिनिधिसभा बैठक बस्दै,के छन् एजेण्डा ?",काठमाडौं : संघीय संसदअन्तरगत प्रतिनिधिसभा बैठक बस्दैछ। नयाँ बानेश्वरस्थित संघीय संसद भवनमा बिहीबार बिहान ११ बजेका लागि बैठक बस्दैछ। बैठकमा अन्तर्राष्ट्रिय सम्बन्ध र पर्यटन समितिको सभापति राज किशोर यादवले अन्तरर्राष्ट्रिय सम्बन्ध र पर्यटन समितिको वार्षिक प्रतिवेदन २०८९ पेश गर्ने कार्यसूची छ। कानुन न्याय तथा मानव अधिकार समितिका सभापति बिमला सुवेदीले कानुन न्याय तथा मानव अधिकार समितिको वार्षिक प्रतिवेदन २०८१०८२ पेश गर्ने कार्यसूचीमा उल्लेख छ। यसैगरी आज बैठकमा आर्थिक वर्ष २०८२०८३ को लागि विनियोजन विधेयकका सिद्धान्त र प्राथमिकता सम्बन्धमा (कर प्रस्तावबाहेक) माथि छलफल जारी रहनेछ।
रातो मच्छिन्द्रनाथको रथ १५ गते जावलाखेल लगिने,काठमाडौं : रातो मच्छिन्द्रनाथको रथ यही जेठ १५ गते लगनखेलको थती टोलबाट जावलाखेल लगिने भएको छ। लगनखेलको थती टोलबाट रथ तान्न साइत हेर्नुपर्ने भएकाले बिहीबार मंगलबजारको सोह्रखुट्टेपाटीमा बसेर ज्योतिषहरुले निकालेको साइतअनुसार रथ तान्ने उत्तम दिन जेठ १५ गते रहेको ज्योतिष दैवज्ञ किर्तिकिरण जोशीले बताए। रथलाई जावलाखेल पुर्याएको चार दिनपछि अर्थात् जेठ १८ गते भोटो देखाउने जात्रा हुने उनले जानकारी दिए। वर्षा र सहकालको देवताका रूपमा रहेको ललितपुरको रातो मच्छिन्द्रनाथको जात्रा भोटो देखाउने जात्रापछि बाजागाजाका साथ बुङ्गमति लगिएपछि यस वर्षको जात्रा सम्पन्न भएको मानिन्छ।
"बिहारबाट दिल्ली जाँदै गरेको बसमा आगलागी, ५ जनाको मृत्यु","काठमाडौं : लखनऊको मोहनलालगञ्ज क्षेत्रमा रहेको किसान पथमा बिहारबाट दिल्ली जाँदै गरेको स्लीपर बसमा आगलागी भएको छ। यस दुर्घटनामा पाँच जनाको मृत्यु भएको प्रहरीले जनाएको छ। लखनऊ (दक्षिण)का डीसीपी निपुण अग्रवालले बसमा ७० जना सवार रहेको बताए। उनले भने, बसमा यात्रा गरिरहेका दुई बालबालिका र दुई महिलासहित पाँच जनाको आगलागीमा परेर मृत्यु भएको छ। अन्य यात्रुहरूलाई उनीहरूको गन्तव्यमा पठाइँदैछ। आगलागी कसरी भयो भन्ने बारेमा आधिकारिक जानकारी उपलब्ध नभएको उनले बताए। प्रहरीका अनुसार बसको आपत्कालीन गेट नखुल्दा पछाडि बसेका यात्रुहरू समयमै बाहिर निस्कन सकेनन्। समाचार एजेन्सी पीटीआईका अनुसार बस पूर्ण रूपमा जलेको छ। उत्तर प्रदेशका मुख्यमन्त्री योगी आदित्यनाथले यसका जिम्मेवार व्यक्तिलाई कारबाही गर्न निर्देशन दिएका छन्।"
आफ्नै खुट्टामा उभिँदै युरोप,"आठ दशकदेखि हरेक वैश्विक मुद्दामा एकै ठाउँ उभिँदै आएको, विश्वकै शक्तिशाली र ऐतिहासिक ट्रान्सएट्लान्टिक सम्बन्ध अर्थात् संयुक्त राज्य अमेरिका र युरोपबीचको आर्थिक, राजनीतिक र सैन्य गठबन्धन आजका दिनमा छुटानामको स्थितिमा पुगेको छ। वर्तमान अमेरिकी राष्ट्रपति डोनाल्ड ट्रम्पको अघिल्लो कार्यकालमै खटपटका केही लक्षणहरू देखिएको युरोपअमेरिकी सम्बन्ध गत फेब्रुअरी २४ का दिन संयुक्त राष्ट्रसंघीय महासभामा रुसयुक्रेन युद्धलाई लिएर गरिएको मतदानमा अमेरिकाले रुसको पक्ष लिएसँगै झनै चिसिन पुगेको छ। लगत्तै फेब्रुअरी २८ का दिन ह्वाइट हाउसको ओभल कार्यालयमा भएको पत्रकार सम्मेलनमा डोनाल्ड ट्रम्प र भोलोदिमिर जेलेन्स्कीबीचको विवादले त युरोपअमेरिकी सम्बन्ध अब पहिलाको जस्तो रहनै सकेन। आजका दिनमा यो सम्बन्ध यति बिग्रिसक्यो कि सन् १८८४ मा फ्रान्सद्वारा अमेरिकालाई उपहार स्वरूप प्रदान गरिएको स्वतन्त्रताको मूर्तिको गरिमा अब अमेरिकाले बोक्न सक्दैन भन्दै फ्रान्सका एकजना राजनीतिज्ञले त उक्त मूर्ति फिर्तासमेत माग्न भ्याए। तर अमेरिकासँगको सम्बन्ध बिग्रनु नै युरोपका लागि भने अन्तरदृष्टि खोल्ने ढोका बन्यो। गएको दुई दशकयता वैश्विक आर्थिक संकटदेखि कोरोना महामारी हुँदै युक्रेन युद्धसम्म भोगेको युरोपको आर्थिक भविष्यमाथि फेरि एकपटक ठूलो प्रश्न चिह्न खडा भएको छ। विशेष गरेर सन् २०२२ बाट सुरु भएको रुसयुक्रेन युद्धका कारण सस्तो दरमा प्राप्त भइरहेको रुसी तेल र प्राकृतिक ग्याँसको कटौतीले ह्वात्त महंगिएको ऊर्जा खर्च, उच्च मुद्रास्फिति, सुस्त आर्थिक वृद्धि, उत्पादनको तुलनामा ठूलो सामाजिक सुरक्षा बजेट, दिनप्रतिदिन उकालो लाग्दै गएको सार्वजनिक ऋणजस्ता समस्याले युरोपको अर्थतन्त्र दैनन्दिन कमजोर बन्दै गएको हो। संसार कृत्रिम बौद्धिकता, स्वच्छ ऊर्जा र क्वान्टम मेकानिक्सको युगमा प्रवेश गरिसक्दा युरोपले भने त्यसको गतिलाई समात्नै सकेन। नेदरल्याण्डको एएसएमएल र जर्मनीको एसएपी बाहेक आधुनिक प्रविधिको हरेक क्षेत्रमा युरोप, चीन र अमेरिकाको छायाँमै हरायो। डिजिटल प्रविधिमा पछिल्लो ५० वर्षयता माइक्रोसफ्ट, एप्पल, एनभिडिया, अल्फाबेट, अमेजन, मेटाजस्ता कम्पनीहरूले आफ्नो बजार मूल्य एक ट्रिलियन युरोभन्दा माथि पुयाएका छन्। तर युरोपका कुनै पनि कम्पनीले भने सय बिलियन युरोसम्म पुयाउन सकेनन्। अमेरिका र युरोपको कुल ग्राहस्थ उत्पादनको अन्तर आज ३० प्रतिशत माथि पुगिसकेको छ जब कि सन् २००२ मा यो केवल १७ प्रतिशत थियो। युरोपेली अर्थतन्त्रको यो गाम्भीर्यतालाई नजिकबाट नियालिरहेका इटालीयन अर्थशास्त्री तथा युरोपेली केन्द्रीय बैंकका पूर्वअध्यक्ष मारियो ड्रगीले गत सेप्टेम्बरमा युरोपेली प्रतिस्पर्धात्मकताको भविष्य शीर्षकमा एक प्रतिवेदन पेश गरे। उनले बेलैमा कडा निर्णय गर्न नसके युरोपले बिस्तारै मन्द र पीडादायी मृत्यु भोग्नु पर्ने भनी युरोपेली संघलाई सावधान गराए। आर्थिक पक्षमात्र होइन, हिजोसम्म आफ्नो विदेश नीतिदेखि सुरक्षासम्मको नीतिनिर्माणमा अमेरिकाबाट प्रभावित युरोप सोही कारण वैश्विक मञ्चमा आफ्नो प्रभाव र महत्व दुवै गुमाउँदै गयो। विश्व भूराजनीति लगायतका वैश्विक मामलामा शक्ति राष्ट्रहरूले आज युरोपलाई त्यति धेरै महत्व नदिनुले पनि यो कुरा प्रष्ट हुन्छ। तर अब युरोप जागिसकेको छ। आजको युरोप त्यो रहेन जुन हिजोसम्म थियो। आजको युरोप त अब आफ्नो प्रतिस्पर्धात्मकतामा वृद्धि गर्दै, परनिर्भरता घटाउँदै, दिगो वृद्धिलाई प्रोत्साहन दिँदै आफ्नै खुट्टामा उभिने संकल्प गरिसकेको छ। प्रतिबिम्ब स्वरूप गत जनवरी २९ मा युरोपेली आयोगकी अध्यक्ष उर्सुला फनडे लिएनले युरोपको आर्थिक वृद्धिमा बडोत्तरी र दिगो समृद्धिको सुरक्षा गर्ने मार्गचित्रको रूपमा प्रतिस्पर्धात्मकता कम्पास प्रस्तुत गरिन्। ड्रगी प्रतिवेदनले दिएको सुझावको आधारमा तयार पारिएको कम्पासले मुख्य तीन स्तम्भहरूमा जोड दिन्छ : नवप्रर्वतनको खाडल बन्द गर्नु : युरोपको औद्योगिक संरचना एकदमै स्थिर र समयानुकूल परिवर्तन हुन नसकिरहेको अवस्थामा नवीन सोचसहितका नयाँ कम्पनी अत्यन्त कममात्र स्थापना हुन सके। यसका लागि प्रतिस्पर्धात्मकता कम्पासले इयु स्टार्टअप र स्केलअप रणनीतिमार्फत् नयाँ कम्पनीहरूका लागि मैत्रीपूर्ण वातावरणको सिर्जना गर्दै युरोपको नवप्रवर्तनको इन्जिनलाई पुन: प्रज्वलित गर्ने लक्ष्य छ। एप्लाई एआईको पहलबाट ठूला कम्पनीहरूलाई कृत्रिम बौद्धिकता र रोबोटिक्स जस्ता प्रविधि अपनाउन सहयोग गर्ने, नवीन कम्पनीहरूलाई युरोपेली संघभित्रका २७ बेग्लाबेग्लै कर्पोरेट, श्रम, करजस्ता कानुनी झन्झटबाट मुक्त गर्ने पनि लक्ष्य छ। जहाँ एउटै समान नियम लागु गर्न २८औं कानुनी व्यवस्थाको प्रस्ताव गर्ने र भविष्यको बजार निर्धारण गर्ने प्रविधिहरू जस्तै एड्भान्स्ड मेटेरियल्स, क्वान्टम, जैविक प्रविधि, रोबोटिक्स र अन्तरिक्ष प्रविधिको विकासका लागि कार्ययोजना कार्यान्वयन गर्ने आदि लक्ष्य राखेको छ। डिकार्बोनाइजेसन र प्रतिस्पर्धा : युरोपले २०५० सम्ममा कार्बोनरहित अर्थतन्त्र बन्ने लक्ष्य राखेको छ। यसका लागि ऊर्जा गहन उद्योगको कार्बन उत्सर्जन घटाइ स्वच्छ प्रविधिमा रूपान्तरण गर्ने, ऊर्जाको मूल्य र लागत घटाउन किफायती ऊर्जा कार्ययोजनाको विकास गर्ने, रसायन, स्टिल, अटोमोटिभ र धातु उद्योगका लागि विशेष योजनासहित ऊर्जा पूर्वाधारको थप विकास र विस्तार गर्ने आदि काम हुन्छ। अत्यधिक निर्भरता घटाउँदै सुरक्षामा वृद्धि : युरोपेली संघसँग विश्वकै सबैभन्दा ठूलो र तिब्र रूपमा विस्तार भइरहेको व्यापार सम्झौता सञ्जाल छ, जसले ७६ देशलाई समेटेको छ। यसलाई थप विविधिकृत र सबल बनाउन स्वच्छ व्यापार र लगानी साझेदारीको माध्यमबाट कच्चा पदार्थ, स्वच्छ ऊर्जा, दिगो सवारी इन्धन र स्वच्छ प्रविधिको सुरक्षित आपूर्ति गर्ने, महत्वपूर्ण क्षेत्र र प्रविधिका लागि सार्वजनिक खरिदमा युरोपेली प्राथमिकता लागू गर्न मिल्नेगरी सार्वजनिक खरिदसम्बन्धी नियमावलीको पुनरावलोकन गर्ने आदि छन्। माथि उल्लेखित स्तम्भहरूलाई सक्षम र सम्भव बनाउन प्रतिस्पर्धा कम्पासले सबै क्षेत्रहरूमा युरोपेली संघको प्रतिस्पर्धात्मकता वृद्धि गर्ने पाँच अतिरिक्त कार्ययोजनासमेत प्रस्तुत गरेको छ। जसमा नियामक वातावरणलाई सरलीकृत गर्ने, प्रशासनिक बोझ कम गर्ने, लचिलोपनलाई प्राथमिकता दिने, एकल बजारले प्रदान गर्ने फाइदाको पूर्ण उपयोग गर्न अवरोधहरू हटाउने, वित्तीय पहुँच तथा प्रवाह सुधार गर्न बचत तथा लगानी संघको माध्यमबाट प्रतिस्पर्धात्मकतामा लगानी गर्ने, सामाजिक निष्पक्षता सुनिश्चित गर्दै सीप र गुणस्तरीय रोजगारीको प्रवद्र्धन गर्ने र इयु तथा राष्ट्रिय स्तरमा समन्वयको सुनिश्चितता गर्ने रहेका छन्। नेपालले पनि नवप्रवर्तन, कृत्रिम बौद्धिकता, सूचना प्रविधि र उद्यमशीलतामा लगानी वृद्धि, जलविद्युत्, सौर्य र वायुजस्ता स्वच्छ ऊर्जाको विकास र विस्तार, लगानीको वातावरण सुनिश्चित गर्न प्रशासनिक र कानुनी झन्झटबाट मुक्ति, सीप विकास र श्रमबजार सुदृढीकरणमा लगानी आदिजस्ता कार्ययोजनाहरूको बृहत् खाका बनाउन सक्छ। यस प्रकार ईयु प्रतिस्पर्धात्मकता कम्पास नेपाल जस्तो विकासोन्मुख देशका लागि एक मार्गदर्शक मोडेल बन्न सक्छ।"
सतुङ्गलको कपडा पसलमा विद्युत् सर्ट भएर आगलागी,"काठमाडौं : चन्द्रागिरि नगरपालिका११ सतुङ्गल चोकस्थित एक कपडा पसलमा विद्युत् सर्ट भएर आगो लागेको छ । बिहीबार बिहान करिब ५:३० देखि लागेको आगो निभाउने प्रयास जारी रहेको प्रहरीले जनाएको छ । आगो निभाउन नेपाली सेना, सशस्त्र प्रहरी बल नेपाल र नेपाल प्रहरी स्थानीयलगायत लागिपरेका सशस्त्र प्रहरी बलका सहप्रवक्ता शैलेन्द्र थापाले जानकारी दिए। आगो निभाउन नेपाली सेना विपद् व्यवस्थापन गण, नेपाल आयल निगम जुद्ध बारूणयन्त्र चन्द्रागिरि नगरपालिका र ललितपुर महानगरपालिकाको समेत दमकल प्रयोग गरिएका छन् ।"
५२ संवैधानिक निकायमा नियुक्ति विवादमा आज पनि सुनुवाइ हुने,"काठमाडौं : संवैधानिक निकायमा ५२ जनाको नियुक्ति विवादमा आज पनि सुनुवाइ हुने भएको छ। वैशाख ३० गते हेर्दाहेर्दैमा राखिएको मुद्दामा संवैधानिक इजलासमा निरन्तर सुनुवाइ भइरहेको छ। प्रधानन्यायाधीश प्रकाशमान सिंह,न्यायाधीशहरू सपना मल्ल प्रधान, डामनोजकुमार शर्मा,डाकुमार चुडाल र नहकुल सुवेदी सम्मिलित संवैधानिक इजलासमा सुनुवाइ भइरहेको हो। २०७७ मंसिर ३० र त्यसपछि तत्कालीन प्रधानमन्त्री केपी शर्मा ओली नेतृत्वको सरकारको सिफारिसमा अध्यादेश जारी गरी पटकरपटकगरी विभिन्न संवैधानिक निकायमा ५२ जना पदाधिकारी तथा सदस्य नियुक्त भएका थिए। प्रतिनिधिसभा विघटन भएका बेला संवैधानिक सुनुवाइबिना नै संवैधानिक निकायमा नियुक्ति र सपथ गराउनु गैरसंवैधानिक भन्दै वरिष्ठ अधिवक्ता दिनेश त्रिपाठी,अधिवक्ता ओपप्रकाश अर्याल,सम्रित खरेललगायतले ५२ जना पदाधिकारीहरूको नियुक्ति असंवैधानिक रहेको दावी गर्दै सर्वोच्चमा रिट दायर गरेका थिए । रिटमा राष्ट्रपति कार्यालय,प्रधानमन्त्री तथा मन्त्रिपरिषद कार्यालय र संवैधानिक परिषद्लाई विपक्षी बनाइएको छ ।"
अमेरिकामा सोमनाथ बने प्रतिष्ठित सेवा अवार्ड पाउने पहिलो नेपाली अमेरिकन,"काठमाडौं : अमेरिकागिरिजा प्रसाद कोइराला फाउन्डेसन अमेरिकाका अध्यक्ष सोमनाथ घिमिरे प्रतिष्ठित सेवा अवार्ड पाउने पहिलो नेपालीमुलका अमेरिकन नागरिक बनेका छन्। न्युयोर्कस्थित क्विन्सवोरोकी सम्माननीय जिल्ला न्यायाधीश मेलिन्दा काजले आयोजना गरेको एसिया प्यासाफिक आईल्यान्डर हेरीटेज कार्यक्रममा कोभिडदेखि हालसम्म अमेरिकामा निस्वार्थरूपमा समाजसेवामा लागिपरेको उच्चमूल्यांकन गर्दै घिमिरेलाई न्युयोर्कस्थित क्विन्सवोरोकी जिल्ला न्यायाधीश मेलिन्दा काजले प्रतिष्ठित सेवा अवार्डबाट सम्मानित गरेका हुन्। गिरिजाप्रसाद कोइराला फाउन्डेसन अमेरिकाका अध्यक्ष सोमनाथ घिमिरे लगायत फाउन्डेसन टिमले कोभिडको डरलाग्दो र जटिल समयदेखि हालसम्म निरन्तर रूपमा अहोरात्र समाजसेवामा लागिरहेकाले संस्थाको निस्वार्थ सामाजिक गतिविधिको आफू लगायत न्युयोर्कका जनसमुदायले उच्च मूल्यांकन गरी प्रतिष्ठित सेवा अवार्ड प्रदान गरिएको जिल्ला न्यायाधीश मेलिन्दाले चित्रण गरिन्। मेलिन्दासँगै न्यूयोर्क स्टेटका एसेम्बली मेम्बर स्टीफन रांगाले समेत सम्मानपत्र प्रदान गरेका थिए। अवार्ड हस्तान्तरण समारोहमा जिपिके फाउन्डेसनका पदाधिकारीहरू कोषाध्यक्ष रेखा श्रेष्ठ, कार्यसमिति सदस्य सूर्य सिमंखडा र पासाङ गोपर्मा शेर्पा, समाजसेवीहरू उर्गेन शेर्पा, लाना तु, मिसेल बार्थ, अनवर मोहम्मद, माईल्स पार्कर, जिमी होंग, किट्टी लिईन, गिता अधिकारी, योगेन्द्र अधिकारी, दिपक रायमाझी, आंगेलु शेर्पा, सुकमान तामाङ, ईन्द्र बुढा मगर, विद्यार्थी स्वयंसेवकहरू देविका कार्की, पुर्णीमा मगर, अमिता श्रेष्ठ र ग्रिश रायमाझी लगायतको वाक्लो सहभागीता रहेको थियो। जिपिके फाउन्डेसनले अमेरिकामा गरेको सामाजिक कार्यको समग्र उच्च मूल्यांकन गर्दै मलाई सम्मानित गरेकोमा अत्यन्त गौरवान्वित भएको छु,गिरिजाप्रसाद कोइराला फाउन्डेसन अमेरिकाका अध्यक्ष सोमनाथ घिमिरेले भने, यो अवार्डले आगामी दिनहरूमा अझै तन, मन र निःस्वार्थ भावनाले सामाजिक कार्यमा लागिपर्न उत्प्रेरित गरेको छ।"
शासकीय सुधार आयोगको सार्थकता,"प्रधानमन्त्रीको अध्यक्षतामा शासकीय सुधार आयोग गठन भएको समाचार सार्वजनिक भएको छ। मुलुकमा हाल चौतर्फी असन्तुष्टि र आक्रोश बढिरहेको बेलामा यस्तो आयोग गठन भएको छ। आयोगको सफलता भने यसबाट प्राप्त हुने उपलब्धिमा भर पर्छ। मुलुकमा अहिले शासकीय प्रबन्ध नै मुख्य समस्याको जडको रूपमा देखिएको छ। संघीय संसद्, संसदीय समितिहरू, प्रदेशसभा, स्थानीय तह, संवैधानिक निकायहरूलगायत तीनै तहका सरकारी निकायका काम कारबाहीहरू प्रभावकारी भएनन्। नियमनकारी संयन्त्र फितलो भयो। यसको परिणतिको रूपमा अर्थतन्त्र, सार्वजनिक प्रशासन, विकास निर्माण, सार्वजनिक सेवाजस्ता बहुआयामिक क्षेत्रमा समस्या देखा परेका छन्। जसको कारण व्यापक जनआक्रोश पैदा भएको छ। अहिलेको जनआक्रोश मूलतः सत्ता सञ्चालनमा भएको कमजोरीको नतिजा हो। शासकीय सुधारबाट मुलुकमा देखिएका विद्यमान समस्याहरूलाई सम्बोधन भई निकास आउन सक्नुपर्दछ। नेपालमा मात्र होइन, विश्वभर नै शासकीय प्रबन्धमा समस्या आउँछन्। तर, समस्या निक्र्योल गरी समयमा नै समाधान गरिनु पर्दछ। सन् २०१७ मा दक्षिण अफ्रिकामा भ्रष्टाचार व्याप्त भएपछि त्यहाँका राष्ट्रपति राज्य कब्जाविरुद्ध छानबिन गर्न जाँचबुझ आयोग गठन गर्न बाध्य भए। प्रधान न्यायाधीशको अध्यक्षतामा गठन भएको जाँचबुझ आयोगले सबै सरकारी निकायको काम कारबाही एकएक गरेर जाँच परीक्षणपश्चात् सन् २०२२ मा प्रतिवेदन जारी भयो। धेरैजसो सरकारी निकायहरू भ्रष्टाचारमा संलग्न भएको र गैरराज्य अभिकर्ताहरूको प्रभाव र दबाबमा काम हुने गरेको पाइयो। उक्त आयोगले सुधारका लागि सदाचार पद्धति निर्माण गरी मन्त्रालय, विभागगत रूपमा छुट्टाछट्टै प्रगति मापन गर्ने, संस्थागत स्वायत्तता र अन्तरनिर्भरता कायम गर्ने, राज्य कब्जाको स्थितिबाट बचाउनका लागि अधिकाधिक अधिकार प्रत्यायोजन गर्ने र आम नागरिक र सञ्चार जगत्बाट सार्वजनिक रूपमा समर्थन प्राप्त गर्ने सुझावहरू दिएको पाइन्छ। अहिले दक्षिण अफ्रिकाको शासकीय प्रबन्धमा सुधार भएको छ। त्यस्तै, संयुक्त राज्य अमेरिकामा सन् २०२५ मा डोनाल्ड ट्रप राष्ट्रपति हुनासाथ सरकारी दक्षता विभाग जस्तो निकाय गठन गरी अहिले प्रशासनमा करौती लगाइरहेका छ। यसको मुख्य उद्देश्य सरकारी खर्चमा कटौती गर्ने, कार्यकुशलता बढाउने र सरकारी प्रणालीलाई आधुनिकीकरण गर्ने रहेको छ। विभिन्न सरकारी निकायहरूबाट ठूलो मात्रामा बजेट कटौती गरेको दाबी गरेको छ। उनीहरूले सन् २०२६ को आर्थिक वर्षमा मात्रै लगभग १५० बिलियन डलर बचत गर्ने लक्ष्य राखेका छन्। नेपाललाई प्राप्त हुने ३९ मिलियन अमेरिकी डलर बराबरको सहायता कटौती गरेको छ। यो रकम संघीयता सुदृढीकरण र जैविक विविधता संरक्षणजस्ता परियोजनाहरूका लागि छुट्याइएको थियो। बेलायतमा सन् १९७९ मा, मार्गरेट थ्याचर प्रधानमन्त्री भएलगत्तै उनले माक्र्स एन्ड स्पेन्सरका एक सफल व्यापारी सर डेरेक रेनर (पछि लर्ड रेनर) लाई दक्षतासम्बन्धी सल्लाहकारको रूपमा नियुक्त गरिन्। उनको उद्देश्य सरकारी फजुल खर्च हटाउने र कार्यकुशलतामा सुधार गर्ने थियो। रेनरले स्क्रुटिनीहरू भनेर चिनिने व्यवस्थित समीक्षा प्रक्रिया सुरु गरे। रेनर स्क्रुटिनीहरूमा प्रायः निजामती कर्मचारीहरूको टोलीले आफ्नै कार्यक्षेत्रको परीक्षण गर्थे। रेनरको दृष्टिकोणको एक महत्वपूर्णपक्ष समस्याहरू पहिचानगर्न ुमात्र नभई समाधानका लागि स्पष्ट मार्ग सुनिश्चित गर्नु पनि थियो। सन् १९७९ देखि १९८३ सम्म सरकारका विभिन्न विभाग र गतिविधिहरूमा धेरै स्क्रुटिनीहरू सञ्चालन गरिएका थिए। सन २०२१ देखि २०२४ सम्म अक्सफोर्ड युनिभर्सिटीबाट चान्डलर सेसन्स अन इन्टिग्रिटी एन्ड करप्सन कार्यक्रम सञ्चालन भएको थियो। सो कार्यक्रम हालसम्म विश्वमा भ्रष्टाचार नियन्त्रणका लागि जेजस्ता रणनीतिहरू कार्यान्वयनमा आए तीनबाट आजको विश्वको भ्रष्टाचार नियन्त्रण हुन नसक्ने निक्र्योल गर्दै नयाँ पिढीको रणनीति तर्जुमाको महसुस गरी सोसमबन्धी अध्ययनमा केन्द्रित थियो। यस कार्यक्रममा सहभागिताका लागि यो पंक्तिकारलगायत विश्वका १५ जना प्रबुद्ध अभ्यासकर्ताहरूको छनोट भएको थियो। यस कार्यक्रममा करिब तीन वर्ष लगाएर भ्रष्टाचार नियन्त्रण र सदाचार पद्धति प्रबद्र्धनका नयाँ पिँढीका रणनीतिहरू बनाइएको छ। यससम्बन्धी १२ वटा अध्ययन प्रतिवेदनहरू अक्सफोर्ड युनिभर्सिटीका वेभसाइटमा उपलब्ध छन्। यस्ता प्रतिवेदनहरू शासकीय सुधारको कार्यमा सहयोगी हुनेछन्। सार्वजनिक सेवाको सुधार सम्बन्धमा विश्वभर अध्ययन र छलफल भइरहन्छन्। २०२५को जुन २३ देखि २५ सम्म उज्वेकिस्तानको समरकाण्डमा २०२५ पब्लिक सर्भिस फोरमको आयोजना हुँदैछ। यस कार्यक्रममा विश्वका करिब एकहजार सहभागी रहने छन्। यस फोरमको मुख्य विषय फाइभ एयर्स टु २०३०ः एसिलेरिटिङ पब्लिक सर्भिस डेलिभरी फर अ सस्टेनएबल फ्युचर रहेको छ। यस फोरममा मूलतः कृतिम बौद्धिकताको युगमा सार्वजनिक सेवाको रूपान्तरण र पहुँच, सार्वजनिक सेवामा अन्वेषण, डिजिटल रूपान्तरण, नयाँ पिँढीको सार्वजनिक सेवा र सिर्जनशीलता, सार्वजनिक सेवामा उत्प्रेरणा लगायतका विषयहरू समावेश छन्। यस्ता सम्मेलनहरूका निष्कर्षले पनि सार्वजनिक सेवामा र शासकीय प्रबन्धमा सुधार गर्न सहयोग गर्न सक्छ। शासकीय सुधार आयोगले माथि उल्लेख भएको अन्तर्राष्ट्रिय अभ्यासको अनुभवलाई समेत आत्मासात गर्दै नेपालकै विगतका प्रशासन सुधार आयोगहरूका सान्दर्भिक सुझावहरूसमेत समीक्षा गरी तपसिलका विषयहरूमा ध्यान केन्द्रित भएमा आयोग गठनको सार्थकता सिद्ध हुन सक्नेछ। विगतमा पनि प्रशासन सुधार आयोगहरू पटकपटक गठन भई प्रशस्त सुझावहरू आएका हुन्। तीमध्ये कति कार्यान्वयन भए र कति भएनन् पनि होला। यस पटकको आयोग विगतको भन्दा फरक छ। यो प्रशासन सुधार आयोग मात्र होइन, शासकीय सुधार आयोग हो। यो आयोग वर्तमान संविधान कार्यान्वयनमा आई एकात्मक शासकीय प्रणालीबाट संघीय स्वरूपमा रूपान्तरण भएपछिको पहिलो आयोग हो। त्यसैले यस आयोगले मूलतः संविधान कार्यान्वयनको अवस्थासहित संघीयता कार्यान्वयन र यसमा देखिएका चुनौती तथा आगामी दिनका कार्यदिशा एकिन गर्न सकिनु पर्दछ। शासकीय सुधार भनेको सरकारी संयन्त्रको सुधार मात्र होइन, यसको परिभाषामा व्यापक क्षेत्रहरू समेटेको हुन्छ। शासकीय सुधारको कुरा गर्दा शासन पद्धतिको सबै शृंखलामा सुधारका कामहरू गरिनुपर्दछ। त्यसैले शासकीय सुधारको विषयलाई सरकारी संयन्त्रको सुधारमा सिमित गरियो भने अधुरो हुन जान्छ। शासकीय प्रबन्ध सामान्यतया तीन तहको रहन्छ (चान्डलर फाउन्डेसनः थ्री लेभल्स अफ गर्भनेन्स आर्किटेक्चर)। पहिलो राष्ट्रिय शासन पद्धति जसअन्तर्गत नेतृत्व, सरकारी संरचना र निजामती सेवा, विधिको शासन, वित्तीय संरक्षकत्व, नीति तथा नियमहरू पर्दछन्। नेपालको सन्दर्भमा पहिलो तहमा संघ, प्रदेश र स्थानीय तहका वयवस्थापिका, कार्यपालिका, न्यायपालिका र संवैधानिक निकायलगायत सबै सरकारी संयन्त्रहरू पर्दछन्। दोस्रो बजार, जसअन्तर्गत व्यापारिक संस्कृति र वातावरण, बजार पूर्वाधार, पुँजीको उपलव्धता र सोको लागत पर्दछन्। तेस्रो सहर र समुदायहरू प्र्दछन्, जसमा बस्नयोग्य सहर वा गाउँ, सुरक्षा प्रबन्ध र सामाजिक सद्भाव, स्वास्थ्य, शिक्षा, परिवार, आवास र आर्थिक उपार्जनका अवसरहरू पर्दछन्। यी सबै विषयहरू शासकीय सुधारमा समेटिनु पर्दछ। सुधारका कुरा गर्दा जनताका खास समस्याका विषयहरूमा केन्द्रित हुनु पर्दछ। महसुस गरिने र देखिने सुधार गरिनु पर्दछ। हामी प्रायः अमूर्त सैद्धान्तिक सुधार खोजिरहेको हुन्छौं। जसबाट आम रूपमा नतिजामा र जनजीवनमा केही पनि असर, प्रभाव वा फरक नै पर्दैन। प्रत्येक निकाय र संस्थाका फरकफरक समस्या छन्। तिनलाई चिकित्सकले एकएक गरी बिरामी जाँचे जस्तो जाँचिनु पर्दछ। सबै निकायका समस्या एउटै प्रकृतिका हुन भनेर एउटै डालोमा राखेर सही निष्कर्षमा पुग्न सकिँदैन। तसर्थ, समस्याका कारण र निदानका उपायहरू सम्बन्धित निकायका कार्यस्थलमा नै एकिन गरिनु पर्दछ। केन्द्रमा कोठामा बसेर सैद्धान्तिक छलफल गरी निस्कने निचोडले समस्या समाधान हँुदैन। सर्जमिनमा सुधारटोली खटिई समस्या निराकरण गरिनु पर्दछ। शसकीय सुधार आयोगभित्र सानो आकारको विषय क्षेत्रगत विज्ञहरूरहेको कार्यदलहरू बनाउने। उदाहरणका लागि शासकीय प्रबन्धअन्तर्गत संसद्, संसदीय समितिहरू, संवैधानिक निकाय। अर्थतन्त्रअन्तर्गत निजी क्षेत्र, सहकारी क्षेत्र सुधार, आर्थिक क्षेत्र सुधार, बजार संयन्त्र सुधार लगायतका विषयहरू समावेश गर्न सकिन्छ। यस्तै, भौतिक पूर्वाधार तथा विकास व्यवस्थापन, सामुदायिक तथा सामाजिक सेवा लगायतका क्षेत्रहरू हेर्नका लागि आवश्यकताअनुसार विज्ञ र सम्बन्धित सरकारी पदाधिकारीको कार्यदलहरू बनाउन सकिन्छ। आयोगका प्रतिवेदनहरू विगतको जस्तो अजंगको ठेली बनाएर दराजमा नराखौं। यो आयोग मुलुकको प्रमुख कार्यकारी प्रधानमन्त्रीकै अध्यक्षतामा गठन भएकाले अध्ययन, विश्लेषण गर्दा जे देखिन्छ, त्यसलाई जे जुन तहबाट निर्णय गरी तत्कालै कार्यान्वयमा लैजाने गरौं। आवश्यक परेमा मन्त्रिपरिषद्बाट पटके निर्णय गर्दै कार्यान्वयनमा लैजाने व्यवस्था मिलाउने गरौं। आयोगका सिफारिस र निर्णय कार्यान्वयन गर्ने र अनुगमन तथा सहजकीरणका लागि माथि उल्लिखित बेलायतको जस्तै त्यही निकायमा कार्यरत कर्मचारीहरूको स्क्रुटिनीहरू बनाउने। यो आयोगले विगतका आयोगहरूका प्रतिवेदन जस्तो ठूला सैद्धान्तिक कुरा बटुल्ने काम नगरोस्। कार्यस्थलमा फेला परेको कमी कमजोरी तत्कालै सुधार गरी यसको असर वा प्रभाव तुरुन्त नतिजामा देखियोस्। हाम्रो ठूला कुरा भन्ने र गर्न आँटने प्रचलन छ। जनतालाई सानातिना कुरा चाहिएको छ। त्यसतर्फ ध्यान जानु पर्दछ। समग्रतामा सेवाग्राहीलाई मानवोचित व्यवहार गरिदिए मात्र पनि पुग्छ। उदाहरणका लागि ट्राफिक प्रहरीले सवारी चालकलाई राम्रो व्यवहार गरिदिए धन्य हुन्छ। मालपोत, नापी, यातायात, वैदेशिक रोजगार, राहदानी, राष्ट्रिय परिचयपत्र, नागरिकता जस्ता नागरिकका दिनानु दिनका सेवामा झन्झट र झैझमेला नभइदिए काफी छ। स्थानीयतहहरूबाट नक्सापास लगायतका सिफारिस सहज, सरल, कम खर्चिलो बनाइदिए पुग्छ। सरकारी अस्पतालको डाक्टरले नम्र स्वरमा बिरामीको कुरा सोधे पनि धन्य हुनेछ। सरकारी विद्यालयहरूमा शिक्षाको गुणस्तर सुधार हुने, निजी अस्पतालको र विद्यालयहरूको शुल्क नियन्त्रण गरे पुग्छ। बैंक तथा वित्तीय संस्थाबाट आम नागरिकलाई सहुलियत ब्याजदरमा सहजै ऋण उपलव्ध हुने, उद्योगी, व्यापारी र पेसाकर्मीलाई करको भार कम गरिदिने, बेरोजगारलाई मर्यादित रोजगारीको अवसर दिने उपायहरू दिनसक्नु पर्दछ। सरकारी वेभसाइटहरू व्यवस्थित गरी यथार्थ सूचना दिने, सरकारी सम्पत्तिको जतन गरिदिने, पानी, बिजुली लगायतका उपभोग्य सामग्रीको सुपथ मूल्यमा सहज आपूर्ति गरिदिए पुग्छ। सुरक्षित सडक र यातायातको व्यवस्था गर्ने, बाढीपहिरोको बेला २०८१ को असोजमा नक्खु खोलाले मानिस बगाएजस्तो अब नबगाउने सुनिश्चित गर्ने, सहकारी पीडितको बचत फिर्ताको सनिश्चितता गरिदिने, लघुवित्त पिडित, शिक्षक, चिकित्सकहरूले आप्नो मागका लागि पटकपटक हडताल गर्नु नपर्ने, अशक्त महिला तथा बालबालिकाको सहयोग गरिदिने, राजमार्ग लगायतका होटेलहरूमा सडेगलेका खानेकुरा बिक्री वितरण नहुने, बजारमा कालोबजारी र नाफाखोरी नहुने, कृषकले समयमा मल बिउ र प्राविधिक सेवा पाउने, सिंहदरबार प्रवेशमा सर्वसाधारणलाई सहज बनाइदिए पनि पुग्छ। आयोगको कामबाट शासकीय प्रबन्ध र सार्वजनिक सेवा प्रवाहमा के कस्तो सुधार हुन्छ, विकासका कामले कसरी गति लिन्छ, पूजीगत खर्च गर्ने क्षमता वृद्धि, राष्ट्रिय गौरवका आयोजना लगायतका निर्माण कार्यका गतिमा तीव्रता, राजस्वमा वृद्धि तथा चुहावट नियन्त्रण, सरकारी फजुल तथा चालुखर्च कटौती, सरकारी सम्पत्तिको उच्चतम प्रयोग तथा दुरुपयोग नियन्त्रण, अनावश्यक सरकारी निकायहरूको खारेजी, सार्वजनिक संस्थानको दक्षता अभिवृद्धि, उत्पादन तथा सेवामा प्रभावकारिता, वित्तीय प्रणालीमा सुधार तथा आर्थिक अनुशासन पालनामा वृद्धि, निजामतीलगायत सरकारी सेवाको स्तरोन्नति, बजार संयन्त्रको अनुशासन, समुदाय र सामाजिक क्षेत्रमा सकरात्मक सन्देश आदि नै यसका उपलव्धि हुनुपर्दछ। आयोगको कार्यक्षेत्र, लक्ष्य र सम्भावित नतिजामा प्रस्ट हुनुपर्दछ। आयोगको कामले मुलुकमा के परिवर्तन हुन्छ र यो आयोगको सक्रियताको कारणले हो भनी अन्तर्राष्ट्रिय जगत्मा माथि उदाहरण दिइएका अन्य मुलुकका आयोगले गरे जस्ता के अनुभवहरू साट्न पाइन्छ, सोमा ध्यान जानुपर्दछ। आयोगको सफलता वा असफलता यिनै विषयको सारोफेरोमा रहनेछ।"
५२ संवैधानिक निकायमा नियुक्ति विवादमा सुनुवाइ जारी,"काठमाडौं : संवैधानिक निकायमा ५२ जनाको नियुक्ति विवादमा सुनुवाइ जारी छ। सर्वोच्च अदालतको संवैधानिक इजलासमा निरन्तर सुनुवाइ भइरहेको छ। प्रधानन्यायाधीश प्रकाशमान सिंह,न्यायाधीशहरू सपना मल्ल प्रधान,डामनोजकुमार शर्मा,डाकुमार चुडाल र नहकुल सुवेदी सम्मिलित संवैधानिक इजलासमा सुनुवाइ भइरहेको हो। २०७७ मंसिर ३० र त्यसपछि तत्कालीन प्रधानमन्त्री केपी शर्मा ओली नेतृत्वको सरकारको सिफारिसमा अध्यादेश जारी गरी पटकरपटकगरी विभिन्न संवैधानिक निकायमा ५२ जना पदाधिकारी तथा सदस्य नियुक्त भएका थिए। प्रतिनिधिसभा विघटन भएका बेला संवैधानिक सुनुवाइबिना नै संवैधानिक निकायमा नियुक्ति र सपथ गराउनु गैरसंवैधानिक भन्दै वरिष्ठ अधिवक्ता दिनेश त्रिपाठी,अधिवक्ता ओपप्रकाश अर्याल,सम्रित खरेललगायतले ५२ जना पदाधिकारीहरूको नियुक्ति असंवैधानिक रहेको दावी गर्दै सर्वोच्चमा रिट दायर गरेका थिए । रिटमा राष्ट्रपति कार्यालय,प्रधानमन्त्री तथा मन्त्रिपरिषद कार्यालय र संवैधानिक परिषद्लाई विपक्षी बनाइएको छ ।"
"सुनको भाउ ३५ सयले घट्यो, तोलाको कतिमा हुँदैछ कारोबार ?",काठमाडौं : स्थानीय बजारमा सुनको मूल्यमा भारी गिरावट आएको छ। अघिल्लो दिन बुधबार ५ सय रुपैयाँले वृद्धि भएको सुन आज ३५ सय रुपैयाँले घटेको हो। नेपाल सुनचाँदी व्यवसायी महासंघका अनुसार बिहीबार ३५ सय रुपैयाँले घटेर प्रतितोला सुनको मूल्य १ लाख ८१ हजार ८०० रुपैयाँ कायम भएको छ।बुधबार एक तोला सुनको भाउ १ लाख ८४ हजार ३०० रुपैयाँ पुगेको थियो। यसैगरी सुनको मूल्य घटेसँगै चाँदीको भाउ पनि घटेको छ। आज एक तोला चाँदी १९ सय २५ रुपैयाँमा खरिदबिक्री भइरहेको महासंघले जनाएको छ। बुधबार प्रतितोला चाँदीको मूल्य १९ सय ६० रुपैयाँ कायम भएको थियो।
युक्रेनरूस युद्ध : टर्कीमा हुने वार्तामा पुटिन सहभागी नहुने,युक्रेन र रुसबीच बिहीबार टर्कीको इस्तानबुलमा शान्ति वार्ता हुने तय भएको छ। युक्रेनी राष्ट्रपति भ्लोदिमिर जेलेन्स्कीले पुटिनलाई वार्तामा सामेल हुन आग्रह गरेका छन्। तर रुसी राष्ट्रपतिको कार्यालयबाट जारी विज्ञप्तिमा यस शान्ति वार्तामा पुटिनको नाम उल्लेख गरिएको छैन। क्रेमलिनको विज्ञप्ति अनुसार रुसी प्रतिनिधिमण्डलको नेतृत्व पुटिनका नजिकका सहयोगी भ्लादिमिर मेडिन्स्कीले गर्नेछन्। युक्रेनी राष्ट्रपति जेलेन्स्कीले पहिले नै यदि पुटिन वार्तामा भाग लिन चाहन्छन् भने आफू भेट्न तयार रहेको बताएका थिए। उनले पुटिनलाई भेट्न हरसम्भव प्रयास गर्ने पनि बताए। मिडिया रिपोर्टका अनुसार अमेरिकी राष्ट्रपति डोनाल्ड ट्रम्प पनि यस बैठकमा उपस्थित हुने छैनन्। ट्रम्पले पहिले नै पुटिन उपस्थित भएको भए मात्र आफू पनि बैठकमा उपस्थित हुने सम्भावना रहेको बताएका थिए।
म्यानमार सीमा नजिकै १० आतंककारी मारिको भारतीय सेनाको दावी,"नयाँ दिल्ली : भारतीय सेनाले बुधबार राति म्यानमार सीमा नजिकै १० आतंककारी मारिको दावी गरेको छ। भारतीय सेनाको पूर्वी कमाण्डले सामाजिक सञ्जाल प्लेटफर्म  मा एक पोस्ट गर्दै उक्त कुरा जनाएका हुन्। पोस्टमा भनिएको छ, 'मणिपुरको चन्देल जिल्लामा आसाम राइफल्सको एक युनिटसँगको भिडन्तमा कम्तीमा दश जना आतंककारी मारिएका छन्।' भारतम्यानमार सीमा नजिकै चन्देल जिल्लाको नयाँ समताल गाउँ नजिकै सशस्त्र आतंककारीहरूको आवागमनको बारेमा गुप्तचर सूचनाहरू प्राप्त भएको जनाइएको छ। उक्त सूचनाको आधारमा मे १४ मा आसाम राइफल्सको एकाइले अपरेशन सुरु गरेको उनले जनाएका छन्। सेनाको पूर्वी कमाण्डले भने, 'अपरेशनको क्रममा, संदिग्ध आतंककारीहरूले सैनिकहरूमाथि गोली चलाएका थिए, जवाफमा १० आतंककारीहरू मारिए। यस अपरेशनमा ठूलो मात्रामा हतियार र गोला बारुद बरामद गरिएको छ।'"
बजेट आउने दिन संशोधन गर्न कांग्रेस सांसदको माग,"काठमाडौं : आर्थिक वर्षको बजेट आउने दिन परिवर्तन गर्न नेपाली कांग्रेस सांसदले माग गरेका छन्। प्रतिनिधिसभाको शून्य समयमा बोल्दै कांग्रेस सांसद विमलेन्द्र निधिले बजेट आउने दिन परिवर्तन गर्न माग गरेका हुन्। 'जेठ १५ गते सबैभन्दा महत्वपूर्ण दिन हो गणतन्त्र दिवस । जेठ १५ गते अर्को कामकाजी दिवस हो बजेट ल्याउने । अब गणतन्त्र र बजेटको अन्तर हेर्ने हो भने गणतन्त्रको 'वेटेज' धेरै हुन्छ, तुलना गर्न सकिदैन। बजेट र गणतन्त्रलाई तुलना गर्न सकिदैन,'उनले भने,' यसैले बजेट ल्याउने दिन संशोधन गरियोस्।'"
प्रतिनिधिसभा बैठक सुरू,काठमाडौं : संघीय संसदअन्तर्गत प्रतिनिधिसभा बैठक सुरू भएको छ। नयाँ बानेश्वरस्थित संघीय संसद भवनमा बैठक सुरू भएको छ। बैठकमा अन्तर्राष्ट्रिय सम्बन्ध र पर्यटन समितिको सभापति राज किशोर यादवले अन्तर्राष्ट्रिय सम्बन्ध र पर्यटन समितिको वार्षिक प्रतिवेदन २०८९ पेश गर्ने कार्यसूची छ। कानुन न्याय तथा मानव अधिकार समितिका सभापति बिमला सुवेदीले कानुन न्याय तथा मानव अधिकार समितिको वार्षिक प्रतिवेदन २०८१०८२ पेश गर्ने कार्यसूचीमा उल्लेख छ। यसैगरी आज बैठकमा आर्थिक वर्ष २०८२०८३ को लागि विनियोजन विधेयकका सिद्धान्त र प्राथमिकता सम्बन्धमा (कर प्रस्तावबाहेक) माथि छलफल जारी रहनेछ।
ब्राउनसुगरको कारोबार गर्ने तीन जना २ लाख ४३ हजार नगदसहित पक्राउ,"झापा : झापा प्रहरीले लागू औषध ब्राउनसुगरको ठूलो मात्रामा कारोबार गर्ने तीन जनालाई पक्राउ गरेको छ। प्रहरीले उनीहरूको साथबाट प्लास्टिक बाहेक १०००९० ग्राम ब्राउन सुगर, २ लाख ४३ हजार ५ सय रुपैयाँ नगद र एउटा कार बरामद गरेको छ। जिल्ला प्रहरी कार्यालय झापाका अनुसार बुधबार साँझ साढे ५ बजेको समयमा भारतीय मोटरसाइकलमा गौरीगञ्ज आएका भारत किसनगञ्ज जिल्ला खननियाबाद७ फुलबरियाका १९ वर्षीय मोनाजिर आलमलाई शङ्का लागेर प्रहरीले चेकजाँच गरेका थिए। उनको साथमा रहेको मोबाइल चेक गर्ने क्रममा लागू औषध पठाएको भिडियो प्रहरीले भेटेपछि खोजतलासको क्रममा किसनगञ्ज जिल्ला खननियाबाद ५ फत्तेपुरका ५८ वर्षीय भोला ठाकुरसँग रहेको भन्ने सूचना पाएको थियो। प्रहरीले ठाकुरलाई खोजतलास गर्ने क्रममा गौरीगञ्ज३ बाट ब्राउन सुगरसहित नित्राजेपाम १०० ट्याब्लेट, कमोडिनफोस्फेट नाम सिरप २ बोतल बरामद गरेको थियो। उक्त लागू औषध खरिद गर्न आउने दमक नगरपालिका५ का सञ्जय भन्ने भूपेन्द्र राईलाई गौरीगञ्ज गाउँपालिका ३ मा ना १ च ९१६२ नम्बरको कारभित्र बसिरहेको अवस्थामा प्रहरीले पक्राउ गरेको प्रहरी कार्यालय झापाका डीएसपी खगेन्द्र खडकाले जानकारी दिए। उनले लागुऔषध खरिद गर्न बोकेको २ लाख ४३ हजार ५ सय रुपैयाँ र साथमा भएको आईफोन मोबाइल २ थान, कारभित्र लागू औषध नापतौल गर्न प्रयोग गर्ने डिजिटल तराजु १ थानसमेत फेला पारेको थियो। पक्राउ परेका उनीहरूलाई आवश्यक अनुसन्धान भइरहेको डीएसपी खड्काले बताए।"
प्रि ओपन सेसनमा नेप्से परिसूचक ३ अंकले बढ्यो,काठमाडौं : प्रि ओपन सेसनमा नेप्से परिसूचक ३ अंकले बढेर बन्द भएको छ। बिहीबार प्रि ओपन सेसनमा नेप्से परिसूचक ३०१ अंकले बढेर २६२३२८ विन्दुमा कायम भएको छ। यो समयमा ४७ वटा स्क्रिप्सको ४ हजार ६८४ कित्ता सेयर ३१ लाख ८६ हजार ६८६ रुपैयाँमा खरिदबिक्री भए। कारोबारमा आएकामध्ये २५ स्टक्सको मूल्य बढ्दा २२ वटाको घट्यो।
प्राधिकरणले खुलायो पीपीए,"काठमाडौं : नेपाल विद्युत् प्राधिकरणले करिब ५ हजार मेगावाटको विद्युत् खरिदबिक्री सम्झौता (पीपीए) खुलाएको छ। प्राधिकरणले १० मेगावाटभन्दा माथिका ग्रिड आबद्ध सम्झौता (ग्रिड कनेक्सन) भएका ५४ आयोजनाका लागि पीपीए खोलेको सार्वजनिक सूचनामार्फत जानकारी दिएको छ। प्राधिकरण सञ्चालक समितिको २०८१ चैत १२ मा भएको निर्णयले सोही समयसम्म ग्रिड कनेक्सन भएका आयोजनाहरूको पीपीए खुलाउने निर्णय गरेको थियो। नदी प्रवाहमा आधारित करिब १८५८९१ मेगावाट र अर्धजलाशययुक्त करिब ३१०७४३ मेगावाट आयोजनासँग प्राधिकरणले ग्रिड कनेक्सन सम्झौता भएको र ती आयोजनासँग पीपीए गरिने जनाइएको छ। प्राधिकरणले आवश्यक कागजातसहित ३० दिनभित्र पीपीएका लागि आउन निजी ऊर्जा प्रबद्र्धकलाई सूचना जारी गरेको हो। ऊर्जा मन्त्रालयले जारी गरेको ऊर्जा विकास मार्गचित्र २०८१ कार्यान्वयन गर्दै २८ हजार ५ सय मेगावाट विद्युत् उत्पादनका लागि पीपीए खुला गरेको जनाएको छ। प्राधिकरणले पीपीए गर्दा सञ्चालनमा रहेका र वित्तीय व्यवस्था भई निर्माणाधीन प्रसारणलाइन तथा सबस्टेसनमार्फत निर्वाध रूपमा विद्युत् प्रवाह हुनसक्ने जलविद्युत् आयोजनालाई अघि बढाउने भनेको छ। यस्तै एन माइनस वान (एन१) कन्टिजेन्सीमा सञ्चालनमा रहेका प्रसारणलाइन तथा सबस्टेसनहरूमार्फत विद्युत् प्रवाह हुन सक्ने आयोजनालाई पनि प्राथमिकता दिने भनिएको छ। यस्तै एन१ कन्टिजेन्सीको अवस्थामा भएका निर्माणाधीन प्रसारणलाइन तथा सबस्टेसनहरूमार्फत विद्युत् प्रवाह हुनसक्ने जलविद्युत् आयोजनाहरूमा उक्त शर्त सम्झौता समावेश हुने गरी दोस्रो प्राथमिकतामा राखी पीपीए अघि बढाउने भनिएको छ। प्रस्तावित प्रसारणलाइन तथा सबस्टेसनहरूमा कनेक्सन हुने जलविद्युत् आयोजनाहरूको लाइन तथा सबस्टेसनको वित्तीय व्यवस्थापनको अवस्था साथै निर्माण प्रगतिको अवस्था हेरेर पीपीए गरिने भनिएको छ। प्राधिकरणले नयाँ पीपीए खुलाउनु स्वागतयोग्य भएको स्वतन्त्र ऊर्जा उत्पादकहरूको संस्था नेपाल (इप्पान) का महासचिव बलराम खतिवडाले जानकारी दिए। यति हुँदाहुँदै पनि निजी प्रबद्र्धकको भनाइ पूर्णरूपमा पीपीए खोल्नुपर्छ भन्ने भएको उनले भने। अहिले पीपए खोल्दा जहाँ प्रसारणलाइन छ र विद्युत् प्रवाह हुनसक्छ, त्यहाँको मात्र खुलाउने भन्ने कुरा आएको छ। धेरै वर्षदेखि पीपीए नखोलेको अवस्था, लगानी गरेर बसेको अवस्था छ, भन्दै खतिवडाले कनेक्सन अग्रिमेन्ट विद्युत् प्राधिकरणले गरेको र त्यो ठाउँमा प्रसारणलाइन बनाउने काम विद्युत् प्राधिकरणको भएको स्पष्ट पारे। प्रसारणलाइन र सबस्टेसन नभएको ठाउँमा भन्दै पीपीए नगर्नु राम्रो नभएको निजी प्रबद्र्धकको धारणा हो। सरकार तथा प्राधिकरणले प्रसारणलाइन र सबस्टेसनलाई सँगसँगै बनाउँदै लैजानुपर्छ। नेपाल सरकारले २०७५ वैशाखमा श्वेतपत्र जारी गर्दै आगामी १० वर्षमा १५ हजार मेगावाट विद्युत् उत्पादनको राष्ट्रिय लक्ष्य लिएको छ। २०८४०८५ भित्र १५ हजार मेगावाट विद्युत् उत्पादनको लक्ष्य लिएको मध्ये ५ हजार २ सय ५० मेगावाट नदी प्रवाही आयोजना (आरओआर) विद्युत् खरिद सम्झौता (पीपीए) को सीमा निर्धारण गरेको थियोे। त्यसैगरी ५ हजार २ सय ५० मेगावाट क्षमताको जलाशययुक्त आयोजना र ४ हजार ५ सय मेगावाट अर्धजलाशययुक्त आयोजनाको पीपीए गर्ने सीमा तोकेको थियो। आरओआर आयोजनाहरूको निर्धारित कोटा २०७६ मा नै सक्किएप्छि पीपीए बन्द गरिदिएको थियो। २०७९ सालमा राजेन्द्र लिगङदेन ऊर्जामन्त्री हुँदा १५ सय मेगावाटको पीपीए खुला गरेका थिए। प्राधिकरणले आयोजनाहरूको विद्युत् लेऊ या तिर (टेक अर पे) सिद्धान्तका आधारमा खरिद गर्दै आएको छ। आयोजनाहरूको विद्युत् सुक्खायाम (१६ मंसिर१५ जेठ) र वर्षायाम (१६ जेठ१५ मंसिर)का लागि हाल कायम रहेको दर क्रमशः ८४० र ४८० रुपैयाँ प्रतियुनिटमा खरिद हुन्छ।"
लिग २ मा राम्रो प्रदर्शन गर्ने नेपालको लक्ष्य,"काठमाडौं : नेपाली राष्ट्रिय क्रिकेट टिमले आइसीसी विश्वकप लिग २ मा आफ्नो राम्रो प्रदर्शन गर्ने लक्ष्य राखेको छ। नेपाली राष्ट्रिय टिमले स्कटल्यान्डमा ४ वटा लिग २ अन्तर्गतको खेल खेल्नेछ। नेपालले हालसम्म आइसीसी लिग २ को नयाँ श्रृखलामा राम्रो नतिजा हात पार्न सकेको छैन। यसअर्थमा यो सिरिज नेपालका लागि निकै महत्वपूर्ण हुनेछ। नेपाली राष्ट्रिय टिमलाई नेपाल क्रिकेट संघ (क्यान) ले केन्द्रीय कार्यलयमा राखी बिदाइ गरेको थियो। बिदाइका क्रममा क्यानका सचिव पारस खड्काले नेपालले टिमको अनुकूलको नतिजा निकाल्ने उनको विश्वास रहेको बताए। स्कटल्यान्डको सिरिज हुनेछैन। यो टिमले विगतको समयदेखि देखाएको आशा, विश्वास र भरोसालाई कायम राख्दै राम्रो प्रदर्शन गरेर फर्किनेछ भन्नेमा हामी विश्वस्त छौं, उनले बिदाई कार्यक्रममा भने। बिदाइ कार्यक्रममा प्रशिक्षक स्टुअर्ट ल र कप्तान रोहित पौडेल उपस्थित थिएनन्। प्रशिक्षक स्टुअर्ट ल पारिवारिक कारणले यसअघि नै इङ्ल्यान्ड प्रस्थान गरिसकेका छन्। उनले उतैबाट नेपाली टिमसँग मिसिनेछन्। कप्तान रोहित पौडेल भने परीक्षा भएका कारण बिदाइमा समावेश हुन पाएका थिएनन्। नेपालका लागि स्कटल्यान्ड सिरिज कठिन नेपालले लिग २ को १२ खेल खेलिसक्दा अंक तालिकाको पुछारमा रहेको छ। हाल नेपाली टिमले अंक तालिकामा आफ्नो बढुवा चाहन्छ। तर सहायक प्रशिक्षक ज्ञानेन्द्र मल्ल भने यो सिरिजबाट जित र अंकभन्दा पनि खेलमा फोकस हुनु पर्ने बताउँछन्। बिदाइका क्रममा पत्रकारसँग बोल्दै मल्ल भन्छन्, हामीले अहिले नै अंकको बारेमा सोच्नु पर्ने बेला भएको छैन तर हामीले यो सिरिजबाट २ देखि ३ वटा खेल जित्न सक्यौं भने सहज हुनेछ। स्कटल्यान्डको पिच र कन्डिसनलाई फोकस गरेर यस पटकको टोली घोषणा गरिएको प्रशिक्षक मल्लले बताए। यस पटक हामीले मिडियम पेसर बलरहरुलाई धेरै राखेका छौं। उनीहरूलाई त्यो कन्डिसनमा अलि सहज हुने जस्तो लागेर हामीले टिम बनाएका हौं। नेपाली राष्ट्रिय टिममा हाल नन्दन यादवले एकदिवसीय राष्ट्रिय टिममा मौका बनाएका छन्। उनले लगत्तै सकिएको हङकङ सिरिजमा नेपालको लागि टी२० अन्तर्राष्ट्रियमा डेब्यु गरेका थिए। उनले मौका पाएको खेलमा राम्रो ब्याटिङ प्रदर्शन पनि गरे। यसै क्रममा प्रशिक्षक मल्ल भन्छन्, हाम्रो बलरहरु पनि ब्याटिङ क्षमता राख्छन्। जसका कारण हामीलाई सहज हुनेछ। उपकप्तान रहेका दिपेन्द्र सिंह ऐरी भन्छन्, प्राक्टिस राम्रो भएको छ, नयाँ कोच पनि आउनुभएको छ । स्कटल्याण्डमा अलि गाह्रो पिच हुन्छ तर हामी शत प्रतिशत दिनेछौं उनले भने । आइसीसी विश्वकप लिग २ मा नेपालले १२ खेल खेल्दा जम्मा २ खेलमा मात्रै जित निकाल्न सकेको छ। २ खेल नतिजाबिहीन बन्दा नेपालसँग कुल ६ अंक रहेको छ। लिग २ खेल्ने नेपाली टोलीः रोहित पौडेल (कप्तान), दिपेन्द्रसिंह ऐरी उपकप्तान),आसिफ शेख, कुशल भुर्तेल, अनिल कुमार साह, भीम सार्की, आरिफ शेख, वसीर अहमद, गुलशन कुमार झा, सन्दीप लामिछाने, सोमपाल कामी, करण केसी, ललित नारायण राजवंशी, नन्दन यादव र रिजन ढकाल"
डलरको भाउले दिएको दबाब,"अमेरिकी डलरसँगको विनिमयमा नेपाली मुद्राको भाउ कमजोर होस् या नहोस् भारतीय मुद्राको मूल्यमा गिरावट आउनासाथ स्वतः रुपैयाँको पनि अवमूल्यन हुन्छ । यस्तो किन भने भारतीय मुद्रा भारुसँग नेपालको स्थिर विनिमय दर छ । गएको साउनदेखि नेपाली मुद्राको विनिमय दर डलरसँग कमजोर हुनुको कारण भारुको अवमूल्यन हो । बुधबारमात्रै १ अमेरिकी डलरबराबर १ सय ३६ रुपैयाँ २४ पैसा खरिद मूल्य भनेर नेपाल राष्ट्र बैंकले तोकेको छ । साउनदेखि चैतसम्मको बीचको उतारचढाव हेर्ने हो भने फागुनमा ४ दशमलव २२ प्रतिशतसम्मको वृद्धि अमेरिकी डलरमा देखियो । डलरको भाउमाथि र नेपाली रुपैयाँ धेरै तल हुँदाका फाइदा बेफाइदा दुवै छन् । पर्यटनको आम्दानीमा वृद्धि हुन्छ, रेमिट्यान्स बढ्छ । निर्यातले मूल्य बढी पाउँछ । तर, नेपाली मुद्रा कमजोर हुँदा आयात पर्न जाने अर्काे प्रमुख बेफाइदा यहाँ उल्लेखनीय किन छ भने नेपाल आयातमा निर्भर छ । यस्तो अर्थतन्त्र भएको मुलुकमा अन्तर्राष्ट्रिय चल्तीको मुद्रा बलियो हुँदा ठूलो दबाब पर्छ । डलरको निरन्तरको मूल्य वृद्धिले नेपाली अर्थतन्त्रलाई ठूलो प्रभाव र चाप परिरहेको छ । आयात धेरै र निर्यात कम हुँदा नेपाललाई परेको चापबाट मुक्ति लिने उपाय भनेकै निर्यातको वृद्धि हो । तर, आयातको तुलनामा निर्यात १० गुणा कम छ । अर्थात् १० रुपैयाँको निर्यात गर्दा १ सय रुपैयाँको आयात गर्छ नेपाल । सँगसँगै हाम्रो निर्माण क्षेत्रलाई पनि महँगो बनाएको छ महँगो डलरले । विदेशी ऋणको साँवा ब्याज भुक्तानीका लागि धेरै पैसा तिर्नुपरिरहेको छ । ऋणमा निर्भर, आयातमा निर्भर हुनुको दुर्भाग्य नै यही हो कि आफ्नो मुद्रा कमजोर हुनेबित्तिकै ठूलो दबाब आइलाग्छ । भारतीय मुद्रासँग लामो समयदेखि स्थिर विनिमय दर हुनु र त्यसकै आधारमा डलरसँगको विनिमय दर कायम हुनु पनि अर्काे समस्या हो भन्ने विज्ञहरू छन् । भारुसँगको स्थिरताको पुनरावलोकनको जुन कुरा उठेको छ, डलरको भाउ वृद्धि र नेरुको अवमूल्यनका बेला बढी सान्दर्भिक हुन गएको छ यसबेला । सबैभन्दा महत्वपूर्ण कुरा त पर्यटक आगमन बढाउने र निर्यातलाई वृद्धि गर्ने उपाय नै सबैभन्दा बुद्धिमत्तापूर्ण हुनेछ । यो पनि पढ्नुहोस"
"बढ्दै बर्सेनि बेरुजु, मौलाउँदै आर्थिक अराजकता","काठमाडौं : प्रत्येक वर्ष हिसाब नखुलेको रकम थपिँदै जाँदा बेरुजुको आकार चुलिएको छ। सरकारको रुजु हुन नसकेको आर्थिक कारोबारको रकम (बेरुजु) बढेर आर्थिक वर्ष २०८००८१ मा १२ खर्ब ८४ अर्ब २० करोड ८४ लाख रुपैयाँ पुगेको छ। महालेखापरीक्षणको कार्यालयले बुधबार सार्वजनिक गरेको वित्तीय लेखापरीक्षणको ६२ औं प्रतिवेदनले अद्यावधिक बेरुजु ७ खर्ब ३३ अर्ब १९ करोड र कारबाही टुंगो लगाउनुपर्ने रकम ५ खर्ब ५१ अर्ब १ करोड रुपैयाँ गरेर कुल बेरुजु पौने १३ खर्ब नाघेको जनाएको छ। जबकी आर्थिक वर्ष २०७९८० को वित्तीय लेखापरीक्षणले ११ खर्ब ८३ अर्ब २६ करोड रुपैयाँ बेरुजु देखाएको थियो। त्यस वर्ष अद्यावधिक ६ खर्ब ६९ अर्ब र कारबाही टुंगो लगाउनुपर्ने ५ खर्ब १३ अर्बले कुल बेरुजु पौने १२ खर्ब नाघेको देखाएको थियो। महालेखापरीक्षक तोयम रायाले ६२ औं प्रतिवेदन बुधबार राष्ट्रपति रामचन्द्र पौडेललाई बुझाएका थिए। त्यसपछि प्रेस सम्मेलनमार्फत सार्वजनिक गरिएको थियो। महालेखापरीक्षक रायाले आर्थिक वर्ष २०८०८१ को कारोबारको लेखापरीक्षणलाई व्यवस्थित र गुणस्तरीय बनाउन जोखिममा आधारित रही स्वीकृत गरिएको दाबी गरे। यससँगै महालेखापरीक्षक कार्यालयका प्रवक्ता श्रीकुमार पुमाले उक्त लेखापरीक्षणले अंकमा अर्थतन्त्रमा सहयोग पुर्याएको देखिए पनि बेरुजु बढेकाले व्यवहारमा अझै भन्न नसकिने बताएका थिए। हरेक वर्ष बेरुजु असुलीको तुलनामा थपिँदै जाने आकार बढ्दा अद्यावधिक बेरुजुको आकार पनि मोटाउँदै गएको देखिन्छ। गत आवमा मात्रै संघीय सरकारी कार्यालय, प्रदेश सरकारी कार्यालय, स्थानीय तह, समिति र अन्य संस्थातर्फ लेखापरीक्षणबाट औंल्याइएको अद्यावधिक बेरुजु ७ खर्ब ३३ अर्ब १९ करोड ९ लाख पुगेको छ। जबकी यस्तो बेरुजु अघिल्लो वर्षको भन्दा ९४५ प्रतिशतले बढी हो। अघिल्लो वर्ष अद्यावधिक बेरुजु ६ खर्ब ६९ अर्ब ८६ करोड रुपैयाँ बराबर देखिएको थियो। गत आवसम्मको अद्यावधिक बेरुजुमा सबैभन्दा बढी संघीय सरकारी कार्यालयहरूको ३ खर्ब ७५ अर्ब ४७ करोड २५ लाख रुपैयाँ रहेको छ। यसपछि प्रदेश सरकारी कार्यालयहरूको ३० अर्ब ४८ करोड १९ लाख रुपैयाँ छ भने स्थानीय तहको २ खर्ब ९ अर्ब २८ करोड ९१ लाख रुपैयाँ पुगेको छ। यसबाहेक समिति र अन्य संस्था (प्रदेशसमेत)को अध्यावधिक बेरुजु १ खर्ब १७ अर्ब ९४ करोड ७४ लाख रुपैयाँ रहेको छ। टुंगो लगाउनुपर्ने अद्यावधिक रकम राजस्व बक्यौतामा मात्रै ४ खर्ब ७२ अर्ब बढी संघीय तथा प्रदेश सरकारी कार्यालय, स्थानीय तह, समिति र अन्य संस्थातर्फको बेरुजुका अतिरिक्त लेखापरीक्षण बक्यौता, राजस्व बक्यौता, शोधभर्ना लिनुपर्ने वैदेशिक अनुदान तथा ऋण रकमका सम्बन्धमा समयमा नै कारबाही टुंगो लगाउनुपर्ने अद्यावधिक रकम ५ खर्ब ५१ अर्ब १ करोड ७८ लाख पुगेको छ। सबैभन्दा बढि राजस्व बक्यौता ४ खर्ब ७२ अर्ब ३४ करोड ९३ लाख रुपैयाँ पुगेको छ। यसैगरी लेखापरीक्षण बक्यौता (संघ र प्रदेश) को ८ अर्ब ७१ करोड ३४ लाख, शोधभर्ना लिन बाँकी वैदेशिक अनुदानबाट ६ अर्ब २५ करोड ११ लाख रुपैयाँ, शोधभर्ना लिन बाँकी वैदेशिक ऋणमा १४ अर्ब ३३ करोड ३ लाख रुपैयाँ र जमानत बसी दिएको ऋणको भाखा नाघेको साँवा ब्याज ४९ अर्ब ३७ करोड ३७ लाख रुपैयाँ पुगेको छ। गत वर्ष मात्रै थपियो ९१ अर्ब ५९ करोड बेरुजु आर्थिक वर्ष २०८०८१ मा महालेखाले ५ हजार ७५९ सरकारी निकाय, संगठित संस्था, समिति र अन्य संस्था समेतको ९४ खर्ब ६२ अर्ब ३६ करोड ८१ लाख रुपैयाँको लेखापरीक्षण गरेको थियो। उक्त आवमा बेरुजु ९१ अर्ब ५९ करोड ७९ लाख रुपैयाँ थपिएको थियो। अघिल्लो वर्ष यस्तो बेरुजु ९५ अर्ब ६० करोड रुपैयाँ हाराहारी थपिएको थियो। महालेखाले संघीय सरकारी कार्यालय, प्रदेश सरकारी कार्यालय, स्थानीय तह, अन्य समिति र संस्थातर्फ लेखापरीक्षणबाट औंल्याइएको बेरुजु रकम हो। सबैभन्दा बढी नियमित नगर्दा बेरुजुमा बढी देखिएको छ। नियमित गर्नुपर्ने भन्दै बेरुजु देखिएको रकम ५६ अर्ब १२ करोड रुपैयाँको उल्लेख छ। यो कुल बेरुजुको ६१२७ प्रतिशत हो। सो आवमा थपिएको कुल बेरुजुमध्ये असुल गर्नुपर्ने बेरुजु ३२८९ प्रतिशत, नियमित गर्नुपर्ने ६१२७ प्रतिशत, अनियमित भएको १६५० प्रतिशत, प्रमाण कागज पेस नभएको ४४७० प्रतिशत, शोधभर्ना नलिएको ००७ प्रतिशत र पेस्कीको बेरुजु हिस्सा ५८४ प्रतिशत रहेको छ। उल्लेखित पेस्की अंकमा म्याद ननाघेको पेस्की समावेश नभएको महालेखाले बताएको छ। ५ हजार ७५९ निकायको लेखापरीक्षण, बेरुजु सम्परीक्षण गर्दा १४ अर्ब ४८ करोड असुल लेखापरीक्षण प्रतिवेदन संघीय र प्रदेश तहका सबै सरकारी कार्यालय, स्थानीय तह तथा कानुनद्वारा तोकिएका अन्य संस्थाको निर्धारित तरिकाबमोजिम नियमितता, मितव्ययिता, कार्यदक्षता, प्रभावकारिता र औचित्यसमेतको विचार गरी ५ हजार ७५९ निकायको लेखापरीक्षण सम्पन्न गरिएको थियो। यो वर्ष आर्थिक कार्यविधि तथा वित्तीय उत्तरदायित्व ऐन, २०७६ को दफा ३७ बमोजिम बक्यौतासमेत २०८०८१ को लेखापरीक्षणबाट ९९ अर्ब २३ करोड ६३ लाख रुपैयाँ बेरुजु देखिएको लेखापरीक्षणको प्रारम्भिक प्रतिवेदन उपलब्ध गराइएकोमा ३५ दिनभित्र सम्बन्धित निकायहरूले ७ अर्ब ६३ करोड ८४ लाख रुपैयाँ फछ्र्योट गरेको र यसबाहेक९१ अर्ब ५९ करोड ७९ लाख रुपैयाँ फछ्र्योट हुन बाँकी रहेको छ। लेखापरीक्षणको प्रभाव स्वरूप गत वर्षको लेखापरीक्षणको क्रममा प्रारम्भिक प्रतिवेदन पठाएपछि तथा विगतको बेरुजु सम्परीक्षण गर्दा १४ अर्ब ४८ करोड ४१ लाख २१ हजार रुपैयाँ असुल भएको छ। अझ विगत २ वर्षदेखि संघमा असुल उपर बन्द भएकाले यो वर्ष सो रकम बराबर असुल गर्न सकेको महालेखा परीक्षक रायाले जानकारी दिए। पूर्व महालेखापरिक्षक भानु आचार्य प्रत्येक वर्ष लेखापरीक्षणले सम्बद्ध निकायको कमीकमजोरी औंल्याएर सुझाव दिँदै आए पनि कार्यान्वयन हुन नसकेको टिप्पणी गरे। बेरुजुको आकारमा नियन्त्रणमा आउनु पर्नेमा झन झन बर्सेनि बढ्नु उचित नभएको उनको तर्क छ। महालेखाले उक्त लेखापरीक्षण ११ विषयको कार्यमूलक लेखापरीक्षण, १ विषयको वातावरणीय लेखापरीक्षण, १ विषयको सूचना प्रविधि र २ विषयको विशेष लेखापरीक्षण गरी प्रतिवेदन जारी गरिएको छ। समिति र अन्य संस्थातर्फ ३०५ संस्थाको बक्यौतासमेत ९०३ आय वर्षको लेखापरीक्षण गरी प्रतिवेदन जारी गरिएको छ । यस वर्ष संघीयतर्फ ३ र प्रदेशतर्फ १ समेत ४ कार्यालयको लेखापरीक्षण बक्यौता रहेको बताएको छ । यसैगरी गत विगतका बक्यौतामध्ये संघीयतर्फ ३ र स्थानीय तहतर्फ ८ समेत ११ कार्यालयको बक्यौता लेखापरीक्षण सम्पन्न भएको छ। प्रदेशमा १ अर्ब १ करोड लेखापरीक्षण बक्यौता गत वर्ष ७ प्रदेशअन्तर्गत १ हजार १६५ निकायको ३ खर्ब ८ अर्ब ५६ करोड रुपैयाँको लेखापरीक्षण सम्पन्न गरिएको छ। गत वर्षसम्म प्रदेश कार्यालयतर्फ २१ एकाइको १ अर्ब १ करोड रुपैयाँ लेखापरीक्षण बक्यौता रहेकोमा यी निकायले लेखापरीक्षण गराएका छैन। स्थानीय तहअन्तर्गत महानगरपालिका ६, उपमहानगरपालिका ११, नगरपालिका २७६ र गाउँपालिका ४६० समेत (बिगतको बक्यौता ८ गरी ७६१ आर्थिक वर्ष) स्थानीय तहको ११ खर्ब १८ अर्ब ४६ करोड रुपैयाँको लेखापरीक्षण सम्पन्न गरिएको छ। यस्तै, समितिको ६ सय ९५ र अन्य संस्था (प्रदेशतर्फको १२५ समेत) को ५ खर्ब २२ अर्ब १३ करोडको लेखापरीक्षण गरिएको छ। यस्तै, ४३ संगठित संस्थाको ४५ आर्थिक वर्षको ४४ खर्ब ७ अर्ब ५ करोड रुपैयाँको लेखापरीक्षण गरिएको छ। सोको अतिरिक्त ४२ संस्थाको ४७ आर्थिक वर्षको १५ खर्ब ७७ अर्ब ४९ करोड रुपैयाँको लेखापरीक्षणका लागि परामर्श दिइएअनुसार लेखापरीक्षण सम्पन्न भएको छ। यसबाहेक अन्य कोष यो वर्ष लेखापरीक्षण गरिएका अन्य कोषहरूमा गत वर्षको जिम्मेवारी रु३३ अर्ब १७ करोड ४५ लाख र यो वर्षको आम्दानी ३ खर्ब ९४ अर्ब ७० करोड २८ लाख रुपैयाँसमेत ४ खर्ब २७ अर्ब ८७ करोड ७३ लाख रुपैयाँ आम्दानी भएकोमा ३ खर्ब ७४ अर्ब ७ करोड ३१ लाख रुपैयाँ खर्च भई वर्षान्तमा ५३ अर्ब ८० करोड ४२ लाख रुपैयाँ मौज्दात रहेको छ। अर्थ मन्त्रालयमै अधिक बेरुजु संघीय सरकारी कार्यालयतर्फ यो वर्ष रकमगत आधारमा बढी बेरुजु हुने मन्त्रालयमा ११ ओटा अग्रस्थानमा छन्। सबैभन्दा बढी अर्थ मन्त्रालयको बेरुजु छ। गत आवमा अर्थ मन्त्रालयको २४ खर्ब ६७ अर्ब ९३ करोड ६ लाख रुपैयाँ बराबर लेखापरीक्षण गर्दा ३३ अर्ब ७१ करोड १७ लाख रुपैयाँ बेरुजु भेटिएको छ। यो मन्त्रालयगत कुल बेरुजुको ७०६१ प्रतिशत हो। यसपछि भौतिक पूर्वाधार तथा यातायात मन्त्रालयको बेरुजु ६ अर्ब ४३ करोड ६४ लाख रुपैयाँ देखिएको छ। यो कुल मन्त्रालयगतको १३४८ प्रतिशत हो। यसपछि क्रमशः रक्षा मन्त्रालयको १ अर्ब ६७ करोड १४ लाख (३५० प्रतिशत), भूमि व्यवस्था, सहकारी तथा गरिबी निवारण मन्त्रालयको १५ अर्ब ६ करोड ५० लाख (३१६ प्रतिशत), परराष्ट्र को १अर्ब ५ करोड ३३ लाख रुपैयाँ (२२१ प्रपितशत), ऊर्जा, जलस्रोत तथा सिँचाइको ६५ करोड ८० लाख (१३८ प्रतिशत), सहरी विकासको ६२ करोड ९ लाख (१३ प्रतिशत), सञ्चार तथा सूचना प्रविधि मन्त्रालयको ५० करोड २३ लाख (१०५ प्रतिशत), उद्योग वाणिज्य तथा आपूर्ति मन्त्रालयको ३८ करोड ४९ लाख (०८१ प्रतिशत), स्वास्थ्य तथा जनसंख्या मन्त्रालयको २३ करोड ६० लाख (०४९)र अन्य मनत्रालयको ९६ करोड १६ लाख (२०१ प्रतिशत) बेरुजु देखिएको छ। मधेस प्रदेशको बढी बेरुजु लेखापरीक्षण अंकको तुलनामा गत वर्षको बेरुजु प्रदेशगत रूपमा सबैभन्दा बढी मधेस प्रदेशको १७३ प्रतिशत रहेको छ। सातै प्रदेशको कुल बेरुजु ५ अर्ब २ करोड १९ लाख ९७ अर्ब भेटिएको छ। यसमध्ये मधेस प्रदेशको १ अर्ब १६ करोड ३८ लाख रुपैयाँ रहेको छ। कोशीको ८६ करोड ८१ लाख ८९ हजार, बाग्मतीको ८५ करोड १७ लाख ८२ हजार , गण्डकीको ५१ करोड ९८ लाख ३३ हजार , लुम्बिनीको ६५ करोड ८२ लाख १६ हजार, कर्णालीको ४५ करोड ९४ लाख र दूरपश्चिमको ५० करोड ६ लाख रुपैयाँ रहेको छ। प्रदेशगत आधारमा सबैभन्दा कम बेरुजु बागमती प्रदेशको ०८४ प्रतिशत रहेको छ। यता स्थानीय तहतर्फ ११ खर्ब ७ अर्ब ८१ करोड ९७ लाखको लेखापरीक्षण सम्पन्न भएको छ। यो वर्ष बक्यौता लेखापरीक्षणतर्फ आर्थिक वर्ष २०७५७६ को १, २०७६७७ को १ र २०७९८० को ६ समेत ८ स्थानीय तहको १० अर्ब ६४ करोड ३३ लाख रुपैयाँको लेखापरीक्षण सम्पन्न भएको छ। नियमित र बक्यौतासमेत यो वर्ष ११ खर्ब १८ अर्ब ४६ करोड ३० लाख रुपैयाँको लेखापरीक्षण सम्पन्न भएको छ। लेखापरीक्षणबाट ७५३ स्थानीय तहको २७ अर्ब ७० करोड ९२ लाख रुपैयाँ बेरुजु देखिएकोमा प्रारम्भिक प्रतिवेदन उपलब्ध गराएपछि २ अर्ब ९९ करोड ३० लाख रुपैयाँ फछ्र्योट गरेकाले २४ अर्ब ७१ करोड ६२ लाख रुपैयाँ फछ्र्योट गर्न बाँकी रहेको छ। सोमध्ये असुल गर्नुपर्ने ३ अर्ब ४२ करोड ९१ लाख रुपैयाँ, नियमित गर्नुपर्ने १८ अर्ब ९५ करोड ५२ लाख रुपैयाँ र म्याद नाघेको पेस्की २ अर्ब ३३ करोड १९ लाख रुपैयाँ बाँकी छ। त्यसैगरी १ स्थानीय तहको २०७५७६, १ स्थानीय तहको २०७६७७ र ६ स्थानीय तहको २०७९८० गरी ८ स्थानीय तहको रु१० अर्ब ६४ करोड ३३ लाखको बक्यौता लेखापरीक्षणबाट ६० करोड ८० लाख रुपैयाँ बेरुजु देखिएको छ। यस्तै सो वर्ष लेखापरीक्षणबाट औंल्याइएपछि ४९६ स्थानीय तहबाट ५३ करोड ९१ लाख १८ हजार रुपैयाँ र प्रारम्भिक प्रतिवेदन जारी गरेपछि ४ सय ९२ स्थानीय तहबाट ४७ करोड २१ लाख ४१ हजार रुपैयाँसमेत १ अर्ब १ करोड १२ लाख ५९ हजार रुपैयाँ असुली भई सम्बन्धित सञ्चित कोषमा दाखिला भएको छ। गत विगत वर्षको बेरुजु सम्परीक्षणको क्रममा ५२८ स्थानीय तहबाट ७६ करोड ३१ लाख ८ हजार रुपैयाँ असुल भएकाले यो वर्ष स्थानीय तहतर्फ कुल १ अर्ब ७७ करोड ४३ लाख ६७ हजार रुपैयाँ असुल भएको छ।"
"शून्य बेरुजु, एकमात्र गाउँपालिका महाभारत","काठमाडौं : देशभरमा ७ सय ५३ स्थानीयतहसहित ७ सय ६१ सरकार छन्। सबैको बेरुजुको चाङ छ। तर, एउटा यस्तो स्थानीय तह छ जसको बेरुजु शून्य छ। त्यो हो काभे्रपलाञ्चोक जिल्लाको महाभारत गाउँपालिका। जसको बेरुजु एक रुपैयाँ पनि छैन। गाउँपालिका अध्यक्ष कान्छालाल जिम्बा निरन्तर प्रयासबाट शून्य बेरुजु बनाउन सफल भएको बताउँछन्। कर्मचारीलाई सार्वजनिक खरिद ऐन, नियमावली, स्थानीय सार्वजनिक ऐन, नियमावली निरन्तर फलो गर्न लगायौं, उनीहरूलाई यो विषयमा तालिम दियौं, अध्यक्ष जिम्बाले भने, हामीले नीति नियम संगतबाहेक काम नगर्ने भनेर जनप्रतिनिधि र कर्मचारीले सामूहिक प्रतिबद्धता गर्यौं। कुनै दबाब र प्रभावमा होइन योजनाबद्ध रूपमा गरेका कामको मात्रै भुक्तानी गर्ने प्रणाली बसालेको कारणले शून्य बेरुजु भएको उनले बताए। नियमसंगत फाइलको मात्रै अगाडि बढायौं, नियम संगत नभएका कामलाई तुरुन्तै नियन्त्रणमा लिने काम गर्यौं, यसको फलस्वरूप हामी शून्य बेरुजु हुन सफल भयौ, उनले भने। गत वर्ष महाभारतसहित पाँचवटा स्थानीय तहको शून्य बेरुजु थियो तर योपटक भने अरुले शून्य बेरुजुलाई कायम राख्न सकेनन्। गत वर्ष ताप्लेजुङको पाथिभरा याङवर गाउँपालिका, पाँचथरको याङवरक गाउँपालिका, धादिङको बेनीघाट रोराङ गाउँपालिका र ललितपुरको कोन्ज्योसोम गाउँपालिकामा पनि बेरुजु शून्य थियो। अध्यक्ष जिम्बाले यो वर्षमात्रै होइन विगतमा र भविष्यमा पनि शून्य बेरुजु नहुने गरी योजना बनाएर काम गरिरहेको बताए। नयाँ योजना होइन, भइरहेका योजनालाई निरन्तर फलो गरेर यो अवस्था आएको उनको भनाइ छ। कम बेरुजु हुने महानगर विराटनगर, बढी हुनेमा पोखरा महानगरपालिकामध्ये सबैभन्दा कम बेरुजु हुनेमा विराटनगर महानगरपालिका छ। विराटनगर महानगरको गत आर्थिक वर्ष २०८०८१ मा ६ अर्ब ४४ करोड ७६ लाख रुपैयाँको लेखा परीक्षण भएको थियो। जसमध्ये २ करोड ८ लाख ५७ हजार बेरुजु थियो। जुन ०३२ प्रतिशतमात्र हो। महानगरमध्ये दोस्रोमा ललितपुर महानगरको कम बेरुजु छ। ललितपुरको बेरुजु १० अर्ब ६८ करोड ९७ लाख लेखापरीक्षण गर्दा ५ करोड ५५ लाख बेरुजु देखिएको छ। जुन ०५२ प्रतिशत हो। तेस्रोमा चितवन भरतपुर महानगरपालिकामा ११ अर्ब १३ करोड ३ लाख रुपैयाँको लेखा परीक्षण गर्दा १० करोड २ लाख बेरुजु देखिएको छ। जुन ०९० प्रतिशत हो। काठमाडौं महानगरपालिका चौथोमा छ। देशकै धेरै बजेट खेलाउने काठमाडौं महानगरको २७ अर्ब ५२ करोड ४४ लाख रुपैयाँको लेखापरीक्षण गर्दा ६८ करोड २ लाख बेरुजु देखिएको हो। जुन २४७ प्रतिशत बेरुजु हो। पर्सा वीरगञ्ज महानगरपालिकामा ६ अर्ब २८ करोड १६ लाख लेखा परीक्षण गर्दा २२ करोड ७५ लाख बेरुजु देखिएको महालेखाको प्रतिवेदनमा छ। जुन ३६२ प्रतिशत हो। पोखरा महानगरमा महानगरमध्ये सबैभन्दा धेरै बेरुजु देखिएको छ। यसको १३ अर्ब ४६ करोड ७२ लाख लेखापरीक्षण गरिएकोमा ५० करोड ४३ लाख रुपैयाँ बेरुजु देखिएको हो, जुन ३७४ प्रतिशत हो।"
झापाको हल्दिवारीमा हावाहुरीले घर भत्काउँदा एकजनाको मृत्यु,झापा : हावाहुरीले घर भत्काउँदा झापाको हल्दिवारीमा एकजनाको मृत्यु भएको छ। मृत्यु हुनेमा हल्दिबारी गाउँपालिका५ त्रिवेणीचोक निवासी ६५ वर्षीय मानबहादुर मगर रहेका जिल्ला प्रहरी कार्यालय झापाले जनाएको छ। हावाहुरीले गएराति अन्दाजी ११:५० बजे आएको टिनको छाना भएको टाँडे घर भत्काएको थियो। घरभित्र सुतिरहेको अवस्थामा विमले थिचेर मगरको मृत्यु भएको प्रहरीले जनाएको छ। घटनाको बारेमा जानकारी पाउनसाथ राति साढे १२ बजे अस्थायी प्रहरी चौकी कन्चनश्रीको टोली घटनास्थल पुगेका थिए। घटनाको बारेमा थप अनुसन्धान तथा कानुनी प्रक्रिया अघि बढाइएको प्रहरी कार्यालय झापाका डीएसपी खगेन्द्र खड्काले जानकारी दिए।
राष्ट्रिय गौरवका आयोजनाको म्याद थपेको थप्यै,"काठमाडौं : महालेखापरीक्षकको ६२ औं प्रतिवेदनले राष्ट्रिय गौरवका आयोजनामा भएको प्रगतिलाई सन्तोषजनक रूपमा लिएको छैन। समयमा सम्पन्न हुन नसक्नु र म्याद थपिँदै जानु राष्ट्रिय गौरवका आयोजनाको पुरानै रोग हो। सरकारले २०६८६९ मा समृद्ध नेपालको लागि १७ आयोजनालाई उच्च प्राथमिकतामा राखी कार्यान्वयन गर्न राष्ट्रिय गौरवका आयोजना घोषणा गरेको थियो। आर्थिक वर्ष २०८०८१ सम्म यस्ता आयोजनाको संख्या २७ पुगेको छ। राष्ट्रिय योजना आयोगको विवरणअनुसार यो वर्ष थप भएका ३ आयोजनासमेत २७ राष्ट्रिय गौरवका आयोजनाको संशोधित मध्यमकालीन बजेट अनुमान २२ खर्ब ७२ अर्ब ४२ करोड ६१ लाख रहेको छ। २०८०८१ सम्म शतप्रतिशत वित्तीय प्रगति भएका गौतमबुद्ध विमानस्थल र माथिल्लो तामाकोशी जलविद्युत् आयोजना बाहेकमा ४ खर्ब ८७ अर्ब ३२ करोड ५६ लाख खर्च भएको देखिन्छ। राष्ट्रिय गौरवका २७ आयोजनामध्ये २ आयोजना सम्पन्न भएका छन। भौतिक प्रगति ८० प्रतिशत वा सोभन्दा माथि हासिल गर्ने ३ आयोजना, ५० देखि ८० प्रतिशत हासिल गर्ने ६ आयोजना छन्। ५० प्रतिशतभन्दा न्यून प्रगति हासिल गर्ने आयोजना ६ तथा भौतिक प्रगति नखुलेका ८ आयोजना तथा सुरु नभएका २ आयोजना छन्। आर्थिक वर्ष २०७८७९ मै सम्पन्न भइसक्नुपर्ने पशुपति क्षेत्र विकास कोषको हालसम्मको प्रगति ८८ प्रतिशत भए तापनि सम्पन्न हुने अवधिको टुंगो छैन। रानी जमरा कुलरिया, सुनकोशी मरिन डाइभर्सन, हुलाकी राजमार्ग, काठमाडौं तराई द्रुतमार्ग, लुम्बिनी क्षेत्र विकास कोषसहित ५ आयोजना २०८०८१ मा निर्माण सम्पन्न हुनुपर्ने थियो। तर, यी आयोजनाको म्याद थप भएको छ। यस्तै, पाँचौं योजनाले लिएका आर्थिक क्षेत्रका ५, सामाजिक क्षेत्रका ४, पूर्वाधार क्षेत्रका ७ र लोकतन्त्र र सुशासन क्षेत्रका एउटा गरी १७ आयोजनालाई रूपान्तरणकारी आयोजना घोषणा गरेको थियो। १७ आयोजनामध्ये ५ आयोजनामा कुनै प्रगति भएको छैन। उल्लिखित ५ आयोजनाबाहेक सबै आयोजनाको प्रगति ५५ प्रतिशतभन्दा कम रहेको देखिन्छ। यो वर्ष निर्माण सम्पन्न हुनुपर्ने समृद्धिका लागि वन, जग्गा प्रशासन सुदृढीकरणलगायत ६ आयोजनाको उल्टै म्याद थप भएको थियो। रूपान्तरणकारी आयोजना तथा कार्यक्रमको मध्यावधि समीक्षा नभएकोले हालसम्मको वित्तीय तथा भौतिक प्रगतिको अवस्था खुल्ने विवरणसमेत तयार छैन। सञ्चालित आयोजना तथा कार्यक्रमहरूको समीक्षा गरी विषयगत मन्त्रालयहरूको भूमिकालाई थप प्रभावकारी बनाउन राष्ट्रिय योजना आयोगले प्रभावकारी अनुगमन गरी समयमानै सम्पन्न गर्न भनिएको छ। सरकारले मध्यपहाडी लोकमार्ग र उत्तरदक्षिण करिडोर मार्गको मिलन विन्दु आसपासमा पर्ने प्रमुख १० स्थानमा २०८६०८७ सम्म अत्याधुनिक सेवा सुविधा र पूर्वाधारयुक्त शहरहरू निर्माण र विकास गर्ने उद्देश्यले २०६७६८ देखि रूपान्तरणकारी आयोजनाको रूपमा नयाँ सहर आयोजनाको कार्य सुरु भएको हो। मध्यपहाडी लोकमार्गमा अवस्थित १० नयाँ शहर, हुलाकी लोकमार्गमा अवस्थित १० र तराई मधेसमा अवस्थित ५ समेत १५ नयाँ शहरको एकीकृत विकास योजना, १३ स्मार्ट सिटीको गुरुयोजनाअनुरूप हिमाली पदमार्गमा अवस्थित बस्तीहरूमध्ये १० बस्तीको स्वरूप संरक्षण तथा प्रबद्र्धन योजनासमेत ५२ नयाँ सहर र बस्तीका लागि ११ खर्ब ७८ अर्ब ६८ करोड खर्च लाग्ने अनुमान थियो। हालसम्म १० स्थानमा ४ हजार ७७७ रोपनी जग्गाको मात्र जग्गा विकास कार्यक्रम, १८९ रोपनी क्षेत्रफल जग्गा खरिद, ५८९ किलोमिटर सडक स्तरोन्नति, ३४ किलोमिटर सडक कालोपत्रे, ५१ किलोमिटर सडक ढलान भएकोमा यस वर्षसम्म १० कार्यालयबाट ८ अर्ब २९ करोड ९० लाख रुपैयाँ खर्च भएको छ। सुरुमा घोषणा भएका नयाँ सहरहरू सम्पन्न नहुँदै नयाँ आयोजना थप भएका कारण वर्षौंसम्म आयोजनाहरूको कार्य अधुरो रहेको देखिन्छ। निर्धारित समयमा आयोजना सम्पन्न हुने गरी कार्यक्रम कार्यान्वयन गर्न महालेखाले भनेको छ। आर्थिक कार्यविधि तथा वित्तीय उत्तरदायित्व नियमावली, २०७७ को नियम २६ मा आयोजना बैंकमा प्रविष्ट नभएका आयोजनामा बजेट विनियोजन गर्न नहुने उल्लेख छ। आयोजना बैंकमा भएका १८ हजार १२ आयोजनामध्ये चालु अवस्थाका ७ हजार ७०५ आयोजना छन्। सो मध्ये सहरी विकास मन्त्रालयअन्तर्गतका २ हजार १८३ आयोजना तथा भौतिक पूर्वाधार तथा यातायात मन्त्रालयअन्तर्गत ३ हजार १८५ आयोजना रहेका छन्। दुई मन्त्रालयको पहिलो प्राथामिकताका आयोजना ५ हजार ३६८ रहेकोमा ११ हजार १३५ आयोजनामा बजेट विनियोजन भएकोले आयोजना बैंकमा प्रविष्ट नभएको आयोजनाहरूमा समेत बजेट विनियोजन भएको देखिन्छ। सरकारको २०७० जेठ १३ गतेको निर्णयअनुसार भौतिक पूर्वाधार तथा यातायात मन्त्रालयको जिम्मेवारीमा रहने गरी २१ राजमार्ग तथा २०९ सहायक मार्ग कायम भएको छ। संघीयता कार्यान्वयनको क्रममा मन्त्रिपरिषद्को २०७६ जेठ ६ गतेकोे निर्णयअनुसार ९ किलोमिटरदेखि १ हजार ७८७ किलोमिटरसम्मका १४ हजार ९१३ किलोमिटरका ८० सडकलाई राष्ट्रिय राजमार्गको रूपमा सूचीकृत गरेको छ। सडक विभाग तथा मातहतका निकायहरूबाट स्वीकृत राष्ट्रिय राजमार्ग तथा लोकमार्गमा समावेश नभएका स्थानीय सडक पुल, निर्वाचन क्षेत्र रणनैतिक सडक, वैकल्पिक सहायक राजमार्ग विकास कार्यक्रमलगायतका ६ कार्यक्रम स्वीकृत गरी १७ अर्ब ४४ करोड २९ लाख विनियोजन भएकोमा १४ अर्ब ८१ करोड २२ लाख खर्च भएको छ। तराई मधेश सडक पूर्वाधार विशेष कार्यक्रम अन्तर्गत विभिन्न सडक डिभिजनले ३२ सडक योजना निर्माणको लागि ७३ करोड ८४ लाख २४ हजारको सम्झौता गरी यस वर्षसम्म ४५ करोड ९१ लाख ९० हजार भुक्तानी गरेको छ। ती सडकहरू प्रदेश सरकार मातहत रहेको जनाई मन्त्रिपरिषद्ले २०८० असार १९ मा सुविस्ताको आधारमा ठेक्का सम्झौता अन्त्य गर्ने निर्णय गरेको छ। सडक डिभिजन झापाले २१ करोड ५८ लाख ३६ हजारका १२ खरिद सम्झौतामा यस वर्षसम्म ९ करोड ५९ लाख ८७ हजार भुक्तानी गरेकोमा सुविस्ताको आधारमा सम्झौता अन्त्य गर्न निर्माण व्यवसायी सहमत नभएकाले ठेक्का फरफारक हुन सकेको छैन। कार्यक्षेत्र स्पष्ट गरी राष्ट्रिय राजमार्गभन्दा बाहिरका योजना कार्यान्वयन गर्ने कार्यमा नियन्त्रण हुनुपर्ने महालेखाको प्रतिवेदनले औंल्याएको छ। पर्वतारोहण रोयल्टीः नेपाल पर्वतारोहण संघले पर्वतारोहण रोयल्टीबापत ९ करोड ६३ लाख २६ हजार शुल्क पर्यटन मन्त्रालयलाई बुझाउन बाँकी रहेको महालेखाको नयाँ प्रतिवेदनले भनेको छ। अन्तर सरकारी वित्त व्यवस्थापन ऐन, २०७४ को दफा ७ मा पर्वतारोहणबाट प्राप्त रोयल्टी संघीय विभाज्य कोषमा जम्मा गरी नेपाल सरकार, प्रदेश र स्थानीय तहलाई बाँडफाँट गरिने उल्लेख छ। मन्त्रिपरिषद्को २०७५ साउन १० को निर्णयबाट २०८० साउन ९ सम्मका लागि देशभरका ६ हजार मिटर उचाइसम्मका २७ हिमचुलीको रोयल्टी दस्तुर संकलन गर्न संघलाई जिम्मेवारी दिएको थियो। २०८० कात्तिक २३ मा उक्त अवधि पुनः ५ वर्षका लागि थप गरिएको छ। संघबाट रोयल्टीबापत १० करोड ३६ लाख ७९ हजार यसै वर्ष प्राप्त भएको र ५ करोड २० लाख ६१ हजार अघिल्लो वर्ष प्राप्त भएको छ। क्यासिनो रोयल्टी तथा इजाजत नवीकरण वापत १ अर्ब ७८ करोड ५१ लाख ४९ हजार बक्यौता रहेको छ। वार्षिक रूपमा बुझाउनुपर्ने रोयल्टी नबुझाएका कारण गत वर्षसम्म ६ क्यासिनोको १ अर्ब ९५ करोड १६ लाख ४९ हजार बक्यौता रहेकोमध्ये यो वर्ष १ क्यासिनोको १६ करोड ६५ लाख असुल भएको छ। ५ क्यासिनोको भने १ अर्ब ७८ करोड ५१ लाख ४९ हजार बक्यौता रहेको हो। सोमध्ये २ क्यासिनो हाल सञ्चालनमा नरहेको र ३ क्यासिनो पर्यटन मन्त्रालयले खारेज गरेको थियो। सर्वोच्च अदालतको आदेशानुसार यो वर्ष नवीकरण दस्तुरबापत ६२ लाख ५० हजार र रोयल्टीबापत १२ करोड ३७ लाख ५० हजार प्राप्त भएकोे र बाँकी बक्यौता हिसाब असुल गर्न महालेखाले सुझाएको छ।"
हुलाकमा पनि भ्रष्टाचार,"काठमाडौं : जिल्ला हुलाक कार्यालय, बाराका तत्कालीन कार्यालय प्रमुख जयलाल प्रसाद साह कानूसमेत ६ जनाविरुद्ध सार्वजनिक सम्पत्ति हानीनोक्सानी गरी भ्रष्टाचार गरेको आरोपमा मुद्दा दायर भएको छ। उनीहरूले हुलाक बचत बैंकमा जम्मा भएको ५ करोड ३५ लाख ६४ हजार २७९ रुपैयाँ अपचलन गरेका हुन्। अख्तियार दुरुपयोग अनुसन्धान आयोगले उनीहरूविरुद्ध विशेष अदालतमा मुद्दा दायर गरेको छ। अख्तियारले निमित्त कार्यालय प्रमुखसमेत भएका नासु बलीराम प्रसाद कुर्मीले २०६० सालदेखि नै बचत बैंकको जिम्मा लिँदै आएको, बचतकर्ताको बचत रकम कुनै अभिलेख नराखी आफूखुसी अपचलन गरेको भनि उजूरी परेपछि अनुसन्धान गरेको थियो। जिल्ला प्रशासन र जिल्ला प्रहरी कार्यालयमा उजुरी परी अनुसन्धान भई बारा जिल्ला अदालतमा ठगी मुद्दा दायर भई नासु कुर्मी हाल पुर्पक्षका लागि थुनामा रहेका छन्। नासु बलीराम प्रसाद कुर्मी भन्ने बलीराम प्रसाद जिल्ला हुलाक कार्यालय, बारामा बचत बैंक हेर्ने फाँटवालको जिम्मेवारी हुँदै निमित्त कार्यालय प्रमुखको जिम्मेवारीमा समेत रहेका थिए। अनुसन्धानमा उनले हुलाक बचत बैंकमा जनताको निक्षेप रकम संकलन गरी सो विवरण बचतकर्ताहरूको पासबुक तथा लेजर बुकमा मात्र जनाई, कार्यालयको दैनिक नगदी रजिष्ट्ररमा नजनाएको पाइएको छ। उनले बचतकर्ताले जम्मा गरेको रकम बैंक दाखिला नगरेको, केन्द्रीय कार्यालयमा जानकारी नगराएको पाइएको छ। बचत बैंक नियमावली, हुलाक सेवा कार्यविधि निर्देशिका, हुलाक बचत बैंक कार्य सञ्चालन निर्देशिकाले निर्देश गरेको कार्यविधि एवं जिम्मेवारी समेतको पालना नगरी तत्कालीन कार्यालय प्रमुखहरूसँग मिलेमतो गरी बचतकर्ताहरूको बचत गर्नुपर्ने रकम अपचलन गरी आपसमा बाँडफाँड गरेको अनुसन्धान पाइएको आरोप पत्रमा उल्लेख छ। नासु कुर्मीले कार्यालय प्रमुखसँग मिलोमतोमा बचतकर्ताहरूबाट उठेको बचत रकम साँवा ब्याज गरी ५ करोड ३५ लाख ६४ हजार २७९ लिने खाने गरी बदनियतपूर्वक ढंगले आफू समेतलाई लाभ हुने गरी सरकारी रकम हिनामिना गरेको देखिएको अख्तियारका प्रवक्ता एवं सहसचिव राजेन्द्रकुमार पौडेलले जानकारी दिए। नासु कुर्मीविरुद्ध भ्रष्टाचार निवारण ऐन अनुसार बिगो बमोजिम कैद र जरीवाना गरी उल्लिखित बिगो असुल उपर हुन मागदावी लिइएको छ। बाराका तत्कालीन कार्यालय प्रमुखहरू जयलालप्रसाद साह कानू, अदालत प्रसाद कुर्मी, बुन्नी प्रसाद यादव, सुरेन्द्र प्रसाद यादव र सुजित कुमार साहले हुलाक बचत बैंकको समेत कार्यालय प्रमुखको जिम्मेवारीमा रहँदा बचतकर्ताहरूबाट संकलन भएको रकमलाई दैनिक नगदी रजिष्ट्ररमा नजनाएको अनुसन्धान देखिएको छ। उनीहरूले त्योको अभिलेख राखे नराखेको नहेरी, कार्यालयमा प्रविष्टि गरे नगरेको चेकजाँच नगरी, कार्यालयमा अभिलेख नराखी, बैंक दाखिला भए नभएको समेत जाचँबुझचेकजाँच नगरीनगराई, बचत रकमको प्रमाणिकरण नगरी नगराई, केन्द्रीय कार्यालयमा समेत जानकारी नगराई फाटँवाला बलीराम प्रसादको मिलेमतोमा बचतकर्ताहरूको बचत हुनुपर्ने रकम आपसमा बाँडफाँड खाएको देखिएको आरोप पत्रमा छ। उनीहरूले पनि बचतकर्ताहरूबाट उठेको बचत रकम साँवा ब्याँज गरी कूल ५ करोड ३५ लाख ६४ हजार २७९ दुरुपयोग गरी मासेको अनुसन्धानमा देखिएको छ। उनीहरूविरुद्ध पनि भ्रष्टाचार निवारण ऐन बमोजिम ५ करोड ३५ लाख ६४ हजार २७९ विगो कायम गरिएको छ। उनीहरूलाई बिगो बमोजिम कैद र जरीवाना गरी उल्लिखित बिगो असुल उपर हुन मागदाबी लिई आज विशेष अदालतमा आरोपपत्र दायर गरिएको छ।"

शीर्षक,विवरण
कांग्रेस महामन्त्री गगन थापाविरुद्ध अदालत अवहेलना मुद्दा दायर,काठमाडौं : नेपाली कांग्रेस महामन्त्री गगन कुमार थापाविरुद्ध अदालत अवहेलना मुद्दा दायर भएको छ। महामन्त्री थापाविरुद्ध अवहेलना मुद्दा दर्ता भएको सर्वोच्च अदालतका प्रवक्ता अच्युत कुईकेलले जानकारी दिए। उनका अनुसार मंगलबारलाई पेशी तोकिएको छ। थापाले लोकतन्त्र दिवसको अवसरमा बिहीबार आयोजित एक कार्यक्रममा संवैधानिक निकायका पदाधिकारीहरूको नियुक्ति विवादमा सर्वोच्च अदालतले 'डिल' गरेको अभिव्यक्ति दिएका थिए। उनले आयोगका पदाधिकारीहरूको कार्यकाल सकिने समय भइसक्दा समेत नियुक्ति नगरेको भन्दै अदालतले डिल गर्यो भने अब यसको विश्वसनीयता के रहन्छ ? भन्दै प्रश्न समेत गरेका थिए। उक्त अभिव्यक्तिले अदालतको अवहेलना गरेको भन्दै अधिवक्ता विशाल थापालगायतले आज थापाविरुद्ध अदालत अवहेलना मुद्दा दायर गरेका हुन्। विभिन्न संवैधानिक निकायका ५२ पदाधिकारीको नियुक्ति विवाद सर्वोच्चमा विचाराधीन अवस्थामा छ।
वीरगन्जमा कर तिर्ने अभियान सुरु,"वीरगन्ज : वीरगन्ज महानगरपालिकाले स्थानीय सरकारलाई तिर्नुपर्ने कर बारे नगरवासीलाई प्रेरित गर्न अभियान थालेको छ। महानगरलाई व्यवसाय कर, घरबहाल कर र सम्पत्ति कर तिर्न नगरवासीलाई प्रेरित गर्ने उद्देश्यले आइतबारदेखि समयमै कर तिरौं, जिम्मेवार नागरिक बनौं भन्ने अभियान सुरु गरिएको हो। अभियानअन्तर्गत पहिलो आइतबार घण्टाघर र लिंक रोड क्षेत्रमा मेयर राजेशमान सिंह, उपमेयर इम्तियाज आलम, प्रमुख प्रशासकीय अधिकृत अरबिन्दलाल कर्ण कर्मचारी सहितको टोली लिएर पुगेका थिए। राजश्व शाखाका प्रतिनिधि र स्वयंसेवक पनि सहभागी टोलीले घर र पसलहरूमा पुगेर स्थानीय सरकारलाई तिर्नुपर्ने करको जानकारी दिनुका साथै कर नतिर्नेहरूको सूची संकलन र समयमै कर तिर्न अनुरोध गरेका थिए। वीरगन्ज महानगरलाई आर्थिक रूपमा सबल बनाउँदै नगर विकासलाई तीव्र बनाउनु नै अभियानको मुख्य उद्देश्य रहेको मेयर सिंहले बताए।महानगरपालिकाले कर नतिर्ने वा लुकाउने व्यक्तिहरूमाथि कारबाही प्रक्रिया पनि अगाडि बढाउने तयारी गरेको उनले बताए। आवश्यक परेको खण्डमा जरिवाना तथा कानुनी कदम चाल्ने मेयर सिंहले बताए।"
अमेरिकाले थप चार जना नेपालीलाई गर्यो निष्कासन,"काठमाडौं : अमेरिकाले थप चार जना नेपालीलाई निष्कासन गरेको छ। गैरकानुनी रूपमा अमेरिका बस्दै आएका ती नेपालीहरूलाई अमेरिकी अध्यागमनले निष्कासन गरेको हो। निष्कासनमा पर्नेमा बुढा मगर, बोहोरा, बुढा पुन र वली थरका एकएक जना रहेका छन्। उनीहरूलाई एयर इन्डियाको विमानबाट नेपाल फर्काइएको हो। स्रोतका अनुसार उनीहरूलाई गत साता काठमाडौं फर्काइएको हो। फर्काइएका नेपालीहरू गैरकानुनी रूपमा अमेरिका बस्दै आएका थिए। राष्ट्रपति डोनाल्ड ट्रम्पले आप्रावसन नीतिमा कडाइ गरेपछि उनीहरूलाई नेपाल फर्काइएको ह। ट्रम्प प्रशासन लागू भएदेखि गैरकानुनी रूपमा बसिरहेका नेपालहरूलाई धमाधम फर्काइँदैछ। अमेरिकी अध्यागमले यसअघि दुई पटक चार्टर्ड विमानमार्फत नेपालीलाई नेपाल ल्याइपुर्याएको थियो। एकपटक ११ जना र दोस्रोपटक ३ जना नेपालीलाई चार्टर्ड विमानमार्फत नेपाल फर्काइएको थियो। केही नेपालीहरूलाई भने विभिन्न एयरलायन्सबाट नेपाल निष्कासन गरिँदै आएको ।"
विपद् जोखिम न्यूनीकरणका लागि आपत्कालीन गोदामघर स्थापना गर्नुपर्छ : गृहमन्त्री लेखक,"काठमाडौं : गृहमन्त्री रमेश लेखकले विपद् जोखिम न्यूनीकरण तथा प्रतिकार्यका लागि स्थानीय तहसम्म आपत्कालीन गोदामघर स्थापना गर्नुपर्नेमा जोड दिएका छन् । आइतबार काठमाडौंमा गृहमन्त्रीसँग विपद् संवाद शुभारम्भ कार्यक्रममा बोल्दै उनले विपद्सम्बन्धी विषयमा सबैभन्दा बढी स्थानीय तह नजिक हुने भएकाले त्यसलाई मजबुद बनाउन आवश्यक रहेको बताए । गृहमन्त्री लेखकले काठमाडौंमा बसेर नीति निर्माण गरेपनि त्यसलाई लागू गर्ने स्थानीय तह भएको बताए । उनले हरेक स्थानीय तहमा आपत्कालीन गोदामघर स्थापना गरेर त्यसमा आधारभूत सामाग्रीहरु राख्नुपर्ने बताए । उनले चार वटा प्रदेशमा आपत्कालीन गोदामघर हस्तान्तरण गरिसकेको जानकारी दिए । गृहमन्त्री लेखकले विपद्का बेला गरिने प्रतिकार्य, राहत, पुर्ननिर्माण र पुनर्स्थापन महत्त्वपूर्ण विषय भएकाले राष्ट्रिय विपद् जोखिम न्यूनीकरण तथा व्यवस्थापनका लागि संगठित हुनुपर्ने बताए ।"
भारतको पहलगाममा भएको आतंकवादी हमलाको थारू संस्थाहरूद्वारा निन्दा,"काठमाडौं : भारतको जम्मू कश्मीरस्थित पहलगाममा भएको आतंकवादी हमलाको थारू सम्बद्ध संघसंस्थाहरूले निन्दा गरेका छन्। थारू कल्याणकारिणी सभा, दाङ देउखुरी, थारू महिला जागरण समाज र देउखुरी बहुमुखी क्याम्पसका स्वतन्त्र विद्यार्थी युनियनले आइतबार विरोध प्रदर्शन गर्दै निन्दा गरेका हुन्। दाङको देउखुरीमा उनीहरूले आतंकवादविरुद्ध पम्पलेटसहित प्रदर्शन गरेका हुन्। आतंककारी संगठन लश्करएतैयबाको संलग्नामा भएको उक्त घटनाको भर्त्सना गर्दै थारू संस्थालेहरूले आतंकवादविरुद्धको लडाइँमा एक हुन आह्वन गरेका छन्। निहत्था नागरिकहरूको क्रूर हत्या गरिएको भन्दै संलग्नहरूलाई कडा कारबाही र आतंकवादलाई खत्तम पार्न ती संस्थाहरूले विश्व समुदायसँग अपील गरेका छन्। यस दुःखद घडीमा आफूहरू भारतीय जनता सरकारको साथमा रहेको र आतंककारीहरूको विरुद्धको लडाइमा साथ र समर्थन रहेको मिलन चौधरीले प्रतिवद्धता जनाए। 'भारतमा भएको आतंककारी हमलाको कडा निन्दा र भर्त्सना गर्न चाहन्छौं। यस किसिमको घटनाविरुद्ध हामी सबै एक हुन जरुरी छ। आतंकवादविरुद्ध लड्न हामी सधैं भारतीय जनता र त्यहाँको सरकारको साथमा छौं,' मिलनले भने। वैशाख ८ गते भएको आतंकवादी हमलामा एक नेपालीसहित २६ जनाको मृत्यु भएको थियो। बुटवलका सुदीप न्यौपानेको घटनामा मृत्यु भएको छ। हिन्दू भएकै कारण आतंककारीहरूले गोली प्रहार गरी उनीहरूको हत्या गरेका थिए। लगत्तै भारत सरकारले उनीहरूविरुद्ध अपरेशन सुरू गरेको थियो। भारतीय एजेन्सीहरूले घटनामा संलग्न ३ जनाको स्केच पनि सार्वजनिक गरेको छ। मुसा, युनुस र आसिफ नामका तीनै जना लश्करएतैयबासँग सम्बन्धित रहेको प्रहरीले बताएको छ। घटनापछि भारत सरकारले पाकिस्तानसँग कडारूपमा प्रस्तुत हुने घोषणा गरिसकेको छ। नेपाल सरकारले पनि आतंकवादको लडाइँ नेपाल भारतको साथमा रहेको बताइसकेको छ। प्रधानमन्त्री केपी शर्मा ओलीले भारतीय समकक्षी नरेन्द्र मोदीलाई टेलिफोन गरी आफूहरू साथमा रहेको उल्लेख गरेका थिए।"
"एनएसएल : सकियो तेस्रो सिजन, उकासिएन स्तर","काठमाडौं : नेपाल सुपर लिग (एनएसएल)को तेस्रो सिजनको उपाधि साविक विजेता ललितपुर सिटी एफसीले जित्यो। पहिलो पटक फाइनल खेलेको पोखरालाई २१ ले हराउँदै ललितपुरले दोस्रो पटक उपाधि जित्यो। फाइनल खेलसम्म आइपुग्दा मैदानभित्र र मैदानबाहिर एनएसएलले नेपाली खेलकुदमा चर्चा कमायो। त्यो चर्चा रेफ्रीको निर्णय, खेलाडीको गर्मागर्मी र व्यवस्थापनका विषयमा रह्यो। पहिलो पटक नेपाली फुटबलमा दिइएको रातो कार्ड फिर्ता भयो। रातो कार्ड दिएका रेफ्री उमेर विडारीलाई प्रतियोगिताबाट निकालियो। त्यही भएर होला उनी फाइनल खेलमा देखिएनन्। धनगढी र ललितपुरबीचको भनाभनले पनि मैदान ततायो। यतिसम्म भयो कि, फाइनल जितिसकेपछि ललितपुरका खेलाडीले धनगढीको एन्थम दुस्मन हेरेको हेर्यैमा नाचे सेलिब्रेसन गरे। उकासिएन लिगको स्तर कोरोनाकालका बेला सुरु भएको लिग तेस्रो संस्करणसम्म आइपुग्दा पनि सोचेजस्तो उचाइ पाउन सकेको छैन। पहिलो सिजनमा ३५ लाख पुरस्कार रकम तोकिएको एनएसएलको दोस्रो सिजनमा दोब्बर पुरस्कार तोकियो। जसअनुसार दोस्रो सिजनमा विजेताले ७० लाख र उपविजेताले २० लाख पाए। तेस्रो सिजनमा आयोजकले पुरस्कार रकममा १० लाख बढायो। विजेताले ८० लाख र उपविजेताले ३० लाख पाए। सिजन सुरु हुनुअगावै नेपाली राष्ट्रिय टिमका कप्तान किरण चेम्जोङले लिगको स्तर वृद्धि हुन नसकेको आरोप लगाएका थिए। यो कुरालाई पुरस्कार रकमले पनि हावा भर्यो। पुरस्कार रकम र खेलाडीको सम्झौता रकममा पनि पहिलो सिजनभन्दा खासै परिवर्तन भएन। मलाई विभिन्न टिमले प्रस्ताव राख्नुभएको हो। तर, मैले मागेको रकम उहाँहरूले दिन नसक्ने बताउनुभयो। मलाई यो लिग सोचेअनुरुप स्तर बढ्न नसकेको अनुभूति दिलायो, किरणले सञ्चारकर्मीसँग भनेका थिए। तेस्रो सिजनको फाइनलबाहेक कुनै पनि खेलमा दर्शक अपेक्षाभन्दा कम थिए। यो अर्को कमजोर पक्ष रह्यो। नेपाली फुटबलको क्रेज कम हुँदै गएको हो कि भन्ने शंकामा खेलाडीहरू छन्। धनगढीका कप्तान देवेन्द्र तामाङले दोस्रो क्वालिफायरपश्चात पत्रकारसँगको कुराकानीमा भने, केपी ओली कपमा दर्शक आए तर यो प्रतियोगितामा स्टार खेलाडी ल्याए पनि दर्शक आएनन्। यसमा आयोजक र एन्फा नै चुकेको हो। खेलहरू भइरहे पो दर्शक पनि समर्थनका लागि टिम छानेर आउँछन्। उनले यसो भन्दै गर्दा दर्शकलाई खेलाडी हेर्ने र टिम छान्न पनि प्रतियोगिताहरू हुनुपर्नेमा जोड दिए। सम्बन्धित पक्षले वार्षिक क्यालेन्डर निकालेर खेल गराएमात्र खेलाडी र दर्शकको नियमित भेट हुने तामाङले बताएका थिए। यसमा आयोजक टिमबाट प्रबन्ध निर्देशक श्रेयांश कार्की भने दर्शकको उपस्थितिमा आफू सन्तुष्ट रहेको बताए। घरेलु प्रतियोगितामा काठमाडौं दर्शक यति आउनुलाई म ठीकै मान्छु। काठमाडौं बाहिर भएको भए अलि बढी हुन्थे होलान्, उनले भने। राजनीतिक कारणहरूले गर्दा उद्घाटन खेलमा सोचेजति दर्शक नआएको बताए। उद्घाटन खेलमा पनि केही राजनीतिक घटनाक्रमहरूले बाधा पुर्याए। त्यसपछि रोबर्टो कार्लोसको पनि स्वास्थ्य समस्याले गर्दा ३ दिन समय सार्नुभयो,' उनले भने। नियमितताको कुरा गर्ने हो भने एनएसएलको पनि निश्चित समय छैन। वर्षमा १ पटक एनएसएल हुन्छ भन्नेमा खेलाडी पनि विश्वस्त हुने वातावरण छैन। यसमा धनगढीका कप्तान देवेन्द्रले भने, वर्षमा ए पटक एनएसएल हुन्छ भन्ने आश हुन्छ, त्यो पनि हुन्छ कि हुँदैन थाहा हुँदैन। उनले वार्षिक क्यालेन्डरको कमी औंल्याएका थिए। २०८० को दोस्रो संस्करण पुसमा भएको थियो। यो पाली वैशाखमा भयो। अघिल्लो सिजन कहिले हुन्छ भन्ने प्रश्न अझै बाँकी नै छ। यस विषयमा आयोजक टिमका प्रवन्ध निर्देशक श्रेयांश कार्की भन्छन्, अहिलेसम्म ए डिभिजन, बी डिभिजनका पनि कुनै निश्चित समय छैन। यसलाई म अनौठो विषयको रुपमा लिइँदिन। अर्को सिजन पनि मार्च, अप्रिलमा नै हुन्छ। अर्को सिजन पनि वैशाखमा नै गर्ने हाम्रो तयारी हो, उनले भने। विदेशी खेलाडीको दबदबा यो सिजनको सुरुवात हुनु अगावै विदेशी खेलाडीको वर्चस्व हुने पक्का थियो। अक्सनका बेला सबैभन्दा बढी मारमा परेका नेपाली गोलकिपरहरू हुन्। प्रायः टिमले विदेशी गोलकिपरलाई नै पहिलो रोजाइमा खेलाए। टिमहरूले ठूलो प्रोफाइलका विदेशी खेलाडी भित्र्याउन तछाँडमछाड नै गरे। सोहीअनुरुप कुनै खेलाडी चले त कोही नाममा नै सीमित भए। लिगको खेलदेखि फाइनलसम्म विदेशी खेलाडीको दबदबा कायम रह्यो। प्रायः लिग चरणबाट बाहिरिएका टिमहरूले हाइप्रोफाइलका विदेशी खेलाडी चल्न नसकेको बताए। बुटबल लुम्बिनी एफसीका प्रशिक्षक पुष्पलाल शर्मा र कप्तान एरिक विष्टले विदेशी खेलाडीले प्रोफाइल अनुसारको खेल देखाउन नसक्दा टिमले हार व्यहोरेको बताए। हाम्रो टिममा आएका विदेशी खेलाडीले सोचे अनुरुपको खेल्न सकेनन्। जसका कारण हामीले नतिजा निकाल्न सकेनौं,' उनले भने। यसको ठीक विपरीत पोखराका विदेशी खेलाडीले भने उत्कृष्ट प्रदर्शन गरे। उनीहरूको प्रदर्शनबाट प्रशिक्षक सुमन श्रेष्ठ खुसी देखिए। हाम्रो विदेशी खेलाडीले दिनानुदिन सुधार गर्दै जानुभयो। हामीले आश गरेबमोजिम उहाँहरूले खेलिरहनु भएको छ,' उनले भनेका थिए। स्टेफेन समिर विनोङले फाइनलसम्म पनि आफ्नो दबदबा बनाइरहे। पोखराका गोलकिपर प्रिसो प्रतियोगिताको उत्कृष्ट गोलकिपरको रूपमा छानिए। अर्का विदेशी खेलाडी धनगढी एफसीका फर्वाड अहमद हिजाजी उच्च गोलकर्ता भए। उनले प्रतियोगिताको एकमात्र ह्याट्रिकसहित ५ गोल गरे। उनले काठमाडौं रेजर्ससँग लिग चरणमा ह्याट्रिक गोल गरेका थिए। आयोजक भन्छ होम एण्ड अवे हाललाई सम्भव छैन नेपाली फुटबलको एकमात्र अन्तर्राष्ट्रिय रंगशाला दशरथ रंगशालाले एनएसएल टार्दै आएको छ। यो मैदानको विकल्प पनि छैन। काठमाडौं बाहिर यस प्रतियोगितालाई होम एण्ड अवेको अवधारणमा लैजानसक्ने सम्भवना अहिले नरहेको प्रवन्ध निर्देशक कार्कीले बताए। 'हामी अर्को सिजनदेखि काठमाडौं बाहिरका २३ वटा सिटीमा लैजाने कि भन्ने प्रयास गरिरहेका छौं। अहिले पनि पोखरा लैाने तयारी गरेका थियौं। तर प्राविधिक कारणले सफल भएन,' उनले ने। ब्रोडकास्टिङ टिमदेखि हरेक प्राविधिक जटिलता र आर्थिक कारणले एनएसएल काठमाडौं बाहिर लैजान नसकिने उनको भनाइ छ।"
सरकारी वकिल कार्यालयबाटै हत्कडीसहित महिला कैदी फरार,टीकापुर : जिल्ला प्रहरी कार्यालय कैलालीको हिरासतमा रहेकी एक थुनुवा महिला सरकारी वकिलको कार्यालय धनगढीबाट हत्कडीसहित फरार भएकी छन्। इलाका प्रहरी कार्यालय टीकापुरले मानव बेचबिखन मुद्दामा वैशाख ४ गते टीकापुर नगरपालिका१ शिविरबाट पक्राउ गरेको मीना शाही दमाई म्याद थपका लागि सरकारी वकिल कार्यालयमा लगिएका बेला फरार भएकी हुन्। इलाका प्रहरी कार्यालय टीकापुर प्रमुख डीएसपी नवीनराजा बुढाथोकीले जिल्ला प्रहरीको हिरासतमा राखेर आज दिउँसो साढे ३ बजे म्याद थपका लागि लगिएका बेला हत्कडीसहित फरार भएको बताए। डीएसपी बुढाथोकीले फरार रहेकी उनको खोजी कार्य तीव्र पारिएको बताए।
प्रतिपक्षीले शिक्षकहरूलाई उत्तेजित गर्ने काम गर्यो : महेश बर्तौला,काठमाडौं : नेकपा एमालेका प्रमुख सचेतक महेश बर्तौलाले प्रतिपक्षीले शिक्षकहरूलाई अनावश्यक उत्तेजित गर्ने काम गरेको आरोप लगाएका छन् । आइतबार संसद् भवन नयाँ बानेश्वरमा सञ्चारकर्मीसँग कुरा गर्दै उनले शिक्षकहरूको आन्दोलनलाई गलत दिशातर्फ लैजानगरी प्रतिपक्षीले अनावश्यक उत्तेजित गर्ने काम गरेको आरोप लगाएका हुन् । बर्तौलाले प्रचण्ड सरकारमा हुँदा शिक्षकहरूसँग भएको सहमति कार्यान्वयन नहुँदा अहिलेको अवस्था आएको बताए । उनले शिक्षकहरूको जायज मागलाई सरकारले सम्बोधन गर्ने भन्दै विद्यालय फर्कन शिक्षकहरूलाई अपिल समेत गरे । बानेश्वरमा आइतबार भएको झडप दुखद भएकाले आगामी दिनमा यस्तो घटना दोहरिन नदिन शिक्षकहरू पनि गम्भीर हुनुपर्ने उनले बताए । बर्तौलाले संसद् र सांसदहरूलाई अनावश्यक दबाब दिएर कानुन बनायौँ भन्ने जितको मनोबल बनाउने प्रयास त्याग्न शिक्षकहरूलाई सुझाव दिए ।
लगानी बोर्डको संगठन संरचना खाका स्वीकृत,"काठमाडौं : लगानी बोर्डले रणनीति तथा व्यावसायिक योजना कार्यान्वयनका लागि आवश्यक पर्ने संगठन संरचनाको खाकालाई स्वीकृत गरेको छ। प्रधानमन्त्री केपी शर्मा ओलीको अध्यक्षतामा आइतबार बसेको बैठकले विभिन्न निर्देशनालयसहितको संगठन संरचनाको खाकालाई स्वीकृत गरेको हो। पाँच वर्षे उक्त रणनीतिले ४२ परियोजनाको सम्झौता गर्दै अधिकतम १४ परियोजना निर्माण, ११ परियोजना सञ्चालन तथा ९२ निजी लगानीका परियोजनाहरू लगानी स्वीकृत गर्नेलगायतका लक्ष्य लिएको छ। बैठकमा बोर्डका अध्यक्ष ओलीका साथै उपाध्यक्ष उपप्रधानमन्त्री एवं अर्थमन्त्री विष्णुप्रसाद पौडेल, उद्योग, वाणिज्य तथा आपूर्तिमन्त्री दामोदर भण्डारी, कृषि तथा पशुपन्छी विकासमन्त्री रामनाथ अधिकारी, ऊर्जा, जलस्रोत तथा सिंचाइमन्त्री दीपक खड्का, मुख्यसचिव एकनारायण अर्याललगायत थिए।"
यामाहाद्वारा काठमाडौं उपत्यकाभरि उत्साहजनक एक्सचेन्ज अफरको घोषणा,"काठमाडौं : यामाहा नेपालले काठमाडौं उपत्यकाका दुईपांग्रे सवारी साधन पारखीका लागि नयाँ र रोमाञ्चक एक्सचेन्ज अफर ल्याएको छ। यो अफर वैशाख १४ गतेदेखि १९ गतेसम्म उपत्यकाभरिका सबै आधिकारिक शोरूमहरूमा लागु हुनेछ। यामाहा ब्लु फेस्टको भव्य सफलतापछि कम्पनीले फेरि एकपटक ग्राहकहरूलाई एक्सचेन्ज र उत्सवको अवसर प्रदान गरेको हो। यो सीमित अवधिको अफरमा ग्राहकहरूले विभिन्न फाइदाहरू लिन सक्नेछन्। ग्राहकले जुनसुकै ब्राण्डको पुरानो सवारी साधनमा न्यूनतम २५ हजारको भ्यालुएसन , एक्सचेन्ज भ्यालु अझ बढाउन थप १० हजारको अतिरिक्त भ्यालुएसन, धरौटी बिना नै सजिलो फाइनान्सिङ सुविधा, ७९९ व्याजदरमा सस्तो किस्ताबन्दी सुविधा, ""थ्रिल अफ ३"" अफर अन्तर्गत १ लाखसम्मको स्योर शट छुट र उपहारमा हेल्मेट, लेग गार्ड, फुट म्याट, स्पोर्ट्स ब्याग र बाइक कभर जस्ता निःशुल्क एसेसरिजहरका सुविधा पाउनेछन्।"
वर्ल्डलिंकले बनायो राष्ट्रिय क्रिकेट टोलीका ६ खेलाडीलाई ब्राण्ड एम्बेसडर,"काठमाडौं : इन्टरनेट सेवा प्रदायक कम्पनी वर्ल्डलिंक कम्युनिकेसन्सले राष्ट्रिय स्तरका ६ जना चर्चित क्रिकेट खेलाडीलाई आफ्नो नयाँ ब्राण्ड एम्बेसडरका रूपमा नियुक्त गरेको छ। कम्पनीले हालै १० लाख घरपरिवारमा इन्टरनेट जडान गर्ने ऐतिहासिक उपलब्धि हासिल गरेको अवसरमा यो घोषणा गरिएको हो। नयाँ ब्राण्ड एम्बेसडरहरूमा रोहित कुमार पौडेल, सोमपाल कामी, दिपेन्द्र सिंह ऐरी, आसिफ शेख, अनिल कुमार साह र ललित राजवंशी रहेका छन्। यी खेलाडीहरूले वर्ल्डलिंकको डिजिटल सशक्तीकरण अभियान र नेपाली राष्ट्रिय गौरवसँग जोडिएको यात्रामा सँगै अघि बढ्ने प्रतिबद्धता जनाएका छन्। सम्झौता कार्यक्रम अप्रिल २५ मा वर्ल्डलिंकको प्रधान कार्यालय जावलाखेलमा एक समारोह बीच सम्पन्न भयो। सम्झौतामा वर्ल्डलिंकको तर्फबाट सहसंस्थापक तथा कार्यकारी निर्देशक मनोज अग्रवाल र मुख्य कार्यकारी अधिकृत केशव नेपालले हस्ताक्षर गरेका थिए। मनोज अग्रवालले भने, यी ६ जना क्रिकेट खेलाडी प्रतिबद्धता, धैर्य, टिमवर्क र अदम्य राष्ट्रिय भावनाका प्रतीक हुन् जुन गुणहरू वर्ल्डलिंकको दृष्टिकोण र मूल्यसँग पूर्ण रूपमा मेल खान्छ। उनीहरूले लाखौं नेपालीहरूको सपना र आकांक्षाको प्रतिनिधित्व गर्छन्, र उनीहरूलाई वर्ल्ड लिंक परिवारमा स्वागत गर्न पाउँदा हामी गर्वित छौं।"
पर्सागढीको प्राथमिक स्वास्थ्य केन्द्रमा अधिकांश सेवा ठप्प,"वीरगन्ज : पर्साको पर्सागढी नगरपालिका६ बागेश्वरी तित्रौनामा रहेको प्राथमिक स्वास्थ्य केन्द्रको अधिकांश सेवा ठप्प भएको छ। दरबन्दी अनुसारका स्वास्थ्यकर्मीको अभाव र उपकरणहरू पनि बिग्रिएर थन्किएका कारण प्राथमिक स्वास्थ्य केन्द्रको अधिकांश सेवा ठप्प भएको हो। उक्त प्राथमिक स्वास्थ्य केन्द्रको ल्याबमा रहेको रगत परीक्षण गर्ने मेसिन तीन महिनादेखि बिग्रिएर थन्किएको छ। उक्त मेसिन मर्मतका लागि कसैले चासो नै देखाएको छैन। ल्याबमा अहिले किटको भरमा सीमित रोगहरूको मात्रै परीक्षण भइरहेको छ। मेसिन बिग्रिएको र त्यसको मर्मत नगर्दा मेसिनबाट गरिने परीक्षण सेवाहरू ठप्प रहँदा सेवाग्राहीहरू समस्यामा परेका छन्। यस्तै एक्सरे मेसिन पनि चार महिनादेखि विद्युत् समस्याका कारण बन्द अवस्थामा छ। स्वास्थ्य केन्द्रको विद्युत् महसुल करिब पाँच लाख रुपैयाँ बक्यौता रहेकोले विद्युत् प्राधिकरणले थ्री फेज लाइन काटेर सिंगल फेज लाइन मात्र चालु राखेकोले एक्सरे, ईसीजी लगायतका सेवाहरू चार महिनादेखि बन्द छन्। उक्त प्राथमिक स्वास्थ्य केन्द्रमा पहिलेदेखि नै जनशक्तिको अभाव रहेको र त्यसमाथि प्राधिकरणले सिंगल फेज लाइन मात्र दिँदा थ्री फेज लाइनबाट चल्ने उपकरणहरू प्रयोगविहीन अवस्थामा रहेको प्राथमिक स्वास्थ्य केन्द्रका प्रमुख सिनियर अहेब चन्द्रशेखर चौधरीले बताए। चार महिनादेखि मेसिन बिग्रिएको र विद्युत् समस्याले गर्दा केन्द्रमा अहिले सेवाग्राहीको चाप पनि घटेको उनले बताए। पर्सागढी नगरपालिका६ का स्थानीय कन्हैया यादवले आवश्यक सेवा नपाएर स्वास्थ्य केन्द्रमा बिरामीहरू आउनै छाडेको र आउने बिरामीहरू पनि सेवा नपाएपछि वीरगन्ज धाउन बाध्य भएको बताए। प्राथमिक स्वास्थ्य केन्द्रका प्रमुख चौधरीले नगरपालिकालाई केन्द्रका समस्याका बारेमा जानकारी गराइसकेको बताए। तर समस्या समाधानका लागि अहिलेसम्म कुनै पहल नभएको गुनासो उनले गरे।"
दशकको अथक प्रयासपछि जग्गाको लालपूर्जा,महोत्तरी : महोत्तरीको बेलगाछीमा वर्षौदेखि गाउँब्लकको जग्गामा बसोबास गर्नेहरूलाई जग्गाको लालपूर्जा प्रदान गरिएको छ। आइतबार नापी कार्यालय महोत्तरीले वडा कार्यालयमा आयोजना गरेको एक समारोहका बीच सो स्थानका २ सय ३ जनालाई जग्गाधनीको लालपूर्जा वितरण गरिएको हो। सोहीविच राष्टिय भूमि अधिकार मञ्चका केन्द्रीय महासचिव फौदसिंह स्याडवाले बेलगाछीवासीसमक्ष जनाएको प्रतिबद्धता एक दशकपछि मात्र पूरा भएको बताए। २०७२ सालमा तत्कालीन बेलगाछी गाविसबाटै सुरु भएको भूमि अधिकारको अभियान जिल्लाको अन्य ठाउँमा पूरा भए तापनि एक दशकपछि मात्र यस गाउँका सुकुम्वासीलाई पुर्जा दिन सफल भएको स्याडवाले जानकारी दिए। उनीहरुलाई प्रक्रिया पुर्याएर लालपूर्जा प्रदान गरिएको नापी कार्यालयका प्रमुख रामविनय सिंहले जानकारी दिए।
रविन्द्र मिश्र र दुर्गा प्रसाईंसहितलाई थप सात दिन हिरासतमा राख्न अनुमति,"काठमाडौं : काठमाडौंको तीनकुनेमा भएको हिंसात्मक घटनामा संलग्न रहेको आरोपमा पक्राउ परेका राप्रपा नेता रवीन्द्र मिश्र, मेडिकल व्यवसायी दुर्गा प्रसाईंलगायत २४ जनालाई थप सात दिन हिरासतमा राखेर अनुसन्धान गर्न अनुमति दिएको छ। उनीहरूलाई आज काठमाडौं जिल्ला अदालतमा पेस गरिएकामा अनुसन्धानका लागि सात दिन म्याद थप गरिएको जिल्ला प्रहरी परिसर काठमाडौंका प्रवक्ता, प्रहरी उपरीक्षक अपिलराज बोहराले जानकारी दिए। जिल्ला सरकारी वकिल कार्यालय काठमाडौंले भने २० दिनको म्याद मागेको थियो। काठमाडौं जिल्ला अदालतका न्यायाधीश ईश्वरीप्रसाद भण्डारीको इजलासले सात दिन हिरासतमा राख्न अनुमति दिएको हो। यसअघि वैशाख १० गते तीन दिन मात्रै म्याद थप भएको थियो। गत चैत १५ गते भएको उक्त घटनामा पक्राउ गरी परिसरले अनुसन्धान गरिरहेको छ। घटनामा ८५ जनालाई पक्राउ गरिएकामा २१ जना हाजिर जमानीमा छुटेका छन्भने ६४ जनामाथि अनुसन्धान भइरहेको छ। तीमध्ये प्रसाईं र मिश्रलगायत २४ जनालाई राज्यविरुद्धको अपराध र सङ्गठित अपराधमा मुद्दा चलाइएको छ। बाँकीलाई भने आपराधिक उपद्रव र सङ्गठित अपराधमा मुद्दा चलाइएको छ। तीनकुनेमा भएको प्रदर्शन हिंसात्मक हुँदा दुईजनाको ज्यान गएको थियो भने दर्जनौँ घाइते भएका थिए। सरकारीलगायत निजी संरचनामा आगो लगाउने र तोडफोड गर्ने कामसमेत भएको थियो।"
भूमिहीन दलितलाई लालपूर्जा प्रदान,"गोरखा : गण्डकी प्रदेशमै पहिलोपटक गोरखाका भूमिहीन दलित समुदायलाई लालपूर्जा वितरण गरिएको छ। शनिबार धार्चे १ हुल्चुकका चार घरधुरी भूमिहीन दलितलाई भूमि समस्या समाधान आयोग गोरखाले जग्गाको लालपूर्जा वितरण गरेको हो। भूमिहीन दलितलाई जग्गाधनी प्रमाणपूर्जा वितरण गरिएको गण्डकी प्रदेशमै यो पहिलो पटक हो। आयोगले शनिबार गाउँपालिकाको कार्यालयमा एक समारोह आयोजना गरी हुल्चुकका चारजना भूमिहीन दलित परिवारलाई लालपूर्जा वितरण गरेको आयोगका अध्यक्ष राजनराज पन्तले जानकारी दिए। स्थानीय मंगले विक, राजु विक, आइत सिंह विक र रामबहादुर कामीलाई प्रदेश सांसद नन्दप्रसाद न्यौपानेले लालपूर्जा हस्तान्तरण गरेको भूमि समस्या समाधान आयोग गोरखाका अध्यक्ष राजनराज पन्तले बताए। उनीहरूलाई क्रमशः २४११४, २७४२५, १९५५० र ३४० वर्गमिटर क्षेत्रफल जग्गाको लालपूर्जा वितरण गरिएको अध्यक्ष पन्तले जानकारी दिए। आठ घरपरिवारलाई लालपूर्जा वितरण गर्नुपर्नेमा प्राविधिक कारणले अहिलेका लागि चार परिवारलाई मात्र वितरण गरिएको उनले बताए। श्रीमान र श्रीमती दुवैजना चाहिन्छ तर, दुई घर परिवारमा महिला मात्र रहेको, श्रीमान विदेश गएका कारण त्यहाँ वितरण गर्न सकिएन, पन्तले भने, बाँकी दुई घरमा श्रीमतीहरूको नागरिकता नभएका कारण उनीहरूलाई पनि लालपूर्जा दिन सकिएन। उनीहरूको हकमा सबै प्रक्रिया पूरा गरेपछि मात्र दिन्छौँ। अब छिटै सहिदलखन गाउँपालिकामा लालपूर्जा वितरण गर्ने उनले बताए। त्यसलगतै, गोरखा नगरपालिकामा वितरण गर्ने उनले बताए। सबैभन्दा धेरै लाभग्राही गोरखा नगरपालिकामा छन्, उनले भने, यहाँ ५० घरपरिवार भूमिहीन दलित र ७० घरपरिवार भूमिहीन सुकुम्बासी गरी १२० जना लाभग्राही छन्, उनले भने, सहिद लखन, गोरखा नगरपालिकापछि आरुघाट गाउँपालिका र भीमसेन गाउँपालिकामा वितरण हुन्छ। गोरखा नगरपालिकामा एक दुई दिनभित्र वितरण गर्ने जग्गा हेर्ने काम सुरु हुने उनले बताए। बाँकी पालिकाहरूको हकमा पनि बिस्तारै काम अघि बढेको आयोग गोरखाका अध्यक्ष पन्तले बताए। भूमिहीन दलित र भूमिहीन सुकुम्वासीहरूलाई जग्गा उपलब्ध गर्न तथा अव्यवस्थित बसोबासलाई व्यवस्थापन गर्न गठन गरिएको आयोगले जिल्लाको सबै स्थानीय तहहरूसँग समन्वय गरेर आफ्नो काम कारबाही अघि बढाउँदै आएको छ। आयोगको तथ्याङ्कअनुसार जिल्लामा अव्यवस्थित बसोबास गर्ने घरपरिवारको संख्या ३ हजार ५५६ रहेको छ। त्यस्तै भूमिहीन दलितको संख्या १८५ र भूमिहीन सुकुम्बासीको संख्या १५७ रहेको छ। आवासका लागि प्रतिव्यक्ति साँढे दश आना जग्गा उपलब्ध गराउने आयोगले जनाएको छ। त्यस्तै कृषि प्रयोजनका लागि ५ रोपनी १४ आना जग्गा उपलब्ध गराउने आयोगले जनाएको छ। लाभग्राहीले कृषि वा आवासमध्ये एउटा सुविधा मात्र लिन मिल्ने आयोगका अध्यक्ष पन्तले जनाए।"
सोमबार देशका यी स्थानमा हुने छ वर्षा,"काठमाडौं : सोमबार राति देशका कोशी प्रदेश, मधेश प्रदेश, बागमती प्रदेश र गण्डकी प्रदेश लगायत देशको पहाडी भूभागमा आंशिकदेखि साधारणतया बदली रही बाँकी भूभागमा आंशिक बदली रहनेछ। मौसम पूर्वानुमान महाशाखाका अनुसार कोशी प्रदेश, मधेश प्रदेश, बागमती प्रदेश, गण्डकी प्रदेशका केही स्थानहरूमा, लुम्बिनी प्रदेश र कर्णाली प्रदेशको पहाडी भूभागका थोरै स्थानहरूमा तथा बाँकी भूभागका एकदुई स्थानमा मेघगर्जनचट्याङसहित हल्कादेखि मध्यम वर्षाको सम्भावना रहेको छ। कोशी प्रदेश, बागमती प्रदेश, गण्डकी प्रदेश र कर्णाली प्रदेशको हिमाली भूभागका थोरै स्थानहरूमा हल्का वर्षाहिमपातको सम्भावना रहेको छ। सोमबार राति कोशी प्रदेश, मधेश प्रदेश, बागमती प्रदेश र गण्डकी प्रदेश लगायत देशको पहाडी भूभागमा आंशिकदेखि साधारणतया बदली रही बाँकी भूभागमा मौसम मुख्यतया सफादेखि आंशिक बदली रहने महाशाखाले जनाएको छ। कोशी प्रदेश, मधेश प्रदेश, बागमती प्रदेश र गण्डकी प्रदेशका थोरै स्थानहरूमा तथा बाँकी प्रदेशको पहाडी भूभागका एकदुई स्थानमा मेघगर्जनचट्याङसहित हल्कादेखि मध्यम वर्षाको सम्भावना रहेको छ। कोशी प्रदेश, बागमती प्रदेश र गण्डकी प्रदेशको हिमाली भूभागका थोरै स्थानहरूमा हल्का वर्षाहिमपातको सम्भावना रहेको महाशाखाले जनाएको छ।"
स्रोत नखुलेको रकमसहित एकजना पक्राउ,सर्लाही : स्रोत नखुलेको रकमसहित एकजना पक्राउ परेका छन्। पक्राउ पर्नेमा भारत सितामढी थाना कुनौली बस्ने ४० वर्षीय शम्भु कुमार साह रहेका छन्। मलंगवा नगरपालिका६ खुटौनास्थित सडकबाट स्रोत नखुलेको ३२ लाख ३५ हजार ४ सय ४० नेपाली रुपैयाँ र २ हजार १ सय ४० भारतीय रुपैयाँसहित उनलाई आइतबार बिहान प्रहरीले पक्राउ गरेको हो। प्रहरी चौकी खुटौनाबाट खटिएको प्रहरीले भारतबाट नेपालतर्फ आउँदै गरेको बिआर ०६ सिटि २४२२ नम्बरको मोटरसाइकलमा सवार उनलाई उक्त रकमसहित फेला पारी पक्राउ गरेको हो। यस सम्बन्धमा प्रहरीले आवश्यक अनुसन्धान गरिरहेको छ।
सगरमाथा चढ्ने तयारीमा रहेका असइ छत्याललाई प्रधानमन्त्रीको बिदाइ,"काठमाडौं : प्रधानमन्त्री केपी शर्मा ओलीले सगरमाथा संवाद कार्यक्रमको प्रवर्द्धनका लागि विश्वको सर्वोच्च शिखर सगरमाथा चढ्ने तयारीमा रहेका सशस्त्र प्रहरीका सहायक निरीक्षक दन्तबहादुर छत्याललाई बिदाइ गरेका छन्। सिंहदरबारमा आयोजित कार्यक्रममा प्रधानमन्त्री ओलीले असइ छत्याललाई सफल यात्राको कामनासहित बिदाइ गरेका हुन्। यात्राका क्रममा जलवायु परिवर्तनको अवस्थाबारे पनि अध्ययन गरी रिपोर्टिङको तयारीमा रहेका छत्याललाई सगरमाथा संवाद लेखिएको व्यानर हस्तान्तरण गरिएको थियो। बिदाइ कार्यक्रममा नेपाल सरकारका मुख्यसचिव एकनारायण अर्याल, सशस्त्र प्रहरीका महानिरीक्षक राजु अर्याललगायत सहभागी थिए। नेपाल सरकारको आयोजनामा आगामी जेठ २ देखि ४ गतेसम्म काठमाडौंमा हुने सगरमाथा संवाद हुँदैछ।"
सांसद राई पक्राउबारे प्रतिनिधिसभामा जानकारी गराइयो,काठमाडौं : नेपाली कांग्रेसकी सांसद माया राई पक्राउबारेको सूचना प्रतिनिधिसभाका सदस्यहरूलाई जानकारी गराइएको छ । आइतबार प्रतिनिधिसभा बैठकमा उपसभामुख इन्दिरा रानाले राई पक्राउको सूचना पढेर सुनाएकी हुन् । स्वर्णलक्ष्मी बहुउद्देश्यीय सहकारी संस्था लिमिटेका अध्यक्ष एवं सञ्चालक गितेन्द्रबाबु राई समेत भएको ठगी र सङ्गठित अपराध सम्बन्धी कसुर मुद्दामा भागी फरार रहेका प्रतिवादी माया राईलाई अनुसन्धानको क्रममा पक्राउ गरिएको सूचनामा उल्लेख छ । वैशाख १३ गते बुढानिलकण्ठ नगरपालिका१० कपनबाट राईलाई पक्राउ गरी प्रहरीको हिरासतमा राखेर थप अनुसन्धान भइरहेको समेत सूचनामा भनिएको छ । काठमाडौंको स्वर्णलक्ष्मी सहकारी ठगीमा संलग्न रहेको आरोपमा प्रहरीले सांसद राईलाई शनिबार पक्राउ गरेको थियो ।
नुवाकोटका मौरीपालक किसानहरुलाई घार हस्तान्तरण,नुवाकोट : नुवाकोटका मौरीपालक किसानहरुलाई मौरीको घार हस्तान्तरण गरिएको छ । विदुर नगरपालिकाको विभिन्न स्थानमा मौरीपालन गरिरहेका किसानहरुलाई व्यवसाय विस्तारको लागि घार हस्तान्तरण गरिएको हो । २५ जना मौरीपालक किसानहरुलाई प्रोत्साहनस्वरुप घार प्रदान गरिएको नगरपालिकाले जनाएको छ । नगरपालिकाले ५० प्रतिशत अनुदानमा घार प्रदान गरेको जनाएको छ । विदुर नगरपालिका५ कार्यालयले तालिम प्राप्त गरेका किसानहरुलाई व्यवसाय विस्तारमा जोड दिँदै घार प्रदान गरिएको वडाध्यक्ष लीलानाथ न्यौपानेले जानकारी दिए । उनले मौरीपालन व्यवसायलाई विस्तार गरी मह विभिन्न स्थानमा बिक्री वितरण गर्न सुझाव दिए ।
घरायसी विवाद हुँदा जेठाजुले गरे बुहारीको हत्या,"मलंगवा : सर्लाहीको बिष्ण गाउँपालिका ३ मधुवन गोठमा एकजनाले आफ्नै भाइबुहारीलाई धारिलो हतियार प्रहार गरी हत्या गरेका छन् । अन्दाजी ४० वर्षीय साहेब पासवानले आफ्नै भाइ गजेन्द्र पासवानको ३६ वर्षीया श्रीमती रेनु देवी पासवानको हत्या गरेको खुलेको छ। घरायसी विवादका कारण साहेबले हतियार फर्सा प्रहार गरी हत्या गरेको जिल्ला प्रहरी कार्यालय सर्लाहीले जनाएको छ । धारिलो हतियारले हात,मुख र घाटीमा प्रहार गर्दा रेनुको घट्नास्थलमै मृत्यु भएको जिल्ला प्रहरी कार्यालय सर्लाहीको प्रहरी नायव उपरीक्षक सरोज राईले जानकारी दिए। हत्या गर्ने साहेबलाई नियन्त्रणमा लिएर अनुसन्धान भइरहेको प्रहरीले जनाएको छ ।"
बट्टारमा तरकारी संकलन केन्द्र निर्माण सुरु,"नुवाकोट : नुवाकोटको बट्टारमा तरकारी संकलन केन्द्रको निर्माण सुरु गरिएको छ। सघन शहरी तथा भवन निर्माण आयोजनामार्फत विदुर नगरपालिका२ बट्टारमा तरकारी संकलन केन्द्र (हाटबजार)को उपप्रधान तथा सहरी विकास मन्त्री प्रकाशमान सिंहले शिलान्यास गरे। दुई करोड १२ लाख ६७ हजार आठ सय ३७ रुपैयाँको लागतमा दुई वटा भवन निर्माण गरिने सम्झौता अनुसार निर्माण कार्य भइरहेको छ। सो निर्माण कार्य आगामी पुस २६ गते निर्माण सम्पन्न गरी सक्नुपर्ने सम्झौता रहेको छ। एकीकृत सहरी पूर्वाधार विकास कार्यक्रम अन्तर्गत नुवाकोटमा एकै पटक तरकारी संकलन केन्द्रका साथै सडक निर्माण, वडा कार्यालय, पार्क र सार्वजनिक शौचालय निर्माण हुने भएको छ। सबै आयोजनको एकमुस्ट लागत कुल लागत १६ करोड रुपैयाँ रहेको छ।"
राजेन्द्र लिङ्देनले सदनमा माफी माग्नुपर्छ : प्रमुख सचेतक घिमिरे,काठमाडौं : नेपाली कांग्रेसका प्रमुख सचेतक श्यामकुमार घिमिरेले राष्ट्रिय प्रजातन्त्र पार्टी (राप्रपा) अध्यक्ष राजेन्द्र लिङ्देनले गत चैत १५ गते कोटेश्वरको भाटभटेनी लुटपाट प्रकरणमा नेपाली कांग्रेसका सहमहामन्त्रीका छोराको संलग्नता रहेको भनी दिएको अभिव्यक्ति झूठो भएको भन्दै क्षमायाचना गर्न माग गरेका छन्। प्रतिनिधिसभा बैठकको आकस्मिक समयमा प्रमुख सचेतक घिमिरेले नेपाली कांग्रेसको मानमर्दन गरिएको भन्दै लगाइएको आरोपको प्रमाण दिन र क्षमायाचना गर्न माग गरे। उनले संसाद लिङ्देनको अभिव्यक्ति रेकर्डबाट हटाउन सभामुखसमक्ष आग्रह समेत गरे। प्रतिनिधिसभाको गत शुक्रबारको बैठकमा अध्यक्ष लिङ्देनले चैत्र १५ गते तीनकुनेमा भएको राजावादीको आन्दोलनका क्रममा कोटेश्वरको भाटभटेनी मार्केटमा लुटपाटका क्रममा कांग्रेस सहमहामन्त्रीका छोरा पक्राउ परेको र लगत्तै प्रहरीले छोडेको दावी गरेका थिए। उक्त घटनाको आफूसँग यथेष्ट प्रमाण समेत रहेको उनको भनाइ थियो।
अतिक्रमित क्षेत्रमा वन कार्यालयले गर्यो वृक्षारोपण,"रौतहट : डिभिजन वन कार्यालय रौतहटले चाँदीखोला नदी उकास वन क्षेत्रमा अतिक्रमण नियन्त्रण गर्न विभिन्न प्रयासहरूको थालनी गरेको छ। जिल्लाको चन्द्रपुर नगरपालिका३, गैडाटारस्थित नदी उकास क्षेत्रमा भएको अतिक्रमित क्षेत्रमा आइतबार वृक्षारोपण गरिएको छ। पूर्वमा सरकारी हाइस्कुल र भोर्लेनी सामुदायिक वन, पश्चिममा कछडिया निकास र तिलेश्वरनाथ सामुदायिक वन, उत्तरमा आवादी र दक्षिणमा यति चारकिल्ला भित्रको चाँदी खोला नदी उकास क्षेत्रमा पहिलेदेखि नै वन क्षेत्र अतिक्रमण गरि बसेको बस्तीको पश्चिमपट्टि थप वन क्षेत्र अतिक्रमण गर्ने उद्देश्यले करिब ६ हेक्टर क्षेत्रफलमा सिसौ, सपेता जातका करिब ५ हजार बिरुवा रोपिएको डिभिजन वन कार्यालयले जनाएको छ। तारबार सहितको घेरा लगाएर वन क्षेत्र अतिक्रमण गरेको स्थानमा पोल तथा तारबार उखेलि उक्त काठको पोल र तार उखेलेर अतिक्रमण हटाइएको डिभिजन वन अधिकृत हेमन्त प्रसाद साहले जानकारी दिए। तिलेश्वरनाथ सामुदायिक वन उपभोक्ता समूहसँग सहकार्य गरी वन कार्यालय रौतहट, सशस्त्र प्रहरी बल सन्तपुर, इलाका प्रहरी कार्यालय चन्द्रनिगाहपुर र तिलेश्वरनाथ सामुदायिक वन उपभोक्ता समूहको संयुक्त सहभागितामा उक्त क्षेत्रलाई पुर्स्थापना गराउने उद्देश्यका साथ वृक्षारोपण कार्य सम्पन्न गर्ने योजना राखिएको छ। साथै उक्त रुख बिरुवा हानि नोक्सानी गर्ने गराउने कार्यमा संलग्न व्यक्तिहरूको खोजतलास गरी फेला परेमा पक्राउ गरी वन ऐन २०७६ बमोजिम कडा भन्दा कडा कारबाही गरिने कार्यालयका प्रमुख हेमन्त प्रसाद साहले बताए।"
पहलगाम आक्रमणपछि बढ्दो तनावबीच भारतीय नौसेनाले गर्यो युद्ध अभ्यास,"काठमाडौं : पहलगाम आक्रमणपछि भारत र पाकिस्तानको बढ्दो तनावबीच भारतीय नौसेनाले युद्ध अभ्यास गरेको छ । भारतीय नौसेनाले अभ्यासका क्रममा युद्धपोतले लामो दूरीमा सटीक आक्रमण गरेर शत्रुको जहाजलाई डुबाएको बताएको छ । भारतीय नौसेनाका प्रवक्ताले भने,भारतीय नौसेना जहाजहरूले लामो दूरीको सटीक आक्रामक हमला गर्न प्लेटफर्म, प्रणाली र चालक दलको तयारीलाई पुनः प्रमाणित गरेका छ । नौसेनाका प्रवक्ताले भारतीय नौसेना देशको रक्षा गर्न तयार रहेको बताए ।"
स्थिरता दिनका लागि दुई प्रतिस्पर्धी दल मिलेको हो : ओली,"काठमाडौं : नेकपा एमालेका अध्यक्ष केपी शर्मा ओलीले राजनीतिक स्थिरता दिनका लागि दुई ठूला दल मिलेको बताएका छन्। मदन भण्डारी फाउण्डेसनको चौथो राष्ट्रिय सम्मेलनलाई आज सम्बोधन गर्दै प्रधानमन्त्री ओलीले समयको आवश्यकता र देशको अर्थतन्त्र जोगाउन कांग्रेस र एमाले मिल्नुपरेको धारणा राखेका हुन्। उनले भने,समयको आवश्यकताले प्रतिस्पर्धी दल एमाले र कांग्रेसको सरकार बनेको हो। देशमा स्थिरता नभएकाले, अर्थतन्त्र ओरालो लागेकाले पुराना दुई दल मिल्नुपरेको हो। उनले अघिल्लो सरकारले भताभुङ्ग पारेको अर्थतन्त्र लयमा ल्याउन थालिएको बताए। उनले देउवा विदेशबाट आउने बित्तिकै सरकार ढल्छ भनेर भन्नेहरु अहिले केही दिनपश्चात भन्न थालेको उल्लेख गरे। ओलीले आलोचनात्मक चेतको नाममा जेमा पनि विरोध गर्ने परिपाटी हटाउनुपर्ने धारणा राखे। उनले पार्टी बाहिर विरोध गर्न नसक्ने र भित्र मात्र विरोध गर्नु उपयुक्त नभएको बताए। अहिले पार्टीभित्र आलोचनात्मक चेत र पार्टी बाहिर विरोध गर्नै नसक्ने, लड्नै नसक्ने, झुटको विरोध गर्न नसक्ने देखिएको छ। पार्टीभित्र आलोचनात्मक चेत ! यो विपरीत पाटो हो। पार्टीभित्र एकताको चेत चाहिन्छ। उनले भने,कमीकमजोरी नै नहुने मानिस भेट्न सकिँदैन। मनपर्नेमनपर्ने कहाँ भेटिएला ?"
एमएम कप : एपीएफद्वारा बागमती पराजित,"विराटनगरमा जारी तेस्रो संस्करणको एमएम कप एकदिवसीय रास्ट्रिय प्रतियोगिताअन्तर्गत दोस्रो दिनको खेलमा विभागीय टोली सशस्त्र प्रहरी बल (एपीएफ) विजयी भएको छ। बैजनाथपुर क्रिकेट मैदानमा सम्पन्न खेलमा जित दर्ता गर्ने क्रममा एपीएफले बागमती प्रदेशलाई ८ विकेटले पराजित गर्यो। बागमती प्रदेशले दिएको ८१ रनको लक्ष्य एपीएफले ९४ ओभरमा २ विकेट गुमाएर भेटायो। लक्ष्य पछ्याउने क्रममा एपीएफ ओपनर दिपक बोहराले सर्वाधिक ४८ रन बनाए। अविजित रहँदै बोहराले ३५ बलमा ५ चौका र ३ छक्का प्रहार गरे। कप्तान सुमित महर्जनले अविजित १८ रन बनाए । उनले १३ बलमा २ चौका र १ छक्का प्रहार गरे। बागमतीको बलिङमा अशिम श्रेष्ठले २ विकेट लिए। यसअघि टस हारेर पिहला ब्याटिङ गरेको बागमती प्रदेशले १९३ ओभरमा ८० रनमा सबै विकेट गुमायो। बागमतीका कप्तान रित गौतमले सर्वाधिक ३१ रन योगदान दिए भने विवेक राना मगरले १३ तथा उत्तम थापा मगरले १० रन बनाउनु बाहेक अन्य ब्याटरले दोहोरो अंकमा रन जोड्न सकेनन्। एपीएफको बलिङमा दायाँ हाते मिडियम पेसर प्रकाश जैसीले सर्वाधिक ४ विकेट लिए । उनले ५ ओभरमा १ मेडन गर्दै ३५ रन खर्चिए। देब्रे हाते स्पिनर अभिशेस गौतमले ३ विकेट लिए । उनले ३३ ओभरमा १ मेडन ओभर गर्दै ७ रन मात्र खर्चिए। भोजराज भट्टले २ तथा दिवान पुनले १ विकेट लिए। प्रतियोगिता अन्तर्गत आफ्नो पहिलो खेलमा एपीएफ आर्मीसँग २ विकेटले पराजित भएको थियो। समूह 'ए'अन्तर्गत अन्तिम खेलमा सोमबार बागमती प्रदेश र त्रिभुवन आर्मी क्लबबीच प्रतिस्पर्धा हुनेछ। आर्मी विजयी भए समूह विजेताको रुपमा फाइनल प्रवेश गर्नेछ। यदि बागमतीले आर्मीलाई पराजित गरेको खण्डमा भने नेट रन रेटमा तिन टिममध्ये उत्कृष्ट हुने टिम अघिल्लो चरणमा प्रवेश गर्नेछ। प्रतियोगितामा ६ टिम सहभागी छन् । जसलाई दुई समूहमा विभाजन गरिएको छ। समूह ए मा सशस्त्र प्रहरी बल, त्रिभुवन आर्मी क्लब र बागमती प्रदेश छन्। समूह बी मा नेपाल पुलिस क्लब, कोशी प्रदेश र भारतको आसाम क्रिकेट टिम रहेका छन्। प्रतियोगिताको विजेता टोलीले रु ४ लाख नगदसहित ट्रफी, प्रमाणपत्र र मेडल प्राप्त गर्नेछ । उपविजेता टोलीलाई रु २ लाख नगदसहित ट्रफी, प्रमाणपत्र र मेडल दिइनेछ। त्यस्तै, प्रतियोगिताका उत्कृष्ट खेलाडीलाई रु २५ हजार, उत्कृष्ट ब्याट्सम्यान र बलरलाई जनही रु १५ हजार तथा प्रत्येक खेलको प्लेयर अफ द म्याचलाई रु ४ हजार नगदसहित ट्रफी प्रदान गरिनेछ ।"
जबजको मार्गदर्शन र विचारले एमाले पहिलो पार्टी बनिरहेको छ : ओली,"काठमाडौं : नेकपा एमालेका अध्यक्ष केपी शर्मा ओलीले जबजको मार्गदर्शन र सही विचार अंगिकार गरेकाले एमाले पहिलो पार्टी बनिरहेको बताएका छन्। मदन भण्डारी फाउण्डेसनको चौथो राष्ट्रिय सम्मेलनलाई आज सम्बोधन गर्दै प्रधानमन्त्री ओलीले मदन भण्डारीका विचारलाई कार्यान्वयन गर्न र क्रियाशिल हुन सबैलाई आग्रह गरे। माओ, मार्क्सलगायत लिडर प्रत्यक्ष नदेखेपनि तस्बिर र विचार देख्ने बित्तिकै सबैले चिनिने गरेको बताउँदै उनले भण्डारीको पनि त्यसैगरी चर्चामा ल्याइरहनुपर्ने धारणा राखे। उनले विचार र कामबाट जनताको मन जित्नुपर्ने बताए। उनले लिडसीपलाई कमजोर पार्न विभिन्न षडयन्त्र भइरहेकाले सचेत हुन आग्रह गरे। ओलीले एमालेलाई सिद्धाउन पटकपटक पार्टी फुटाउन खोजिएको दाबी गरे। बाघ र स्यालको कथा सुनाउँदै ओलीले भने, यिनको मुखुण्डो उत्रिएको छ तर जनताले चिनिराखेका छन्। सिध्याउनलाई पार्टी पटकपटक फुटाएको हामीले देखेका छौँ। तर पनि हामी मजबुत छौँ। अहिले पनि देशको मजबुत पार्टी हौँ हामी। आगामी २०८४ को निर्वाचनमा हामी प्रमुख पार्टी हुन्छौँ। उनले सबै भ्रम तोडेर 'मिसन ८४' मा एमाले राष्ट्रिय शक्ति स्थापित हुने बताए। उनले भने,सिद्धायौं, टर्च बालेर खोज्नुपर्छ भन्दापनि चुनाव जितेर अहिले सरकारमै छ त एमाले। फेरि हटायो फेरि सरकारको नेतृत्वमा पुग्छौं। सिद्धायौं भनेको देशको नेतृत्व गरिरहँदा उनीहरुलाई अनौठो लागिरहेको छ।"
मोदीले भने पहलगाम आक्रमणका पीडितहरूले न्याय पाउनेछन्,"काठमाडौं : भारतीय प्रधानमन्त्री नरेन्द्र मोदीले पहलगाममा भएको आतंकवादी हमलाका पीडितहरूले न्याय पाउने आश्वासन बताएका छन् । आफ्नो मन की बात कार्यक्रममा प्रधानमन्त्री मोदीले पहलगाममा भएको आतंकवादी घटनाले देशका प्रत्येक नागरिकलाई दुःखी बनाएको बताएका हुन् । उनले भने,पीडित परिवारहरूले न्याय पाउनेछन्, न्यायको जित हुनेछ । यस आक्रमणका दोषी र षड्यन्त्रकारीहरूलाई कडाभन्दा कडा जवाफ दिइनेछ । प्रधानमन्त्री मोदीले आतंकवादविरुद्धको लडाइँमा विश्व भारतीयको साथमा उभिएको बताए । जम्मू कश्मीरको पहलगाममा मंगलबार भएको आतंकवादी आक्रमणमा २६ जनाको मृत्यु भएको थियो ।"
"अज्ञात समूहको आक्रमणबाट वृद्धको मृत्यु, तालिम प्राप्त कुकुर ल्याइयो",सङ्खुवासभा : सङ्खुवासभाको खाँदबारी नगरपालिका९ तुम्लिङटारमा अज्ञात समूहको आक्रमणबाट वृद्धको मृत्यु भएको छ। आक्रमणबाट गम्भीर घाइते भएका खाँदबारी९ तुम्लिङटारका ७२ वर्षीय मीनबहादुर कुमालको मृत्यु जिल्ला प्रहरी कार्यालय सङ्खुवासभाका प्रहरी नायब उपरीक्षक दक्ष कुमार बस्नेतले बताए। घटनाको अनुसन्धानका लागि धरानबाट तालिम प्राप्त कुकुर ल्याइएको छ। अपरिचित समूहको आक्रमणबाट गम्भीर घाइते भएका वृद्ध कुमालको मनकामना सामुदायिक अस्पतालमा पुर्याउनु अघि नै मृत्यु भइसकेको थियो। आफ्नै घरमा सुतिरहेका कुमालको गएराति साढे १२ बजे तिर अपरिचित दुई जनाको समूहले घाँटीमा थिचेर गम्भीर घाइते भएका कुमाललाई अस्पताल लैजाने क्रममा मृत्यु भएको घटनास्थल पुगेका प्रहरी निरीक्षक रामकुमार लामिछानेले बताए। बरन्डा कोठामा सुति रहेका कुमालाई आक्रमण गरेको आवाज थाहा पाएपछि घरभित्र सुतिरहेकी श्रीमती सुनामाया कुमाल बाहिर निस्किएकी थिइन्। बाहिर निस्कँदा श्रीमानलाई दुई जनाले आक्रमण गरेको देखेपछि उनले छिमेकीलाई खबर गरेपछि छिमेकी घटना स्थल पुगेका थिए। घटनास्थलमा मृतक कुमाल घाइते अवस्थामा देखेपछि उनीहरूले घाइतेलाई अस्पताल लगेको प्रहरी निरीक्षक लामिछानेले जानकारी गराए। घटना लगत्तै फरार भएका व्यक्तिहरूको खोजी भइरहेको जनाएको उनले बताए। वृद्धको हत्या के कारण भएको भन्ने अहिलेसम्म खुल्न सकेको छैन। घटना लगत्तै जिल्ला प्रहरी कार्यालयका प्रहरी प्रमुख प्रहरी नायब उपरीक्षक दक्ष कुमार बस्नेत सहितको टोली खटिएको थियो। फरार अभियुक्तहरूको खोजीका लागि सबै नाका सिल गरिएको प्रहरीले जनाएको छ। मृतक कुमालको घरमा श्रीमतीसहित बस्दै थिए। मृतकका दुई छोरा विदेशमा छन्।
यी घरेलु उपचारले गर्मीमा बनाउने छ छालालाई नरम,"काठमाडौं : गर्मी मौसम शरीर र छालाको लागि धेरै चुनौतीपूर्ण हुन्छ । गर्मी, बढ्दो तापक्रम, कडा घाम, आर्द्रता, पसिना आदिले छालामा नराम्रो प्रभाव पार्छ । गर्मीमा छालाको चायाँ पर्नु सामान्य समस्या हो। लामो समयसम्म घाममा बस्दा छालाको रंग कालो हुन्छ र रंग असमान तथा कालो देखिन थाल्छ । गर्मीमा मुँहासेको समस्या पनि बढ्छ । यस्तो अवस्थामा आफ्नो छालालाई ताजा, सुन्दर र नरम राख्न चाहनुहुन्छ भने, यहाँ उल्लेख गरिएका तरिकाहरू उपयोगी हुन सक्छन्। छालाको सफाइ गर्मीमा मौसम एकदमै चुनौतीपूर्ण हुने भएकाले तपाईंले आफ्नो शरीर र छालाको सरसफाइमा धेरै ध्यान दिनुपर्छ । बाहिरबाट घर आएपछि, धुलो र पसिना हटाउन तुरुन्तै चिसो पानी र साबुनले छाला धुनुहोस् । गर्मीमा बिहान र बेलुका अनुहार सफा गर्नुपर्छ । मोइस्चराइजिङ अनिवार्य गर्मीमा अनुहारलाई नरम राख्नको लागि मोइस्चराइज गर्न नबिर्सनुहोस् । छालालाई शीतल र शान्त पार्ने एलोभेरा जेल, क्रिम वा हल्का मोइस्चराइजर लगाउनुहोस् । हप्तामा दुई पटक हल्का स्क्रबले मृत छाला हटाउनु पनि फाइदाजनक हुन्छ । सनस्क्रिन सही रूपमा प्रयोग गर्नुहोस् जाडो होस् वा गर्मी, सनस्क्रिन प्रयोग गर्नुपर्छ। घाममा बाहिर निस्कनुअघि फराकिलो स्पेक्ट्रम सनस्क्रिन लगाउनुहोस् । अनुहारमा मात्र नभई घाँटी, हात र शरीरका अन्य खुला भागहरूमा पनि सनस्क्रिन लगाउनुहोस् । बाहिर निस्कनुभन्दा २० मिनेट अगाडि लगाउनुहोस् र हरेक २३ घण्टामा फेरि लगाउन नबिर्सनुहोस् । टेनिङको लागि घरेलु उपचार प्रयोग गर्नुहोस् ट्यानिङबाट बच्नको लागि आफ्नो छालालाई सकेसम्म धेरै छोप्नुहोस् । टेनिङ हटाउन दही र बेसन लगाउनुहोस् । गर्मीमा छालाको चाउरीपनाबाट बच्नको लागि आफ्नो छालामा सनस्क्रिन लगाउनुहोस् ।"
"सुदूरपश्चिममा चालु वर्षको बजेट उस्तै, नयाँको तयारी","धनगढी : चालु आर्थिक वर्षको बजेट कार्यान्वयनको अवस्था चिन्ताजनक रहेका बेला सुदूरपश्चिम प्रदेश सरकार आगामी वर्षको बजेटको तयारीमा जुटेको छ। आगामी वर्षको बजेटमा प्राथमिकता निर्धारण गर्न उसले विभिन्न पक्षसँग सुझाव संकलन सुरु गरेको छ। यद्यपि चालु आर्थिक वर्षमा प्रदेश सरकारको पुँजीगततर्फको बजेट कार्यान्वयनको अवस्था चिन्ताजनक छ। विकासे मन्त्रालयहरूको बजेट पनि ३५ प्रतिशतभन्दा बढी खर्च हुन सकेको छैन। कुनै कुनै मन्त्रालयको पुँजीगत बजेट कार्यान्वयनको अवस्था २ प्रतिशत मात्रै भएको छ। प्रदेशको आन्तरिक मामिला तथा कानुन मन्त्रालयको पुँजीगत बजेट २ प्रतिशत मात्रै भएको छ भने पुँजीगत बजेटको अधिकांश हिस्सा भएको भौतिक पूर्वाधार मन्त्रालयको बजेट पनि २४ प्रतिशत मात्रै खर्च भएको छ। कार्यक्रम र आवश्यकतानुसार योजना छनौट गरिने मुख्यमन्त्री शाहले दाबी गरे। प्रदेश नीति तथा योजना आयोगले आगामी वर्षको नीति तथा कार्यक्रम र बजेटका प्राथमिकताका बारेमा अन्तक्रियाको आयोजना गरी सुझाव संकलन गरेको हो। प्रदेश सरकारले अर्थ र विकास विज्ञ, निजी क्षेत्र, उद्योगी तथा व्यवसायीहरूसँग छुट्टाछुट्टै छलफल गरेको छ। सरकारले कृषिको आधुनिकीकरण तथा व्यवसायीकरणलाई पहिलो प्राथमिकतामा राखेको छ प्रदेश नीति तथा योजना आयोगले शुक्रबार आगामी वर्षको नीति तथा कार्यक्रम र बजेटका प्राथमिकताका बारेमा अन्तक्रियाको आयोजना गरी सुझाव संकलन गरेको हो। प्रदेश सरकारले मुख्य गरी ९ वटा क्षेत्रका योजनाहरूलाई प्राथमिकतामा राखेको छ। सरकारले कृषिको आधुनिकीकरण तथा व्यावसायीकरणलाई पहिलो प्राथमिकतामा राखेको छ। पर्यटन विकास, गुणस्तरीय भौतिक पूर्वाधार विकास (ऊर्जा, यातायात, संचार, आवास, खानेपानी र सिँचाइ), सामाजिक विकास (शिक्षा, स्वास्थ्य, सामाजिक सुरक्षा, संरक्षण एवं रोजगारी), औद्योगिकीकरण, गरिबी निवारण, जडिबुटीको उत्पादन सहितको वन तथा वातावरण मैत्री हरित विकास, संस्थागत सवलीकरण र सुशासन र डिजिटल प्रदेशलाई प्राथमिकता राखेको छ। आत्मनिर्भरता उन्मुख, समृद्ध सुदूरपश्चिम नाराका लिएको प्रदेश सरकारले अर्थ र विकास विज्ञ, निजी क्षेत्र, उद्योगी तथा व्यवसायीहरूसँग छुट्टाछ्ुट्टै छलफल गरेको छ। छलफमा विज्ञहरूहरूले स्वास्थ्य, शिक्षा, रोजगार, धार्मिक र संस्कृतिक पर्यटन क्षेत्रलाई प्रदेश सरकारले प्राथमिकता दिनु पर्ने र सरकारले नीति तथा कार्यक्रम समेट्न सुझाव दिएका छन्। कार्यक्रम सहभागीहरूले जलस्रोतलाई आम्दानीका रूपमा प्रयोग गर्न सक्नुपर्ने त्यसै गरी सामुदायिक वनलाई वन संरक्षण मात्र होइन प्रतिफलका रूपमा लिनुपर्ने, शैक्षिक सुधारका लागि गुणस्तरिय शिक्षा, रोजगारमूलक शिक्षा, प्राविधिक शिक्षामा जोड दिनुपर्ने सुझाव दिएका छन्। अनुसन्धान र विकासलाई ध्यान दिनुपर्ने, व्यवसाय गर्ने युवालक्षित कार्यक्रम ल्याउनु पर्ने, व्यवसाय गर्ने युवालाई ११ लाखदेखि २० लाखसम्म सहुलियत कर्जा उपलब्ध गराउनुपर्ने, पर्यटन प्रबद्र्धनलाई ध्यान दिनुपर्ने, साहसी पर्यटन (हाइकिङ, ट्रेकिङ) साथै यहाँ कृषिलाई समेत पर्यटनसँग जोड्नु पर्नेमा पनि सुझाव आएका छन। करलाई व्यवस्थित गर्नुपर्ने, साना घरेलु उद्योगलाई प्रोत्साहन गर्नुपर्ने, उत्पादनमा अनुदान उपलब्ध गराउनु पर्ने, कृषिजन्य उत्पादनको मूल्य तोक्नुपने, औद्योगिक करिडोर निर्माण गर्न र एक बिन्दुबाट फर्म दर्ता प्रक्रिया गर्नुपर्ने लगायतका सुझाव दिएका थिए। कार्यक्रममा मुख्यमन्त्री कमलबहादुर शाहले विज्ञहरूले दिएको सुझावलाई आगामी नीतिमा तथा कार्यक्रममा समेट्ने बताए। प्रदेशको सामथ्र्य अनुसार ठोस ठोस कुरामा लगानी गरिनेछ, मुख्यमन्त्री शाहले भने। जसबाट जनताले प्रत्यक्ष रूपमा लाभ लिने र अनुभूति गर्न सक्ने होस। उनले विज्ञहरूलाई १० दिनभित्र लिखित रूपमा सुझाव दिनसमेत आग्रह गरे। दीर्घकालीन महत्वका कार्यक्रमहरू र कार्यान्वयनको अवस्था, आयोजना बैंकको कार्यान्वयनको प्रारम्भ एवं आगामी वर्ष संस्थागत गर्ने विषय, आयोजनाको डिजाइन, डीपीआरमा एकरूपता कायम गर्ने विषयमा पनि छलफल भएको थियो। चालु खर्च कटौती गर्ने र पुँजीगत खर्च बढाउने, प्रदेशको आन्तरिक राजस्व बढाउने, विकासमा सुशासन, नागरिक सहभागिता एवं उपभोक्ता समितिको काम कारबाहीको प्रभावकारिता र आगामी आर्थिक वर्षको नीति तथा कार्यक्रमका लागि नागरिक जनजीवनसँगसम्बन्धीत प्रभावकारी र नवीनतम नीति, ।"
लामिछानेविरुद्ध मुद्दा दर्ता गर्नुपर्ने रायसहितको प्रतिवेदन पर्सा प्रहरीले सरकारी वकिललाई बुझायो,"वीरगन्ज : सहकारी ठगी प्रकरणमा मुछिएका राष्ट्रिय स्वतन्त्र पार्टी (रास्वपा) का सभापति रवि लामिछानेविरुद्ध दर्ता मुद्दा जिल्ला प्रहरी कार्यालय पर्साले ५ महिनाको अनुसन्धानपछि जिल्ला सरकारी वकिलको कार्यालयमा पठाएको छ । लामिछानेविरुद्ध दर्ता भएको तीनवटा मुद्दामध्ये दुईवटाको मात्रै अनुसन्धान सकेर प्रहरी प्रतिवेदन गत शुक्रबार जिल्ला सरकारी वकिलको कार्यालयमा बुझाएको जिल्ला प्रहरी कार्यालय पर्साका प्रवक्ता तथा प्रहरी नायब उपरीक्षक किशोर लम्सालले जानकारी दिए । लामिछानेविरुद्ध सहकारी ठगी,सम्पत्ति शुद्धिकरण र संगठित अपराध गरी तीनवटा मुद्दा दर्ता भएकोमा सहकारी र संगठित अपराध सम्बन्धी मुद्दाको अनुसन्धान सकाएर प्रहरी प्रतिवेदन जिल्ला सरकारी वकिलको कार्यालयमा बुझाइएको लम्सालले बताए । सम्पत्ति शुद्धिकरण सम्बन्धी मुद्दाको अनुसन्धान भने जारी नै रहेको उनले बताए । अनुसन्धानका क्रममा वीरगन्जको सानोपाइला बचत तथा ऋऋण सहकारी संस्थामा लामिछानेसहितको संलग्नतामा २ अर्ब ३० करोड १४ लाख २९ हजार ८ सय रुपैयाँ २९ पैसा रकम अपलचन भएको पुष्टि भएको उनले बताए । त्यसैले लामिछानेसहित ३० व्यक्ति, ३ वटा सहकारी र ८ वटा विभिन्न कम्पनी गरी ४१ जनालाई प्रतिवादी बनाएर २ अर्ब ३० करोड १४ लाख २९ हजार ८ सय रुपैयाँ २९ पैसा बिगो माग दाबी गर्दै प्रहरीको प्रतिवेदन जिल्ला सरकारी वकिलको कार्यालयमा पठाइएको लम्सालले बताए । जसमा कम्पनी र व्यक्तिको उत्तरदायित्वतर्फ १ अर्ब १२ करोड ६५ लाख २६ हजार ३ सय ९५ रुपैयाँ रहेको उनले जानकारी दिए । यस्तै सानो पाइला सहकारीबाट स्वर्ण लक्ष्मी बहुउद्देश्य सहकारी संस्थामा १ अर्ब १५ करोड ९१ लख ४४ हजार, सूर्यदर्शन सहकारी संस्थामा १ करोड २० लाख र आसा एण्ड इन्टरनेशनल प्रालिमा ३७ लाख ३० हजार ३७९ रुपैयाँ गैरकानुनी रुपमा गएको देखिएको लम्सालले बताए । त्यसैकारण उक्त बराबरको रकम ती व्यक्ति, संस्था र कम्पनीले तिर्नुपर्ने प्रहरी प्रतिवेदनमार्फत् माग गरिएको लम्सालले बताए । प्रहरीका अनुसार, वीरगन्जको सानोपाइला सहकारीमा रकम बचत गरेका ४३८ बचतकर्ताहरूले आफूहरूको रकम अपचलन गरिएको भन्दै जिल्ला प्रहरी कार्यालय पर्सामा जाहेरी दर्ता गराएका थिए । प्रहरी नायब उपरीक्षक लम्सालका अनुसार, सुरुमा २०८० साल साउन २१ गते ५२ जनाले, २०८० सालकै भदौ २२ गते २०७ जनाले र २०८१ साल फागुन २ गते १७९ जना बचतकर्ताले सानो पाइलाले रकम अपचलन गरेको भन्दै लामिछानेसहित विभिन्न व्यक्तिलाई प्रतिवादी बनाएर जाहेरी दर्ता गराएका थिए । तर त्यस बेला सहकारी ठगीमात्रै अनुसन्धान थालेको प्रहरीले पछि संसदीय छानबिन समितिले सम्पति सहकारी ठगीसंगै शुद्धिकरण र संगठीत अपराधमापनि छानबिन गनुपर्ने प्रतिवेदन सार्वजनिक गरेपछि पर्सा प्रहरीले ती तीन वटै मुद्दामा अनुसन्धान गरेको लम्सालले बताए । लामिछानेलाई सहकारी ठगी लगायतका प्रकरणमा अनुसन्धानका लागि पर्सा प्रहरीले गत मंसिर २४ गते पोखराबाट पक्राउ गरेर वीरगन्ज ल्याएको थियो । मंसिर २५ गते उनलाई पर्सा जिल्ला सरकारी वकिलको कार्यालयमा पुर्याएर उनीसँग ४ घण्टा बयान लिइएको थियो । त्यसैदिन बयान सकिएपछि लामिछानेलाई हवाईमार्गबाट प्रहरीले काठमाडौं लगेको थियो । लामिछाने हाल सहकारी ठगी प्रकरणमा रुपन्देही कारागारमा छन्।"
"सेयर बजारमा सामान्य अंकको सुधार, कारोबार रकम १० अर्ब नाघ्यो","काठमाडौं : नेप्से परिसूचक सामान्य अंकले बढेर बन्द भएको छ। साताको पहिलो कारोबार दिन आइतबार नेप्से परिसूचक ३५८ अंकले बढेर २६६१६० विन्दुमा कायम भएको हो। सेन्सेटिभ इण्डेक्स ०४० प्रतिशतले बढेर ४५९०८ विन्दुमा पुगेको छ। सेयर बजार सामान्य अंकले बढेपनि कारोबार रकम भने १० अर्ब नाघेको छ। यसदिन ३१४ स्क्रिप्सको २ करोड ८४ लाख ३८ हजार ४२८ कित्ता सेयर १० अर्ब ८७ करोड ५९ लाख ९१ हजार १४४ रुपैयाँमा खरिदबिक्री भए। दुई कम्पनीको सेयर करिब १० प्रतिशतले बढेको छ। नेपाल माइक्रो इन्स्योरेन्स र क्रेष्ट माइक्रो लाइफ इन्स्योरेन्सको सेयर ९९९ प्रतिशतले बढ्यो। विन नेपाल लघुवित्त वित्तीय संस्थाका लगानीकर्ताले भने सर्वाधिक गुमाए। सो कम्पनीको सेयर १० प्रतिशतले घट्यो। कारोबार रकमका आधारमा नगदी ग्रुप शीर्षस्थानमा रह्यो। सो कम्पनीको ८६ करोड १७ लाख मूल्य बराबरको सेयर कारोबार भयो। एनआरएन इन्फ्रास्ट्रक्चर एण्ड डेभलपमेन्टको ५६ करोड मूल्य बराबरको सेयर कारोबार हुँदा राधी विद्युतको ५६ करोड,हाइड्रोइलेक्ट्रिसिटी इन्भेस्टमेन्ट एण्ड डेभलपमेन्टको ५२ करोड र हाइड्रोइलेक्ट्रिसिटी इन्भेस्टमेन्ट एण्ड डेभलपमेन्ट कम्पनीको ४७ करोड मूल्य बराबरको सेयर कारोबार भयो। कारोबारमा आएकामध्ये १०४ स्टक्सको मूल्य बढ्दा १४१ वटाको घट्यो। यसदिन ६ वटा समूहको उपसूचक बढ्दा ७ वटाको घट्यो। होटेल्स एण्ड टुरिजम,हाइड्रोपावर,इन्भेष्टमेन्ट,मनु एण्ड प्रो र म्युचुअल फण्ड समूहको उपसूचक सकारात्मक देखिएका हुन्।"
मोटरसाइकल दुर्घटनामा चालकको मृत्यु,विराटनगर : मोरङको सुनवर्षीमा भारतीय नम्बर प्लेटको मोटरसाइकल दुर्घटना हुँदा चालकको मृत्यु भएको छ। प्रहरीका अनुसार डाइनियासिक्टी सडक खण्डअन्तर्गत सुनवर्षी नगरपालिका९ लक्ष्मी टोलमा बीआर ३९ एच २९५६ नम्बरको मोटरसाइकल आफैं अनियन्त्रित भएर आइतबार दिउँसो २:१५ बजेतिर दुर्घटनामा परेको हो। सडकमा गुडिरहेको मोटरसाइकल दुर्घटना हुँदा चालक सुनवर्षी९ का अन्दाजी २० वर्षीय साहवन आलमको मृत्यु भएको जानकारी प्रहरीले दिएको छ। गम्भीर घाइते भएका आलमलाई उपचारका लागि रंगेली अस्पताल पुर्याउनसाथ चिकित्सकले मृत घोषित गरेका हुन्। मोटरसाइकल नियन्त्रणमा लिएर प्रहरीले घटनाको अनुसन्धान सुरु गरेको छ। मोटरसाइकलको तीव्र गतिका कारण दुर्घटना भएको प्रहरीको प्रारम्भिक अनुमान छ।
सांसद राईलाई तीन दिन हिरासतमा राखेर अनुसन्धान गर्न अदालतको अनुमति,"काठमाडौं : नेपाली कांग्रेसकी सांसद माया राईलाई तीन दिन हिरासतमा राखेर अनुसन्धान गर्न अदालतले अनुमति दिएको छ । काठमाडौं जिल्ला अदालतले राईलाई ३ दिन हिरासतमा राखेर अनुसन्धान गर्न अनुमति दिएको हो । उपत्यका अपराध अनुसन्धानको कार्यालयले कालिमाटीस्थित स्वर्णलक्ष्मी बचत तथा ऋण सहकारी संस्थाको रकम अपचलन संलग्न भएको आरोपमा शनिबार राति उनलाई कपनस्थित निवासबाटै प्रहरीले पक्राउ गरेको थियो । कांग्रेसको केन्द्रीय सदस्यसमेत रहेकी राईविरुद्ध सहकारी ठगी र संगठित अपराधको कसुरमा काठमाडौं जिल्ला अदालतबाट पक्राउ पुर्जी जारी भएपश्चात लामो समयदेखि फरार थिइन् । उनी सहकारीको सञ्चालक समितिमा रहेर सहसचिव पदमा कार्यरत थिइन् । उनलाई काठमाडौं जिल्ला प्रहरी, परिसर भद्रकालीको हिरासतमा राखिएको छ । यसैबीच सांसद माया राई पक्राउबारेको सूचना प्रतिनिधिसभाका सदस्यहरूलाई जानकारी गराइएको छ ।"
"ललितपुरको सुधार केन्द्रमा एकजनाको शंकास्पद मृत्यु, सञ्चालकसहित तीनजना पक्राउ","काठमाडौं : ललितपुरको गोदावरी ४ बडीखेलस्थित रहेको विश्वास नेपाल रिहाव सेन्टर (सुधार केन्द्र) मा राखिएका एकजनाको मृत्यु भएको छ। मृत्यु हुनेमा ४८ वर्षीय दावा घिसिङ रहेको प्रहरीले जनाएको छ। काठमाडौं गोकणेश्वर आरुवारी घर भएका घिसिङलाई अत्यधिक मद्यपानको लत छुटाउन भन्दै परिवारले ३ दिनअघि ललितपुरमा रहेको उक्त रिहाव सेन्टरमा लगेका थिए । घिसिङलाई शनिबार राति स्वास्थ्यमा समस्या भएपछि बाँडेगाउँस्थित नमस्ते मेट्रो अस्पताल लगिएको थियो । जिल्ला प्रहरी परिसर ललितपुरका एसपी नरहरी रेग्मीका अनुसार अस्पताल पुर्याएर चेकजाच गर्ने क्रममा चिकित्सकले राति ११ बजे उनलाई मृत घोषणा गरेका थिए । घिसिङले शनिबार राति अचानक मुखबाट फिज निकालेको तत्काल अस्पताल पुर्याउँदा पुर्याउँदै मृत्यु भएको प्रहरीको भनाइ छ। सिन्धुपाल्चोकको लिसंखुपाखर गाउँपालिका७ घर भएका घिसिङका आफन्तले भने बाँडेगाउँस्थित नमस्ते मेट्रो अस्पताल अगाडि प्रदर्शन गरेका छन् । उनको शव पोष्टमार्टमका लागि त्रिवि शिक्षण अस्पतालमा पठाइएको छ । प्रदशनका क्रममा केहिबेर झडप समेत भएको थियो । घटनाबारे प्रहरीले अनुसन्धान गरिरहेको छ । अनुसन्धानका क्रममा रिहाव सञ्चालक सुजन मर्हजनसहित तीनजना पक्राउ परेका छन् । पक्राउ पर्नेमा ललितपुर गोदावरी १२ का ४५ वर्षिीय सुजन मर्हजन, सोहि रिहावमा काम गर्ने टिकाथलीका ३४ वर्षीय भास्कर बुढाथोकी, कौसलटार बस्ने ४५ वर्षीय अनुज नेपाल रहेका छन् । अनुसन्धानका लागि उनीहरूलाई प्रहरी वृत सातदोबाटो पठाइएको छ ।"
"एक जना शिक्षक प्रहरी नियन्त्रणमा, करिब १५ जना घाइते",काठमाडौं : बानेश्वर क्षेत्रमा निषेधित क्षेत्र तोड्ने प्रयास र ढुंगा प्रहार गरेपछि एक जना शिक्षकलाई प्रहरीले नियन्त्रणमा लिएको छ । विद्यालय शिक्षा ऐन जारी हुनुपर्ने माग राख्दै जारी आन्दोलनमा आज शिक्षकहरुले निषेधित क्षेत्र तोड्नुका साथै प्रहरीमाथि ढुंगा प्रहार गरेपछि एक जनालाई नियन्त्रणमा लिएको हो । निषेधित क्षेत्र तोड्ने प्रयास गर्दै शिक्षकले ढुंगा प्रहार गरेपछि प्रहरीले पानीको फोहोरा हानेको थियो । त्यसक्रममा करिब १५ जना शिक्षकहरू घाइते भएको प्रहरीले जनाएको छ । उनीहरू निषेधित क्षेत्र तोड्दै संसद् भवन प्रवेश गर्ने तयारी गरेपछि प्रहरीले रोकेको हो। शनिबार सरकारसँग भएको वार्ता निष्कर्षबिहीन भएपछि नेपाल शिक्षक महासंघले आन्दोलनलाई निरन्तरता दिएको छ ।
मन्त्रालयको परिपत्रविपरीत १ करोड ३० लाखको स्कारपियो,"परासी : अर्थ मन्त्रालयको परिपत्रविपरीत नवलपरासीको सुनवल नगरपालिकाले १ करोड ३० लाख खर्च गरेर दुईवटा स्कारपियो गाडी खरिद गरेको छ। खर्चलाई मितव्ययी बनाउन केही महिनाअघि अर्थ मन्त्रालयले स्थानीय तहलगायतका सबै निकायलाई मापदण्ड जारी गरेर परिपत्र गरेको थियो। तर, नगरपालिकाले भने आवश्यकताभन्दा बाहिर गएर प्रति स्कारपियो ६५ लाखका दरले १ करोड ३० लाखमा दुई वटा गाडी खरिद गरेको हो। नगरपालिकामा हाल एउटा स्कारपियो गाडी छ। नगरपालिकालाई तत्काललाई एउटा गाडी आवश्यक रहे पनि आवश्यक नरहेको थप गाडी खरिद गरेको स्वयम् कर्मचारी र जनप्रतिनिधिहरूले बताउँदै आएका छन्। दमकल नभएर आगलागी नियन्त्रण हुन नसक्दा लाखौँको धनमाल नष्ट भइरहँदा नगरपालिकाले स्थानीयको मागलाई बेवास्ता गर्दै आफ्नो सुविधाका लागि गाडी खरिद गरेको भन्दै स्थानीयस्तरमा आलोचना सुरु भएको हो। चालु आर्थिक वर्ष २०८१०८२ का लागि कर्मचारी तालिम खर्च, मेसिनरी गाडी तथा औजार, फर्निचर, फिक्स्चर र पुँजीगतलगायत पाँच शीर्षकको खर्चमा कटौती गर्न मन्त्रालयले परिपत्र गरेको थियो। नगरपालिकाले खरिद गरेको उक्त स्कारपियो समानीकरण अनुदान शीर्षकको रकमबाट हो। पुँजीगत खर्चको निःशर्त अनुदानअन्तर्गत पर्ने समानीकरण रकमबाट नगरपालिकाले आफैंं निर्णय गरेर विभिन्न योजना र कार्यक्रममा खर्च गर्न पाउँछन्। तर, मन्त्रालयले उक्त शीर्षकमा खर्च कटौती गर्दा गर्दै नगरपालिकाले अति आवश्यक बाहेकको गाडीमा खर्च गरेको भन्दै कर्मचारी र जनप्रतिनिधिहरूमा पनि असन्तुष्टि बढेको छ। समानीकरण अनुदानको रकममध्येबाट १ करोड ३० लाखमा दुई वटा स्कारपियो गाडी खरिद गरेको प्रमुख प्रशासकीय अधिकृत शेषकान्त पौडेलले बताए। राष्ट्रिय बजेटमै भएर किनेको हो। त्यसै होइन, पौडेलले भने। नगर क्षेत्रमा आवश्यक रहेको दमकल पनि छिट्टै आउने उनले बताए। गाडी खरिद गर्ने विषयमा नगर प्रमुख विमला अर्याल, कार्यालय प्रमुखलाई आफूले आवश्यक परे अहिलेलाई एउटा गाडी खरिद गर्न सुझाव दिए पनि नमानेर दुईवटा खरिद गरेको उपप्रमुख सूर्यप्रसाद दुबेले बताए। उपप्रमुख दुबेले आफ्नै निजी सवारी प्रयोग गर्दै आएका छन्। मलाई गाडी चाहिँदैन, अहिलेसम्म त चढिनँ अब डेढ दुई वर्षलाई चाहिएन। मेयर साहेबको छँदै छ, हाकिम साहेब र अन्य कर्मचारीलाई चाहिए एउटा किनेर खर्चमा मितव्ययी अपनाउँ भनेको मान्नु भएन, उपप्रमुख दुबेले भने। दुईवटा गाडी किनेर सुरु भएको आलोचनाले अहिले बाहिर हिँड्दा खपिसाध्य नभएको दुबेले बताए। वीरगन्जमा आइपुग्यो दमकल नगरसहित जिल्लामा बढ्दै गएको आगलागी नियन्त्रणका लागि माग गरिएको दमकल वीरगञ्ज आइपुगेको नगरपालिकाले जनाएको छ। केही कागजी प्रक्रिया पूरा हुन नसकेका कारण दमकल आउन ढिला भएको प्रमुख प्रशासकीय अधिकृत शेषकान्त पौडेलले बताए। उक्त दमकल जापान सरकारको सहयोगमा आउन लागेको हो। विपद् सामग्री भएकाले समाज कल्याणमा दमकल ल्याउनका लागि कागजपत्र पठाएको र त्यहाँँबाट प्रक्रिया पूरा हुने बित्तिकै दमकल आउन समय नलाग्ने उनले बताए। समाज उपयोगी सामग्री हो। त्यसैले समाज कल्याणले वीरगञ्ज भन्सारमा कागजपत्र मेल गर्ने बित्तिकै आउँछ, पौडेलले भने।"
बौद्धिक सम्पत्ति व्यवस्था र अवस्था,"अन्य मुलुकको तुलनामा नेपालको बौद्धिक सम्पत्तिसम्बन्धी कानुन, प्रशासनिक संरचना र कार्यान्वयनको अवस्थामा कमजोर छ। मानिसका बौद्धिक सिर्जनालाई नै बौद्धिक सम्पत्ति भनिन्छ। खासगरी साहित्यिक र कलात्मक कार्य तथा प्रविधिमूलक नवीन सिर्जना र आविष्कारहरू नै बौैद्धिक सम्पत्ति हुन्। तापनि बौद्धिक सम्पत्तिको यही हो र ठोस परिभाषा दिन गाह्रो छ। बौद्धिक सम्पत्ति अधिकारअनुसार यस्तो सम्पत्ति धनीको अनुमतिबिना अरूले त्यस्तो कुराको प्रयोग गर्न, बिक्री गर्नु, भण्डारण गर्न सार्वजनिक प्रस्तुति वा सञ्चार गर्न पाउँदैन। बौद्धिक सम्पत्ति अधिकारका कारणबाट यसका सृजनाकार वा आविष्कारकहरूले आफ्नो रचनाको निर्धक्क भएर भोगचलन, बिक्रीवितरण तथा प्रकाशन गर्न पाउँछन्। अनधिकृत रूपमा चोरी, नक्कल वा दुरुपयोग कानुनी सुरक्षाको प्रत्याभूति प्रदान गर्छ। व्यावसायिक उपयोगको सम्भावनालाई सहज र सुरक्षित बनाउँछ। बौद्धिक सम्पत्ति अधिकार व्यवस्थाको उद्देश्य सिर्जनात्मक र अनुसन्धानमूलक कामहरूलाई प्रोत्साहित गर्नु हो। नवीन प्रविधिजन्य आविष्कारहरूका लागि पेटेन्ट अधिकार, व्यापार व्यवसायमा प्रयोग हुने नाम र चिन्हका लागि ट्रेडमार्क अधिकार, वस्तुको मौलिक बाहिरी कलात्मक स्वरूप र आकृतिका लागि डिजाइन अधिकार तथा मौलिक रचनात्मक अभिव्यक्तिहरूको सुरक्षाका लागि प्रतिलिपि अधिकारहरूको कानुनी व्यवस्था हो, बौद्धिक सम्पत्ति अधिकारको व्यवस्था। यीबाहेक पनि यस व्यवस्थाले भौगोलिक उत्पत्तिको चिन्ह, व्यापारिक गोपनियता, नयाँ विरुवा विविध, परम्परागत ज्ञान, जैविक स्रोत, परम्परागत सांस्कृतिक कला आदिसम्बन्धी अधिकारका कुरा पनि धेरथोर समेट्छ। सिर्जनात्मक र अनुसन्धानात्मक कामको संरक्षण गरी स्रष्टा र समाज दुवैको हित संरक्षण सन्तुलित रूपमा गरेर प्रगतिको मार्गप्रशस्त गर्नु बौद्धिक सम्पत्ति व्यवस्थाको आदर्श पक्ष हो। बौद्धिक सम्पत्ति व्यवस्थाले कुनै पनि मुलुककोे आर्थिक, प्राविधिक र सांस्कृतिक विकासका साथै अन्तर्राष्ट्रिय व्यापारलाई समेत टेवा पुर्याउने हुँदा यसलाई विकासको एउटा आधारशिलाको रूपमा लिइन्छ। बौद्धिक सिर्जना र नयाँनयाँ आविष्कारहरू नभएका भए आज जुन विकास र प्रगति भएको छ, त्यो हुने थिएन भने भविष्यमा थप विकास र उन्नति हुन्छ भनी आशा पनि गर्न सकिने थिएन। तसर्थ कुनै पनि देश र समाजको विकास र प्रगतिमा बौद्धिक सम्पत्ति व्यवस्थाको ठूलो योगदान रहन्छ। बौद्धिक सम्पत्तिसम्बन्धी थुप्रै अन्तर्राष्ट्रिय सन्धिसम्झौताहरू क्रियाशील छन्। यी सन्धिसम्झौताहरूले बौद्धिक सम्पत्ति अधिकारहरू र यसको संरक्षणका लागि राज्यहरूले लागू गर्नुपर्ने न्यूनतम सर्तहरू र मापदण्ड निर्धारण गरिदिएका छन्। यसै गरेर अर्को मुलुकका बौद्धिक सम्पत्तिहरूको पनि आफ्नो मुलुकको नागरिकहरूलाई दिएसरहकै अधिकार दिनुपर्ने राष्ट्रिय व्यवहारका प्रावधानहरू यिनमा छन्। बौद्धिक सम्पत्तिसम्बन्धी यी सन्धि सम्झौताहरूको प्रशासन र बौद्धिक सम्पत्ति क्षेत्रको विकास विस्तार र प्रबद्र्धन गर्न विश्व वौद्धिक सम्पत्ति संगठन क्रियाशील छ। सन् १९६७ मा सम्पन्न डब्लूआईपीओ कन्भेन्सन सन् १९७० मा क्रियाशील भएपछि डब्लूआईपीओ अहिलेको स्वरूपमा स्थापना र विस्तार भएको हो। डब्लूआईपीओ कन्भेन्सन सम्पन्न भएको दिन अप्रिल २६ लाई विश्व बौद्धिक सम्पत्ति दिवसका रूपमा मनाइने चलन छ। यस दिवसको उद्देश्य पनि अरू दिवसजस्तै बौद्धिक सम्पत्तिको महत्व र औचित्यबारे सरकार तथा सर्वसाधारणलाई सचेत गराउने, यसको विकास, विस्तार र संरक्षण गरेर आर्थिक प्राविधिक र सांस्कृतिक विकासको गतिलाई तिव्रता दिनु हो। विश्व बौद्धिक सम्पत्ति संगठनले हरेक वर्ष बौद्धिक सम्पत्ति दिवसका लागि बौद्धिक सम्पत्तिसँग सम्बन्धित कुनै एक क्षेत्रलाई लक्षित गरेर नारा तय गर्ने गरेको छ। यस वर्षको बौद्धिक सम्पत्ति दिवसका लागि आईपी एन्ड म्युजिक, फिल द बिट अफ आईपीयू नारा दिएको छ। ताल संगीतको आधारभूत तत्व हो। संगीतको तालमा बौद्धिक सम्पत्ति ताल मिलाएर अनुभूत गरौं भन्ने सन्देश यो नाराले दिन खाजेको छ। हुन त बौद्धिक सम्पत्तिासम्बन्धी नीति १० वर्षअघि जारी भएको थियो तर नीतिनिर्माता एवं निर्णयकर्ताहरूले नै यसलाई बिर्सिसकेको भान हुन्छ। सरकारी क्षेत्रमा हुनैपर्ने र गर्नैपर्ने यी कामहरू नै भएका छैनन्। संगीतलगायत साहित्य कला सिनेमा आदि सिर्जनात्मक कार्यहरूको अधिकार सुनिश्चित गर्दै यसलाई सम्पत्तिको रूपमा मान्यता दिने काम गर्छ, बौद्धिक सम्पत्ति अधिकारसम्बन्धी कानुनहरूले। फलस्वरूप यस्ता सिर्जनामा आधारित कामहरू उद्यम व्यवसायका रूपमा स्थापित भई मौलाउँदो अवस्थामा छन्। कतिपय देशमा यस्ता उद्यमलाई सिर्जनात्मक वा प्रतिलिपि अधिकारमा आधारित उद्योग भनेर परिभाषित गरेर यी उद्यमबाट राष्ट्रिय उत्पादन तथा रोजगारी लगायत मुलुकको आर्थिक क्षेत्रमा दिएका योगदानहरूको गणना र विश्लेषण गर्दै प्रबद्र्धन र प्रोत्साहनका कामहरू गरिरहेका छन्। नेपालमा त यस्तो सोच र योजना कहिले बन्ने होला खै ? नेपालमा बौद्धिक सम्पत्तिसम्बन्धी कानुनी व्यवस्थाको प्रारम्भ १९९४ सालमा प्याटेण्ट, डिजाइन र ट्रेडमार्क ऐन जारी भएदेखि भएको हो। उक्त ऐनलाई प्रतिस्थापन गर्दै २०२२ सालमा नयाँ प्याटेण्ट, डिजाइन र ट्रेडमार्क ऐन जारी गरियो। हालको सन्दर्भ यो ऐन पनि अपर्याप्त र अनुकूल नभएकाले नयाँ औद्योगिक बौद्धिक सम्पत्ति ऐन मस्यौदा गर्ने पहल भइरहेको छ। औद्योगिक सम्पत्तिसम्बन्धी दर्ता नवीकरण लगायतका प्रशासकीय कार्यहरू उद्योग विभागबाट सम्पादन गरिँदै आएको छ। यसै गरेर साहित्यिक कलात्मक सिर्जनाउपरको अधिकारसम्बन्धी व्यवस्थाको सुरुआत भने प्रतिलिपि अधिकार ऐन, २०२२ लागू भएपछि भएको हो। तर कतिपय अन्तर्राष्ट्रिय मापदण्ड र पद्दति अनुरूप सो ऐन नभएकाले नयाँ प्रतिलिपि अधिकार ऐन, २०५९ जारी भयो। प्रतिलिपि अधिकारको प्रबद्र्धन र रचनाहरूको दर्ता गर्ने कार्यका लागि प्रतिलिपि अधिकार रजिष्ट्रारको कार्यालय स्थापना गरिएको छ भने गीतसंगीतलगायत रचनाहरूको सार्वजनिक प्रयोगवापत रोयल्टी संकलन र वितरण गर्न हालसम्म तीन विधामा तीनवटा रोयल्टी संकलन संस्थाहरू स्थापना भएका छन्। बौद्धिक सम्पत्ति अधिकारको कार्यान्वयनमा अदालत, प्रहरी प्रशासन, भन्सार कार्यालयहरू लगायत अन्य सरकारी, गैह्रसरकारी तथा निजीक्षेत्रका निकायहरूको पनि प्रत्यक्ष अप्रत्यक्षरूपमा कानुनी र व्यावसायिक जिम्मेवारी एवं संलग्नता छ। अन्य मुलुकको तुलनामा हाम्रो बौद्धिक सम्पत्तिसम्बन्धी कानुनहरू, प्रशासनिक संरचना र कार्यान्वयनको अवस्थामा धेरै सुधार गर्नुपर्ने आवश्यकता छ। यस क्षेत्रबाट राज्य र समाजले जे जति लाभ र प्रतिफल प्राप्त गर्नुपर्ने हो प्राप्त गर्न सकेको छैन। जनमानसमा चेतनाको कमी छ। सरोकारवालामा ज्ञान र सीपको कमी छ। प्रशासनिक र व्यवस्थापकीय क्षमता ज्यादै कमजोर छ। तुलनात्मक रूपमा नेपालमा बौद्धिक सम्पत्तिका साधनहरू पेटेन्ट डिजाइन ट्रेडमार्क आदिको दर्ता संख्या ज्यादै न्यून छ। अहिलेसम्म पेटेन्ट दर्ता संख्या एक सय पनि नाघेको छैन भने टेडमार्क दर्ता एक लाख पुग्न अझै केही वर्ष लाग्छ। एकातिर प्रतिलिपि अधिकारतर्फ स्रष्टाहरूले रोयल्टी पाउन सकेका छैनन् भने अर्कोतिर रचनाहरूको अनाधिकृत प्रयोग रोक्ने र त्यस्तालाई उचित कारबाही तथा सजाय नै हुन सकेको छ। नयाँ औद्योगिक सम्पत्ति ऐन मस्यौदा गर्न थालिएको ३०औं वर्ष व्यतित भइसक्यो तर पनि ऐन बन्न सकेन। छुट्टै स्वायत्त र अधिकार सम्पन्न बौद्धिक सम्पत्ति कार्यालय स्थापना गर्ने भनी बौद्धिक सम्पत्तिसम्बन्धी नीतिमा नै उल्लेख गरिएको भए पनि आजसम्म भएको छैन। हुन त बौद्धिक सम्पत्तिसम्बन्धी नीति १० वर्षअघि जारी भएको थियो तर नीतिनिर्माता एवं निर्णयकर्ताहरूले नै यसलाई बिर्सिसकेको भान हुन्छ। सरकारी क्षेत्रमा हुनैपर्ने र गर्नैपर्ने यी कामहरू नै भएका छैनन्। सवल बौद्धिक सम्पत्ति अधिकार व्यवस्था निर्माणका लागि चाहिने कानुनी, प्रशासनिक र आर्थिक संरचना खडा गर्न राज्यका तर्फबाट अग्रसर हुनु आवश्यक छ। केसी बौद्धिक सम्पत्ति संरक्षण समाज नेपालका अध्यक्ष हुन्।"
बसाइँ हिँड्नेको ताँती,"गाउँगाउँमा सिंहदरबारको नारासहित नेपालमा संघीय प्रणाली लागू गरिएको विकास गाउँगाउँमा पुर्याउन हो । हुन पनि पञ्चायतकाल ढलिसक्दा पनि सरकार जिल्ला सदरमुकामहरूमा मोटर बाटो पुर्याउने लक्ष्य राख्थ्यो । अहिले भने पालिका केन्द्रसम्म सडक पुर्याउने लक्ष्य राखिएको छ र त्यो पनि केही दर्जन पालिका केन्द्रमा मात्रै सडक पुर्याउन बाँकी छ । सरकार त्यसमा केन्द्रित पनि छ । गाउँगाउँमा मोटर बाटो र खानेपानीका पूर्वाधार धमाधम बनिरहेका छन् । सरकारले भनेअनुसार ९८ प्रतिशत घरधुरीमा बिजुलीको उज्यालो पुगेको छ । विकास गाउँतिर सोझिएको छ । तर गाउँका बासिन्दा भने सहर सोझिएका छन् । २०७८ सालको जनगणनाअनुसार ३४ जिल्लाको जनसंख्या वृद्धिदर ऋणात्मक छ । खासगरी पहाड र हिमाली जिल्लाका बासिन्दा धमाधम अरू जिल्लातिर अर्थात् समथर भूभाग भएका जिल्ला झरेका छन् । यस्तो क्रम पहिला पनि नभएको होइन । तर, २०१८ सालतिर बसाइँसराइको दर ४ प्रतिशत थियो भने अहिले २० प्रतिशत पुगेको छ । पहिलापहिला मानिसहरू कि मधेस झर्थे त कि पूर्वाेत्तर भारत पनि पुग्थे । अहिले आन्तरिक बसाइँसराइ तीव्र छ । पहाड र हिमाली क्षेत्रमा धानको खेती र उब्जनी कम हुने अनि अरू खाद्यान्नको पनि अभाव हुँदा मधेस तराईतिर बसाइँ आकर्षित थियो । अचेल भने काठमाडौं उपत्यकासहित देशका प्रमुख सहरहरूमा बसाइ केन्द्रित छ । यसको कारण गाउँमा विकास नभएर होइन, शिक्षा, स्वास्थ्य र रोजगारीको खोजी हो । गाउँमा विकास अर्थात् बाटो लगे पनि उद्यमशीलताको वातावरण बन्न सकेको छैन, उत्पादनले बजार पाउँदैन । रोजगारीका अवसर छैनन् । अनि शिक्षा र स्वास्थ्यका सेवाको गुणस्तर निकै कमजोर छ । पालिकापिच्छे अस्पताल बनाउने सरकारको कदम पूरा भएको छैन । सार्वजनिक विद्यालयहरूको गुणस्तर तन्नम छ । विदेश गएर कमाएको पैसाले समथर भूभागमा घडेरी किन्ने र सन्तानलाई राम्रो शिक्षा दिने, उपचारका लागि अस्पताल जान पाइने ठाउँ बसाइँसराइको रोजाइ बनिरहको छ । बसाइँसराइको यो चक्रले गाउँ रित्तिने र सहरहरू अव्यवस्थित बन्ने अवस्था आएको छ । तसर्थ गाउँका बासिन्दालाई अड्याइरहन गतिलो शिक्षा र स्वास्थ्य सेवासँगै रोजगारी वा उद्यमशीलताको वातावरण आवश्यक छ । त्यसो नगरेसम्म विकास गाउँ पुगेरमात्रै केही हुँदैन, गाउँ रित्तिँदै जाने छन् । ग्रामीण अर्थतन्त्र धराशायी हुन्छ । रैथाने बालीहरू हराउँछन् । हराउँछन्, सांस्कृतिक पहिचानहरू पनि । गाउँ रित्तिएर सहरमा मात्रै मान्छे थुप्रिँदा विकासको सन्तुलन भत्किन्छ ।"
"प्रतिनिधिसभा बैठक बस्दै,के छन् एजेण्डाहरू ?","काठमाडौं : संघीय संसदअन्तर्गत प्रतिनिधिसभा बैठक बस्दैछ। बैठक बिहान ११ बजे नयाँ बानेश्वरस्थित संसद भवनमा बस्दैछ। बैठकमा अर्थ समितिका सभापति सन्तोष चालिसेले 'भन्सार विधेयक सम्बन्धी समितिको प्रतिवेदन, २०८१"" पेश गर्ने कार्यसूची रहेको संसद सचिवालयका महासचिव पद्मप्रसाद पाण्डेयले जानकारी दिए। कानुन, न्याय तथा मानव अधिकार समितिका सभापति बिमला सुवेदीले 'केही नेपाल ऐनलाई संशोधन गर्न बनेको विधेयक सम्बन्धी समितिको प्रतिवेदन, २०८१'पेश गर्ने कार्यसूचीमा उल्लेख छ। यसैगरी संस्कृति,पर्यटन तथा नागरिक उड्डयन मन्त्री बद्रीप्रसाद पाण्डेले 'नेपाल हवाई सेवा प्राधिकरण विधेयक, २०८१ माथि विचार गरियोस्"" भन्ने प्रस्ताव प्रस्तुत गर्नेछन्। कानुन,न्याय तथा संसदीय मामिला मन्त्री अजय कुमार चौरसियाले 'नेपाल कानुन व्यवसायी परिषद् (दोस्रो संशोधन) विधेयक, २०८१ लाई दफावार छलफलको लागि सम्बन्धित समितिमा पठाइयोस्' भन्ने प्रस्ताव प्रस्तुत गर्ने कार्यसूची छ। उपप्रधानमन्त्री एवं अर्थ मन्त्री विष्णुप्रसाद पौडेलले 'बैंकिङ्ग कसूर तथा सजाय (दोस्रो संशोधन) विधेयक, २०८० माथि राष्ट्रिय सभाबाट भएको संशोधनमाथि विचार गरियोस् भन्ने प्रस्ताव प्रस्तुत गर्ने कार्यसूची रहेको छ।"
कर्णालीमा सडक कति ? कस्ता ? बन्यो गुरुयोजना,"वीरेन्द्रनगर : कर्णाली प्रदेश सरकारले प्रादेशिक सडक गुरुयोजना निर्माण गरी लागू गरेको छ । कर्णाली प्रदेशका १० वटै जिल्लामा आवश्यक सडक पूर्वाधारलाई क्रमशः निर्माण गरी ग्रामीण स्तरसम्म यातायात सेवाको सहजता प्रदान गर्न प्रादेशिक गुरुयोजना निर्माण गरी लागू गरेको हो । जिल्लास्तरीय यातायात गुरुयोजनाकै मार्गदर्शनको आधारमा नेपाल सरकारले जिल्लास्तरीय मुख्य सडकका लागि ५ वर्षे लगानी योजनासहितको तत्कालीन ७५ वटै जिल्लामा जिल्लागत यातायात गुरुयोजना निर्माण गरेको थियो । नेपालको संविधान २०७२ अनुसार राज्यको पुनर्संरचना भई तीन तहको सरकारको स्थापना भएअनुसार प्रदेश सरकारबाट प्रादेशिक सडक सञ्जाल गुरुयोजना तथा स्थानीय सरकारहरूबाट पालिका स्तरीय सडक सञ्जाल गुरुयोजना तयार गर्नुपर्ने व्यवस्था छ । प्रदेश सरकारको भौतिक पूर्वाधार तथा सहरी विकास मन्त्रालयका प्रवक्ता वरिष्ठ सिनियर डिभिजनल इन्जिनियर रमेश सुवेदीले भने, कर्णाली प्रदेश सरकार भौतिक पूर्वाधार तथा सहरी विकास मन्त्रालय र स्थानीय पूर्वाधार विकास विभागको सहकार्यमा कर्णालीमा पहिलोपटक प्रदेशको प्रादेशिक सडक सञ्जाल गुरुयोजना निर्माण गरिएको हो । उनका अनुसार यस गुरुयोजनामा कर्णाली प्रदेशअन्तर्गत पर्ने सडकहरूलाई जीआईएस नक्सामा रेखांकन गरिनुका साथै ती सडकहरूको जिल्लागत रूपमा सूचीबद्ध पनि गरिएको छ । छनोट भएका सडकहरूको विवरणसहित प्रादेशिक तथा जिल्लागत हिसाबले नक्सांकन गरी त्यसैअनुसार लगानी गर्ने गरी तयारी गरिएको छ । कर्णाली प्रदेश सरकारको कार्य विभाजन नियमावली, २०७४ बमोजिम भौतिक पूर्वाधार तथा सहरी विकास मन्त्रालयको प्रदेशस्तरमा यातायात, लोकमार्ग र सुरक्षित बसोबास तथा जग्गा एकीकरणसम्बन्धी नीति, कानुन, मापदण्ड र योजना तर्जमा गरी कार्यान्वयन गर्ने मुख्य कार्य जिम्मेवारी रहेको छ । मन्त्रालयका सचिव ईश्वरचन्द्र महरट्टाले भने, त्यसैअन्तर्गत प्रदेशभित्रको पूर्वाधारसम्बन्धी योजना तथा गुरुयोजना तर्जुमा, कार्यान्वयन र अनुगमन तथा मूल्यांकन गर्नेसमेत यस मन्त्रालयको क्षेत्राधिकारभित्र पर्छ । मन्त्रालयका सचिव मरहट्टाले भने, सडक गुरुयोजनाको अभावमा योजना छनोट तथा प्राथमिकीकरण कार्य वैज्ञानिक तथा पारदर्शी हुन सकेको अवस्था थिएन । अब सडक सञ्जाल गुरुयोजना निर्माण गरी त्यसैको आधारमा सडकहरूको प्राथमिकीकरण तथा योजना निर्माण गर्ने प्रणालीको थालनी गरिएकाले योजना निर्माण कार्य पनि पारदर्शी तथा वस्तुगत हुने र सीमित स्रोत साधनको पनि अधिकतम र प्रभावकारी रूपमा उपयोग हुने आशा गरिएको छ । उनका अनुसार कर्णाली प्रदेश सरकारको आर्थिक वर्ष २०८१०८२ को नीति तथा कार्यक्रममार्फत विकासको मेरुदण्डका रूपमा रहेको सडक पूर्वाधारलाई सन्तुलित, व्यवस्थित, प्रभावकारी, दिगो, भरपर्दो र सुरिक्षत बनाउन पहिचान भएका प्रदेश लोकमार्ग तथा अन्य मार्गहरूको प्राथमिकीकरणसहित प्रादेशिक सडक गुरुयोजना तयार गरिने तथा उक्त गुरुयोजनाका आधारमा क्रमशः वातावरणमैत्री र अपांगमैत्री सडक आयोजनाहरू कार्यान्वयन गरिने कुरा घोषणा भएको थियो । कर्णाली प्रदेश सरकारकै आव २०८१०८२ को बजेट वक्तव्यमा कर्णाली प्रदेशमा सुरिक्षत, गुणस्तरीय र भरपर्दो सडक पूर्वाधार विकासका लागि पहिचान भएका प्रदेश लोकमार्ग तथा अन्य मार्गहरूको प्राथमिकीकरणसहित प्रादेशिक सडक गुरुयोजना तयार गरिने तथा गुरुयोजनाअनुसार सडकहरूको प्राथमिकताका आधारमा योजना तथा कार्यक्रम तर्जुमा गरी कार्यान्वयन गरिनेछ भनेर उल्लेख गरिएको थियो । कर्णाली प्रदेश सरकारको लगानीमा निर्माणाधीन अवस्थामा रहेको कालीकोट जिल्लास्थित लालु लैफु सडकखण्डको कोटिला नानिकोट खण्ड । तस्बिर : बिस्नप्रसाद न्यौपाने कर्णाली प्रदेश सरकारको प्रथम पञ्चवर्षीय योजना (२०७६ देखि २०८१) मा पनि यातायात पूर्वाधार क्षेत्रको प्राथमिकताका आधारमा गुणस्तरीय सडक सञ्जाल निर्माण गरी विकासको आधार खडा गर्ने लक्ष्य अनुरूप सडक गुरुयोजना तयार गरी प्राथमिकताका आधारमा सडक पूर्वाधार विकास कार्यक्रमहरू सञ्चालन गर्ने रणनीति रहेको थियो । दोस्रो पञ्चवर्षीय योजना (२०८१ देखि २०८६) मा भौतिक पूर्वाधारतर्फको प्रमुख हस्तक्षेपकारी कार्यक्रमअन्तर्गत प्रदेश सडक गुरुयोजना तर्जुमालाई महत्वका साथ राखी प्रदेश सडक गुरुयोजना स्वीकृत भई सो मापदण्ड प्राथमिकता र कार्ययोजना कार्यान्वयन हुने अपेक्षा गरिएको छ । सरकारका महत्वपूर्ण आधिकारिक दस्तावेजहरूले सडक सञ्जाल गुरुयोजना तयार गर्न जोड दिएका, कर्णाली प्रदेश सरकारले नीति तथा कार्यक्रम तथा बजेट वक्तव्यमार्फत यसै आवमा गुरुयोजना स्वीकृत गर्ने घोषणा गरेको तथा कर्णाली प्रदेशमा सडक तथा पुलमा सहयोग गरिरहेका विकास साझेदारहरूले समेत गुरुयोजना तयारी र स्वीकृत गरी सोही गुरुयोजनाका आधारमा आयोजना कार्यान्वयन गर्न सुझाव दिएकाले मन्त्रालयले प्राथमिकता दिएर प्रदेशिक सडक सञ्जाल गुरुयोजना निर्माण गरी प्रदेश मन्त्रिपरिषद्बाट स्वीकृत भएको भौतिक पूर्वाधार तथा सहरी विकासमन्त्री शेरबहादुर बुढाले बताए । उनका अनुसार यस गुरुयोजना तयार गर्न मन्त्रालयमा उपयुक्त प्राविधिक जनशक्ति अभाव भएका कारण स्थानीय पूर्वाधार विकास विभाग काठमाडौंंलाई अनुरोध गरी ग्रामीण पहुँच कार्यक्रममार्फत २०७७ सालमै गुरुयोजनाको ड्राफ्ट तयार भएको थियो । संघीय सडक ऐन तथा प्रदेशसभामा पेस भएको कर्णाली प्रदेश लोकमार्ग ऐन लगायतका पछिल्ला नीति तथा कानुनसँग सामान्जस्यतासमेत हुने गरी उक्त ड्राफ्टलाई स्थानीय सडक पुल सहयोग कार्यक्रमको सहयोगमासम्बन्धित सरोकारवाला निकायहरू, कार्यालयहरू तथा जनप्रतिनिधिहरूसँग समेत पटकपटक सल्लाह र राय सुझाव लिई पटकपटक अद्याबीधकसमेत गरी गुरुयोजनालाई पूर्णता दिइएको छ । कर्णाली सडक पूर्वाधार विकासका हिसाबले निकै पछाडि छ । निर्माण व्यवसायी महासंघ कर्णाली प्रदेशका महासचिव मानव बमले भने, सरकारले प्रदेशभित्रका सडक सञ्जाल गुरुयोजना निर्माण गरी कार्यान्वयन गरेर यहाँको सडक पूर्वाधार विकासको क्षेत्रमा ऊर्जा प्रदान गरेको छ । अब गुरुयोजनाअनुसार नै नयाँ बजेटमा पूर्वाधार क्षेत्रलाई प्राथमिकता दिने र त्यसै अनुसार कार्यन्वयनमा पनि तदारूपता देखाउने हो भने कर्णालीको आम नागरिकहरूको पहुँच यातायात सेवामा पुग्ने पक्का छ । कर्णाली प्रदेशको सीमानाउत्तरमा मित्रराष्ट्र चीनको स्वशासित क्षेत्र तिब्बत र पूर्व तथा दक्षिणमा क्रमशः गण्डकी र लुम्बिनी प्रदेश तथा पश्चिममा सुदूरपश्चिम प्रदेशसँग जोडिएको छ । कर्णाली नेपालका सात प्रदेशमध्ये क्षेत्रफलका हिसाबले सबैभन्दा ठूलो प्रदेश हो । नेपालको कुल भूभागको २१ दशमलव ६ प्रतिशत हिस्सा ओगटेको यस प्रदेशमा २५ वटा नगरपालिका र ५४ वटा गाउँपालिका गरी ७९ स्थानीय तह छन् । यो प्रदेश समुद्री सतहबाट १ सय ८० मिटर (कर्णाली र भेरी नदीको संगमस्थल सुर्खेतको जामु कुइने) देखि ७ हजार ३ सय ४८ मिटर (डोल्पाको चुरेन हिमाल) को उचाइसम्म फैलिएको छ । भौगोलिक रूपमा चट्टानी भीरपाखाहरूले भरिएको कर्णालीमा सडक पूर्वाधार विकासले गति नपाउँदा सधैं विकटताको नामले चिनिँदै आएको छ । गुरुयोजनामा कुन जिल्लामा कति सडक ? कर्णाली प्रदेश सरकारले निर्माण गरेको प्रादेशिक सडक सञ्जाल गुरुयोजनामा जम्मा २ सय ८२ वटा सडक समावेश भएका छन् । जसमा प्रदेश लोकमार्ग भनेर १ सय ३ वटा राजमार्गलाई छुट्ट्याइएको छ भने प्रदेश सडक भनेर १ सय ७९ वटा राजमार्गलाई छुट्ट्याइएको छ । भौतिक पूर्वाधार तथा सहरी विकास मन्त्रालयका अनुसार कर्णालीका १० वटा जिल्लामा सबैभन्दा धेरै प्रदेश लोकमार्ग र सडक सुर्खेतमा छनोट भएका छन् । सुर्खेतमा प्रदेश लोकमार्ग २१ र प्रदेश सडक २३ वटा छन् । कालीकोटमा प्रदेश लोकमार्ग ६, प्रदेश सडक १४, जाजरकोटमा प्रदेश लोकमार्ग ७, प्रदेश सडक १४, जुम्लामा प्रदेश लोकमार्ग ९, प्रदेश सडक १०, डोल्पामा प्रदेश लोकमार्ग ६, प्रदेश सडक १७, दैलेखमा प्रदेश लोकमार्ग १६, प्रदेश सडक २१, मुगुमा प्रदेश लोकमार्ग १२, प्रदेश सडक १२, रुकुमपश्चिममा प्रदेश लोकमार्ग ७, प्रदेश सडक ३०, सल्यानमा प्रदेश लोकमार्ग १३, प्रदेश सडक २४, हुम्लामा प्रदेश लोकमार्ग ६, प्रदेश सडक १४ वटा छनोट गरिएका छन् । यीबाहेक अन्य ससना सडकहरू पालिकास्तरबाटै निर्माण गरिनेछन् । यसरी किलोमिटरका आधारमा कालीकोट ३ सय ९९ दशमलव ५४ किलोमिटर, जाजरकोट ५ सय ४५ दशमलव २६ किलोमिटर, जुम्ला ३ सय ३८ दशमलव ६५ किलोमिटर, डोल्पामा ६ सय ५२ दशमलव २९ किलोमिटर, दैलेखमा ६ सय ७० दशमलव ९१ किलोमिटर, मुगुमा ४ सय ४५ दशमलव ७८ किलोमिटर, रुकुमपश्चिममा ५ सय ७२ दशमलव ३ किलोमिटर, सल्यानमा ८ सय ४० दशमलव २६ किलोमिटर, सुर्खेतमा ८ सय ६४ दशमलव ६५ किलोमिटर र हुम्लामा ६ सय २८ दशमलव ५० किलोमिटर सडक निर्माण गर्नुपर्ने उल्लेख गरिएको छ । कर्णालीको प्रादेशिक सडक सञ्जाल गुरुयोजनामा जम्मा ५ हजार ९ सय ५७ दशमलव ८७ किलोमिटर सडक निर्माणको काम प्रदेश सरकारले जिम्मा लिने भएको छ । ८ वर्षमा २ सय किलोमिटर सडक कालोपत्रे कर्णालीमा झन्डै ८ वर्षको अवधिमा जम्मा २ सय किलोमिटर सडक कालोपत्रे गरिएको छ । २०७४ सालको मंसिर ४ गते भएको प्रदेशसभा निर्वाचनपछि गठन भएको प्रदेश सरकारले हालसम्मको ८ वर्षको अवधिमा प्रदेश सरकारको भौतिक पूर्वाधार तथा सहरी विकास मन्त्रालयमार्फत २ सय ३० किलोमिटर सडक कालोपत्रे गरेको हो । कर्णाली प्रदेशका १० वटै जिल्लामा आवश्यक सडक पूर्वाधारलाई क्रमशः निर्माण गरी ग्रामीण स्तरसम्म यातायात सेवाको सहजता प्रदान गर्न प्रादेशिक गुरुयोजना निर्माण गरी लागू गरेको हो। गुरुयोजना तयार गर्न मन्त्रालयमा उपयुत्ता प्राविधिक जनशत्तिा अभाव भएका कारण स्थानीय पूर्वाधार विकास विभाग काठमाडौंंलाई अनुरोध गरी ग्रामीण पहुँच कार्यक्रममार्फत २०७७ सालमै गुरुयोजनाको ड्राफ्ट तयार भएको थियो। यस गुरुयोजनामा कर्णाली प्रदेशअन्तर्गत पर्ने सडकहरूलाई जीआईएस नक्सामा रेखांकन गरिनुका साथै ती सडकहरूको जिल्लागत रूपमा सूचीबद्घ पनि गरिएको छ। सरकारले प्रदेशभित्रका सडक सञ्जाल गुरुयोजना निर्माण गरी कार्यान्वयन गरेर यहाँको सडक पूर्वाधार विकासको क्षेत्रमा ऊर्जा प्रदान गरेको छ। भौगोलिक रूपमा चट्टानी भीरपाखाहरूले भरिएको कर्णालीमा सडक पूर्वाधार विकासले गति नपाउँदा सधैं विकटताको नामले चिनिँदै आएको छ। सडक गुरुयोजनाको अभावमा योजना छनोट तथा प्राथमिकीकरण कार्य वैज्ञानिक तथा पारदर्शी हुन सकेको अवस्था थिएन। अब गुरुयोजनाअनुसार नै नयाँ बजेटमा पूर्वाधार क्षेत्रलाई प्राथमिकता दिने र त्यसैअनुसार कार्यान्वयनमा पनि तदारूपता देखाउने हो भने कर्णालीको आम नागरिकहरूको पहुँच यातायात सेवामा पुग्ने पक्का छ। मन्त्रालयका अनुसार प्रदेश संरचना बनेपछिको ८ वर्षको अवधिमा जम्मा ७ सय किलोमिटरभन्दा बढी खण्डस्मिथ सडक र ३ हजार किलोमिटरभन्दा बढी माटे सडक निर्माण गर्ने कार्य सम्पन्न भइसकेको छ । यस्तै प्रदेश सरकारमार्फत यसै अवधिमा ४० वटा सडक पक्की पुल निर्माण भएका छन् । यसबाट कर्णालीका लाखौं जनताले लाभ लिइरहेका छन् । मन्त्रालयका अनुसार यस प्रदेशमा निर्माणाधीन अवस्थामा रहेका महत्वपूर्ण लोकमार्गहरू जस्तै मध्यपहाडी लोकमार्गको बाँकी रहेको खण्ड सम्पन्न गर्ने, कर्णाली लोकमार्गको हुम्ला खण्डमा ट्र्याक खोल्ने र बाँकी खण्डमा स्तरोन्नति गर्ने, कर्णाली करिडोर र भेरी करिडोरमा निर्माण हुन बाँकी रहेका स्थानमा पुल निर्माण, मदन भण्डारी लोकमार्गमा पुल निर्माण र राप्ती लोकमार्ग स्तरोन्नतिको कार्य संघीय सरकारबाट अघि बढिरहेको छ । संघीय सरकारले पनि पछिल्ला वर्षहरूमा कर्णालीका महत्वपूर्ण सडक पूर्वाधारहरूमा राज्यको ठूलो लगानी वृद्धि गरिरहेको छ । जुम्लाबाट प्रतिनिधिसभा सदस्य रहेकी सांसद कान्तिका सेजुवालले भनिन्, कर्णालीमा आवश्यकता अनुसारको संघीय सरकारबाट बजेटको लगानी अझै नभएको भए पनि विगतका वर्षहरूको तुलनामा पछिल्ला केही वर्षयता धेरै आयोजनाहरूमा करोडौं बजेट विनियोजन हुनुले कर्णालीको विकासमा संघको चासो बढेको अनुमान गर्न सकिन्छ । यसले पक्कै पनि कर्णालीको पूर्वाधार विकासले गति पाउने छ । कर्णाली प्रदेशमा अझै ३ वटा स्थानीय तहका केन्द्र र हुम्ला जिल्ला सदरमुकाम राष्ट्रिय सडक सञ्जालमा जोडिन बाँकी रहेको छ । हालसम्म ४६ स्थानीय तहको केन्द्रसम्म पक्की सडक पुगेको छ । नेपालको सडक घनत्व ० दशमलव ४५ किलोमिटर प्रतिवर्ग किलोमिटर रहेकोमा यस प्रदेशको ० दशमलव ३० किलोमिटर रहेको छ । आर्थिक वर्ष २०७७७८ देखि २०८०८१ सम्म यस प्रदेशमा कुल ३ हजार ६ सय ९५ दशमलव १६ किलोमिटर सडक सञ्जाल विस्तार भएको छ । यस्तै कालोपत्रे २ सय ३० किलोमिटर, ६ सय २० दशमलव ०६ किलोमिटर ग्राभेल र २ हजार ८ सय ४४ दशमलव ५६ किलोमिटर धुले सडक निर्माण गरिएको छ । प्रदेश सरकारले घोषणा गरेको वीरेन्द्रनगर राजधानी पूर्वाधार निर्माणका साथै आर्थिक वर्ष २०७७७८ देखि २०८००८१ सम्म प्रदेशमा कुल ९१ वटा झोलुंगे पुल र ४० वटा सडक पुल निर्माण सम्पन्न भएका छन् । प्रदेशका आगामी प्रमुख रणनीतिहरू कर्णाली प्रदेशले आफ्नो प्रदेशभित्रमा आवश्यक सडक पूर्वाधार विस्तारका लागि ५ वटा प्रमुख रणनीति तय गरेको छ । जसमा पहिलो गुरुयोजनाको आधारमा प्राथमिकतामा आधारित योजना प्रणाली विकास गर्ने रणनीति लिएको छ । प्रादेशिक सडक गुरुयोजनामा सूचीकृत सडकहरूलाई लाभान्वित हुने जनसंख्या, प्रदेश महत्वका धार्मिक तथा पर्यटकीय स्थलहरू, सामाजिक मापदण्ड, ट्राफिकको प्रकार तथा प्रदेश महत्वका सडकको आधारमा भार निर्धारण गरी प्राथमिकताक्रम निर्धारण गरिने छ । बजेटको उपलब्धताका आधारमा प्राथमिकताक्रमअनुसार वार्षिक कार्यक्रममा समावेश गरी क्रमशः कार्यान्वयन गरिँदै लगिने छ । यस्तै, दोस्रो प्रादेशिक सडक सञ्जालको विकास विस्तार र स्तरोन्नति गर्ने रणनीति लिइएको छ । अधिकांश उच्च पहाडी तथा हिमाली प्रदेश भएकाले सडक निर्माण कार्य केही जटिल रहेको छ । तीन तहको सरकारबीचको समन्वय सहकार्य र सहलगानीमा प्रदेशका ७९ वटा स्थानीय तह ७ सय १८ वडाहरूमा बाह्रैमास यातायात सञ्चालन हुने स्तरीय सडकको पहुँच पुर्याउने गरी सडक सञ्जालको विकास, विस्तार तथा स्तरोन्नति गरिने छ । यस्तै, तेस्रो हरित तथा उत्थानशील सडक संरचना निर्माण गर्ने रणनीति लिइएको छ । सडक संरचनालाई गुणस्तरीय सुनिश्चित तथा पहुँचयोग्य बनाउन तीनै तहको सरकार बीचमा समन्वय स्थापना गरी वातावरणमैत्री तथा जोखिम उत्थानशील सडकको निर्माण गर्ने रणनीति अख्तियार गरिने छ । पहिरो तथा विपद््का कारण सिर्जना हुने सडक अवरोधलाई न्यूनीकरण गर्ने, वायो इन्जिनियरिङ जस्ता उपयुक्त प्रविधिको उपयोगमार्फत जलवायु अनुकूलित हुने र भूक्षय नियन्त्रण हुने गरी सडक निर्माण र सञ्चालन गरिनेछ । चौथोमा सडकको दिगो व्यवस्थापन सञ्चालन तथा मर्मत सम्भार गर्ने रणनीति लिएको छ । सडक मर्मत सम्भार, स्तरोन्नति तथा पुनःस्थापना सडक यातायातलाई भरपर्दो र सुरक्षित बनाइनेछ । आधुनिक र नवीन प्रविधिको प्रयोग गरी हाल सञ्चालनमा रहेका सडकहरूको स्तरोन्नति गर्दै लगिनेछ । सडक डिजाइन, निर्माण र सञ्चालनमा सडक सुरक्षा परीक्षणको व्यवस्था गरिनेछ । सडक मर्मतसम्भार र दिगो सञ्चालनका लागि सडक मर्मतसम्भार कोषको संस्थागत व्यवस्था गरिनेछ । गुरुयोजनाको प्राथमिकताअनुसार स्रोत साधनको व्यवस्था गरी चरणबद्ध रूपमा कार्यान्वयन गर्दै लगिनेछ । प्रदेश सरकारले निर्माण, विस्तार र स्तरोन्नति तथा रेखदेख गरेका प्रदेश लोकमार्ग र प्रादेशिक सडक पूर्वाधारको मर्मतसम्भार कार्यलाई नियमित र व्यवस्थित गर्न क्षमता विकास तथा स्रोत अभिवृद्धि गरिने छ । यस्तै पाँचौंमा आधुनिक तथा नवीन प्रविधिसहित यातायात पूर्वाधारको विकास गर्ने रणनीति लिएको छ । सडक निर्माण तथा सम्भारमा उपलब्ध नयाँ प्रविधिहरूको प्रयोग गर्दै लगिने छ । सडक तथा यातायात पूर्वाधार विकाससँग उत्पादन, रोजगारी तथा आयलाई जोड्ने गरी सडक विस्तार, स्तरोन्नति र पुल तथा अन्य संरचनाको निर्माण गरिने छ । अन्तर सरकार तथा निकायगत समन्वय र अग्र पृष्ठ सम्बन्धको विकासबाट सडक तथा यातायात पूर्वाधार विकास, विस्तार, स्तरोन्नति र उपयोगमा वृद्धि गरिने छ । सडक निर्माण तथा स्तरोन्नतिमा सार्वजनिकनिजीसाझेदारी, इन्जियरिङ प्रोक्योरमेन्ट कन्स्ट्रक्सन फाइनान्सिङ, डिजाइन एन्ड विल्ड, विल्ड ओन, अपरेट एण्ड ट्रान्सफरबुट जस्ता प्रचलित आधुनिक करार सम्झौता पद्धतिको अबलम्वन गरी सडकको गुणस्तर सुनिश्चितता कायम गरिनेछ । प्रदेशका महत्वपूर्ण धार्मिक, संस्कृतिक तथा पर्यटकीयस्थल र केन्द्रलाई जोड्ने गरी सडक तथा अन्य यातायात पूर्वाधारका विकास, विस्तार र स्तरोन्नति गरिनेछ । अब खनिदैन जथाभावि सडक कर्णाली प्रदेश सरकारले अब कर्णालीमा जथाभावि सडक खन्ने प्रवृत्तिको अन्त्य गर्ने भएको छ । प्रादेशिक सडक सञ्जाल गुरुयोजना निर्माण गरी कार्यान्वयन गरेपछि जथाभावि सडक खनेर विपत््को जोखिम बढाउने काम रोक्ने गरी तयारी थालेको छ । भौतिक पूर्वाधार तथा सहरी विकास मन्त्रालयका प्रवक्ता सुवेदीले भने, कर्णालीका ठूला सडकहरू संघ सरकारले जिम्मा लिएको छ । त्यस बाहेकका ठूला सडकहरू प्रदेश सरकारले जिम्मा लिएको छ । स्थानीय सरकारले आफ्नो पालिकाभित्र भएका सडकहरूको स्तरोन्नति र विस्तारको काम गर्ने छन् । त्यसलाई पनि वातावरणमैत्री रूपमा सडक निर्माणका लागि स्थानीय सरकारसँग पनि समन्वय गरिनेछ । कर्णालीमा जथाभावी खनिएका सडकले दुर्घटनाका साथै अन्य विपद््का जोखिमहरू बढाउदा सयौं नागरिकहरूले ज्यान गुमाइरहेका छन् । प्रदेश प्रहरी कार्यालयको तथ्यांकअनुसार २०७५ सालदेखि २०८१ सालको कात्तिकसम्ममा ३ हजार ८५ दुर्घटना भएका छन् । जसमा ७ सय ८७ जनाको मृत्यु र ६ सय १ सय ६७ जना घाइते भएका छन् । यसबाहेक बाढी, पहिरो, सडक दुर्घटना, विभिन्न खालका बिमारको समयमै उपचार नपाउँदा कर्णालीका मानिसहरूले आफ्नो आयु पूरा जिउनै मुस्किल छ । बिरामी पर्दा सहज यातायात सेवा नहुँदा पनि कतिले बाटोमै ज्यान गुमाउनुपर्ने बाध्यता अहिले पनि छ । भिरालो जमिन, जटिल पहाडी र हिमाली भूगोल भएकाले कर्णालीमा सडक निर्माण काम निकै संवेदनशील छ । त्यहीमाथि गुणस्तरहीन, सुरक्षित सडक निर्माणले झनै समस्या सिर्जना गरेको छ । अब त्यसलाई न्यूनीकरण गर्ने प्रदेश सरकारको लक्ष्य छ । साँघुरा सडक, धेरैजसो कच्चि र इन्जिनियरिङ मापदण्ड पूरा नगरिएका सडकले दुर्घटनाको जोखिम बढाइरहेका छन् । निर्माण नसकिएको राजमार्गमा प्रत्येक वर्ष जाने पहिरोले अहिले पनि यो क्षेत्रलाई दुर्गम बनाइरहेको छ । साँघुरो, हिलाम्य र खाल्डाखुल्डीका कारण यात्रुले बर्सेनि सास्ती खेप्दै आएका छन् । समृद्ध र सुखारी कर्णाली बनाउने हो भने अब तीनै तहका सरकारले कर्णालीको पूर्वाधार विकासमा जोड दिनुपर्छ । स्थानीय समाजसेवी युवा मनराज देवकोटले भने, प्रदेश सरकारले अहिले प्रादेशिक सडक गुरुयोजना निर्माण गरी कार्यन्वयनमा लिएको कुरा सुन्दा खुसी लाग्यो । विगतमा कर्णालीका सडकहरू मृत्यु मार्गका रूपमा चिनिँदै आएका छन् । अब यसबाट हाम्रा सडकहरूको परिचलय बदलिनुपर्छ । नागरिकले सुरक्षित सडकमा यात्रा गर्न पाउनुपर्छ ।"
मातातीर्थ कुण्डमा आमाको सम्झना (तस्बिर),"काठमाडौं : आज मातातीर्थ औंसी। आमाको मुख हेर्ने पर्वको रुपमा जन्मदिने आमाप्रति श्रद्धा, भक्ति र सम्मानका साथ मनाइँदैछ। वैशाख कृष्ण औंसीका दिन मनाइने यो पर्वमा बिहान स्नान गरी शुद्ध भएर आफ्नी आमालाई सुन्दर वस्त्र लगाइदिने तथा मीठा र तागतिला खानेकुरा खुवाएर आर्शिवाद लिने चलन छ। आमा नभएकाहरू भने आमाको श्राद्ध गरी उनको स्मरण गर्दछन्। यसो गरेमा मातृऋणबाट मुक्ति मिल्ने शास्त्रीय मान्यता छ। यसै अवसरमा मातातीर्थ काठमाडौंको चन्द्रागिरि नगरपालिका६ स्थित मातातीर्थ कुण्डमा मेला लागेको छ। आमा नहुनेहरू उक्त कुण्डमा स्नान तथा हरिहरको दर्शन र पूजाअर्चना गरिरहेका छन्। आजको दिन मातातीर्थ पोखरीमा आमाको मुखको प्रतिबिम्ब देख्ने जनविश्वास रहेको छ ।यहाँ स्नान गरेमा मातृऋणबाट मुक्त हुने जनविश्वास छ। तस्बिर : अभिषेक महर्जन"
राजनीतिक स्वार्थको रोटी सेक्न शिक्षकहरूलाई उत्तेजित बनाइयो : सांसद गिरी,"काठमाडौं : नेकपा एमालेका सांसद पदम गिरीले आफ्नो राजनीतिक स्वार्थको रोटी सेक्नका लागि शिक्षकहरूलाई उत्तेजित बनाउन लागिएको बताएका छन् । आइतबार प्रतिनिधिसभा बैठकमा बोल्दै उनले जिम्मेवार तहमा रहेका व्यक्तिहरूले शिक्षकहरू विशुद्ध पेसागत हितको माग लिएर आन्दोलनमा आएपनि त्यसो हुन नदिएको बताएका हुन् । यसअघि एउटा कार्यक्रममा बोल्दै नेकपा माओवादी केन्द्रका अध्यक्ष पुष्पकमल दाहाल 'प्रचण्ड'ले सडक आन्दोलन नछाड्न शिक्षकहरूलाई आग्रह गरेका थिए । प्रचण्डको अभिव्यक्तिलाई लक्षित गर्दै सांसद गिरीले शिक्षकहरूलाई गलत बाटोमा हिँडाउनका लागि उत्प्रेरित गरेको बताए । उनले भने, हिजो सरकारको नेतृत्वमा आफू रहने । आफै बसेर शिक्षकसँग वार्ता र सहमति गर्ने । अनि त्यो सहमतिलाई कार्यान्वयन नगर्ने । तर अहिले सारा शिक्षाभित्रका समस्याहरू वर्तमान सरकारले गर्दा आएको हो । वर्तमान प्रधानमन्त्रीले गर्दा भएको हो भन्ने गरी जनतामा भ्रम पार्ने काम भइरहेका छन् । यो बिलकुल गलत हो । सांसद गिरीले जनतामा यसरी भ्रम पार्ने अधिकार कसैलाई पनि नभएको बताए ।"
ससुरा हत्या आरोपित २० वर्षपछि पक्राउ,दाङ : दाङमा हत्या आरोप लागेका एकजना अभियुक्त २० वर्षपछि पक्राउ परेका छन् । ससुराको हत्या गरी फरार रहेका एकजना २० वर्षपछि पक्राउ परेको दाङ प्रहरीले बताएको छ । ससुराको हत्या अभियोगमा फरार रहेका तुलसीपुर उपमहानगरपालिका६ बरुवागाउँका ४२ वर्षीय विरबहादुर गुरुङ पक्राउ परेको प्रहरीले जनाएको छ । वीरबहादुरले २०६२ साल साउन १४ गते राति करिब ८ बजे तुलसीपुर उपमहानगरपालिका५ नयाँ बसपार्कमा तरकारी पसल सञ्चालन गर्दै आएका ससुरा कासीराम विकको हत्या गरी फरार रहेका थिए । मादक पदार्थ सेवन गरेका गुरुङले घरायसी विवादका क्रममा ससुरा कासीराम विकमाथि कुटपिट गर्दा घटनास्थलमै विकको मृत्यु भएको थियो । हत्यापछि फरार भएका गुरुङ लामो समय भारतमा लुकेर बसेका थिए । हाल उनी तुलसीपुर उपमहानगरपालिका१२ टरिगाउँमा लुकीछिपी बस्दै आएको सूचनाका आधारमा प्रहरी टोलीले उनलाई वैशाख १२ गते पक्राउ गरेको ईलाका प्रहरी कार्यालय तुलसीपुरका प्रवक्ता प्रहरी निरीक्षक सुर्य रानाले जानकारी दिए ।
"सुनको मूल्य बढयो, चाँदी घट्यो",काठमाडौं : स्थानीय बजारमा सुनको मूल्य सय रुपैयाँले वृद्धि भएको छ। अघिल्लो साताको अन्तिम कारोबार दिन शुक्रबार १ लाख ८९ हजार ६०० रुपैयाँमा कारोबार भएको सुन आज सय रुपैयाँले बढेर प्रतितोला १ लाख ८९ हजार ७०० रुपैयाँ पुगेको हो। नेपाल सुनचाँदी व्यवसायी महासंघका अनुसार आज एक तोला सुनको मूल्य १ लाख ८९ हजार ७०० रुपैयाँ कायम भएको छ। चाँदीको मूल्य भने १० रुपैयाँले घटेको छ। महासंघका अनुसार आज एक तोला चाँदी १९ सय ९० रुपैयाँमा कारोबार भइरहेको छ। शुक्रबार प्रतितोला चाँदी २ हजार रुपैयाँ कायम भएको थियो।
प्रतिनिधिसभा बैठक सुरू,"काठमाडौं : संघीय संसदअन्तर्गत प्रतिनिधिसभा सुरू भएको छ। आजको बैठकमा शून्य र विशेष समय राखिएको छ। अहिले शून्य समयमा सांसदहरूले आआफ्ना भनाइ राखिरहेका छन्। आजको बैठकमा अर्थ समितिका सभापति सन्तोष चालिसेले 'भन्सार विधेयक सम्बन्धी समितिको प्रतिवेदन, २०८१"" पेश गर्ने कार्यसूची रहेको छ। कानुन, न्याय तथा मानव अधिकार समितिका सभापति बिमला सुवेदीले 'केही नेपाल ऐनलाई संशोधन गर्न बनेको विधेयक सम्बन्धी समितिको प्रतिवेदन, २०८१'पेश गर्ने कार्यसूचीमा उल्लेख छ। यसैगरी संस्कृति,पर्यटन तथा नागरिक उड्डयन मन्त्री बद्रीप्रसाद पाण्डेले 'नेपाल हवाई सेवा प्राधिकरण विधेयक, २०८१ माथि विचार गरियोस्"" भन्ने प्रस्ताव प्रस्तुत गर्नेछन्। कानुन,न्याय तथा संसदीय मामिला मन्त्री अजय कुमार चौरसियाले 'नेपाल कानुन व्यवसायी परिषद् (दोस्रो संशोधन) विधेयक, २०८१ लाई दफावार छलफलको लागि सम्बन्धित समितिमा पठाइयोस्' भन्ने प्रस्ताव प्रस्तुत गर्ने कार्यसूची छ। उपप्रधानमन्त्री एवं अर्थ मन्त्री विष्णुप्रसाद पौडेलले 'बैंकिङ्ग कसूर तथा सजाय (दोस्रो संशोधन) विधेयक, २०८० माथि राष्ट्रिय सभाबाट भएको संशोधनमाथि विचार गरियोस् भन्ने प्रस्ताव प्रस्तुत गर्ने कार्यसूची रहेको छ।"
प्रधानमन्त्रीको भूमिका प्रभावकारी भएन : महत,"दाङ : नेपाली कांग्रेसका प्रवक्ता डा प्रकाशशरण महतले प्रधानमन्त्री केपी शर्मा ओलीको भूमिका प्रभावकारी नभएको बताएका छन् । देशका दुई ठुला राजनीतिक शक्तिहरू मिलेर बनेको सरकारले जनताका गुनासालाई अपेक्षाकृत रूपमा सम्बोधन गर्न नसकेको भन्दै उनले सरकारको आलोचना गरेका हुन् । प्रवक्ता महतले प्रधानमन्त्रीले समन्वय, सन्तुलन मिलाउन नसकेको भन्दै आफ्नो भूमिकालाई प्रभावकारी बनाउनु पर्ने बताए । प्रेस युनियन दाङले आइतबार घोराहीमा आयोजना गरेको पत्रकार भेटघाट कार्यक्रममा प्रवक्ता महतले सडकमा चलिरहेको शिक्षक आन्दोलन, गभर्नर नियुक्ति सुशासन कायम लगायतका विषयमा प्रधानमन्त्रीले सन्तुलन मिलाउन नसकेको, समन्वय र सहकार्य नगरेको आरोप लगाए । प्रवक्ता महतले सक्षम, योग्य र अर्थतन्त्रलाई मार्गनिर्देश गर्ने गभर्नर नियुक्त हुनुपर्ने पक्षमा कांग्रेस रहेको भन्दै प्रधानमन्त्रीकै कारण गभर्नर नियुक्तिमा विलम्ब भएको बताए । सरकारले चाहे अनुसार काम गर्न नसक्दा जनतामा निराशा बढेको भन्दै उनले राजनीतिक नेतृत्वले अनावश्यक आश्वासन बाढ्दै हिँड्न नहुने पनि बताए । अर्को प्रसंगमा प्रवक्ता महतलेले सहकारीमा साना बचतकर्ताको रकम अपचलन भएको भन्दै सम्बन्धित व्यक्तिबाटै असुलउपर गरी बचतकर्तालाई बचत फिर्ता गर्ने काममा सरकार लाग्नुपर्ने बताए । पूर्वराजाले शक्ति आफ्नो हातमा लिने र मनोमानी गर्न खोजेकै कारण गणतन्त्र आएको स्मरण गर्दै उनले पुनः राजा फर्काउने सम्भव नभएको बताए ।"
एक शिक्षक जो ३४ वर्षदेखि एउटै श्रेणीमा !,"जाजरकोट : जाजरकोटमा मण्डल सर भन्ने बित्तिकै जो कोहीले पनि असल र इमान्दार शिक्षकका रूपमा चिन्ने गर्छन्् । उनी धेरैका गुरु हुन् । गणित, विज्ञान र ऐच्छिक गणितमा अब्बल दक्षता राख्ने मण्डल सर आदर्श शिक्षकका रूपमा स्थापित छन् । सप्तरी जिल्ला तिरहुत गाउँपालिका ५ निवासी सत्यनारायण मण्डल त्रिभुवन मावि खलंगाका गणितविज्ञान शिक्षक हुन् । २०४८ साल भदौ २ गते अस्थायी नियुक्ति लिएर शिक्षण थालेका मण्डल सर अहिलेसम्म निरन्तर सेवामा छन् । २०५२ सालको शिक्षक सेवा आयोगको परीक्षाबाट २०६० साल मंसिर ७ गते स्थायी नियुक्ति लिएका मावि तृतीय श्रेणीका उनी अहिलेसम्म पनि सोही श्रेणीमा कार्यरत छन् । अहिलेसम्म उनको स्तर वृद्धि हुन सकेको छैन । धेरैलाई शिक्षा दिए । धेरैको गणित र साइन्स पढ्ने वेस बनाइदिए । डाक्टर इन्जिनियर, प्रशासकलगायतका उच्च पदमा पुग्ने आधार बनाइदिए तर आफू भने मैनबत्ति जस्तै जलिरहे । ३४ वर्षअघि जुन पद र श्रेणीमा उनले सुरु नियुक्ति लिएका थिए । अहिले पनि उही पद र श्रेणीमै काम गर्न बाध्य छन् । काममा जुन उत्साह र जोस थियो त्यो विस्तारै निराशामा परिणत हुन थालेको छ । ऊर्जाशील समय सबै जाजरकोटमै बित्यो अब यहीँबाट रिटायर्ड हुने हो, उनले भने, म मेरो पेशाबाट सन्तुष्ट छु । धेरै विद्यार्थी र अभिभावकबाट गहिरो माया र श्रद्धा पाएको छु तर बढुवामा भने म निकै अन्यायमा परेँ । उनको रिटायर्ड हुन अढाई वर्ष मात्र बाँकी छ । उनले भारतको बिहारस्थित जगदीश नन्दन कालेज मधुवनीबाट प्रथम श्रेणीमा बीएस्सी उत्तीर्ण गरेका हुन् । पूर्वी तरार्ईमा जन्मेर, त्यहीँ शिक्षादिक्षा लिएर हुर्केको मधेसी समुदायको मान्छे अति विकट दुर्गम जिल्ला जाजरकोटमा पहिलोपटक आउँदा छुट्टै संसारमा पुगेको अनुभूति भयो । सुर्खेतको बोटेचौरबाट पैदल हिँडेर जाजरकोट पुग्नुपथ्र्यो । करिब दुईदिन पैदल हिँडेर जाजरकोट खलंगा पुग्थे । त्यतिबेला धेरै दुःख थियो उनले भने, मैले ९ र १० कक्षामा अनिवार्य विज्ञान र ऐच्छिक गणित निरन्तर रूपमा अध्यापन गराइरहेको छु । त्यसका साथै केही वर्ष ११ र १२ कक्षा र क्याम्पसमा मेजर गणित, अर्थशास्त्रको गणित, विज्ञान शिक्षण लगायतका विषयको अध्यापन गराएँ । माध्यमिक र आधारभूत तहका विज्ञान र गणित विषयका दर्जनांै तालिम र प्रशिक्षक प्रशिक्षण तालिमहरू लिएँ । धेरै शिक्षकहरूलाई प्रशिक्षण पनि गराएँ । जिल्ला शिक्षा समितिबाट २०६२ सालमा उत्कृष्ट शिक्षका रूपमा पुरस्कृत पनि भए । यद्यपि, बढुवामा भने उनलाई ठूलै झड्का लाग्यो जबकी सोर्सफोर्सकै कारण उनीभन्दा ८ जना जुनियर शिक्षक द्वितीय श्रेणीमा बढुवा भए तर उनी तृतीयबाट माथि उक्लन सकेनन् । २०६६ सालमा कार्यसम्पादन मूल्यांकनबाट हुने बढुवामा जम्मै स्रोत व्यक्तिहरू बढुवा भए । वर्षौंदेखि नपढाएर तत्कालीन जिल्ला शिक्षा कार्यालय वरिपरि घुम्ने स्रोत व्यक्ति बढुवा हुने तर वर्षौंदेखि फिल्डमा खटिने शिक्षक उपेक्षित भएपछि उनले तत्कालीन क्षेत्रीय शिक्षा निर्देशनालयमा उजूरीसमेत दिए । उजुरीमाथि छानबिन हुँदा आफूले पेस गरेको कार्य सम्पादन मूल्यांकन (कासमु)फायल नै गायब भएको उनको गुनासो छ । फायल गायब मात्र गरिएन जिल्ला शिक्षा कार्यालयको दर्ता रजिष्टर नै नक्कली बनाएर कासमु फारम नै नभरेको देखाइयो । जवकी कि मैले प्रत्येक वर्ष प्रधानाध्यापकसँग प्रमाणित गराएर कासमु पेस गरेका थिए । यो कुराले मलाई साह्रै तनाव दियो उनले भने, अस्थायीसहित सेवा गर्न थालेको ३४ वर्ष पुगिसक्यो । स्थायी भएकै २२ वर्ष भइसक्यो मैले बढुवामा अवसर पाउन सकिनँ । जाजरकोटबाट धेरै सिक्ने र सिकाउने अवसर पाएँ । तर, मेरो वृत्ति विकास हुन सकेन यही कुराले मात्र पिरोल्ने गर्छ । बढुवामा बदमासी भयो । निश्पक्षता भएन । चौथो तहमा नाम निकालेका मैले पढाएका विद्यार्थी अहिले सातौं तहमा पुुगिसके । छैटौं तहमा प्रवेश गरेको मान्छे १०औं तहमा पुगिसक्छ । हामी भने वर्षौं घोटिएर पनि उही पदमा काम गर्न बाध्य छौं । शिक्षा क्षेत्रमा दक्ष जनशक्ति भित्र्याउने हो भने शिक्षकहरूलाई पनि अन्य सेवा र क्षेत्र सरह वृत्ति विकासको अवसर दिनु पर्छ कम्तीमा १० वर्षमा आवधिक बढुवा प्रणाली लागु गर्नु पर्छ । यी प्रावधानसहित तत्काल विद्यालय शिक्षा ऐन आउनुपर्छ र हामी जस्ता सोर्सफोर्स नभएका शिक्षकहरूको वृत्ति विकासमा सहयोग हुनेगरी ऐन जारी हुनुपर्छ । शैक्षिक गुणस्तरका लागि पनि शिक्षको वृत्ति विकास आवश्यक छ ।"
ज्ञानेन्द्रले श्री ५ महाराजाधिराज राखेर वक्तव्य जारी गरेपछि कारबाही गर्न माग,"काठमाडौं : नेकपा एमालेका सांसद ठाकुर गैह्रेले पूर्वराजा ज्ञानेन्द्र शाहका संवाद सचिव डाफणीन्द्रराज पाठकले संविधान विपरीत समवेदना वक्तव्य निकालेको भन्दै कारबाही गर्न माग गरेको छ । आइतबार प्रतिनिधिसभाको बैठकमा बोल्दै उनले संवाद सचिव पाठकका नाममा जारी भएको समवेदना सन्देश संविधान विपरीत आएको बताएका हुन् । सांसद गैह्रेले नेपालको संविधानमा श्री ५ महाराजाधिराज भन्ने शब्द कहाँ छ भन्ने प्रश्न समेत गरे । उनले कानुनी राज्य र संविधानको उपहास गर्ने संवाद सचिव डापाठक र पूर्वराजा शाहलाई संविधान र कानुन अनुसार तत्काल कारबाही गर्न माग गरे । उनले भने,कानुनी राज्यको उपहास गर्न पाइन्छ कि पाइँदैन । नपाइने भए संवाद सचिव डापाठक र पूर्वराजा ज्ञानेन्द्र शाहलाई तत्काल कारबाही गरियोस् । सांसद गैह्रेले गत चैत १५ गते पत्रकारलाई घरमा आगो लगाएर मार्न लगाएकोप्रति कुनै जिम्मेवारी नलिने, विमानस्थलमा आगो लगाउने दुस्साहस गर्ने, सुरक्षा निकायका जवानहरूलाई गाडीले कुल्चेर मार्न लगाएकोप्रति जबाफदेही नभएको पूर्वराजा शाहलाई आरोप पनि लगाएका छन् । पूर्वराजा शाहले भारतको जम्बु कश्मीर पहलगाममा भएको आतंककारी आक्रमणमा मारिएका नागरिकप्रति श्रद्धाञ्जली व्यक्त गर्न निकालेको वक्तव्यमा आफूलाई श्री ५ महाराजाधिराज भनी उल्लेख गरेका थिए ।"
विद्यालय शिक्षा र निजामती विधेयक निष्कर्षमा पुर्याउन एमालेले पहलकदमी लिन्छ : मुख्यसचेतक बर्तौला,"काठमाडौं : नेकपा एमालेले विद्यालय शिक्षा र संघीय निजामतीलगायतका विधेयक छिटोभन्दा छिटो निष्कर्षमा पुर्याउन पहलकदमी लिने भएको छ । एमाले संसदीय दलको बैठकले संसदमा छलफलमा रहेको विद्यालय शिक्षा विधेयक, संघीय निजामती विधेयक लगायत र अन्य विचाराधीन विधेयकहरूलाई गुणस्तरीय कानुन बनाउन प्रभावकारी पहलकदमी लिने मुख्य सचेतक महेश बर्तौलाले जानकारी दिए । उनका अनुसार संसदीय काम र जिम्मेवारीलाई मुख्य प्राथमिकतामा राखेर कुशलता र सक्रियताका साथ सम्पादन गर्न संसदीय दलको नेता ओलीले निर्देशन दिएका छन् । एमालेले राष्ट्रिय महत्त्वका नीति, योजना र विषयहरूलाई संसदमार्फत सशक्त ढंगले उठान गर्ने निर्णय गरेको छ। उनले भने,मुलुकको राष्ट्रियता, स्वाधीनता, सार्वभौमिकता, राष्ट्रिय एकता, सामाजिक सद्भाव र सहिष्णुता प्रति सदैव चनाखो रहँदै जनसरोकार र राष्ट्रिय महत्त्वका निति ,योजना र विषयहरूलाई संसद मार्फत सशक्त ढंगले उठान गर्ने निर्णय गरेको छ। यसैगरी संसदमा हुन सक्ने संसदीय मूल्यमान्यता , संस्कृति र नियमावली विपरित सत्यलाई असत्यले छोप्ने प्रवृत्ति र क्रियाकलापहरूको विपक्षमा सदैव उभिँदै संसदलाई स्वच्छ, मर्यादित र सिर्जनशील तथा रचनात्मक बहसको थलोको रुपमा स्थापित गर्दै अगाडि बढाउन जिवन्त भूमिका निर्वाह गर्ने निर्णय समेत भएको छ। शुक्रबारबाट सुरु भएको बजेट अधिवेशनमा सरकारले बैशाख १९ गते नीति तथा कार्यक्रम र जेठ १५ गते आगामी आर्थिक वर्षको बजेट ल्याउनेछ।"
"स्थानीय तहको दबाबले शिक्षक फर्कन थालेपछि महासंघले भन्यो : सरुवा, राजीनामा दिनू भनेपनि विचलित नहुनू","काठमाडौं : नेपाल शिक्षक महासंघले काठमाडौं आन्दोलनमा सहभागी भएका शिक्षक र विद्यालय कर्मचारीलाई धम्की, सरुवा र राजीनामाको दबाब आइरहेको जनाएको छ। आन्दोलनमा सहभागी भएका शिक्षक र विद्यालय कर्मचारीलाई विद्यालय फर्किएर काम गर्न वा सरुवा र राजीनामा दिन स्थानीय तहबाट सूचना जारी हुन थालेपछि महासंघले विचलित नहुन आग्रह गरेको हो। स्थानीय तहले पत्राचार गर्न थालेपछि कतिपय शिक्षकहरु विद्यालयमा फर्कन थालेका छन्। शुक्रबार बिहान काठमाडौंको आन्दोलनबाट फर्कनेक्रममा १४ शिक्षक घाइते भएका थिए। विद्यालय शिक्षा ऐन जारी हुनुपर्ने माग राख्दै महासंघले २६ दिनदेखि आन्दोलन जारी राखेको छ। शनिबार सरकारसँग भएको वार्ता निष्कर्ष बिहीन भएपछि महासंघले आन्दोलनलाई निरन्तरता दिएको हो। नेपाल शिक्षक महासंघ २०८१ माघ २० गतेबाट निरन्तर आन्दोलनमा छ। गुणस्तरीय विद्यालय शिक्षा, विद्यार्थी र शिक्षककर्मचारी मैत्री विद्यालय शिक्षा ऐन जारी गराउने उद्देश्यबाट गरिएको यो अन्तिम र निर्णायक आन्दोलन हो। यो आन्दोलनलाई अझ सशक्त बनाउँदै हाम्रा मागमुद्दा समेटिएको अग्रगामी ऐन जारी गर्ने सवालमा अब दरिलो र अन्तिम धक्का आवश्यक भएको छ। यस निर्णायक घडीमा देशभरका सबै शिक्षककर्मचारी साथीहरुलाई काठमाडौं आउनुहुन आग्रह गर्दछौं। महासंघले जारी गरेको विज्ञप्तिमा भनिएको छ, काठमाडौं केन्द्रित शैक्षिक सडक आन्दोलनमा सहभागी भएका थुप्रै प्रधानाध्यापक शिक्षक र कर्मचारी साथीलाई धम्काउने, सरुवा गर्ने, राजीनामा दिन दबाब दिने जस्ता कार्य कतिपय स्थानीय तहबाट भएको सूचना आइरहेका छन्। संविधान प्रदत्त सामूहिक सौदावाजीको अधिकार उपयोगप्रति सम्मान गरी यस्ता कार्य नगर्न नगराउन सबै स्थानीय तहहरूलाई आग्रह गर्दै यो परिस्थितिबाट विचलित नहुन सबै शिक्षक  कर्मचारी साथीहरुमा अनुरोध गर्दछौं। महासंघका अध्यक्ष लक्ष्मी किशोर सुवेदीले अन्तिम धक्का दिन सडक प्रदर्शन अझै बलियो हुन आवश्यक रहेको बताएका छन्। उनले भने, राज्य पक्षसँग अनौपचारिक छलफल चलिरहेका छन् तर अझै ती निष्कर्ष उन्मुख हुन सकेका छैनन्। त्यसैले अन्तिम धक्का दिन सडक प्रदर्शन अझै बलियो हुन आवश्यक छ। उनले आन्दोलन लम्बिदै जाँदा बाधा र अड्चन बढेको बताए। उनले भने, पेसाकर्मीसँग भएको हतियार नै सामूहिक र सङ्गठित लडाई हो। घर बसिरहेका साथीहरु, म पनि जानुपर्छ। आन्दोलनमा मेरो उपस्थिति आवश्यक छ भन्ने कुराले तपाईंलाई घोचिरहेको छैन ? आफ्नो आन्दोलनमा आफ्नो सक्रिय सहभागितााका लागि काठमाडौं आउनुहोला। प्रदर्शनमा उत्रिएका शिक्षकले शनिबार बानेश्वर क्षेत्रमा निषेधित क्षेत्र तोड्ने प्रयास गरेका थिए। उनीहरुले निषेधित क्षेत्र तोड्ने प्रयास गरेपनि प्रहरीले रोकेको थियो। आज पनि ११ बजेबाट आन्दोलन गर्ने कार्यतालिका छ।"
सन्तानलाई संसार दिने आमा,"एउटा सामान्य कोषिकाबाट सिंगो मानवको आकृतिलाई आफ्नो कोखमा सकुशल हुर्काएर भौतिक संसारमा एक नयाँ जीवन दिन्छिन् आमा। जसलाई केही गर्ने र बन्ने मौका दिने आमाको देन अप्रतिम छ। यो यात्रामा उनले सहेका कष्ट र असुविधा, उनले गरेका सम्झौता, बदलिएको उनको जीवनशैली र आफ्नै जीवनलाई खतरामा राखेर पनि हाँसीहाँसी रोजेको यो यात्राले मानव जीवन कति हदसम्म अरूलाई माया गर्न र समर्पित हुनसक्छ भन्ने निर्विवाद उदाहरण प्रस्तुत गर्छ। एउटा सिनेमाले निकै प्रभावित पारेको थियो मलाई। सन्तानको मुटु फेर्नुपर्ने भएपछि आमा मद्दत जुटाउन हरसम्भव प्रयास गर्छिन्। अन्तमा, मुटु दाता फेला नपरेपछि आफ्नै मुटु सन्तानको नाम गरेर उनी अस्ताउँछिन्। वास्तविक जीवनमा पनि हामीले देख्यौ र सुन्यौं जब भुइँचालो आयो तब आमा खुला जमिनतिर होइन, सन्तान भएतिर दौडिइन्। सबैको स्वादको हेक्का राखेर उनी भान्छा कलाकारितामा रमाउँछिन् अनि जब खुर्सानीको खार आउँछ, हत्तपत्त ढोका बन्द गर्छिन् ताकि अरूलाई खार नलागोस्। यस्ता अनगिन्ति खारको उनी आफैं प्रत्येक दिन सामना गर्छिन् त्यो पनि बिना गुनासो। भनिन्छ, जब एक बच्चाको जन्म हुन्छ, त्यो दिन आमा पनि जन्मिन्छिन्। आमा बन्ने भन्ने क्षणदेखि नै एक स्त्रीको जीवनले नयाँ यात्रा सुरु गर्छ। जसमा पुराना धेरै बानी, सपना, चाहना र साथहरू छुट्छन्। प्रार्थनाका शब्दहरू पनि बदलिन्छन्। भगवान्सित कहिले केही नमागेका स्त्री पनि आमा भएपछि सन्तानका लागि दिनरात प्रार्थना गरिरहन्छन्। परिवारको दायित्व बोक्न थालेपछि उनको स्वाद बदलिन्छ, तरकारी किन्दा होस् वा पकाउँदा, पहिलो सोचमै सन्तानलाई के मन पर्छ ? भन्नेतिर ध्यान जान्छ। सन्तानको पखेटा लागेपछि उनको स्वादको खाना घरमा पाक्दा आमा कति न्यास्रिन्छिन् भन्ने थाहा भइहाल्छ। सन्तान नहुँदा आमाका आँखा रसिला हुन्छन् तर अनुहारमा धैर्यको ज्योति बलिरहन्छ। यस्तो लाग्छ, सन्तानको जन्मसँगै नयाँ व्यक्तित्वको जन्म हुन्छ। पहिलो पटक सन्तानलाई काखमा राख्दाको, उसलाई स्पर्श गर्दाको, उसका कलिला हात समाउँदाको र उसको अनुहारमा छोएर आफ्नो प्रसव पीडा सबै बिर्सिएर खुसीको आँसु झरेको पल एकदमै जादुई हुन्छ। यस्तो लाग्छ, यो संसारमा कोही मेरो भरोसामा आएको छ। ऊ डराउँदा, लड्दा, हार्दा, बिराउँदा, खुसी हँुदा मलाई नै खोज्छ। म उसको आडभरोसा हुँ। त्यसैले उ निश्चिन्त निदाउँछ, निष्फिक्री हाँस्छ। आमा आफैसँग प्रतिज्ञा गर्छिन्, उसको म माथिको यो विश्वास कहिल्यै टुट्न दिनेछैन। नबोलेको कुरा बुझिदिने, नमागेरै जरुरत पूरा गरिदिने आमा नै हुन्। निशब्द आवाज सुन्ने आमासित ठूलो भएर सन्तानले चर्को स्वरमा कराउनु निकै पीडादायी कुरा हो। तर, अर्को सत्य यो पनि हो कि सबैले साथ छोड्दा पनि आमाको साथ कायमै रहन्छ। त्यसैले सन्तान पीडा र दुःखको भारी आमासित रोएर पनि बिसाउँछ। यो सम्बन्ध निकै अनौठो छ। आमाको कोखमा लात्ती र मुक्का गर्दै जन्मेको सन्तान आमाको सबैभन्दा प्रिय पात्र हो। ठूलो हुँदासम्म पनि आमासित ऊ गनगन गरिरहन्छ। कति भने बुढो हुँदासम्म प्रेरणाको स्रोत र ऊर्जाको आधार आमालाई नै मानिरहन्छ। समयसितै बच्चा हुर्किन्छ, हिँड्न र दौडन थाल्छ। आत्मनिर्भर भएर, जिम्मेवारी लिन पनि थाल्छ। तर हामीले बिर्सिन हुँदैन, प्रत्येक मानिस चाहे जति उमेरको भए पनि उसभित्रको बालापन कहिल्यै सकिँदैन। ठूलो मान्छे पनि डराउँछ, बिराउँछ। संसारसित जुझ्दै गर्दा जीवनका चुनौतीलाई सामना गर्दैजाँदा, कठिनाइ चिर्दै गर्दा, प्रत्येक सक्षम मानिस पनि कहिले थाक्न सक्छ। कहिले बाटो बिराउन सक्छ। त्यो बेला उसलाई सबैभन्दा बढी जरुरत आमाले दिने हौसलाको हुन्छ। जिन्दगी दिने आमाले एउटा मौका र हिम्मत दिएमात्र पनि त्यो आशिर्वादले चमत्कारको काम गर्न सक्छ। हामीले विद्यालयमा पनि अनुभव गरेका छौं जो बच्चाले आमाको धेरै समय र साथ पाएर हुर्केको हुन्छ, ऊ कुशल, आत्मनिर्भर, अनुशाशित र प्रगतिशिल हुन्छ। बच्चाबेलामा जस्तो पलपलमा आमाछेऊ लुटपुटिँदैन होला तर प्रत्येक मानिसका लागि आमा उसको बाँच्ने आधार हो। सानैदेखि सन्तानको सुरक्षाको आधार आमा सधैं सकुशल रहिरहुन् भन्ने कामना सबै सन्तानको हुन्छ। आमालाई संसारको खुसी, सुखसुविधा दिएर म संसार जित्न चाहन्छु, बस् आमा सधैं मुस्कुराइरहून्, सबैको यही अपेक्षा हुन्छ। आजको समाजमा समय, परिवेश र विभिन्न बाध्यताका कारण सन्तानले विगतमा जस्तो आमाको समय पाउन सकेका छैनन्। अहिलेको आर्थिकसामाजिक परिवेशमा यस्ता समय सन्तानलाई दिन चाहेर पनि मुस्किल हुनजान्छ। तर, कुनै विकृतिका कारण सन्तान जन्माएर पनि उनलाई आमाको माया नदिनु भने अक्षम्य अपराध हो। एउटा जीवन तिम्रो भरोसामा यो संसारमा टेकेको हुन्छ। आमा जस्तो गरिमामय, सर्वमान्य देवीको छविलाई धुलित बनाउने काम कसैबाट पनि नहोस्। कसैको आमा बनेर यति धेरै माया र जतन गर्न पाउने अवसर एक स्त्रीलाई प्रकृतिले दिएको वरदान हो।"
प्रि ओपन सेसनमा घट्यो नेप्से परिसूचक,काठमाडौं : प्रि ओपन सेसनमा नेप्से परिसूचक सामान्य अंकले घटेर बन्द भएको छ। सेयर कारोबार साताको पहिलो दिन आइतबार प्रि ओपन सेसनमा नेप्से परिसूचक ०२८ अंकले घटेर २६५७७४ विन्दुमा अडिएको छ। यो समयमा ३८ स्क्रिप्सको ७ हजार ९२१ कित्ता सेयर ३६ लाख ६४ हजार ९७६ रुपैयाँमा खरिदबिक्री भए। कारोबारमा आएकामध्ये १६ स्टक्सको मूल्य बढ्दा २० वटाको घट्यो। बाँकी १ स्टकको मूल्य भने स्थिर रह्यो।
एनएसएलको तेस्रो सिजनको उत्कृष्ट खेलाडी आयुष,काठमाडौँ : नेपाल सुपर लिग (एनएसएल)को तेस्रो सिजन सकिँदा उपविजेता बनेको पोखरा थन्डर्सका कप्तान आयुष घलान यस सिजनको सर्वोत्कृष्ट खेलाडी बनेका छन् । फाइनल खेलमा ललितपुरसँग २१ ले पराजित भएको पोखराको कप्तानी गरेका आयुष यस सिजनको सर्वोत्कृष्ट खेलाडी घोषित भएका हुन्। उनले २ लाख ५० हजार पुरस्कार प्राप्त गरे। सिजनको उत्कृष्ट गोलकिपरको उपाधि पोखराका गोलकिपर प्रिसोले जिते । उनले १ लाख ५० हजार जिते। प्रतियोगितामा पाँचवटा क्लिन सिट राखेका थिए। इमर्जिङ प्लेअरको उपाधि ललितपुर सिटी एफसीका सन्तोष खत्रीले जिते । उनले १ लाख पुरस्कार पाए। रेडबुल इनर्जेटिक प्लेअर अफ दि सिजन ललितपुर सिटी एफसीका मणिकुमार लामाले जिते । उनले १ लाख पुरस्कार पाए। सर्वाधिक गोलकर्ताको उपाधि धनगढी एफसीका अहमद हिजाजीले जिते। उनले १ लाख ५० हजार पुरस्कार पाए। उनले यस सिजनको एकमात्र ह्याट्रिक गरेका थिए। उनले काठमाडौँसँग ह्याट्रिक गोल गरेका थिए।
आन्दोलनरत शिक्षक र प्रहरीबीच बानेश्वरमा झडप (फोटोफिचर),"काठमाडौं : आन्दोलनरत नेपाल शिक्षक महासंघले आज बानेश्वर क्षेत्रमा निषेधित क्षेत्र तोड्ने प्रयास गरेका छन्। विद्यालय शिक्षा ऐन जारी हुनुपर्ने माग राख्दै जारी आन्दोलनको २६ औं दिनमा शिक्षक र प्रहरीबीच धकेलाधकेल भएको हो। शनिबार सरकारसँग भएको वार्ता निष्कर्षबिहीन भएपछि महासंघले आन्दोलनलाई निरन्तरता दिएको हो। निषेधित क्षेत्र तोड्ने प्रयास गर्दै शिक्षकले प्रहरीमाथि ढुंगा प्रहार गरेपछि प्रहरीले पानीको फोहोरा हानेको छ। शिक्षकहरुले शनिबार नै आइतबार निषेधित क्षेत्र तोड्ने घोषणा गरेका थिए। उनीहरु निषेधित क्षेत्र तोड्दै संसद् भवन प्रवेश गर्ने तयारी गरेपछि प्रहरीले रोकेको हो। आइतबार काठमाडौंको माइतीघरमा आन्दोलनका लागि आएका शिक्षकहरूले शिक्षकको माग पुरा गर, विद्यालय शिक्षा ऐन जारी गर लगायतका नारा लगाएका थिए ।"
"अर्थतन्त्रले गति लिएको मन्त्रालयको निष्कर्ष, केके भयो वृद्धि ?","काठमाडौं : अर्थ मन्त्रालयले अर्थतन्त्रले गति लिएको निष्कर्ष निकालेको छ । अर्थ मन्त्रालयले प्रकाशित गरेको अर्थ बुलेटिनमा भनिएको छ, अर्थतन्त्रका बाह्य सूचक सबल र सुदृढ छन् भने आन्तरिक सूचकहरुमा सुधार हुँदै गएको छ। समग्रमा अर्थतन्त्रले गति लिएको छ । मन्त्रालयले राजस्व परिचलानमा वृद्धि, पूँजीगत खर्चमा वृद्धि, करको दायरा विस्तारमा वृद्धि, वैदेशिक सहायता प्रतिबद्धतामा वृद्धि, नेप्से सुचकाङ्कमा वृद्धि, निर्यातमा वृद्धि, आयातमा वृद्धि लगायत उल्लेख गरेको छ । आर्थिक वर्ष २०८१८२ को फागुनसम्म संघीय सरकारको कुल राजस्व अघिल्लो आर्थिक वर्षको सोही अवधिको रू ६ खर्ब ३९अर्ब ५ करोडको तुलनामा १२७ प्रतिशतले वृद्धि भई रू ७ खर्ब २० अर्ब ३५ करोड पुगेको छ। कुल राजस्वमा कर राजस्व र गैरकर राजस्वको अंश क्रमशः ८८७ प्रतिशत र ११३ प्रतिशत रहेको छ । यस अवधिमा अन्य प्राप्तिसहित कुल प्राप्ति रु ७ खर्ब २९ अर्ब ६६ करोड पुगेको मन्त्रालयले जनाएको छ । चालु आर्थिक वर्षको पहिलो आठ महिनामा विप्रेषण आप्रवाह गत आर्थिक वर्षको सोही अवधिको तुलनामा ९४ प्रतिशतले वृद्धि भई रु १० खर्ब ५१ अर्ब ७७ करोड पुगेको बुलेटिनमा उल्लेख छ । गत आर्थिक वर्षको सोही अवधिमा विप्रेषण आप्रवाह रु ९ खर्ब ६१ अर्ब २५ करोड रहेको थियो । यस अवधिको आप्रवाह अमेरिकी डलरमा ६९ प्रतिशतले वृद्धि भई ७ अर्ब ७३ करोड ६६ लाख डलर पुगेको छ। नयाँ श्रम स्वीकृति लिने कामदारको सङ्ख्यामा वृद्धि भएको मन्त्रालयले जनाएको छ। चालु आर्थिक वर्षको फागुनसम्म वैदेशिक रोजगारमा जान नयाँ श्रम स्वीकृति लिने कामदारको सङ्ख्या १११ प्रतिशतले वृद्धि भई ३ लाख १७ हजार ६८ पुगेको छ । यस अवधिमा पुनः श्रम स्वीकृति लिने कामदारको सङ्ख्यामा समेत १८९ प्रतिशतले वृद्धि भई २ लाख १७ हजार ४ सय ३ पुगेको छ । विदेशी विनिमय सञ्चिति मन्त्रालयका अनुसार २०८१ फागुन मसान्तसम्ममा कुल विदेशी विनिमय सञ्चिति २०८१ असार मसान्तको तुलनामा १८० प्रतिशतले वृद्धि भई रू २४ खर्ब ९ अर्ब २५ करोड पुगेको छ। यस अवधिमा अमेरिकी डलरमा कुल विदेशी विनिमय सञ्चिति २०८१ असार मसान्तको तुलनामा १३१ प्रतिशतले वृद्धि भई १७ अर्ब २७ करोड पुगेको छ । आर्थिक वर्ष २०८१८२ को पहिलो आठ महिनामा भएको आयातलाई आधार मान्दा बैङ्क तथा वित्तीय संस्थासँग रहेको विदेशी विनिमय सञ्चितिले १७२ महिनाको वस्तु आयात तथा १४३ महिनाको वस्तु तथा सेवाको आयात धान्न पर्याप्त रहेको छ । हेर्नुहोस् बुलेटिन"
काठमाडौं महानगरपालिकामा आज शोक बिदा,"काठमाडौं : काठमाडौं महानगरपालिकाले तत्कालीन काठमाडौँ नगर पञ्चायतका उपप्रधानपञ्च तीर्थराम डंगोलको निधनमा आइतबार शोक बिदा दिएको छ । शनिबार प्रशासन विभागले सूचना जारी गर्दै आइतबार शोक बिदा दिने जानकारी दिएको हो । उनको २०८२ वैशाख १२ गते शुक्रबार राति दिन निधन भएको हो । उनको निधनमा महानगरपालिकाले गहिरो दुःख र परिवारमा समवेदना प्रकट गरेको छ । वि सं २००४ साल माघ २९ गते जन्मिएका डंगोल लामो समयदेखि पिसाब थैलीको क्यान्सरसँग जुधिरहेका थिए । उनको उपचारमा सम्लग्न स्वास्थ्यकर्मीका अनुसार मिर्गौलामा एकैपटक समस्या बढेर डाइलाइसिस गराउनु परेको थियो । हप्तामा २ दिन गराउनु पर्ने डाइलाइसिस गएको बिहीबार पनि गरिएको थियो । काठमाडौँ पञ्चायतका लागि २०४३ सालमा भएको निर्वाचनमा उनले प्रजातन्त्रबादीका तर्फबाट उम्मेदवारी दिएर विजय हासिल गरेका थिए। उपप्रधानपञ्चका रुपमा उनले सहर निर्माण, सहरी व्यवस्थापन र प्रवर्द्धन तथा सामाजिक सेवामार्फत रुपान्तरणमा पुर्याएको योगदानको सम्मान गर्दै महानगरपालिकाले शोक बिदा दिएको हो । यस दिन अत्यावश्यक सेवाबाहेक महानगरपालिका र मातहतका कार्यालयहरुमा शोक बिदा रहनेछ । नेपाली कांग्रेसका नेतासमेत रहेका उनी राज्यमन्त्री पनि बनेका थिए। स्वर्गीय डंगोलको पार्थिव सरीरमा महानगरपालिकाका उपप्रमुख सुनिता डंगोल, प्रवक्ता नविन मानन्धर, विषयगत समितिका संयोजक तथा जनप्रतिनिधिहरुले पुष्पगुच्छा अर्पण गरेका थिए ।"
"प्रधानमन्त्री ओली र कांग्रेस सभापति देउवाबीच भेटवार्ता, नीति तथा कार्यक्रमबारे छलफल","सरकारले प्रस्तुत गर्ने नीति तथा कार्यक्रममा आशावादी र जनतासँग प्रत्यक्ष जोडिने कार्यक्रमको सूची बनाउन अर्थमन्त्री पौडेल र गृहमन्त्री लेखकलाई निर्देशन दिएका छन्। काठमाडौं : प्रधानमन्त्री केपी शर्मा ओली र सत्तारुढ दल नेपाली कांग्रेसका सभापति शेरबहादुर देउवाबीच भेटवार्ता भएको छ । बालुवाटारस्थित प्रधानमन्त्री निवासमा शनिबार भएको भेटवार्तामा सत्ता सहकार्यलाई अझ प्रभावकारी र सुदृढ गर्ने विषयमा छलफल भएको उपप्रधानमन्त्री एवं अर्थमन्त्री विष्णुप्रसाद पौडेलले जानकारी दिए। पौडेलले भने, नेताहरूले सरकार परिवर्तनका बारेमा चलाइएका हल्ला गलत र निराधार हो, संसदमा प्रभावकारी भूमिका खेल्नुपर्छ, जनतालाई डेलिभरी दिनेगरी अगाडि बढ्नुपर्छ भन्नुभयो। छलफलमा उपप्रधानमन्त्री एवं अर्थमन्त्री पौडेल र गृहमन्त्री रमेश लेखक सहभागी थिए। उनीहरुबीच समसामयिक राजनीति, बजेट अधिवेशनलाई प्रभावकारी बनाउने, शिक्षक आन्दोलनको विषयमा छलफल भएको छ। स्रोतका अनुसार ओली र देउवाले सरकारको नीति तथा कार्यक्रममा समेट्ने पर्ने नीतिगत विषयमा छलफल गरेका छन्। आम जनतामा निराशा फैलिरहेका बेला सरकारले प्रस्तुत गर्ने नीति तथा कार्यक्रममा आशावादी र जनतासँग प्रत्यक्ष जोडिने कार्यक्रमको सूची बनाउन अर्थमन्त्री पौडेल र गृहमन्त्री लेखकलाई निर्देशन दिएका छन्। सरकारले आगामी १९ गते सरकारको नीति तथा कार्यक्रम सार्वजनिक गर्दैछ। स्वास्थ्य उपचारका लागि थाइल्यान्ड गएर फर्किएपछि उनीहरूबीच पहिलोपल्ट भेटवार्ता भएको हो। केही समय यता कांग्रेसका महामन्त्रीद्वय गगन थापा र विश्वप्रकाश शर्मा र शेखर कोइराला लगायतका कांग्रेस नेताले सरकारविरुद्ध अभिव्यक्ति दिइरहेका छन्।"
"आमाको मुख हेर्ने पर्व आज, श्रद्धा भक्तिसाथ मनाइँदै","काठमाडौं : प्रत्येक वर्ष वैशाखकृष्ण पक्ष औँसीका दिनमा मनाइने आमाको मुख हेर्ने पर्व आज देशभर श्रद्धा भक्तिसाथ मनाइँदै छ। शास्त्रमा पण्डित, आचार्य र पिताभन्दा पनि ठूली मानिएकी आमाप्रति श्रद्धा, भक्ति, सम्मान र आदर गर्ने तथा आमाबाट शुभाशीर्वाद थाप्ने दिनका रूपमा यो पर्वलाई लिइने शास्त्रीय परम्परा छ। छोराछोरीले आज बिहानै उठी नुहाएर आफ्नी आमालाई राम्राराम्रा लुगा लगाउने र मीठामीठातागतिला खानेकुरा खान दिई आशीर्वाद थाप्ने चलन छ। आमा नभएकाहरू भने आमालाई तर्पण र पिण्ड तथा पुरोहितलाई सिदादानसहित भोजन गराई दिवङ्गत आमा र उनले गरेका महान् एवं कष्टकर काम सम्झने गर्दछन् । सनातन वैदिक शास्त्रमा प्रत्येक नरनारीले जीवनमा देवऋण, मनुष्यऋण र पितृऋण तिर्नैपर्छ भनिएको छ। वैदिक सनातन धर्म ग्रन्थमा जननी जन्मभूमिश्च स्वर्गादपि गरियसी अर्थात् जन्म दिने आमा र जन्मभूमि स्वर्गभन्दा पनि ठूला एवं प्यार हुन् भनी आमा र जन्मभूमिको महत्व दर्शाइएको धर्मशास्त्रविद् एवं नेपाल पञ्चाङ्ग निर्णायक समितिका सदस्य प्रा डा देवमणि भट्टराई बताउँछन्। सन्तानलाई नौ महीनासम्म गर्भमा धारण गरी जीवन दिने भएकाले आमाको महत्व अरुभन्दा बढी छ। बाबुभन्दा आमाको महत्व हजार गुणा बढी हुने भनी शास्त्रीय ग्रन्थमा उल्लेख गरिएको पनि उनले सुनाए। यस्तो महत्व भएकाले जीवित आमालाई मीठो खान र राम्रो लगाउन दिएर सम्मान गरी खुसी बनाइन्छ। दिवङ्गत आमाका नाममा श्रद्धा भक्तिसाथ तर्पण, पिण्डदान र सिदादान गरिन्छ। वैशाखकृष्ण औँसीका दिन दिवङ्गत आमाले आश गर्ने भएकाले तर्पण, पिण्डदान र सिदादान सहित श्राद्ध गरे खुसी भई आशीर्वाद दिने शास्त्रीय मान्यता रहेको धर्मशास्त्रविद् भट्टराईले बताए।"
गाजामा ५ वर्षे युद्धविरामका लागि सबै बन्धकको रिहा गर्ने हमासको प्रस्ताव,"कायरो (एजेन्सी) : गाजामा जारी युद्ध अन्त्यका लागि हमासले सबै बन्धकलाई रिहा गर्ने र इजरायलद्वारा पाँच वर्षका लागि युद्धविरामको सहमति गर्न नयाँ प्रस्ताव अघि सारेको हमास निकट एक अधिकारीले शनिबार बताएका छन् । हमासको एक प्रतिनिधिमण्डल इजिप्टका मध्यस्थकर्तासँग १८ महिना लामो युद्धबाट कसरी बाहिर निस्कने भन्ने विषयमा कायरोमा छलफल गरिरहेको छ । हमासका एक अधिकारीका अनुसार प्यालेस्टिनी लडाकू समूहले एउटै चरणमा कैदीहरूको आदानप्रदान र पाँच वर्षका लागि युद्धविरामका लागि तयार गरिरहेको छ । युद्धविरामका लागि पछिल्लो प्रयास इजरायलको प्रस्तावपछि आएको हो, जसलाई हमासले यसै महिनाको सुरुमा आंशिक भन्दै अस्वीकार गरेको थियो र यसको साटो सन् २०२३ को अक्टोबर ७ मा इजरायलमाथि भएको आक्रमणबाट प्रज्वलित युद्ध रोक्न विस्तृत सम्झौताको माग गरेको थियो ।"
स्वर्णलक्ष्मी सहकारी ठगी प्रकरण : कांग्रेस सांसद राई पक्राउ,"स्वर्णलक्ष्मी बचत तथा ऋण सहकारी संस्थाको रकम ठगीको मुद्दामा पूर्वगृहमन्त्री लामिछानेलाई ६० लाख धरौटीमा छोड्न काठमाडौं जिल्ला अदालतले आदेश दिएको थियो। काठमाडौं : नेपाली कांग्रेसकी सांसद माया राईलाई प्रहरीले पक्राउ गरेको छ। अपराध अनुसन्धानको कार्यालयले कालिमाटीस्थित स्वर्णलक्ष्मी बचत तथा ऋण सहकारी संस्थाको रकम अपचलन संलग्न भएको आरोपमा शनिबार राति उनलाई कपनस्थित निवासबाटै प्रहरीले पक्राउ गरेको हो। कांग्रेसको केन्द्रीय सदस्यसमेत रहेकी राईविरुद्ध सहकारी ठगी र संगठित अपराधको कसुरमा काठमाडौं जिल्ला अदालतबाट पक्राउ पुर्जी जारी भएपश्चात लामो समयदेखि फरार थिइन्। उनी सहकारीको सञ्चालक समितिमा रहेर सहसचिव पदमा कार्यरत थिइन्। प्रधानमन्त्री केपी शर्मा ओली, कांग्रेस सभापति शेर बहादुर देउवा, गृहमन्त्री रमेश लेखकबीच भेटवार्तामा भएकै दिन कांग्रेसकी समानुपातिक सांसद राई पक्राउ परेकी हुन्। फरार रहेकी उनले शुक्रबार संसद पुगेर गोप्य रुपमा हाजिर गरेकी थिइन्। राईमाथि अनुसन्धान जारी रहेको जिल्ला प्रहरी परिसरका अनुसन्धान अधिकारी एवम् प्रहरी नायव उपरीक्षक हरि खतिवडाले जानकारी दिए। कालीमाटीमा रहेको स्वर्णलक्ष्मी बहुउद्देश्यीय सरकारी संस्थाको रकम अपचलन गरेको आरोपमा राष्ट्रिय स्वतन्त्र पार्टीका सभापति एवम् सांसद रवि लामिछानेसहित ३९ जनाविरुद्ध मुद्दा दर्ता भएको थियो। पूर्वगृहमन्त्री लामिछानेलाई ६० लाख धरौटीमा छोड्न काठमाडौं जिल्ला अदालतले आदेश दिएको छ। स्वर्णलक्ष्मी सहकारीको रकम अपचलनमा संलग्न लामिछानेसहित जीबी राई,पूर्वडीआईजी छविलाल जोशी,जीबीको साढुभाई दीपक लामा, कोषाध्यक्ष कुमार रम्तेल र व्यवस्थापक नवीन अछामीसहितका ३९ जनालाई प्रतिवादी कायम गरिएको छ। यस अगाडि स्वर्णलक्ष्मी बहुउद्देश्यीय सरकारी संस्थाको रकम अपचलन गरेको आरोपमा पक्राउ परेका सहकारीको लेखा समिति सदस्य सुनिता नेवा चार लाख र सञ्चालक समिति सदस्य कमल लामा काठमाडौं जिल्ला अदालतको आदेशपछि रिहा भइसकेका छन्।"
सांसद राई पक्राउको जानकारी प्रहरीले दियो सभामुख घिमिरेलाई,काठमाडौं : नेपाल प्रहरीले नेपाली कांग्रेसकी सांसद माया राई पक्राउको जानकारी सभामुख देवराज घिमिरेलाई गराएको छ। जिल्ला प्रहरी परिसर काठमाडौंका अनुसन्धान अधिकारी हरि खतिवडाले पठाएको पत्रमा स्वर्णलक्ष्मी बहुउद्देश्यीय सहकारी प्रकरणमा फरार रहेकी राईलाई बैशाख १३ गते कपनबाट पक्राउ गरिएको उल्लेख छ। राईलाई हिरासतमा राखि थप अनुसन्धान भइरहेको जानकारी संसद सचिवालयलाई दिइएको हो। कांग्रेसको केन्द्रीय सदस्यसमेत रहेकी राईविरुद्ध सहकारी ठगी र संगठित अपराधको कसुरमा काठमाडौं जिल्ला अदालतबाट पक्राउ पुर्जी जारी भएपश्चात लामो समयदेखि फरार थिइन्। उनी सहकारीको सञ्चालक समितिमा रहेर सहसचिव पदमा कार्यरत थिइन्। कालीमाटीमा रहेको स्वर्णलक्ष्मी बहुउद्देश्यीय सरकारी संस्थाको रकम अपचलन गरेको आरोपमा राष्ट्रिय स्वतन्त्र पार्टीका सभापति एवम् सांसद रवि लामिछानेसहित ३९ जनाविरुद्ध मुद्दा दर्ता भएको थियो। पूर्वगृहमन्त्री लामिछानेलाई ६० लाख धरौटीमा छोड्न काठमाडौं जिल्ला अदालतले आदेश दिएको छ। हाल लामिछानेको सांसद पद निलम्बनमा छ।
"चार वर्षको नहुँदै मैले आमाको काख गुमाएँ, जन्मभूमि नै आमाको प्रतिरूप बन्यो : ओली","काठमाडौं : नेकपा एमालेका अध्यक्ष केपी शर्मा ओलीले आमाको मुहार धमिलो सम्झनामा आइरहेको बताएका छन्। प्रत्येक वर्ष वैशाखकृष्ण पक्ष औँसीका दिनमा मनाइने आमाको मुख हेर्ने पर्वका दिन बिहान प्रधानमन्त्री ओलीले आमाप्रति हार्दिक श्रद्धा र सम्मान व्यक्त गरेका हुन्। उनले चार वर्षको नहुँदै मैले आमाको न्यानो काख गुमाएकाले जन्मभूमि नै आमाको प्रतिरूप बनेको बताए। मेरो स्मृतिमा आमाको अनुहार त्यति स्पष्ट छैन, किनभने चार वर्षको नहुँदै मैले आमाको न्यानो काख गुमाएँ। मेरो लागि जन्मभूमि नै आमाको प्रतिरूप बन्यो। ओलीले सामाजिक सञ्जाल फेसबुकमा भनेका छन्,आज मातातीर्थ औंसी, आमाको मुख हेर्ने दिन। आमाको मुहार धमिलो सम्झनामा आइरहेछ। यस पावन दिनमा सम्पूर्ण आमाप्रति हार्दिक श्रद्धा र सम्मान व्यक्त गर्दछु। उनले आमाप्रतिको समर्पण र कृतज्ञताको भावना अझ प्रगाढ बनोस् भन्ने कामना गरेका छन्। ओलीले भने, आमा पृथ्वीको प्रत्यक्ष स्वरूप हुनुहुन्छ। सबैमा आमाप्रतिको समर्पण र कृतज्ञताको भावना अझ प्रगाढ बनोस्। शास्त्रमा पण्डित, आचार्य र पिताभन्दा पनि ठूली मानिएकी आमाप्रति श्रद्धा, भक्ति, सम्मान र आदर गर्ने तथा आमाबाट शुभाशीर्वाद थाप्ने दिनका रूपमा यो पर्वलाई लिइने शास्त्रीय परम्परा छ।"
"आमाको उपहार, सदा आशीर्वाद","धर्म, संस्कृति, चाडपर्व रहेमात्र हामी नेपाली हौं भनी गर्व गर्न सक्छौं। नेपाली समाज पनि परिवर्तनको संघारमा छ। हरेक चाडपर्वमा विस्तारै परिवर्तनका संकेतहरू देखिँदै छन्। नेपालीको पहिचान भनेकै चाडपर्व हुन्। तर, चाडपर्व मनाउने क्रम अचेल त्यसको मर्म नबुझी देखावटी पाराले मनाउने प्रवृत्ति बढेको छ। वास्तवमै हामी नेपाली कलासंस्कृति र चाडपर्वमा निकै धनी छौं। यति हुँदाहँुदै पनि आधुनिकताको लहरमा हाम्रा चाडपर्वहरू पनि बिस्तारै रंगिँदै छन्। कतिपय चाडपर्वमा त निकै विकृति भित्रिरहेका छन्। मातातीर्थ औंसी एक विशेष पर्वको रूपमा नेपाली समाजमा मनाइन्छ। आमा शब्दले नै अपार माया प्रेम बोकेको हुन्छ। आमा भन्नाले जन्मदाता र धरती वा मातृभूमिलाई बुझिन्छ। हाम्रो जीवनमा यी दुवैको महत्वपूर्ण भूमिका हुन्छ। यस्ता पर्वले आफ्नासँग सम्बन्धको गाँठो अझै कसियो बनाउँदै लान्छ। आपसी भेटघाट र कुराकानीले मानिसमा सकारात्मकताको विकास गर्छ। समयअनुसार हाम्रो जीवनशैलीमा पनि परिवर्तनहरू आएका छन्। पहिले पहिले छोराछोरीले आमाबुबाबाट टाढा हुँदा भावना साट्न र आमाबुबालाई हेर्न पाउँदैनथे। प्रविधिका कारण अचेल सजिलै सात समुद्र पार भएकासँग पनि अनुहार हेरेरै कुराकानी गर्न पाइन्छ। दुःखसुख साट्न पाएका छौं। आफन्तको खबर, हालचाल बुझ्न पाएका छौं। नेपालमा मात्र नभई विश्वका विभिन्न देशमा विभिन्न समयमा यो पर्व मनाउने गरिन्छ। विश्वका प्रायः धेरै देशमा मदर्स डे, फादर्स डे, सिब्लिङ्स डे, ग्रान्डप्यारेन्टस् डे इत्यादि उत्साहजनक ढंगले मनाइन्छ। यसरी नेपालमा मात्र नभई विभिन्न मुलुकमा पनि यो पर्व मनाइँदै आएको छ। जुनसुकै जाति, भाषाभाषी भए पनि यस्ता चाडपर्वले मानवीय आस्था बोकेको हुन्छ। समाजलाई सुमधुर सम्बन्धमा बाँधेर राख्न चाडपर्वले मद्दत गर्दै आएको छ। मानिस सामाजिक प्राणी हो। ऊ समाजमै रमाउँछ। उसका आवश्यकता पनि समाजबाटै पूरा हुन्छन्। आवश्यकता पूरा गर्न मानिसले आफूलाई मिल्दो धर्म, संस्कृति र चाडपर्वको रचना गरे। व्यवहारमा लागू गरे अनि पछिल्लो पुस्तामा सामाजिकीकरणको प्रक्रियामार्फत त्यही परम्परा नै सामाजिक नीतिनियम बन्न पुग्यो। अघिल्लो पुस्ताले हरेक चाडपर्वको मर्म बुझेर चाडपर्व मनाउँथे तर समाज परिवर्तनसँगै चाडपर्व मनाउने प्रवृत्तिमा पनि परिवर्तन आएको छ। हाल आएर देखावटी र तडकभडकका साथै चाडपर्व मनाउने प्रवृत्ति नेपाली समाजमा पनि बढ्दो छ। यसले हामो पहिचान र अस्तित्वलाई नै धरापमा पार्न सक्छ। धर्म, संस्कृति, चाडपर्व रहेमात्र हामी नेपाली हौं भनी गर्व गर्न सक्छौं। त्यसैले आफ्नो परम्परा रीतिथितिअनुसार तडकभडक नगरी मातातीर्थ औंसी पर्व मनाऔं। मातासँगै पितालाई पनि सधैं माया, हेरविचार र सम्मान गरौं। जन्म दिने आमाबुबा भगवान्भन्दा ठुला र सम्माननीय हुनुहुन्छ। त्यसैले सदैव माया र आदर गर्नुपर्छ। आमाबुवाले सधैं सन्तानलाई उपहार दिइरहनुभएको हुन्छ, आशीर्वाद। जसका कारण कसैले नचाहे पनि हामी सफल भइरहेका हुन्छौं। हामीले हाम्रो परम्परा र संस्कृति जोगाउन आजै र आफैंबाट पहल गर्नु जरुरी छ। वास्तवमै सञ्चार र प्रविधिको विकासले मानव जीवनमा निकै परिवर्तन ल्याइदिएको छ। आफ्ना भावनाहरू सहजै रूपमा व्यक्त गर्ने वातावरण प्रविधिले तयार पारिदिएको छ। आज पनि आमाको मुख हेर्ने दिनको अवसरमा बिहानैदेखि फेसबुक, इस्टाग्राम, रिल, स्टोरीहरूमा विभिन्न गीतका धुनसँगै आमाको फोटो राखेर जन्मदिने आमालाई शुभकामना दिइरहेको देखिन्छ। बुबाआमासँगै गुरुहरूको पनि सधैं सम्मान गर्नु जरुरी छ। त्यसैले पनि हाम्रा यी पर्वहरू पनि यसरी नै सिर्जना गरिएका होलान्। ज्येष्ठ नागरिकका कुरालाई जोड्न चाहेँ। उमेर पुगेका आमाबुबाहरू छोराछोरीसँग समय बिताउन चाहन्छन् तर कतिपय सन्तानले त्यो अपेक्षा बुझ्दैनन्। विदेश लगे पनि उतैको जीवनशैलीमा आमाबुबा घुलमिल हुन सक्दैन। त्यसैले नचाहँदा नचाहँदै पनि उनीहरू सन्तानबाट टाढा बस्न बाध्य छन्। बुढेसकाल लाग्दै गर्दा अरूले आफ्ना कुरा कम सुने पनि यी प्रविधिका माध्यमबाट उनीहरू इच्छा अनुसारका कुराहरू छानीछानी हेर्न र सुन्न सक्छन्। यसैले उनीहरूमा सकारात्मक सोचको विकास हुनेगर्छ। आफू केही गर्न नसक्ने अवस्थामा रहे पनि, विदेशमा रहेका सन्तानको फोटो र भिडियो हेर्दा पनि बाँच्ने रहर बढेको उनीहरू सुनाउँछन्। हाम्रा चाडपर्व प्रविधिमय बन्दै जाँदा संस्कृतिविद्हरू आफ्नोपन हराउँदै जाने पो हो कि ? चिन्तित पनि देखिन्छन्। सबैले प्रयोग गरेका प्रविधि प्रयोग नगरी बस्न पनि सकिँदैन। यस्ता प्रविधिहरूलाई सही किसिमले प्रयोग गर्नुचाहिँ उपयुक्त हो जस्तो लाग्छ। नेपाली समाज प्रविधिमा निकै लामो खुट्किलोतिर लाग्दै गयो। प्रविधिलाई हामीले सहीरूपमा आफ्ना लागि उपयोग गर्नुपर्छ। त्यसो भएमात्र यसले हामीलाई फाइदा गर्नेछ। सञ्चार प्रविधिकै कारण धेरै मानिसलाई खुसी हुने अवसर मिलेको छ। हाम्रा चाडपर्वलाई पनि समयअनुसार सरल र सहज किसिमले मनाउनुपर्छ।"
आज कहाँकहाँ हुँदैछ वर्षा ?,"काठमाडौं : नेपालमा पश्चिमी वायू र स्थानीय वायूको आंशिक प्रभाव रहेको छ। नेपालमा बङ्गालको खाडीबाट भित्री रहेको जलवाष्पयुक्त हावाको समेत प्रभाव रहेको जल तथा मौसम विभागले जनाएको छ। विभागको मौसम पूर्वानुमान महाशाखाका अनुसार आज दिउँसो कोशी प्रदेश र मधेश प्रदेश लगायत देशको पहाडी भूभागका थोरै स्थानहरुमा तथा बाँकी भूभागका एकदुई स्थानमा मेघगर्जनचट्याङ्गसहित मध्यम वर्षाको सम्भावना रहेको जनाएको छ । देशको हिमाली भूभागका थोरै स्थानहरुमा हल्का वर्षा हिमपातको सम्भावना रहेको छ। महाशाखाका आज राति कोशी प्रदेश र मधेश प्रदेश लगायत गण्डकी प्रदेशको पहाडी भूभागका थोरै स्थानहरुमा तथा बागमती प्रदेश र कर्णाली प्रदेशको पहाडी भूभागका एकदुई स्थानमा मेघगर्जनचट्याङ्गसहित हल्का वर्षाको सम्भावना रहेको छ । कोशी प्रदेश ,बागमती प्रदेश, गण्डकी प्रदेश र कर्णाली प्रदेशको हिमाली भूभागका एकदुई स्थानमा स्थानमा हल्का वर्षा हिमपातको सम्भावना रहेको छ। सोमबार पनि मेघगर्जन चट्याङ्गसहित वर्षाको सम्भावना रहेको छ।"

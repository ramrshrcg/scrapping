शीर्षक,विवरण
राष्ट्रपति रनिङ शिल्डको उपाधि विदुरलाई,"नुवाकोट : १४ औं राष्ट्रपति रनिङ शिल्ड प्रतियोगिताको उपाधि विदुर नगरपालिकाले जितेको छ। जिल्ला खेलकुद विकास समितिको आयोजना र पञ्चकन्या गाउँपालिकाको व्यवस्थापनमा शुक्रबारदेखि सो प्रतियोगिता सञ्चालन भएको थियो। पञ्चकन्या गापाको पर्यटकिय घ्याङस्वारामा सञ्चालन भएको सो प्रतियोगितामा उपाधि विजेता विदुरले १७ स्वर्ण, पाँच रजत र १६ कास्य पदक जितेको हो। उपविजेता लिखु गाउँपालिकाले १६ स्वर्ण, १२ रजत र सात कास्य पदक जितेको छ। तेस्रो भएको म्यागङ गापाले १० स्वर्ण, आठ रजत र चार कास्य पदक जितेको छ। विजेता तथा उपविजेताहरूलाई कार्यक्रमका बीच पूर्वमन्त्री तथा प्रतिनिधि सभा सदस्य हितबहादुर तामाङले पुरस्कृत गरे।"
"एमालेले भन्यो पूर्वराजाको अभिव्यक्ति आपत्तिजनक, आपराधिक क्रियाकलापलाई 'जनतामा आएको जागरण' भन्न सकिँदैन","काठमाडौं : पूर्वजराजा ज्ञानेन्द्र शाहमा अहिले पनि राजतन्त्र फर्काउने चाहना जीवितै रहेको एमाले आरोप लगाएको छ। सोमबार पार्टीको सचिवालय बैठकले पूर्वराजा ज्ञानेन्द्रको अभिव्यक्ति आपत्तिजनक रहेको निष्कर्ष निकालेको हो। पूर्वराजा ज्ञानेन्द्रले आइतबार अभिव्यक्ति सार्वजनिक गर्दै चैत १५ गतेको घटनालाई जनतामा आएको जागरण रूपमा व्याख्या गरेका थिए। पूर्वराजा ज्ञानेन्द्रको उक्त टिप्पणीलाई गम्भीरताका साथ लिएको एमालेका उपमहासचिव प्रदीप ज्ञवालीले बताए। 'अझै उहाँको मनमा राजतन्त्र फर्काउन सकिन्छ। अहिलेको उपलब्धिलाई पछाडि फर्काउन सकिन्छ कि भन्ने आशा र त्यससम्बन्धी सक्रियता जीवितै रहेको पायौं। त्यो एकदमै गलत कुरा हो। चैत १५ गते आपराधिक घटना भयो। त्यसलाई उहाँले जनतामा आएको जागरणको रूपमा भन्नुभयो, जुन एकदमै आपत्तिजनक छ,' उनले भने। चैत १५ गते तीनकुने क्षेत्रमा आपराधिक घटना भएका एमालेको निष्कर्ष छ। 'त्यस दिन आपराधिक घटना भएको छ। जिउँदै मान्छेलाई जलाइएको छ। घरमा आगजनी गरिएको छ। निजी र सार्वजनिक सम्पत्तिमा क्षति पुर्याइएको छ। मिडियामाथि निशाना साँधेको छ। यी सबै अराजक र आपराधिक क्रियाकलाप हुन्,' उनले भने।"
काठमाडौं उपत्यकासहित देशका विभिन्न स्थानमा वर्षा,"काठमाडौं : हाल काठमाडौं उपत्यकासहित देशका विभिन्न स्थानमा वर्षा भइरहेको छ। मौसम पूर्वानुमान महाशाखाका अनुसार हाल काठमाडौं उपत्यका लगायत बागमती प्रदेशको सिन्धुपाल्चोक, काभ्रेपलाञ्चोक र दोलखा जिल्ला आसपासको क्षेत्रमा मेघगर्जनचट्याङ सहित हल्कादेखि मध्यम वर्षा भइरहेको छ। यसैगरी कोशी प्रदेशको सोलुखुम्बु जिल्ला आसपासको क्षेत्र तथा कर्णाली प्रदेशको जुम्ला र दैलेख जिल्ला आसपासको क्षेत्रका थोरै स्थानहरूमा मेघगर्जनचट्याङसहित हल्कादेखि मध्यम वर्षा भइरहेको महाशाखाले जनाएको छ। उक्त वर्षा गराउने प्रणाली पूर्वउत्तर पूर्व सर्दै गरेकोले केही समय पछि उक्त स्थानहरूमा वर्षा हुने देखिएकोले सतर्कता अपनाउन महाशाखाले अनुरोध गरेको छ।"
काठमाडौंको प्लेअफ सम्भावना जीवितै,काठमाडौं : नेपाल सुपर लिग(एनएसएल)मा काठमाडौं रेजर्सले एफसी चितवनलाई हराएको छ। त्रिपुरेश्वरस्थित दशरथ रंगशालामा काठमाडौंले चितवनलाई २०ले हराएको छ। लिग चरणको अन्तिम खेल खेलेको काठमाडौंले जित दर्ता गरेको हो। अन्तिम खेलमा जित निकाल्दै काठमाडौंले आफ्नो प्लेअफ सम्भावना जिवितै राखेको छ। खेलको ११ औं मिनेटमा काठमाडौं रेजर्सका रोहन कार्कीको पासमा बुया टुरेले हानेको प्रहार क्रसबार माथिबाट बाहिरिएको हो। २२ औं मिनेटमा जिलेस्पीले हानेको प्रहार पहिलो बार हुँदै बाहिरियो। त्यसको १ मिनेटपश्चात चितवनका कप्तान अञ्जन विष्टको प्रहार क्रसबार माथिबाट बाहिरियो। खेलको ३२ औं मिनेटमा काठमाडौंका बाकरी मानेले गोल गर्दै पहिलो हाफमा काठमाडौंलाई १० को अग्रता दिलाए। खेलको ५६ औं मिनेटमा युसुफ मलिकले दोहोरो पहेंलो कार्डसहित रातो कार्ड खाँदै मैदानबाट बाहिरिएका हुन्। प्रतियोगितामा पहिलो पटक प्लेइङ सेटमा खेलेका मलिकले रातो कार्ड खाएका हुन्। ७२ औं मिनेटमा अमाडु डिओपको गोलमा काठमाडौंले १० खेलाडीमा सीमित एफसी चितवनमाथि जित निकाल्यो। चितवनको भने यो पाँचौं खेल हो। यसअघि ४ खेलबाट चितवनले ७ अंक जोडेको थियो।
सिन्दूर हालेर मनाइयो सदियौं पुरानो सिन्दुरे जात्रा,"भैरवीस्थान, नुवाकोट : पाँचसय वर्षभन्दा पुरानो नुवाकोटको ऐतिहासिक तथा धार्मिक स्थान भैरवी मन्दिर परिसरमा सञ्चालित नुवाकोटकै विशेष सिन्दुरे जात्रा मनाइएको छ । लामो अवधिको यस जात्रा नुवाकोटमा विशेष रूपमा मनाइने गरिएको छ । नुवाकोटका साथै नेपालकै लामो दूरीको रथ यात्रा गरिने सिन्दुरे जात्रा डेढ महिनासम्म नुवाकोटको भैरवी र जालपादेवी मन्दिरमा भव्य रूपमा लाग्ने गरेको छ । नेपाल सरकारको प्रतिनिधि द्वारेले भैरवी मन्दिरका पूजारी धामीधमिनीलाई विजयको प्रतीक स्वरूप सिन्दूर हालेर सोमबार वैशाख शुक्ल द्वितीयाको दिन २०८२ सालको सिन्दुरे जात्रा गरिएको हो । प्रसिद्ध देवीघाटको जालपा देवी मन्दिर र नुवाकोटको भैरवी मन्दिरमा भगवान्को दर्शन गर्न तथा धामीधमिनी हेर्न र दर्शन गर्न नुवाकोटको विभिन्न स्थानसहित रसुवा, धादिङ, काठमाडौं, चितवनलगायतका जिल्लाका हजारौं भक्तजनहरू तथा जात्रालुहरूको सहभागिता रहेको थियो । नुवाकोटको मुख्य तथा ऐतिहासिक वैशाख पूर्णिमा जात्राको विशेष मेलाको रौनक सिन्दूर ग्रहण गरेर सोमबार विशेष रूपमा मनाइएको हो । प्रसिद्ध साततले दरबार राष्ट्रिय संग्रहालय क्षेत्रमा रहेको भैरवी मन्दिरमा पाँच सय वर्ष पुरानो प्रसिद्ध सिन्दुरे जात्रा सोमबार भैरवी मन्दिर परिसरमा हजारौं जात्रालुहरूको घुइँचो लागेको थियो । नुवाकोटको सबैभन्दा ठूलो यस मेला वैशाख शुक्ल द्वितीयाका दिन लागेको सिन्दुरे जात्राको मेलामा भैरवी मन्दिर र गुहृय पाटीअगाडि दुई स्थानमा सल्लाको लिंगो ठड्याएपछि सुरु हुन्छ र लिंगो ढालेपछि सकिन्छ । द्वितीयाको दिन भैरवी मन्दिरमा सिन्दूर जात्रा र राति धामीले बली पनि लिने गर्छन् । पाँच सय वर्षभन्दा पुरानो र महत्त्वपूर्ण यस जात्राको मुख्य आकर्षण भैरवी मन्दिरमा धामीधमिनी, सरकारी कर्मचारी, नेपाली सेना र सर्वसाधारणले सिन्दूर जात्रा गरेर मनाइएको हो । यसअघि, वैशाख शुक्ल पूर्णिमाको दिन नै साततले दरबार राष्ट्रिय संग्रहालयसँगै रहेको भैरवी मन्दिरमा दुई दिनपछि द्वितीयाको दिनमा भएको सिन्दुरे जात्राको निम्तो स्वरूप बहिनी भैरवीले दिदी जालापादेवीलाई निम्तो (बोलाउन) गएको भन्ने किंवदन्ती रहेको छ । किंवदन्तीअनुसार जालपादेवीसहित भैरवी मन्दिरमा आएपछि दिदी आएका अवसरमा सिन्दुरे जात्रा गरी हर्षबढाइँ गरिएको हो । जालपादेवीबाट फर्किएका धामीधमिनीको जोडी स्थानीय धरमपानीको पाटीबाट बाजागाजासहित भैरवी मन्दिर प्रांगणमा पुगेपछि सिन्दुरे जात्रा गरिन्छ । भैरवीको मन्दिरबाट बाजागाजा र सैनिक टुकडीसहित सिन्दूर जात्रा गर्दै तलेजु भवानीको मन्दिरमा रथ भित्र्याइएको भैरवी मन्दिरका द्वारे महेन्द्रकुमार शाहीको भनाइ छ । यसअघि, देवीघाटस्थित जालपा देवी मन्दिरमा पुगेका धामीधमिनीसहित भैरवी मन्दिरको रथ नुवाकोट भैरवी मन्दिर परिसरमा पुयाएपछि सिन्दूर हालेर सिन्दुरे जात्रा मनाइएको हो । द्वारे महेन्द्रकुमार शाहीले भैरवी मन्दिरका पुजारी धामी हरिमानसिह डंगोललाई विजयको प्रतीक सिन्दूर हालिदिए लगत्तै धामीले सरकारी कर्मचारी तथा सर्वसाधारणलाई सिन्दूर प्रदान गर्ने परम्परा रहेको छ । देवीघाटबाट नुवाकोटका लागि प्रस्थान गरिएको धामीधमिनी तथा रथयात्रा पूजा परम्पराअनुसार नुवाकोट भैरवी मन्दिर परिसरमा पुयाइएको हो । नुवाकोट भैरवी मन्दिरभन्दा केही तल रहेको धरमपानीमा सोमबार बिहान पुगेका धामी, धमिनी र भैरवी मन्दिरको रथ पूजा विधि प्रक्रिया पूरा गरी नुवाकोटतर्फ प्रस्थान गराइएको स्थानीय युवा सामाजिक अगुवा महेन्द्रलाल श्रेष्ठले बताए । भैरवी मन्दिरको रथ अपराह्न साढे ४ बजे लामो समयदेखि रथ बोक्दै आएका लच्याङका ५० जनाभन्दा बढीले भैरवी मन्दिर परिसरमा पुर्याएका थिए । भैरवी मन्दिरको रथलाई उकाल्न लच्याङवासी युवाहरूको समूहलाई मन्दिर परिसरको उकालोमा करिब आधा घण्टा समय लागेको थियो । भैरवी मन्दिरको रथ उकाल्दा जात्रामा सहभागी भएकाहरूले भैरवी मन्दिरको जयजयकार गाएका थिए । रथ पुगेको केही समय पछाडि धामीधमिनी, कुमार र गणेशलाई झल्लरी छाता ओढाएर विशेष सम्मानका साथ नुवाकोट भैरवी मन्दिरमा पुर्याइएको थियो । धामी, धमिनीलाई धरमपानीबाट नुवाकोट भैरवी मन्दिर प्रस्थान गराउँदा विदुर नगरपालिकाका मेयर राजन श्रेष्ठ, उपमेयर प्रभा बोगटी, प्रमुख जिल्ला अधिकारी शशीधर घिमिरेलगायत सरकारी अधिकारीका साथ नेपाली सेनाको बहादुर शेर गणका सेनाहरू तथा नुवाकोटका विभिन्न सरकारी कार्यालयका प्रमुख तथा प्रतिनिधिहरूको उपस्थिति रहेको थियो । धामीधमिनी, कुमार र गणेशलाई धरमपानीबाट भैरवी मन्दिरतर्फ प्रस्थान गराउँदा बहादुर शेर गण बट्टार ब्यारेकका सेनाको टोलीले सलामी अर्पणसहित भैरवी मन्दिरको निसाना झण्डा पहराउँदै बाजागाजासहितले सम्मान गरेको थियो । भैरवी मन्दिरमा धामीधमिनीसहितको टोली पुगेपछि २०८२ सालको सिन्दुरे जात्रा विशेष सिन्दूर हालेर मनाइएको थियो । सरकारका प्रतिनिधि (द्वारे) महेन्द्रकुमार शाहीले धामी, धमिनीलाई पूजा विधिमार्फत भैरवी मन्दिर परिसरमा रहेको महेशमर्दिन मन्दिर अगाडि सिन्दूर हालेर यस वर्षको सिन्दुरे जात्रा मनाइएको हो । सिन्दुर हालिसकेपछि धामीधमिनी, रथसहितको टोली तलेजु भवानीको मन्दिरमा पुगेर सिन्दुरे जात्राको समापनका अवसरमा आयोजित भोजमा सरिक भएका थिए । तलेजु मन्दिरमा आयोजित भोजमा धामीधमिनीसगै भैरवी मन्दिरको रथ पनि सरिक गराइएको थियो । भोज सम्पन्न भएपछि धामीधमिनीसहित भैरवी मन्दिरको रथ भैरवी मन्दिर अगाडि रहेको महेश मर्दिन मन्दिरसँगै राखिएको थियो । पूजाविधि अनुसार मन्दिर परिसरमा नै रहेका धामीले देवीघाटको जालपा देवी मन्दिरमा जस्तै भैरवी मन्दिरमा पनि राँगा बोकाको भोग खाएर यस वर्षको सिन्दुरे जात्रामा धामीको तर्फबाट पुयाउनुपर्ने सम्पूर्ण संकल्प पूरा गरेका थिए । बूढी देवी र भैरवी मन्दिर परिसरमा पाँच दिन अगाडि लिंगो ठड्याएर सुरु भएको २०८२ सालको जात्रा भैरवी भगवान्को रथसहित धामीधमिनी नुवाकोटबाट प्रस्थान गरी देवीघाटस्थित जालपा मन्दिरमा पुगेका थिए । औपचारिक रूपमा सिन्दुरे जात्राको रौनक तथा पूजाविधि र औपचारिक समापन भने एक सातापछि गरिने सरकारका प्रतिनिधि द्वारे महेन्द्रकुमार शाहीले जानकारी दिए । विशेषगरी फागु पूर्णिमाको दिनदेखि सुरु हुने सिन्दुरे जात्रा डेढ महिनासम्म जारी रहने शाहीको भनाइ छ । बूढी भैरवी र भैरवी मन्दिर परिसरमा ठड्याइएको लिंगो ढालेर सिन्दुरे जात्रा सम्पन्न हुने छ । सिन्दुरे जात्रामा धामीधमिनी हेर्न र दर्शन गर्न नुवाकोटको विभिन्न स्थानसहित रसुवा, धादिङ, चितवन, मकवानपुर, काठमाडौंलगायत स्थानबाट १० हजारभन्दा बढी भक्तजनहरू तथा जात्रालुहरूको सहभागिता रहेको थियो । धार्मिक तथा सांस्कृतिक परम्परासहित नुवाकोटमै ठूलो पर्वका रूपमा मनाइने सिन्दुरे जात्रा गत फागुपूर्णिमाको दिन १२ भाइले भैरवीदेवीको मन्दिरबाट जल ग्रहण गरेर शुद्ध भएसँगै सुरु भएको हो । जात्राको विशेष रौनक सोमबार रातिसम्म चल्नेछ । यसअघि नै स्थानीयवासी, तीर्थालु, धर्मावलम्बीबाट ४२ हात लामो सल्लोका लिंगो बूढी भैरवीदेवता मन्दिर र त्यसपश्चात् भैरवी देवी मन्दिर परिसरमा उठाइएको थियो । भैरवी वर्ष बन्धनको सिन्दुरे जात्राअन्तर्गत लिंगो उठाएसँगै भैरवीदेवी मन्दिरको रथसहित धामी, धमिनीलगायतको लावालस्कर देवीघाटस्थित प्रसिद्ध जालपादेवी मन्दिरमा लगेर सोमबार मध्यराति फर्काइएको हो । सिन्दुरे जात्राका लागि लच्याङका ३२ नोले, ६० डोकेको नेतृत्वमा स्थानीय, जात्रालु, तीर्थालु तथा सुरक्षाकर्मीसहितले जालपादेवी मन्दिर देवीघाटमा पुर्याइएको देवीदेवतासहितको भैरवी देवीको रथ फिर्ती सवार गराएर धरमपानीमा पुयाइएको थियो । त्यहीबाट सिन्दूर जात्राको विशेष रौनक सुरु हुन्छ । जालपादेवी मन्दिर शुक्रबार राति पुगेका धामीसहितको लावालस्कर पनि आइतबार मध्यरातमा देवीघाटबाट नुवाकोटतर्फ फर्काइएको थियो । देवीघाटबाट मध्यरातमा लामीबगैंचा, वाणाचौतारो, इनारपाटी, बट्टारको पुरानोपाटी, बट्टारबजार चोक, नुवाकोटको वन हुँदै धरमपानीमा पुगेर विश्राम गरेर पुनः सिन्दुरे जात्रा सुरु भएको हो । जालपादेवी मन्दिरमा पुयाइएको भैरवीदेवी, अष्टमात्रिकासहितको रथयात्राको स्थानीयवासीसहित तीर्थालु, जात्रालुले आइतबार राति जालपादेवी र भैरवीदेवीको जयजयकार गरी देवीघाटबाट बिदाइ गरेका थिए । धामीधमिनीसहितको लावलस्कर भने मध्यरातको संकटासन्न समयमा जालपादेवी मन्दिरबाट नुवाकोट भैरवीतर्फ फर्काइएको हो । फागु पूर्णिमादेखि सुरु भएर वैशाख शुक्ल दशमीसम्म विभिन्न धार्मिक परम्पराको साथ मनाइने जात्रा नुवाकोटकै सबैभन्दा लामो जात्रा हो, भैरवीका द्वारे महेन्द्रकुमार शाहीले भने । लिंगो उठाउने, भैरवीदेवीको रथयात्रा, जीवित भगवान्् धामीधमिनीको जालपादेवी मन्दिर प्रस्थान, सरकारी कार्यालयका प्रमुख, राजनीतिक दल, सामाजिक संघसंस्थाको प्रतिनिधिको उपस्थितिमा द्वारेबाट धामीधमिनीको माथमा सिन्दूर हालेर सिन्दूरे जात्रा मनाइने गरिन्छ । भैरवी मन्दिरका पुजारी ८७ वर्षीय धामी हरिमानसिंह डंगोल, उनकी जीवनसंगिनी अर्थात् धमिनी ज्ञानुमायाँ डंगोललाई पूजाआजासमेत यसै जात्रामा गरिन्छ । सिन्दुरे जात्रा नुवाकोटको पहिचान र मौलिक संस्कृति रहेको हुँदा यसको विशेष रूपमा संरक्षण र संवद्र्धनमा विदुर नपा क्रियाशील भएको विदुर नपाका मेयर राजन श्रेष्ठको भनाइ छ ।"
दक्षिण कोरियाले थप तीन नेपालीलाई गर्यो निष्कासन,"काठमाडौं : दक्षिण कोरियामा गैरकानुनी रूपमा बसेका तीन जना नेपालीलाई निष्कासन (डीपोर्ट) गरिएको छ। कोरियाली अध्यागमन प्रहरीले उनीहरूलाई कोरियन एयरको विमानबाट नेपाल फर्काएको हो। निष्कासनमा पर्नेमा नेपाली, गुरुङ र योगी थरका रहेको स्रोतले जानकारी दिएको छ। उनीहरू गैरकानुनी तरिकाले दक्षिण कोरियामा बस्दै आएका थिए। उनीहरूलाई यसै साता काठमाडौं फर्काइएको थियो। यसअघि दक्षिण कोरियाले दुई जनालाई निष्कासन गरेको थियो। निष्कासनमा पर्नेमा श्रेष्ठ र थापा मगर थरका रहेका थिए। पछिल्लो समय गैरकानुनी रूपमा बसोबास गर्ने विदेशीहरूमाथि दक्षिण कोरियाले निगरानी बढाएको छ। अवैधरूपमा बसोबास गर्ने नेपालीहरू पनि त्यहाँको अध्यागमनको निशानामा पर्दै आएका छन्।"
मध्यपुरमा मंगलबार ३२ खट जात्रा मनाइँदै,"भक्तपुर : हरेक वर्ष मध्यपुर थिमिमा मनाइने ३२ खट जात्रा मंगलबार मनाइँदैछ। सोमबार पनि मध्यपुर थिमिका प्रमुख तथा भित्री र बाहिरी बस्तीहरूमा खट जात्रा गरिएको छ। प्रत्येक वर्ष चैत मसान्तदेखि वैशाख २ गतेसम्म तीन दिन खट जात्रा हुने गरेको छ। तर, अन्तिम दिन अर्थात् वैशाख २ गतेको जात्रालाई विशेष रूपमा लिने गरिन्छ। स्थानीय भाषामा यस जात्रालाई खः जात्रा भनिन्छ। मध्यपुर थिमिका अष्टमात्रीका गणका चार प्रमुख देवीहरू कौमारीका रूपमा पुजिने बाल कुमारी, वैष्णवीका रूपमा पुजिने विष्णुविर, चामुण्डाका रूपमा लिइने सिद्धिकाली, गणेशका रूपमा पूजा गरिने सिद्धि गणेश, बाराहीका रूपमा पूजा गरिने दक्षिण बाराही र निल बाराही र महालक्ष्मीका रूपमा मानिने महालक्ष्मी देवीको नेतृत्वमा नगदेश, बोदे, थिमि र टिगनीमा खट जात्रा मनाइन्छ। जात्राको पहिलो दिन आइतबार श्री तीन विष्णुविरको द्यः ब्वेकेगु जात्रा मनाइएको थियो। साँझ सम्बन्धित गुठीयारको घरबाट श्री विष्णुविरको मूर्तिलाई मन्दिरमा ल्याएर प्रतिस्थापन गरी द्यः ब्वेकेगु जात्रा मनाइएसँगै खट जात्रा सुरु भएको थियो। भोलि नगदेशमा सिद्धि गणेशको खटलाई भित्र र बाहिरि इलाकामा परिक्रमा गराइ बाजा गाजासहित भव्य जात्रा गरिनेछ। बोदेमा पाचो गणेश मन्दिर प्रांगणमा जिब्रो छेडाइसकेपछि महालक्ष्मीको नेतृत्वमा खट जात्रा हुनेछ। थिमिमा सिद्धिकाली गणका सम्पूर्ण जात्रा थिमिको बालकुमारी टोलमा लगेर विधिपूर्वक सगुन दिने लगायत अन्य विधि पूरा गरी जात्रा मनाइन्छ। टिगनीमा पनि निल बाराहीलाई खटमा विराजमान गराई भित्र र बाहिरी क्षेत्रमा जात्रा गरिनेछ। चैत मसान्तका दिन खट जात्रा गरिने देवी देवताहरूलाई सम्बन्धित देवघरबाट मन्दिरमा ल्याएर प्रतिस्थापन गरिन्छ। त्यसको भोलिपल्ट वैशाख १ गते नगदेशमा सिद्धि गणेश, टिगनीमा निल बाराही, बोदेमा महालक्ष्मीको नेतृत्वमा ७, थिमिमा बाल कुमारीको नेतृत्वमा २, एक मन विनायक र नारायण, सिद्धिकालीको नेतृत्वमा ८, दक्षिण बारहीको नेतृत्वमा ३ र विष्णुविरको नेतृत्वमा ६ अन्य देवी देवतको खट जात्रा सुरु हुन्छ। यसरी थिमिमा नगदेश, बोदे र टिगनीमा वैशाख २ गतेसम्म कूल ३२ देवी देवताको खट जात्रा गर्ने परम्परा रहि आएको छ। तर हाल थिमिमा तीन देवताको खट जात्रा सञ्चालन हुँदैन भने दुईवटा खटको पहिचान हुन सकेको छैन। पछिल्लो समय सिन्दूर जात्राका रूपमा प्रख्यात ३२ खटको जात्राको इतिहास ६०० वर्ष पुरानो छ। मल्लकालमा बिस्का जात्रा मनाउने क्रममा खट जात्राको सुरुवात गरिएको स्थानीय सांस्कृतिक अध्येता राजेन्द्र श्रेष्ठले बताए। बिस्का जात्राको मौलिक स्वरूप भनेको नै यसि द्यः को जात्रा हो। सुरुवाती दिनमा बिस्का जात्रामा ध्वजा फरफराउने र यसि उठाउने थियो। पछि विभिन्न शासनकालमा उल्लासपूर्वक बिस्का जात्रा गरिएको देखिन्छ, स्थानीय सांस्कृतिक अध्येता श्रेष्ठले भने। अध्येता श्रेष्ठका अनुसार मध्यपुर थिमिको सिन्दूर जात्रा करिब ७०० वर्ष पुरानो हो। जात्राबारे यकिन तथ्य नभेटिए पनि मल्लकालमा नै जात्रा मनाइने गरेको ऐतिहासिक सामग्रीहरू फेला परेका उनले बताए। उनका अनुसार बालकुमारी देवीको नेतृत्वमा हुने एक देवताको मूर्तिमा ज्योति मल्लको नामसहित नेपाल सम्वत ५४४ साल उल्लेख गरिएको छ। थिमिको बालकुमारी टोलस्थित बालकुमारी मन्दिरभित्रै पनि नेपाल सम्वत ४७४ मा ख (खट): पूजा चलाएको लिखित अभिलेख फेला परेको छ। जसलाई हालको नेपाल संवत ११४६ सँग तुलना गर्ने हो भने ६०० र ७०० वर्षको अन्तराल पाइन्छ। थिमिमा जात्रामा समावेश भएका २३ वटामध्ये एउटा देवताको खटमा नेपाल सम्वत ५४४ मा ज्योति मल्लको शासन कालमा बनाइएको उल्लेख छ। बालकुमारी मन्दिरमा पनि नेपाल सम्वत ४७४ मा बिस्का जात्रा सम्बन्धित पूजा चलाएको अभिलेख फेला परेको छ। नगदेश, बोदे, टिगनी र थिमिलाई मध्यपुर थिमि नगरपालिकाका चारवटा मूल बस्तीको रूपमा लिइन्छ। नगदेशमा एक, थिमि क्षेत्रमा १९, बोदेमा ७ र टिगनीमा एक गरी कूल ३२ वटा खट जात्रा गरिन्छ।"
राजसंस्थाका पक्षमा नाराबाजी गर्ने अमेरिकी नागरिक निष्कासित,"काठमाडौं : राजसंस्थाका पक्षमा नाराबाजी गर्ने क्रममा पक्राउ परेका अमेरिकी नागरिकलाई सरकारले देश निकाला गर्ने निर्णय गरेको छ। गृह मन्त्रालयले अमेरिकी नागरिक ५८ वर्षीय जुलियन किर्पाललाई नेपाल प्रवेशमा दुई वर्ष प्रतिबन्ध लगाउने गरी निष्कासन (डीपोर्ट) गर्ने निर्णय गरेको हो। गृह मन्त्रालय स्रोतका अनुसार नेपालको राजनीतिक गतिविधिमा संलग्न भएको भेटिएपछि किर्पालविरुद्ध प्रतिबन्धसहितिको डीपोर्ट गर्ने निर्णय गरिएको हो। 'विदेशी नागरिक भएर उहाँ राजनीतिक गतिविधिमा संलग्न भएको भेटियो। पक्राउ पर्दा पनि राजसंस्थाको पक्षमा नाराबाजी गरेका थिए। कुनै पनि विदेशी नागरिकले नेपालको आन्तरिक मामिलामा दखल दिन मिल्दैन,' स्रोतले अन्नपूर्णसँग भन्यो। गत चैत १४ गते अमेरिकी नागरिक किर्पाल माइतीघरबाट पक्राउ परेका थिए। उनले राजसंस्थाको पक्षमा नाराबाजी लगाउनुको साथै पम्पलेट पनि प्रदर्शन गरेका थिए। लगत्तै उनलाई काठमाडौं प्रहरीले पक्राउ परेको थियो। प्रहरी अध्यागमनमा बुझाएपछि किर्पालविरुद्ध अनुसन्धान गरिएको थियो। पर्यटक भिसामा नेपाल बस्दै आएका उनले पछिल्लो समय राजावादीहरूसँग निरन्तर भेटघाट गरेको स्रोतको भनाइ छ। 'पर्यटक भिसामा आएर नेपालको सार्वभौममाथि प्रहार हुने खालका कुनै पनि गतिविधि गर्न पाइँदैन। कानुनले नै त्यसलाई बन्देज लगाएको छ। तर अमेरिकी नागरिक जुलियन किर्पालले निरन्तर राजनीति गतिविधिमा संलग्न भएको पायौं। सोही आधारमा उहाँलाई डीपोर्ट गर्ने निर्णय गरिएको हो,' स्रोतले भन्यो। किर्पाललाई मंगलबार अमेरिका फर्काइनेछ।"
भाषा हराए समुदाय र समाज कमजोर हुन्छ : देउवा,काठमाडौं : नेपाली कांग्रेसका सभापति शेरबहादुर देउवाले नेपालमा रहेका भाषाहरूलाई जोगाउँदै लैजानुपर्ने बताएका छन्। विसुपर्वका अवसरमा देउडा समाजले सोमबार काठमाडौंमा आयोजना गरेको कार्यक्रममा मुलुकमा बोलिने विभिन्न भाषाहरू हराउने अवस्थामा पुगेको भन्दै यसलाई जोगाउँदै लैजानुपर्नेमा जोड दिएका हुन्। उनले समुदायको भाषा हराउन थाले समुदाय र समाज कमजोर र बिखण्डित हुने जिकिर गरे। सुदूरपश्चिमको भाषा हराउने अवस्थामा पुगेको भन्दै उनले भाषाको जगेर्नामा लाग्न देउडा समाजलाई सुझाव दिए। संसारभरका मान्छेहरू आफ्नो भाषा बचाउनका गम्भीर भएको अवस्थामा देशमा बोलिने भाषाहरूलाई पनि बचाउन लाग्नुपर्ने बताए। कार्यक्रमपछि सुदूरपश्चिम घर भई हालः काठमाडौंमा बस्दै आएका सुदूरपश्चिमबासीले देउडाखेल खेली हर्षोल्लासका साथ विसु पर्व मनाएका थिए।
"सुनसरीको देवानगन्जमा गोली चल्यो, १ जना गम्भीर घाइते","विराटनगर : सुनसरीको देवानगन्जमा सोमबार साँझ गोली चलेको छ। गोली लागेर १ जना गम्भीर घाइते भएको प्रहरीले जनाएको छ। प्रहरीका अनुसार देवानगन्ज बजारमा गोली प्रहार हुँदा देवानगन्ज गाउँपालिका७ का २१ वर्षीय शिवकुमार मेहता घाइते भएका हुन्। उनको अवस्था गम्भीर छ। पिन्टु मेहताले चलाएको मोटरसाइकलको पछाडि सवार रहेका शिवकुमारलाई देवानगन्ज७ का कामेश्वर यादवले गोली हानेको प्रहरीको प्रारम्भिक अनुसन्धानबाट खुलेको छ। शिवकुमारमाथि के कारणले गोली प्रहार गरिएको हो भनेर खुल्न बाँकी छ। गोली प्रहारपछि फरार रहेका कामेश्वरको खोजी भइरहेको कोशी प्रदेश प्रहरी कार्यालय विराटनगरले जनाएको छ। कामेश्वरले कुन हतियारबाट गोली प्रहार गरेका हुन् भनेर यकिन भइसकेको छैन। पिन्टुले चलाएको मोटरसाइकलको पछाडि सवार रहेका शिवकुमारमाथि देवानगन्ज बजार पुग्नसाथ साँझ ६:३० बजेतिर गोली प्रहार भएको प्रहरीको भनाइ छ। शिवकुमारको अवस्था गम्भीर रहेको प्रहरीले जनाएको छ। उनको ढाडदेखि तल दायाँतर्फ र बायाँ कम्मरको भागमा गोली लागेको प्रहरीले जनाएको छ। गम्भीर अवस्थाका उनको विराटनगरस्थित नोबेल शिक्षण अस्पतालमा उपचार भइरहेको छ। कोशी प्रदेश प्रहरी प्रमुख डीआईजी राजन अधिकारीले घटनाको पुष्टि गरे। घटनाका विषयमा थप बुझ्ने काम भइरहेको जानकारी उनले दिए। गोली प्रहार भयो भन्ने जानकारी आएको छ। एसपीको नेतृत्वमा प्रहरी टोली घटनास्थलतर्फ गएको छ। थप बुझ्ने काम भइरहेको छ, डीआईजी अधिकारीले भने।"
"नेपाली खेलकुद : गुनासो, दुःख र असहमतिले भरिएको वर्ष","काठमाडौं : नेपाली खेलकुदमा २०८१ केही मीठो सम्झना र केही खास भए। वर्षहरू फेरिए पनि राजनीतिले गाँजेको नेपाली खेलकुद खासै माथि भने जान सकेन। नेपाली खेलकुदले यो वर्ष केही उपलब्धि भने पक्कै हासिल गर्यो। १० वर्षपछि राष्ट्रिय क्रिकेट टिमले विश्वकप खेल्नु नेपालको लागि सबैभन्दा ठूलो उपलब्धि रह्यो। २०८१ लाई फर्केर हेर्दा फुटबलमा भने महिला फुटबललाई नेपाली दर्शकले सम्झनेछन्। घरेलु मैदानमा भारतलाई पेनाल्टी सुटआउटमा पराजित गर्दै फाइनलमा प्रवेश गरेको त्यो नाटकीय थ्रिलरले भरिपूर्ण खेल सम्झनामा रहनेछ। एरिका गुरुङले यो वर्ष पनि विभिन्न अन्तर्राष्ट्रिय खेलमा पदक जितिन्। तर, कराँते संघ भने विवादमा तानियो। विप्लव लाल श्रेष्ठले संघका अध्यक्ष युवराज लामाले आफूमाथि अभद्र व्यवहार गरेको भन्दै अन्तर्राष्ट्रिय करिअरबाट सन्यास लिए। नेपाली भलिबलमा नेपाली महिला राष्ट्रिय टिमले पुनः घरेलु मैदानमा फाइनलमा भारतसँग पराजित हुँदै उपाधि गुमाउनु पर्यो। केही नाम चलेका खेलाडी विदेश पलायन भए। राष्ट्रिय टिमका कप्तान मान बहादुर श्रेष्ठ, टेकराज अवस्थी, विजय थापासहित आधा दर्जन खेलाडी विदेशिए। नेपाली महिला टिमकी पहिलो रोजइमा खेलिरहेकी स्पाइकर सरस्वती चौधरी एपीएफको जागिर नै छाडेर विदेशिइन्। प्रतिभा माली राष्ट्रिय टिममा फर्कने आसका बीच विदेश गइन्। नेपाली खेलकुदको २०८१ मा थोरै खुसीका पल आए भने धेरै गुनासो, दुःख र असहमतिले नै चर्चा कमाइरह्यो। फुटबलमा महिला टिमको चर्चा, एन्फाको किचलो नेपाली राष्ट्रिय फुटबल टिमले केही सफलताको स्वाद चाख्यो। फुटबलमा पुरुष टिमले चैत ८ मा ३६ वर्षपछि सिंगापुरलाई हराउनु एक स्वर्णिम क्षण रह्यो। जिलेस्पी जंग कार्की उक्त क्षणको नायक बने। पछिल्लो २ वर्षयता खेलाडी पलायनले थिलथिलो परेको नेपाली पुरुष फुटबल टिमले केही सकारात्मक नतिजा ल्याउँदै झिनो आशा नेपाली फुटबल समर्थकलाई दिए। महिला फुटबलमा यो वर्ष पनि रजत वर्ष रह्यो। नेपाली महिला टिमले साफमा रजत पदक जित्यो। बंगलादेशसँग २१ ले पराजित हुँदै घरेलु भूमिमा पुनः रजतमा सीमित बन्यो। नेपाली महिला टिमले यो वर्ष दोस्रो पटक घरेलु मैदानमा अन्तर्राष्ट्रिय महिला च्याम्पियनसिपको फाइनलमा म्यानमारसँग २० गोलको हार व्यहोर्दै पुनः गह्रुँगो रजत भिर्यो। नेपाली महिला फुटबलमा महिला लिग सञ्चालन भयो। उपाधिमा एपीएफले बाजी मार्यो। नेपाल पुलिस क्लबलाई हराउँदै एपीएफले महिला लिगको उपाधि जित्यो। २ वर्षपछि भएको महिला लिगले नेपाली महिला फुटबललाई केही नयाँ अनुहारहरू पनि दिलायो। त्यस्तै अखिल नेपाल फुटबल संघ (एन्फा) भने सधैंको जस्तै, विवाद र किचलोकै खेतीमा व्यस्त रह्यो। यो वर्ष एन्फामा बी डिभिजन क्लबको किचलो, ए डिभिजन लिग गर्न नसक्ने संघको दाग लाग्यो। वर्षको अन्तिममा आएर ए डिभिजन क्लबहरूबीच नकआउट प्रतियोगिता गर्ने निर्णय गर्यो। पदाधिकारीबीच आरोपप्रत्यारोप जारी नै रह्यो। महिला लिग गर्ने नगर्नेदेखि एन्फाको प्रायः निर्णय विवादित रह्यो। यस वर्ष अर्को एउटा विवाद २०८१ सकिँदा पनि सकिएन। पूर्वाध्यक्षः गणेश थापाले एन्फा महासचिव किरण राईलाई मुद्दा हाल्न भ्याए। करिब डेढ महिनासम्म चुप बसेको एन्फाले पनि उनको विरुद्ध विभिन्न संघहरूमा छानबिनको प्रक्रिया अगाडि बढाउनेतर्फ यो घटना मोडिएको छ। यही किचलोले मैदान र खेलाडीतर्फ एन्फाले खासै ध्यान पुर्याउन पाएन। यो वर्ष पनि पञ्चायत कालमा बनेको दशरथ रंगशालाले कतिपटक अन्तर्राष्ट्रिय मान्यता गुमाउँदै पुनः टालटुल गर्दै गणतन्त्र नेपालको इज्जत धानिरह्यो। एनएसएलको तेस्रो सिजन हालः यही मैदानमा भइरहेको छ। फुटबलमा केपी ओली कपको फाइनलमा जियानलुइजी बुफोन नेपाल आए। उनले पनि नेपाली फुटबलको विकासका लागि पूर्वाधारको खाँचो औंल्याए। तर, यसमा सरकार र सम्बन्धित पक्ष एन्फाले यस वर्ष पनि कानमा तेल हालेर बसिरहेका छन्। सबैभन्दा व्यस्त : नेपाली क्रिकेट टिम २०८१ मा नेपाली खेलकुदमा सबैभन्दा व्यस्त रहेको नेपाली क्रिकेट हो। क्यालेन्डर बनाइ सार्वजनिक रूपमा नेपाल क्रिकेट संघ(क्यान)ले काम गर्न सुरू गर्यो। नेपाली पुरुष राष्ट्रिय टिमले टी२० विश्वकप खेल्यो। नेपालले दक्षिण अफ्रिकाजस्तो बलियो प्रतिस्पर्धीसँग १ रनले हार्यो। नेपालले समूह डी मा रहेर दक्षिण अफ्रिका, श्रीलंका, बंगलादेश र नेदरल्याड्ससँग खेलेको थियो। १० वर्षपछि विश्वकप खेल्दा रोहित विश्वकपमा कान्छा कप्तानको रूपमा खेले। आइसीसी टी२० विश्वकप, जेठ १९ देखि असार १५ सम्म अमेरिका र वेस्ट इन्डिजमा भएको थियो। प्रतियोगितामा नेपालले ३ हारको नतिजा निकाल्दा १ खेल वर्षाका कारण रद्द भएको थियो। नेपालले नेदरल्यान्ड्ससँग ६ विकेट, दक्षिण अफ्रिकासँग १ र बंगलादेशसँग २१ रनको हार व्यहोर्दा श्रीलंकासँगको खेल भने वर्षाका कारण हुन सकेन। यस वर्ष नेपाली क्रिकेट टिम लिग २ को खेलमा नै बढी व्यस्त रह्यो। क्यानडा सिरिज र अमेरिका सिरिजले नेपाली क्रिकेट व्यस्त रह्यो। लेगस्पिनर सन्दीप लामिछाने उनलाई लागेको सम्पूर्ण आरोपबाट मुक्त भएर राष्ट्रिय टिममा फर्किए। क्यानले पहिलो संस्करणको नेपाल प्रिमियर लिग(एनपीएल) सफल रूपमा सम्पन्न गर्यो। जनकपुर बोल्ट्सले उपाधि जित्यो। यो प्रतियोगितामा शिखर धवन, मार्टिन गप्टिलजस्ता खेलाडी आए। उनीहरूसँग नेपाली खेलाडीले अनुभव साट्ने मौका पाए। यो प्रतियोगिताबाट विपिन शर्मा उदीयमान भएर आए। उनी हालः यु१९ टिमको मुख्य खेलाडीको रूपमा रहेका छन्। यो वर्ष पुरुष टिमको प्रधानमन्त्री कप पूरै काठमाडौं बाहिर नै सकियो। १० टिमले सहभागिता जनाएको प्रधानमन्त्री कपमा किरण ठगुन्नाले दोहोरो शतक बनाए। इशान पाण्डे, तितृराज दास र अर्जुन कुमालले पनि ११ शतकीय पारी खेले। तितृराज दास यो प्रतियोगिताको उदीयमान खेलाडी भए। किरणले राष्ट्रिय टिमको बन्द प्रशिक्षणमा मौका बनाए। अष्ट्रेलियामा बसेर व्यवसायिक क्रिकेट खेलिरहेका किशोर महतो र नन्दन यादव नेपालमा सम्भावना देखेर स्वदेश फर्किएर प्रधानमन्त्री कप खेले। यो वर्षको अन्तिम प्रतियोगिताको रूपमा राष्ट्रिय टिमले हङकङ सिरिज खेलेको थियो। जसमा नेपाल फाइनलमा कुवेतसँग ३ रनले पराजित हुँदै उपाधिबाट वञ्चित रह्यो। यो सिरिजबाट टिमले नयाँ तीव्र गतिका बलरका रूपमा नन्दन यादवलाई पायो। बसिर अहमदले राष्ट्रिय टिममा कमब्याक गरे। उनको कमब्याकमा राम्रो छवि बन्यो। फाइनलमा नेपालका लागि नन्दन यादवले आफू राम्रो बलरमात्रै नभई ब्याटिङमा पनि राम्रो दखल राख्ने खेलाडीको रूपमा आफूलाई स्थापित गरे। साहब आलमले पनि राष्ट्रिय टिममा कमब्याक गरे। नेपाली महिला टिमको भने कुनै पनि खेलमा प्रशंसनीय प्रदर्शन रहेन। वर्ष फेरिँदा पनि महिला टिमको स्तर भने फेरिएन। ब्याटिङमा समस्या यथावत् नै रह्यो। चैतमा आएर नेपाल क्रिकेट संघ क्यानले सहायक प्रशिक्षकको रूपमा भारतबाट मनिष कुमार झालाई झिकायो। विश्वकप छनोटका लागि क्यानले सहायक प्रशिक्षकसहित मनोज कटुवालको प्रशिक्षणमा टिमलाई १ महिनाभन्दा लामो प्रशिक्षणमा राखेको छ। युगान्डा सिरिज अगाडि फिटनेस र स्ट्रेन्थ प्रशिक्षकको रूपमा भारतकी मोनिका नेपाली महिला क्रिकेट टिमसँग जोडिइन्। नेपाली महिला टिम हालः विश्वकप छनोटको तयारीमा जुटिरहेको छ। नेपालको युवा टिमले पहिलो पटक घरेलु मैदानमा विश्वकप छनोट खेल्नु अघि अफगानिस्तानसँग खेल्ने मौका पायो। सिरिज नेपालले २१ ले गुमाए पनि नेपाली युवा टिमका लागि यो ठूलो प्रतियोगिता अघि राम्रो अभ्यास खेल रह्यो। विश्वकप छनोटको लागि एसिया क्षेत्र छनोट खेलिरहेको छ। २०८१ को अन्तिम दिन नेपाली यु१९ टिमले यूएईविरुद्ध ५ रनको जित निकाल्दै २०८१ लाई बिदा गरेका छन्। राखेप र ओलम्पिकको टसल, १०औं खेलकुद यो वर्ष पनि भएन संघ र सरकारको मध्यस्तकर्ताको रूपमा रहेको राष्ट्रिय खेलकुद परिषद(राखेप) पनि यो वर्ष चर्चामा रह्यो। राखेप र संघहरूको टसलले वर्षको सुरुमा नै चर्चा कमायो। टेबल टेनिस संघको चुनावले ध्यानाकर्षण गर्यो। निकै विवादका बीच टेबल टेनिस संघको चुनाव भयो। तेजुलाल चौधरी खेलकुद मन्त्री भएर आएपछि खेलकुदमा राजनीतिको पराकाष्ठा भयो। पदाधिकारी बढुवामा राजनीतिक हस्तक्षेप भएको भन्दै ओलम्पियन संगीना वैद्यले राजीनामा दिइन्। त्यो घटना सेलाउन नपाउँदै मन्त्री चौधरीले राखेपमा सदस्य नियुक्त गर्दा आफ्नै स्कुलकी प्रिन्सिपल रञ्जना प्रधानलाई नियुक्त गर्दा अर्को चर्चाको विषय बन्यो। वर्षको अन्तिमतिर राखेप र ओलम्पिक कमिटीको टसलले पनि राम्रै चर्चा कमायो। राखेपले ओलम्पिक हामी मातहतको संघ भएकाले नेपालको नियम र राखेपको विधान मान्नुपर्छ भन्ने र ओलम्पिक हामी अन्तर्राष्ट्रिय ओलम्पिक कमिटीको मातहत र उसैको बडापत्रमा चल्ने स्वत्तः संस्था हौं भन्ने विवाद वर्ष सकिँदासमेत सकिएन। वर्षको अन्त्यमा नेपाली खेलकुदलाई नै तरंगित बनाउने गरी एक निर्णय भयो। निर्णय थियो, १०औं राष्ट्रिय खेलकुद तोकिएको समयमा नहुने। २०८१ मंसिर २ मा हुनुपर्ने १०औं राष्ट्रिय खेलकुद सर्दै सर्दै २०८२ को जेठसम्म पुग्दा पनि पुनः नहुने भन्दै निर्णय सुनाइयो। चैत २९ गतेको बसेको राखेप बोर्ड बैठकले उक्त निर्णय लियो। युवा तथा खेलकुद मन्त्री तेजुलाल चौधरी र राखेप उपाध्यक्ष ध्रुव आचार्यबीच छलफलको क्रममा विभिन्न विषयलाई लिएर नतिजा निस्कन नसक्दा १०औं राष्ट्रिय खेलकुद २०८१ सकिँदा अन्योलमै रह्यो। केही अनुत्तरित प्रश्नसहित मिसन २०२६ मा दोहोरो अंकको स्वर्ण लक्ष्य लिई एसीयन गेम्सको तयारी भइरहेको छ। नेपाली खेलकुद २०८२ मा टेक्दै गर्दा केही लामा पाइला चाल्न सकोस्। राजनीतिले गर्दा नेपाली खेलाडी र नेपाली खेलकुद पछि धकेलिनु नपरोस्। नेपाली खेलाडीले देशमै बसेर खेल्ने वातावरण आगामी वर्षमा बनोस् भन्ने चाहना नेपाली खेलकुद क्षेत्रले राख्नेछ।"
गाउँपालिकाका कर्मचारी सवार गाडी दुर्घटना हुँदा ११ जना घाइते,"बागलुङ : बागलुङमा पिकअप जिप दुर्घटना हुँदा ११ जना घाइते भएका छन्। जिल्लाको तमानखोला गाउँपालिकाका कर्मचारी सवार पिकअप जिप दुर्घटना भएको हो। तमानखोलाको केन्द्र बोङ्गादोभान बजारदेखि पर्यटकीय क्षेत्र बराहतालतर्फ जाँदै गरेको ग१ ५७०५ नम्बरको पिकअप जिप उकालोमा ब्रेक फेल भई दुर्घटनामा परेको जनाइएको छ। दुर्घटनामा तमानखोला गाउँपालिकाकी सहायक प्रशासकीय अधिकृत गलकोट नगरपालिका१ की ३० वर्षीया मुना विक, नायब पशु शाखा प्राविधिक जुम्ला कन्कासुन्दरी गाउँपालिका२ का २६ वर्षीय प्रेम रावल, सहायक लेखा अधिकृत रुकुम पश्चिम बाँफिकोट गाउँपालिका६ का ३२ वर्षीय सुदर्शन कुसारी, कार्यालय सहयोगी तमानखोला गाउँपालिका२ का २९ वर्षीय सचिन विक, प्राविधिक सहायक रुकुम पश्चिम चौरजहारी नगरपालिका१३ का २३ वर्षीयको नवीन मल्ल घाइते भएका छन्। त्यस्तै गाउँपालिकाकी पूर्वउपाध्यक्ष तमानखोला गाउँपालिका१ की ५२ वर्षीया मनसरी शेरचन, सोही स्थानकी ६३ वर्षीया इन्द्राकुमारी गिरी, २५ वर्षीया वसन्ती मगर, सोही स्थानका गाडी चालक २७ वर्षीय सुशील रसाइली, १२ वर्षीया मनी मगर र तमानखोला गाउँपालिका२ की २० वर्षीया झरना गिरी घाइते भएको जिल्ला प्रहरी कार्यालय बागलुङका प्रहरी नायब उपरीक्षक विजय यादवले बताए। घाइतेमध्ये सहायक प्रशासकीय मुना विक र प्राविधिक सहायक नवीन मल्लको अवस्था गम्भीर रहेको यादवको भनाइ छ। गम्भीर दुवै जनालाई धौलागिरि प्रादेशिक अस्पताल बागलुङ पठाइएको उनले बताए। अन्य घाइतेहरूको बुर्तिबाङ अस्पतालमा उपचार भइरहेको छ।"
झापालाई हराउँदै धनगढी प्लेअफमा,काठमाडौं : नेपाल सुपर लिग (एनएसएल)मा झापा एफसीलाई हराउँदै धनगढी एफसी प्लेअफमा प्रवेश गरेको छ। त्रिपुरेश्वरस्थित दशरथ रङ्गशालामा सोमबार भएको दोस्रो खेलमा धनगढी एफसीले झापा एफसीलाई १० ले पराजित गरेको हो। खेलको आठौँ मिनेटमा धनगढीका रत्न छुन्जुले बायाँ भागबाट झापाका दुई खेलाडीलाई बिट गर्दै हानेको प्रहार पोस्टभन्दा बाहिर गयो। खेलको ३० औं मिनेटमा झापाका लाजारा आरसीको प्रहार धनगढीका गोलकिपर वादिल विरोउले बचाए। पहिलो हाफ शून्य बराबरीमा सकिँदा दोस्रो हाफको ६० औँ मिनेटमा दिपेश धिमालको खुट्टामा लाग्दै गोल हुँदा झापाले आत्मघाती गोल बेहोरेको हो। सर्जियो बार्बोजाले दायाँबाट दिएको क्रसलाई सिक्स याड बक्सभित्र रहेका हिजाजीले हान्ने प्रयास गरेका थिए। तर सोही बल रोक्ने क्रममा झापाका दिपेश तिमालको खुट्टामा लागेर गोल भयो। जसलाई गोलकिपर एन्जल श्रेष्ठले रोक्ने मौका नै पाएनन्। खेलको ८४ औं मिनेटमा देवेन्द्र तामाङले हेड गर्दै झापाका खेलाडीको प्रहार रोकेका थिए। प्रविन खुलालले हानेको ८८ औँ मिनेटको प्रहार क्रस बारमा लागेर फर्कियो। गोलकिपर र डिफेन्डर बिट भइसकेको अवस्थामा ठोकिएको हो। निर्धारित समयमा थप गरिएको तेस्रो मिनेटमा एरोन थापाको प्रहार किपरले रोके। त्यसपछि रिबाउनमा आएको बललाई प्रवीन खुलालले प्रहार गर्दा पुनः गोलकिपर वालिद बिरोउले बचाए। धनगढी प्लेअफ पुग्ने दोस्रो टिम बनेको छ। यसअघि नै ललितपुर सिटी एफसी प्लेअफ पुगिसकेको छ। दुईवटा टोली प्ले अफ पुगिसक्दा अन्य दुई टोलीको भने टुङ्गो लाग्न बाँकी नै छ। आजको खेलमा हार बेहोरे पनि अंक गणितीय रूपमा झापा अझै पनि प्लेअफबाट बाहिरिसकेको भने छैन। तर यसको सम्भावना निकै न्यून रहेको छ। आजको पहिलो खेलमा काठमाडौँ रेजर्सले एफसी चितवनलाई २० ले हराएको थियो।
खोलामा डुबेर बालिकाको मृत्यु,लमजुङ : खोलामा डुबेर बालिकाको मृत्यु भएको छ। जिल्लाको दोर्दी गाउँपालिका४ नौथरसेराका विष्णु तामाङकी छोरी ५ वर्षीया रश्मीको घर नजिकै रहेको दोर्दी खोलामा डुबेर सोमबार बिहान मृत्यु भएको हो। नुहाउने क्रममा डुबेर अशक्त भएकी उनको प्रदेश अस्पताल लमजुङमा उपचारका क्रममा मृत्यु भएको हो। यस सम्बन्धमा आवश्यक अनुसन्धान भइरहेको जिल्ला प्रहरी कार्यालयले जनाएको छ।
धरानका मेयर हर्क साम्पाङको निर्देशनमा खानेपानीको धारा काटियो,धरान : धरानवासीलाई निःशुल्क खानेपानी खुवाउने प्रतिबद्धता जनाएका धरान उपमहानगरपालिकाका मेयर हर्क साम्पाङले एक घरमा जडान गरिएको खानेपानीको धारा काटिदिएका छन्। सूचनाविनै धरान१५ का इन्द्रबहादुर तामाङको घरमा जडान गरिएको खानेपानीको धारा काटिएको हो। हर्क साम्पाङ मेयर हुनुभन्दा अघि खानेपानी प्राप्तिको आन्दोलन र २०७९ को स्थानीय निर्वाचनमा हर्कलाई जिताउन मुख्य भूमिका खेलेका तामाङको घरमा जडान गरिएको खानेपानीको धारा काटिएको हो। हर्क साम्पाङलाई आफूलाई धरानको मेयरमा जिताए धरानवासीलाई निःशुल्क खानेपानी वितरण गर्ने घोषणा गरेका थिए। मेयर साम्पाङको निःशुल्क खानेपानी वितरण गर्ने आसमा पानीको महसुल नतिरि बसेका तामाङको घरको खानेपानीको धारा काट्न सोमबार नगर प्रहरी परिचालन गरिएको हो। चुनावअघि साम्पाङले गरेको चुनावी घोषणापत्र अनुसार आफ्नो घरमा जडान गरेको पानीको महसुल मिनाहा गर्न माग गर्दै धरान नगरपालिका गएका थिए। त्यहाँ मेयर साम्पाङले तामाङलाई नगर प्रहरी लगाएर दुर्व्यवहार समेत गरेका थिए। मेयरको कार्यकक्षमा साम्पाङ र तामाङबीच भनाभन समेत भएको थियो। त्यसैलाई पूर्वाग्रह राखेर मेयर साम्पाङले खानेपानीको अभाव भइरहेको अवस्थामा खानेपानीको धारा काटेर पानी पिउनबाट वञ्चित गराएको तामाङले आरोप लगाएका छन्। धरानका मेयर हर्क साम्पाङको निर्देशनमा तामाङको घरमा गएर खानेपानीको धारा काटिदिएको धरान नगर प्रहरीका प्रमुख मेघराज भण्डारीले बताए। उनले मेयर सापको निर्देशनमा नगर प्रहरी परिचालन गरी खानेपानीको जडान गरिएको धारा बन्द गरिएको बताए। तामाङले धेरै समय सम्म खानेपानीको महसुल नतिरेको कारण मेयर साम्पाङले धारा काटिदिन निर्देशन दिएको भण्डारीले बताए। इन्द्रबहादुर तामाङ र धरान१ का बिहानसिंह श्रेष्ठ गत शुक्रबार साम्पाङको कार्यकक्षमा गएर उनी अभियन्ता हुँदा उनले गरेको आह्वान अनुसार खानेपानीको महसुल नबुझाई बसेको जानकारी गराएका थिए। सम्पाङले आफूलाई मेयरमा जिताए धरानवासीलाई खानेपानी निःशुल्क खुवाउने प्रतिबद्धता जनाएका थिए। तामाङले साम्पाङले खानेपानी निःशुल्क खुवाउने भनेपछि आफूले साम्पाङलाई चुनाव जिताउन रातदिन खटेको बताए। साम्पाङ नगर प्रमुख भएपछि समेत ज्ञापनपत्र बुझाउँदै खानेपानीको महसुल मिनाहा गर्न अनुरोध गर्दा हुन्छ भनेको तामाङले बताए। हाल तामाङको खानेपानीको महसुल रकम ४३ हजार र बिहानसिंहको ३९ हजार बक्यौता रहेको छ। तामाङको घरमा खानेपानीको धारा काटिएको विषयमा बुझ्न पटकपटक फोन गर्दा साम्पाङले फोन उठाएनन्।
दोलखामा रातो मछिन्द्रनाथ रथ जात्रा सुरु,"दोलखा : ऐतिहासिक सहर दोलखा बजारमा वर्षा र सहकालका देवताका रूपमा पुजिने रातो मच्छिन्द्रनाथको रथ जात्रा सुरु भएको छ। मच्छिन्द्रनाथको जात्रा दोलखामा ८ दिनसम्म चल्ने गरेको छ। चैत शुक्ल पूर्णिमाको दिन शनिबार मच्छिन्द्रको मूर्तिलाई भण्डारण गरेको ठाउँबाट मन्दिरमा लगेर दूधले स्नान गरिएको हो। आइतबार मन्दिरबाट रथमा राखेर प्रार्थना गरिने र सोमबार आजबाट रथ यात्रा सुरु भएको हो। पिङगलटोलबाट सुरु हुने रथजात्रा ८ दिनसम्म दोलखा बजारको नक्छे, टसिचा, दुङगल हुँदै पिङगलमा नै आएर सम्पन्न हुने गर्छ। करिब पाँच सय वर्षअघि सुरु भएको मानिएको यो जात्रा चैत पूर्णिमाको दिन दूधमा स्नान गराएर सुरु हुन्छ। दोस्रो दिन अर्थात् चैत ३१ गते पिङ्गल टोलमा रहेको रथमा रातो मच्छिन्द्रनाथको मूर्ति राख्ने परम्परा छ। यसपछि मात्रै रातो मच्छिन्द्रनाथको रथ यात्रा आजबाट सुरु भएको हो। दोलखामा रथ जात्राको तयारी वा रथ बनाउनका लागि पहिले लापिलाङका थामीलाई जग्गा गुठी राखिदिएको थियो। त्यहाँका थामीहरू हरेक साल दोलखा आई मच्छिन्द्रनाथको रथ बनाउन बाँस, चोया, डोरी र वनमालाले सजाउने व्यवस्थाका साथै रथका लागि पाङ्ग्रा, बीचको धर्मासी आदिको बन्दोबस्त गरिदिन्थे। तर अहिले थामी समुदायले दोलखा गुठीको जग्गा आफ्नो नाममा गरिसकेको र रथ बनाउने जिम्मेवारीबाट पन्छिएपछि रथ निर्माणको लागि वडा कार्यलयले नै व्यवस्थापन गर्ने गरेको वडाध्यक्ष स्टालिन श्रेष्ठले बताए। यस पर्वको संरक्षण गर्न ऐतिहासिक सहर दोलखाका नेवार समुदायका युवाहरु पनि सक्रिय रहेका छन्। चैत्र शुक्ल पूर्णिमाका दिन सहकालका देवता मच्छिन्द्रनाथलाई बाजागाजासहित विधिपूर्वक दूधले स्नान गर्ने चलन छ। रथयात्रा ऐतिहासिक सहर दोलखाका विभिन्न टोल टोलमा गरिनेछ। बिहानैदेखि निराहार व्रत बसेका व्रतालुहरूले मच्छिन्द्रनाथको पूजा गरेपछि मात्रै भोजन ग्रहण गर्ने चलन रहेको अध्यक्ष श्रेष्ठले बताए। मच्छिन्द्रनाथ रथयात्रा पछि पानी राम्रोसँग पर्ने, रोगब्याधी हट्ने, बालीनाली सप्रने जनविश्वास रहिआएको छ।"
प्रचण्डलाई एमालेको जवाफ सरकार परिवर्तन सम्भव छैन,"काठमाडौं : नेकपा एमालेले सरकार परिवर्तनको कुनै सम्भावना नरहेको बताएको छ। सोमबार बसेको एमालेको सचिवालय बैठकले नेकपा माओवादी केन्द्रका अध्यक्ष पुष्पकमल दाहाल प्रचण्डले सरकार परिवर्तनबारे भ्रम फैलाएको निष्कर्ष निकालेको हो। एमाले उपमहासचिव प्रदीप ज्ञवालीले सत्ता बाहिर रहँदा प्रचण्डले कुण्ठा र पीडाबोध देखाएको आरोप लगाए। 'प्रचण्डजीले फेरि सरकार परिवर्तनको हल्लाहरू गर्नुभएको छ। सत्ता बाहिर रहँदाको कुण्ठा र पीडाबोध उहाँले प्रकट गर्नुभएको हो। अहिले सरकार परिवर्तन न कतैबाट सम्भव छ, न त्यसको कुनै सान्दर्भिकता र औचित्य नै छ,' उनले भने। प्रधानमन्त्रीसमेत रहेका एमाले अध्यक्ष केपी शर्मा ओलीको अध्यक्षतामा बसेको बैठकले प्रचण्डले फैलाएको भ्रमको खण्डन गरिएको उनले बताए। ' अरु कुरा छाडेर सत्ताको मात्र कुरा गर्नु भनेको सत्तामोहबाहेक केही होइन,' प्रचण्डप्रति इंकित गर्दै ज्ञवालीले भने। माओवादी अध्यक्ष प्रचण्डले नयाँ सरकार बन्ने दिशातर्फ देश अघि बढेको दाबी गरेका थिए। आइतबार चितवन पुगेर प्रचण्डले अहिले नयाँ घटनाक्रम विकसित भएकाले देश नयाँ सरकार बन्ने दिशातर्फ अघि बढेको दाबी गरेका थिए। उनले कांग्रेसको नेतृत्वमा सरकार बन्नुपर्ने धारणा राखेको बताएका थिए। यो पनि पढ्नुहोस अब कांग्रेसको नेतृत्वमा सरकार बन्नुपर्छ : प्रचण्ड"
दलगत स्वार्थभन्दा माथि उठेर लोकतन्त्रको पक्षमा अगाडि बढौं : देउवा,"काठमाडौं : नेपाली कांग्रेसका सभापति शेरबहादुर देउवाले लोकतन्त्रको पक्षमा आआफ्ना दलगत स्वार्थभन्दा माथि उठेर एकताबद्ध हुनुपर्ने बताएका छन्। नयाँ वर्ष २०८२ सालको अवसरमा शुभकामना व्यक्त गर्दै देउवाले भविष्यमा आउने राष्ट्रिय चुनौतीहरूको सामू एकजुट भई सामना गर्ने दृढ सङ्कल्प हुनुपर्ने बताएका हुन्। नेपाली जनताको लामो त्याग, संघर्ष, आन्दोलन र बलिदानबाट प्राप्त ऐतिहासिक उपलब्धिहरूको रक्षा गर्दै भविष्यमा आउने राष्ट्रिय चुनौतीहरूको एकजुट भई सामना गर्ने दृढ सङ्कल्प र अठोटका साथ नवीन अवसरहरूको उपयोग गरेर मुलुकमा सुशासन कायम गर्दै आर्थिक विकास र समृद्धिको मार्गमा अग्रसर हुनु पर्ने बेला आएको छ । उनले भनेका छन्,यसका लागि सम्पूर्ण राजनीतिक दल तथा जिम्मेवार निकायहरू मुलुक, मुलुकबासी र लोकतन्त्रको पक्षमा आआफ्ना दलगत स्वार्थ र सीमाभन्दा माथि उठेर एकतावद्ध भई अगाडि बढ्न आवश्यक छ । आर्थिक, सामाजिक र सांस्कृतिक रुपले समृद्ध नेपाल निर्माण गर्न नयाँ जोश, उत्साहका साथ अगाडि बढ्नुपर्ने उनको भनाई छ। सन्देशमा भनिएको छ, नयाँ वर्ष २०८२ ले हामी नेपाली बीचको एकतालाई अझ बढी मजबुत र सुदृढ गर्दै संघीय लोकतान्त्रिक गणतन्त्रात्मक शासन व्यवस्थाको संस्थागत स्थायित्व कायम गरेर आर्थिक, सामाजिक र सांस्कृतिक रुपले समृद्ध नेपाल निर्माण गर्न नयाँ जोश, उत्साह र जाँगर प्रदान गर्न सकोस् भन्दै सम्पूर्ण नेपाली दिदीबहिनी तथा दाजुभाइहरूमा सुख, शान्ति, समृद्धि र उत्तरोत्तर प्रगतिको पुनः हार्दिक मंगलमय शुभकामना व्यक्त गर्दछु ।"
युवराजको घातक बलिङपछि नेपाललाई सामान्य लक्ष्य,"काठमाडौं : आईसीसी यू १९ विश्वकप एसिया क्षेत्र छनोटअन्तर्गत ओमानले नेपाललाई ११८ रनको विजयी लक्ष्य दिएको छ। नेपालका दायाँ हाते लेग स्पिनर युवराज खत्रीले ५ विकेट लिँदा ओमान ११७ मा रोकियो। मूलपानी माथिल्लो क्रिकेट मैदानमा टस हारेर ब्याटिङको निम्तो पाएको ओमान ३८ ओभरमा ११७ रन बनाउँदै अलआउट भयो। ओमानका लागि जित शाहले सर्वाधिक ५२ रन बनाए। उनले ७८ बलमा ६ चौका प्रहार गरे। ओपनर सिद्धार्थ शंकरले १६, प्रथिश हेमा रमेशले १० रन बनाउँदा अन्य कुनै पनि ब्याटरले दोहोरो अंकमा रन बनाउन सकेनन्। नेपालका युवराज खत्रीले सर्वाधिक ५ विकेट लिए। उनले ७ ओभरमा २ मेडनसहित जम्मा १५ रन खर्चिए। सन्तोष यादवले २ विकेट लिँदा दयानन्द मण्डल, अपराजित पौडेल र अशोक धामीले ११ विकेट लिए।"
नेपालको विकास र समृद्धिको आधार पर्यटन हो : परराष्ट्रमन्त्री राणा,"इलाम : परराष्ट्रमन्त्री डा आरजु राणा देउवाले नेपालको विकास र समृद्धको आधार पर्यटन भएको बताएकी छन्। परराष्ट्र मन्त्रालयद्वारा नेपालमा रहेका विदेशी नियोग तथा विभिन्न अन्तर्राष्ट्रिय संघसंगठनका प्रमुख तथा प्रतिनिधिका लागि इलामको श्रीअन्तु र कन्याममा आयोजना गरिएको रिट्रिट कार्यक्रममा उनले नेपालका अद्वितीय संस्कृति र सम्पदा एवं प्राकृतिक सौन्दर्य विश्वका प्रमुख आकर्षण भएको बताएकी हुन्। उनले भनिन्, नेपालका अद्वितीय संस्कृति र सम्पदा एवं प्राकृतिक सौन्दर्य विश्वका प्रमुख आकर्षण हुन् र हाम्रा यी अमूल्य सम्पत्ति नै मुलुकको विकास र समृद्धिका आधार पनि हुन्। मन्त्री डा राणाले नयाँ वर्षको पूर्वसन्ध्यामा नेपालको विविधता, समृद्ध संस्कृति र प्राकृतिक सौन्दर्यको आत्मीय आतिथ्यलाई विश्व समुदायसँग साझा गर्ने उद्देश्य यो कार्यक्रम राखिएको स्पष्ट पारिन्। मन्त्री डा राणाले नेपालको सांस्कृतिक र प्राकृतिक विविधताका साथै यहाँको सौन्दर्य, हरियाली, जैविक विविधता एवं सम्पदा र हिमशृङ्खलाको पनि प्रशंसा गरिन्। इलाम क्षेत्रको महत्व स्पष्ट पार्दै मन्त्री डा राणाले इलामलाई चियाका फाँटैफाँट, कुहिरोले ढाकेका डाँडाहरू र आत्मीय मनसहितका बासिन्दाहरूको भूमिका रूपमा पनि चित्रण गरिन्। मन्त्री राणाले सहभागी कूटनीतिज्ञहरूलाई नेपालको पर्यटनका राजदूत बन्न पनि आग्रह गरिन्। उनले भनिन्, मेरो आग्रह छ कि यहाँबाट फर्किंदा तपाईंहरू आफ्ना देश र जनतासमक्ष इलाम र नेपालका राम्रा कथाहरू लिएर जानुहोस् र सक्दो प्रचार गरेर सहयोग गर्नुहोस्। कार्यक्रममा बेलायत, जापान, अष्ट्रेलिया लगायत १५ भन्दा बढी देशका राजदूत एवं विभिन्न अन्तर्राष्ट्रिय संघ संगठनका प्रमुख तथा प्रतिनिधिहरु सहभागी थिए।"
"एकैपटक ६१ जना वरिष्ठ सई इन्स्पेक्टरमा बढुवा , कोको परे ? (नामावलीसहित)",काठमाडौं : नेपाल प्रहरीका ६१ जना प्रहरी वरिष्ठ नायव निरीक्षक (सई) प्रहरी निरीक्षक (इन्स्पेक्टर)मा बढुवा भएका छन्। आइतबार बसेको बढुवा समितिको बैठकले ६१ जना वरिष्ठ सईहरूलाई इन्स्पेक्टर पदमा बढुवा गर्न सिफारिस गरेको हो। इन्स्पेक्टरमा बढुवाका लागि सिफारिस भएकामध्ये पहिलो नम्बरमा जिल्ला प्रहरी कार्यालय दोलखाको अपराध नियन्त्रण तथा अनुसन्धान शाखामा कार्यरत वरिष्ठ सई सुदिप थाप रहेका छन्। यस्तो दोस्रो नम्बरमा इलाका प्रहरी कार्यालय बरेङडाडा बागलुका रवी घिमिरे छन् भने तेस्रो नम्बरमा इलाका प्रहरी कार्यालय बाफिकोट पश्चिम रुकुमका फणिन्द्र क्षेत्री छन्।
कांग्रेस सुकिला मुकिला र पैसावालाको कब्जामा जाने खतरा छ : कोइराला,"कोइरालाले भने, कुशासन, भ्रष्टाचार, दण्डहिनता र अनियमितता संस्थागत भएर चुँडिदै गएको नागरिक र पार्टीको सम्बन्धलाई जोडन पार्टीभित्र शुद्धीकरण अभियान चलाउनुको विकल्प छैन। काठमाडौं : नेपाली कांग्रेसका नेता डा शेखर कोइरालाले कुनै कारण देखाएर पार्टीको महाधिवेशनलाई टार्न खोज्ने काम आत्मघाती हुने बताएका छन्। नयाँ वर्ष २०८२ शुभकामना दिँदै उनले कांग्रेस पार्टी सुकिला मुकिला र पैसावालाको कब्जामा जाने खतरा देखेको दाबी गरेका छन्। यो वर्ष विधानतः कांग्रेस महाधिवेशनको वर्ष हो। कुनै कारण देखाएर कांग्रेस महाधिवेशनलाई टार्न खोज्ने काम आत्मघाती हुनेछ। यसतर्फ कांग्रेसका साथीहरुलाई चनाखो र सतर्क रहन पनि म अपिल गर्दछु। उनले भने, एक पटक आफू र आफ्नो दलभन्दा देश र जनतामाथि छन् भन्ने सोचले काम गरे मात्रै देशले निकास पाउनेछ। वर्तमान समसामयिक राष्ट्रिय राजनीति, अन्तराष्ट्रिय राजनीति र राष्ट्रिय मुद्दाहरूमा कांग्रेसले आफ्नो गौरवशाली इतिहासलाई सम्झेर विवेकपूर्ण निर्णय लिएर अगाडि बढ्नुको विकल्प नभएको उनको भनाई छ। नेपाली राष्ट्रियता, धर्मसंस्कृति र समृद्धिको लागि एकपटक फेरि नेपाली कांग्रेसमा पुनर्जागरणकाल जगाउनुपर्नेछ। यो तबमात्र सम्भव छ, जब कांग्रेसका साथीहरु जाग्नेछन्। कांग्रेसका इमान्दार, निस्वार्थी र स्वाभिमानी साथीहरूको सक्रियता बिना पार्टीमा इमान र नैतिकताको राजनीतिक भावधारा बगाउन सम्भव छैन। कोइरालाले शुभकामना सन्देशमार्फत भनेका छन्, हामी सबै राजनीतिमा देखिएको विकृति विसंगतिको चर्चा गर्छौं, यसको उपचारको खोजी पार्टी भित्रबाट गर्नुपर्छ भन्ने मेरो मान्यता हो। पार्टीको अगुवाईमा क्याम्पेन फर क्लिन पोलिटिक्स को अभियान नचलाई बस्ने हो भने विपी कोइरालाले भन्नु भएझैँ कांग्रेस पार्टी सुकिला मुकिला र पैसावालाको कब्जामा जाने खतरा छ। र म त्यो देख्दैछु। नयाँ वर्ष २०८२ को नारा पार्टीमा क्लिन पोलिटिक्स भनी अगाडि नसार्दा नागरिकको विश्वास र भरोसा जित्न गाह्रो हुने उनको तर्क छ। कोइरालाले भने, कुशासन, भ्रष्टाचार, दण्डहिनता र अनियमितता संस्थागत भएर चुँडिदै गएको नागरिक र पार्टीको सम्बन्धलाई जोडन पार्टीभित्र शुद्धीकरण अभियान चलाउनुको विकल्प छैन।"
मोटरसाइकल दुर्घटनामा एक जनाको मृत्यु,गोरखा : गोरखामा एक युवकको मोटरसाइकल दुर्घटनामा परी मृत्यु भएको छ । सोमबार बिहान बा ८८ प ९७६२ नम्बरको मोटरसाइकल गोरखा नगरपालिका  ९ ठिँगुरेस्वाँरास्थित सडकमा पल्टेर दुर्घटना हुँदा भीमसेन थापा गाउँपालिका ६ अश्राङका २४ वर्षीय केशव पाण्डेको मृत्यु भएको प्रहरीले जनाएको छ । मोटरसाइकलको पछाडि सिटमा बस्ने अश्राङकै १८ वर्षीय रविन पाण्डेको गोरखा अस्पतालमा सामान्य उपचार गरी काठमाडौं वीर अस्पतालमा थप उपचार भइरहेको प्रहरी निरीक्षक सरोज कार्कीले जानकारी दिए । उनका अनुसार काठमाडौंबाट गोरखातर्फ आइरहेको मोटरसाइकल सोमबार राति दुर्घटना भएको र उपचारकै क्रममा बिहान साँढे तीन बजेतिर पाण्डेको गोरखा अस्पतालमा मृत्यु भएको थियो।
३४ बोरा शालिग्राम बरामद,"जोमसोम : मुस्ताङमा ठूलो परिमाणमा शालिग्राम शीला प्रहरीले बरामद गरेको छ। मुस्ताङको वारागुङ मुक्तिक्षेत्र३ स्थित ईलाका प्रहरी कार्यालय छुसाङ चेकपोष्टले ३४ वटा सेतो बोरामा प्याकिङ गरिएको ८९४ केजी शालिग्राम शीला बरामद गरेको जिल्ला प्रहरी कार्यालय मुस्ताङले जनाएको छ। मुस्ताङको लोघेकर दामोदरकुण्ड गाउँपालिका३ घमीबाट जोमसोमतर्फ आउँदै गरेको ग ३ च ८१५२ नम्बरको बोलेरो जीप चेकजाँच गर्दा अवैध शालिग्राम फेलापारी नियन्त्रणमा लिएको जिल्ला प्रहरी कार्यालय मुस्ताङका सूचना अधिकारी प्रहरी निरीक्षक विशाल अधिकारीले जानकारी दिए। मुस्ताङको लोघेकर दामोदरकुण्ड५ सुर्खाङ बस्ने ४१ वर्षीय कुनसाङ रेन्जिङ गुरुङले बोलेरो जीपमा लोड गरेर अवैध रुपमा शालिग्राम जोमसोमतर्फ ल्याउँदै गर्दा ईलाका प्रहरी कार्यालय छुसाङले बरामद गरेको प्रहरी निरीक्षण अधिकारीको भनाई छ। शालीग्रामसहित जीप ,चालक र शालिग्राम ल्याउने धनीलाई अन्नपूर्ण संरक्षण कार्यालय जोमसोममा पेश गरिएको जिल्ला प्रहरी कार्यालय मुस्ताङले जनाएको छ। यता एक्याप जोमसोमले शालिग्राम शीलासहित जीप,चालक र शालिग्राम ल्याउने धनीलाई अन्नपूर्ण संरक्षण क्षेत्र आयोजना एक्यापको प्रधान कार्यालय पोखरामा अनुसन्धानका लागि पठाइसकेको कार्यालय प्रमुख राजेश गुप्तले जानकारी दिए। मुस्ताङको दामोदरकुण्ड हुँदै कालिगण्डकी नदीमा जम्मा हुने शालिग्रामलाई हिन्दू धर्मशास्त्रमा विष्णु भगवानको प्रतिकको रुपमा पुज्ने गरिन्छ। व्यावसायिक रुपमा ठूलो परिमाणमा शालिग्राम ओसोरपोसार गर्नेविरुद्ध मुस्ताङ प्रशासन,प्रहरी र एक्यापले कडान निगरानी गर्ने गरेको छ। तर, व्यक्तिगत रुपमा फुटकर शालिग्राम शीला खरिद गरेर जिल्ला बाहिर लैजानका लागि प्रशासन,प्रहरी र एक्यापले छुट दिएको छ।"
"नयाँ वर्षमा नयाँ ऊर्जा, नयाँ सङ्कल्प र नयाँ सम्भावनाको खोजी गर्छौं : प्रधानमन्त्री ओली","प्रधानमन्त्री ओलीले भने, नयाँ वर्ष २०८२ सम्पूर्ण नेपालीहरूको जीवनमा शान्ति, समृद्धि, प्रगति र सन्तोषको वर्ष बनोस्। हार्दिक शुभकामना। काठमाडौं : प्रधानमन्त्री केपी शर्मा ओलीले नयाँ वर्षमा नयाँ ऊर्जा, नयाँ सङ्कल्प र नयाँ सम्भावनाको खोजी गर्ने बताएका छन्। नयाँ वर्ष २०८२ को पावन अवसरमा स्वदेश तथा विदेशमा रहेका नेपालीलाई शुभकामना व्यक्त गर्दै उनले नया वर्षले सबैमा आशा, उत्साह र सकारात्मक सोचको विकास गर्न प्रेरणा भर्ने विश्वास व्यक्त गरेका हुन्। आजबाट सुरु भएको नयाँ वर्षले सबैको जीवनमा सुख, शान्ति, समृद्धि, प्रगति, सफलता र नयाँ उत्साह पैदा गरोस् भन्ने कामना गर्दछु। नयाँ वर्षमा हामी नयाँ ऊर्जा, नयाँ सङ्कल्प र नयाँ सम्भावनाको खोजी गर्छौं। शुभकामना सन्देशमा ओलीले भनेका छन्,यस वर्षले हामी सबैमा आशा, उत्साह र सकारात्मक सोचको विकास गर्न प्रेरणा भर्ने छ भन्ने विश्वास लिएको छु। अनेकौं कठिनाइहरुका वावजुद हामीले हासिल गरेका उपलब्धिहरुलाई आधार बनाएर हामी उज्यालो भविष्यतर्फ अगाडि बढ्न सफल हुने छौं भन्ने विश्वास लिएको छु। उनले देशलाई समृद्ध र जनतालाई सुखी बनाउने हाम्रो साझा सङ्कल्प रहेको बताए। देशलाई समृद्ध र जनतालाई सुखी बनाउने हाम्रो साझा सङ्कल्प हो। राष्ट्रको साझा आकाङ्क्षा साकार पार्न सरकार एक्लैले मेहनत गरेर पुग्दैन, देशभित्र र बाहिर रहेका सबै नेपालीको साझा प्रयास, मेहनत र योगदानले मात्र हामी यसमा सफलता पाउन सक्छौं। एमालेका अध्यक्षसमेत रहेका ओलीले भने, राष्ट्रको साझा गन्तव्य प्राप्त गर्न हामीमा सकारात्मक सोच, व्यवहार र आत्मबल आवश्यक छ। सबै दिदीबहिनी दाजुभाइहरुमा नयाँ वर्षले नयाँ संकल्प पैदा गर्ने छ भन्ने आशा गरेको छु। निराशा फैलाएर मुलुकलाई गलत बाटोमा लैजान खोज्ने प्रवृत्तिलाई परास्त गर्दै राष्ट्रप्रेम, एकता र प्रगतिमा भरोसा गर्दै अघि बढ्नु पर्दछ। सद्भाव, सहिष्णुता र राष्ट्रप्रेमको मिलनबिन्दुमा उभिएर मात्र हामी देशलाई अगाडि बढाउन सकिने उनको तर्क छ। शुभकामना सन्देशमा भनिएको छ, जातीय, क्षेत्रीय, सांस्कृतिक र धार्मिक विविधता हाम्रो राष्ट्रका साझा सम्पति हुन्। यिनलाई परस्पर विरोधी शक्तिका रुपमा होइन, तिनीहरु बीचको एकतालाई शक्तिका रुपमा विकास गरेर अगाडि बढ्नु पर्दछ। सद्भाव, सहिष्णुता र राष्ट्रप्रेमको मिलनबिन्दुमा उभिएर मात्र हामी देशलाई अगाडि बढाउन सक्छौं। मुलुकमा आज विकास केवल सपना होइन, यथार्थ बनिरहेको प्रधानमन्त्री ओलीको दाबी छ। ग्रामीण भेगहरूमा पुगिरहेको पूर्वाधार, यसले जनजीवनमा पर्न थालेको प्रत्यक्ष सकारात्मक प्रभाव र सामाजिक सेवा प्रणालीमा भएका सुधार लोकतान्त्रिक प्रणालीका उपलब्धि भएको उनले बताए। युवापुस्ता हाम्रो राष्ट्रका सम्भावना भएको बताउँदै उनले भने, उनीहरूको जोश, जाँगर र सिर्जनशीलतालाई राष्ट्र निर्माणको मूलधारमा ल्याउन सरकारले युवाहरुलाई उद्यमशीलता, प्रविधि, शिक्षा र स्वरोजगारमार्फत आत्मनिर्भर र आत्मविश्वासी बनाउने नीति अवलम्बन गरेको छ। नयाँ वर्षमा हामीले हाम्रो प्रकृतिसँग पनि मित्रता राख्ने संकल्प गर्नु आवश्यक रहेको ओलीको भनाई छ। ओलीले भने, वातावरणको रक्षा बिना दिगो विकास सम्भव छैन। हरियाली, स्वच्छता, जलवायु सन्तुलन र प्रकृतिप्रति जिम्मेवार व्यवहारले मात्र हामी नयाँ पुस्तालाई सुरक्षित मातृभूमि हस्तान्तरण गर्न सक्छौं। राष्ट्रको साझा आकाङ्क्षा साकार पार्न सरकार एक्लैले मेहनत गरेर पुग्दैन, देशभित्र र बाहिर रहेका सबै नेपालीको साझा प्रयास, मेहनत र योगदानले मात्र हामी यसमा सफलता पाउन सक्छौं। ओलीले निराशा फैलाएर मुलुकलाई गलत बाटोमा लैजान खोज्ने प्रवृत्तिलाई परास्त गर्दै अघि बढ्नु पर्ने धारणा राखे। मुलुकको लोकतान्त्रिक प्रणालीले ल्याएको परिवर्तनलाई हामीले हेर्ने मात्र होइन, त्यसलाई अँगाल्ने, उत्सवको रूपमा मनाउने र अझ सकारात्मक दिशामा अघि बढ्ने संकल्प लिनुपर्छ। निराशा फैलाएर मुलुकलाई गलत बाटोमा लैजान खोज्ने प्रवृत्तिलाई परास्त गर्दै राष्ट्रप्रेम, एकता र प्रगतिमा भरोसा गर्दै अघि बढ्नु पर्दछ ओलीले भने।"
दिल्लीको अपराजित यात्रामा मुम्बईको ब्रेक,"काठमाडौं : इन्डियन प्रिमियर लिग (आइपीएल)मा मुम्बई इन्डियन्सले दिल्ली क्यापिटल्सलाई हराएको छ। मुम्बईले दिल्लीलाई १२ रनले हराएको हो। यससँगै चार खेलमा अपराजित रहेको दिल्लीको यात्रामा मुम्बईले ब्रेक लगाएको छ। दिल्लीको घरेलु मैदान अरुण जितले स्टेडियममा टस हारेर ब्याटिङको निम्तो पाएको मुम्बईले २०५ रन बनायो। मुम्बईले दिएको २०६ रनको विजयी लक्ष्य पछ्याएको दिल्ली १९ ओभरमा १९३ रन बनाउँदै अल आउट भयो। दिल्लीका लागि करुण नायरले सर्वाधिक ८९ रनको पारी खेले । उनले ४० बलमा १२ चौका र ५ छक्का प्रहार गरे। दिल्लीका ओपनर जेक मक्ग्रुक डकआउट हुँदा अर्का ओपनर अभिषेक पौडेलले ३३ रन बनाए । के एल राहुलले १५ रन, अशुतोष शर्माले १७ र भीमराज निगमले १४ रन बनाए ।अन्य कुनै पनि ब्याटरले दोहोरो अंकमा रन बनाउन सकेनन्। फलस्वरूप दिल्ली १९ ओभरमै अलआउट भयो। मुम्बईका लागि करण शर्माले सर्वाधिक ३ विकेट लिए। मिचेल स्यान्ततले २ विकेट, दीपक चहार र जसप्रित बुमराह ११ विकेट लिए। त्यसअघि ब्याटिङ गरेको मुम्बईका लागि तिलक बर्माले सर्वाधिक ५९ रनको पारी खेले। उनले ३३ बलमा ६ चौका र ३ छक्का प्रहार गरे। ओपनर रोहित शर्मा १८ रनमा एलबीडब्ल्यु भए । अर्का ओपनर रयान रिकेल्टनले ४१ रन बनाए। सूर्यकुमार यादवले ४० रन बनाउँदा नमान धिर ३८ र विल ज्याक्स १ रनमा अभिजित रहे। दिल्लीका लागि बलिङतर्फ बिपराज निगम र कुलदिप यादवले २२ विकेट लिए । मुकेश कुमारले १ विकेट लिए। दिल्ली पाँच खेल खेल्दै ४ जित र १ हारसहित ८ अंक बटुल्दै अंक तालिकाको दोस्रो स्थानमा रहेको छ। त्यस्तै मुम्बई छैटौँ खेल खेल्दै २ जित र ४ हारसहित चार अंक बटुल्दै सातौं स्थानमा रहेको छ। आइतबारको पहिलो खेलमा रोयल च्यालेन्जेस ब्याङ्गलोरले राजस्थान रोयल्सलाई ८ विकेटले हराएको थियो।"
यस्तो बनोस् वर्ष २०८२,"निकट भविष्यमै अति कम विकसित मुलुकबाट विकासोन्मुख मुलुकमा स्तरोन्नति हुँदै छौं । यो खबर ८२ सालमै सुन्न पाइयोस् । नेपाल राष्ट्र बैंकले चालु आवको पहिलो आठ महिनाको अर्थतन्त्रको स्थिति सार्वजनिक गरेको छ । जसअनुसार औसत् मूल्यवृद्धि दर ३७५ प्रतिशत छ । निकासी ५७२ प्रतिशतले बढेको छ । शोधनान्तर स्थिति ३१० अर्बले घनात्मक छ । विदेशी मुद्राको सञ्चिति १७ अर्ब अमेरिकी डलर छ । २०८२ सालमा यी सूचकहरूमा अझै बढोत्तरीको अपेक्षा गर्दछु । तर, नेपाल राष्ट्र बैंकका अनुसार हाम्रो राजस्व असुलीको वृद्धिदर, रेमिट्यान्स प्राप्तिको दर, आयातको वृद्धि, बैंकमा निक्षेप वृद्धिको प्रगति अपेक्षाकृत छैन । साथै, पुँजीगत खर्चको अवस्था नाजुक छ । आर्थिक क्रियाकलापमा सुधार आएको छैन । सरकारप्रतिको विश्वसनीयता खस्किँदो छ । यी कुरामा २०८२ सालमा आधारभूतरूपमै सकारात्मक सुधारको अपेक्षा गर्दछु । फाइनान्सियल एक्सन टाक्स फोर्स (एफएटीएफ) ले नेपाललाई ग्रे लिस्टमा राखेको छ । यस्मा जिम्मेवार पदाधिकारीहरूले सम्पत्ति शुद्धीकरण र अन्तर्राष्ट्रिय आतंकवादका विरुद्धमा प्रचलित कानुनबमोजिम कडाइ गरून् । नेपालले गरेको प्रतिबद्धतामा ती मन, वचन र कर्मले कार्यान्वयनमा खरो उत्रिइऊन् । यसैगरी, करप्सन परसेप्सन इन्डिकेटरमा पनि नेपालले एक सय पूर्णाकमा ३४ अंकमात्रै हासिल गरेको छ । सरकारले भ्रष्टाचारविरुद्ध शून्य सहनशीलताको नीति घोषणा गरेको छ । यस्मा भनाइ र गराइबीच खाडल नहोस् । अन्तर्राष्ट्रिय जगत्मा नेपाललाई आकलन गरिने अन्य सबै प्रकारका सूचकमा नेपालले सुधार गरी नेपाल र नेपालीको प्रतिष्ठा उच्चो गर्न तत् जिम्मेवार पदाधिकारीहरूलाई ८२ सालमा शत्बुद्धि जागृत हुने अपेक्षा गरेको छु । हाल मुलुकमा आर्थिक वृद्धि दरमा सुस्तता देखा परेको छ । बेरोजगारी समस्या चुलिँदो छ । मूल्यवृद्धि तथ्यांकमा कम देखिए पनि आम जनताको भान्छा महँगो हुँदै गएको छ । राजस्वले चालू खर्च थेग्न हम्मेहम्मे परेको छ । पुँजीगत खर्च नहुने दीर्घरोगले मुलुक आक्रान्त छ । लगानीको वातावरण संकुचन हँुदै गएको आभास हुन्छ । बिचौलियाको हालिमुहाली बढेको छ । आम जनतामा निराशा बढ्दो छ । यी सबै नकारात्मक पक्षहरू ८१ सालले आफ्नै साथमा राखोस् । ८२ साल यी सबै कमी कमजोरीबाट माथि उठी उत्साह र उल्लास पैदा गर्न सफल होस् भन्ने कामना छ । क्यालेन्डरको पाना होइन, जसरी नयाँ क्यालेन्डर नै ८२ सालबाट आरम्भ हुन्छ, सोही रीतले ८२ ले आम नेपालीको जीवनमा सुख, शान्ति र समृद्धि ल्याउन कोशेढुंगाको काम गरोस् भन्ने अपेक्षा गरिएको कुरा ८२ सालसँग सार्वजनिक रूपमा अपिल गर्दछु । आगामी आर्थिक वर्षमा झन्डै २० खर्ब आकारको बजेट बन्दैछ । यस्तो बजेटले आम जनतामा राहतको आभास दिँदै हरेक लगानीको प्रतिफल मापन गर्न सकिने होस् । नेताको कोटको खल्तीबाट निस्कने चिर्कटोमा लेखिएको योजना होइन, राष्ट्रिय योजना आयोगले तयार गरेको आयोजना बैंकबाट कार्यक्रमहरू छनोट हुन सकून् । खुद्रे योजनामा होइन राष्ट्रिय गौरवको योजना र रूपान्तरणकारी आयोजनामा विनियोजन परून् । राज्य प्रणालीसँग आशा गर्नुपर्ने बाध्यात्मक परिस्थितिमा रहेका नागरिकको सेवासुविधा वृद्धि होस् । अर्थतन्त्रको संवाहक मानिएको निजी क्षेत्रमा उत्साह छाओस् । सहकारीमा बचत गरी रकम डुबेकाहरूको रकम फिर्ता होस् । आगामी दिनमा सहकारी संस्थामा हुन सक्ने कमीकमजोरीमा राज्य प्रणाली समयमै सजग होस् । आम युवा विदेश पलायन भै रेमिट्यान्स पठाएर देश चलाउनु पर्ने स्थितिमा सुधार भई आम युवा मुलुकमै बसी नेपाल आमाको सेवा गरी देशको विकास गर्न ८२ साल नेपालीका लागि शुभ होस् भन्ने कामना छ । वर्तमान अवस्थामा मुलुकमा चौतर्फी क्षेत्रमा राजनीति हाबी छ । ८२ सालमा अनावश्यक राजनीतिक हस्तक्षेप घटोस् । मिलिजुली सरकार सञ्चालन गर्ने र राजनीतिक दलबीच मुलुकका खासखास मुद्दामा समान धारणा निर्माण गर्ने राजनीतिक परिपक्वता ८२ सालमा वृद्धि होस् । करिब ४० प्रतिशतको हाराहारीमा रहेको अनौपचारिक अर्थतन्त्र ८२ सालमा निस्तेज होस् । अनावश्यक रूपमा बाहिरबाट पैसा ल्याएर नेपालीबीच नै वैमनश्यता खडा गर्ने गैससहरू ८२ सालमा बन्द हुन् । आपसी सद्भाव बिथोल्ने, गलत सूचना प्रवाह गर्ने, मुल्ुकमा भाँडभैलो मच्चाउन खोज्नेहरू ८२ सालमा थला परुन् । अति नै नकारात्मक चिन्तनबाट ग्रसितहरूलाई ८२ सालमा उपचार गरी लाभ पुर्याउन सकियोस् । पुँजी पलायन रोकियोस् । गैरकानुनी काम गर्नेहरू ८२ सालमा पक्राउ परुन् । सधैं व्यापारमा रमाउँदै आएको नेपालको निजी क्षेत्रलाई उद्योगमा लगानी गर्ने सोच पलाओस् । व्यापार घाटाबाट मुलुक सन्तुलनमा आउन निकासी बढोस् । यसका लागि आन्तरिक उत्पादन वृद्धि होस् भनी ८२ सालसँग निबेदन गर्न चाहन्छु । हामी निकट भविष्यमै अति कम विकसित मुलुकबाट विकासोन्मुख मुलुकमा स्तरोन्नति हँुदैछौ । यो खबर ८२ सालमै सुन्न पाइयोस् । नेपालका वायुसेवाहरूलाई युरोप उडानमा लागेको प्रतिबन्ध ८२ मा हटोस् । नेपालीहरूले विश्व भ्रमण गर्दा अनएराइभरल भिसा पाउने मुलुकहरूको संख्या ८२ मा दोब्बर होस् । बर्सेनि करिब १० लाख पर्यटक नेपाल आइरहेकोमा ८२ मा यस्को संख्या दोब्बर होइन, तेब्बर होस् । नेपालमा वित्तीय संघीयताले ८२ सालमा सास फेरोस् । हालको जस्तो प्रदेश र स्थानीय सरकार माथिको संघीय सरकारको दादागिरी घटोस् । संघीय र प्रदेश सरकारले निचोरेर स्थानीय सरकारलाई अनुदान दिने प्रणालीले ८२ मा विश्राम पावोस् । आर्थिक क्षेत्रलाई सबलीकरण गर्ने नियामक निकायहरूमा ज्युँदा मानिस नियुक्ति होऊन् । उनीहरूले नियामक निकायकै आभास दिने गरी काम गरून् । आम जनतामा आशा र भरोसा जागृत गर्न तिनीहरू सफल होऊन् । खुल्ला सिमानामा तस्करी गर्ने, न्यून विकीकरण गर्ने, हुन्डीको कारोबार गर्ने, सूचना लुकाउने, राष्ट्रको सम्पत्तिमा गिद्धे नजर लगाउनेहरू ८२ सालमा साढेसातको दशामा परुन् । ती उठ्नै नसक्ने गरी कुना परुन्, ८२ सालसँग यही अपेक्षा छ । ८२ सालमा नेपालीको जीवनस्तरमा आधारभूत परिवर्तन आउन सकोस् । हाल मध्यम तहको मानव विकास सूचकांक भएको यो मुलुक उच्चमध्यम तहमा स्तरोन्नति हुन सकोस् । हालको ७६ प्रतिशतको साक्षरता दर ८२ सालमा कम्तीमा असी प्लस होस् । हाल मुलुकभित्र स्थापना भएका ७ हजार ८ सय ८५ वटा स्वास्थ्य संस्था ८२ सालमा कम्तीमा १० हजारमा विस्तारित हुन र तिनले गुणस्तरीय सेवा प्रवाह गरुन् । हालको एक लाखमा रहेको प्रसूतिका बखतको मातृमुत्यु दर १५१ लाई ५७ मा झार्न ८२ साल सार्थक वर्ष बन्न सकोस् । अझै पनि एक हजार जीवित जन्ममा रहेको १६ वटा मृत्युदरलाई शून्यमा ल्याउन ८२ साल संवाहक वर्ष बन्न सकोस् । हालको ३४ हजार २ सय ७२ किमिको सडक ८२ सालमा कम्तीमा ४० हजार किमिमा विस्तार होस् । ८२ सालमा काठमाडौं पोखरा, नारायणघाट भैरहवा खण्डको सडकको स्तरोन्नतिको काम सकियोस् । भैरहवा र पोखरामा अन्तर्राष्ट्रिय विमानहरू दैनिक आउन थालुन् । काठमाडौंतराई फास्ट ट्र्याक र निर्माणाधीन सुरुङ मार्गहरू पनि यो वर्ष पूरा होऊन् । तराई हुलाकी सडक र रेलमार्ग सम्पन्न होस् । मध्यपहाडी लोकमार्गका बन्न बाँकी सडक पूरा हुन् । सिमीकोटसम्म पुग्ने राष्ट्रिय राजमार्गका सबै बाँकी काम पूरा हुन् । ८२ सालले आफूलाई पूर्वाधार निर्माण वर्ष कहलिन सफलता पाओस्, ८२ सँग यही अपेक्षा छ । अन्त्यमा, नेपालमा के छैन ? युरेनियम छ । यस्को निकासी सम्भव पार्न ८२ वर्ष शुभ रहोस् । नवलपरासीको धौबदीमा आरम्भ गरिएको फलाम खानीबाट ८२ सालमा निकासी गर्न सकियोस् । नेपालको रत्न पत्थर कटिंग गरी विश्व बजारमा निकासी गर्न ८२ साल सक्षम होस् । दैलेखमा उत्खनन भइरहेको स्थानमा पेट्रोलियम पदार्थको ठूलो भण्डार रहेको समाचार ८२ मा पढ्न र सुन्न पाइयोस् । नेपालका झरनाका पानी बोटलमा सिलप्याक भई विश्व बजारमा पुग्न सकुन् । नेपालको यार्सागुम्बालगायतको जडीबुटीको निकासीबाट हाम्रो विदेशी मुद्राको सञ्चिति बढोस् । नेपालमा विद्यमान करिब ३५ लाख हेक्टर खेतीयोग्य जमिनमा हालको प्रतिहेक्टर ३५ मेट्रिकटन उत्पादनलाई दोब्बर तुल्याउन २० वर्षे एग्रिकल्चर डेभलपमेन्ट स्ट्राट्रेजी (एडीएस)को प्रभावकारी कार्यान्वयन होस् । क्यालेन्डरको पाना होइन, जसरी नयाँ क्यालेन्डर नै ८२ सालबाट आरम्भ हुन्छ, सोही रीतले ८२ ले आम नेपालीको जीवनमा सुख, शान्ति र समृद्धि ल्याउन कोशेढुंगाको काम गरोस् भन्ने अपेक्षा गरिएको कुरा ८२ सालसँग सार्वजनिक रूपमा अपिल गर्दछु ।"
नेकपा एमालेको सचिवालय बैठक आज बस्दै,"काठमाडौं : नेकपा एमालेले सचिवालय बैठक बोलाएको छ। आज बिहान ११:३० बजे पार्टी कार्यालय च्यासलमा बस्ने गरी सचिवालय बैठक बोलाइएको हो। बैठकमा समसामयिक राजनीति, पार्टी स्थापना दिवस भव्य बनाउने विषयमा छलफल केन्द्रित हुनेछ । एमालेले ९ गते पार्टीको ७६ औं स्थापना दिवस र ११ गते युवा महोत्सवको आयोजना गरी मनाउँदैछ। वैशाख ११ गते अर्थात लोकतन्त्र दिवसका दिन काठमाडौंमा युवा महोत्सव आयोजना गर्ने उद्घोष गर्दै एमालेले ४० वर्ष मुनिका युवाहरू सहभागी गराएर राजतन्त्र हटाएर जनताले जितेको दिनको उत्सव मनाउने तयारी गरेको छ। एमाले अध्यक्ष केपी शर्मा ओलीले ११ गतेको युवा उत्सवलाई ऐतिहासिक बनाउनका लागि जुट्न पार्टीका सबै जनसङ्गठनलाई निर्देशन दिएका छन्। उनले भनेका छन्, एमालेको साथमा युवा छैनन्। एमालेका युवाहरु सिध्धिए भन्नेहरुलाई जवाफ दिन हामीले यो कार्यक्रम गरेका हौं, म चुनौतीका साथ भन्छु, अरु कुनै पार्टीले यति धेरै युवाहरुलाई भेला पार्न सक्दैन। राजनीतिमा युवालाई जोड्नु आजको आवश्यकता भएको भन्दै नेकपा (एमाले)ले युवा केन्द्रित अभियान सुरु गरेको हो।"
फूल हेर्न घुइँचो,"सिरहा : प्रत्येक नयाँ वर्षको दिन सिरहाको लहान नगरपालिका १२ र २२ को सिमानामा पर्ने सलहेश फूलबारीमा लाग्ने मेला आज मेला लागेको छ। नयाँ वर्षका दिन मात्र फुल्ने सुनाखरी फूल हेर्न र मन्दिरमा पूजापाठ गर्न फूलबारीमा बिहानैदेखि श्रद्धालुको भीड लागेको हो। हरेक वर्ष नेपाल तथा भारतबाट लाखौँ श्रद्धालु मेलामा आउने र आज पनि उल्लेख्य सङ्ख्यामा आएका छन् । भक्तजनको भीड व्यवस्थित गर्न ठूलो संख्यामा स्वयंसेवक र प्रहरी परिचालन गरिएको छ । सहलेश मन्दिरका पुजारी जीतेन्द्र धामीले १४ औँ शताब्दीका राजा सलहेसको सौर्य, पराक्रम, वीरता, साहस र प्रेमसँग गाँसिएका गाथाहरुको सम्झनास्वरुप यहाँ प्रत्येक वर्ष वैशाख १ गते मेला आयोजना हुने गरेको जानकारी दिए। सरकारले सहलेसलाई धार्मिक पर्यटकीय गन्तव्यको सूचीमा समावेश गरिसकेको छ। तस्बिर: शम्भु यादव"
"नेपालको लगातार दोस्रो जित, ओमानलाई ८ विकेटले हरायो","काठमाडौं : आईसीसी यू १९ विश्वकप एसिया क्षेत्र छनोटअन्तर्गत नेपालले ओमानलाई हराएको छ । नेपालले ओमानलाई ८ विकेटले पराजित गरेको हो। मूलपानी माथिल्लो क्रिकेट मैदानमा टस हारेर ब्याटिङको निम्तो पाएको ओमानले ११७ रन बनाएको थियो। ओमानले दिएको ११८ रनको लक्ष्य पछ्याएको नेपालले २ विकेट गुमाउँदै लक्ष्य पूरा गरेको हो। नेपालका लागि निरज कुमार यादव सर्वाधिक ४६ रन बनाए। उनले ३१ बलमा ५ चौका र २ छक्का प्रहार गरे। अर्का ओपनर साहिल पटेलले ४४ रन बनाए। कप्तान निरज भट्ट १२ र सन्तोष यादल १० रनमा अविजित रहे। ओमानको लागि साउम्या भाविन साम्पातले २ विकेट लिए। त्यसअघि ब्याटिङ गरेको ओमान ३८ ओभरमा ११७ रन बनाउँदै अलआउट भयो। ओमानका लागि जित शाहले सर्वाधिक ५२ रन बनाए। उनले ७८ बलमा ६ चौका प्रहार गरे। ओपनर सिद्धार्थ शंकरले १६, प्रथिश हेमा रमेशले १० रन बनाउँदा अन्य कुनै पनि ब्याटरले दोहोरो अंकमा रन बनाउन सकेनन्। नेपालका युवराज खत्रीले सर्वाधिक ५ विकेट लिए। उनले ७ ओभरमा २ मेडनसहित जम्मा १५ रन खर्चिए। सन्तोष यादवले २ विकेट लिँदा दयानन्द मण्डल, अपराजित पौडेल र अशोक धामीले ११ विकेट लिए। नेपालले पहिलो खेलमा यूएईलाई ५ रनले हराएको थियो। नेपालले डक वर्थ लुइस स्ट्रेन(डीएलएस)अन्तर्गत यूएईलाई हराएको हो। यसैगरी तल्लो मूलपानीमा अफगानिस्तानले हङकङलाई ८ विकेटले हराउँदै दोस्रो जित दर्ता गरेको छ। पहिलो खेलमा अफगानिस्तानले ओमानलाई ८ विकेटले हराएको थियो।"
"हुम्लामा स्काइभेटर दुर्घटना, २ जनाको मृत्यु",हुम्ला : हुम्लाको चंखेली गाउँपालिकामा स्काइभेटर दुर्घटना हुँदा २ जनाको मृतयु भएको छ। गएराति २०३००१ क ०९७५ नम्बरको स्काईभेटर लोतिमा पल्टिँदा चंखेली गाउँपालिका२ का ४५ वर्षीय परबल कामी र ३१ वर्षीय अर्जुन कामीको मृत्यु भएको हो। स्काईभेटर चालक भने सामान्य रहेको जिल्ला प्रहरी कार्यालय हुम्लाले जनाएको छ। स्काईभेटर सडकभन्दा १ सय मिटर तल खसेको जिल्ला प्रहरी कार्यालय हुम्लाका डीएसपी शंकर पोखरेलले बताए। स्काईभेटर चालकलाई प्रहरीले नियन्त्रणमा लिइसकेको डिएसपी पोखरेलको भनाई छ। स्काईभेटर मुगु छायाँनाथ नगरपालिका१४ का नन्दलाल बडुवालको रहेको जिल्ला प्रहरी कार्यालय हुम्लाले जनाएको छ।
नयाँ वर्ष देशको साझा राष्ट्रिय लक्ष्य बनाउने र संकल्प गर्ने दिन हो : राष्ट्रपति,"काठमाडौं : राष्ट्रपति रामचन्द्र पौडेलले नयाँ वर्ष देशको साझा राष्ट्रिय लक्ष्य बनाउने र त्यसलाई प्राप्त गर्न संकल्प गर्ने दिन भएको बताएका छन्। नव वर्ष २०८२ को शुभकामना दिँदै उनले आजको दिन जनताको यही चाहना पूरा गर्ने संकल्प गर्न लाग्नुपर्ने बताएका हुन् । विक्रम संवत् प्राचीन हिन्दू परम्परा र वैदिक समयाङ्कनमा आधारित शौर्य संवत् हो । हाम्रो इतिहास र सामाजिक जीवनमा लामो समयदेखि स्थापित यो संवत्ले हाम्रो सभ्यता, सामाजिक जीवन र परम्पराहरूको प्रतिनिधित्व गर्दै नेपालको गौरवमय विगतलाई सम्झाउँछ र उन्नत भविष्यतिर अगाडि बढ्न प्रेरित गर्दछ । शुभकामना सन्देशमार्फत उनले भनेका छन, हामी नेपालीहरू नयाँ वर्षलाई विगतको समीक्षा गर्ने तथा आगामी दिनका लागि प्रतिज्ञा र संकल्प गर्ने शुभसाइतका रुपमा लिन्छौं । विशेष पर्व र दिनहरूमा जीवनका लक्ष्यहरू निर्धारण गर्ने र त्यसलाई पूरा गर्न जीवनभर संकल्पवद्ध रहने हाम्रो परम्परा छ । यस अर्थमा, नयाँ वर्ष हाम्रा लागि देशको साझा राष्ट्रिय लक्ष्य बनाउने र त्यसलाई प्राप्त गर्न संकल्प गर्ने दिन हो । केही कमी, कमजोरीलाई देखाएर भ्रमपूर्ण स्थिति सृजना गर्न खोजिएका प्रयत्नहरू विस्तारै निस्तेज हुँदै जाने उनको दाबी छ। संघीय गणतन्त्र र समावेशी लोकतन्त्रको माध्यमले सबैमा समान रुपले स्वतन्त्रताको उज्यालो एवम् फराकिलो लोकमार्गमा हाम्रो मुलुक अघि बढ्दैछ । आफ्नो भाग्य र भविष्य आफैंले निर्माण गर्ने विकासको बाटोमा जनता अघि बढिरहेका छन् । एउटा ठूलो राजनीतिक परिवर्तनपछि जनताले राखेको तीव्र आकांक्षाको परिपूर्तिमा हुन गएको केही ढिलाई र केही कमी, कमजोरीलाई देखाएर भ्रमपूर्ण स्थिति सृजना गर्न खोजिएका प्रयत्नहरू एक एक गरी विस्तारै निस्तेज हुँदै जानेछन् । उनले भनेका छन, समृद्धिको बाटोमा बाधक बनेर देखिने गरेको बेथितिको अन्त्य, सुशासन प्रवर्द्धन र सेवा प्रवाहमा चुस्तता पहिलो शर्त हो । आजको दिन हामी जनताको यही चाहना पूरा गर्ने संकल्प गरौं । आजको दिन राष्ट्रको उन्नति र समृद्धिका लागि उत्साहका साथ जुट्न र एउटा साझा संकल्प लिएर अघि बढ्न म सम्वद्ध सबैलाई अपिल गर्दछु । श्रमको सम्मान गर्ने संस्कृतिसहित गाउँमै रोजगारी र आम्दानी सृजना गरेर विदेश पलायन भैरहेको युवा जनशक्तिलाई स्वदेशमै रोक्ने वातावरण निर्माणका लागि आज प्रतिज्ञा गर्नुपर्ने उनको भनाई छ। उपयुक्त नीति, कानुन र अवसरको सिर्जना गर्दै कृषि, पर्यटन र जलस्रोतको विकासद्वारा समृद्ध राष्ट्र निर्माण गर्ने संकल्प गर्न उनले जोड दिए। आजको विश्व प्रविधिमैत्री भइसकेको अवस्थामा प्रविधिमैत्री अभ्यासलाई अझ बृहत बनाई सुदृढ गर्दै लैजानु पर्दछ । कृषि, पर्यटन, जलस्रोत, ऊर्जा, सूचना प्रविधि र उद्योगधन्दा मुलुकको अर्थतन्त्रको मूल मेरुदण्ड हो । आर्थिक वृद्धिका यी क्षेत्रमा विद्यमान समस्या हटाएर उपयुक्त नीति, कानुन र अवसरको सिर्जना गर्दै कृषि, पर्यटन र जलस्रोतको विकासद्वारा समृद्ध राष्ट्र निर्माण गर्ने संकल्प गरौं आज हामी । उनले आजका दिनले हामी, हाम्रा राजनीतिक दल, नेतृत्व, सरकार र सम्पूर्ण नागरिकलाई अझ लोकतान्त्रिक, न्यायपूर्ण र परिणाममुखी बन्न प्रेरित गर्ने विश्वास व्यक्त गरे।"
च्यासलमा एमाले सचिवालय बैठक,"काठमाडौं : नेकपा एमालेको सचिवालय बैठक सुरु भएको छ। पार्टी कार्यालय च्यासलमा बैठक सुरू भएको हो। बैठकमा समसामयिक राजनीति,पार्टी स्थापना दिवस भव्य बनाउने विषयमा छलफल केन्द्रित हुने जनाइएको छ। एमालेले ९ गते पार्टीको ७६ औं स्थापना दिवस र ११ गते युवा महोत्सवको आयोजना गरी मनाउँदैछ। वैशाख ११ गते अर्थात लोकतन्त्र दिवसका दिन काठमाडौंमा युवा महोत्सव आयोजना गर्ने उद्घोष गर्दै एमालेले ४० वर्ष मुनिका युवाहरू सहभागी गराएर राजतन्त्र हटाएर जनताले जितेको दिनको उत्सव मनाउने तयारी गरेको छ। एमाले अध्यक्ष केपी शर्मा ओलीले ११ गतेको युवा उत्सवलाई ऐतिहासिक बनाउनका लागि जुट्न पार्टीका सबै जनसंगठनलाई निर्देशन दिएका छन्।"
"नयाँ वर्षले छोएन शिक्षकलाई , आज पनि सडकमै","काठमाडौं : विद्यालय शिक्षा ऐन जारी गर्न माग राख्दै नेपाल शिक्षक महासंघले नयाँ वर्षको दिन पनि काठमाडौंमा प्रदर्शन गरेका छन् । आफूहरूसँग भएका सहमतिका आधारमा यथाशिघ्र विद्यालय शिक्षा ऐन जारी गर्नुपर्ने भन्दै महासंघले सोमबार बैशाख १ गते पनि आन्दोलनलाई निरन्तरता दिएका हुन् । महासंघले संसदको वर्षे अधिवेशन तत्कालै सुरू गर्ने,विशेष अधिवेशन आह्वान गर्ने वा अध्यादेश जारी गर्नेमध्ये एउटा विकल्पमार्फत विद्यालय शिक्षा ऐन जारी गर्नुपर्ने अडान राखेको छ । आफ्ना नयाँ कुनै माग नरहेकाले विद्यालय शिक्षा ऐन जारी नभएसम्म कक्षाकोठामा नफर्कने भन्दै उनीहरूले शैक्षिक हड्ताल समेत गरेका छन् । जसका कारण बैशाख २ गतेबाट सुरू हुने नयाँ शैक्षिक सत्र समेत प्रभावित हुने देखिएको छ । शिक्षकहरूको लगातारको आन्दोलनका कारण माइतिघरबबरमहल क्षेत्रमा यातायात आवागमन समेत प्रभावित हुँदै आएको छ ।"
विक्रमसंवत्को सान्दर्भिकता,"विक्रमसंवत् नेपालको ऐतिहासिक, सांस्कृतिक र वैज्ञानिक पक्षलाई समेट्ने संवत् पनि हो । यसको प्रयोगले नेपाली समाजलाई एकताबद्ध राख्न मद्दत गरेको छ । विक्रमसंवत् नेपालको मौलिकताको धरोहर पनि हो । यो केवल समय मापन गर्ने यन्त्र होइन, हाम्रो इतिहास, धर्म, परम्परा, कृषि, शिक्षा, प्रशासन र सांस्कृतिक चेतनासँग जोडिएको जीवन पद्धति पनि हो । यसलाई भन्ने नै हो भने आधुनिकताको प्रभावका बाबजुद, हामीले हाम्रो मौलिकतालाई जोगाउने प्रयत्न गर्नुपर्छ । तबमात्र विक्रमसंवत्को संरक्षण र प्रवद्र्धन गर्नु भनेको नेपाली अस्मिताको रक्षा गर्नु पनि हो । आजको दिनमा हामीले यस संवत्को प्रयोगलाई गर्वका साथ अपनाउने हो भने मात्र यसमा भावी पुस्ताले आफ्नो मौलिक पहिचान जोगाउन सक्नेछ । जुन विक्रमसंवत् नेपाल र भारतीय उपमहाद्वीपको प्रमुख पारम्परिक पञ्चांग (क्यालेन्डर) हो । जसले ऐतिहासिक, धार्मिक र सांस्कृतिक अभ्यासहरूमा गहिरो प्रभाव पारेको छ । यो चन्द्रसौर्य पद्धतिमा आधारित छ र नेपालमा आधिकारिक रूपमा प्रचलित छ । यसको नाम राजा विक्रमादित्यको नामबाट राखिएको मानिन्छ । जसले ५७ ईशापूर्वमा उज्जैन (वर्तमान भारत) मा यो संवत् स्थापना गरेको विश्वास गरिन्छ । तर, नेपालको सन्दर्भमा भने नेपालमा विक्रमसंवत्को प्रयोग १९०३ ईस्वीमा राणा प्रधानमन्त्री चन्द्रशमशेरले साका संवत् (भारतीय शक संवत्) लाई प्रतिस्थापन गरेपछि बढ्यो । तसर्थ हाम्रो देशमा नयाँ वर्ष चैत्र शुक्ल प्रतिपदा (मार्चअप्रिल) मा सुरु हुन्छ । तर नेपालमा वैशाख १ (अप्रिल १३१५) लाई नयाँ वर्षको रूपमा मनाइन्छ । फलत : आधुनिक नेपालमा विक्रमसंवत् (विसं) र ग्रेगोरियन क्यालेन्डर (ईसं) दुवै प्रयोग हुन्छन् । यसरी सरकारी कागजात, शिक्षा र व्यापारमा दुवैलाई मान्यता छ । यस अर्थमा, विक्रमसंवत् जगेर्ना हाम्रो साझा कर्तव्य पनि हो र नेपाली हुनुको परिचयसहित सारा कुरालाई यसले उजागर गर्ने गर्छ । फलत : विक्रम् संवत् नेपालको मौलिक संवत् हो । जसले देशको सांस्कृतिक, ऐतिहासिक र धार्मिक पहिचानलाई झल्काउँछ । यसको इतिहास र महत्त्वलाई बुझ्न विभिन्न पक्षलाई समेट्न आवश्यक छ । यहाँ विक्रमसंवत्को ऐतिहासिक पृष्ठभूमि, यसको प्रारम्भ, विकास र नेपालमा यसको प्रभावबारे विस्तृत जानकारी प्रस्तुत गरिएको छ । विक्रमसंवत्को प्रारम्भ : विक्रमसंवत् राजा विक्रमादित्यको शासनकालसँग सम्बन्धित छ । यो संवत् भारतको उज्जैनबाट सुरु भएको मानिन्छ । यसमा राजा विक्रमादित्यले आफ्नो विजयको स्मरणमा विक्रमसंवत् प्रारम्भ गरेका थिए । यो संवत् इस्वी संवत्भन्दा ५७ वर्षअगाडि सुरु भएको थियो । यसमा नेपालमा विक्रमसंवत्को प्रयोग लिच्छविकालदेखि नै भएको प्रमाण पाइन्छ । जबकि लिच्छवी राजाहरूले यस संवत्लाई प्रशासनिक कार्यहरूमा प्रयोग गरेका थिए । सम्राट विक्रमादित्य र उनका योगदान : विक्रमादित्य नामका शासक विभिन्न समयमा विभिन्न क्षेत्रमा भएका भए पनि, विक्रमसंवत् प्रचलनमा ल्याउने विक्रमादित्यको उल्लेख प्राय : उज्जयिनीका राजा श्री विक्रमादित्यसँग गरिन्छ । उनलाई एक आदर्श राजा, पराक्रमी योद्धा र विद्वान्हरूको संरक्षकका रूपमा चित्रण गरिन्छ । उनकै दरबारमा नवरत्नहरू थिए, जसमा कालीदास, वराहमिहिर, धन्वन्तरी, अमरसिंह, वररुचि, शंख, घण्टकर्ण, गतिकर र शुक शास्त्रीजस्ता महान् विद्वान् थिए । विक्रमादित्यको योगदान केवल राजनीतिक मात्र नभई सांस्कृतिक पुनर्जागरणमा समेत महत्त्वपूर्ण थियो । उनले संस्कृत भाषाको प्रवद्र्धन, ज्योतिष, साहित्य र धर्मको संरक्षणमा विशेष ध्यान दिएका थिए । विक्रमसंवत् र समय गणना प्रणाली : विक्रमसंवत् सौर र चन्द्रदुवै प्रणालीको संयोजनमा आधारित पात्रो हो । यसको महिनाहरू चन्द्रमासका आधारमा गणना गरिन्छ । तर वर्ष सौर चालमा निर्धारण गरिन्छ । यस प्रणालीले ऋतु अनुकूलतालाई ध्यानमा राख्दछ । जसले गर्दा धार्मिक पर्वहरू सटिक समयमा मनाउन सकिन्छ । यसर्थ विक्रमसंवत्को पहिलो महिना चैत्र हो । जसको सुरुआत वसन्त ऋतुमा हुन्छ । प्रत्येक वर्षमा १२ महिना हुन्छन् । यसरी चैत्र, वैशाख, जेठ, असार, साउन, भदौ, असोज, कात्तिक, मंसिर, पुस, माघ, फागुन हुन्छ । यसैगरी, तिथिहरू कृष्णपक्ष र शुक्लपक्षमा विभाजित छन् । जसले गर्दा पर्व, व्रत र पूजाहरूको निर्धारण गर्न सघाउँछ । नेपालमा विक्रमसंवत्को प्रचलन : नेपालमा विक्रमसंवत् संवैधानिक र प्रशासनिक रूपमा मान्य पात्रो हो । नेपाली सरकारले सबै सरकारी कागजात, पत्राचार, शैक्षिक सत्र, सार्वजनिक बिदा, राष्ट्रिय कार्यक्रम आदिमा विक्रमसंवत्को प्रयोग गर्छ । विशेषत : जनजीवनमा यसको प्रयोग अत्यन्त व्यापक छ । नेपाली नयाँ वर्ष चैत्र महिनाको अन्त्यमा सुरु हुने वैशाख १ गतेबाट सुरु हुन्छ । जुन राष्ट्रिय रूपमा उत्सवका रूपमा मनाइन्छ । यसरी देशमा भने राणाशासन कालदेखि नै सरकारी कागजातमा विक्रमसंवत्को प्रयोग सुरु गरिएको थियो । हाल जन्मदर्ता, नागरिकता, पासपोर्ट, शैक्षिक प्रमाणपत्र आदिमा विक्रमसंवत्को मिति प्रमुख रूपमा प्रयोग गरिन्छ । धार्मिक र सांस्कृतिक महत्त्व : विक्रमसंवत्को सबैभन्दा ठूलो महत्त्व यसको धार्मिक र सांस्कृतिक पक्षमा देखिन्छ । हिन्दु धर्मका सबै चाडपर्व, व्रत, पूजा, यज्ञ, विवाह संस्कार आदिको तिथि निर्धारण विक्रमसंवत्को आधारमा गरिन्छ । दसैं, तिहार, तीज, छठ, जनैपूर्णिमा, एकादशी, महाशिवरात्रि, रामनवमी, कृष्ण जन्माष्टमी आदि सबै पर्व विक्रमसंवत्का तिथिअनुसार मनाइन्छन् । यस प्रणालीले धर्मशास्त्रमा उल्लिखित ऋतु, नक्षत्र, योग, करण आदि पक्षलाई आधार मानेको हुँदा यसले धार्मिक विधिहरूको शुद्धता सुनिश्चित गर्छ । विक्रमसंवत् र ग्रेगोरियन पात्रोबीचको अन्तर : विक्रमसंवत् र ग्रेगोरियन पात्रो (अर्थात् ईस्वी संवत्) बीचमा लगभग ५७ वर्षको फरक हुन्छ । जस्तै, विक्रमसंवत् २०८२ चलिरहेको बेलामा ईस्वी २०२५ चलिरहेको हुन्छ । ग्रेगोरियन पात्रो केवल सौर प्रणालीमा आधारित छ । जसले धार्मिक पर्वहरूको निर्धारण गर्न असहज बनाउँछ । जबकि विक्रमसंवत्ले चन्द्र सौर दुवै प्रणाली प्रयोग गर्दा धार्मिक कार्यहरू मिल्न सजिलो बनाउँछ । यद्यपि, विश्वव्यापी मान्यता प्राप्त पात्रो ग्रेगोरियन भएको कारण, अन्तर्राष्ट्रिय स्तरमा कार्य गर्दा ईस्वीको प्रयोग पनि अपरिहार्य हुन्छ । नेपालमा विक्रमसंवत्को विकास : नेपालमा विक्रमसंवत्को प्रयोग विभिन्न कालखण्डमा फरकफरक रूपमा भएको छ । लिच्छवि, मल्ल र शाह वंशका राजाहरूले यस संवत्लाई आधिकारिक रूपमा प्रयोग गरेका थिए । मूलत : चन्द्रशमशेरको पालामा विक्रमसंवत्लाई सरकारी कागजातहरूमा प्रयोग गर्न थालिएको थियो । यसले नेपालमा विक्रमसंवत्को महत्त्वलाई अझ बढायो । विक्रम संवत्को सांस्कृतिक महत्त्व : विक्रमसंवत् नेपालका विभिन्न सांस्कृतिक पर्वहरू र चाडपर्वहरूको आधार हो । यसमा पनि बिस्केटजात्रा, माघेसंक्रान्ति, ल्होसार र अन्य थुप्रै पर्वहरू विक्रमसंवत्कै आधारमा मनाइन्छन् । यसले नेपाली समाजलाई एकताबद्ध राख्न महत्त्वपूर्ण भूमिका खेल्छ । वैज्ञानिक पक्ष : विक्रमसंवत् प्रकृतिसँग पनि सम्बन्धित छ । यो संवत् सूर्यको गति र राशि परिवर्तनको आधारमा गणना गरिन्छ । जुन ज्योतिषीय हिसाबले विक्रमसंवत् वैज्ञानिक मानिन्छ । यसले दिन, महिना र वर्षको सही गणना गर्न मद्दत गर्छ । विक्रमसंवत्को वर्तमान प्रयोग : आज नेपालमा विक्रमसंवत् राष्ट्रिय पात्रोको रूपमा प्रयोग गरिन्छ । यसलाई सरकारी कागजात, शैक्षिक संस्थाहरू र दैनिक जीवनमा विक्रमसंवत्को प्रयोग व्यापक छ । यसले नेपाली पहिचानलाई जोगाउन महत्त्वपूर्ण भूमिका खेल्छ । विक्रमसंवत् र राष्ट्रिय पहिचान : विक्रमसंवत् नेपालको राष्ट्रिय पहिचानको अभिन्न अंग हो । यो केवल एक पात्रो प्रणाली नभई, इतिहास, धर्म, संस्कृति र परम्पराको प्रतिनिधि हो । विक्रमसंवत्को प्रयोगले हाम्रो मौलिकता झल्काउँछ । जुन वैश्वीकरणको लहरमा अझै मजबुत बनाउन आवश्यक छ । विक्रमसंवत्को जगेर्ना र प्रचारले राष्ट्रिय आत्मसम्मान बढाउँछ र भविष्यको पुस्तालाई हाम्रो गौरवपूर्ण परम्परासँग परिचित गराउँछ । निष्कर्षमा भन्नुपर्दा, विक्रमसंवत् एक समृद्ध सांस्कृतिक धरोहर हो । जसले हजारौं वर्षदेखि हाम्रो समय गणनाको पद्धति, धार्मिक विधि, सामाजिक संरचना र राष्ट्रिय पहिचानलाई निरन्तरता दिँदै आएको छ । यसको ऐतिहासिक पृष्ठभूमि सम्राट् विक्रमादित्यको पराक्रम र सांस्कृतिक योगदानसँग जोडिएको छ । यसर्थ मुलुकमा यसको प्रयोग व्यापक र संस्थागत छ । जसले हाम्रो परम्परालाई अझै जीवित राख्न सहयोग पुर्याइरहेको छ । हामी सबैको कर्तव्य छ कि विक्रमसंवत्को प्रयोग, प्रचार र संरक्षणमा योगदान दिऔं, ताकि भविष्यका पुस्ताहरूले पनि यो गौरवशाली परम्परालाई सम्मानपूर्वक आत्मसात् गर्न सकून् । मूलत : विक्रमसंवत् नेपालको ऐतिहासिक, सांस्कृतिक र वैज्ञानिक पक्षलाई समेट्ने संवत् पनि हो । यसको प्रयोगले नेपाली समाजलाई एकताबद्ध राख्न मद्दत गरेको छ । यसरी विक्रमसंवत् केवल समय गणनाको साधन मात्र होइन, यो नेपाल र भारतको सांस्कृतिक एकताको प्रतीक पनि हो । यसको ऐतिहासिक यात्रा, धार्मिक महत्त्व र सामाजिक प्रासंगीकताले यसलाई हिमालय क्षेत्रको अमूल्य सम्पदा बनाएको छ । अत : विक्रमसंवत्को महत्त्वलाई अझ बढाउन यसको अध्ययन र प्रचारप्रसार आवश्यक छ ।"
कांग्रेसीहरू भाइरल हुन जे पनि बोल्न थाले: परराष्ट्रमन्त्री,"काठमाडौं : परराष्ट्रमन्त्री एवं नेपाली कांग्रेसकी केन्द्रीय सदस्य डा आरजु राणा देउवाले आफू भाइरल हुने नाममा जे पनि बोल्ने तथा एकले अर्कालाई दोषारोपण गर्ने प्रवृत्ति नेपाली कांग्रेस पार्टीभित्र बढेको बताएकी छन्। इलामको श्रीअन्तुमा आज नेपाली कांग्रेस जिल्ला कार्यसमिति इलामले आयोजना गरेको अग्रज कार्यकर्ता भेटघाट एवं अन्तरक्रिया कार्यक्रमलाई सम्बोधन गर्दै उनले भाइरल हुने नाममा जे पनि बोल्ने प्रवृत्ति बढ्दै गएको र अझ बढी यो प्रवृत्ति नेपाली कांग्रेसमा देखिएको बताएकी हुन्। उनले भनिन्, आफूले मिडियामा कभरेज पाउनकै लागि कतिपय नेता एवं पार्टीकै विरुद्धमा पनि बोल्ने गरेको देखिन्छ। यसले कुनै व्यक्ति मिडियामा भाइरल त होला। तर त्यसले पार्टीलाई कति क्षति पुग्छ भन्ने कुराको पनि हिसाब गर्नुपर्ने हो। मन्त्री डा राणाले नेताहरूको यस्तो प्रवृत्तिले पार्टीका केन्द्रदेखि तल्लो तहका कार्यकर्ताहरूमा निराशा पैदा गर्ने अनुभव सुनाइन्। उनले नेपाली कांग्रेस अहिले सरकारमै रहेको तर सरकारको विरोध पनि बढी त कांग्रेसकै नेताहरुले गर्ने गरेको आफूले सुनेको प्रसंग उल्लेख गरिन्। उनले भनिन्, आगामी निर्वाचनमा हामीले पार्टीलाई अहिलेको भन्दा ठूलो बनाउनुपर्ने छ। अरू पार्टीहरू मिसन ८४ भन्दै अघि बढेका छन्, तर हामी भने देशैभरिका कार्यकर्तालाई एकताबद्ध गरेर पार्टी मजबुद बनाउन लाग्नुको सट्टा आपसी विवाद गर्दै हिँडेका छौँ। मन्त्री डा राणाले पार्टीमा आफूलाई चित्त नबुझेका केही कुरा भए पार्टीभित्रै छलफल गर्न सुझाव दिइन्। उनले आफ्ना गुनासा र असन्तुष्टीहरु यसरी भाषण गर्दै हिँड्ने विषय नभएको पनि स्पष्ट पारिन्। उनले वर्तमान पार्टी सभापति शेरबहादुर देउवाको अथक प्रयासबाट गएको स्थानीय तथा संसदीय निर्वाचनमा नेपाली कांग्रेस सबैभन्दा ठूलो पार्टी बन्न सफल भएको प्रसंग उल्लेख गरिन्। उनले आगामी निर्वाचनमा त झन् कुनै पार्टीसँग गठबन्धन नगर्ने भएकाले यो भन्दा झन् ठूलो पार्टी बनाउन अहिल्यैदेखि अभियान थाल्नुपर्ने उनको जोड थियो। मन्त्री डा राणाले नेपाली कांग्रेस पार्टीमा महिलाको धेरै ठूलो योगदान रहेकाले महिलाको समानुपातिक सहभागिता हुनुपर्ने बताइन्।"
वीरगन्जमा कर्फ्यू हटाएर अनिश्चितकालीन निषेधाज्ञा जारी,"वीरगन्ज : वीरगन्जमा स्थानीय प्रशासनले गत शनिबार बेलुकीदेखि लगाएको कर्फ्यू हटाएको छ। वीरगन्जमा हनुमान जन्मोत्सवका अवसरमा निकालिएको शोभा यात्राका क्रममा छपकैयामा दुई फरक धर्मका समुदायबीच विवाद भई झडप भएपछि स्थानीय प्रशासनले शनिबार बेलुकीदेखि आइतबार राति १२ बजेसम्मका लागि कर्फ्यू लगाएको थियो। तर आइतबार साँझ जिल्ला प्रशासन कार्यालय पर्सामा सम्पन्न सर्वपक्षीय बैठकमा पाँच बुँदे सहमति भएपछि कर्फ्यू आदेशलाई निरन्तरता दिइरहनुपर्ने अवस्था नदेखिएकाले आइतबार राति १२ बजेपछि कर्फ्यू हटाउने निर्णय जिल्ला सुरक्षा समितिको बैठकले गरेको पर्साका प्रमुख जिल्ला अधिकारी गणेश अर्यालले जानकारी दिएका हुन्। आइतबार राति प्रजिअ अर्यालले जारी गरेको सूचनामा कर्फ्यू आदेश हटाइएको भएपनि वीरगन्जको परिस्थिति पूर्ण रुपमा सामान्य भई नसकेको अवस्थालाई मध्यनजर गरेर वीरगन्ज महानगरपालिकाको शहरी क्षेत्रमा सोमबार बैशाख १ गतेदेखि अर्को सूचना जारी नभएसम्मका लागि निषेधाज्ञा जारी गरिएको उल्लेख छ। पूर्वमा बाइपास रोड,पश्चिममा सिर्सिया पुल,उत्तरमा गण्डक चोक र दक्षिणमा शंकराचार्य गेटको चार किल्ला तोकेर वीरगन्जमा स्थानीय प्रशासनले निषेधाज्ञा जारी गरेको हो। कुनै किसिमको भेला गर्न, सभा जुलुश तथा प्रदर्शन गर्न नपाउने गरि स्थानीय प्रशासन ऐन २०२८ को दफा ६ (३क) बमोजिम अनिश्चितकालीन निषेधाज्ञा जारी गरिएको प्रजिअ अर्यालद्वारा जारी सूचनामा उल्लेख छ। उक्त निषेधाज्ञा उल्लंघन गर्नेलाई नियन्त्रणमा लिइ कानुन बमोजिम कारबाही गर्ने चेतावनी दिइएको छ। यसअघि आइतबार साँझ जिल्ला प्रशासन कार्यालय पर्सामा सम्पन्न सर्वपक्षीय बैठकमा पाँच बुँदे सहमति भएको थियो। बैठकमा शोभायात्राका क्रममा भएको झडपको घटनामा संलग्न दोषीहरूलाई बैशाख ३ गतेभित्र पक्राउ गरी कारबाही गर्ने, अन्तर धार्मिकसाम्रपदायिक सद्भाव र सहिष्णुता कायम राख्नका लागि सबै पक्ष पूर्ण प्रतिबद्ध रही कानुनी कारबाहीको प्रक्रियामा सहयोग पुर्याउने सहमति भएको थियो। पाँच बुँदे सहमतिपत्रमा उल्लेख पाँच वटै बुँदाप्रति जिल्लामा सक्रिय सबै राजनीतिक दलका नेता, हिन्दु र मुस्लिम समुदायका अगुवाहरुले हस्ताक्षर गरेका थिए ।"
सुख समृद्धिको वर्ष बनोस्,"नयाँ वर्ष २०८२ सालको आरम्भले सम्पूर्ण नेपाली जनमानसमा नयाँ ऊर्जा, उत्साह र आशाको सञ्चार गरेको छ । प्रत्येक नयाँ वर्षसँगै भविष्यप्रति आशावादी दृष्टिकोण र नयाँ संकल्पहरू जोडिन्छन् । विगतका चुनौती र संघर्षलाई पछाडि पार्दै अब हामीले विकास, समृद्धि र स्थायित्वतर्फ दृढतापूर्वक कदम चाल्नुपर्ने बेला आएको छ । २०८२ सालले यही मार्गप्रति जनचेतना, नेतृत्व र नीतिगत प्रतिबद्धताको माग गरिरहेको छ । २०८१ सालमा मुलुकले प्राप्त गरेका केही सकारात्मक उपलब्धिले यो नयाँ वर्ष अझ उज्यालो हुने संकेत दिएको छ । आर्थिक वृद्धिदरमा सुधार, पर्यटन क्षेत्रको बिस्तार, कूटनीतिक सम्बन्धको विस्तार र पुँजी बजारमा बढ्दो विश्वासले देशमा विकासको नयाँ सम्भावना निर्माण गरेको छ । यी उपलब्धिहरूको जगमा उभिएर २०८२ सालमा हामीले अझ व्यापक र स्थायी परिवर्तनको बाटो समात्नुपर्नेछ । विशेषतः ऊर्जा, पर्यटन र कृषि क्षेत्रहरूमा यस वर्ष थप उत्साह देखिने प्रबल सम्भावना छ । जलविद्युत् उत्पादनमा भइरहेको लगानी, साना तथा मझौला परियोजनाहरूको विस्तारले ऊर्जा आत्मनिर्भरता तर्फको यात्रा द्रुत बनाउँदैछ । पर्यटन क्षेत्रमा सुधारिएको पूर्वाधार, अन्तर्राष्ट्रिय पर्यटकको आगमनमा वृद्धि र सांस्कृतिक पहिचानको प्रवद्र्धनले रोजगारी र आम्दानीमा सकारात्मक प्रभाव पार्नेछ । उता, कृषि क्षेत्रमा प्रविधिको प्रयोग, अनुदान र सहुलियतपूर्ण कर्जा नीतिहरूले आत्मनिर्भरता र खाद्य सुरक्षामा बल पुर्याउनेछन् । २०८१ सालको अन्तिम समयका असन्तोष, असझदारीहरू ०८२ सँगै समाधानमा जाने वातावरण सिर्जना गर्नुपर्ने दायित्व छ । जसका लागि राज्य सञ्चालकहरू शीलबाट ओतप्रोत हुनुपर्नेछ भने, मैत्री, करुणा, मुदिता र उपेक्षाको भाव प्रकट भई सम्पूर्ण नेपालीमा नयाँ उर्जा प्राप्त होस् । २०८२ साल आशावादको मात्र संकेत नभएर कार्यान्वयनको पनि वर्ष हुनुपर्छ । जनतामा फैलिएको निराशा, बेरोजगारी र भ्रष्टाचारप्रतिको आक्रोशलाई सम्बोधन गर्दै राज्यको संयन्त्रले उत्तरदायी र पारदर्शी व्यवहार प्रस्तुत गर्नुपर्नेछ । यथार्थ परिवर्तनका लागि शुभेच्छा मात्र होइन, प्रभावकारी कार्यनीतिहरू आवश्यक छन् । नयाँ वर्षको सुरुवातलाई हामीले सामूहिक प्रतिबद्धताको रूप दिनुपर्छ जहाँ सरकार, निजी क्षेत्र, नागरिक समाज र आम जनताले आआफ्नो भूमिकालाई इमानदारीपूर्वक निर्वाह गर्छन् । यही समन्वयले २०८२ साललाई विकास, समृद्धि र आत्मगौरवको यात्रातर्फ अघि बढाउनेछ । नयाँ वर्ष २०८२ साल सबै नेपालीका लागि सुख, समृद्धि, शान्ति र उत्साहको नयाँ अध्याय होस् । यही शुभकामना सहित, हामी सबैले यो वर्षलाई नेपालको उज्यालो भविष्य निर्माणको सशक्त माध्यम बनाऔं ।"

शीर्षक,विवरण
"५२ संवैधानिक नियुक्ति सर्वोच्चद्वारा सदर : न्यायाधीशहरूबीच मत विभाजन, बहुमतद्वारा रिट खारेज","काठमाडौं : सर्वोच्च अदालतले ५२ जना संवैधानिक आयोगका पदाधिकारी नियुक्तिको निर्णय सदर गरेको छ । तीनथरी रायसहित सर्वोच्चका ५ जना न्यायाधीशको इजलासले बुधबार मध्यराति फैसला गरेको हो । केपी शर्मा ओली नेतृत्वको अघिल्लो सरकारले अध्यादेशमार्फत कानुन संशोधन गरी अख्तियार दुरुपयोग अनुसन्धान आयोग, निर्वाचन आयोग, मानव अधिकार आयोगलगातका संवैधानिक आयोगमा दुई चरणमा ५२ जना पदाधिकारीको नियुक्तिको सिफारिस गरेको थियो । संसद् विघटन भएको बेला संवैधानिक परिषद्का तीन जना सदस्यको बहुमतका आधारमा गरिएको संवैधानिक नियुक्तिविरुद्ध सर्वोच्चमा रिट परेको थियो । उक्त रिटमाथि पटकपटक पेसी सारिएको थियो । तत्कालीन सरकारले ०७७ माघ २१ मा ३२ जना र ०७८ असार १० मा २० जनाको नियुक्तिको सिफारिस गरेको थियो । सरकारको नियुक्तिअनुसार पूर्वराष्ट्रपति विद्यादेवी भण्डारीले संवैधानिक आयोगका पदाधिकारी नियुक्त गरेकी थिइन् । प्रधानन्यायाधीश प्रकाशमान सिंह राउत, न्यायाधीशहरू सपना प्रधान मल्ल, मनोजकुमार शर्मा, कुमार चुडाल र नहकुल सुवेदीको इजलासले मध्यराति फैसला गरेको हो । जसमा प्रधानन्यायाधीश राउत र सुवेदीले पहिलो चरणमा नियुक्त भएका ३२ जनाको नियुक्ति बदर हुनुपर्ने भन्दै (रिट जारी हुने) मत राखेका थिए । तर, उक्त मत अल्पमतमा परेको थियो । सर्वोच्चको यो फैसलासँगै ५२ जना पदाधिकारीले अब पूरै कार्यकाल काम गर्न पाउनेछन् । न्यायाधीशहरू प्रधान, शर्मा र चुडालले भने रिट खारेज हुने अर्थात् नियुक्ति सदर हुने मत राखेका थिए । यद्यपि, प्रधानले नियुक्त भएका पदाधिकारीको संसदीय सुनुवाइ गर्न परमादेश जारी गर्दै रिट खारेज हुनुपर्ने राय राखेकी थिइन् । तर, रिट खारेज हुनुपर्नेमा तीन जना न्यायाधीशको मत मिलेपछि बहुमतका आधारमा नियुक्ति सदरको फैसला गरिएको थियो । फैसलाअघि न्यायाधीशहरूबीच लामो छलफल भएको थियो । बिहानैदेखि ढोका थुनेर न्यायाधीशहरू च्याम्बरमा बसेर छलफलमा जुटेका थिए । १२ घण्टाभन्दा बढीको छलफलपछि उनीहरूले लिखित फैसला तयार परेका हुन् । संवैधानिक इजलासमा यो मुद्दामा ०८१ माघ ३०, फागुन २१, चैत ६ मा सुनुवाइ भएको थियो । त्यस्तै वैशाख ३, ७, ८, ९, १०, २८ र ३० मा हेर्दा हेर्दैमा राखिएको थियो । जेठ १ को अन्तिम सुनुवाइ पछि २८ जेठको लागि निसु (निर्णय सुनाउने) दिन तोकिएको थियो । त्यो दिन पनि फैसला आएन र असार १८ गतेको मिति तोकिएको थियो । ५२ नियुक्ति, के हो विवाद ? ०७५ जेठ ३ मा एमाले र माओवादी केन्द्र मिलेर नेपाल कम्युनिस्ट पार्टी (नेकपा) बन्यो । नेकपाको नेतृत्व गरेर केपी शर्मा ओली प्रधानमन्त्री बने । प्रधानमन्त्री ओलीको कार्यकाल दुई वर्ष पूरा भएपछि प्रधानमन्त्रीविरुद्ध तत्कालीन नेकपामा चलखेल सुरु भयो । नेकपामा दुई गुट बने । प्रधानमन्त्री एवं नेकपाका प्रथम अध्यक्ष ओली र दोस्रो अध्यक्ष पुष्पकमल दाहाल प्रचण्डबीच फरक फरक गुट बने । एमाले पक्षकै माधवकुमार नेपाल समूह प्रचण्ड गुटतिर लाग्यो । प्रधानमन्त्री ओलीले संवैधानिक परिषद्सम्बन्धी कानुन संशोेधनका लागि अध्यादेश ल्याए । पार्टीभित्रकै नेताहरू प्रचण्ड र नेपालको विरोधपछि फिर्ता गरियो । तर पार्टीभित्रको विवाद चरम उत्कर्षमा पुगेका बेला ०७७ मंसिर ३० मा प्रधानमन्त्री ओलीले संवैधानिक परिषद्सम्बन्धी अध्यादेश जारी गरेर तीन जना पदाधिकारी उपस्थित भए पनि संवैधानिक परिषद्को बैठक बस्न सक्ने र बहुमतका आधारमा निर्णय हुन सक्ने व्यवस्था गरे । संवैधानिक परिषद्मा प्रधानमन्त्री, प्रधानन्यायाधीश, सभामुख, राष्ट्रियसभा अध्यक्ष, प्रमुख प्रतिपक्ष दलका नेता र उपसभामुख हुने संवैधानिक व्यवस्था छ । त्यो बेला नेकपाकै माओवादी पक्षबाट सभामुख बनेका अग्नि सापकोटा पनि प्रधानमन्त्रीको पक्षमा उभिएनन् । ओलीको पक्षमा राष्ट्रियसभाका तत्कालीन अध्यक्ष गणेश तिमिल्सिना, प्रधानन्यायाधीश चोलेन्द्रशमशेर जबरा थिए । उपसभामुख पद रिक्त थियो । सापकोटा र विपक्ष दलको नेता शेरबहादुर देउवा उनको विपक्षमा थिए । प्रधानमन्त्री ओलीको पक्षमा गणपूरक संख्या पुग्दैनथियो, जसको कारण पटकपटक बोलाइएका संवैधानिक परिषद्का बैठक पनि निरर्थक सावित भएका थिए । कतिपय बैठकमा विपक्षी दलको नेता र सभामुखकै अनुपस्थिति हुन्थ्यो । अध्यादेश जारी भएकै दिन ०७७ मंसिर ३० मा बसेको संवैधानिक परिषद्को बैठकले अख्तियार दुरुपयोग अनुसन्धान आयोगको प्रमुख आयुक्तसहित ३८ जनालाई नियुक्ति लागि सिफारिस गरेको थियो । त्यसको लगत्तै नेकपामा भएको चरम विवादले प्रधानमन्त्री ओलीले प्रतिनिधिसभा नै विघटन गरे । ०७७ पुस ५ मा प्रतिनिधिसभाको विघटन भयो । जसले गर्दा संवैधानिक पदाधिकारीको सिफारिसको संसदीय सुनुवाइ हुन सकेन । ०७७ माघ २१ गते संसदीय सुनुवाइ नभएपछि संवैधानिक परिषदबाट सिफारिस भएका ३८ मध्ये अख्तियारको प्रमुख आयुक्तमा प्रेमकुमार राई, राष्ट्रिय मानव अधिकार आयोगको अध्यक्षमा टपबहादुर मगरसहित ३२ जनालाई तत्कालीन राष्ट्रपति विद्यादेवी भण्डारीले नियुक्त गरेकी थिइन् । प्रतिनिधिसभा विघटन भएकाले संसदीय सुनुवाइबिना नै उनीहरूको नियुक्ति भएको थियो । संवैधानिक परिषद्ले सिफारिस गरेपछि संसदीय सुनुवाइ हुने र सुनुवाइ समितिको अनुमोदनपछि राष्ट्रपतिले नियुक्त गर्ने संवैधानिक व्यवस्था छ । पुनः ०७८ वैशाख २१ मा त्यस्तै अध्यादेश जारी गरी ०७८ वैशाख २६ गतेको संवैधानिक परिषद्को बैठकले थप २० जना संवैधानिक पदाधिकारीको सिफारिस गरेको थियो । विघटित प्रतिनिधिसभा सर्वोच्च अदालतले ०७७ फागुन ११ मा पुनस्र्थापित गरिसकेको थियो । २०७७ फागुन २३ गते सर्वोच्चले नै नेकपा भंग गयो । एमाले र माओवादी केन्द्र अलग भइसकेका थिए । तर एमालेको विवाद चरम हुँदै गयो । एकपक्षमा प्रधानमन्त्री ओली थिए भने अर्कोतिर माधव नेपाल थिए । २०७८ वैशाख २७ गते नेपाल समूहको अनुपस्थितिका कारण प्रधानमन्त्री ओलीले प्रतिनिधिसभाबाट विश्वासको मत पाएनन् । ०७४ फागुन ३ गते बनेको ओली नेतृत्व सरकार ढल्न पुग्यो । तर ठूलो दलको हैसियतमा पुनः ओली नै प्रधानमन्त्री नियुक्त भए । तर पार्टीभित्रकै चरम गुटबन्दीका कारण बनेको अल्पमतको सरकारले विश्वासको मत ल्याउने अवस्था नआएपछि ०७८ जेठ ७ को मध्यरातमा ओलीले पुनः दोस्रो पटक प्रतिनिधिसभा विघटन गरे । त्यसअघि नै सिफारिसमा भएका लोकसेवा आयोगका अध्यक्ष माधवप्रसाद रेग्मीलगायत २० जना संवैधानिक पदाधिकारीको ०७८ असार १० मा नियुक्ति भयो । संसदीय सुनुवाइबिना नै ५२ जना संवैधानिक पदाधिकारीको नियुक्ति भएको थियो । संसदीय सुनुवाइबिना नियुक्त पदाधिकारीको नियुक्ति बदर हुनुपर्ने माग गर्दै सर्वोच्च अदालतमा १५ रिट निवेदन परेका थिए । अधिवक्ता ओमप्रकाश अर्याल, वरिष्ठ अधिवक्ता दिनेश त्रिपाठीलगायतले ५२ जनाको नियुक्ति गैरसंवैधानिक भएको भन्दै बदरको माग गरेका थिए । पहिलो चरणमा नियुक्त भएका पदाधिकारी १ अख्तियार दुरुपयोग अनुसन्धान आयोगप्रमुख आयुक्त : प्रेमकुमार राई (बहाल)आयुक्त : किशोरकुमार सिलवाल (बहाल)आयुक्त : जयबहादुर चन्द (बहाल)२ निर्वाचन आयोगनिर्वाचन आयुक्त : रामप्रसाद भण्डारी (बहाल)निर्वाचन आयुक्त : जानकीकुमारी तुलाधर (बहाल)३ राष्ट्रिय मानव अधिकार आयोगअध्यक्ष : तपबहादुर मगर (बहाल)सदस्य : सूर्यप्रसाद शर्मा ढुंगेल (बहाल), मिहिर ठाकुर (बहाल), मनोज दुवाडी (बहाल), लिलीहजुर बस्न्यात (बहाल)४ राष्ट्रिय प्राकृतिक स्रोत तथा वित्त आयोगसदस्य : जुद्धबहादुर गुरुङ (बहाल)सदस्य : अमरराज मिश्र (बहाल)५ राष्ट्रिय महिला आयोगअध्यक्ष : कमलाकुमारी पराजुली (बहाल)सदस्य : कृष्णकुमारी पौडेल (बहाल)सदस्य : विद्याकुमारी सिह्ना (बहाल)६ राष्ट्रिय दलित आयोगअध्यक्ष : देवराज विश्वकर्मा (बहाल)सदस्य : मीनादेवी सोब (बहाल), टुन्जे कामी (बहाल), मेहले पार्की (बहाल)७ राष्ट्रिय समावेशी आयोगसदस्य : रामचन्द्र जोशी (निधन)सदस्य : हरिदत्त जोशी (बहाल)८ आदिवासी जनजाति आयोगअध्यक्ष : रामबहादुर थापामगर (बहाल)सदस्य : मीनबहादुर श्रीस (बहाल), रीना राना (बहाल), शरण राई (बहाल)९ मधेसी आयोगसदस्य : जीवछ साह (बहाल), रेणुदेवी साह (बहाल), विजयकुमार गुप्ता (बहाल)१० थारू आयोगसदस्य : सुबोधसिंह थारू (बहाल), भोलाराम चौधरी (बहाल)११ मुस्लिम आयोगसदस्य : महमदिन अली (बहाल), मिर्जा अर्सद वेग (बहाल) दोस्रो चरणमा नियुक्त भएका पदाधिकारी१ अख्तियार दुरुपयोग अनुसन्धान आयोगआयुक्त : हरि पौडेल (बहाल)आयुक्त : सुमित्रा श्रेष्ठ ब्यान्जू (बहाल)२ लोकसेवा आयोगअध्यक्ष : माधवप्रसाद रेग्मी (बहाल), सदस्य : माधव वेल्बासे (बहाल), वीरबहादुर राई (बहाल), दिनेश सिलवाल (बहाल), मञ्जु कुमारी (बहाल)३ निर्वाचन आयोगआयुक्त : सगुनशमशेर जबरा (बहाल)४ राष्ट्रिय प्राकृतिक स्रोत तथा वित्त आयोगसदस्य : विपिनराज निरौला, (बहाल)५ राष्ट्रिय महिला आयोगसदस्य : जया घिमिरे (अवकाश)६ राष्ट्रिय महिला आयोगसदस्य : सावित्राकुमारी शर्मा, पर्वत (बहाल)७ राष्ट्रिय दलित आयोगसदस्य : सुन्दर पुर्कुटी (बहाल)८ राष्ट्रिय समावेशी आयोगअध्यक्ष : राम कृष्ण तिमिल्सेना (अवकाश)सदस्य : पुष्पराज तिमिल्सिना (बहाल)सदस्य : मानप्रसाद खत्री (बहाल)९ आदिवासी जनजाति आयोगसदस्य : सूर्यबहादुर गुरुङ (बहाल)१० मधेसी आयोगसदस्य : आभा कुमारी (बहाल)११ थारू आयोगसदस्य : उमाशंकरप्रसाद चौधरी (बहाल), शान्ति मोदी (बहाल)१२ मुस्लिम आयोगसदस्य : मोहम्मद समशु फैसलाको पूर्णपाठ"
दाउन्ने सडक खण्डको भाउन्न,"पश्चिम नेपाललाई देशको राजधानी र पूर्वीभागलाई जोड्ने जीवनरेखा मानिने बुटवलनारायणगढ सडकखण्ड आज नागरिकका लागि सकसलाइन भएको छ । मुलुकै सबैभन्दा लामो र ठूलो पूर्वपश्चिम राजमार्गको स्तरोन्नतिका क्रममा यो खण्डमा काम भइरहेको छ । तर दाउन्नेको १३ किलोमिटर खण्डले समग्र आयोजनाको प्रगतिलाई मात्र गिज्याएको छ । हजारौं यात्रुको दैनिक यात्रा कष्टकर भइरहेको छ । बर्खा र चाडपर्वको समयमा यात्रुले खानु गोता खानुपरेको छ । २ घण्टाको यात्रा ६ घण्टाको भइरहेको छ । तर सरकार लाचार छ । देशमै मूल राजमार्गको कन्तबिजोग भइरहँदा कुनै विकल्प दिन सकेको मात्रै होइन, निर्माणलाई गति दिने तदारुकता सरकारबाट भएको आभास यात्रुले गर्न पाएका छैनन् । हो, दाउन्ने खण्डमा धेरै चुनौती छन्, प्राकृतिक प्रकोपले पनि दुःख दिएको छ । तर देशको मुख्य राजमार्गको १३ किलोमिटर खण्ड पनि समयमा निर्माण गर्न सकिन्न भने राज्य छ, सरकार छ भन्ने अनुभूति जनताले किञ्चित गर्न सक्दैनन् । राज्य संयन्त्रको निरीहता र निर्माण कम्पनीको चरम लापरबाही दाउन्ने खण्डको दुर्दशामा प्रष्ट देखिन्छ । हाम्रो देशमा अन्तरनिकाय समन्वयको अभाव सामान्यजस्तै छ, त्यसको सिकार यो सडक पनि भयो । जुन विकास आयोजना पनि त्यस्तो प्रवृत्तिको अन्त्य गर्ने कानुनी प्रबन्ध गर्न सरकारले कहिल्यै वास्ता गरेको देखिन्न । नागरिकले जुनखाले सास्तीको पराकाष्ठा महसुस गरेका छन्, सरकारलाई त्यसको एक रति यहसास भएको देखिन्न । असार ६ गते त झन् डाइभर्सनबाट गुडिरहेको बस खोलाले बगायो । तर सरकारलाई त्यसले पनि छुन सकेन । नागरिकको जिउधन जाँदा पनि संवेदनशील बन्दैन सरकार भने त्यसले सुशासनको गुड्डी नहाँकेकै बेस हुन्छ । अनि कमजोर डाइभर्सन बनाउने प्राविधिकलाई सरकारले जवाफदेही बनाउन नसक्ने अर्काे ठूलो कमजोरी हो, जसले फेरि पनि सरकारले हाँक्ने सुशासनको गफलाई गिज्याउँछ । आधा दशक पनि एउटा सडक स्तरोन्नति गर्न नसक्नु भनेको अकर्मण्यताकै उपज हो । तेस्रो पटक म्याद थपिसक्दा पनि काम सम्पन्न नहुनु र अब चौथो पटक म्याद थप्ने तयारी हुनुले ठेकेदारलाई दण्डित गर्नुको साटो पुरस्कृत गर्ने गलत परम्परालाई निरन्तरता दिनु हो । यो दण्डहीनताको पराकाष्ठा नै हो । यो सडक ठेकेदारको लापरबाही र ढिलासुस्तीले भन्दा पनि त्यस्तै प्रवृत्तिलाई पुरस्कृत गरिरहने सरकारी प्रवृत्तिले ढिला भएको सोझै बुझिन्छ । दोष ठेकेदारलाई लगाएर अरू उम्किन खोज्नु पानीमाथिको ओभानो देखिने असफल प्रयासमात्रै हो । राष्ट्रिय लज्जा बनिरहेको राष्ट्रिय गौरवको यो आयोजनालाई जीवनदायिनी बनाउन सरकार परिणाम निकाल्ने गरी एक्सनमा उत्रनुको विकल्प छैन ।"
पूर्वराष्ट्रपति भण्डारीद्वारा सरकारी सेवासुविधा त्याग,"सरकारले प्रदान गरेको सेवासुविधा परित्याग गर्ने भण्डारी सम्भवतः पहिलो नेता बनेकी छन् । काठमाडौं : पूर्वराष्ट्रपति विद्यादेवी भण्डारीले बुधबारबाट राज्यका तर्फबाट प्राप्त सबै सेवासुविधा त्यागेकी छन् । एमालेको राजनीतिमा सक्रिय हुने घोषणालगत्तै भण्डारीले पूर्वराष्ट्रप्रमुखका रूपमा प्राप्त गर्दै आएका सेवा सुविधा त्यागेको पत्र गृह मन्त्रालयमा बुझाएकी छन् । गृहसचिव सम्बोधन गरी लेखिएको पत्रमा बुधबारदेखि नै लागू हुने गरी कुनै पनि सेवा, सुविधा नलिने उल्लेख छ । सरकारले प्रदान गरेको सेवासुविधा परित्याग गर्ने भण्डारी सम्भवतः पहिलो नेता बनेकी छन् । भण्डारीको हकमा पूर्वराष्ट्रप्रमुखको हैसियतमा दिइने सुरक्षा, सुविधा भने कायम रहनेछ । प्रोटोकलअनुसार नै सुरक्षा, सुविधा भने प्रदान हुनेछ । पूर्वराष्ट्रप्रमुख भण्डारीलाई सरकारले एक उपसचिवसरह स्वकीय सचिव, कार्यालय सहयोगीसहित तीन कर्मचारीको सेवा, सुविधा उपलब्ध गराउँदै आएको छ । सुरक्षाकर्मीको घरभाडा सम्बन्धित घरधनीलाई नै उपलब्ध गराउने गरिएको गृह मन्त्रालयले जनाएको छ ।"
"वैभव सूर्यवंशीले इङ्गल्याण्डमा मच्चाए धमाका, बनाए कीर्तिमानी रेकर्ड","बुधबार इङ्गल्याण्डविरुद्धको तेस्रो यू१९ युवा एकदिवसीयमा वैभव सूर्यवंशीले उत्कृष्ट इनिङ खेले। १४ वर्षीय युवा ब्याट्सम्यानले केवल ३१ बलमा ८६ रनको इनिङ खेले। उनले ६ चौका र कीर्तिमानी ९ छक्का प्रहार गरे। उनको विस्फोटक इनिङ्सको आधारमा भारतले वर्षाले प्रभावित खेलमा इङ्ल्यान्डलाई ४ विकेटले पराजित गर्दै पाँच खेलको शृङ्खलामा २१ को अग्रता लिएको छ। सूर्यवंशीको ९ छक्का एक भारतीय ब्याट्सम्यानले अन्डर१९ एकदिवसीयमा प्रहार गरेको सबैभन्दा धेरै छक्का हो। उनले मनदीप सिंहको आठ छक्काको अघिल्लो रेकर्डलाई उछिने। यस खेलमा पहिलो दुई खेलमा ४० रन बनाएपछि सूर्यवंशीले अर्धशतकबाट छुटकारा पाए। उनले सुरुदेखि नै इङ्गल्याण्डका बलरमाथि आक्रमण गरे। तेस्रो ओभरमा उनले सेबास्टियन मोर्गनको बलमा लगातार दुई छक्का प्रहार गरे। त्यसपछि अर्को ओभरमा थप दुई छक्कासहित एक चौका प्रहार गरे। छैटौं ओभरमा उनले एकै ओभरमा जेम्स मिन्टोको बलमा तीन छक्का र एक चौका प्रहार गर्दै २३ रन बनाए। सूर्यवंशी ८ औँ ओभरमा आउट हुँदासम्म भारतले १११ रनको लक्ष्य पछ्याएको थियो। तर, यसपछि भारतको इनिङ केही समयका लागि लज्जित भयो र २४ औँ ओभरमा टोली १९९६ मा मा समेटियो। तर तीन विकेट लिएका अलराउन्डर कनिष्क चौहान (अवस्थित ४३) र आरएस अम्ब्रिस (अवस्थित ३१) ले सातौं विकेटका लागि ७५ रन जोड्दै टोलीलाई ३३ बल बाँकी रहँदा जित दिलाए। यसअघि, कप्तान थोमस र्यु (अवजोड ७६) र बेन डकिन्स (६२) को पारीको मद्दतले इङ्गल्याण्डले २६८६ को बलियो स्कोर बनाएको थियो। डकिन्स र इसाक मोहम्मद (४१) ले पहिलो विकेटको लागि ७८ रन जोडेर राम्रो सुरुवात दिए। पछि, र्युको तीव्र पारीले स्कोरलाई द्रुत गतिमा बढायो।"
"जब लाग्यो असार, विकास खर्चमा हतार","काठमाडौं : आर्थिक वर्ष ०८१८२ सकिन अब दुई सातामात्रै बाँकी छ । तर, विकास खर्चको लक्ष्य भने आधा पनि पूरा भएको छैन । असार सकिनलाग्दा हतारहतार खर्च बढाउने प्रयत्न गरिएको छ । तर, आवको अन्तिमअन्तिममा गरिने हतारहतारको विकासले प्रतिफल भने राम्रो नदिने अर्थविद्हरूको भनाइ छ । अर्थविद् डा चन्द्रमणि अधिकारी पुँजीगत खर्च लक्ष्यअनुसार नहुनुको मुख्य कारण बजेट निर्माण प्रक्रिया प्रणाली अझै वैज्ञानिक बन्न नसकेको तर्क गर्छन् । महालेखा नियन्त्रक कार्यालयको तथ्यांकअनुसार चालु आर्थिक वर्षको असार १७ गतेसम्म पुँजीगत (विकास) खर्च वार्षिक लक्ष्यको ४६१२ प्रतिशतमात्रै भएको छ । अर्थात्, १ खर्ब ६२ अर्ब ४९ करोड ४८ लाख रुपैयाँमात्रै विकासतर्फ खर्च भएको छ । गत आर्थिक वर्षको यही अवधिमा यस्तो खर्च लक्ष्यको ४८२८ प्रतिशत भएको थियो । अर्थात् १ खर्ब ४५ अर्ब ८४ करोड ४३ लाख रुपैयाँ सरकारले पुँजीगत खर्च गरेको थियो । गत वर्षको तुलनामा चालु आवमा २१६ प्रतिशतले पुँजीगत बजेट कम खर्च भएको छ । तर, यो वर्ष प्रतिशतमा विकास खर्च कम भए पनि रकमको आधारमा भने बढी नै छ । यसपटक कुल विकास खर्चको रकम पनि गत वर्षभन्दा बढी थियो । आर्थिक वर्ष २०८०८१ मा कुल विकास खर्च ३ खर्ब २ अर्ब रुपैयाँ थियो । चालु आव ०८१८२ मा बढाएर ३ खर्ब ५२ अर्ब ३५ करोड ४० लाख पुर्याइएको छ । सरकारको प्रत्येक वर्ष विकास (पुँजीगत) खर्च सुस्त रहेको तथ्यांकले पुष्टि गर्छ । किनभने लक्ष्यभन्दा निकै कम मात्रै विकास खर्च भइरहेको छ । १३ खर्ब ९२ अर्ब सकियो, बढी हिस्सा तलब र ऋण तिर्नमै बढीसरकारले समग्रमा चालु, पुँजीगत र वित्तीय खर्चअन्तर्गत कुल १८ खर्ब ६० अर्ब ३० करोड रुपैयाँ हाराहारीमा खर्च गर्ने लक्ष्य लिएको थियो । जसमा ७४८४ प्रतिशत अर्थात् १३ खर्ब ९२ अर्ब १८ करोड ९१ लाख रुपैयाँ खर्च गरेको छ । यसमा तलब तथा भत्ता खुवाउन छुट्ट्याएको चालु खर्चको हिस्सा अधिक नै हुने गर्छ । यसपछि वित्तीय खर्च र विकास खर्चको हिस्सा निकै कम हुने गरेको छ । कुल विनियोजित बजेटको सबैभन्दा बढी हिस्सा ओगट्ने चालु खर्च अर्थात् तलब तथा भत्ताका लागि नै ११ खर्ब ४० अर्ब ६६ करोड ४५ लाख रुपैयाँबराबरको खर्च लक्ष्य लिइएको थियो । यसमध्ये हालसम्म ८०६९ प्रतिशत खर्च भइसकेको छ । यसपछि सरकारले लिएको ऋणको किस्ता, साँवा तथा ब्याज क्रमशः भुक्तानी गर्न वित्तीय व्यवस्था (फाइनान्सिङ)का लागि ३ खर्ब ६७ अर्ब २८ करोड ४५ लाख रुपैयाँ छुट्ट्याइएको थियो । यसमध्ये हालसम्म वित्तीय व्यवस्थाअन्तर्गत ८४२२ प्रतिशत अर्थात् ३ खर्ब ९ अर्ब ३२ करोड ४० लाख रुपैयाँ खर्च भइसकेको छ । सरकारलाई खर्च गर्ने मुख्य स्रोत राजस्वले नधानेपछि बाह्य र आन्तरिक ऋण लिने गर्छ । सोही ऋणको आकार तथा दायित्व बर्सेनि बढ्दै गएकाले भुक्तानीको भार पनि बढ्दै गएको छ । यसैकारणले पनि चालु आवमा विकास खर्चमा साढे ३ खर्ब हाराहारीमा बजेट विनियोजन गर्दा वित्तीय व्यवस्था शीर्षकमा ३ खर्ब ६७ अर्ब २८ करोड ४५ लाख रुपैयाँ विनियोजन गरिएको थियो । विकास खर्चको गति : सुरुमा सुस्त, अन्तिममा द्रुत आर्थिक वर्ष २०८१८२ को सुरुवाती साउनमा सरकारले कुल खर्च लक्ष्यको २४३ प्रतिशत अर्थात् ८ अर्ब ५५ करोड रुपैयाँ विकास खर्च गरेको थियो । जबकि अघिल्लो आवको पहिलो महिनामा कुल वार्षिक लक्ष्यको ०२७ प्रतिशत अर्थात् ८२ करोड ३१ लाख रुपैयाँमात्रै विकास खर्च भएको थियो । यसपछि भदौमा थप ६ अर्ब ३४ करोड विकास खर्च भयो । सो अवधिसम्ममा लक्ष्यको ४२३ प्रतिशत खर्च भयो । यसपछि असोजमा अलि सुधार भएर थप १४ अर्ब ४८ करोड खर्च भयो । यहाँसम्म आइपुग्दा लक्ष्यको ८३८ प्रतिशत खर्च भएको थियो । यसपछि कात्तिकमा ५ अर्ब १६ करोड, मंसिरमा ६ अर्ब २७ करोड ६ लाख, पुसमा १६ अर्ब १३ करोड ४४ लाख रुपैयाँ, माघमा ११ अर्ब ४८ करोड ९ लाख, फागुनमा १४ अर्ब १५ करोड ४१ लाख, चैत्रमा २० अर्ब ५६ करोड वैशाखमा १७ अर्ब ४७ करोड, जेठमा २३ अर्ब १ करोड र असार १७ गतेसम्म १९ अर्ब १० करोड रुपैयाँ विकास खर्च भएको छ । चैत्रदेखि बढी खर्च भएको देखिन्छ । अझ हरेक वर्षको अन्तिम असार महिनामा एकैपटक अत्यधिक खर्च हुने गरेको छ । गत आर्थिक वर्षको विकास खर्च प्रवृत्तिले पनि यसलाई पुष्टि गर्छ । किनभने गत आवको साउनमा ८२ करोड ३१ लाख खर्च भएकोमा असार महिनामा मात्रै ५७ अर्ब ९२ करोड रुपैयाँ विकास खर्च भएको थियो । सो आवको सबैभन्दा बढी खर्च भएको महिना असार हो । यो प्रवृत्ति विगत लामो समयदेखि दोहोरिँदै आएको छ । यसलाई सरकारले सार्वजनिक खर्च र वित्तीय उत्तरदायित्व मूल्यांकन प्रतिवेदनले पनि स्वीकार गरेको छ । सरकारले समयमा बजेट विनियोजन नगर्ने, बिना योजनामा बजेट छुट्ट्याउने, टुक्रे परियोजनामा केन्द्रित गर्दा बर्सेनि विकास खर्च चुनौतीपूर्ण बन्दै गएको कार्यसम्पादन मूल्यांकन प्रतिवेदनका उल्लेख छ । यो अवस्थाले हरेक वर्ष लक्ष्यभन्दा कम पुँजीगत खर्च हुँदै आएको सरकारले स्विकार गरेको छ । तर यसलाई सुधार्न भने अझै नसकेको तथ्यांकबाट झल्किन्छ । कुन वर्ष कति विकास खर्च ? चालु आवको असार १७ गतेसम्म कुल विकास खर्च लक्ष्यको ४६१२ अर्थात् १ खर्ब ६२ अर्बमात्रै खर्च भएको छ । जबकि गत आर्थिक वर्ष २०८०८१ मा पुँजीगत खर्च लक्ष्यभन्दा कम अर्थात् ६३४७ प्रतिशत खर्च भएको थियो । सो आवमा विकास खर्चतर्फ ३ खर्ब २ अर्ब ७ करोड ४४ लाख रुपैयाँ विनियोजन गरिएको थियो । अझ यसअघि आव २०७९८० मा विकासका लागि छुट्ट्याएको ३ खर्ब ८० अर्ब बराबरको बजेटमध्ये ६१४४ प्रतिशत अर्थात २ खर्ब ३३ अर्ब ६९ करोड रुपैयाँबराबरको खर्च गरिएको थियो । विगत ४ ५ आर्थिक वर्षको बजेट खर्चलाई हेर्दा तोकिएको लक्ष्यको ५७२३ प्रतिशतदेखि ६४६९ प्रतिशतमात्रै खर्च हुँदै आएको छ । यसअनुरूप विगत चार वर्षको विकास खर्चलाई आधार मान्दा लक्ष्यको तुलनामा वार्षिक औसतमा ६१७१ प्रतिशतमात्रै विकास खर्च हुने गरेको देखिन्छ । चालु आर्थिक वर्षमा लक्ष्यअनुरूप खर्चलाई बढाउन अर्थ मन्त्रालयले केही नयाँ अभ्यास थालेको थियो । चालु आवको ६ महिनाको बजेट खर्चबारे समीक्षा गर्दै बाँकी अवधिमा पूँजीगत खर्चको खाका परिवर्तन गर्दै हालसम्म कार्यान्वयन प्रक्रियामा नगएका आयोजनाहरू स्थगित गर्ने निर्णय गरेको थियो । विकास खर्चको गति बढाउन भन्दै पूर्वतयारी पूरा नभएका आयोजना तथा कार्यक्रमहरू सुरु नगर्ने, राष्ट्रिय गौरवका आयोजना, अधुरा आयोजना एवं अन्य महŒवपूर्ण आयोजनामा विधिपूर्वक सिर्जित दायित्वका लागि मात्रै बजेट व्यवस्थापन गरियो । चालु आर्थिक वर्ष २०८१८२ को हकमा तत्काल खर्च नहुने तथा न्यून प्राथमिकताका आयोजनामा विनियोजित रकमबाट रकमान्तर गरी प्राथमिकता प्राप्त आयोजनामा स्रोत व्यवस्थापन पनि गरिँदै आएको छ । हालसम्म कार्यअघि नबढेका, खर्च हुन नसक्ने योजना र कार्यक्रमको पहिचान गरी सोको बजेट समर्पण गराई खर्च हुने योजना र कार्यक्रममा रकमान्तर गरी सिर्जित दायित्व फरफारक गरिएको छ । यससँगै, स्रोत सुनिश्चितता दिइएका एवं कार्य अघि बढाउन सहमति दिइएको सडक, सहरी विकास, सिँचाइ, खानेपानीजस्ता निकायमा सम्झौताबमोजिम बिल पेस भएका निर्माण व्यवसायीहरूको भुक्तानी यसै आर्थिक वर्षमा दिई फरफारक गर्ने भनिएको छ । यसैगरी, वैदेशिक सहायताअन्तर्गत सञ्चालित आयोजनाको सहायता परिचालन गर्न समस्या भएमा आवश्यकता र औचित्यका आधारमा स्रोत फुकुवा वा स्रोतान्तर गरी सहजीकरण गरियो । आयोजनाको संख्या घटाई आवश्यकताअनुसार आयोजनाको छनोटप्राथमिकीकरणमा जोड दियो । अन्तिममै ठूलो भुक्तानी गर्न बाध्य : अर्थ मन्त्रालयअर्थ मन्त्रालयका सहायक प्रवक्ता अम्बिकाप्रसाद खनाल गत वर्षको भन्दा प्रतिशतमा कम देखिए पनि रकमको आधारमा बढी खर्च भएको बताउँछन् । उनका अनुसार विगत पाँच वर्षदेखि विकास खर्च ६५ प्रतिशत आसपासमै रहने गरेको छ । पुँजीगत खर्चको सवालमा विकासे मन्त्रालयहरूले खर्च बढाउनुपर्ने अवस्था रहेकाले अर्थ मन्त्रालयको भूमिका कम हुने उनको तर्क छ । उनी भन्छन्, अब असारमा पनि भुक्तानी हुने समय बाँकी छ । धेरैजसो अन्तिममै ठूलो भुक्तानी हुन्छ र यसपछि विकास खर्च धेरै भएको देखिन्छ । अर्कोतर्फ बहुवर्षे आयोजनाहरूभन्दा बाँकीका आयोजनाहरूमा टेन्डर लाग्नेदेखि कार्यान्वयन हुने समय फागुन नाघ्ने गर्छ । तिनीहरूको सञ्चालन भैरहँदाको भुक्तानी र सकिएपछिको भुक्तानी प्रायः असारमा नै हुने भएकाले बढी खर्च अन्तिममै देखिने उनको भनाइ छ । सोहीअनुसार अब असार अन्तिमसम्मको खर्च जोड्दा गत आवको जस्तै लक्ष्यको ६४ प्रतिशत विकास खर्च हुने अनुमान उनले गरेका छन् । अब सरकारले थप १७३५ प्रतिशत खर्च बढाउनुपर्ने हुन्छ, सहायक प्रवक्ता खनालले अन्नपूर्णसँग भने । उनका अनुसार पुँजीगत खर्च बढाउने बढी जिम्मा विकासे मन्त्रालयको हो । विनियोजित बजेट खर्च लक्ष्यअनुसार नहुनुमा सरकारका प्रणालीगत अल्झनहरू पनि छन् । यसमध्ये, बजेट आवश्यक पर्ने परियोजनामा कम तर नचाहिनेमा बढी गएका कारण अन्तिममा रकमान्तर गर्नुपर्ने अवस्थाले पनि विकास खर्च लक्ष्य हासिलमा चुकेको सहायक प्रवक्ता खनाल स्विकार गर्छन् । यसैक्रममा उनले चालु आवमा अहिलेसम्म नै अर्थ मन्त्रालयले आवश्यकताको आधारमा रकमान्तर गरिरहेको जनाए । अब रकमान्तर गर्ने काम पनि २३ दिनभित्र बन्द हुन्छ । वित्तीय उत्तरदायित्वको व्यवस्थाअनुसार वर्षान्तको सात दिनअघि नै खाता बन्द गर्नुपर्ने व्यवस्था छ । सोहीअनुसार अर्थ मन्त्रालयले गर्ने गरेको छ, उनले थपे । बजेट निर्माण प्रक्रिया वैज्ञानिक नहुँदा खर्च कमजोरअर्थविद् डा चन्द्रमणि अधिकारी पुँजीगत खर्च लक्ष्यअनुसार नहुनुको मुख्य कारण बजेट निर्माण प्रक्रिया प्रणाली अझै वैज्ञानिक बन्न नसकेको बताउँछन् । उनका अनुसार कागजमा, कानुनमा बजेटलाई वैज्ञानिक बनाउने प्रावधानहरू छन् । आर्थिक कार्यविधिसम्बन्धी ऐन छ । आर्थिक कार्यविधि तथा वित्तीय उत्तरदायित्वसम्बन्धी ऐन, २०७७ र यसको नियमावली छ । त्यसमा बजेट निर्माण र खर्च गर्ने प्रक्रियाहरूको व्यवस्था गरिएको छ । सरकारले हरेक वर्ष विनियोजन ऐन पनि ल्याउने गरेको छ । विनियोजन ऐनले पनि वित्तीय अनुशासन, रकमान्तरका विषय उल्लेख गरेको छ । साथै, अर्थ मन्त्रालयले बजेट तर्जुमा दिग्दर्शन बनाउँदा बजेट कसरी प्रभावकारी बनाउने भनेर लेखिएको हुन्छ । बजेट कार्यान्वयनलाई प्रभावकारी बनाउन यत्तिका धेरै व्यवस्था गरिए पनि पालना नहुँदा लक्ष्यअनुसारको खर्च हासिल गर्न नसकेको भन्दै अर्थविद् डा अधिकारीले सम्बद्ध निकायको ध्यानाकर्षण गराए । प्रायः बजेट असाध्यै हतारमा बनाइन्छ । कानुनअनुसार बजेट बनाउँदा परियोजना वैज्ञानिक ढंगले छनोट गर्ने । यसपछि परियोजनाको मूल्यांकन र विश्लेषण गर्ने, यसपछि त्यसको आधारमा प्राथमिकीकरण गरेर तयारी भएको योजना, प्राथमिकतामा परेको र कार्यान्वयनमा जान सक्ने स्रोत सुनिश्चितता भएको आयोजनामात्रै छनोट गर्नुपर्ने हो, उनी भन्छन्, तर त्यसो गरिँदैन । यसो हेर्दा दबाब र प्रभावको आधारमा आयोजनाहरू राखिन्छ । फागुनको १५ बाट बल्ल बजेट बनाउन सुरु हुन्छ । वैशाखको अन्तसम्ममा बजेट बनिसक्नुपर्ने र जेठ १५ मा प्रस्तुत गर्नुपर्ने हुन्छ । मध्यमकालीन खर्च संरचना तीन वर्षका लागि बनाइन्छ । त्यसलाई औपचारिकतामात्रै दिइयो, त्यसअनुसार बजेट नबन्दा प्रभावकारिता बजेट हुन सकेको छैन । यसकारण सबै केलाउँदा बजेट वैज्ञानिक छैन । बजेट तर्जुमा प्रक्रियालाई हेलचेक्र्याइँ गरिन्छ । जस्ले गर्दा कार्यान्वयनमा जान नसक्ने आयोजनाहरू पनि राखिएको हुन्छ । अर्थविद्, डा अधिकारीका अनुसार बजेट प्रस्तुत भएको डेढ महिनासम्मको समय आन्तरिक तयारीलाई दिएको हो । तर त्योअनुसार तयारी गरिँदैन । जब वर्षान्त हुन थाल्छ, फागुन मसान्तदेखि खर्च सुरु हुन्छ । समयमा टेन्डर डकुमेन्ट तयार गरिँदैन, टेन्डर आह्वान गरिँदैन, ड्रइङ डिजाइन प्रभावकारी ढंगले गरिँदैन । टेन्डर गरेपछि मूल्यांकन र दिन समय लगाइन्छ, उनले थप्दै भने, टेन्डर गरेर निर्माण व्यवसायीले काम हात पारुञ्जेल समय गुज्रिसक्छ । निर्माण व्यवसायीमा पनि कोही अत्यन्त प्रभावशाली छन्, संसद्मा उनीहरूको उपस्थिति छ, उनीहरूले अरूलाई टेर्दैनन् । आयोजनाहरू होल्ड गरेर राख्छन् । त्यस्को मोबिलाइजेसन पेस्की लिएर अन्यन्त्र प्रयोग गर्नेहरू पनि छन् । यसो हुँदा आयोजना समयमा सम्पन्न गर्दैनन् । समयमा सम्पन्न नगरेबापत उनीहरूलाई अनुगमन गर्ने, बेलैमा सचेत गराउने काम भने विभिन्न कारणले सम्बन्धित निकायबाट पनि हुँदैन । उनका अनुसार तथा नियमावलीमा पनि सबै खालको वस्तु खरिद गर्न एउटै खालको नियम छ । डा अधिकारी भन्छन्, फास्ट ट्र्याकमा काम गर्नुपर्नेमा सोहीअनुसारको कानुन छैन । पूर्वाधारका लागि छुट्टै ऐन छैन । यसले गर्दा पनि समय लिन्छ । अझ कानुनले सबैभन्दा कम बोल लगाउनेलाई आयोजना दिने भन्छ, बिडिङ गरेर ठेक्का हात पार्न गर्नै नसक्ने काममा पनि थोरै पैसामा लिन खोज्छन् र काम गुणस्तरीय काम गरेर परियोजना जिम्मा लगाउने नियत राखिएको हुन्छ । त्यसकारण यसमा पनि सुधार गर्नुपर्ने अवस्था छ । कतिपय निर्माण व्यवसायीको पनि क्षमता कम छ । क्षमता भएकाले पनि काम गर्दैनन् । यता निर्माण व्यवसायीले काम गर्दा पनि सरकारले समयमा भुक्तानी नगरिदिँदा पनि समस्या आएको उनले बताए । वैदेशिक सहायता भएका आयोजनाहरूमा सर्तहरू पालना नगर्ने, गर्न नसक्ने खालका सर्तहरू पनि स्वीकार गरेकाले पछि पूरा गर्न नसक्दा ती आयोजना अगाडि बढ्न नसकेको उनले औंल्याए । यससँगै नियत, कार्यशैली, मनशाय, माइन्डसेट पनि काम गरौंभन्दा पनि दिन काट्ने भन्ने भएकाले खर्च समयमा हुन नसकेको उनको तर्क छ । यी गलत व्यवहारलाई सच्याउन अब पहिला बजेट तर्जुमा प्रक्रियालाई कानुनमा जसरी लेखिएको छ, सोहीअनुसार वैज्ञानिक ढंगले लेखिनुपर्यो । अझै कानुन संशोधन गरेर बजेट बनाउने समयलाई बढाउन जरुरी भएको उनको ठहर छ । अब दुई वर्षपछिको बजेट बनाउने तयारी अहिलेबाटै सुरु गर्नेगरी काम गर्नुपर्छ अर्थात् साउन १ बाटै आव २०८४०८५ को बजेटको काम सुरु गर्नेगरी कानुन संशोधन गर्नुपर्नेमा उनले जोड दिए । निर्माण व्यवसायीहरूलाई समयमै भुक्तानी, सहजीकरण र समयमा काम नगर्नेलाई कानुनअनुसार दण्डित गरी जिम्मेवार बनाउनुपर्छ र समयअघि गुणस्तर आयोजना सम्पन्न गरेकालाई परिस्कृत पनि गरिनुपर्ने उनको सुझाव छ । यससँगै सोहीअनुसार ऐनकानुन सुधार, प्रविधिको उच्चतम प्रयोग र निर्माण व्यवसायीहरूको राजनीतिसितको प्रभाव निरुत्साहित गर्यो भने बजेट कार्यान्वयन हुने उनको विश्वास छ । बढी हिस्सा सडक तथा पूर्वाधारविकास खर्चमा सबैभन्दा बढी हिस्सा सडक तथा पूर्वाधारले ओगटेको छ । कुल पुँजीगतको करिब ४३ प्रतिशत भौतिक आयोजनामा विनियोजित छ । यसैले कुल खर्चको बढ्नेमा यसको आयोजना कति निर्माण भएको छ भन्नेमा अर्थ राख्छ । यसैक्रममा भौतिक पूर्वाधार तथा यातायात मन्त्रालयका सचिव केशवकुमार शर्मा चालु आवमा सडक तथा पूर्वाधार निर्माणमा १ खर्ब ५० अर्ब हाराहारीको बजेट विनियोजन गरेकोमा ७० प्रतिशत पूरा गर्ने अनुमान छ । तर यसबीच कयौं परियोजनामा रकमान्तर नभएर पैसा अडकएर बसेको उनले गुनासो गरे । हामीसँग एउटा प्रोजेक्टमा पैसा छ तर अर्कोमा नहँुदा पुगेन । त्यसो अवस्थामा अपुग भएको परियोजनामा रकम ल्याएर अझै चलाउन सक्ने अवस्था छ । यो सबै भनेअनुसार भए गर्न सक्छौं, उनले भने, गत वर्षभन्दा हामीले खर्चमा सुधार गरेका छौं । विशेष गरेर भनेको बेला निर्माण सामग्रीहरू नपाउने, कतिपय ठाउँमा कन्ट्र्याक्टरको पनि काम राम्रो नभैदिने, कतिपय ठाउँमा रुख काट्ने, पोल सार्नेजस्ता काम समयमा गर्न नसकिने जस्ता अनेक व्यवधानहरू छन् । यसका बाबजुद पनि हामीले चालु आवमा यो क्षेत्रको लक्ष्यभन्दा ७० प्रतिशत गर्ने लक्ष्य रहेको उनले बताए । उनका अनुसार विशेष गरेर, काम भइरहेको योजनामा सुरुमा विनियोजन गर्न नसक्दा पनि खर्च लक्ष्यमा समस्या आएको छ । काम भइरहेको परियोजनामा पैसा नहुँदा अर्कोबाट मिल्नेगरी तानेर ल्याउनुपर्छ । यसको प्रक्रियाले ढिला हुन्छ । मंसिरसम्म रकमान्तर हुँदैन । तर भनेकै समयमा भुक्तानी भए थप ५ प्रतिशत पूर्वाधारमा खर्च बढ्थ्यो, उनले भने । स्रोत संकलन लक्ष्यको ७४ प्रतिशतमात्रै हासिलचालु आवमा सरकारले कुल बजेट खर्चका लागि स्रोत संकलनको लक्ष्य १४ खर्ब ७१ अर्ब ६२ करोड रुपैयाँ हाराहारीमा गरेको थियो । यसबाट अपुग रकम बाह्य तथा आन्तरिक ऋणबाट व्यहोर्ने भनिएको थियो । कुल स्रोतअन्तर्गत कर राजस्व, गैरकर राजस्व, अनुदानलगायतका क्षेत्र मुख्य स्रोत रहेका छन् । तर हाल अर्थात् असार १७ गतेसम्मको तथ्यांकअनुसार लक्ष्यको ७३९६ प्रतिशतमात्रै राजस्व संकलन भएको छ । यस अवधिसम्म सरकारले १० खर्ब ८८ अर्ब ३५ करोड रुपैयाँ स्रोत संकलन गरेको छ । जसअन्तर्गत राजस्वबाट सबैभन्दा बढी अर्थात् १० खर्ब ५६ अर्ब ७७ करोड र अनुदानबाट १९ अर्ब ८८ करोड ७७ लाख रुपैयाँ र बाँकी अन्यबाट ११ अर्ब ६९ करोड ९१ लाख रुपैयाँ संकलन गरेको छ । सरकारले आर्थिक वर्ष २०८१०८२ का लागि ३ खर्ब २ अर्ब रुपैयाँ विकास खर्च विनियोजन गरेको थियो । तर चालु वर्ष सकिन दुई सातामात्रै बाँकी रहँदा १ खर्ब ६२ अर्ब ४९ करोड ४८ लाखमात्रै खर्च भएको छ । अर्थात् ४६१२ प्रतिशतमात्रै विकास खर्च भएको छ । एकातिर विकास खर्चको विनियोजन कम हुनु, अर्कोतिर छुट्ट्याइएको खर्च पनि निकै कम हुनुले मुलुकको विकास र समृद्धिले फड्को मार्न नसकेको स्पष्ट छ । अर्कोतिर, वर्षका ११ महिना सुस्त हुने तर असार लागेपछि हतारहतार खर्च गर्ने प्रवृत्ति कायमै छ । यो प्रवृत्तिको बजेट खर्चले विकासको प्रतिफल नदिने विज्ञहरू बताउँछन् ।"
"आफ्ना मन्त्री बर्खास्तीमा परेपछि रेशम चौधरीले भने हामी प्रतिपक्षीमा बस्छौं, संघमा पनि राजीनामा दिन्छौं","काठमाडौं : नागरिक उन्मुक्ति पार्टीका संरक्षक रेशम चौधरीले भोलिदेखि आफूहरू प्रतिपक्षीमा बस्ने बताएका छन्। सुदूरपश्चिम प्रदेशका मुख्यमन्त्री कमलबहादुर शाहले पार्टीका मन्त्री रामेश्वर चौधरीलाई बर्खास्त गरेपछि संरक्षक चौधरीले आफूहरू प्रतिपक्षीमा बस्ने बताएका हुन्। 'यो गठबन्धन प्रदेशमा मात्र सीमित होइन। हामी संघदेखि प्रदेशसम्म सरकारसँग गठबन्धन गरेका छौं। तर, आज मुख्यमन्त्रीले दादागिरी शैलीमा हाम्रा मन्त्रीलाई बर्खास्त गरेका छन्। यो पार्टीलाई सैह्य हुँदैन। हामी प्रतिपक्षीमा जान्छौं,' संरक्षक चौधरीले अन्नपूर्णसँग भने। उनले संघीय सरकारबाट पनि आफूहरू फिर्ता हुने बताए। उनले पर्यटन राज्यमन्त्री अरुणकुमार चौधरीलाई राजीनामा गर्न लगाउने बताए। 'मुख्यमन्त्रीको यो शैली ठीक भएन। हामी संघबाट पनि सरकारबाट बाहिरिन्छौं। हाम्रो पार्टीबाट जानुभएका राज्यमन्त्रीले राजीनामा गर्नुहुन्छ,' उनले भने। सुदूरपश्चिमका मुख्यमन्त्री शाहले उद्योग, पर्यटन, वन तथा वातावरण मन्त्री रामेश्वर चौधरीलाई बर्खास्त गरेका छन्। यसअघि राजीनामा गर्न दिएको निर्देशन अवज्ञा गरेको भन्दै मन्त्री चौधरीलाई बर्खास्त गरेको मुख्यमन्त्री सचिवालयले जनाएको छ।"
संवैधानिक नियुक्तिविरुद्धको रिटमा आत्मालोचना गर्दै न्यायाधीश सपना मल्ल प्रधानले फरक रायमा केके लेखिन् ?,"काठमाडौं : सर्वोच्च अदालतले ५२ जना संवैधानिक आयोगका पदाधिकारी नियुक्तिको निर्णय बुधबार सदर गरेको छ। सर्वोच्चका ५ जना न्यायाधीशको इजलासमा न्यायाधीशहरूबीच मत विभाजन हुँदा बहुमतद्वारा रिट खारेज गर्दै मध्यराति फैसला गरेको हो। प्रधानन्यायाधीश प्रकाशमान सिंह राउत, न्यायाधीशहरू सपना प्रधान मल्ल, मनोजकुमार शर्मा, कुमार चुडाल र नहकुल सुवेदीको इजलासले फैसला गरेको हो। न्यायाधीशहरू प्रधान, शर्मा र चुडालले भने रिट खारेज हुने अर्थात् नियुक्ति सदर हुने मत राखेका थिए। यद्यपि, प्रधानले नियुक्त भएका पदाधिकारीको संसदीय सुनुवाइ गर्न परमादेश जारी गर्दै रिट खारेज हुनुपर्ने राय राखेकी थिइन्। तर, रिट खारेज हुनुपर्नेमा तीन जना न्यायाधीशको मत मिलेपछि बहुमतका आधारमा नियुक्ति सदरको फैसला गरिएको थियो। फैसलाअघि न्यायाधीशहरूबीच लामो छलफल भएको थियो। यसैबीच नियुक्तिविरुद्धको रिट खारेज गर्ने फैसला गरेकी न्यायाधीश सपना प्रधान मल्लले साढे चार वर्ष लामो समय निर्णय नगरी न्याय मा ढिलाइ भएको भन्दै आत्मालोचना गरेकी छन्। उनले न्याय गर्नु भनेको समयमा निर्णय गर्नु पनि भएको उल्लेख गरेकी छन्। यति गम्भीर प्रकृतिको मुद्दा जहाँ सम्पूर्ण संवैधानिक आयोगको समग्र नियुक्तिको वैधानिकतामा प्रश्न उठाइएको छ। निर्णय समयमा गरेको भए वान्छित अवान्छित परिणाम जे आएता पनि अनिश्चित प्रक्रिया र परिणाम लामो समयसम्म रहँदैन थियो। न्याय गर्नु भनेको समयमा निर्णय गर्नु पनि हो।आदेशमा भनिएको छ, प्राथमिकताका साथ समयमा निर्णय गर्नुपर्ने गम्भीर र महत्वपूर्ण विषयमा साढे चार वर्ष लामो समय निर्णय नगरी राख्दा न त संवैधानिक निकाय जस्तो संविधान कार्यान्वयनमा महत्वपूर्ण भूमिका खेल्ने निकाय खुलेर काम गर्न सक्छ, न त अदालत आफ्नो दायित्व प्रति जिम्मेवारी भएको देखिन्छ। न्यायको याचिकाहरूलाई आशाको ज्योति जगाउन अनूचित विलम्ब हुँदैन भन्ने आश्वासित गर्न जरुरी छ। आफ्नै सतर्कताको निमित्त यस्तो प्रकति दोहोरिन दिन हँदैन भनी यो आत्मलोचना गरेको छ। उनले भावी संवैधानिक निकायको पदाधिकारीको नियुक्ति प्रक्रिया स्वतन्त्र, सक्षम र व्यवसायिक बनाउन पारदर्शी तरीकाले प्रतिस्पर्धा गर्न र नियुक्ति सिफारिस प्रक्रिया अगाडि बढाउनु भनी प्रत्यर्थीको नाउँमा यो परमादेश जारी हुने ठहर समेत गरेकी छन्।"
अपहरण र डकैतीको आरोपमा वाईसीएलका नेता पक्राउ,"विराटनगर : विराटनगरमा भएको अपहरण र डकैतीको घटनामा नेकपा (माओवादी केन्द्र)को भ्रातृ संगठन योङ कम्युनिष्ट लिग (वाईसीएल)का नेता कुशल पाण्डे मुछिएका छन् । पाण्डेकै योजनामा अपहरण र डकैती भएको प्रहरीको प्रारम्भिक अनुसन्धानबाट पत्ता लागेको छ । घटना गराएको आरोपमा वाईसीएल विराटनगरका पूर्वसदस्य पाण्डेलाई पक्राउ गरी प्रहरीले अनुसन्धान एवं कारबाहीको दायरामा ल्याएको हो । उनी बुधबार पक्राउ परेका हुन् । विराटनगर महानगरपालिका११ घर भएका २६ वर्षीय पाण्डेविरुद्ध शरीर बन्धक बनाइ डाँका गरेको कसुरमा मुद्दा चलाउने प्रहरीको तयारी छ । प्रहरीले अदालतबाट बिहीबार म्याद थप गरेर अनुसन्धानको बाँकी प्रक्रिया अघि बढाउनेछ । उक्त अपहरण र डकैतीमा संलग्न दुईजना गत आइतबार नै पक्राउ परिसकेका छन् । विराटनगर ८ का २४ वर्षीय समीर हुसेन र विराटनगर६ का २६ वर्षीय आशिव अन्सारी यसअघि पक्राउ परेका हुन् । उनीहरूमाथि शरीर बन्धक बनाइ डाँका गरेको कसुरमा प्रहरीले अनुसन्धान गरिरहेको छ । घटनापछि भागिरहेका वाईसीएलका नेता पाण्डेलाई प्रहरीले पक्राउ गरेर अनुसन्धान एवं कारबाहीको दायरामा ल्याएको हो । प्रहरीका अनुसार आफूलाई प्रहरी बताउने तीनजनाको समूहले असार ११ गते बिहान ११:१५ बजेतिर विराटनगर१५ का २० वर्षीय विक्रमकुमार साह तेलीलाई अपहरण गरेर उनको साथमा भएको रकम लुटपाट गरेको थियो । त्यो समूहले विक्रमलाई सुरुमा विराटनगर१३ को महतो टोलबाट अपहरण गरेको हो । मोटरसाइकल र स्कुटरमा रहेका तीनजनाले महतो टोलबाट अपहरण गरी विराटनगर आँखा अस्पताल छेउ हुँदै विराटनगर१४ जतुवा पुर्याएर रकम लुटपाट गरी उनलाई छाडिदिएको थियो । भिनाजु विराटनगर१५ का धर्मानन्द साहले दिएको ३ लाख ६४ हजार रूपैयाँ लिएर बैंकमा जम्मा गर्न जाँदै विक्रम अपहरणमा परेका थिए । अपहरण गरेर साथमा भएको रकम डकैती गरेपछि त्यो समूहले उनलाई छाडेको थियो । हामी जिल्ला प्रहरी कार्यालय मोरङबाट खटिएका प्रहरी हौं,अनुसन्धान गर्नुछ,भनेर अपहरणकारीले को १४ प ३३३० नम्बरको स्कुटरमा राखेर उनलाई लगेका थिए । त्यसपछि एकान्तस्थलमा पुर्याएर लुटपाट गरिएको थियो । हल्ला गरेमा मारिदिने धम्की दिँदै लुटेरा समूहले विक्रमको साथमा भएको रकम लुटपाट गरेको भन्दै प्रहरीमा जाहेरी परेको थियो । यो घटनाको मुख्य योजनाकार कुशल पाण्डे हुन् । पाण्डेले योजना बनाएपछि अरु दुई जनाले सहयोग गरेको देखिन्छ । घटनापछि उनी भागिरहेका थिए । पक्राउ गरेर अनुसन्धानको दायरामा ल्याइएको छ । थप कुरा अनुसन्धानबाट खुल्दै जान्छ, प्रहरी स्रोतले भन्यो । घटनामा पाण्डेले प्रयोग गरेर मोटरसाइकलसमेत प्रहरीले नियन्त्रणमा लिएको छ । घटनाको थप अनुसन्धान भइरहेको जानकारी मोरङ प्रहरी प्रमुख एसपी नारायणप्रसाद चिमरियाले दिए । उनले भने,अपहरण र डकैती गम्भीर घटना हो । यसमा विभिन्न कोणबाट अनुसन्धान भइरहेको छ ।"
मुस्लिमको दाहामा डिजे र हतियारको प्रदर्शन निषेध,"वीरगन्ज : मुस्लिम धर्मावलम्बीको पर्व मोहर्रमा निकालिने ताजिया अर्थात दाहाडिजे र हतियारको प्रदर्शन निषेध गरिने भएको छ। वीरगन्जमा यही असार २२ गते हुने दाहालाई शान्तिपूर्ण रूपमा सम्पन्न गराउनका लागि बिहीबार वीरगन्ज महानगरका मेयर, जिल्लाका सुरक्षा निकायका प्रमुख र मुस्लिम अगुवाहरू बीच आज छलफल भएको छ। वीरगन्ज महानगरमा भएको छलफलमा ताजिया अर्थात दाहालाई लक्षित गरी विभिन्न ६ बुँदे निर्णय गरिएको छ। बैठकले असार २२ गते आइतबार परेको ताजिया अर्थात दाहाका दिन वीरगन्जका विभिन्न वडाबाट निकालिने ताजियालाई घण्टाघरमा जम्मा हुन दिने,प्रत्येक वडाबाट निकालिने ताजियाका लागि संयोजन टोली गठन गरी असार २० गतेभित्र जिल्ला प्रशासन कार्यालयलाई जानकारी गराउने, ताजिया निकाल्दा हातहतियार र डिजेको प्रयोग पूर्ण रूपमा निषेध गर्ने,बालबालिकालाई ताजियामा सहभागी नगराउने, जनस्वास्थ्यमा प्रतिकूल असर पार्ने कुनै पनि गतिविधि नगर्ने नगराउने , वीरगन्ज महानगरका मेयर राजेशमान सिंहको संयोजकत्वमा एक मुस्लिम समुदायका प्रतिनिधि र सुरक्षा निकायका प्रमुखहरू सम्मिलित अनुगमन समिति गठन गर्ने तथा कार्यक्रमको सम्पूर्ण सुरक्षा स्थानीय प्रहरी प्रशासनले गर्ने निर्णय गरेको हो। गत चैत २८ गते हनुमान जयन्तीका अवसरमा वीरगन्जमा निकालिएको शोभा यात्राका क्रममा भएको तनावपूर्ण अवस्थाको पुनरावृत्ति रोक्न स्थानीय सरकार र सुरक्षा निकायहरू यसपटक गम्भीर र सतर्क देखिएका हुन्। धार्मिक सद्भावमा असर पार्ने गतिविधिबाट शिक्षा लिँदै, मुस्लिम समुदायको महत्वपूर्ण पर्व ताजिया (दाहा)लाई शान्तिपूर्ण रूपमा सम्पन्न गराउने उद्देश्यले सरोकारवालाहरूबीच छलफल गरिएको हो।"
आफ्नै दाजुलाई पार्टीको उपाध्यक्षमा मनोनीत गरेपछि सीके राउतको तीव्र आलोचना,"काठमाडौं : जनमत पार्टीको उपाध्यक्ष पदको गरिएको मनोनयनप्रति पार्टीभित्र गम्भीर असन्तुष्टि सार्वजनिक भएको छ। स्थायी समिति सदस्य दीपक कुमार साहले बिहीबार विज्ञप्ति जारी गर्दै पार्टी नेतृत्वमा 'परिवारवाद' मौलाएको आरोप लगाएका छन्। पार्टी अध्यक्ष सीके राउतले आफ्ना दाजु डा जयकान्त राउतलाई राष्ट्रिय उपाध्यक्षमा नियुक्त गरेपछि साहले यो निर्णय संस्थागत राजनीतिका लागि घातक भएको बताउँदै तीव्र आपत्ति जनाएका हुन्। जनमत पार्टीले दुई जना व्यक्तिलाई राष्ट्रिय उपाध्यक्ष पदमा मनोनीत गरेको जानकारीप्रति हाम्रो गम्भीर ध्यानाकर्षण भएको छ। विशेषतः पार्टी अध्यक्षज्यूद्वारा आफ्ना पारिवारिक सदस्यहरूलाई योजनाबद्धरूपमा नेतृत्वमा उकास्ने प्रवृत्तिले संस्थागत राजनीतिलाई गम्भीर रूपले क्षति पुर्याएको देखिन्छ। साहले भनेका छन्, २०७७ सालमा बबिता कुमारी राउतलाई उपाध्यक्ष पदमा मनोनयन गरी प्रदेश सभाको उपसभामुख बनाउने निर्णयले सुरु भएको पारिवारिक प्राथमिकताको क्रम अहिले पुनः अध्यक्षज्यूका दाजु डा जय कान्त राउतलाई राष्ट्रिय उपाध्यक्ष बनाइएसँगै झन प्रष्ट भएको छ। साहले पार्टी संघर्षमा योगदान दिने कबिन्द्र यादव, सुरेन्द्र नारायण यादवजस्ता समर्पित नेताहरूलाई उपेक्षा गरिएको आरोप पनि लगाए। विज्ञप्तिमा उल्लेख भएअनुसार अध्यक्ष राउतका दाजुलाई विगतमा सांसदको उम्मेदवारदेखि योजना आयोगको सदस्य, राष्ट्रिय परिषदको अध्यक्ष र संगठन विभाग प्रमुखजस्ता जिम्मेवारी दिइएको थियो। त्यस्तै पार्टीका अर्का उपाध्यक्ष नरेन्द्र चौधरीका दाजु दान बहादुर चौधरीलाई पनि राष्ट्रिय उपाध्यक्ष बनाइनु आपत्तिजनक रहेको साहको भनाइ छ। उनका अनुसार दानबहादुर विगतमा अन्य दलसँग आबद्ध रही पार्टीविरोधी गतिविधिमा सक्रिय थिए। उनले अध्यक्षको नेतृत्व शैलीप्रति कडा आपत्ति जनाएका छन्। 'हामी पार्टीभित्र आत्मसमीक्षा र सुधारको संस्कृति निर्माण नगरेसम्म जनमत पार्टीले मधेशका जनताको आशाअपेक्षाको नेतृत्व गर्ने हैसियत कायम राख्न सक्दैन,' विज्ञप्तिमा भनिएको छ।"
प्रधानमन्त्रीले गरे रियल मेड्रिड रंगशालाको अवलोकन,स्पेन : प्रधानमन्त्री केपी शर्मा ओलीले स्पेनको मेड्रिडस्थित विश्व प्रसिद्ध फुटबल क्लब रियल मेड्रिडको सान्टियागो बर्नाबाउ रंगशालाको भ्रमण गरेका छन्। प्रधानमन्त्री ओलीलाई क्लबका अन्तर्राष्ट्रिय निर्देशक पेद्रो मार्टिन दे मिगेलले स्वागतससिहत अत्याधुनिक रंगशालाको भ्रमण गराएका थिए।
सदन अवरोध कायमै राख्ने रास्वपाको निर्णय,"काठमाडौं : राष्ट्रिय स्वतन्त्र पार्टीले भिजिट भिसा प्रकरणमा उच्चस्तरीय छानबिन समिति गठन नभएसम्म सदन अवरोध कायमै राख्ने निर्णय गरेको छ। बिहीबार पार्टी कार्यालय बनस्थलीमा बसेको पार्टी सचिवालय बैठकले भिजिट भिसा प्रकरणमा उच्चस्तरीय छानबिन समिति गठन र गृहमन्त्रीको राजीनामा आउनुपर्ने विषयमा अडान कायमै राख्दै सदनमा निरन्तर प्रतिरोध गर्ने निर्णय गरेको महामन्त्रीमा कविन्द्र बुर्लाकोटीले जानकारी दिए। त्यस्तै राज्य व्यवस्था समितिबाट पारित भएको निजामती विधेयक, प्रतिनिधिसभाबाट पारित हुँदा कुलिङ अफ पिरियडको व्यवस्थामा भएको बदमासीपूर्ण हेरफेर संविधानले व्यवस्था गरेको संसदको सार्वभौममाथि प्रहार भएको बैठकको ठहर रहेको उनले बताए। बैठकले कानुन बनाउने विधायकी स्वतन्त्रतामाथि आँच आउनेगरी भएको बदमासीपूर्ण छलछामको गतिविधिलाई अन्देखा नगरी यस कार्यमा संलग्नमाथि छानबिन गरी दोषिमाथि कारबाही गर्न संसदीय छानबिन समिति बनाउन माग गरेको महामन्त्री बुर्लाकोटीले जानकारी दिए। त्यस्तै बैठकले रूपन्देही क्षेत्र३ मा हुने उपनिर्वाचन रास्वपाका तर्फबाट योग्य उम्मेदवार छनौट गर्नका लागि सचिवालय बैठकमा पेस भएको उम्मेदवार छनौट विधिमा छलफल भएको र सुझावलाई समेत समेटेर आइतबार बस्ने सचिवालय बैठकले उम्मेदवार छनौट विधिलाई पारित गर्ने बुर्लाकोटीले बताए।"
मुख्यमन्त्री शाहले मन्त्री चौधरीलाई गरे बर्खास्त,"काठमाडौं : सुदूरपश्चिम प्रदेशका मुख्यमन्त्री कमलबहादुर शाहले उद्योग, पर्यटन, वन तथा वातावरण मन्त्री रामेश्वर चौधरीलाई बर्खास्त गरेका छन्। पदबाट राजीनामा गर्न दिएको निर्देशन अवज्ञा गरेको भन्दै मन्त्री चौधरीलाई पदमुक्त गरिएको मुख्यमन्त्री सचिवालयले जानकारी दिएको छ। उक्त मन्त्रालय मुख्यमन्त्री शाहले आफैंसँग राखेका छन्।"
संविधानमा भएका महत्त्वपूर्ण कुरालाई उल्टाउने प्रयास भइरहेको छ : प्रचण्ड,काठमाडौं : नेकपा माओवादी केन्द्रका अध्यक्ष पुष्पकमल दाहाल प्रचण्डले संविधानमा भएका महत्त्वपूर्ण कुरालाई उल्टाउने प्रयास भइरहेको बताएका छन्। बिहीबार काठमाडौंमा प्रज्ञा प्रतिष्ठानद्वारा प्रकाशित दुर्गा नारायण ढकालको कृति समाजवादी दर्शनको रुपरेखा लोकार्पण गर्दै प्रचण्डले प्रतिक्रियावादीलाई अनुकूल बनाउन संविधानमा भएका महत्त्वपूर्ण कुरालाई उल्टाउने प्रयास भइरहेको बताएका हुन्। प्रचण्डले जनवादी प्रचार गर्दा संसदीय व्यवस्था भनेको खसीको टाउको झुन्ड्याएर कुकुरको मासु बेच्ने सिस्टम हो भनेर प्रचार गरिएको उल्लेख गर्दै अहिले संसदमा त्यस्तै देखिएको जिकिर गरे। समितिको प्रतिवेदनमा भइरहेका छेडखानीले बाहिर देखाउने एउटा र भित्र अर्कै खेल हुने गरेको पुष्टि भएको उनले बताए। प्रचण्डले आफ्नो नेतृत्वमा प्रत्येक पटक सरकार बन्दा समाजवादतर्फ देशलाई लैजान बल गरेको भन्दै बुद्धिजीवीले त्यस कुरालाई बुझ्न नसकेको आरोप लगाए। प्रचण्डले समाजवादको बहस गर्ने सबै प्रकारका फोरमलाई स्वागत गर्नुपर्ने उल्लेख गरे।
एकीकृत समाजवादीले भन्यो रामकुमारी झाँक्रीलाई स्पष्टीकरण सोधिएको छ,"काठमाडौं : नेकपा (एकीकृत समाजवादी)ले स्थायी कमिटी सदस्य रामकुमारी झाँक्रीलाई स्पष्टीकरण सोधेको जनाएको छ। पार्टी कार्यालय आलोकनगरमा बिहीबार बसेको केन्द्रीय सचिवालय बैठकपछि उपाध्यक्ष जगन्नाथ खतिवडाले पार्टीको अनुशासन आयोगले झाँक्रीलाई स्पष्टीकरण सोधेको जानकारी दिएका हुन्। यसअघि बिहीबार पार्टी कार्यालयमा पुगेर झाँक्रीले आफूलाई स्पष्टीकरण सोधेको विषय निराधार भएको बताएकी थिइन्। उपाध्यक्ष खतिवडाले झाँक्रीको अभिव्यक्तिका विषयमा अनुशासन आयोगले निश्चित समय तोकेर स्पष्टीकरण सोधेकाले समयभित्रै स्पष्टीकरण आउने विश्वास रहेको बताए। सचिवालय बैठकमा पतञ्जलि प्रकरणमा माधव नेपालमाथिको मुद्दा, पछिल्लो राजनीतिक अवस्थाका साथै पार्टीका आन्तरिक विषयमा छलफल भएको खतिवडाले बताए। बिहीबार बसेको बैठकमा उपाध्यक्ष धर्मनाथ साह, उपमहासचिव मेटमणि चौधरी, राजेन्द्र राईले धारणा राखेका थिए। पार्टीका केही नेताहरू अस्वस्थ रहेकाले बैठक केहिसमय बसेर स्थगित गरिएको उनले जानकारी दिए। पार्टीको केन्द्रीय सचिवालय बैठक असार २२ गते पुनः बस्नेगरी स्थगित भएको उनले बताए।"
रुपन्देही३ उपनिर्वाचन : असार मसान्तभित्र उम्मेदवारको सूची पठाउन राप्रपाको निर्देशन,काठमाडौं : राष्ट्रिय प्रजातन्त्र पार्टीले रुपन्देही३ मा हुने उपनिर्वाचनका लागि उम्मेदवारको सूची पठाउन रुपन्देही जिल्ला कार्यसमितिलाई निर्देशन दिएको छ । पार्टी कार्यालय धुम्वाराहीमा बिहीबार बसेको राप्रपाको केन्द्रीय कार्यसम्पादन समितिको बैठकले रुपन्देही३ मा हुने उपनिर्वाचनका लागि असार मसान्तभित्र उम्मेदवारको सूची पठाउन जिल्ला कार्यसमितिलाई निर्देशन दिने निर्णय गरेको प्रवक्ता मोहन श्रेष्ठले जानकारी दिए । जिल्ला कार्यसमितिले उम्मेदवारको सूची पठाएपछि पुन पार्टीमा छलफल हुने उनले बताए। त्यस्तै बैठकले उपनिर्वाचनलाई प्रभावकारी व्यवस्थापन र परिणाममूखी बनाउन पार्टीका उपाध्यक्ष ध्रुवबहादुर प्रधानको संयोजकत्वमा निर्वाचन परिचालन समिति बनाउने निर्णय गरेको प्रवक्ता श्रेष्ठले जानकारी दिए। त्यस्तै बैठकले असोजका मसान्तसम्म सबै स्थानीय तह र जिल्लाको अधिवेशन सम्पन्न गर्न ताकेता गर्ने निर्णय गरेको छ भने भ्रष्टाचारबिरुद्धको गतिविधिलाई अभियानकै रुपमा सञ्चालन गर्ने निर्णय गरेको प्रवक्ता श्रेष्ठले बताए। बैठकले भिजिट भिसा प्रकरणको छानविनका लागि संसदीय समिति गठन हुनुपर्ने अडानमा कायमै रहने निर्णय गरेको छ । राप्रपाको केन्द्रीय कार्यसमितिको बैठक भाद्रको दोस्रो साता बस्ने श्रेष्ठले उल्लेख गरे।
मलाई पार्टीले स्पष्टीकरण सोधेको भन्ने विषय निराधार हो : रामकुमारी झाँक्री,काठमाडौं : नेकपा एकीकृत समाजवादीकी स्थायी कमिटी सदस्य रामकुमारी झाँक्रीले आफूलाई पार्टीले स्पष्टीकरण सोधेको भन्ने विषय निराधार भएको बताएकी छन्। आफूमाथि उठेका विषय सचिवालय बैठकमै प्रस्ट पार्न पाउ भन्दै बिहीबार पार्टी कार्यालयमा निवेदन दिन पुगेकी झाँक्रीले स्पष्टीकरणको विषयमा सामाजिक सञ्जाल र सञ्चारमाध्यममा आएका कुरा निराधार भएको बताएकी हुन्। आफूले एउटा कार्यकर्ता भेलामा बोलेका कुरालाई लिएर पार्टीको ध्यानाकर्षण भइ निर्देशन जारी भएपछि कहीँ पनि सार्वजनिक रुपमा प्रतिक्रिया नदिएको उनले बताइन्। तर पार्टीका ठुला नेताहरूले सामाजिक सञ्जाल र सञ्चारमाध्यममा आफूविरुद्ध दिएको अभिव्यक्तिप्रति व्यक्तिगत र राजनीतिक हिसाबले प्रतिवाद गर्ने झाँक्रीको भनाइ छ। उनले आफूले बोलेका विषयमा भने बैठकमा राख्ने उल्लेख गरिन्। स्थायी कमिटी बैठक तत्काल बस्ने अवस्था नरहेकाले जारी सचिवालय बैठकमा उपस्थित भइ स्पष्ट पार्ने मौका प्रदान गर्न आग्रह गर्दै उनले अध्यक्षका नाममा पत्र दर्ता गराएकी छन्। झाँक्रीले असार १४ गते युवा संघ लुम्बिनी प्रदेशको भेलामा समय अगावै पार्टी नेतृत्व परिवर्तन गर्नुपर्ने अभिव्यक्ति दिएकी थिइन्।
"तीनवटा संसदीय समितिका बैठक बस्दै,के छन् एजेन्डा ?","काठमाडौं : आज तीनवटा संसदीय समितिका बैठक बस्दैछन् । प्रतिनिधिसभाको अर्थ समिति,अन्तर्राष्ट्रिय सम्बन्ध र पर्यटन समितिका साथै महिला तथा सामाजिक मामिला समितिका बैठक बस्दैछन् । बिहान ११ बजे बस्ने अर्थ समितिको बैठकमा बैङ्क तथा वित्तीय संस्थासम्बन्धी ऐन, २०७३ लाई संशोधन गर्न बनेको विधेयकमाथि संशोधनकर्ता सदस्यहरूसँग छलफल गर्ने कार्यसूची छ । सोही समयमा बस्ने अन्तरराष्ट्रिय सम्बन्ध र पर्यटन समितिमा नेपाल नागरिक उड्डयन प्राधिकरण विधेयक, २०८१ र नेपाल हवाई सेवा प्राधिकरण विधेयक, २०८१ माथि विषय विज्ञहरूसँग प्रस्तुतीकरण र छलफल हुँदैछ । यस्तै, महिला तथा सामाजिक मामिला समितिको बैठकमा पनि विविध विषयमा छलफल हुँदैछ ।"
"स्पेनका व्यवसायीलाई प्रधानमन्त्रीको आग्रह : नेपालको पर्यटन, कृषि, सूचना प्रविधि र पूर्वाधारका क्षेत्रमा लगानी गर्नुस्","मेड्रिड (स्पेन) : प्रधानमन्त्री केपी शर्मा ओलीले नेपालमा लगानी विस्तार गर्न स्पेनका उद्यमी र व्यवसायीलाई आह्वान गरेका छन्। बुधबार आयोजना गरेको नेपालस्पेनका व्यवसायी र लगानीकर्तासँगको छलफल विषयक कार्यक्रमलाई सम्बोधन गर्दै प्रधानमन्त्री ओलीले आफूहरु समृद्ध, नेपाल सुखी नेपालीको राष्ट्रिय आकाङ्क्षाका साथ अगाडि बढेकाले यसका लागि बाहिरको लगानीकर्तालाई प्रोत्साहन दिइँदै आएको बताएका हुन् । प्रधानमन्त्री ओलीले दुई देशबीच अर्थपूर्ण व्यावसायिक साझेदारी विस्तारका लागि यो छलफलले ऊर्जा दिएको बताउँदै विश्वको सर्वोच्च शिखर सगरमाथा रहेको नेपाल र शान्तिको अग्रदूत एवं सांस्कृतिक इतिहास भएको मुलुकमा लगानी गर्ने उपयुक्त अवसर भएको चर्चा गरे । निजी क्षेत्र आर्थिक वृद्धिको इञ्जिन हो । अहिलेको सरकार लगानी वृद्धि र नवप्रवर्तनका लागि स्पष्ट छ । लगानी बोर्ड नेपालको अध्यक्षका हैसियतले म आग्रह गर्छु कि सरकारले लगानीकर्ताको सुरक्षा र सहजीकरणका लागि गर्नुपर्ने सबै काम गर्नेछ।, उनले भने, नेपालको पर्यटन, कृषि, सूचना प्रविधि र पूर्वाधारका क्षेत्रमा लगानीको प्रचुर सम्भावना छ । त्यसैले म यस्ता क्षेत्रहरुमा लगानीकर्तालाई हार्दिक स्वागत गर्दछु । लगानीको सम्भाव्यताको अध्ययनका लागि यहाँका व्यवसायीलाई नेपाल आउन आग्रह गर्दछु । म तपाईंहरुलाई लगानीकर्ता मात्रै होइन विकासको साझेदार पनि मान्छु । कार्यक्रममा नेपाल उद्योग, वाणिज्य महासङ्घका अध्यक्ष चन्द्रप्रसाद ढकालले नेपालमा पर्यटन, कृषि, सूचना प्रविधि आदिका क्षेत्रमा लगानीको राम्रो सम्भावना भएको बताउँदै सरकारले कानुनी र अन्य सहजीकरण गरेकाले उचित वातावरण रहेको जानकारी गराए । स्पेनका उद्योग, वाणिज्यसँग सम्बन्धित सरकारी र संस्थाका प्रतिनिधिहरुले आफूहरु दुई देशबीचको आर्थिक र व्यापारिक सम्बन्धलाई थप अभिवृद्धि गर्न तत्पर रहेको बताएका थिए। स्पेनको सेभिल्ला (सेभिया) मा भएको संयुक्त राष्ट्रसङ्घीय विकासका लागि वित्तसम्बन्धी चौथो अन्तराराष्ट्रिय सम्मेलनका कार्यक्रममा भाग लिएर प्रधानमन्त्री ओली आज मेड्रिड फर्किएका हुन्।"
ट्याक्टर चालकको आक्रमणबाट ट्रक चालकको मृत्यु,"विराटनगर : मोरङमा ट्याक्टर चालकको आक्रमणबाट ट्रक चालकको मृत्यु भएको छ। गम्भीर घाइते भएका ट्रक चालकको बिहीबार दिउँसो मृत्यु भएको हो। ट्रकका चालक सर्लाहीको धुर्कैली घर भएका ५६ वर्षीय गोर्खबहादुर दोङको मृत्यु भएको मोरङ प्रहरी प्रमुख एसपी नारायणप्रसाद चिमरियाले बताए। उनका अनुसार दोङले ना ५ ख ५६१६ नम्बरको ट्रक चलाउँथे। उनीमाथि कटहरी गाउँपालिका३ स्थित इको पावर सोलुसन प्रालि नामक उद्योग परिसरभित्र बुधबार दिउँसो आक्रमण भएको थियो। उक्त उद्योगमा गाडीका पुराना टायरहरु प्रशोधन गरिँदै आएको छ। ट्रकमा पुराना टायर लिएर उद्योगभित्र गएका दोङमाथि टायर झार्र्दै गरेको अवस्थामा को १ त ५०३३ नम्बरको ट्याक्टरका चालक कटहरी३ का अन्दाजी ३० वर्षीय दिपेश कामतले आक्रमण गरेको एसपी चिमरियाले बताए। ट्याक्टरमा उद्योग परिसरमा माटो भर्ने काम भइरहेको रहेछ। ट्रक पुराना टायर लिएर त्यहाँ पुगेको थियो। ट्रकले टायर झार्दै गर्दा चालकहरुबीच विवाद भएको पाइयो। ट्रकले बाटोमा अवरोध गरेको भन्दै ट्याक्टर चालक कामतले विवाद गर्न थालेछन्। विवाद बढ्दै गएपछि लाट्ठीले दोङको टाउकोमा प्रहार गरेको खुलेको छ, उनले भने। गम्भीर घाइते भएका ट्रक चालक दोङलाई उपचारका लागि विराटनगरको न्युरो अस्पतालमा भर्ना गरिएको थियो। उनको टाउकाको शल्यक्रिया पनि गरिएको थियो। तर, उपचार सम्भव नभएको र बिहीबार दिउँसो ३:४५ बजेतिर मृत्यु भएको अस्पतालले जनाएको छ। घटनालगत्तै फरार भएका ट्याक्टर चालक कामतलाई खोजी गरेर प्रहरीले नियन्त्रणमा लिइसकेको छ। पक्राउ परेका कामतविरुद्ध कर्तव्य ज्यान मुद्दा चलाउने प्रहरीको तयारी छ। घटनाको थप अनुसन्धान भइरहेको जानकारी एसपी चिमरियाले दिएका छन्।"
नक्कली विद्यालय खडा गरी भ्रष्टाचार गर्ने चार जनाविरुद्ध मुद्दा दायर,"काठमाडौं : अख्तियार दुरुपयोग अनुसन्धान आयोगले नक्कली विद्यालय खडा गरी भ्रष्टाचार गर्ने चार जनाविरुद्ध मुद्दा दायर गरेको छ। अख्तियारले डोल्पाका जिल्ला प्राविधिक कार्यालय दुनैका तत्कालीन कार्यालय प्रमुख इन्जिनियर रविचन्द्र पजियार, तत्कालीन लेखापाल मुनिराम कुर्मी, उपभोक्ता समितिका अध्यक्ष नन्दसिंह बुढा र उपभोक्ता समितिका कोषाध्यक्ष संगीता बुढाविरुद्ध विशेष अदालतमा मुद्दा दायर गरेको हो। डोल्पाको तत्कालीन दुनै गाविसमा हुँदै नभएको दुर्गा प्राथमिक विद्यालय खडा गरी भवन निर्माणका नाममा ७ लाख ६० हजार रुपैयाँ अनियमितता गरेको अख्तियारको ठहर छ। सो विषयमा उजुरी परेपछि अख्तियारले स्थलगतरूपमा अनुसन्धान गरेको थियो। तर, दुनै गाविस वडा २ र ३ मा कुनै पनि विद्यालय सञ्चालन नरहेको जानकारी पाएको थियो। शान्ति तथा पुननिर्माण मन्त्रालयबाट पनि कुनै रकम नआएको र भवन पनि नबनेकेको अनुसन्धानमा पत्ता लागेको अख्तियारको भनाइ छ। उनीहरूलाई भ्रष्टाचार निवारण ऐन २०५९ को दफा १७ बमोजिमको कसूरमा सोही ऐनको दफा १७ ले निर्देश गरेबमोजिम उक्त ऐनलको उपदफा (१) को देहाय (ङ) र दफा ३ उपदफा (१) देहाय (घ) बमोजिम कैद र भ्रष्टाचार निवारण ऐनको दफा ३ को उपदाफ (१) बमोजिम बिगो बमोजिम जरिवाजा गरी सोही ऐनको दफा १७ बमोजिम बिगो असुल्न माग दाबी गरिएको छ।"
शौचालय जाँदा जंगली हात्तीको आक्रमणबाट एक जनाको मृत्यु,झापा : झापामा शौचालय निस्किएका एक व्यक्तिको जंगली हात्तीको आक्रमणबाट मृत्यु भएको छ। बिर्तामोड नगरपालिका७ फक्तालुङ्ग निवासी ५९ वर्षीय लोकप्रसाद लिम्बूको आज बिहानको राति ३:४५ बजेतिर शौचालय जाने क्रममा जंगली हात्तीसँग जम्काभेट हुँदा आक्रमण परी मृत्यु भएको प्रहरीले जनाएको छ। प्रहरीले कानुनी प्रक्रिया शवलाई पोस्टमार्टमका लागि प्रादेशिक अस्पताल भद्रपुर पठाएको छ। यसअघि गत असार ६ गते जंगली हात्तीको आक्रमणबाट मेचीनगरका पूर्णबहादुर श्रेष्ठको मृत्यु भएको थियो। यो वर्ष हात्तीको आक्रमणमा परी झापामा ६ जनाको ज्यान गइसकेको छ।
जगदम्बाको भट्टी स्थानान्तरण नभएसम्म सञ्चालन नगर्न राजनीतिक दलको माग,"सिमराः जीतपुरसिमरा उपमहानगरपालिकामा रहेका प्रमुख पाँच राजनीतिक दलले जगदम्बा स्टिल्स् उद्योग भित्र रहेको विष्फोटक भट्टी स्थानान्तरण नभएसम्म सञ्चालन नगर्न माग गरेका छन्। उद्योगमा बुधबार राति भएको भट्टी विष्फोटको घटनापछि पाँच दलले संयुक्त विज्ञप्ति जारी गर्दै कच्चा पदार्थ पगाल्ने प्लान्ट स्थानान्तरण नभएसम्म सञ्चालनमा रोक लगाउन माग गरेका हुन्। उपमहानगरपालिका भित्र रहेका नेकपा एमाले, नेपाली कांग्रेस, नेकपा माओवादी केन्द्र, राष्ट्रिय स्वतन्त्र पार्टी र लोकतान्त्रिक समाजवादी पार्टीका नगर कमिटी अध्यक्षले विज्ञप्ति जारी गर्दै सम्बन्धित निकायको ध्यानाकर्षण गराएका हुन्। एमाले अध्यक्ष त्रिलोक विक्रम शाह, कांग्रेस सभापति छविलाल शर्मा, माओवादी अध्यक्ष प्रेम बराल, रास्वपा सभापति सुरेशराज केसी र लोसपा सभापति सरोज पटेलले विज्ञप्ति जारी गरेका हुन्। उद्योगको सिसिएम प्लान्टमा भएको विष्फोटको घटनामा गम्भीर ध्यानाकर्षण भएको उल्लेख गर्दै राजनीतिक दलले यस्तो घटना नियन्त्रण गर्न उद्योग प्रशासन गम्भीर नदेखिएको आरोप लगाएको छ। यस्ता घटनालाई दोहोरिन नदिन यसअघि पनि विभिन्न तह र क्षेत्रबाट पहलकदमी भइरहेको थियो। तरपनि भट्टी विष्फोट हुने क्रम रोकिएको देखिँदैन। यस्तो घटनाले उद्योगभित्र जनधनको क्षति त छँदैछ, उद्योग वरपर बसोबास गर्ने आमनागरिक पनि त्रसित अवस्थामा बस्नु परेको छ। विष्फोटको घटनाले साना बालबालिकादेखि वृद्धवृद्धासम्मलाई मानसिक रूपमा असर पुर्याइरहेको वर्तमान अवस्थाप्रति हामी गम्भीर छौं दलद्वारा जारी विज्ञप्तिमा उल्लेख छ। बस्तीका बीचमा रहेको उद्योगले स्थानीयको स्वास्थ्य र वातावरणलाई ध्यानमा राखेर कारखाना सञ्चालन गर्नुपर्ने भएपनि उक्त विषयमा गम्भीरता नदेखिएको हुँदा जोखिमपूर्ण भट्टीलाई अन्यत्र स्थानान्तरण गर्न राजनीतिक दलले माग गरेका छन्। भट्टी स्थानान्तरण नहुँदासम्म सञ्चालनमा पूर्ण रूपमा रोक लगाउन स्थानीय प्रशासन र स्थानीय सरकारसँग उनीहरूको माग रहेको छ। मानवीय क्षति छैन, भौतिक क्षति ठूलोः जगदम्बा स्टिल्स् जगदम्बा स्टिल्स् लिमिटेडले कच्चा पदार्थ पगाल्ने भट्टी पड्किएर भएको घटनामा मानवीय क्षति नभएको जनाएको छ। उद्योगले बिहीवार दिउँसो विज्ञप्ति जारी गर्दै उक्त घटनामा मानवीय क्षति नभएको तर ठूलो मात्रा भौतिक क्षति भने भएको जनाएको छ। विष्फोटको घटनामा भारत बिहार समस्तीपुरका ३५ वर्षीय अजय बैठा घाइते भई एलएस न्यूरो अस्पतालमा उपचाररत रहेको र अन्य कुनै मानवीय क्षति नभएको उद्योगद्वारा जारी विज्ञप्तिमा उल्लेख छ। विष्फोटका घटनाबाट ठूलो क्षति भएको भन्दै सामाजिक सञ्जालमा आएका सूचनाप्रति गम्भीर ध्यानाकर्षण भएको र सत्यतथ्य बुझेर मात्रै सूचना तथा सम्प्रेषण गर्न आग्रह गरिएको छ। भट्टी पड्किँदा बस्तीमा कम्पन भट्टी विष्फोट हुँदा उद्योग वरपर रहेका बस्तीका घरहरू हल्लिएका थिए। भूकम्प महसुस हुने गरि घर हल्लिन थालेपछि स्थानीय त्रसिद बनेका थिए। विष्फोटलगत्तै स्थानीय आक्रोशित हुँदै उद्योग घेराउ गर्न पुगेका थिए। आक्रोशित स्थानीयलाई प्रहरीले संयमित बनाएको थियो। उद्योगमा पटकपटक भट्टी पड्किएको कारण स्थानीयले असुरक्षित महसुस गरिरहेका छन्।"
युके पठाइदिन्छु भन्दै ठगी गर्ने व्यक्ति पक्राउ,काठमाडौं : युके पठाइदिन्छु भन्दै ठगी गर्ने व्यक्ति पक्राउ परेका छन्। वैदेशिक रोजगारीमा आकर्षक तलबको प्रलोभनमा पारी युके पठाइदिन्छु भन्दै रकम ठगी गरेको अभियोगमा ललिपतुर महानगरपालिका२५ बस्ने ४० वर्षीय प्रभाष रिसाललाई बुधबार प्रहरीले पक्राउ गरेको हो। प्रभाषले युके पठाइदिन्छु भन्दै पीडितहरूबाट १ करोड २० लाख ४४ हजार रुपैयाँ लिई सम्पर्कविहीन भएको भन्ने पीडितहरूको उजुरीका आधारमा काठमाडौं उपत्यका अपराध अनुसन्धान कार्यालयबाट खटिएको प्रहरीले उनलाई ललितपुर महानगरपालिका४ एकान्तकुनाबाट पक्राउ गरेको हो। उनलाई आवश्यक अनुसन्धान तथा कारबाहीका लागि वैदेशिक रोजगार विभाग पठाइएको छ।
विद्यालयमा टेलिकमले दियो कम्युटर ल्याब,"नुवाकोट : नुवाकोटको त्रिशूलीबजारस्थित एक सामुदायिक विद्यालयमा आईसिटी ल्याब सञ्चालन गरिएको छ। उक्त आईसिटी ल्याबको विदुर नगरपालिकाका मेयर राजन श्रेष्ठले उद्घाटन गरे। उनले अब विद्यार्थीहरूलाई आधुनिक र व्यवहारिक शिक्षाको आवश्यकता रहेको बताए। नेपाल दूरसञ्चार संस्थानको सहयोगमा विदुर नपा १ त्रिशूलीमा रहेको त्रिभुवन त्रिशूली माविमा आईसिटी ल्याब सञ्चालन गरिएको हो। टेलिकमले सामुदायिक उत्तरदायित्त्व कार्यक्रमअन्तर्गत स्थापना गरेको सो आईसिटी ल्याबमा १२ थान कम्प्युटर, १२ थान युपिएस, एक थान प्रिन्टर रहेको छ।"
वाईसीएल विराटनगरका पूर्वसदस्य पाण्डे अपहरण र डकैतीमा संलग्न,"विराटनगर : माओवादीमा आवद्ध कुशल पाण्डे व्यक्तिको अपहरण र डकैतीमा संलग्न रहेको खुलेको छ। उक्त आरोपमा पक्राउ परेका विराटनगर महानगरपालिका११ का २६ पाण्डे नेकपा (माओवादी केन्द्र)मा आबद्ध छन्। माओवादीको युवा संगठन योङ कम्युनिष्ट लिग (वाईसीएल) विराटनगरका पूर्वसदस्य पाण्डेले राजनीतिक आवरण र संरक्षणमा विभिन्न अपराध गरिरहेको पत्ता लागेको छ। अहिले उनी अपहरण र डकैतीमा संलग्न भएको आरोपमा पक्राउ परेका छन्। प्रहरीले बुधबार पक्राउ गरेर उनीविरुद्ध शरीर बन्धक बनाइ डाँका गरेको कसुरमा मुद्दा चलाउन बिहीबार म्याद थप गरेर अनुसन्धान अघि बढाएको छ। तर, उनको योजनामा भएको यो पहिलो घटना भने हैन। यसअघि पाण्डेविरुद्ध दुईवटा ज्यान मार्ने उद्योग र एउटा अभद्र व्यवहारको मुद्दा चलिसकेको मोरङ प्रहरीका डीएसपी हस्तबहादुर सुनारले जानकारी दिए। उनका अनुसार मञ्जु तामाङको जाहेरीले इलाका प्रहरी कार्यालय रानीले पाण्डेविरुद्ध ज्यान मार्ने उद्योगको मुद्दा चलाएको थियो। त्यस्तै, स्माइल साफीको जाहेरीले ज्यान मार्ने उद्योग र प्रवेज आलमको जाहेरीले अभद्र व्यवहार मुद्दा चलेको डीएसपी सुनार बताउँछन्। अहिले अपहरण र डकैतीमा संलग्न भएको पाइएपछि पक्राउ गरेर अनुसन्धान एवं कारबाहीको दायरामा ल्याइएको छ, उनी भन्छन्, यसअघि पनि तीनवटा मुद्दा चलिसकेको अभिलेखबाट प्रष्ट हुन्छ। मुद्दा चलेपछि पाण्डे फरार हुँदै आएका थिए। उनी फरार प्रतिवादीसमेत रहेको प्रहरी स्रोतले बतायो। गम्भीर अपराधमा संलग्न भए पनि उनलाई राजनीतिक संरक्षण मिलिरहेको थियो। माओवादीको संरक्षणमा समाजमा आतंक फैलाउने र दिनदहाडै तरबार प्रहार गर्नेजस्ता घटनामा उनी संलग्न रहँदै आएको प्रहरीको भनाइ छ। पाण्डे अपराध नै अपराधले घेरिएका छन्। जे गरे पनि राजनीतिक संरक्षण मिल्यो। त्यही भएकाले उनले अपराधकर्म छाडेनन्, प्रहरी स्रोतले भन्यो। स्रोतका अनुसार अहिले पाण्डे पक्राउ परेपछि माओवादीका केही नेताले चासो लिइरहेका छन्। छाडिदिनुसम्म भन्न भ्याएका छन्। पछिल्लो अपहरण र डकैतीको मुख्य योजनाकार पाण्डे नै रहेको प्रहरीको प्रारम्भिक अनुसन्धानबाट खुलेको छ। अपहरण र डकैतीमा संलग्न २ जना गत आइतबार पक्राउ परेका थिए। आफूलाई प्रहरी बताउने समूहले असार ११ गते बिहान विराटनगरका १ जना युवालाई अपहरण गरी डकैती गरेको थियो। डकैतीमा संलग्न विराटनगर८ का २४ वर्षीय समीर हुसेन र विराटनगर६ का २६ वर्षीय आशिव अन्सारी यसअघि पक्राउ परेका हुन्। उनीहरुमाथि शरीर बन्धक बनाइ डाँका गरेको कसुरमा प्रहरीले अनुसन्धान गरिरहेको छ। घटनापछि भागिरहेका वाईसीएलका नेता पाण्डेलाई प्रहरीले बल्ल पक्राउ गरेर अनुसन्धान एवं कारबाहीको दायरामा ल्याएको छ। पाण्डेले भने आफू वाईसीएल विराटनगरको अध्यक्ष भएको दाबी प्रहरीसमक्ष गरिरहेका छन्। तर, माओवादीका विराटनगर अध्यक्ष देव राजवंशीले पाण्डे वाईसीएलको पूर्वसदस्य मात्रै रहेको बताए। प्रहरीका अनुसार आफूलाई प्रहरी बताउने ३ जनाको समूहले असार ११ गते बिहान ११:१५ बजेतिर विराटनगर१५ का २० वर्षीय विक्रमकुमार साह तेलीलाई अपहरण गरेर उनको साथमा भएको रकम लुटपाट गरेको थियो। त्यो समूहले विक्रमलाई सुरुमा विराटनगर१३ को महतो टोलबाट अपहरण गर्यो। मोटरसाइकल र स्कुटरमा रहेका ३ जनाले महतो टोलबाट अपहरण गरी विराटनगर आँखा अस्पताल छेउ हुँदै विराटनगर१४ जतुवा पुर्याएर रकम लुटपाट गरी उनलाई छाडिदिएको थियो। भिनाजु विराटनगर१५ का धर्मानन्द साहले दिएको ३ लाख ६४ हजार रूपैयाँ लिएर बैंकमा जम्मा गर्न जाँदै विक्रम अपहरणमा परेका थिए। अपहरण गरेर साथमा भएको रकम डकैती गरेपछि त्यो समूहले उनलाई छाडेको थियो। हामी जिल्ला प्रहरी कार्यालय मोरङबाट खटिएका प्रहरी हौं, अनुसन्धान गर्नु छ भनेर अपहरणकारीले को १४ प ३३३० नम्बरको स्कुटरमा राखेर उनलाई लगेका थिए। त्यसपछि एकान्तस्थलमा पुर्याएर लुटपाट गरिएको थियो। हल्ला गरेमा मारिदिने धम्की दिँदै लुटेरा समूहले साथमा भएको रकम लुटपाट गरेको भन्दै प्रहरीमा जाहेरी परेको थियो। त्यसपछि अपहरणमा प्रयोग गरिएको स्कुटरसहित प्रहरीले २ जनालाई पक्राउ गर्यो। पाण्डे भागिरहेका थिए। उनी अहिले लुटपाट गरिएको १ लाख ५० हजार नगदसहित पक्राउ परेका छन्। घटनामा पाण्डेले प्रयोग गरेर मोटरसाइकलसमेत प्रहरीले नियन्त्रणमा लिएको छ। डीएसपी सुनार भन्छन्, अपहरण तथा डकैतीका मुख्य योजनाकार कुशल पाण्डे हुन्। पाण्डेले योजना बनाएपछि अरु २ जनाले सहयोग गरेको देखिन्छ। घटनापछि उनी भागिरहेका थिए। बल्ल पक्राउ गरेर अनुसन्धानको दायरामा ल्याइएको छ। थप विषय अनुसन्धानपछि खुल्छ।"
दोलखाको विगु गाउँपालिकाको गोगर खोलामा ठूलो बाढी,"दोलखा : विगु गाउँपालिका१, गोगर खोलामा लेदोसहितको ठूलो बाढी आएको छ। बिहिबार दिउँसो परेको ठूलो वर्षापछि गोगर खोलामा बाढी आएको हो। गोगर खोलाको माथिल्लो क्षेत्रमा पहिरो गएकाले लेदोसहितको बाढी आएको हुनसक्ने स्थानीयको अनुमान छ। बाढीका कारण तामाकोसी नदीको बहाव अत्याधिक बढेकाले सावधानी अपनाउन प्रहरीले आग्रह गरेको छ।"
माछा पोखरीमा डुबेर बालकको मृत्यु,कपिलवस्तु : घर नजिककैको माछा पोखरीमा डुबेर कपिलवस्तुमा बालकको मृत्यु भएको छ। मृत्यु हुनेमा कपिलवस्तु नगरपालिका११ अरौराकोटका अनिल अंसारीका ५ वर्षीय छोरा सुफेल अंसारी रहेको कपिलवस्तु अस्पतालले जनाएको छ। विद्यालयबाट पढेर घरमा आएका सुफेल साथीहरूसँग खेल्न जाँदा पोखरीमा डुबेको परिवारजनले जनाएका छन्। पोखरीबाट उद्धार गरी निकालेर उनलाई कपिलवस्तु अस्पताल लैजाने क्रममा उनको बाटोमै मृत्यु भई सकेको कपिलवस्तु अस्पतालले जनाएको छ।
१२ सय थान विद्युतीय चुल्हो वितरण,नुवाकोट : नुवाकोटको विदुर नगरपालिकामा सर्वसाधारणलाई अनुदानमा विद्युतीय चुल्हो वितरण गरिएको छ। विदुर नपा २ र ४ ले आफ्नो वडामा रहेका नागरिकहरूलाई अनुदानमा विद्युतीय चुल्हो हस्तान्तरण गरेको हो। दुवै वडामा गरि एक हजार दुई सय थान विद्युतीय चुल्हो अनुदानमा वितरण गरिएको हो। विदुर २ मा पाँचसय र विदुर ४ मा सात थान विद्युतीय चुल्हो प्रदान गरिएको हो। नेपाल सरकारको ऊर्जा मन्त्रालयबाट सहुलियत अनुदानमा प्राप्त विद्युतीय चुल्होले ८० प्रतिशत विद्युत र ग्यासको आयातमा बचत गर्नुका साथै समय र श्रमको समेत बचत गर्ने विदुर २ का वडाध्यक्ष दीपक कायस्थले बताए। वडावासीको मागलाई ध्यानमा राखेर वितरित सो विद्युतीय चुल्हो वडावासीलाई ७० प्रतिशत अनुदानमा वितरण गरिएको हो। यसले दाउरा तथा ग्यासको विकल्पको काम गरेको समेत विदुर ४ का वडाध्यक्ष नीलमबाबु ढुंगेलले बताए।
गायिका एलिना चौहानलाई सामाजिक सञ्जालमा गालीगलौज गर्ने एक जना पक्राउ,काठमाडौं : गायिका एलिना चौहानलाई सामाजिक सञ्जालमा गालीगलौज गर्ने एक जना पक्राउ परेका छन्। प्रहरीको साइबर ब्युरोले चितवन निवासी ३३ वर्षीय गुन्जन राईलाई पक्राउ गरेको हो। ब्युरोका प्रवक्ता एवं प्रहरी उपरीक्षक दीपकराज अवस्थीका अनुसार राईलाई ललितपुरको बाडेगाउँमा पक्राउ गरिएको हो। सामाजिक सञ्जालमा अशिष्ट कमेन्ट र गालीगलौज गरेको आरोपमा गायिका चौहानले हालै साइबर ब्युरोमा उजुर दिएकी थिइन्। त्यही उजुरीको आधारमा राईलाई पक्राउ गरिएको प्रहरीको भनाइ छ। प्रहरी उपरीक्षक अवस्थीले अदालतमा म्याद थप गराई थप अनुसन्धान गर्ने तयारी भइरहेको बताए। गायिका चौहानले आफूलाई लक्षित गरी अशिष्ट कमेन्ट र गालीगलौज गर्नेहरूविरुद्ध प्रतिकार गर्दै आएकी छन्। उनले फेसबुकमै त्यस्ता व्यक्तिहरूलाई एक्सपोज गर्दै आएकी छन्।
सवारी दुर्घटना रोकथाम गर्न के गर्नुपर्छ ?,"नेपालमा सवारी दुर्घटनाको रोकथाम गर्न, दुर्घटनाबाट पीडित पक्षलाई क्षतिपूर्ति दिलाउन, बिमा व्यवस्था गर्न र सर्वसाधारण जनतालाई सरल एवं सुलभ ढंगबाट यातायात सुविधा उपलब्ध गराउन यातायात सेवा सुदृढ तथा प्रभावकारी बनाउने उद्देश्यले २०४९ सालमा सवारी तथा यातायात व्यवस्था ऐन लागू गरिएको थियो । उक्त ऐनको दफा १६३ मा घाइतेको खर्च, किरिया खर्च र क्षतिपूर्ति भराइदिने व्यवस्था छ । यस व्यवस्थाअन्तर्गत सवारी दुर्घटनाबाट कुनै पक्षलाई कुनै पनि किसिमको हानिनोक्सानी भएमा पीडित पक्षलाई घाइते उपचार खर्च र क्षतिपूर्तिको रकम चालक, सवारीधनी वा व्यवस्थापकबाट भराई दिनुपर्ने उल्लेख छ । उपदफा (२) मा भनिएको छ सवारी दुर्घटनाबाट कुनै व्यक्तिको ज्यान गएको भए, मृतकका हकवालालाई किरिया खर्च र क्षतिपूर्ति तथा अंगभंग भएको भए, सो व्यक्तिलाई उपचार खर्च प्रमुख जिल्ला अधिकारीले सवारी चालक, सवारी धनी वा व्यवस्थापकबाट तत्कालै भराई दिनुपर्छ । त्यस्तै, उपदफा (३) मा दुर्घटनाबाट चोटपटक लागेको खण्डमा औषधि उपचार खर्च पनि प्रमुख जिल्ला अधिकारीले चालक, सवारीधनी वा व्यवस्थापकबाट दिलाई दिनुपर्ने व्यवस्था गरिएको छ । समग्रमा, सवारी तथा यातायात व्यवस्था ऐनको सो दफाबमोजिम सवारी दुर्घटनाबाट अंगभंगलगायत क्षतिपूर्ति निर्धारण गर्ने दायित्व प्रमुख जिल्ला अधिकारीमा निहित रहेको स्पष्ट हुन्छ । यस कानुनी व्यवस्थाअनुसार, जब अंगभंगको मुद्दा उठ्छ, एकातिर सम्बन्धित अभियुक्तले जिल्ला अदालतमा सोही ऐनअन्तर्गतको अभियोग खेप्नुपर्ने हुन्छ । अर्कोतिर, क्षतिपूर्तिसम्बन्धी अभियोग प्रमुख जिल्ला अधिकारी समक्ष दायर भएमा, त्यसमा पनि अभियुक्तले प्रतिरक्षा गर्नुपर्ने कानुनी व्यवस्था रहेको छ । सवारी अंगभंगसम्बन्धी कसुरमा जिल्ला प्रशासन कार्यालय र प्रमुख जिल्ला अधिकारीले थुनामा राख्ने वा धरौटीमा रिहा गर्ने सम्मको आदेश जारी गर्न सक्ने कानुनी प्रावधान छ । त्यसैले, क्षतिपूर्ति निर्धारण गर्ने निकायले विधिशास्त्रको गहिरो ज्ञान राख्नुपर्छ भन्ने मानिन्छ । तर, हामी काठमाडौंवासीको विडम्बना के छ भने, जस निकायका प्रमुखले सवारी दुर्घटनाबाट भएको अंगभंगमा क्षतिपूर्ति दिलाउने कार्य गर्छन्, उनीहरूको कार्यालय अगाडिको सडकमा नै पेटी छैन । क्षतिपूर्ति निर्धारण गर्दा, कानुनले तोकेको दायित्वभन्दा कम काम गरेमा वा नगरेमा, त्यसैका कारण कसैलाई क्षति पुगेको खण्डमा क्षतिपूर्ति दिनुपर्ने नै क्षतिपूर्तिसम्बन्धी विधिशास्त्रको आधारभूत सिद्धान्त हो । उदाहरणका लागि, यदि कुनै नागरिक नागरिकता बनाउन जिल्ला प्रशासन कार्यालय जान्छ र त्यस कार्यालय अगाडिको सडकमा हिँड्दा कुनै सवारीसाधनले ठक्कर दिई घाइते बनायो भने, निजले क्षतिपूर्ति माग गर्नुपर्ने निकाय पनि त्यही कार्यालयको प्रमुख हुन्छन् । अब, यदि सो सडकमा पेटी भएको भए ती व्यक्ति सम्भवतः पेटीबाट हिँड्थे । पेटी नभएका कारण उनी बाध्यतावश सडकबाट हिँड्न पुग्छन् र त्यसैबेला दुर्घटनामा पर्छन् । यस्तो अवस्थाको बहस सामान्यतः चालकको असावधानी वा पैदल यात्रुको लापरबाहीतिर मोडिन्छ । तर, घटनाको मुख्य कारकपेटीको अभावसम्बन्धमा बिरलै बहस हुने गरेको पाइन्छ । सडकमा पेटी नभएको अवस्थामा पैदल यात्री सडकबाट हिँड्न बाध्य हुन्छन् भन्ने कुरा जो कोही सामान्य विवेक भएको व्यक्तिले पूर्वअनुमान गर्न सक्ने कुरा हो । क्षतिपूर्ति निर्धारण गर्दा सुरुवात बिन्दु भनेको घटनाको मुख्य कारण हो । यो उदाहरणमा त्यो कारण पेटी नहुनु हो । सवारी ऐनमा क्षतिपूर्तिको जिम्मा चालक, सवारी धनी वा व्यवस्थापकलाई तोकिएको छ । तर, मुलुकी देवानी संहिता २०७४ को दुष्कृतिसम्बन्धी व्यवस्थाअनुसार क्षतिपूर्तिको सीमा यिनको दायित्वभन्दा बाहिर पनि जान सक्छ । उक्त उदाहरणअनुसार सडक पेटी निर्माणको जिम्मा नगरपालिकाको हो भने, पेटी नबनाएको कारणले घटना भएको अवस्थामा क्षतिपूर्तिको जिम्मा नगरपालिकामाथि पनि पर्न सक्छ । यस्तो अवस्थाले सबै निकायहरू आफ्नो दायित्वबाट पन्छिन नसक्ने सम्भावना बढाउँछ । तर, अहिले अवस्था उल्टो देखिन्छ । क्षतिपूर्ति निर्धारण गर्ने निकायले मापदण्ड बनाउने त परै जाओस्, नागरिकको सुरक्षाका लागि सरोकारवाला निकायसँग समन्वय गरेको पनि देखिँदैन । नागरिकको जनधनको सुरक्षाका लागि खडा गरिएको निकाय आफैं नागरिकको सुरक्षामा उदासीन देखिनु दुःखद् हो । अदालतको आदेशबिना काम नगर्ने प्रवृत्तिबाट बाहिर निस्कनुपर्ने आवश्यकता आजको दिनमा झन् बढी छ । स्थानीय प्रशासन ऐन २०२८ को दफा ९ मा प्रमुख जिल्ला अधिकारीको काम, कर्तव्य उल्लेख गरिएको छ । उपदफा (६) मा सार्वजनिक सम्पत्तिमा क्षति भएमा त्यसको धनी वा वारेस नगरपालिकालाई मर्मत गराउन लगाउने व्यवस्था छ । सडक पेटी नबनेको ठाउँमा पेटी बनाउने आदेश दिन सक्ने अधिकार प्रमुख जिल्ला अधिकारीलाई छ । तर, कानुनी अधिकार हुँदाहुँदै पनि पेटी निर्माण गर्न पहल गरिएको छैन । सो ठाउँमा पेटी कहिल्यै बनेको छैन, जबकि वरपर जिल्ला अदालत र सिंहदरबारजस्ता अत्यधिक भीडभाड हुने कार्यालयहरू छन् । यस्तो व्यस्त ठाउँमा जिल्ला प्रशासन कार्यालयको दायित्व झनै फराकिलो हुन्छ । पेटी निर्माण नगरेको कारण त्यहाँ दुर्घटना भएको खण्डमा, क्षतिपूर्ति निर्धारण गर्दा जिल्ला प्रशासन कार्यालय पनि कारक मानिनुपर्ने अवस्था आउन सक्छ । यदि क्षतिपूर्ति तथा अंगभंगसम्बन्धी कसुर हेर्ने निकायले नै नागरिक सुरक्षाको विषयमा चासो नदेखाउने हो भने, हामी काठमाडौंवासीले अरूबाट के आशा गर्ने ?"
लुम्बिनीकै अग्लो शिवको मूर्ति स्थापना,"प्यूठान : स्थानीयको अगुवाइमा प्यूठानमा लुम्बिनी प्रदेशकै अग्लो शिव मूर्ति स्थापना गरिएको छ । गौमुखी गाउँपालिका१ अर्तुवाङमा तामेश्वर शिव मूर्ति स्थापना गरिएको हो । शिवको मूर्तिसँगै पन्चमुखे शिव लिंग, गणेश, पार्वती, नाग, हनुमानको मूर्ति राखिएको छ । अग्रजहरूले मन्दिर निर्माण गर्ने इच्छा राखेपछि पीपडाँडामा मूर्ति राखेर पर्यटकीय गन्तव्यका रूपमा विकास थालिएको स्थानीय पुरन गिरीले बताए । करिब २४ लाखको लगानीमा पूर्वाधार निर्माण गरिएको उनले बताए । नजिकै तामाखानी थियो, पुर्खाहरू त्यसैमा काम गर्थे, उनले भने, पुर्खाहरूले मन्दिर बनाउने इच्छा राखेपछि गिरी बन्धुहरूको सल्लाहमा मूर्ति स्थापना गरेका हौं । स्वैच्छिक सहयोगबाट जुटेको सहयोग रकम र श्रमदानबाट मूर्ति स्थापना गरिएको उनले बताए । ५ हजारदेखि डेढ लाखसम्म व्यक्तिगत आर्थिक सहयोग र स्थानीयको श्रमदानबाट निर्माण सम्भव भएको उनको भनाइ छ । २० फिट अग्लो शिव मूर्ति ३६ फिट उचाइमा राखिएको छ । २ टन तौल रहेको मूर्ति फाइबरबाट बनेको स्थानीय डबल गिरीले बताए । मूर्ति पोखरास्थित सेन्चुरी मूर्तिकला केन्द्रले बनाएको हो । दुई वर्षअघिदेखि सुरु गरिएको योजना अझै निर्माणाधीन अवस्थामा रहेको गिरीले बताए । बाउन्ड्री, सहज पहुँच मार्ग, संरक्षणका लागि वाललगायत पूर्वाधार निर्माणको काम बाँकी रहेको उनले बताए । अर्तुवाङमा बलरामपरे गिरीहरूको बाहुल्य रहेको छ । बलारमपुरबाट पुर्खा यहाँ आएको र दोस्रो विश्व युद्धपछि बलरामपुर भारतमा परेको उनीहरूको बुझाइ छ । मूर्ति स्थापनासँगै पछिल्लो समय यहाँ घुम्न आउनेहरूको संख्या बढ्न थालेको गौमुखी गाउँपालिकाका अध्यक्ष विष्णुकुमार गिरीले बताए । गाउँपालिकाले २०८२ साललाई गौमुखी भ्रमण वर्षको रूपमा मनाउने तयारी गरिरहेकाले यो स्थान पनि एक उत्कृष्ट गन्तव्य हुने उनले विश्वास व्यक्त गरे ।"
गोरखाको ङुइला नाका खुल्ला,"गोरखा : चुमनुब्री७ छेकम्पारबाट तिब्बती क्षेत्र आवतजावत गर्ने ङुइला नाका खुलेको छ । तिब्बती सुरक्षाकर्मीले अंग्रेजी महिना जुलाईको १ तारिखदेखि नाका खुल्ला गरेको निवर्तमान वडाध्यक्ष पासाङफुञ्जो लामाले जानकारी दिए । यसअघि द्विपक्षीय सुरक्षाकर्मी र जनप्रतिनिधिहरू सम्मिलित सीमा सुरक्षा बैठक गरेर मात्र नाका खुल्ला गर्ने तयारी भए पनि गृह मन्त्रालयको आदेश आउन ढिला भएपछि बैठक बिनै नाका खुल्ला गरिएको लामाले बताए । यसपटक तीन महिनाका लागि नाका खुल्ला गरिएको छ, उनले भने, कोरोनाभन्दा पहिले सधैंका लागि खुल्ला थियो । कोरोनापछि ६ वर्षसम्म बन्द भयो र पोहोर साल एक महिनाका लागि खुलेको थियो । यो साल चाहिँ अलि लामो समयका लागि खुल्ला भएको छ । हालसालै संकलन गरिएको यार्सागुम्बा, वनलसुन तिब्बती बजारमा बेचेर त्यहाँबाट खाद्यान्न, लत्ताकपडा तथा अन्य आवश्यक सामग्री ल्याउने भन्दै स्थानीयवासी खुसी भएका छन् । चुमनुब्री१ स्थित रुइला नाका भने हाल खुल्ला भएको छैन । नेपालको गृह मन्त्रालयबाट बैठकका लागि आदेश आए पनि तिब्बती पक्षले बैठक आह्वान गरेका छैनन् । नाका कहिले खुल्ने पनि निश्चित नभएको स्थानीयको भनाइ छ ।"

शीर्षक,विवरण
खानेपानीका आयोजना निर्माणमा ढिलासुस्ती गरे ठेक्का रद्द गर्ने मन्त्री यादवको चेतावनी,"इलाम : खानेपानीमन्त्री प्रदीप यादवले नागरिकलाई स्वच्छ, सुरक्षित एवं शुद्ध खानेपानी वितरणका लागि निर्माणाधीन खानेपानी आयोजना निर्माणमा ढिलासुस्ती गर्ने ठेकेदारलाई उन्मुक्ति नदिने बताएका छन्। संघीय खानेपानी तथा ढल व्यवस्थापन आयोजना इलामअन्तर्गत कन्यामपञ्चकन्या खानेपानी योजनासम्बन्धी सरोकारवालाहरूसँग अन्तरक्रिया एवं छलफल कार्यक्रमलाई सम्बोधन गर्दै मन्त्री यादवले खानेपानीजस्तो अत्यावश्यक सेवामा ढिलासुस्तीको कुनै बहाना स्वीकार्य नगरिने र तोकिएको समयमा आयोजना सम्पन्न नगर्ने ठेकेदारविरुद्ध कानुनी दायरामा ल्याइने बताए। 'खानेपानी जस्तो अत्यावश्यक चिजलाई ढिला सुस्ति गर्ने कार्य किमार्थ स्वीकार्य छैन। खानेपानीका आयोजना तोकिएकै समयमा सम्पन्न गर्नुपर्छ। अब सहेर बसिँदैन, कानुनी दायरामा ल्याइने छ,' उनले भने। मन्त्री यादवले निर्माण व्यवसायीहरूले विभिन्न बाहना बनाएर खानेपानीका आयोजनामा काम ढिलो गर्ने र तोकिएको समयमा सम्पन्न नगर्ने गरेको गुनासो सुन्नमा आएकाले काम नगर्ने ठेकेदारको ठेक्का रद्द गरिने जानकारी गराए। उनले भने, 'कन्यामपञ्चकन्या खानेपानी योजनाको समस्या समाधानका लागि म मन्त्री स्वंय यहाँ आएको छु। आज यहाँको समस्या समाधानको बाटो निकाल्नुपर्छ। कि ठेकेदारले काम गर्नुपर्छ, यात अब ठेक्क रद्द गर्नुपर्छ।' निर्माणमा ढिलासुस्तीको काम तत्काल बन्द गर्न समेत निर्माण व्यवसायीलाई आग्रह गर्दै उनले समस्या आइपरेको खण्डमा तत्काल मन्त्रालयमा वा आफूलाई जानकारी दिन आग्रह गरेका थिए।"
श्रेयस अय्यर र हार्दिक पाण्ड्यालाई किन गरियो लाखौं रुपैयाँ जरिवाना ?,काठमाडौं : इन्डियन प्रिमियर लिग (आईपीएल) २०२५ को क्वालिफायर २ को क्रममा ढिलो ओभर रेट (समयमा ओभर पूरा नगरेको)को कारण पञ्जाब किंग्सका कप्तान श्रेयस अय्यर र मुम्बई इन्डियन्सका कप्तान हार्दिक पाण्ड्यालाई जरिवाना गरिएको छ। आइतबार अहमदाबादमा मुम्बई र पञ्जाबबीच आईपीएल क्वालिफायर २ खेल भएको थियो। पञ्जाबले मुम्बईलाई ५ विकेटले पराजित गर्दै फाइनलमा आफ्नो स्थान बनाएको छ। तर यस खेलमा ढिलो ओभर रेटका कारण अय्यरलाई २४ लाख रुपैयाँ र हार्दिक पाण्ड्यालाई ३० लाख रुपैयाँ जरिवाना गरिएको छ। आईपीएलको आधिकारिक वेबसाइटका अनुसार आईपीएलमा पञ्जाबले नियम उल्लङ्घन गरेको यो दोस्रो पटक हो। मुम्बईले निर्धारित समयमा आफ्नो ओभर पूरा नगरेको यो तेस्रो पटक हो। यसका साथै पञ्जाबको प्लेइङ ११ का बाँकी खेलाडीलाई ६ लाख रुपैयाँ वा उनीहरूको म्याच शुल्कको २५ प्रतिशत (जुन कम हुन्छ) जरिवाना गरिएको छ। साथै मुम्बईका खेलाडीलाई १२ लाख रुपैयाँ वा उनीहरूको म्याच शुल्कको ५० प्रतिशत जरिवाना गरिएको छ। आईपीएलको यस सिजनको फाइनल खेल मंगलबार अहमदाबादमा रोयल च्यालेन्जर्स बैंगलोर र पञ्जाब किंग्सबीच खेलिने छ।
"नेपालको तेस्रो विकेट पतन, भीम सार्की आउट",काठमाडौं : नेपालको तेस्रो विकेट पतन भएको छ। आइसीसी लिग २ अन्तर्गत स्कटल्यान्डविरुद्धको खेलमा नेपालले तीन विकेट गुमाएको हो। स्कटल्यान्डले दिएको २९७ रनको लक्ष्य पछ्याउने क्रममा भीम सार्की ४० रन बनाएर पेभेलियन फर्किएका हुन्। त्यसअघि ओपनर कुशल भुर्तेलले ५३ रन बनाएर आउट भएका थिए। त्यस्तै अर्का ओपनर आसिफ शेख २० रन बनाएर पेभेलियन फर्किएका थिए। नेपालले २९ ओभरको समाप्तिमा १५५ रन बनाए खेलिरहेको छ।
करण केसी नायक बनेपछि स्कटल्यान्डविरुद्ध नेपालको रोमाञ्चक जित,"काठमाडौं : आइसीसी क्रिकेट विश्वकप लिग २ को चौथो शृंखलाअन्तर्गतको पहिलो खेलमा नेपालले स्कटल्यान्डमाथि रोमाञ्चक १ विकेटको जित निकालेको छ। स्कटल्यान्डले दिएको २९७ रनको बलियो विजयी लक्ष्य पछ्याएको नेपालले ४९५ ओभरमा २९७ रन बनाउँदै लक्ष्य पूरा गरेको हो। अन्तिम ५ बलमा नेपाललाई जितका लागि ७ रन चाहिएको अवस्थामा अन्तिम ओभरको पहिलो बलमा सन्दिप लामिछाने क्याच आउट भए। अन्तिम विकेटको रुपमा रिजन ढकाल थिए। अन्तिम ओभरको दोस्रो बल वाइड भयो। अन्तिम ओभरको अन्तिम बलमा नेपाललाई जितको लागि १ रन चाहिएको अवस्थामा क्रिजमा थिए करण केसी। अन्तिम बल वाइड फालेपछि नेपालले जित निकालेको हो। नेपालका लागि ओपनरद्वय कुशल भुर्तेल र आसिफ शेखले पहिलो विकेटका लागि ७२ रनको साझेदारी गर्दै नेपाललाई राम्रो सुरुवात दिएका थिए। तेस्रो र चौथो क्रमका ब्याटर भिम सार्की र रोहित पौडेलको विकेट गएपछि नेपालको इनिङ्स सम्हाल्ने ब्याटर कोही भएन। तर आठौं विकेटका लागि करण केसी र गुल्सन झाले ६० रनको साझेदारी गर्दै नेपाललाई खेलमा फर्काए। क्रिजमा रहेर करण केसीले उत्कृष्ट ६५ रनको अविजित पारी खेले। उनीसँगै रिजन ढकाल १ रनमा अविजित रहे। नेपालले पहिलो विकेटका लागि ११६ ओभरमा आसिफ शेखको विकेट गुमाएको हो। आसिफले ३३ बलमा २ चौका प्रहार गर्दै २० रनमा क्याच आउट भए। दोस्रो विकेट अर्का ओपनर कुशलको गयो। उनले यो खेलमा एकदिवसीय क्रिकेटमा आफ्नो नवौं अर्धशतक पूरा गरे। १२४ ओभरमा कुशल ५३ रन बनाउँदै क्याच आउट भए। नेपालले १६३ ओभरमा २ विकेट गुमाउँदै १०० रन पूरा गर्यो। २१५ ओभरमा २४ रन बनाएर खेलिरहेका भिम सार्कीमाथि एलबीडब्ल्युको अपिल भएको थियो। अन्ततः २८३ ओभरमा नेपालले तेस्रो विकेटको रुपमा उनको विकेट गुमायो। भिमले ४८ बलमा ३ चौकासहित ४० रन बनाउँदै पेभेलियन फर्किए। नेपालले १५२ रन बनाउँदा तेस्रो विकेट गुमाएको हो। त्यसपछि नेपालले चौथो विकेटको रुपमा कप्तान रोहित पौडेलको विकेट गुमायो। नेपालले ३०३ ओभरमा १६० रन बनाउँदा चौथो विकेटको रुपमा कप्तानलाई गुमाएको हो। पाँचौं र छैटौं विकेट उपकप्तान दिपेन्द्र सिंह ऐरी र आरिफ शेखको गयो। यी दुई ब्याटरले दोहोरो अंकमा रन बनाउन सकेनन्। सातौं विकेट सोमपाल कामीको गयो। उनी खाता मात्रै खोलेर पेभेलियन फर्किए। नेपालले ४० ओभरमा २०० रन पूरा गरेको थियो। सातौं क्रममा आएका गुल्सन झाले केही ठूला सटहरु खेल्ने कोशिस गरे। उनले आठौं विकेटका लागि करण केसीसँग ६० रनको अर्धशतकीय साझेदारी गर्दै खेलमा फर्काउने कोसिस गरेका थिए। उनले २९ बलमा समान ३ चौका र ३ छक्का प्रहार गरे। नेपालले ४५३ ओभरमा ८ विकेट गुमाउँदै २५२ रन बनायो। स्कटल्यान्डका लागि बलिङतर्फ ब्रान्डन म्याकमुलेन नेपालका लागि घातक बने। उनले १० ओभर बलिङ गर्दै २ मेडनसहित ३ विकेट लिए। ज्याक जार्भिस र माइकल लिस्कले २२ विकेट लिए। मार्क वाट र जास्पर डेविटसनले ११ विकेट लिए। त्यसअघि, ब्याटिङ गरेको स्कटल्यान्डले निर्धारित ५० ओभरमा ७ विकेट गुमाउँदै २९६ रन बनाएको थियो। स्कटल्यान्डका लागि ओपनर चार्ली टियर नेपालका लागि घातक बने। उनले ७२ बलमा १२ चौका र १ छक्कासहित ८० रन बनाए। अर्का ओपनर जर्ज मुन्सेलाई भने रिजन ढकालले सस्तैमा पेभेलियनको बाटो देखाए। तेस्रो क्रममा आएका ब्रान्डन म्याकमसलेन १९ रनमा सोमपाल कामीको बलमा वसिर अहमदको हातमा क्याच भए। कप्तान रिची बेरिङटोनले ४०, फिन्ले म्याकक्रिटले ५५ रन र विकेट किपर ब्याटर म्याथ्यु क्रसले ३९ रन बनाए। माइकल लिस्कले १८ रन बनाउँदा मार्क वाट र ज्याक जार्भिस क्रमशः १० र ४ रनमा अविजित रहे। नेपालका लागि करण केसी, सोमपाल कामी र रिजन ढकालले समान २२ विकेट लिए। सन्दीप लामीछानेले १ विकेट लिए। नेपालले यस शृंखलाको दोस्रो खेल जुन ४ मा नेदरल्यान्ड्ससँग खेल्नेछ।"
पावर प्लेमा नेपालका ओपनरद्वयबाट राम्रो सुरुवात,काठमाडौं : आइसीसी क्रिकेट विश्वकप लिग २ अन्तर्गत चौथो श्रृंखलामा स्कटल्यान्डले दिएको २९७ को बलियो लक्ष्य पछ्याएको नेपालका लागि ओपनरद्वय कुशल भुर्तेल र आसिफ शेखले राम्रो सुरुवात दिलाएका छन्। पहिलो पावरप्लेमा नेपालले १० ओभरमा ६४ रनको अविजित अर्धशतकीय साझेदारी गर्दै खेलिरहेका छन्। नेपालले ८३ ओभरमा बिना कुनै विकेटको क्षति ५३ रन बनाउँदै अर्धशतकीय साझेदारी पूरा गरेको थियो। १० ओभर सकिँदा हाल क्रिजमा रहेका कुशल भुर्तेल ४१ र आसिफ शेख १८ बनाएर खेलिरहेका छन्। नेपालले ओभरमा बिना कुनै विकेटको क्षति ६४ रन बनाएको छ। टस हारेर पहिलो इनिङ्समा ब्याटिङ गरेको स्कटल्यान्डले निर्धारित ५० ओभरमा ७ विकेट गुमाउँदै २९६ रन बनाएको थियो।
सार्वजनिक यातायात बन्दबीच इनड्राइभको वैकल्पिक सवारी सेवा सक्रिय,"काठमाडौं : देशभर आजबाट सुरु भएको अनिश्चितकालीन सार्वजनिक सवारी साधन बन्दको परिस्थितिमा, राइडहेलिङ प्लेटफर्म इनड्राइभ ले यात्रुहरूलाई वैकल्पिक तथा भरपर्दो यातायात सेवा प्रदान गरिरहेको जनाएको छ। कम्पनीले एक विज्ञप्ति जारी गर्दै अहिलेको जटिल अवस्थालाई मध्यनजर गर्दै यात्रुहरूको सहजता सुनिश्चित गर्न बिडिङ (मोलमोलाई) मोडललाई आधार बनाएर सेवा दिइरहेको जानकारी गराएको छ। यस प्रणालीअन्तर्गत यात्रुहरूले आफू जान चाहेको गन्तव्य र भाडादर प्रस्ताव गर्न सक्छन्, जुन प्रस्ताव वरपरका चालकहरूलाई पठाइन्छ। चालकहरूले ती प्रस्तावहरू स्वीकार गर्न, नयाँ दर सुझाव गर्न वा राइड अस्वीकार गर्न सक्ने सुविधा पाउँछन्। इनड्राइभको भनाइमा, यस्तो फेयर प्राइस मोडलले राइडहेलिङ क्षेत्रमा विद्यमान भाडा असमानतालाई चुनौती दिँदै यात्रु र चालक दुवैलाई पारदर्शी संवादका माध्यमबाट स्वतन्त्रता प्रदान गर्छ। सार्वजनिक सवारी बन्दको बाबजुद पनि इनड्राइभको प्लेटफर्ममा दशौं हजार चालकहरू सक्रिय रहेको कम्पनीको दाबी छ। कम्पनीले न्यूनतम कमिशन नीति अपनाएको बताउँदै चारपाङ्ग्रे सवारी चालकहरूलाई अत्यधिक व्यस्त समयमा शून्य प्रतिशत कमिशन सुविधा उपलब्ध गराएको छ। यसले चालकहरूको आम्दानीमा वृद्धि हुने र यात्रुहरूलाई छिटो र सजिलो सवारी पाउन सहयोग पुग्ने अपेक्षा गरिएको छ। त्यस्तै, मोटरसाइकल चालकहरूका लागि बोनस योजनाहरू पनि सञ्चालनमा रहेको र ती योजनाहरूको जानकारी एपमार्फत निरन्तर दिइँदै आएको कम्पनीले जनाएको छ। हाल प्रस्तुत सुविधाहरू यात्रुहरूलाई प्रत्यक्ष छुटका रूपमा लागू नभए पनि, यो इनड्राइभको संकटको समयमा भरपर्दो सेवा प्रदान गर्ने प्रतिबद्धताको प्रमाण भएको कम्पनीले उल्लेख गरेको छ।"
कमलादीमा हिमानी र हृदयन्द्रले गरे दीप प्रज्वलन (फोटो फिचर),काठमाडौं : दिवंगत राजपरिवारको स्मृतिमा पूर्वराजपरिवारका सदस्यहरूले दीप प्रज्वलन गरेका छन्। कमलादीस्थित गणेश मन्दिरमा पूर्व युवराज्ञी हिमानी शाह र उनका छोरा हृदयन्द्र शाहले पनि दीप प्रज्वलन गरेका थिए। हिमानी ट्रष्टको आयोजनामा उक्त दीप प्रज्वलन आयोजना गरिएको थियो।
हङकङसँग मैत्रीपूर्ण खेल खेल्न जाने फुटबल टिमको बिदाइ,काठमाडौं : अखिल नेपाल फुटबल संघ (एन्फा)ले हङकङसँग अन्तर्राष्ट्रिय मैत्रीपूर्ण खेल खेल्न जाने नेपाली राष्ट्रिय पुरुष फुटबल टिमको बिदाइ गरेको छ। सोमबार एन्फा कम्प्लेक्स सातदोवाटोमा खेलकुदमन्त्री तेजुलाल चौधरी लगायत एन्फा पदाधिकारीले नेपाली राष्ट्रिय पुरुष फुटबल टिमको बिदाइ गरेका हुन्। नेपालले यही जुन ५ मा हङकङसँग उसकै घरेलु मैदानमा मैत्रीपूर्ण खेल खेल्ने छ भने त्यसपछि एएफसी एसियन कप छनोट अन्तर्गत लाओससँग जुन १० मा उसैको घरेलु मैदानमा नेपालले खेल्नेछ। बिदाइ कार्यक्रममा खेलकुदमन्त्री चौधरीले नेपाली टोलीसँग राष्ट्रले गरेका आशालाई पुरा गर्नका लागि उच्च मनोबलका साथ मैदान उत्रन आग्रह गरे। उनले खेलाडीको निकासका लागि सरकारले पहिलो तुलनामा बजेट बढाउँदै लगेको जानकारी दिए। खेल र खेलाडीको विकासका लागि सरकार सदैव गम्भीर रहेको मन्त्री चौधरीले बताए। सोमबारै एन्फाले २३ सदस्यीय नेपाली राष्ट्रिय फुटबल टिमको घोषणा गरेको थियो।
भारतमा कोरोना संक्रमण बढेपछि वीरगन्ज नाकामा उच्च सतर्कता,"वीरगन्ज : भारतमा कोरोना भाइरसको संक्रमण फेरि तीव्र गतिमा फैलिन थालेपछि वीरगन्ज नाकामा उच्च सतर्कता अपनाइएको छ। भारतबाट नेपाल प्रवेश गर्ने मुख्य नाका रक्सौलवीरगन्जमा यात्रुहरूको स्वास्थ्य जाँचमा कडाइ गरिएको हो। सोमबार वीरगन्ज महानगरपालिकाका मेयर राजेशमान सिंहले वीरगन्ग नाकामा स्थापना गरिएको हेल्थ डेस्कको निरीक्षण गरेका छन्। छिमेकी देशमा संक्रमितको संख्या हरेक दिन बढिरहेको अवस्थामा नेपालभित्र संक्रमण फैलन नदिन विशेष सतर्कता अपनाउनु परेको मेयर सिंहले बताए। वीरगन्ज नाकामा स्थापना गरिएको हेल्थ डेस्कलाई अझ प्रभावकारी बनाउने गरी तयारी अघि बढाइएको उनले बताए। हेल्थ डेस्कमा मास्क, स्यानिटाइजर, तापक्रम मापन गर्ने उपकरणलगायत सामग्रीको कुनै कमी हुन नदिनेगरी व्यवस्था मिलाइएको वीरगन्ज महानगरपालिकाका प्रमुख प्रशासकीय अधिकृत अरविन्द लाल कर्णले बताए। स्वास्थ्यकर्मी इब्राना खातुनका अनुसार हाल रक्सौलबाट आउने प्रत्येक व्यक्तिको तापक्रम स्क्रिनिङ अनिवार्य गरिएको छ। महानगरका प्रमुख प्रशासकीय अधिकृत कर्णले हेल्थ डेस्कमा अहिले ७ जना जनशक्तिले काम गरिरहेका छन्।"
भिजिट भिसा प्रकरणमा गृहमन्त्रीले राजीनामा दिनुपर्ने रास्वपाको अडान कायमै,काठमाडौं : राष्ट्रिय स्वतन्त्र पार्टी (रास्वपा)ले भिजिट भिसा प्रकरणमा छानबिनका लागि गृहमन्त्रीले राजीनामा दिनुपर्ने अडान कायमै राख्ने निर्णय गरेको छ। पार्टी कार्यालय वनस्थलीमा बसेको रास्वपा संसदीय दलको बैठकले उच्चस्तरीय छानबिन आयोगमार्फत गृहमन्त्रीमाथि अनुसन्धान हुनुपर्ने र त्यसअघि गृहमन्त्रीले मार्ग प्रशस्त गर्नुपर्ने अडान कायमै राख्ने निर्णय गरेको हो। गृहमन्त्रीमाथि प्रश्न उठेकाले सरकारको अभिभावकको रूपमा रहेका प्रधानमन्त्री केपी ओलीले सदनमा जवाफ दिनुपर्ने बैठकको निष्कर्ष रहेको रास्वपा कार्यवाहक प्रवक्ता मनिष झाले जानकारी दिए। भिजिट भिसा प्रकरणमा रास्वपा कुनै एक व्यक्तिको पछि लागेको नभइ समग्र बेतिथिलाई अन्त्य गर्नुपर्छ भन्नेमा जोड रहेको उनले बताए। त्यसअघि सोमबार नै बसेको रास्वपा सचिवालय बैठकले भिजिट भिसा प्रकरणमा सदनमा सशक्त रूपमा प्रस्तुत हुन संसदीय दललाई निर्देशन दिएको थियो। त्यस्तै सचिवालय बैठकले पार्टीको स्थापना दिवस मनाउनका लागि विभिन्न कमिटी गठन गरिएको कार्यवाहक प्रवक्ता झाले जानकारी दिए।
युक्रेन र रुसबीच इस्तानबुलमा शान्ति वार्ता,"इस्तानबुल : युक्रेन र रुसबीच टर्कीको इस्तानबुलमा शान्ति वार्ता हुँदैछ। दुवै देशले ड्रोन आक्रमणलाई जारी राख्दै शान्ति वार्ताका लागि तयार भएको एजेन्सीहरूले उल्लेख गरेका छन्। युक्रेनले रुससँग संवाद गर्दै युद्ध अन्त्यका लागि 'आवश्यक कदम चाल्न तयार' रहेको जनाएको छ। वार्तामा युक्रेन र रुसले तीन वर्षदेखि जारी द्वन्द्वलाई अन्त्य गर्ने उपायहरूबारे योजना आदानप्रदान गर्ने बताइएको छ। वार्ता इस्तानबुलको ऐतिहासिक सिरागन प्यालेसमा स्थानीय समयअनुसार दिउँसो १ बजेबाट सुरु भएको बताइएको छ। टर्कीको बोस्फोरस किनारमा अवस्थित यो पाँच तारे होटल ओटोमन साम्राज्यकालीन संरचनाभित्र रहेको छ। वार्तामा टर्कीका विदेशमन्त्री हकान फिदानले मध्यस्थता गर्दैछन्। युक्रेनी राष्ट्रपति भोलोदिमिर जेलेन्स्कीले वार्ताअघि नेटो सदस्य राष्ट्रहरूको भिल्नियस शिखर सम्मेलनलाई सम्बोधन गर्दै, 'हामी शान्तिका लागि आवश्यक कदम चाल्न तयार छौं' भन्ने स्पष्ट सन्देश दिइसकेका छन्। गत महिना इस्तानबुलमा भएको पहिलो चरणको वार्तामा ठूलो संख्यामा कैदी आदानप्रदान भए पनि द्वन्द्व अन्त्य हुने संकेत देखिएको थिएन। यो पटक वार्ता टोलीका सदस्यहरूले बेलायत, जर्मनी र इटालीका अधिकारीहरूसँग पनि भेटवार्ता गरिरहेका छन्। रुसी तर्फबाट पूर्व वार्ताकार तथा पुटिनका वैचारिक सहयोगी भ्लादिमिर मेदिन्स्की वार्तामा सहभागी छन् भने युक्रेनी प्रतिनिधिमण्डलको नेतृत्व रक्षामन्त्री रुस्तम उमरोभले गर्दैछन्।"
सात वर्ष खेलेर हेनरिक क्लासेनले लिए अन्तर्राष्ट्रिय क्रिकेटबाट सन्न्यास,"काठमाडौं : दक्षिण अफ्रिका क्रिकेट टोलीका ब्याट्सम्यान हेनरिक क्लासेनले सोमबार अन्तर्राष्ट्रिय क्रिकेटबाट सन्न्यास लिएको घोषणा गरेका छन्। उनले सामाजिक सञ्जाल इन्स्टाग्राममा आफ्नो सन्न्यासको घोषणा गरेका हुन्। उनले इन्स्टाग्राममा लेखेका छन्,आज मेरो लागि दुखद दिन हो। मैले अन्तर्राष्ट्रिय क्रिकेटबाट सन्न्यास लिने निर्णय गरेको छु। क्लासेनले थप भने,म र मेरो परिवारको भविष्यको लागि के उत्तम हुन्छ भनेर निर्णय गर्न मलाई धेरै समय लाग्यो। यो साँच्चै धेरै गाह्रो निर्णय थियो। तर अब म यसबाट पूर्ण रूपमा सन्तुष्ट छु। उनले ६० एकदिवसीय खेलमा ४३६९ को औसतमा २१४१ रन बनाए। जसमा उनको उच्चतम स्कोर १७४ थियो। ५८ टी२० अन्तर्राष्ट्रिय खेलमा उनले १४१८५ को स्ट्राइक रेटमा १००० रन बनाए। यसअघि क्लासेनले जनवरी २०२४ मा केवल चार खेल खेलेपछि टेस्ट क्रिकेटबाट सन्न्यास लिएका थिए।"
"स्कटल्यान्डको चौथो विकेट पतन, करण केसीले लिए दुई विकेट",काठमाडौं : आइसीसी लिग २ अन्तर्गतको खेलमा नेपालले स्कटल्यान्डको चौथो विकेट झारेको छ। घरेलु मैदानमा टस जितेर बलिङ गरेको नेपालले २७१ ओभरमा स्कटल्यान्डको चौथो विकेट झारेको हो। नेपालका लागि करण केसीले दुई विकेट लिएका हुन्। उनले चार्ली टियरलाई ८० रन र रिची बेर्रिङ्टनलाई ४० रनमा पेभेलिएन फर्काए। त्यस्तै रिजन ढकाल र सोमपाल कामीले एकएक विकेट लिए। रिजनले जर्ज मुन्सेलाई १२ रन र सोमपालले ब्रान्डन म्याकमुलेनलाई १९ रनमा आउट गरेका थिए। स्कटल्यान्डले २८ ओभरको समाप्तिमा १६१ रन बनाएर खेलिरहेको छ।
खप्तड छेडेदह गाउँपालिका पूर्ण खोप सुनिश्चितता घोषणा,"बाजुरा : खप्तड छेडेदह गाउँपालिका पूर्ण खोप सुनिश्चितता तथा दिगोपना पालिका घोषणा भएको छ। स्वास्थ्य मन्त्रालयले तय गरेका मापदण्ड पूरा गरेपछि खप्तड छेडेदह गाउँपालिका आइतबार पूर्ण खोप सुनिश्चित पालिका घोषणा भएको स्वास्थ्य शाखा प्रमुख दलबहादुर रावतले बताए। गाउँपालिकाका एक हजार २ सय ४० जना बालबालिकालाई आवश्यक सबै नियमित खोप दिइसकिएको गाउँपालिकाको स्वास्थ्य शाखा प्रमुख रावतले बताए। गाउँपालिकाले बालबालिकाको स्वास्थ्य सुरक्षालाई पहिलो प्राथमिकतामा राख्दै स्वास्थ्यकर्मी, महिला स्वास्थ्य स्वयंसेविका, अभिभावक तथा सरोकारवाला निकायहरूको संयुक्त प्रयासमा खोप अभियानलाई सफल भएको गाउँपालिकाका अध्यक्ष दिलबहादुर रावलले बताए।"
जनकपुरमा दुई दिने थारू अन्तर्राष्ट्रिय सम्मेलन सुरू,"काठमाडौं : मधेस प्रदेशको राजधानी जनकपुरमा दुई दिने थारु अन्तर्राष्ट्रिय सम्मेलनमा सुरू भएको छ। सोमबार जनकपुरको महेन्द्रनारायण निधि साँस्कृतिक भवनमा अन्तर्राष्ट्रिय सम्मेलन सुरू भएको हो। सम्मेलनमा नेपालका र भारतका थारूहरूको उल्लेख्य सहभागिता रहेको छ। सम्मेलनमा भारतका उत्तर प्रदेश, विहार र उत्तराखण्डबाट करिब ३ सय र नेपालबाट करिब ५ सय थारूहरूको सहभागिता रहेको छ। 'मिलेर हामी धेरै कुरा पाउन सक्छौं' मूल नारा राखिएको सम्मेलनमा दुई देशका थारू अगुवाहरूले थारु समुदायको हकहित र दुई देशबीचको आपसी हितका विषयमा छलफल गर्ने आयोजकले जनाएको छ।"
प्राकृतिक विपद्को सामना गर्न स्वयंसेवक तयार गर्दै सशस्त्र प्रहरी,"वीरगन्ज : आगामी मनसुन र मनसुनजन्य प्राकृतिक विपद्को सामना गर्नका लागि सशस्त्र प्रहरीले मधेस प्रदेशका आठवटै जिल्लामा विपद् उद्धार स्वयंसेवक तयार गर्न थालेको छ। सशस्त्र प्रहरीले पालिकाहरूसँग समन्वय गरेर समुदायमै विपद् उद्धार स्वयंसेवक तयार गर्न थालेको हो। पहिलो चरणमा मधेस प्रदेशका ५ जिल्लामा १३९ जनालाई २१ दिने तालिम सञ्चालन गरिएको सशस्त्र प्रहरीका प्रहरी नायब महानिरीक्षक (डिआइजी) कृष्ण ढकालले जानकारी दिए। उनका अनुसार आइतबारदेखि रौतहटमा ३८ जना, महोत्तरीमा २६ जना, सर्लाहीमा २५ जना, धनुषामा २५ जना र सप्तरीमा २५ जनालाई २१ दिने तालिम सञ्चालन गरिएको हो। प्रदेशका बाँकी ३ जिल्ला बारा, पर्सा र सिरहामा पनि २५२५ जनाका लागि छिट्टै उक्त तालिम सञ्चालन गरिने ढकालले बताए। मधेस प्रदेश प्राकृतिक तथा मानवजन्य प्रकोपका हवासले जोखिमयुक्त भएकाले धनजनको क्षति कम गर्न तालिम सञ्चालन गरिएको ढकालले बताए। तालिम प्राप्त स्वयंसेवकहरुलाई प्राकृतिक विपद्का बेला उद्धारमा सशस्त्र प्रहरीसँगै खटाइने उनले बताए।"
सिंहदरवारमा मन्त्रिपरिषद् बैठक सुरू,काठमाडौं : मन्त्रिपरिषद् बैठक सुरू भएको छ। सिंहदरवारस्थित प्रधानमन्त्री कार्यालयमा मन्त्रिपरिषद् बैठक सुरू भएको हो। बैठकमा समसामयिक विषयवस्तुमा छलफल हुने प्रधानमन्त्री सचिवालयले जानकारी दिएको छ।
नयाँ बजार च्याम्पियन,"काठमाडौं : आयोजक नयाँबजार डोजाङले प्रथम काठमाडौं जिल्लास्तरीय तेक्वान्दो प्रतियोगिताको उपाधि जितेको छ । नयाँबजार ३० स्वर्ण, १७ रजत र १० कांस्यसहित टिम च्याम्पियन बनेको हो । यसैगरी दोस्रो भएको स्वयम्भू डोजाङले १८ स्वर्ण, तीन रजत र दुई कांस्य तथा तेस्रो स्थान हात पारेको ढल्को डोजाङले १६ स्वर्ण स्वर्ण, ६ रजत र पाँच कांस्य जितेको नयाँबजार तेक्वान्दो डोजाङ प्रमुख तथा मुख्य प्रशिक्षक प्रविण श्रेष्ठले जानकारी दिए । प्रतियोगितामा अनुशासित टिमको पुरस्कार आरम्भ संस्कार विद्यालयलाई प्रदान गरिएको थियो । प्रतियोगितामा लैनचौर डोजाङका प्रदीप बुढाथोकी र नागार्जुन डोजाङकी दृष्टि लामा उत्कृष्ट खेलाडी चुनिए । प्रतियोगितामा उत्कृष्ट बनेको प्रदीपले पुरुष २६ केजीमुनि र दृष्टिले महिला २८ केजीमुनिको तौल समूहमा प्रतिस्पर्धा गरेका थिए । प्रतियोगितामा १८ डोजाङ तथा विद्यालयका तीन सय खेलाडीले प्रतिस्पर्धा गरेका थिए । प्रतियोगितामा ग्योरोगी तथा पुम्सेमा प्रतिस्पर्धा भएको थियो । प्रतियोगिताका विजेता खेलाडीलाई नेपाल तेक्वान्दो संघका केन्द्रीय सदस्य एवं टेक्निकल डेलिगेट्स बब्लु सिवाकोटी, राष्ट्रिय खेलकुद परिषद्को तालिम तथा प्रशिक्षण विभागका उपनिर्देशक राजेश्वरमान स्थापित, काठमाडौं जिल्ला तेक्वान्दो संघका अध्यक्ष विक्रम खड्गीलगायतले पदक तथा प्रमाणपत्र वितरण गरेका थिए ।"
नाइजेरियामा बाढीले ७०० भन्दा बढीको मृत्यु भएको आशंका,काठमाडौं : नाइजेरियाको मोक्वा सहरमा बिहीबार आएको बाढीबाट मृत्यु हुनेको आधिकारिक संख्या २०० भन्दा बढी पुगेको छ। मध्य नाइजर राज्यको उक्त सहरमा अझै पनि ५०० भन्दा बढी मानिस बेपत्ता छन्। स्थानीय अधिकारी मोसेस किम्बोकुले बीबीसीलाई उद्धार कार्यहरू रद्द गरिएको बताए। अधिकारीहरूले अब कोही पनि जीवित नभएको आशंका गरेका छन्। योसँगै ७०० भन्दा बढी मानिसको मृत्यु भएको अनुमान गरिएको छ। मोक्वा जिल्ला प्रमुख मुहम्मदु अलियुले अधिकारीहरूले चाँडै नै बाढीमा फसेका शव हटाउन सुरु गर्ने बताए। यस क्षेत्रमा पछिल्लो ६० वर्षमा आएको सबैभन्दा ठुलो बाढी भएको बताइएको छ। यसअघि आपत्कालीन व्यवस्थापन एजेन्सीले मोक्वा शहरको टिफिन माजा र अंगुवान हौसावा जिल्लामा बाढीबाट सबैभन्दा बढी क्षति भएको बताएको थियो। नाइजेरियाले २०२२ मा पनि ठुलो बाढीको सामना गर्नुपरेको थियो। जसले गर्दा लगभग १३ लाख मानिस आफ्नो घर छोड्न बाध्य भए र ६०० भन्दा बढी मानिसको मृत्यु भएको थियो।
सोमपालले दिलाए दोस्रो सफलता,काठमाडौं : आइसीसी विश्वकप क्रिकेट लिग २ को चौथो श्रृंखलाको पहिलो खेलमा स्कटल्यान्डसँगको खेलमा अनुभवी पेसर सोमपाल कामीले नेपालका लागि दोस्रो सफलता दिलाएका छन्। सोमपालले ब्रान्डन म्याकमुलानलाई वसिर अहमदको हातमा क्याच गराए। दोस्रो विकेटका लागि नेपालले लामो समय पर्खनु पर्यो। २२ ओभरमा ओपनर जर्ज मुन्सेलाई रिजन ढकालले आउट गराएका थिए। ब्रान्डनलाई कामीले ११५ ओभरमा कयच आउट गराएका हुन्। स्कटल्यान्डले १३ ओभरमा २ विकेट गुमाउँदै ८२ रन बनाएर खेलिरहेको छ। हाल क्रिजमा ओपनर चार्ली टियरले ४२ र कप्तान रिची ब्रिङ्टनले ४ रन बनाएर खेलिरहेका छन्।
ग्लोबल आइएमई बैंकद्वारा टोखा र दिक्तेल रुपाकोट मझुवागढी नगरपालिकामा वृक्षारोपण,"काठमाडौं : ग्लोबल आइएमई बैंक लिमिटेडले काठमाडौंको टोखा नगरपालिका र खोटाङको दिक्तेल रुपाकोट मझुवागढी नगरपालिकामा वृक्षारोपण गरेको छ। बैंकले टोखा नगरपालिकाका विभिन्न विद्यालयहरुमा १००० वटा फलफुलको विरुवाहरु रोपण गरेको हो। उक्त वृक्षारोपण कार्यक्रममा टोखा नगरपालिकाका मेयर प्रकाश अधिकारी, बैंकका प्रमुख कार्यकारी अधिकृत सुरेन्द्रराज रेग्मी, विद्यालयका प्रध्यानापक, विद्यालयका प्रतिनीधीहरु र विद्यार्थीसहित स्थानीयहरुको उपस्थिती रहेको थियो। साथै, बैंकले दिक्तेल रुपाकोट मझुवागढी नगरपालिकाको विभिन्न वडाहरुमा १५०० वटा बाँसका विरुवाहरु रोपण गरेको छ। बैंकले संचालन गरेको उक्त वृक्षारोपण कार्यक्रममा खोटाङ जिल्लाका प्रमुख जिल्ला अधिकारी, जिल्ला समन्वय समिति प्रमुख, दिक्तेल रुपाकोट मझुवागढी नगरपालिका प्रमुख, नेपाली आर्मी र नेपाल प्रहरीका जिल्ला नेतृत्व तथा प्रतिनिधिहरु र स्थानीय व्यक्तीहरुको ठूलो उपस्थिति रहेको थियो। बैंकले आफ्नो १८औँ वार्षिकोत्सवको अवसरमा यस आर्थिक वर्षमा मुलुकभर १८ हजार बिरुवा रोपण गर्ने लक्ष्यका साथ विभिन्न स्थानमा वृक्षारोपण गरिरहेको छ। बैंकले विश्व वातावरण दिवसको अवसर पारेर ७ वटै प्रदेशहरुको विभिन्न स्थानहरुमा वृक्षारोपण गरीरहेको छ। साथै, उक्त बृक्षारोपणले जलवायु परिवर्तन न्यूनीकरण तथा स्थानीयहरुको आयआर्जनमा सहयोग हुने विश्वास बैंकले लिएको छ। ग्लोबल आइएमई बैंक ग्लोबल फाइनान्सको बेष्ट बैंक अवार्ड २०२४ तथा युरो मनी अवार्ड फर एक्सलेन्स २०२४ अन्तर्गतका दुई विधाबाट नेपालको सर्वश्रेष्ठ बैंकको रुपमा सम्मानित बैंक हो। साथै ग्लोबल आइएमई बैंक विभिन्न राष्ट्रिय तथा अन्तर्राष्ट्रिय संघसंस्थाहरुबाट फरकफरक विधामा सम्मानित भएको छ ।"
युक्रेनरूस वार्ताको बीचमा जेलेन्स्कीले के भने ?,"काठमाडौं : युक्रेनी राष्ट्रपति भोलोडिमिर जेलेन्स्कीले सोमबार टर्कीमा भइरहेको युक्रेनरूस वार्ताप्रति प्रतिक्रिया दिएका छन्। जेलेन्स्की हाल नेटोका पूर्वी र नोर्डिक सदस्यका नेतासँगको शिखर सम्मेलनका लागि लिथुआनियाको भिल्नियसमा छन्। उनले युक्रेन शान्तिको लागि आवश्यक कदम चाल्न तयार रहेको बताए। प्राकृतिक सुरुवात बिन्दु युद्धविराम र मानवीय कार्य, कैदीहरूको रिहाइ र अपहरण गरिएका बालबालिकाको फिर्ता हुनुपर्छ, उनले भने। जेलेन्स्कीले इस्तानबुलमा भएको वार्ताबाट केही उपलब्धि हासिल नभए युरोपेली संघ र अमेरिकाले रूसमाथि तत्काल र नयाँ कडा प्रतिबन्ध लगाउनु पर्ने बताए। विशेष गरी राष्ट्रपति ट्रम्पले बोलेका सबैभन्दा कडा प्रतिबन्धहरू लगाउनुपर्छ, उनले भने। दोस्रो चरणको शान्ति वार्ताका लागि रुसी र युक्रेनी प्रतिनिधिमण्डल टर्कीमा छन्।"
नेपाल थाइल्यान्डसँग पराजित,"काठमाडौं : नेपाली महिला राष्ट्रिय फुटबल टिम थाइल्यान्डसँग २० ले पराजित भएको छ। अन्तर्राष्ट्रिय मैत्रीपूर्ण खेलमा नेपाल थाइल्यान्डसँग पराजित भएको हो। पहिलो हाफमा शून्य बराबरीमा रोकेको नेपालले दोस्रो हाफमा २ गोल बेहोर्यो। खेलको ५९ औँ मिनेटमा फ्री किक गोलमार्फत थाइल्यान्डले अग्रता बनाएको थियो। थाइल्यान्डका लागि चाट्चावान रोड्थोङले फ्री किकमा गोल गर्दै अग्रता दिलाएकी हुन्। खेलको ७३ औँ मिनेटमा थाइल्यान्डले अर्को गोल थप्यो। थाइल्यान्डका लागि जिरापोन मङ्कोल्डीले गोल गर्दै थाइल्यान्डको अग्रता दोब्बर पारेकी हुन्। थाइल्यान्डसँग नेपालले पहिलो पटक मैत्रीपूर्ण खेल खेलेको हो। यसअघि नेपालले २ पटक एसियन कप छनोटमा थाइल्यान्डसँग खेलेको थियो। उज्वेकिस्तानमा यहि जुन अन्तिममा हुने एएफसी महिला एसियन कप छनोटको तयारीस्वरुप नेपालले थाइल्यान्डसँग मैत्रीपूर्ण खेल खेलेको हो। नेपाल एसियन कप छनोटमा समूह एफमा रहेर खेल्नेछ। नेपालले समूह एफमा घरेलु टिम उज्वेकिस्तानसँगै, लाओस र श्रीलंकासँ प्रतिस्पर्धा गर्नेछ। समूहको शीर्ष स्थानमा रहने टिमले अर्को वर्ष अष्ट्रेलियामा हुने महिला एसियन कपमा प्रतिस्पर्धा गर्ने अवसर पाउनेछ।"
वैदेशिक रोजगारीमा पठाइ दिन्छु भन्दै ठगी गर्नै एक महिला पक्राउ,काठमाडौं : वैदेशिक रोजगारीमा पठाइ दिन्छु भन्दै ठगी गर्नै एक महिलालाई प्रहरीले पक्राउ गरेको छ। वैदेशिक रोजगारीका लागि क्रोएसिया पठाइ दिन्छु भन्दै ठगी गर्ने ३४ वर्षीया मेनुका पुडासैनीलाई पक्राउ गरिएको प्रहरीले जनाएको छ। प्रहरीका अनुसार युवायुवतीलाई आकर्षक तलबको प्रलोभनमा पारी रोजगारीका लागि क्रोएसिया लैजाने भन्दै पुडासैनी सम्पर्क विहीन भएकी थिइन्। उनलाई आज ललितपुरको महालक्ष्मी नगरपालिका५ टिकाथलीबाट पक्राउ गरिएको काठमाडौं उपत्यका अपराध अनुसन्धान कार्यालयका सूचना अधिकारी काजी कुमार आचार्यले जानकारी दिए। उनलाई थप अनुसन्धान तथा कारबाहीका लागि वैदेशिक रोजगार विभाग ताहाचल पठाइएको प्रहरीले जनाएको छ।
"तीन दल बैठक : भोलि संसद खुल्नेमा सत्तापक्ष ढुक्क, माओवादीको अडान कायमै","काठमाडौं : प्रमुख प्रतिपक्षी दल नेकपा माओवादीले गृहमन्त्री रमेश लेखको राजीनामा नै पहिलो शर्त रहेको बताएको छ। प्रमुख तीन दलको सिंहदरवारमा बसेको बैठकमा माओवादीले भिजिट भिसा प्रकरणमा गृहमन्त्री लेखकले मार्ग प्रशस्त गर्नुपर्ने माग गरेका हुन्। माओवादीका प्रमुख सचेतक हितराज पाण्डेले प्रधानमन्त्री केपी शर्मा ओलीले आह्वान गरेको बैठकमा उक्त माग गरिएको बताए। 'बैठकमा संसदको गतिरोध अन्त्य गर्ने र प्रतिगामी शक्तिहरूको गतिविधिका विषयमा छलफल भयो। ठोस निर्णय केही नभए पनि हामीले सुशासनका निम्ति गृहमन्त्रीले मार्ग प्रशस्त गर्नुपर्ने भन्यौं,' पाण्डेले भने। बैठकमा प्रधानमन्त्री ओलीले भिजिट भिसा प्रकरणमा कर्मचारीहरू मुछिएको र त्यसकै कारण गृहमन्त्रीले राजीनामा दिन नपर्ने अडान राखेका थिए। प्रधानमन्त्री ओलीले राजीनामातिर नलाग्न माओवादीलाई आग्रह गरेको प्रमुख सचेतक पाण्डेको भनाइ छ। 'प्रधानमन्त्रीज्युले राजीनामातिर नलागेर संसद खोल्नुपर्छ भन्नुभयो। हामीले सुशासन कायम गर्न पनि राजीनामा महत्त्वपूर्ण भएको बतायौं,' उनले भने। प्रधानमन्त्रीका विज्ञ सल्लाहकार अग्नि खरेलले छलफल सकारात्मक भएको बताए। उनले भोलि संसद खुल्नेमा आफूहरू ढुक्क भएको बताए। 'संसद अगाडि बढ्छ। यस विषयमा उहाँहरूले विचार गर्नुहुन्छ भन्ने हामीलाई लागेको छ,' उनले भने। यस विषयमा माओवादीले संसद बैठक बस्नुअघि प्रतिपक्षी दलहरूसँग छलफल गर्ने माओवादी नेता पाण्डेको भनाइ छ। प्रधानमन्त्रीका विज्ञ सल्लाहकार खरेलले पनि प्रतिपक्षी दलहरूबीच छलफल भएपछि सकारात्मक कुरा आउने बताए। खरेलले राजावादीका नाममा भइरहेका गतिविधिविरुद्ध संविधान पक्षधर एक भएको बताएका थिए।"
नेपाललाई स्कटल्यान्डले दियो २९७ रनको लक्ष्य,"काठमाडौं : स्कटल्यान्डले नेपाललाई २९७ रनको लक्ष्य प्रस्तुत गरेको छ। आइसीसी लिग २ अन्तर्गतको खेलमा घरेलु मैदानमा टस जितेर बलिङ गरेको नेपाललाई स्कटल्यान्डले विशाल रनको लक्ष्य प्रस्तुत गरेको हो। स्कटल्यान्डले निर्धारित ओभरको खेलमा ७ विकेटको क्षतिमा २९६ रन बनायो। स्कटल्यान्डका लागि चार्ली टियरले सर्वाधिक ८० रन बनाए। त्यस्तै फिन्ले म्याक्रिथले ५५ रन बनाए। नेपालका लागि रिजन ढकाल, किरण केसी र सोमपाल कामीले २२ विकेट लिए। सन्दीप लामिछानले एक विकेट लिए।"
साउदीमा एकै दिन २८ जना नेपालीले पाए बहिर्गमन भिसा,साउदी : अलपत्र परेका नेपालीहरूका लागि साउदी सरकारले बहिर्गमन भिसा जारी गरेको छ। नेपाली दूतावास रियादको सहयोगमा साउदी सरकारले एकै दिन २८ जना नेपालीको बहिर्गमन भिसा जारी गरेको हो। योसँग अब उनीहरू सहजैरूपमा स्वदेश फिर्ता हुने भएका छन्। बहिर्गमन भिसा प्राप्त उनीहरूले १५ दिनभित्र साउदी अरेबिया छोड्नु पर्ने व्यवस्था छ। बहिर्गमन भिसाबारे नेपाली दूतावास रियादले नेपाली कामदारको लागि सूचना जारी गर्दै बहिर्गमन एक्जिट भिसाको सेवा दिँदै आएको छ। हवाई टिकट भने स्वयंले व्यवस्था गर्नुपर्ने छ। एक्जिट भिसा दिने सम्पूर्ण अधिकार साउदीको अध्यागमन अफिससँग रहेकाले एक्जिट भिसाका लागि प्रक्रिया मात्रै गरी दिने दूतावासले जनाएको छ। साउदीमा कार्यरत रहँदा जुन ठाउँबाट आफ्नो इकामा बनेको हो त्यही ठाउँको श्रम कार्यालय र अध्यागमन कार्यालयबाट मात्रै एक्जिट भिसाका लागि प्रक्रिया थाल्नुपर्ने साउदीको नियम रहेको छ।
"नेपाललाई पहिलो सफलता, रिजनले लिए विकेट",काठमाडौं : आइसीसी विश्वकप क्रिकेट लिग २ को चौथो श्रृंखलाको पहिलो खेलमा नेपालका बाँयाहाते पेसर रिजन ढकालले नेपालका लागि पहिलो विकेट लिएका छन्। उनले २२ ओभरमा स्कटल्यान्डका ओपनर ब्याटर जर्ज मुन्सेलाई सोमपाल कामीको हातमा क्याच गराए। मुन्सेले ८ बलमा २ चौकासहति १२ रन बनाउँदै पेभेलियन फर्किएका हुन्। स्कटल्यान्ड ३ ओभरमा १ विकेट गुमाउँदै २३ रन बनाएर खेलिरहेको छ। स्कटल्यान्डका लागि तेस्रो क्रममा ब्रान्डन म्याकमुलान आएका छन्।
"भोलि संसद् खुलाऔं भनेर प्रचण्डजीसँग कुरा गर्न खोजेँ, सम्पर्कमा आउन चाहनु भएन : प्रधानमन्त्री","काठमाडौं : प्रधानमन्त्री केपी शर्मा ओलीले अवरुद्ध संसद् सञ्चालनबारे आफूले प्रतिपक्षी दलका नेता पुष्पकमल दाहाल 'प्रचण्ड'सँग कुरा गर्न खोजे पनि सम्पर्क हुन नसकेको बताएका छन्। सोमबार एमाले संसदीय दलको बैठकमा बोल्दै प्रधानमन्त्री ओलीले प्रचण्ड सम्पर्कमा आउन नचाहेको बताएका हुन्। 'संसदको गतिरोधबारे छलफल गरौं भन्दा प्रचण्डजीसँग कुरा गर्न खोज्या। उहाँ सम्पर्कमा आउनु चाहिरहनु भएको छैन। उहाँलाई सबै कुरा थाहा छ। उहाँलाई धेरैतिरबाट खोजि गर्दा पनि फेला पर्नु भएको छैन। उहाँहरू कुरा नगर्ने। बन्द गर्ने मोडमा हुनुहुन्छ होला । यस्ता नचाहिने कुरामा संसदको कारवाही रोकेर देशको विकासको गतिलाई अवरुद्ध गर्ने खालका काम, जनप्रतिनिधिलाई असफल बनाउने काम नगर्नुहोस्। यस्तो व्यवहार सधैं चल्दैन ,' प्रधानमन्त्री ओलीले भने,'केही विषय नपाएर गृहमन्त्रीको राजीनामा मागिएको छ जबकि गृहमन्त्रीमाथि कुनै उजुरी वा छानबिन चलेको छैन । त्यसकारण यस्ता कुरामा संसद अवरुद्ध हुँदैन । माननीयज्यूहरू तयार भएर बस्नुस् । भोलिदेखि सदन चल्छ ।' एमाले अध्यक्ष समेत रहेका प्रधानमन्त्री ओलीले गम्भीर मोडमा सरकारको बजेट प्रस्तुत भएकाले यसका पक्षमा तर्कपूर्णरुपमा आफ्ना कुरा राख्न सांसदहरूलाई आग्रह गरे। उनले मन्त्रीहरूलाई संसदीय गतिविधिलाई महत्व दिन निर्देशन समेत दिए। 'बजेटमाथि भोलिबाट छलफल प्रारम्भ हुँदैछ। माननीयज्यूहरू तर्कपूर्ण ढंगले प्रस्तुत हुनुहोला,'उनले भने,' बजेट पढ्नुहोस्। जुन विषयमा बोल्नुपर्ने हो सोही विषयमा अध्ययन गरेर मात्रै बोल्नु होला।'"
गृहमन्त्रीको राजीनामा मागेर सदन अवरोध गर्नु लोकतन्त्र विपरीत छ : प्रधानमन्त्री,"काठमाडौं : प्रधानमन्त्री एवं नेकपा एमालेका अध्यक्ष केपी शर्मा ओलीले गृहमन्त्री रमेश लेखकको राजीनामालाई अनावश्यक विषय बनाएर प्रतिपक्षले सदन अवरोध गर्नु लोकतन्त्रविपरीत भएको बताएका छन्। एमाले संसदीय दलको बैठकलाई सम्बोधन गर्दै प्रधानमन्त्री ओलीले मंगलबारदेखि संसदका नियमित गतिविधि सञ्चालन हुने बताए। 'भोलिदेखि नियमित संसद चलाउँ भनेर मैले प्रमुख प्रतिपक्षी नेकपा (माओवादी केन्द्र) का अध्यक्ष पुष्पकमल दाहाल प्रचण्डजीसँग कुरा गर्न खोजे तर उहाँ जानीजानी सम्पर्कमा आउनुभएन। वार्ता, संवाद नगर्ने अनि सदन बन्द गर्ने मुडमा उहाँहरू हुनुहुन्छ होला। यस्तो व्यवहार सधैं चल्दैन। संसद यस्ता नचाइने कुरामा सधैं बन्द हुँदैन,' उनले भने, 'केही विषय नपाएर गृहमन्त्रीको राजीनामा मागिएको छ। जबकि गृहमन्त्रीमाथि कुनै उजुरी वा छानबिन चलेको छैन। त्यसकारण यस्ता कुरामा संसद अवरुद्ध हुँदैन। माननीयज्यूहरु तयार भएर बस्नुस्। भोलिदेखि सदन चल्छ।' सडकमा कुनै समूहले केही माग लिएर बस्दा पनि कुँदेर गएर समर्थन गर्ने र सदन पनि अवरोध गर्ने यसता कामले प्रतिगमनलाई सहयोग पुग्ने र लोकतन्त्रलाई असहयोग हुने प्रधानमन्त्री ओलीको भनाइ थियो। खास परिस्थितिबाट देश अगाडि बढिरहेको गम्भीर मोडमा सरकारको बजेट प्रस्तुत भएकाले यसका पक्षमा तर्कपूर्णरूपमा आफ्ना कुरा राख्न सांसदहरूलाई आग्रह गर्दै प्रधानमन्त्री ओलीले मन्त्रीहरूलाई संसदीय गतिविधिलाई महत्त्व दिन निर्देशन दिए। अर्थतन्त्र ओरालो लागेको तथा अराजकता र असन्तुष्टवादीहरुले विरोध गरिरहेका बेला बेग्लै चुनौतीको अवस्थामा बजेट आएको उल्लेख गर्दै उनले राजतन्त्र आजको बहसको विषय नै नभएको बताए। 'आजको समाजमा जन्मिँदै राजा हुने वंश परम्परा र दास मानसिकताको वकालत गर्नु मुर्खता हो। भारत र चीन वा अमेरिकामा निर्वाचित जनप्रतिनिधिले चलाएका छन्। केही देशमा खुम्चिएर राजतन्त्र टिकेको छ। दुनियाँमा राजतन्त्रको वैज्ञानिकता र न्यायिकता केही छैन। यस्तो बेलामा नेपालमा राजतन्त्र पुनः स्थापनाको कुरा गर्नेहरूको चेतनाको स्तर देख्दा दया लागेर आउँछ,' उनले भने। कतिपय पक्षमा सत्ता छोड्नुपरेकाले वैचैनी र कुण्ठा प्रकट भएको टिप्पणी गर्दै उनले सरकारको राम्रो काम नदेख्ने र असफलता गराउने खोज्ने घण्टाकर्ण प्रवृत्तिहरू देखिएको बताए।"
पूर्वराष्ट्रपति भण्डारी स्वदेश फिर्ता,"काठमाडौं : १० दिने चीन भ्रमण सकेर पूर्वराष्ट्रपति विद्या भण्डारी स्वदेश फर्किएकी छन्। एमाले नेताहरू र सरकारका मन्त्रीसहितको प्रतिनिधि मण्डलको नेतृत्व गर्दै चाइनिज फर एसोसिएसन अफ इन्टरनेशनल अण्डरस्ट्यान्डिङ सस्थाद्धारा आयोजित कार्यक्रममा सहभागी हुन गत जेठ १० गते चीन भ्रमणमा गएकी भण्डारी सोमबार बिहान नेपाल फर्किएकी हुन् । चीन भ्रमणमा रहँदा पूर्वराष्ट्रपति भण्डारीले चिनियाँ उपराष्ट्रपति हान चेङ,सीपीसीका विदेश विभाग प्रमुख लिउ जियानचाओ लगायतका चिनियाँ नेताहरुसँग भेटवार्ता गरेकी थिइन्। चिनको १० दिने भ्रमण समग्ररुपमा सफल रहेको उद्योग, वाणिज्य तथा आपूर्तिमन्त्री दामोदर भण्डारीले जानकारी दिए । नेपाल र चिनको पुरानो सम्बन्ध,लामो समयदेखीको मित्रतालाइ अझै सुदृढ गर्ने,दुई देशबिचका साझदारी, सम्झौताहरुलाइ पुर्नजागृत गर्ने सदभाव भ्रमणको रुपमा रहेको मन्त्री भण्डारीले बताए । छलफलका क्रममा चिनिया पक्षबाट सहमतिलाई कार्यान्वयन गर्ने खालको प्रतिबद्धता व्यक्त भएको मन्त्री भण्डारीले जानकारी दिए। चाइनिज फर एसोसिएसन अफ इन्टरनेशनल अण्डरस्ट्याडिङ सस्थाद्धारा आयोजित कार्यक्रममा ६० देशका प्रतिनिधिहरूको सहभागिता रहेको थियो । नेपालका तर्फबाट पूर्वराष्ट्रपति भण्डारीले नेतृत्व भ्रमण टोलीमा नेकपा (एमाले) विदेश विभाग प्रमुख रघुवीर महासेठ, उद्योगमन्त्री भण्डारी, एमाले नेता कर्ण थापालगायतको सहभागिता थियो ।"
"सरकार र यातायात व्यवसायीबीच सहमति, सहसचिवको संयोजकत्वमा समिति गठन",काठमाडौं : सरकार र यातायात व्यवसायीबीच समिति बनाउन सहमति भएको छ। राइड सेयरको विरुद्धमा सार्वजनिक यातायात बचाउ केन्द्रीय संघर्ष समितिको आह्वानमा सोमबारदेखि देशभरका सार्वजनिक यातायात ग्यारेजमै थन्क्याएर विरोधमा उत्रिएपछि गृह मन्त्रालयमा व्यवसायीसँग वार्ता भएको हो। गृह मन्त्रालयमा आज बसेको बैठकले भौतिक पूर्वाधार तथा यातायात मन्त्रालयका सहसचिवको संयोजकत्वमा विभिन्न मन्त्रालयका प्रतिनिधि तथा यातायात व्यवसायी रहने गरी समिति गठन गरेको गृह मन्त्रालयका प्रवक्ता रामचन्द्र तिवारीले जानकारी दिए। समितिमा सरकारका तर्फबाट विभिन्न मन्त्रालयबाट आठ जना र यातायात व्यवसायी तथा मजदुरको तर्फबाट चारजना सदस्य रहने छन् । गण्डकी प्रदेश सरकारले वैशाख ३१ गते राइड सेयरिङसम्बन्धी नियमावली मन्त्रिपरिषद्बाट पारित गरेको थियो। गण्डकी प्रदेश राइड सेयरिङ (नियमन र व्यवस्थापन) नियमावली प्रदेशको राजपत्रमा जेठ १ गते प्रकाशन भएर कार्यान्वयनको बाटो खुला भएको छ। त्यसपछि सार्वजनिक यातायात व्यवसायी आक्रोशित बनेका हुन्। २०८१ साल असार १३ गते सर्वोच्च अदालतले राइड सेयरिङलाई मान्यता दिन सरकारलाई भनेको थियो।
सुदूरपश्चिम प्रदेशका पूर्वमुख्यमन्त्री सोडारीविरुद्ध १ करोडको भ्रष्टाचार मुद्दा दायर,"काठमाडौं : सुदूरपश्चिम प्रदेशका तत्कालीन मुख्यमन्त्री तथा भौतिक पूर्वाधार विकास मन्त्री दीर्घबहादुर सोडारीविरुद्ध भ्रष्टाचार मुद्दा दायर भएको छ। अख्तियार दुरुपयोग अनुसन्धान आयोगले पदीय मर्यादा विपरीतका कार्यहरू गरी गैरकानुनी सम्पत्ती आर्जन गरी भ्रष्टाचार गरेको आरोपमा उनीविरुद्ध आज विशेष अदालत काठमाडौंमा मुद्दा दायर गरेको हो। उनीविरुद्ध १ करोड ८ लाख ३८ हजार ३०२ रुपैयाँ विगो र सजाय माग गरिएको छ। सोडारी हाल प्रदेशसभा सदस्य हुन्। अख्तियारका अनुसार सार्वजनिक पद धारण गरेको मिति २०७४ साल माघ ७ गतेदेखि २०७९ फागुन १० गतेसम्मको अवधिमा विभिन्न बैंक तथा वित्तीय संस्थामा नगद मौज्दातसमेत गरी १ करोड ९३ लाख ८९ हजार ६३७ रुपैयाँ बराबरको सम्पत्ती खर्च तथा लगानी गरेको देखिएको तर सोही अवधिमा १ करोड ८ लाख ३८ हजार ३०२ रुपैयाँ बराबरको सम्पत्तिको स्रोत पुष्टि गर्न नसकेपछि उनीविरुद्ध भ्रष्टाचार मु्द्दा दायर गरिएको हो। आयोगले पूर्वमुख्यमन्त्री सोडारीले गैरकानुनी रुपमा आर्जन गरेको सम्पत्ति जफत गर्न समेत माग गरेको छ। उनले आयोगसमक्ष पेश गरेको सम्पत्ति विवरणमा वास्तविक सम्पत्तिको विवरण उल्लेख नगरी सम्पत्ति लुकाइ छिपाई झुट्टा विवरण पेश गरेको अख्तियारको ठहर छ। सोडारीले आर्जन गरेको स्रोत नखुलेको सम्पत्तिबाट उनकी श्रीमती गीता सोडारी तथा छोरा बबि सोडारीको नाममा जग्गा खरिद,घर निर्माण र बैंक मौज्दातको सम्पत्ति भ्रष्टाचार निवारण ऐन २०५९ को दफा ४७ तथा अख्तियार दुरुपयोग अनुसन्धान आयोग ऐन २०४८ को दफा २९ ख समेतको कानुन बमोजिम जफत गर्न माग गरिएको आरोपपत्रमा उल्लेख छ।"
प्रधानमन्त्री ओलीले लेखे लगत्तै एमालेमा म झोले हो पोस्टर ट्रेन्ड,"ओली भन्छन् ,एउटा सामन्ती परिवारको दास बन्नु भन्दा देशमा परिवर्तन र विकासको झोला बोकेर हिँड्नु कयौं गुणा उत्तम चरित्र हो। काठमाडौं : नेकपा एमालेले सामाजिक सञ्जालमा म झोले हो ट्रेन्ड चलाएको छ। राजावादीहरु राजसंस्था र हिन्दुराष्ट्र बनाउने भन्दै आन्दोलन गर्दै सत्तारूढ दलका कार्यकर्तालाई झोले भन्दै गाली गर्न थालेपश्चात एमालेका शीर्ष नेता र कार्यकर्ताले सामाजिक सञ्जालमा झोले ट्रेन्ड चलाउन थालेका हुन्। सुरुवातमा प्रधानमन्त्री एवम् एमाले अध्यक्ष केपी शर्मा ओलीको फेसबुकमा म झोले हो भन्ने सन्देश प्रवाह भएको थियो। म झोले हो।ओलीको फेसबुकमा तस्बिर राखेर गरिएको पोस्टमा भनिएको छ,एउटा सामन्ती परिवारको दास बन्नु भन्दा देशमा परिवर्तन र विकासको झोला बोकेर हिँड्नु कयौं गुणा उत्तम चरित्र हो। ओलीले क्याप्सनमा भने सामाजिक सञ्जालमा झोले भनेर खेदियो भन्दैमा सत्य अँगाल्न नछोड्न आग्रह गरेका थिए। हिजोआज एउटालाई भगवान बनाउनु पर्यो भने सामूहिकतामा विश्वास राख्नेहरुलाई पहिले झोले भनेर लखेटिन्छ र समाजलाई भीडमा बदलिन्छ । भीडसँग बल अवश्य हुन्छ, तर सत्य नहुन सक्छ। ओलीले भनेका थिए, सामाजिक सञ्जालमा झोले भनेर खेदियो भन्दैमा सत्य अँगाल्न नछोडौं। सामूहिक र संगठित आक्रमणबाट हरेकले आफ्नो निजत्व जोगाउनु पर्छ। पोष्ट भएलगत्तै प्रधानमन्त्रीका सचिवालय सदस्यहरूले सेयर गर्न थालेका थिए। त्यसपश्चात उपाध्यक्ष एवम् अर्थमन्त्री विष्णु पौडेल, महासचिव शंकर पोखरेल, मुख्य सचेतक महेश बर्तौला, सचेतक सुनीता बराल लगायत सांसद तथा नेताहरूले पनि पोष्ट गरिरहेका छन्। गत आइतबार पनि ओलीले नेपाल बुद्धिजीवी परिषद्को ११ औँ राष्ट्रिय महाधिवेशनको उद्घाटन गर्दै सही कुराको समर्थन गर्दा कसैले झोले भनेर आलोचना गरेपनि परिवर्तन र जनताको झण्डा बोक्न नछोड्न आग्रह गरेका थिए। उनले राष्ट्रिय एकता र परिवर्तनको सही विचारलाई गौरवका साथ बोकेर हिँड्न आग्रह गर्दै भनेका थिए,म एमालेको झोले हुँ। यतिभन्दा एमालेको विरोधीहरूलाई चित्त बुझ्छ होला। म यो झोलामा देश र जनताको परिवर्तनको चाहनालाई बोकेर हिँड्छु। यसमा मलाई गर्व छ। देशभित्र र बाहिरका अनेकथरी स्वार्थको टक्कर गर्नेहरूले मोर्चाबन्दी गरेर एमालेका विरुद्धमा लागेर झण्डै दुई तिहाइमा पुगेको पार्टीलाई विभाजन गराइए पनि त्यस स्थितिबाट अब पार्टी सुदृढ भइसकेको बताए। भविष्यमा पनि अयोग्य हुने गरी प्रतिक्रियावादीहरुले मलाई साधारण सदस्यबाट पनि हटाएको घोषणा गरे। विचार र विकासको नायक पार्टीलाई सिध्याउँछु, धुलो चटाउँछु भने। यी सबै घेराबन्दी र मोर्चाबन्दीलाई पराजित गरेर एमाले फेरि मुलुकको लोकप्रिय पार्टी बन्यो, अध्यक्ष ओलीले भने,व्यक्तिगत महत्वाकाङ्क्षा छोडेर राष्ट्रिय हित र परिवर्तनको हित एवं समृद्ध नेपाललाई ध्यान दिएर अगाडि बढेमा एमालेको एकल बहुमत ल्याउन कसैले रोक्न सक्दैन। विभाजन हुँदा पनि हामी लोकप्रिय पार्टी बन्न सकेका छौँ। आज एमालेलाई सिध्याइदिन्छु र भित्तामा लगेर टाँसिदिन्छु भन्ने कसैको हैसियत छैन। त्यसकारण हामी मिसन २०८४ मा अघि बढेका छौँ। यसमा जो जहाँ छौँ, त्यहाँबाट योगदान गरौँ।"
ग्लेन म्याक्सवेलले लिए एकदिवसीय क्रिकेटबाट सन्न्यास,"काठमाडौं : अष्ट्रेलियाली क्रिकेटर ग्लेन म्याक्सवेलले एकदिवसीय क्रिकेटबाट सन्न्यास लिएका छन्। ग्लेन म्याक्सवेलले सोमबार एकदिवसीय क्रिकेटबाट सन्न्यासको घोषणा गरेका हुन्। फाइनल वर्ड पोडकास्टमा आफ्नो सन्न्यासबारे म्याक्सवेलले भने, मलाई लाग्छ अब मेरो ठाउँमा अरू कसैलाई मौका दिने समय आएको छ। त्यो खेलाडीले त्यो पद लिन सकोस् र २०२७ को विश्वकपको लागि आफूलाई तयार गर्न सकोस्। आफ्नो ठाउँमा आउने खेलाडीले राम्रो प्रदर्शन गर्न पर्याप्त समय पाउने उनले विश्वास व्यक्त गरे। म्याक्सवेलले १४९ एकदिवसीय खेल खेले र ३९९० रन बनाए। उनको उच्चतम स्कोर २०१ रन (नटआउट) थियो। म्याक्सवेलले आफ्नो एकदिवसीय क्रिकेट करियर २०१२ मा अफगानिस्तानविरुद्धको खेलबाट सुरु गरेका थिए। म्याक्सवेलले आफ्नो एकदिवसीय करियरमा ७७ विकेट पनि लिए। उनी दुई पटकको एकदिवसीय विश्वकप विजेता हुन्।"
यस्ता छन् हरेक दिन साइकल चलाउनुका फाइदा,"काठमाडौं : पहिले यातायातको सानो माध्यमको रूपमा हेरिएको साइकल चलाउनु फेरि एकपटक तन्दुरुस्ती, दिगोपन र मानसिक स्वास्थ्यको लागि शक्तिशाली उपकरणको रूपमा छाप छोड्दैछ। आजकल मानिसहरू स्वस्थ जीवनशैली बिताउन साइकलको सहारा लिइरहेका छन्। साइकल चलाउनु समग्र स्वास्थ्यको लागि पनि फाइदाजनक छ। विश्व स्वास्थ्य संगठन (डब्लुएचओ)ले मोटोपना, मधुमेह र मुटु रोगको जोखिमबाट बच्न साइकल चलाउन भनेको छ। स्वस्थ र सन्तुलित जीवनको लागि साइकल चलाउनु लाभदायक हुन्छ। हरेक दिन साइकल चलाउनुका फाइदाको बारेमा जानौंः मुटुको स्वास्थ्यमा सुधार साइकल चलाउनु एक एरोबिक गतिविधि हो। जसले मुटुलाई धड्कन दिन्छ र फोक्सोलाई काम गर्न मद्दत गर्छ। ब्रिटिस हार्ट फाउन्डेसनका अनुसार हरेक दिन साइकल चलाउँदा मुटु सम्बन्धी रोगहरूको जोखिम ५० प्रतिशतले कम हुन्छ। तौल घटाउनमा फाइदाजनक केवल ३०६० मिनेट साइकल चलाउँदा तीव्रतामा निर्भर गर्दै ३००६०० क्यालोरी जलाउन सकिन्छ। यसले तपाईंको मेटाबोलिज्मलाई पनि बढाउँछ। स्वस्थ तौल घटाउन मद्दत गर्छ र मोटोपनासँग सम्बन्धित रोगहरूबाट बचाउँछ। जोर्नीको स्वास्थ्यमा सुधार दौडको तुलनामा, साइकल चलाउँदा घुँडा र जोर्नीमा धेरै प्रभाव पर्दैन। यो गठियाबाट पीडित वा चोटपटकबाट निको भइरहेका व्यक्तिहरूको लागि लाभदायक छ। मानसिक स्वास्थ्य सुधार साइकल चलाउने जस्ता शारीरिक गतिविधिहरूले एन्डोर्फिनको रिलीजलाई सक्रिय बनाउँछ। जसले स्वाभाविक रूपमा मुड सुधार गर्छ। यसले तनाव, चिन्ता र डिप्रेसनका लक्षणहरूलाई कम गर्न सक्छ। मांसपेशीको बल बढाउँछ साइकल चलाउँदा खुट्टा, नितम्ब र कोरको मांसपेशीमा असर पर्छ। बिस्तारै बल र सहनशीलता बढ्छ। समयसँगै यसले मुद्रा र सन्तुलनमा पनि सुधार ल्याउँछ। रोग प्रतिरोधात्मक क्षमता बढाउँछ साइकल चलाउँदा रोग प्रतिरोधात्मक क्षमता बलियो बनाउन मद्दत गर्छ। दैनिक साइकल चलाउँदा सामान्य रोगहरूको जोखिम कम हुन्छ। दीर्घकालीन रोगहरूको जोखिम कम दैनिक साइकल चलाउनाले टाइप २ मधुमेह, उच्च रक्तचाप र केही क्यान्सर जस्ता रोगहरूको जोखिम कम हुन्छ। डब्लुएचओले हप्तामा कम्तीमा १५० मिनेट साइकल चलाउन भनेको छ।"
गृहमन्त्रीको राजीनामा नआएसम्म संसद अवरोध यथावत् रहन्छ : माओवादी,"काठमाडौं : प्रमुख प्रतिपक्षी दल नेकपा माओवादी केन्द्रले गृहमन्त्री रमेश लेखको राजीनामा नआएसम्म संसद अवरोध यथावत् रहने निर्णय गरेको छ। सिंहदरवारमा सोमबार भएको पार्टीको संसदीय दलको बैठकले मंगलबार बस्ने प्रतिनिधिसभाको बैठकमा अवरोध कायमै राख्ने निर्णय गरेको उपमहासचिव वर्षमान पुनले बताए। 'भोलिको अवरोध यथावत् नै रहन्छ। गृहमन्त्रीज्युले मार्ग प्रशस्त नगरेसम्म अवरोध कायमै रहन्छ। भिजिट भिसा प्रकरणको निष्पक्ष छानबिन हुनुपर्छ। किनकि त्यहाँ अनियमितता भएको छ। भ्रष्टाचार भएको छ,' उनले भने। उनले प्रधानमन्त्रीले आह्वान गरेको तीन दलको बैठकमा पनि भिजिट भिसाका विषयमा छलफल हुने बताए। भोलि संसद बैठक बस्नुअघि पनि प्रतिपक्षी दलहरू बसेर रणनीति बनाउने नेता पुनले बताए।"
स्थानीयको पहलमा विद्यालयको ८ कोठे भवन निर्माण,"सिन्धुली : सिन्धुलीको फिक्कल गाउँपालिका६ मा स्थानीयकै पहलमा एक विद्यालयको ८ कोठे भवन निर्माण भएको छ। विद्यालयमा भवन नहुँदा पठनपाठनमा समस्या आएपछि फिक्कल गाउँपालिका६ को जनता आधारभूत विद्यालयमा ८ कोठे भवनको निर्माण गरिएको हो। जनता आधारभूत विद्यालयमा भवन निर्माणका लागि पटकपटक पहल गर्दा पनि सरकारबाट सहयोग प्राप्त नभएपछि स्थानीय सरकार र नागरीककै पहलमा सुविधा सम्पन्न भवन निर्माण गरिएको गाउँपालिकाका प्रवक्ता तथा वडा नम्बर ६ का अध्यक्ष कुलेन्द्र मगरले बताए। फिक्कल गाउँपालिकाबाट २१ लाख, सेचेने करुणाबाट ३० लाख र निर्माण समितिबाट ५ लाख ७० हजार गरी कुल ५६ लाख ७० हजार रुपैयाँको लागतमा विद्यालय भवन निर्माण गरिएको हो। सुरुमा ६ कोठे भवन निर्माण गर्ने योजना रहेपनि गाउँपालिकाको निर्णय अनुसार थप २ कोठा निर्माण गरी भवनलाई ८ कोठे बनाइएको गाउँपालिकाका प्रमुख प्रशासकीय अधिकृत डम्बर बहादुर रजन मगरले जानकारी दिए।"
"बजेटपछिको पहिलो कारोबारमा बढ्यो नेप्से परिसूचक, ९ अर्बमाथिको कारोबार","काठमाडौं : बजेटपछिको पहिलो सेयर कारोबारमा नेप्से परिसूचक बढेको छ। नेप्से परिसूचक १६० अंकले बढेर २६९४६६ विन्दुमा पुगेको छ। सरकारले जेठ १५ गते आर्थिक वर्ष २०८२०८३ को बजेट ल्याएको हो। जेठ १६ गते शुक्रबार परेकाले कारोबार भएन। यो साताको पहिलो कारोबार दिन आइतबार उपत्यकामा सार्वजनिक बिदा भएकाले कारोबार हुन सकेन। त्यसपछि खुलेको बजारमा नेप्से परिसूचक सामान्य अंकले बढेको हो। सेयर बजार सामान्य अंकले बढेपनि ९ अर्बमाथिको कारोबार भएको छ। यसदिन ३१४ स्क्रिप्सको २ करोड २० लाख ३१ हजार ८६१ कित्ता सेयर ९ अर्ब २२ करोड ६३ लाख २२ हजार ९३३ रुपैयाँमा खरिदबिक्री भए। आज दुई कम्पनीको सेयर सकारात्मक सर्किट लेभलमा कारोबार भयो। ओम मेघाश्री फर्माक्युटिकल्स र पियोर इनर्जीको सेयर १० प्रतिशतले बढेको हो। सप्तकोशी डेभलपमेन्ट बैंकको ८३१ प्रतिशतले बढ्दा नगदी हाइड्रोपावरको ७२७ र कर्पोरेट डेभलपमेन्ट बैंकको सेयर ६३५ प्रतिशतले वृद्धि भयो। कारोबार रकमका आधारमा नगदी ग्रुप शीर्षस्थानमा रह्यो। सो कम्पनीको ८७ करोड ४७ लाख मूल्य बराबरको सेयर कारोबार भयो। राधी विद्युतको ६५ करोडको सेयर कारोबार हुँदा युनिर्भसल पावरले ५४ करोड,हाइड्रोइलेक्ट्रसिटी इन्भेस्टमेन्टले ३७ करोड र बु्टवल पावरले ३४ करोड मूल्य बराबरको सेयर कारोबार गरे। कारोबारमा आएकामध्ये ११५ वटा स्टक्सको मूल्य बढ्दा १३३ वटाको घट्यो। ६ समूहको उपसूचक बढ्दा ८ समूहको उपसूचक नकारात्मक देखिए। यसदिन होटल्स एण्ड टुरिजम समूहको उपसूचक सर्वाधिक २३९ प्रतिशतले बढ्यो।"
कर्जा विस्तार गर्दा उत्पादन क्षेत्रलाई ध्यान दिनुपर्छ : गभर्नर पौडेल,काठमाडौं : नेपाल राष्ट्र बैंकका गभर्नर डा विश्वनाथ पौडेलले बैंक तथा वित्तीय संस्थाहरूको कर्जा विस्तार गर्दा उत्पादन क्षेत्रलाई ध्यान दिनुपर्ने बताएका छन्। सिंहदरबारमा सोमबार बसेको प्रतिनिधिसभा अन्तर्गतको अर्थ समिति बैठकमा गभर्नर पौडेलले कर्जा विस्तारलाई केन्द्रीकृत गर्नुभन्दा उत्पादन क्षेत्रलाई ध्यान दिएर कर्जा विस्तार गर्नुपर्ने बताएका हुन्। अहिले कर्जा विस्तार केन्द्रीकृत हुँदै गएको र कुल प्रवाहित कर्जाको ठुलो हिस्सा सीमित व्यक्ति तथा समूहमा जाने गरेको विषय राष्ट्र बैंकको चासोको विषय भएको उनले बताए। उनले कर्जा विस्तारको तथ्याङ्कलाई हेर्दा केही व्यक्तिलाई मात्रै धेरै ऋण गएको छ कि भन्ने देखिएको धारणा राखे। बैंक तथा वित्तीय संस्था सम्बन्धी ऐनलाई संशोधन गर्न बनेको विधेयकमाथिको छलफलका क्रममा गभर्नर पौडेलले बित्तिय संस्थाका सञ्चालकले केकति कर्जा लिन पाउनेनपाउने भन्ने विधेयकमार्फत स्पष्ट भएर आउने बताए। बैठकमा सांसदहरूले बैंक तथा वित्तीय संस्थाको प्रभावकारी व्यवस्थापन एवं नियमनका लागि प्रभावकारी व्यवस्थाका साथ विधेयकलाई अघि बढाउनुपर्ने सुझाव दिएका थिए।
८८ वर्षीय शर्माका कलाकृति काउन्सिलमा,"काठमाडौं : हातमा लठ्ठी टेकेर यताउता गरिरहेका अग्रज कलाकार एवं चित्रकार हरिप्रसाद शर्मा आर्ट काउन्सिल परिसरमा भेटिन्छन् । ८८ वर्षीय शर्माको कलाकृति, आर्ट, पेन्टिङ र प्रोटेट चित्रहरूले आर्ट ग्यालरीको भित्ता भरिएको छ । ग्यालरी परिसरमा शर्माका साथीसर्कल, कलाकारिताका विद्यार्थी तथा कलाप्रेमी तथा सिर्जनशील व्यक्तिहरूको जमघट छ । चित्र प्रदर्शनी हेर्न आउने दर्शकसँग कुराकानीमा व्यस्त देखिन्छन् उनी । कहिले मिडियाकर्मीसँग गफिएका छन् त कहिले ससाना भाइबहिनीसँग अनुभव सुनाउँछन् । ८८ वर्षको उमेरमा पनि उनको यो सक्रियता लोभलाग्दो देखिन्छ । यस्तो लाग्छ बबरमहलस्थित आर्ट काउन्सिलमा गत जेठ ९ गतेदेिख भव्य मेला चलिरहेको छ । मेलामा चर्चा छ, चित्रकार हरिप्रसाद शर्माको । शर्माले बनाएका कलाकृति हेर्दा यस्तो लाग्छ, उनी इतिहासका साक्षी बसेका छन् । शर्मा पृथ्वीनारायण शाहको विवाहमा जन्ती गएका हुन्, अथवा स्रङचङ गम्पो र राजकुमारी भृकुटीको पहिलोपटक भेट हुँदा उनी साक्षी बसेका छन् । शर्माले बनाएका अधिकांश चित्रहरूमा इतिहासकालीन नेपाली समाजको घटनाहरूको बिम्ब उतारिएको छ । शाहवंशीय राजाको पालामा भएका घटना उपघटना र किंवदन्तीहरूलाई चित्रमा समेटिएको छ । काठमाडौंको टेकु लगनमा जन्मिएका हरिप्रसाद शर्मा विशुद्ध नेवारी समुदायमा हुकिएका हुन् । नेवारी संस्कृति, रीतिरिवाज र चालचलन अपनाउँदै, नेवारी भाषा वोल्दै हुर्किएका शर्माको मनमा बाल्यकालको छाप पनि नेपाली जात्रापर्वहरूकै रहेको छ । उनका छोरा विष्णुप्रसाद शर्माका अनुसार, चित्रकार हरिप्रसाद शर्मा सानैदेखि चित्रकलामा रुचि राख्थे । उनी ११ वर्षको हुँदा उनलाई उनको बुवाले कला शिक्षकसँग कला सिकाउनको लागि भर्ना गरिदिएका थिए । हरिप्रसाद शर्माले चित्रलाई पेसा नै बनाएको भने उनको पत्नीको निधन पछाडि हो । २०५२ सालमा हरिप्रसादले आफ्नी जीवनसंगिनी गुमाउनुपर्यो । यो चोटलाई बिर्सनका लागि उनका छोराहरूले शर्मालाई चित्र बनाउने काममा जोड्न थाले । त्यसपछि क्यानभास, ब्रस र रंगहरूमा जीवनको सार्थकता खोज्न सुरु गरेका शर्मा अहिलेसम्म रोकिएका छैनन् । विशेषतः वाटरकलर, एक्रेलिक र ओयल कलरमा कुची चलाउने शर्मा इतिहासका पात्रहरूलाई जीवन्त बनाउन सक्रिय छन् । आर्ट ग्यालरीमा राखिएको मार्खजात्रामा नेवारी युवायुवतीहरू नाचिरहेको दृश्य छ । हातमा मैनको गुलाव लिएका नेवारी युवतीहरू माटोको घैटौं बोकेर नाचिरहेका युवाहरूसँग जिस्किरहेको देख्न सकिन्छ । चित्रकारको बाल्यकालको सुनौलौ स्मृति हो बट्टुटोलबाट झिकिने मार्ख जात्रा । माघ महिनामा उपत्यकाका धेरै ठाउँमा स्वस्थानी र माधवनारायणको उपासना गर्ने परम्परा छ । जलदोणीमा प्रेमिल जोडी शीर्षक राखिएको चित्र निकै आकर्षक देखिन्छ । यस्तै आर्ट प्रदर्शनीमा रहेको अर्को विशेष चित्र हो, सम्राट् अशोकको लुम्बिनी तीर्थयात्रा । चित्रकार शर्मालाई यो चित्र पूरा गर्न चार वर्ष लागेको थियो । लुम्बिनीमा सम्राट् अशोक तीर्थयात्रा गर्न आउँदाको दृश्यलाई जीवन्त वर्णन गरेको छ यो चित्रले । ईशापूर्व २४९ मा गरिएको यो ऐतिहासिक तीर्थयात्रालाई यो चित्रमा देखाइएको छ ।"
कोशीका सबै जिल्लामा भौतिक पूर्वाधार कार्यालय स्थापना हुने,विराटनगर : कोशी प्रदेशका सबै जिल्लामा भौतिक पूर्वाधार कार्यालय स्थापना हुने भएको छ । कोशीमा १४ वटा जिल्ला छन् । प्रदेश सरकारको सोमबार बिहान बसेको मन्त्रिपरिषद् बैठकले भौतिक पूर्वाधार मन्त्रालयको ओएनएम स्वीकृत गर्दै कार्यालय स्थापनाको निर्णय लिएको हो । प्रदेश सरकारका प्रवक्ता एवं आन्तरिक मामिला तथा कानुनमन्त्री रेवतीरमण भण्डारीका अनुसार आगामी आर्थिक वर्षदेखि सबै जिल्लामा भौतिक पूर्वाधार कार्यालय स्थापना हुनेछन् । कोशीमा यसअघि ७ वटा सहरी विकास कार्यालय र ७ वटा पूर्वाधार कार्यालय थिए । कार्यालयहरू प्रत्येक जिल्लामा थिएनन् । कुनै जिल्लामा सहरी र पूर्वाधार दुईवटै कार्यालय थिए । जसका कारण एउटा कार्यालयले २ वटासम्म जिल्ला हेर्नुपर्ने अवस्था थियो । अब प्रत्येक जिल्लामा स्थापना हुने कार्यालयले आफ्नो जिल्लाको मात्रै काम हेर्ने छन् । यसले सेवा प्रवाहमा सहजता ल्याउने मन्त्री भण्डारीको भनाइ छ । उनका अनुसार सरकारले निर्णय गरेसँगै कार्यालय स्थापना भएपछि काम छिटोछरितो हुनेछ ।
सिंहदरबारमा प्रधानमन्त्रीसहित प्रमुख तीन दलका शीर्ष नेताको छलफल जारी,"काठमाडौं : संसद्मा देखिएको गतिरोधलगायत विषयमा प्रधानमन्त्री केपी शर्मा ओलीको आव्हानमा प्रमुख दलका शीर्ष नेताहरूको छलफल जारी रहेको छ । प्रधानमन्त्री तथा मन्त्रिपरिषद्को कार्यालय, सिंहदरबारमा भएको छलफलमा प्रधानमन्त्री एवं नेकपा (एमाले) का अध्यक्ष ओली, नेपाली कांग्रेसका सभापति एवं पूर्व प्रधानमन्त्री शेरबहादुर देउवा, नेकपा (माओवादी केन्द्र) का अध्यक्ष एवं पूर्वप्रधानमन्त्री पुष्पकमल दाहाल प्रचण्ड, गृहमन्त्री रमेश लेखकलगायत सहभागी छन्। भिजिट भिसा प्रकरणमा गृहमन्त्री रमेश लेखकको राजीनामा माग गर्दै विपक्षी दलहरूले संसदमा अवरोध गर्दै आएका छन्। राजीनामा नआएसम्म संसद चल्न नदिने उनीहरूको अडान छ। प्रतिपक्षीले आफ्नो अडान नछोडेपछि प्रधानमन्त्री ओलीले शीर्ष तीन दलका नेताहरूलाई छलफलमा बोलाएका हुन्। सत्तारुढ दल नेकपा एमाले र नेपाली कांग्रेस भने गृहमन्त्री लेखकको राजीनामालाई अनावश्यक विषय बनाएर प्रतिपक्षले सदन अवरोध गर्नु लोकतन्त्रविपरीत भएको बताएका छन्।"
स्कटल्यान्डविरुद्ध टस जितेर नेपालले रोज्यो फिल्डिङ,"काठमाडौं : नेपालले आइसीसी विश्वकप क्रिकेट लिग २ को चौथो श्रृंखलाको पहिलो खेलमा स्कटल्यान्डसँग नेपालले टस जितेर पहिले फिल्डिङ गर्ने भएको छ। नेपालका कप्तान रोहित पौडेलले टस जितेर बलिङ गर्ने निर्णय लिएका हुन्। हाल स्कटल्यान्ड लिग २ को सिरिजमा १६ खेल खेल्दै ९ जित र ५ हार तथा २ खेलमा अंक बाँड्दै २० अंकसहित चौथो स्थानमा रहेको छ। नेपालले भने लिग २ को १२ खेल खेल्दा जम्मा २ जित ८ हार र २ खेलमा अंक बाँड्दै ६ अंकसहित अंक तालिकाको पुछारमा रहेको छ। नेपालको प्लेइङ ११ः रोहित पौडेल(कप्तान), दिपेन्द्र सिंह ऐरी (उपकप्तान), कुशल भुर्तेल, आसिफ शेख, भिम सार्की, आरिफ शेख, गुल्सन झा, सोमपाल कामी, करण केसी, सन्दीप लामीछाने र रिजन ढकाल"
एएफसी एसियन कप छनोटको लागि नेपाली टिम घोषणा,"काठमाडौं : एएफसी एसियन कप छनोट र हङकङसँगको मैत्रीपूर्ण खेलका लागि नेपाली पुरुष राष्ट्रिय फुटबल टिमको घोषणा गरिएको छ। प्रशिक्षक म्याट रोसले हङकङसँगको मैत्रीपूर्ण र लाओससँगको एएफसी एसियन कप २०२७ छनोट खेलका लागि २३ सदस्यीय टोली घोषणा गरेका हुन्। नेपाली टिमले एएफसी एसियन कप छनोटको तयारीका लागि हङकङसँग मैत्रीपूर्ण खेल खेल्नेछ। नेपाली टिममा युवा खेलाडीद्वय कुशल देउवा र सृजन राज गौतम पहिलो पटक राष्ट्रिय टिमको अन्तिम टोलीमा परेका छन्। कुशलले यू२० टिमको कप्तानी गरिसकेका खेलाडी हुन्। नेपालले ५ जुनमा हङकङसँग मैत्रीपूर्ण खेल्नेछ। एएफसी एसियन कप छनोटको लागि नेपालले लाओससँग १० जुनमा खेल्ने तालिका रहेको छ। राष्ट्रिय टिम पहिले हङकङसँग खेल्नको लागि हङकङ जानेछ। त्यसपश्चात नेपाली टिम उतैबाट लाओस प्रस्थान गर्नेछ। नेपाली टिमः विशाल सुनार (गोलकिपर), दीप कार्की (गोलकिपर), किरण चेम्जोङ(गोलकिपर), अभिषेक लिम्बु, अनन्त तामाङ, अञ्जन विष्ट, अरिक विष्ट, आयुष घलान, विमल पाण्डे, जिलेस्पीे जंग कार्की, कृतिश रत्न छिन्जु, कुशल देउवा, लकेन लिम्बु, मणि कुमार लामा, मनिष डाँगी, रोहित चन्द, रोहन कार्की, सनिश श्रेष्ठ, र्सिजन राज गौतम, सुमन श्रेष्ठ, सुमित श्रेष्ठ, सुवास ठकुरी बम, योगेश गुरुङ"
प्रधानमन्त्री ओलीले बोलाए शीर्ष तीन दलको बैठक,काठमाडौं : प्रधानमन्त्री केपी शर्मा ओलीले प्रमुख तीन दलका शीर्ष नेताहरूको बैठक बोलाएका छन्। संसदमा जारी अवरोधका विषयलगायत समसायिक विषयमा छलफल गर्न प्रधानमन्त्री ओलीले आज बेलुकी ४ बजे बस्नेगरी बैठक बोलाएको प्रधानमन्त्रीको सचिवालयले जनाएको छ। बैठक सिंहदरबारस्थित प्रधानमन्त्री एवं मन्त्रिपरिषदको कार्यालयमा बस्नेछ। भिजिट भिसा प्रकरणमा गृहमन्त्री रमेश लेखकको राजीनामा माग गर्दै विपक्षी दलहरूले संसदमा अवरोध गर्दै आएका छन्। राजीनामा नआएसम्म संसद चल्न नदिने उनीहरूको अडान छ। भोलिदेखि संसदमा बजेटमाथिको छलफल सुरू हुँदैछ। संसदमा बजेट प्रस्तुत गर्न दिएका विपक्षी दलहरूले भोलिदेखि संसद अवरुद्ध गर्ने बताएपछि तीन दलका शीर्ष नेताहरू छलफलमा जुटेका हुन्। सत्तारुढ दल नेकपा एमाले र नेपाली कांग्रेस भने गृहमन्त्री लेखकको राजीनामालाई अनावश्यक विषय बनाएर प्रतिपक्षले सदन अवरोध गर्नु लोकतन्त्रविपरीत भएको बताएका छन्।
"सार्वजनिक सवारी बन्द भएपछि राइड सेयरिङले बढाए भाडा, बिहानैबाट अफलाइन बार्गेनिङ","काठमाडौं : यातायात व्यवसायीले अनिश्चितकालीन यातायात बन्दको घोषणा गरेपछि राइड सेयरिङ कम्पनीले आज बिहानैबाट मनपरी भाडा असुल्न थालेका छन्। राइड सेयरको विरुद्धमा सार्वजनिक यातायात बचाउ केन्द्रीय संघर्ष समितिको आह्वानमा सोमबारदेखि देशभरका सार्वजनिक यातायात ग्यारेजमै थन्क्याएर विरोध गरेका छन्। तर, सार्वजनिक यातायात बन्द भएसँगै राइड सेयर गर्ने कम्पनीले आज बिहानैबाट दुई गुणा भाडा मोबाइल एपमा राख्न थालेका हुन्। पठाओ, इन्ड्राइभलाई ट्याक्सी र सार्वजनिक सवारीको विकल्पको रूपमा प्रयोग गर्न थालिएको छ। कम्पनीले यस अगाडि पनि पिक आवरमा एक जना यात्रुसँग १० देखि ४० प्रतिशतसम्म थप शुल्क असुल्ने गरेको थियो। थोरै संख्यामा चालक रहेको स्थानमा धेरै यात्रुसम्पर्कमा आउँदा स्वतः भाडा बढाउने गरेको छ। कार्यालय समय र रातका बेला सेवाग्राहीसँग थप शुल्क लिने गरेको कम्पनीले यस अगाडि नै स्वीकार गर्दै आएको थियो। आज पनि बन्दका कारण यात्रुको चाप बढेपछि पठाओ, इन्ड्राभलगायत राइड सेयरिङका चालकले अफलाइन बार्गेनिङ गर्न थालेका छन्। यस अगाडि १०० रुपैयाँ भाडा तोकिएको स्थानमा एपमा १८०१९० रुपैयाँ देखाउने गरेको छ भने, राइडरहरुले कम्तिमा २५० रुपैयाँ देखि ३५० रुपैयाँसम्म बार्गेनिङ गर्न थालेका छन्। सडकमा भेटिएका एक यात्रुले भने, हिजो अस्ति २५० रुपैयाँमा जाने स्थानमा आज ५०० रुपैयाँभन्दा कममा जानै मानेनन्, एपमा पनि रकम बढेको छ। उता तोकिएको रकममा पनि एसेप्ट भएन, अफलाइनमा तीन गुणा बढी रकम मागिरहेका छन्। सार्वजनिक सवारी साधन चलेको छैन, जानैपर्ने बाध्यता छ। आज मजस्ता यात्रु मारमा पर्ने भए। एक राइडरले भने एपमा हिजो अस्तिको तुलनामा भाडा बढेको स्वीकार गरे। हाम्रो विरुद्ध नै यातायात व्यवसायी आन्दोलित छन्, यो बेला झन् कम्पनीले सस्तो गर्नुपर्ने। बिहानैबाट एपमा भाडा बढाइएको रहेछ। हामीप्रति नै यात्रुको नकरात्मक बढ्ने भयो। ती राइडर सेयरिङका चालकले भने, एउटा क्लाइन्टको चाहिँ तोकिएकै भाडा एसेप्ट गरेर आएँ, त्यसमा हिजो अस्तिको तुलनामा डेढ गुना बढी थियो। अर्को चाहिँ एपमा तोकेको मूल्य भन्दा कम ग्राहकले राख्न पनि मिल्छ मैले त्यसलाई पनि स्वीकार गरे। त्यो पनि अरु दिनको तुलनामा बढी नै थियो। यातायात व्यवस्था विभागले राइड सेयरिङ कम्पनीहरुले विभिन्न शीर्षकमा खुलेआम ठगी गरिरहँदा पनि कारबाही भने गर्न सकेको छैन। गण्डकी प्रदेश सरकारले वैशाख ३१ गते राइड सेयरिङसम्बन्धी नियमावली मन्त्रिपरिषद्बाट पारित गरेको थियो । गण्डकी प्रदेश राइड सेयरिङ (नियमन र व्यवस्थापन) नियमावली प्रदेशको राजपत्रमा जेठ १ गते प्रकाशन भएर कार्यान्वयनको बाटो खुला भएको छ । त्यसपछि सार्वजनिक यातायात व्यवसायी आक्रोशित बनेका हुन्। २०८१ साल असार १३ गते सर्वोच्च अदालतले राइड सेयरिङलाई मान्यता दिन सरकारलाई भनेको छ ।"
४ करोडमा बनेको सिन्धुलीको भिमान बसपार्क सञ्चालनमा नआउँदै जीर्ण,"भिमान (सिन्धुली) : जिल्लाको कमलामाई नगरपालिका ९ भिमानको बसपार्क सञ्चालनमा नआउँदै जीर्ण बन्न थालेको छ । निर्माण सम्पन्न भएको दुई वर्ष हुँदासम्म सञ्चालनमा नआएको बसपार्क संरक्षण अभावमा जीर्ण बन्दै गएको हो । बागमती प्रदेश सरकारको ४ करोड ३६ लाख ४१ हजार ४ सय १६ रुपैयाँ लागतमा निर्माण भएको टर्मिनल बसपार्क निर्माण सम्पन्न भएको दुई वर्षमा पनि सञ्चालनमा आउन नसक्दा जीर्ण बन्दै गएको स्थानीय बताउँछन् । अहिले बसपार्कको संरचना भत्किदै जीर्ण बन्दै गएको र बसपार्कमा झारबुटा पलाई कुरुप बन्दै गएको छ । भिमान बसपार्कमा पार्कीङ्ग, टिकट काउन्टर, प्रतिक्षालय, खानेपानी, फुलबारी, कार्यालय, कर्मचारीका लागि आवस, अशक्तका लागि आराम कक्ष, ग्यारेज, सर्भिस गर्ने ठाउँ, सौर्य बत्ति, महिला र पुरुषका लागि छुट्टा छुट्टै शौचालय,विश्वकर्मा बाबाको मन्दिर सहितको भौतिक संरचना निर्माण सम्पन्न गरिएको छ । बनेपासिन्धुलीबर्दीवास (बीपी) राजमार्ग र हेटौंडासिन्धुलीगाइघाट (मदनभण्डारी) लोकमार्गको संगम स्थलका रुपमा रहेको भिमानमा निर्माण भएको टर्मिनल बसपार्क निर्माण सम्पन्न भएको दुई वर्ष हुँदा पनि कमलामाई नगरपालिकाले बुझ्न नमान्दा सञ्चालनमा आउन सकेको छैन। भिमान बसपार्कमा साना ठूलागरी कम्तिमा पनि एक सय सवारी साधन पार्किङ गर्न सकिने बताइन्छ । डबल लेनको टर्मिनल सहितको बसपार्क हस्तान्तरण नहुँदा सञ्चालन नआउँदै भत्किएर जीर्ण बन्दै गएको स्थानीय बासिन्दा बलराम घिमिरेले बताउँछन् । सहरी विकास तथा भवन कार्यालय मार्फत निर्माण सम्पन्न उक्त बसपार्क २०८० साल असोज महिनामा बागमती प्रदेशका तत्कालिन मुख्यमन्त्री शालिकराम जम्कटेलले एक समारोहका विच उद्घाटन गरेका थिए । सोही दिन उक्त बसपार्क कमलामाई नगरपालिकालाई हस्तान्तरण गर्ने कार्यक्रम भएपनि कमलामाई नगरपालिकाका नगर प्रमुख कार्यक्रममा अनुपस्थित भएपछि बसपार्क हस्तान्तरण नगरी उद्घाटन गरिएको थियो । त्यसपछि नगरपालिकाले प्रकृया नपुगेको भन्दै बसपार्क आफ्नो स्वामित्वमा लिन चाहिरहेको छैन । सहरी विकास तथा भवन कार्यालय सिन्धुलीका प्रमुख दुर्गाप्रसाद घिमिरेले बसपार्क हस्तान्तरणको पत्र नगरपालिकालाई करिब दुई वर्षअघि नै पठाइएको भएपनि त्यसलाई बुझ्न मानेको छैन । हामीले निर्माण सम्पन्न भएको बसपार्क बुझ्न र संचालनमा ल्याउन नगरपालिकालाई दुइवर्ष अघिनै पत्रचार गरेका हौं । तर, नगरले अहिलेसम्म बसपार्क बुझेको पत्र पठाएको पनि छैन् बसपार्क सञ्चालनमा पनि ल्याएको छैन,उनले भने । बसपार्क समयमा सञ्चालनमा नआउँदा र रेखदेख गर्ने नहुँदा टुटफुट आउन थालेको घिमिरेको भनाइ छ । बसपार्क निर्माण सम्पन्न भएपछि ठेकेदारले मर्मत गर्ने समय अवधि समेत सकिसकेको उनले बताए । यसैबीच कमलमाई नगरपालिकाका उपमेयर मञ्जु देवकोटाले भत्केका र बिग्रेका सबै संरचना मर्मत गरी जस्ताको तस्तै नबनाएसम्म बसपार्क नबुझ्ने बताइन् । उनले भनिन्,हामीले विग्रेका सबै संरचना पहिलाको जस्तै बनाउनु पर्यो भनेर भनेका थियौं,तर मर्मत नै नगरी उद्घाटन गरेर बुझाउन थालिएपछि नगरपालिकाले बुझ्न नसकेको हो । हामीले भनेअनुसार अहिलेसम्म विग्रेका संरचना निर्माण हुन सकेको छैन। भिमान बसपार्कको बत्तिहरु अहिले काम नलाग्ने गरी बिग्रिएका छन् । भवनको झ्याल तथा ढोकाहरू लगाउन मिल्ने अवस्थामा छैनन् । बसपार्कको सडक पेटी भत्किएर क्षति पुगेको छ । बीपी राजमार्ग र मदनभण्डारी राजमार्गमा यातायातको चापसँगै अव्यवस्थित पार्किङका कारण दुर्घटना बढ्दै गएपछि अति महत्वका साथ भिमान बसपार्क निर्माण थालिएको थियो । गत आर्थिक वर्ष २०७७०७८ सालको फागुन महिनामा आत्रेय श्रीकृष्ण जेभीले ठेक्का सम्झौता गरी बसपार्क निर्माण गरेको थियो ।"
माओवादी केन्द्रको संसदीय दलको बैठक बस्दै,काठमाडौं : प्रमुख प्रतिपक्ष दल नेकपा माओवादी केन्द्रको संसदीय दलको बैठक बस्दैछ। आज दिउँसो माओवादी केन्द्रको सिंहदरबारस्थित संसदीय दलको कार्यालयमा बस्नेछ । बैठकमा सरकारले आगामी आर्थिक वर्ष २०८२८३ का लागि प्रस्तुत गरेको बजेट र समसामयिक राजनीतिक विषयमा छलफल हुनेछ। यस अगाडि माओवादी केन्द्रको पदाधिकारी बैठकले भिजिट भिसा प्रकरणमा गृहमन्त्री लेखकबारे पनि प्रश्न उठेका कारण उनले राजीनामा दिएर छानबिनका लागि मार्ग प्रशस्त गर्नुपर्ने निष्कर्ष निकालेको हो। संसद् बैठकमा यसबारे कसरी अगाडि बढ्ने भन्नेबारे पनि आज छलफल हुनेछ।
"पेसी सरेको सर्यै, हामी हेरेको हेर्यै","न्याय सरल र सहज किसिमले समयमा दिलाउन अधिवक्ताहरूले पनि न्यायोचित भूमिका खेल्नुपर्ने हुन्छ। सौभाग्यवश, जीवनमा कहिल्यै अदालत जानुपर्ने अवस्था आएन । नेपालमा स्नातकोत्तर सकेलगत्तै म बिदेसिएँ र विदेशमा बसेको २८ वर्ष अवधिमा अदालतको गेटसम्म पुग्नु परेन । केही हप्ताअघि नेपाल गएका बेला पहिलोपटक सर्वोच्च अदालत जाने अवसर मिल्यो । फिल्महरूमा देखिएको अदालती बहसभन्दा यो अनुभव निकै फरक रह्यो । विदेशमा रहेका नेपालीहरूको साझा संस्था, एनआरएनएसँग सम्बन्धित मुद्दाको बहस हेर्न सर्वोच्च अदालत पुगेको थिएँ । शेष घले समूहले गर्न लागेको अधिवेशनले एनआरएनएलाई दुई चिरा पार्ने ठहर गर्दै परराष्ट्र मन्त्रालयले अधिवेशनको मिति सार्न सर्वोच्च अदालतमा निवेदन दिएको थियो । उक्त निवेदनको लगातार ६ दिनसम्म पेसी चढेर पनि हेर्न नमिल्ने कारण बहस हुन सकेन । न्यायाधीशहरू सम्बन्धित मुद्दामा पहिले कतै संलग्न रहेका भए वा मुद्दामा बहस गरिरहेका अधिवक्ताहरूसँग उनीहरूको व्यक्तिगत, पेसागत वा व्यावसायिक सम्बन्ध रहेको भए, कन्फ्लिक्ट अफ इन्ट्रेस्टका कारण मुद्दा हेर्न नमिल्ने अवस्था आउँदो रहेछ । घले समूहले यस्तो कानुनी व्यवस्थालाई कमजोरीका रूपमा लिँदै, न्यायाधीशहरूसँग सम्बन्ध भएका अधिवक्ताहरूलाई खोजीखोजी वकालतनामा जोडेको थियो । साधसोध जस्तो सामान्य मुद्दामा उनको तर्फबाट २० जना जति अधिवक्ता जोडिएका थिए । जब मुद्दामा बहस सुरु हुन थाल्थ्यो, घले समूहका अधिवक्ताहरूले श्रीमान्सँग फलानो अधिवक्ताको सम्बन्ध भएकाले यो मुद्दा हेर्न मिल्दैन भन्ने दाबी गर्थे । त्यसपछि न्यायाधीशहरू दुर्गेश थापाको गीतमा जस्तै हेरेको हेर्यै हुन्थे । अदालतमा यस्तै चलिरहँदा घले समूहले एकताको अधिवेशन सम्पन्न गर्यो, जसका कारणले अहिले एनआरएनए औपचारिक रूपमा दुई टुक्रामा विभाजित भएको छ । न्याय सरल र सहज किसिमले समयमा दिलाउन अधिवक्ताहरूले पनि भूमिका खेल्नुपर्ने हो । तर विडम्बना के भने, पूर्वकानुनमन्त्री, पूर्वमहान्यायाधिवक्ता र बार एसोसिएसनका पूर्वपदाधिकारीहरू नै न्यायालयलाई जानीजानी अल्झाउने भूमिका खेल्दा रहेछन् । पेसाको मर्यादाबाहिरको यस्तो व्यवहारको उदाहरण विदेशमा देखेको थिइनँ । विगतमा पनि सर्वोच्च अदालतले समयमा न्याय दिन नसक्दा एनआरएनए विभाजनको स्थितिमा पुगेको थियो । २०२१ मा १०औं अधिवेशनको विवाद लिएर घले सर्वोच्च अदालत पुगेका थिए । सो मुद्दामा २०२४ अप्रिलमा मात्र फैसला सुनाइयो, पूर्ण पाठ थप तीन महिना ढिला आयो । उक्त फैसलाले १०औं अधिवेशनबाट निर्वाचित कार्यसमिति खारेज गर्दै घलेको संयोजकत्वमा अन्य पूर्वअध्यक्षहरूसहितको उच्चस्तरीय समितिलाई एकताको अधिवेशन गर्ने जिम्मा दिएको थियो । तर यो आदेश आउनु ६ महिनाअघि नै ११औं अधिवेशन सम्पन्न भई डा बद्री केसीको नेतृत्वमा नयाँ कार्यसमिति निर्वाचित भइसकेको थियो । सो जानकारी हुँदाहुँदै पनि, ११औं अधिवेशनबाट निर्वाचित समितिलाई कुनै स्वीकारोक्ती नगरी फैसला सुनाइयो । यसले निर्वाचित समिति हेरेको हेर्यै भयो । १०औं अधिवेशन खारेज गर्दा ११औं अधिवेशनबाट निर्वाचित समितिको हैसियत के हुने भन्ने विषयमा थोरै मात्र हेक्का राखिएको भए वा ११औं अधिवेशनभन्दा पहिले मुद्दाको फैसला गरेको भए अहिलेको जस्तो विभाजनको स्थिति आउने थिएन । विधान संशोधन र अधिवेशनको सम्पूर्ण प्रक्रिया फेसबुकबाट प्रत्यक्ष प्रसारण गरिएको थियो, जुन सार्वजनिक डोमेनमा अझै पनि छ। यस्तो स्पष्ट तथ्यहरू नदेखिएकै कारणले मैले पुनरावलोकनको मुद्दा हालेको थिएँ। त्यो फैसलामा तथ्यगत त्रुटिहरू रहेको दाबी गर्दै सो फैसलाको पुनरावलोकन (रिभ्यु) गर्न सर्वोच्च अदालतमा २०२४ सेप्टेम्बरमा मुद्दा दर्ता गराएँ । फैसलाको प्रकरण नम्बर ३७ मा १०औं अधिवेशन खारेज गर्नुपर्ने मुख्य कारणको रूपमा भनिएको छः परराष्ट्र मन्त्रालयले प्रक्रियासम्मत हिसाबले विधान प्रमाणीकरण गरी उक्त विधानअनुसार अधिवेशन तथा निर्वाचन सम्पन्न गरेको देखिएन । १०औं अधिवेशन हुँदा म महासचिव थिएँ । मेरो नै प्रस्तावमा अधिवेशनमा विधान संशोधन पारित भई, संशोधित विधानलाई परराष्ट्र मन्त्रालयले प्रमाणित गरेको थियो । यही प्रमाणित विधानको आधारमा १०औं कार्यसमिति निर्वाचित भएको थियो । विधान संशोधन र अधिवेशनको सम्पूर्ण प्रक्रिया फेसबुकबाट प्रत्यक्ष प्रसारण गरिएको थियो, जुन सार्वजनिक डोमेनमा अझै पनि छ । यस्तो स्पष्ट तथ्यहरू नदेखिएकै कारणले मैले पुनरावलोकनको मुद्दा हालेको थिएँ । त्यो मुद्दा पनि ७ पटक पेसी चढिसक्दासमेत हेर्न नमिल्ने भन्दै स्थगित हुँदै आएको छ । त्यसैले म स्वयं पनि हेरेको हेर्यै भएको छु । फैसलाले निर्वाचित कार्यसमितिमाथि अन्याय गरेको भन्दै डा बद्री केसीले आफ्नो कार्यसमितिलाई पूर्ण कार्यकालसम्म काम गर्न दिनुपर्ने मागसहित सर्वोच्च अदालतमा २०२४ मेमा मुद्दा दायर गरे । सुरुमा दरपिठ भएको उक्त मुद्दामा अर्को संयुक्त इजलासले २०२४ अगस्टमा फैसला सुनाउँदै ११औं अधिवेशनलाई स्वायत्त र सार्वभौम घोषणा गर्यो र सो अधिवेशनबाट निर्वाचित डा केसीको कार्यसमितिलाई पुनःस्थापित गर्यो । त्यो फैसलापछि हेरेको हेर्यै को पालो शेष घलेतिर सर्यो, किन भने उनले ११औं अधिवेशनबाट निर्वाचित कार्यसमिति स्वतः खारेज भइसकेको दाबी गरेका थिए । पछिल्लो फैसलालाई बेवास्ता गर्दै घलेले २०२५ मे ३५ मा एकता अधिवेशन सम्पन्न गरे । आफ्नो पार्टीको एक कार्यकर्तालाई संघको अध्यक्ष बनाउने सर्तमा उक्त अधिवेशनमा परराष्ट्रमन्त्री डा आरजु राणा पनि सहभागी भइन् । जबकि अधिवेशन सार्ने मागसहित उनी स्वयंको निर्णयले हालेको मुद्दा अझै सर्वोच्च अदालतमा विचाराधीन छ । यस पटक हेरेको हेर्यैको स्थिति भने प्रधानमन्त्री केपी शर्मा ओलीको थियो, किनभने उनको नेतृत्वमा रहेको सत्ता गठबन्धनले घलेको अधिवेशनमा भाग नलिने निर्णय गरेको थियो तर सहमति तोडेर आफ्नो कार्यकर्ताहरूलाई पदमा ल्याउन डा राणा घलेको अधिवेशनमा सहभागी भइन् । एउटा निर्वाचित समिति अस्तित्वमै रहेको अवस्थामा, उक्त समितिको सहभागिता र सहकार्यबिना, प्रचलित विधानलाई रद्दीको टोकरीमा फालेर व्यक्तिगत कार्यविधिका आधारमा गरिएको अधिवेशन न त विधिसम्मत हुन्छ, न त व्यावहारिक नै, न वास्तविक एकताको नै । त्यसैले अधिवेशन केही समयका लागि सारेर बृहत् एकताको अधिवेशन होस् भन्ने प्रधानमन्त्रीको चाहना थियो भनिन्छ । यद्यपि, उनको यो चाहना आफ्नै शुभचिन्तकहरूको हितमा नहुने स्थितिमा, उनले कस्तो प्रतिक्रिया देखाउँथे भन्ने प्रश्न आफ्नै ठाउँमा छ । शेष घलेद्वारा जबरजस्ती एकताको अधिवेशन गराएको भनी डा केसीले पुनः सर्वोच्च अदालतमा अर्को मुद्दा दायर गरे । २०२५ मे ६ मा संयुक्त इजलासले यो विषयलाई पूर्ण इजलासमा पेस गर्न आदेश जारी गर्यो । यस आदेशले पहिलो फैसलाअनुसार पूर्ण एकता अधिवेशन शेष घलेको समितिले गर्ने वा दोस्रो फैसलाअनुसार डा केसीको कार्यसमितिलाई कार्य गर्न दिने भन्ने विषयको अन्तिम टुंगो लगाउन पूर्ण इजलासलाई अनुरोध गरेको छ । पछिल्लो इजलासले शेष घलेको समितिको औचित्यमाथि प्रश्न उठाएको र डा केसीको कार्यसमितिको कार्यकाल २०२५ को अक्टोबरसम्म तोकेकाले शेष घले पुनः हेरेको हेर्यै भएका छन् । साथमा परराष्ट्रमन्त्री डा राणा र घलेद्वारा वाचित कार्यसमिति पनि सोही नियतिमा परेको छ । सर्वोच्च अदालतमा रहेका १७ न्यायाधीशमध्ये करिब १० जनाले एनआरएनएको यस मुद्दा हेर्न मिल्दैन । गोला प्रथाबाट न्यायाधीश छनोट हुने प्रक्रियाले गर्दा मुद्दा हेर्न मिल्ने न्यायाधीशहरूको पूर्ण इजलास कहिले बन्ने र अन्तिम निर्णय कहिले आउने भन्ने विषय अनिश्चित बनेको छ । यस अनिश्चितताको बीचमा, आगामी जुलाई महिनामा अधिवेशन गर्नुपर्ने संघका राष्ट्रिय समितिहरूसमेत अलमलमा छन् । संघभित्रको विवाद र सर्वोच्च अदालतले समयमै फैसला दिन नसक्दा, गैरआवासीय नेपाली नागरिकता कहिले कार्यान्वयनमा आउला भनी प्रतिक्षारत लाखौं एनआरएनहरू समेत अहिले हेरेको हेर्यै छन् । यसैबीच, सरकारको समेत लगानी रहेको करिब १० अर्ब रुपैयाँको संयुक्त लगानी कार्यक्रमअन्तर्गत पहिलो किस्ताको रकम बुझाइसकेका लगानीकर्ता पनि अन्योलमा परेका छन् । यस प्रकरणमा पहिलो इजलासले १०औं अधिवेशनलाई गैरकानुनी ठहर त गर्यो, तर त्यही गैरकानुनी कार्यमा संलग्न व्यक्तिहरूलाई नै एकता अधिवेशन गराउने जिम्मा सुम्पियो । चार हजार प्रतिनिधि एकातिर र एक सय प्रतिनिधिमात्र अर्कोतिर सहभागी भएर सम्पन्न भएका दुईवटा १०औं महाधिवेशनको तौल न्यायको तराजुमा समान देखियो । श्रीमान्हरूले मुद्दा हेर्न नमिल्ने घोषणा गरेपछि इजलासबाट बाहिएर साथीहरूका साथ सर्वोच्च अदालतको बार्दलीमा घाममा लट्ठिँदै, अगाडिको बाटोमा घुइँकिएका कारहरूको एकोहोरो गुञ्जनबीच मैले सोचें, एनआरएनएको जस्तो हाइप्रोफाइल मुद्दा, जहाँ दुवै पक्षबाट ३० जनाभन्दा बढी वरिष्ठ अधिवक्ताहरू सहभागी छन्, जो नेपालमा ख्यातिप्राप्त, मन्त्री भइसकेका, महान्यायाधिवक्ता रहिसकेका, बार एसोसिएसनका पूर्व र वर्तमान पदाधिकारीसमेत हुन् । प्रधानमन्त्रीदेखि परराष्ट्रमन्त्रीसम्म मुद्दामा जोडिएका छन्, मुद्दा लड्न पैसाको अभाव छैन । त्यो मुद्दाको हालत यस्तो छ भने देशको दूरदराजको एउटा गरिब किसानले कसरी समयमा न्याय पाउला ? यस आर्थिक वर्षको बजेट विनियोजनमा अर्थमन्त्रीले कानुन मन्त्रालयलाई प्राथमिकताको सूचीको पुछारमा राखेका छन् । जब सरकारले अदालतको स्रोत वृद्धि गरेर मुद्दा छिटोछरितो टुंग्याउने चाहना देखाउँदैन भने जनताले हेरको हेर्यै गर्ने बाहेक अर्को के विकल्प रह्यो र ? कालो कोट लगाएका अधिवक्ताहरूको भिड पन्छाउँदै सर्वोच्च अदालतको बार्दलीको भर्याङबाट ओर्लंदै गर्दा पनि सोच्दै थिएँ, धन्न भौतिकशास्त्र छोडेर कानुनी पेसा रोजिनँ, जहाँ मुद्दा जित्न मनले होइन, दिमागले बोल्नुपर्ने रहेछ । तर यति सोच्दा सोच्दै, साँच्चिकै न्यायका निम्ति लड्ने अधिवक्ताहरूप्रति भने श्रद्धा झनै गहिरिएर आयो । सर्वोच्च अदालतको गेटबाट बाहिरिँदै गर्दा जिल्लावासी दुर्गेश थापाकै गीतको धुनसँगै सर्वोच्च अदालत र सरकारलाई केही भन्न मन लाग्यो, के हो तिम्रो काम ? हाम्ले न्याय पाम । हिमालजस्तै निश्चल तिमी, कहिले दिन्छौ घाम ? कता हिँडेको ? पट्टी बाँधेर, तराजु बोकेर, फाइल रोकेर । अलमल गरेर, तिम्ले ढिला गरेर । पेसी सरेको सर्यै । हामी हेरेको हेर्यै । हाम्रो किस्मत छ थोरै । सरकार हेरेको हेर्यै । डा शर्मा, एनआरएनएको ११औं अधिवेशनबाट निर्वाचित उपाध्यक्ष हुन् ।"
नेपाल बुद्धिजीवी परिषद्को अध्यक्षमा गजेन्द्र थपलिया निर्वाचित,"काठमाडौं : नेकपा एमाले निकट नेपाल बुद्धिजीवी परिषद्को अध्यक्षमा इञ्जिनियर गजेन्द्र प्रसाद थपलिया निर्वाचित भएका छन्। ११ औं राष्ट्रिय अधिवेशनले थपलियाको नेतृत्वमा ९९ सदस्यीय केन्द्रीय समिति चयन गरेको हो। परिषद्को ९६ पदमा सर्वसम्मत चयन भए पनि अध्यक्ष, उपाध्यक्ष र सचिव पदमा निर्वाचन प्रक्रिया अपनाइएको थियो। अध्यक्ष पदमा थपलियाले १४४ मत प्राप्त गर्दै विजयी भएका हुन् भने उनका प्रतिस्पर्धी डा दिपेन्द्र भण्डारीले १०४ मत ल्याए। उपाध्यक्षमा गोविन्द शाही १५३ मतसहित विजयी भए भने उनका प्रतिद्वन्द्वी बिपिन कुमार चित्रकारले १०२ मत पाए। सचिव पदमा भने डा अर्जुन कुमार सिंहले ९६ मत ल्याउँदा प्राडा इश्वरी कडरियाले १६१ मत प्राप्त गरेर निर्वाचित भए। महिला उपाध्यक्ष राधा अधिकारी, महासचिव डा दिपेन्द्र श्रेष्ठ, उपमहासचिव सुशील विक, विदेशी मामिला सचिव डा लाक्पा शेर्पा, प्रचार सचिव डा टीका ढकाल तथा आर्थिक सचिव कृष्ण कुमार लम्साल सर्वसम्मत चयन भएका पदाधिकारी हुन्। थपलियाले निर्वाचनपछिको मन्तव्यमा आफू बुद्धिजीवी वर्गको विवेकपूर्ण निर्णयबाट नेतृत्वमा पुगेको बताएका छन्। निवर्तमान अध्यक्ष डा दिनेशचन्द्र देवकोटाले परिषद्ले पछिल्ला वर्षहरूमा विचार, बहस र नीतिगत हस्तक्षेपमार्फत मुलुकको राजनीतिक तथा सामाजिक क्षेत्रलाई प्रभाव पार्ने प्रयास गरेको बताए। अब नेतृत्व परिवर्तनसँगै त्यो भूमिका अझै सशक्त र संस्थागत बन्नुपर्नेमा उनले जोड दिए। नेपाल बुद्धिजीवी परिषद्को ११ औँ राष्ट्रिय महाधिवेशनको उद्घाटन गर्दै प्रधानमन्त्री एवम् एमाले अध्यक्ष केपी शर्मा ओलीले राष्ट्रिय एकता र परिवर्तनको सही विचारलाई गौरवका साथ बोकेर हिँड्न आग्रह गरेका थिए। म एमालेको झोले हुँ। यतिभन्दा एमालेको विरोधीहरूलाई चित्त बुझ्छ होला। म यो झोलामा देश र जनताको परिवर्तनको चाहनालाई बोकेर हिँड्छु। यसमा मलाई गर्व छ,उनले भने। देशभित्र र बाहिरका अनेकथरी स्वार्थको टक्कर गर्नेहरूले मोर्चाबन्दी गरेर एमालेका विरुद्धमा लागेर झण्डै दुई तिहाइमा पुगेको पार्टीलाई विभाजन गराइए पनि त्यस स्थितिबाट अब पार्टी सुदृढ भइसकेको बताए। उनले परिषद्को बौद्धिक भूमिकाको प्रशंसा गर्दै समाजमा सही विचारको नेतृत्व गर्न बुद्धिजीवी वर्गले अग्रपंक्तिमा रहनुपर्ने बताए। प्रधानमन्त्री ओलीले राष्ट्रिय एकताको सन्देश दिँदै राजतन्त्र पुनःस्थापनाको प्रस्तावलाई असान्दर्भिक ठहर गरे।"
बजेटका विषयमा छलफल गर्न एमालेले बोलायो संसदीय दलको बैठक,काठमाडौं : नेकपा एमालेले संसदीय दलको बैठक बोलाएको छ। प्रधानमन्त्रीको सचिवालयका अनुसार आज दिउँसो १ बजे ल्होत्से हलमा बजेटका बारेमा छलफल गर्न प्रतिनिधिसभा र राष्ट्रियसभाको संयुक्त संसदीय दलको बैठक बोलाइएको हो। उपप्रधान तथा अर्थमन्त्री विष्णुप्रसाद पौडेलले गत जेठ १५ गते संसदमा बजेट प्रस्तुत गरेपछि संसदीय दलको बैठकको बैठक बोलाएको हो । संसदीय दलका प्रमुख सचेक महेश बर्तौलाले सांसदहरूलाई बजेटका विषयमा प्रधानमन्त्री केपी शर्मा ओली र उपप्रधान तथा अर्थमन्त्री विष्णुप्रसाद पौडेलले स्पष्ट पार्ने जानकारी दिए। बजेट विनयोजनका विषयमा कतिपय सांसदहरूमा भएका अस्पष्टता आजको बैठकले चिर्ने बर्तौलाले बताए । उनका अनुसार संसद र जनतामा बजेटप्रति एमालेको एउटै धारणा बनाउने उद्देश्यले आजको बैठक बोलाइएको हो ।
सिन्डिकेट माग्दै यातायात व्यवसायी सडकमा,"पोखरा : यातायात व्यवस्था विभागले पोखराको नगर क्षेत्रमा सार्वजनिक यातायातको सेवा सञ्चालनका लागि विन्ध्यवासिनी बस व्यवसायी समितिलाई इजाजत दियो । जसै इजाजत पाएर पोखराका सडकमा गुड्न थाल्नासाथ त्यो समितिका बस तोडफोड भए । पोखरा नगर बस व्यवसायी समितिका मात्रै बस पोखराको सडकमा चलिरहेका बेला विन्ध्यवासिनी प्रतिस्पर्धामा आएको थियो । तर, २०७२ सालको फागुन ३ गते तोडफोडमा परेको त्यो यातायात समितिको अस्तित्व अहिले पोखरामा छैन । अहिले पोखरा नगर बस व्यवसायी समितिकै एकाधिकार चलिरहेको छ । पोखरा नगर बस सञ्चालक समितिका पदाधिकारी स्वयंले नै विन्ध्यवासिनीका बस तोडफोड गरेका थिए । उसको दादागिरीलाई गण्डकी धौलागिरी सार्वजनिक यातायात समन्वय समिति र देशभर बस सेवा दिएको पृथ्वीराजमार्ग बस सञ्चालक समितिको पनि साथ थियो । ती दुवै संस्थाले सार्वजनिक यातायातको क्षेत्रमा एकाधिकार चलाइरहेका थिए । दशकअघि नै साझा यातायातले काठमाडौंपोखरा सेवा थाल्दा साझाको बस तोडफोड भए । साझाले पोखरामा सेवा दिने आँटै गरेन । थोत्रा बस, महँगो भाडा र कर्मचारीको अमर्यादित व्यवहारबाट वाक्क यात्रुले पृथ्वी राजमार्ग बस सञ्चालक समितिका बस रुचाउँदैनथे । त्यसको विकल्प हुन्थ्योपर्यटक बस । पोखराबाट काठमाडौं वा चितवनसम्म विदेशी पर्यटक ओसार्ने बसको आतिथ्य स्वदेशी यात्रुले पनि मन पराए अनि चढ्न थाले । जसै त्यस्ता दृश्य देखिए पृथ्वी राजमार्ग बस सञ्चालक समितिले पर्यटक बसहरू तोड्न थाल्यो । यी सबै दृश्य र पृथ्वी राजमार्ग बस सञ्चालक समितिको दादागिरीमा प्रहरी प्रशासन सधैं मुकदर्शक बन्थ्यो । राज्य निरीह हुन्थ्यो । २०८२ सालको जेठ १८ गते पोखराको पृथ्वीचोकमा दशक पुरानो दृश्य दोहोरिएको छ । काठमाडौंका लागि पोखराबाट छुटेको पर्यटक बसलाई अरू यातायात व्यवसायीले अवरोध गरे । ती बसमा चढेका नेपाली यात्रुलाई ओराले । बस रोके । प्रहरीको ठूलो भीड त थियो तर निरीह । बल्लतल्ल प्रहरीले ती बसलाई पहरा दिँदै अर्कै बाटो मोडायो । प्रहरीकै भनाइमा पछि ती गाडी पहरा (स्कर्टिङ) दिएर मुग्लिन पुर्याइएको थियो । गण्डकी प्रदेश सरकारले निजी प्रयोजनका लागि दर्ता भएका दुई वा चारपांग्रे सवारी साधनले पनि यात्रु ओसार्न पाउने गरी यातायात नियमावली बनाएको भन्दै सिन्डिकेटधारी व्यवसायी विरोधमा उत्रिएका छन् । तिनले शुक्रबार, शनिबार र आइतबार पोखरामा मात्रै नभई गण्डकी प्रदेशभरि नै सार्वजनिक यातायात ठप्प पारेका छन् । ठीक यही बेला शिक्षक सेवा आयोगको परीक्षाका लागि देशका विभिन्न भागबाट परीक्षार्थी पोखरासमेत आइपुगेका छन् । सार्वजनिक यातायात सेवा दिने ट्याक्सी र बसहरू नचल्दा तिनीहरूले पनि सास्ती बेहोरे । लामो तथा छोटो दूरीका यात्रु झनै अलपत्र परे । झन्डै १० हजार विद्यार्थी पढिरहेको पृथ्वीनारायण क्याम्पसमा आइतबार नगण्य विद्यार्थी उपस्थित थिए । एक शिक्षक भन्छन्, हाम्रा विद्यार्थी भनेका सबैजसो सार्वजनिक बस चढेर आउने हुन्, बस नचलेपछि विद्यार्थी आउन पाएनन् । गण्डकी प्रदेश सरकारले वैशाख ३१ गते राइड सेयरिङसम्बन्धी नियमावली मन्त्रिपरिषद्बाट पारित गरेको थियो । गण्डकी प्रदेश राइड सेयरिङ (नियमन र व्यवस्थापन) नियमावली प्रदेशको राजपत्रमा जेठ १ गते प्रकाशन भएर कार्यान्वयनको बाटो खुला भएको छ । त्यसपछि सार्वजनिक यातायात व्यवसायी आक्रोशित बनेका हुन् । नियमावली सार्वजनिक भएपछि यातायात व्यवसायीले विरोध स्वरूप सवारी साधन सञ्चालन ठप्प पारेका हुन् । नेपाल यातायात व्यवसायी राष्ट्रिय महासंघको नेतृत्वमा गण्डकीका सवारी व्यवसायीहरूले आन्दोलन थालेको व्यवसायीले बताएका छन् । व्यवसायीले सरकारको निर्णयले सार्वजनिक यातायातलाई कमजोर बनाउने भन्दै निर्णय फिर्ता लिन यातायात ठप्प पारेको नेपाल यातायात व्यवसायी राष्ट्रिय महासंघ गण्डकीका सचिव योगेन्द्रबहादुर केसी बताउँछन् । कास्कीका प्रमुख जिल्ला अधिकारीले शुक्रबार सुरक्षाको मिटिङमा बोलाएर आन्दोलन फिर्ता लिन अनुरोध गर्नुबाहेक गण्डकी प्रदेशले वार्ताका लागि आइतबार दिउँसोसम्म नबोलाएको केसीको भनाइ छ । गण्डकी प्रदेश सरकारको यातायात मन्त्रालयले आइतबार पत्रकार सम्मेलन गरी व्यवसायीलाई वार्ताका लागि आह्वान गरेको छ । मुख्यमन्त्री सुरेन्द्रराज पाण्डे आफूले जनताका पक्षमा निर्णय गरेको भन्दै व्यवसायीसँग वार्ताको ढोका सधैं खुला भए पनि नियमावली खारेज नहुने बताउँछन् । भन्छन्, यसले व्यवसायीलाई घाटा हुँदैन, नियम नहुँदा पनि राइड सेयरिङ चलिरहेको थियो, त्यसलाई नियममा ल्याउने काम सरकारले गरेको हो । नियमावलीप्रति असहमति जनाउँदै व्यवसायीहरूको चर्को विरोधपछि सरकारले वार्ता समिति गठन गरेको छ । भौतिक पूर्वाधार तथा यातायात व्यवस्था मन्त्रालयका सचिव कमलकुमार अधिकारीको संयोजकत्वमा १३ गते समिति बनाइएको हो, जसले व्यवसायीहरूलाई वार्तामा सहभागी हुन अनुरोध गरिएको छ । यातायात व्यवसायीले भने सरकारले आफ्ना माग नसुनेको र वार्तामा पनि नबोलाएको बताएका छन् । शुक्रबार सुरक्षा बैठकमा प्रमुख जिल्ला अधिकारीले बोलाएर आन्दोलन फिर्ता लिएर वार्ताबाट समस्या समाधान गर्न सुझाए पनि प्रदेश सरकारका तर्फबाट कुनै पहल नभएको नेपाल यातायात व्यवसायी राष्ट्रिय महासंघ गण्डकीका सचिव केसीले सुनाए । यातायात व्यवस्था ऐन २०४९ अनुसार, निजी सवारी साधनले यात्री ओसारपसार गर्न नपाउने व्यवस्था थियो । तर, २०८१ असार १३ गते सर्वोच्च अदालतले सबै सवारी साधनलाई कानुनीरूपमा सेवा सञ्चालन गर्न सक्ने बाटो खोल्दै पुराना प्रावधानहरू खारेज गरेपछि सरकारले नियमावली ल्याएको हो । पोखरामा ट्याक्सी लगायत यातायात व्यवसायबाट उपभोक्ता खुसी नभएको पनि मुख्यमन्त्री पाण्डे बताउँछन् । भन्छन्, हामीले जनताको पक्षमा काम गरेका हौं । तर व्यवसायी भने खर्बाैं लगानी रहेको क्षेत्रलाई सरकारले धरासयी बनाउन लागेको दाबी गर्छन् । हाम्रो माग दुईपांग्रे र चारपांग्रे निजी सवारीले यात्रु बोक्न पाउनु हुन्न भन्ने हो, यातायात व्यवसायी केसीले भने । सार्वजनिक यातायात सेवामा १३ खर्ब रुपैयाँभन्दा बढी लगानी रहेको र निजी दुईपांग्रे र चारपांग्रे निजी सवारीले यात्रु बोक्दा सार्वजनिक सेवाका लागि सञ्चालनमा रहेका व्यवसाय नै सिद्धिने उनको दाबी छ । महँगो सवारी साधान किनेर नागरिकलाई सेवा दिइरहेको सार्वजनिक यातायातलाई नै सक्ने गरी सरकार अघि बढेपछि आन्दोलनमा जानुको विकल्प नरहेको सचिव केसी बताउँछन् । गण्डकीमा ट्याक्सी, बस, ट्रकलगायत १६ हजार सार्वजनिक यातायात ग्यारेजमा थन्क्याएर सार्वजनिक यातायात ठप्प पारेका छन् । यातायात व्यवसायीले १६ गतेदेखि गण्डकीभित्र र माग सुनिएन भने १९ गतेदेखि देशभर सवारी अवरुद्ध गर्ने चेतावनी दिएका छन् । सार्वजनिक यातायात बचाउ केन्द्रीय संघर्ष समितिले देशभरको सवारी ठप्प पार्ने चेतावनी दिँदै आइतबार बबरमहल काठमाडौंमा प्रदर्शन गरे । उनीहरूको लक्ष्य गण्डकीको नियमावली खारेजमात्रै नभई देशभर कहीँ पनि राइड सेयरिङ चल्न नहुने माग हो । सार्वजनिक यात्रु ओसारपसार गर्ने मात्रै नभई ढुवानीलगायत यातायात व्यवसायीलाई पनि एकजुट बनाएर नेपाल राष्ट्रिय यातायात व्यवसायी महासंघ सिन्डिकेटको फणा उठाउन उद्यत बनेको छ । सरकारले सिन्डिकेट पहिलेदेखि नै खारेज गरेको छ । यातायात व्यवसायीले राइड सेयरिङ र सेल्फ ड्राइभ सेवालाई देखाएर सार्वजनिक यातायत सेवा बन्द गरेर सिन्डिकेटतर्फ जानु उपयुक्त नरहेको अधिवक्ता मनोज घर्तीमगरले बताउँछन् । सरकारले नियमावली बनाएर राजपत्रमा प्रकाशित गरेको र यो अन्तर्राष्ट्रिय अभ्यास पनि भएकाले यातायात व्यवसायीले सिन्डिकेट लाद्न पाउन नहुने उनको भनाइ छ । सबैले पेसा व्यवसाय गर्ने संवैधानिक हक भएको भन्दै व्यवसायमा परेको पिरमर्कालाई राज्यले हेर्ने हो तर व्यवसाय नै बन्द गरेर नागरिकको एक ठाउँबाट अर्को ठाउँमा जान पाउने अधिकार हनन गर्न नहुने वरिष्ठ अधिवक्ता तथा मानवअधिकारकर्मी सुरेन्द्र थापामगरले बताउँछन् । यातायात हड्तालको विरोध होटल संघ पोखरा नेपालले गण्डकी प्रदेशमा जारी सार्वजनिक यातायत सेवामा गरिएका हड्तालका कारण पर्यटक र यात्रुले दुःख पाएको बताएका छन् । वार्ताका माध्यमबाट समस्या समाधान गर्न र यातायात सेवा सुचारु गर्न संघका अध्यक्ष लक्ष्मण सुवेदीले बताए । पर्यटन व्यवसायीले विगतदेखि नै बन्द र हड्तालको विपक्षमा आवाज उठाउँदै आएको र बन्द तथा हड्तालका कारण पर्यटन क्षेत्र नकरात्मक रूपमा प्रभावित हुने र अन्तर्राष्ट्रियस्तरमा पनि नकारात्मक सन्देश जाने होटल संघ नेपालले जताएको छ । पर्यटकीय राजधानी पोखरालााई सरकारले पोखरा भ्रमण वर्ष २०२५ घोषण गरेर पर्यटकलाई भ्रमण गर्न निम्तो दिइरहेको समयमा हुने यस्ता बन्द हड्तालले विदेशमा नकरात्मक सन्देश जाने पनि व्यवसायीले बताएका छन् । खारेज भइसकेको सिन्डिकेट सर्वाेच्च अदालतले यातायात क्षेत्रको सिन्डिकेट अर्थात् एकाधिकारलाई उहिल्यै खारेज गरेको छ । कुनै क्षेत्रमा एकाधिकार बजार सञ्चालन हुनु कानुनी राज्यविरुद्ध हुने ठहर गर्दै सिन्डिकेट खारेज गर्नू भनी २०६७ माघ २७ गते सर्वाेच्चले परमादेश जारी गरेको थियो । अधिवक्ता ज्योति बानियाँले यातायातको सिन्डिकेटविरुद्ध रिट हालेका थिए । न्यायाधीश कल्याण श्रेष्ठ र भरतबहादुर कार्कीको इजलासले रिटमाथिको फैसला आउँदाकै दिनदेखि सिन्डिकेट खारेज हुने भनेको थियो । तर, सरकारले भने सर्वाेच्चको परमादेश कार्यान्वयन स्वरूप यातायात सिन्डिकेट खारेज नगरेपछि अधिवक्ता बानियाँले फेरि सर्वाेच्च गुहारेका थिए । सर्वाेच्चले फेरि २०७३ मंसिर ३० गते सिन्डिकेट कायमै रहेकोतर्फ सरकारको ध्यानाकर्षण गराउँदै यातायात क्षेत्रमा प्रतिस्पर्धा गराउन आदेश गरेको थियो । देशभरका यातायात व्यवसायी विभिन्न समिति बनाएर एकजुट थिए । उनीहरूको संस्था २०३४ सालको संस्था दर्ता ऐनअनुसार दर्ता थिए । प्रधानमन्त्री केपी शर्मा ओली नेतृत्वको तत्कालीन सरकारले २०७५ वैशाख ४ गते सिन्डिकेटसहित यातायात व्यवसायीका समितिका नामका सबै संस्था खारेजको निर्णय गरेको थियो । त्यसपछि यातायात व्यवसायीहरू कम्पनीमा गएका थिए । तर, अहिले पनि पोखरामा पृथ्वी राजमार्ग बस सञ्चालक समिति प्रालिको नाममा एकाधिकार जमाइरहेकै छ । नियमावलीमा के छ ? राइड सेयरिङ वा सेल्फ ड्राइभ सेवा सञ्चालन गर्न इच्छुक कम्पनी वा संस्थाले कार्यालयबाट सेवा दर्ता इजाजतपत्र लिनुपर्ने व्यवस्था गण्डकी प्रदेशको राइड सेयरिङ (नियमन तथा व्यवस्था) नियमावलीले गरेको छ । दर्ताका लागि सवारी साधन र चालकको विवरण, कम्पनीसंस्था दर्तानवीकरण प्रमाणपत्र, मूल्य अभिवृद्धि कर दर्ता प्रमाणपत्र, कर चुक्ता प्रमाणपत्र, सेवा क्षेत्र, सवारी संख्या र आधिकारिक निर्णय बुझाउनुपर्छ । इजाजतपत्र नलिई सेवा सञ्चालन गरेमा प्रचलित अन्य कानुनमा व्यवस्था भएबाहेक पहिलोपटकका लागि एक लाख रुपैयाँ जरिवाना ट्राफिक प्रहरी कार्यालय मार्फत कार्यालयमा दाखिला गर्नुपर्ने प्रावधान नियमावलीमा छ । सो कार्य दोहोर्याए दोब्बर जरिवाना लाग्नेछ । राइड सेयरिङ सेवाको इजाजत प्राप्त गर्न कम्तीमा २० सवारी साधन आबद्ध भएको हुनुपर्नेछ । सेल्फ ड्राइभको हकमा कम्तीमा पाँच सवारी साधन आबद्ध भएको हुनुपर्ने व्यवस्था छ । सञ्चालनमा रहेका सवारीहरूको अवस्थिति, गति, बाटो ट्रयाकिङ गरी चालकलाई वास्तविक समयमा सचेत गराउन सन्देश पठाउने व्यवस्था हुनुपर्नेछ । सेवामा प्रयोग हुने सवारी साधन गण्डकी प्रदेशमै अनिवार्य दर्ता भएको हुनुपर्छ । दुईपांग्रे सवारी साधनले एक पटकमा प्रस्थान बिन्दुदेखि गन्तव्य बिन्दुसम्म बढीमा २० किमीको दूरीसम्म सेवा दिन पाउनेछ । सो दूरीभन्दा बढीका लागि सेवा खोज्न नमिल्ने गरी एपमा व्यवस्था हुनुपर्नेछ । दुईपांग्रे सवारी साधनले १० वर्ष उमेर नपुगेका बालबालिका वा ८० वर्ष पुगेका वृद्धवृद्धालाई यात्रीको रूपमा सेवा दिन पाइने छैन । सवारी चालक अनुमतिपत्र प्राप्त गरी कम्तीमा १८ वर्ष उमेर नपुगेको र एक वर्षको परीक्षणकाल पूरा नगरेको व्यक्ति राईड सेयरिङ सेवामा चालकको रूपमा काम गर्न योग्य हुनेछैन । राइड सेयरिङमा प्रयोग हुने सवारी साधनको गति सीमित हुनुपर्नेछ । सहरी क्षेत्रमा अधिकतम ४० किमी प्रतिघण्टाभन्दा बढी हुनु हुँदैन । प्रत्येक सवारी साधनलाई जीपीएस ट्रयाकिङ गर्ने व्यवस्था मिलाउनुपर्नेछ । सरकारले सिन्डिकेट पहिलेदेखि नै खारेज गरेको छ । सार्वजनिक यातायात सेवा बन्द गरेर सिन्डिकेटतर्फ जानु उपयुक्त हुँदैन । राइड सेयरिङ र सेल्फ ड्राइभ अन्तर्राष्ट्रिय अभ्यास पनि भएकाले यातायात व्यवसायीले सिन्डिकेट लाद्नु परिवर्तन अस्वीकार गर्नु हो । मनोज घर्तीमगर,अधिवक्ता सार्वजनिक यातायात सेवामा १३ खर्ब रुपैयाँभन्दा बढी लगानी रहेको र निजी दुईपांग्रे र चारपांग्रे निजी सवारीले यात्रु बोक्दा सार्वजनिक सेवाका लागि सञ्चालनमा रहेका व्यवसाय नै सिद्धिन्छ । योगेन्द्र केसी,सचिव, नेपाल यातायात व्यवसायी राष्ट्रिय महासंघ गण्डकी नियमावली फिर्ता हुँदैन सुरेन्द्रराज पाण्डे  मुख्यमन्त्री, गण्डकी प्रदेश राइड सेयरिङ नयाँ कुरा होइन, संसारभर चलेको हो । नियम नबन्दा पनि नेपालमा, पोखरामा चलेकै थिए, छन् । नियम बनाएर बैध बनाउन नियमावली ल्याइएको हो । यो नियमवालीमा यातायात व्यवसायीहरूको चासो छ भने सरकार वार्ता गर्न तयारै छ । वार्ता समिति बनाएकै छ । राइड सेयरिङ गर्नै पाइँदैन भनेर यातायात व्यवसायीहरूले भन्नुहुन्छ भने यो नियमावली फिर्ता हुँदैन । यही कुरा छन् भने बसेर छलफल गर्न सकिन्छ । उहाँहरूले मेरोमात्रै गाडी चलाउन पाउनुपर्छ, नत्र म आत्महत्या गर्छु भन्नुहोला रे ? अनि उहाँहरूको माग पूरा गर्न सकिन्छ ? जायज माग न पूरा गर्ने हो । हामीले जनताको पक्षमा काम गरेको हो । व्यवसायीलाई कुनै मर्का छैन । पोखराको यातायातमा खास गरी ट्याक्सीप्रति उपभोक्ताको ठूलो गुनासो छ । उपभोक्ता प्रताडित छन् । र आम युवाहरूको रोजगारीको व्यवस्था होस्, उनीहरूले पनि काम गर्न सकून्, यातायात सहज होस् भनेर जनताको पक्षमा ल्याएको हो । यो नयाँ कुरा होइन, संसारभरि भाको कुरा हो । अवैधलाई वैध बनाउन खोजेको हो । नियमन भएन, यात्रुको सुरक्षा भएन, बिमा भएन भनेर कानुनी रूपमा बैधता दिन खोजिएको हो । व्यवसायीले यातायात ऐनसँग बाझिएको कुरा गर्नुभएको छ रे ! २०७२ सालमा नेपालको संविधान जारी भएपछि बसेको संविधान सभाको पहिलो बैठकले एक वर्षभित्रमा नयाँ संविधानअनुसार कानुन नबनेमा पुराना कानुन स्वतः निस्क्रिय हुने निर्णय गरेको थियो । त्यो भएर २०४९ सालको यातायात ऐन स्वतः निस्क्रिय भएको छ । ऐनमात्रै पढ्न भएन । ऐनको बारेमा सर्वाेच्च अदालतले पछिल्लो व्याख्या गरेको छ, त्यो पढ्नुपर्यो । २०८१ साल असार १३ गते सर्वाेच्च अदालतले राइड सेयरिङलाई मान्यता दिन सरकारलाई भनेको छ । यातायातको सिन्डिकेट उहिल्यै खारेज भइसकेको छ । तसर्थ हामीले बनाएको नियमावली कुनै कानुनसँग बाझिएको छैन । संविधान सम्मत छ । बरु हामीले प्रदेश प्रहरी चाहिन्छ भनेर जे भन्दै आएका छौं, त्यो आवश्यकता देखियो, यातायात व्यवसायीले अवरोध गर्न खोज्दा हामीले प्रहरी परिचालन गर्न पाउनुपर्ने थियो भनेर पत्रकारहरूले पनि बुझ्नुपर्यो । संसारभर छ राइड सेयरिङ आफू कुनै गन्तव्यमा जाँदा मोटरसाइकल, स्कुटर वा कारका अरू सिट खाली भएर त्यही गन्तव्यमा अरूलाई पनि लैजाने र केही न केही भाडा लिने गरी संसारमा पहिलोपटक राइड सेयरिङको अवधारणा आएको हो । पछि यही अवधारणाले व्यावसायिक रूप लियो । मोबाइल एपमार्फत यात्रुले सवारी साधन र सवारी साधन धनीले यात्रु खोज्न सकिने भएको छ । प्रविधिमा आधारित प्लेटफर्महरू उबर, लिफ्ट, पठाओ, इन्ड्राभ चल्तीका राइड सेयरिङ एप हुन् । कुनकुन देशमा चल्छ ? राइड सेयरिङ सेवाहरू विश्वका धेरै देशहरूमा सञ्चालित छन् । अमेरिकामा उबर र लिफ्ट लोकप्रिय छन् भारतमा उबरका अलावा ओला र र्यापिडो चल्छन् । चीनमा डिडी चक्सिङ लोकप्रिय छ । बेलायत, फ्रान्स, जर्मनीमा पनि उबर चल्छ । त्यहाँ बोल्ट, फ्री नाउ भन्ने एप पनि चल्तीमा छन् । अस्ट्रेलियामा पनि उही उबर चल्छ । डिडी र ओला पनि त्यहाँ चल्तीमा छन् । ब्राजिल, अर्जेन्टिना, लगायतमा पनि उबर छ । मध्य पूर्वका देश युएई, साउदी अरबसमेत उबरको सेवा छ । त्यहाँ अर्काे राइड सेयरिङ एप करिम पनि छ । एजेन्सीहरूका अनुसार उबरसँग विश्वभर करिब ७० लाखभन्दा धेरै चालक जोडिएका छन् । अमेरिकाको क्यालिफोर्नियामा मात्रै २ लाखभन्दा बढी चालक उबरमा जोडिएका छन् । न्युयोर्कमा ८० चालक उबरको एप चलाउँछन् । उबरले ७० देश र १५ हजार सहरहरूमा यातायात सेवालाई सहज बनाउने काम गरिरहेको छ ।"
सार्वजनिक यातायात ठप्प हुँदा यात्रु मारमा,"काठमाडौं : यातायात व्यवसायीले आजदेखि देशभर अनिश्चितकालीन यातायात बन्दको घोषणा गरेका छन् । सार्वजनिक यातायात बचाउ केन्द्रीय संघर्ष समितिको आह्वानमा सोमबारदेखि देशभरका सार्वजनिक यातायात ग्यारेजमै थन्क्याएर बन्द गर्ने निर्णय गरेको हो। बन्द भएसँगै आज बिहानैबाट काठमाडौं उपत्यका लगायत देशभरको जनजीवन प्रभावित बनेको छ। कोटेश्वरजडिबुटी क्षेत्रमा यातायात व्यवसायी जम्मा भएर सडक रोकेपछि प्रहरी परिचालन भएको छ। ट्याक्सीले यात्रु बोकेको भन्दै यातायात व्यवसायीले यात्रु ओराल्न खोजेपछि प्रहरी र बन्द गर्दै हिँडेका व्यवसायीबीच धकेलाधकेल भएको छ। अहिले प्रतिक्षालयमा यात्रु अलपत्र भएका छन्। बिहानै क्याम्पस पढ्न हिँडेका विद्यार्थी पनि अलपत्र परेका छन्। स्कूल बस र निजी सवारी साधन भने सञ्चालनमा रहेका छन्। गण्डकी प्रदेश सरकारले वैशाख ३१ गते राइड सेयरिङसम्बन्धी नियमावली मन्त्रिपरिषद्बाट पारित गरेको थियो । गण्डकी प्रदेश राइड सेयरिङ (नियमन र व्यवस्थापन) नियमावली प्रदेशको राजपत्रमा जेठ १ गते प्रकाशन भएर कार्यान्वयनको बाटो खुला भएको छ । त्यसपछि सार्वजनिक यातायात व्यवसायी आक्रोशित बनेका हुन् । व्यवसायीले सरकारको निर्णयले सार्वजनिक यातायातलाई कमजोर बनाउने भन्दै निर्णय फिर्ता लिन यातायात ठप्प पारेको नेपाल यातायात व्यवसायी राष्ट्रिय महासंघ गण्डकीका सचिव योगेन्द्रबहादुर केसी बताउँछन्। यातायात व्यवस्था ऐन २०४९ अनुसार, निजी सवारी साधनले यात्री ओसारपसार गर्न नपाउने व्यवस्था थियो । तर, २०८१ असार १३ गते सर्वोच्च अदालतले सबै सवारी साधनलाई कानुनीरूपमा सेवा सञ्चालन गर्न सक्ने बाटो खोल्दै पुराना प्रावधानहरू खारेज गरेपछि सरकारले नियमावली ल्याएको हो । राइड सेयरिङ सेवाहरू विश्वका धेरै देशहरूमा सञ्चालित छन् । काठमाडौं उपत्यका बन्दको कार्यक्रम फिर्ता राजसंस्था र हिन्दु राज्य पुनर्स्थापनाको मागसहित आन्दोलनरत संयुक्त जनआन्दोलन समितिले काठमाडौं उपत्यका बन्दको कार्यक्रम फिर्ता लिएको छ। समितिका संयोजक नवराज सुवेदीले जारी गरेको प्रेस विज्ञप्तिमा भनिएको छ, जेठ १८ गते प्रदर्शनको क्रममा हिरासतमा लिइएका हाम्रा सबै साथीहरु रिहा भइसकेको अवस्था मध्यनजर गर्दै जेठ १९ गतेलाई तोकिएको उपत्यका बन्दको कार्यक्रम फिर्ता लिइएको जानकारी गराइन्छ ।"
संसारभर छ राइड सेयरिङ,"आफू कुनै गन्तव्यमा जाँदा मोटरसाइकल, स्कुटर वा कारका अरू सिट खाली भएर त्यही गन्तव्यमा अरूलाई पनि लैजाने र केही न केही भाडा लिने गरी संसारमा पहिलोपटक राइड सेयरिङको अवधारणा आएको हो । पछि यही अवधारणाले व्यावसायिक रूप लियो । मोबाइल एपमार्फत यात्रुले सवारी साधन र सवारी साधन धनीले यात्रु खोज्न सकिने भएको छ । प्रविधिमा आधारित प्लेटफर्महरू उबर, लिफ्ट, पठाओ, इन्ड्राभ चल्तीका राइड सेयरिङ एप हुन् । कुनकुन देशमा चल्छ ? राइड सेयरिङ सेवाहरू विश्वका धेरै देशहरूमा सञ्चालित छन् । अमेरिकामा उबर र लिफ्ट लोकप्रिय छन् भारतमा उबरका अलावा ओला र र्यापिडो चल्छन् । चीनमा डिडी चक्सिङ लोकप्रिय छ । बेलायत, फ्रान्स, जर्मनीमा पनि उबर चल्छ । त्यहाँ बोल्ट, फ्री नाउ भन्ने एप पनि चल्तीमा छन् । अस्ट्रेलियामा पनि उही उबर चल्छ । डिडी र ओला पनि त्यहाँ चल्तीमा छन् । ब्राजिल, अर्जेन्टिना, लगायतमा पनि उबर छ । मध्य पूर्वका देश युएई, साउदी अरबसमेत उबरको सेवा छ । त्यहाँ अर्काे राइड सेयरिङ एप करिम पनि छ । एजेन्सीहरूका अनुसार उबरसँग विश्वभर करिब ७० लाखभन्दा धेरै चालक जोडिएका छन् । अमेरिकाको क्यालिफोर्नियामा मात्रै २ लाखभन्दा बढी चालक उबरमा जोडिएका छन् । न्युयोर्कमा ८० चालक उबरको एप चलाउँछन् । उबरले ७० देश र १५ हजार सहरहरूमा यातायात सेवालाई सहज बनाउने काम गरिरहेको छ । नियमावलीमा के छ ? राइड सेयरिङ वा सेल्फ ड्राइभ सेवा सञ्चालन गर्न इच्छुक कम्पनी वा संस्थाले कार्यालयबाट सेवा दर्ता इजाजतपत्र लिनुपर्ने व्यवस्था गण्डकी प्रदेशको राइड सेयरिङ (नियमन तथा व्यवस्था) नियमावलीले गरेको छ । दर्ताका लागि सवारी साधन र चालकको विवरण, कम्पनीसंस्था दर्तानवीकरण प्रमाणपत्र, मूल्य अभिवृद्धि कर दर्ता प्रमाणपत्र, कर चुक्ता प्रमाणपत्र, सेवा क्षेत्र, सवारी संख्या र आधिकारिक निर्णय बुझाउनुपर्छ । इजाजतपत्र नलिई सेवा सञ्चालन गरेमा प्रचलित अन्य कानुनमा व्यवस्था भएबाहेक पहिलोपटकका लागि एक लाख रुपैयाँ जरिवाना ट्राफिक प्रहरी कार्यालय मार्फत कार्यालयमा दाखिला गर्नुपर्ने प्रावधान नियमावलीमा छ । सो कार्य दोहोर्याए दोब्बर जरिवाना लाग्नेछ । राइड सेयरिङ सेवाको इजाजत प्राप्त गर्न कम्तीमा २० सवारी साधन आबद्ध भएको हुनुपर्नेछ । सेल्फ ड्राइभको हकमा कम्तीमा पाँच सवारी साधन आबद्ध भएको हुनुपर्ने व्यवस्था छ । सञ्चालनमा रहेका सवारीहरूको अवस्थिति, गति, बाटो ट्रयाकिङ गरी चालकलाई वास्तविक समयमा सचेत गराउन सन्देश पठाउने व्यवस्था हुनुपर्नेछ । सेवामा प्रयोग हुने सवारी साधन गण्डकी प्रदेशमै अनिवार्य दर्ता भएको हुनुपर्छ । दुईपांग्रे सवारी साधनले एक पटकमा प्रस्थान बिन्दुदेखि गन्तव्य बिन्दुसम्म बढीमा २० किमीको दूरीसम्म सेवा दिन पाउनेछ । सो दूरीभन्दा बढीका लागि सेवा खोज्न नमिल्ने गरी एपमा व्यवस्था हुनुपर्नेछ । दुईपांग्रे सवारी साधनले १० वर्ष उमेर नपुगेका बालबालिका वा ८० वर्ष पुगेका वृद्धवृद्धालाई यात्रीको रूपमा सेवा दिन पाइने छैन । सवारी चालक अनुमतिपत्र प्राप्त गरी कम्तीमा १८ वर्ष उमेर नपुगेको र एक वर्षको परीक्षणकाल पूरा नगरेको व्यक्ति राईड सेयरिङ सेवामा चालकको रूपमा काम गर्न योग्य हुनेछैन । राइड सेयरिङमा प्रयोग हुने सवारी साधनको गति सीमित हुनुपर्नेछ । सहरी क्षेत्रमा अधिकतम ४० किमी प्रतिघण्टाभन्दा बढी हुनु हुँदैन । प्रत्येक सवारी साधनलाई जीपीएस ट्रयाकिङ गर्ने व्यवस्था मिलाउनुपर्नेछ । नियमावली फिर्ता हुँदैन सुरेन्द्रराज पाण्डे  मुख्यमन्त्री, गण्डकी प्रदेश राइड सेयरिङ नयाँ कुरा होइन, संसारभर चलेको हो । नियम नबन्दा पनि नेपालमा, पोखरामा चलेकै थिए, छन् । नियम बनाएर बैध बनाउन नियमावली ल्याइएको हो । यो नियमवालीमा यातायात व्यवसायीहरूको चासो छ भने सरकार वार्ता गर्न तयारै छ । वार्ता समिति बनाएकै छ । राइड सेयरिङ गर्नै पाइँदैन भनेर यातायात व्यवसायीहरूले भन्नुहुन्छ भने यो नियमावली फिर्ता हुँदैन । यही कुरा छन् भने बसेर छलफल गर्न सकिन्छ । उहाँहरूले मेरोमात्रै गाडी चलाउन पाउनुपर्छ, नत्र म आत्महत्या गर्छु भन्नुहोला रे ? अनि उहाँहरूको माग पूरा गर्न सकिन्छ ? जायज माग न पूरा गर्ने हो । हामीले जनताको पक्षमा काम गरेको हो । व्यवसायीलाई कुनै मर्का छैन । पोखराको यातायातमा खास गरी ट्याक्सीप्रति उपभोक्ताको ठूलो गुनासो छ । उपभोक्ता प्रताडित छन् । र आम युवाहरूको रोजगारीको व्यवस्था होस्, उनीहरूले पनि काम गर्न सकून्, यातायात सहज होस् भनेर जनताको पक्षमा ल्याएको हो । यो नयाँ कुरा होइन, संसारभरि भाको कुरा हो । अवैधलाई वैध बनाउन खोजेको हो । नियमन भएन, यात्रुको सुरक्षा भएन, बिमा भएन भनेर कानुनी रूपमा बैधता दिन खोजिएको हो । व्यवसायीले यातायात ऐनसँग बाझिएको कुरा गर्नुभएको छ रे ! २०७२ सालमा नेपालको संविधान जारी भएपछि बसेको संविधान सभाको पहिलो बैठकले एक वर्षभित्रमा नयाँ संविधानअनुसार कानुन नबनेमा पुराना कानुन स्वतः निस्क्रिय हुने निर्णय गरेको थियो । त्यो भएर २०४९ सालको यातायात ऐन स्वतः निस्क्रिय भएको छ । ऐनमात्रै पढ्न भएन । ऐनको बारेमा सर्वाेच्च अदालतले पछिल्लो व्याख्या गरेको छ, त्यो पढ्नुपर्यो । २०८१ साल असार १३ गते सर्वाेच्च अदालतले राइड सेयरिङलाई मान्यता दिन सरकारलाई भनेको छ । यातायातको सिन्डिकेट उहिल्यै खारेज भइसकेको छ । तसर्थ हामीले बनाएको नियमावली कुनै कानुनसँग बाझिएको छैन । संविधान सम्मत छ । बरु हामीले प्रदेश प्रहरी चाहिन्छ भनेर जे भन्दै आएका छौं, त्यो आवश्यकता देखियो, यातायात व्यवसायीले अवरोध गर्न खोज्दा हामीले प्रहरी परिचालन गर्न पाउनुपर्ने थियो भनेर पत्रकारहरूले पनि बुझ्नुपर्यो ।"
कुमार पष्ठी सिठी नःखः महात्म्य,"कुमार पष्ठी सिठी नःखःको नखसिख वर्णन गर्दै म सम्यक जीवन संस्कृति सिक्ने रहर कुम्ल्याइरहछु। कुमार पष्ठी सिठी नःखः महात्म्य पुराणसित सटिक तिथि । गृष्मकालीन जेठ महिनाको शुक्ल पक्ष षष्ठी तिथि सिठी नःखः कुमारको महिमा आराधना गरिने पर्व । सायद, पष्ठी शब्दको नेवारी रूपान्तरण सिठी बनेको । नेवार समुदायले मनाउने एउटा चाड । कथानक र कथ्य बस्तु पौराणिक आख्यानमुखी रहेर पनि व्यावहारिक मूल्य जीवन जगत् सटिक रहनु यस चाडको महिमा बन्छ । गृह प्रवेश द्वारको सामुन्ने पर्ने ठाउँ कुमारको बासस्थान । कुमारलाई मूलद्वारकै सामुन्ने प्रतिष्ठा गरिएको हुन्छ । प्रत्येक नेवार घर दैलोमा प्राङ्गण खण्डमा कुँडिएको अष्ट दलसहितको पृथ्वीको गोलाकार कुमारको प्रतीकात्मक बिम्ब बनाइएको हुन्छ । चाहरी हेरौं यस्तै देखिँदो छ । मात्र चासोकै दरकार छ । बीचको गोलाकार हाम्रै भूगोल । पृथ्वीको आकारमय बिम्ब बोकेछ । अष्ट दल आठवटा दिशा, उपदिशाका प्रतीक पूर्व, पश्छिम, उत्तर, दक्षिण चार दिशा । ईशान, नैऋत्य वायव्य र आग्नेय कोण चार उपदिशा यिनकै प्रतिनिधि प्रतीकस्वरूप अष्ट दल । यिनै अष्ट दल हुन् जसलाई अष्ट मंगल पनि भनिन्छ । कुमार षष्ठीसिठी नःखः महात्म्य यिनै सन्दर्भका सेरोफेरोमा रुमलिएको छ । युगले मानिस जन्माउँछ । मानिसले युग निर्माण गर्छ । हाम्रा यी चाडपर्वहरू युगले जन्माएका मानिस र मानिसले निर्माण गरेका युगका ज्वलन्त उदारण हुन् । यसमा हामी पढ्छौं, देख्छौं र अनुभूत गछौं । मानिसले प्रवर्तन गरेका युगीन चेत, धारणा र संस्कारका मूर्त पक्षहरू । जीवन जगत्मै छ । जगत्ैमा मानिसले सांस्कृतिक जीवनको पहल गर्छ, गरिनै रहन्छ निरन्तर । कुमार षष्ठी सिठी नःखः नेवार संस्कृतिमूलक चाड बनेको छ । संस्कृतिले जीवन र जगत्को महिमा गान गरेकै हुन्छ । यो एकल जातीय स्वरूप होइन । सार्वजनिक सरोकारकै स्वरूप ठान्छु । पृथ्वी सार्वजनिक सरोकारको केन्द्र बिन्दु हो । पृथ्वीबिना हाम्रो अस्तित्व छैन । हामी बिना पृथ्वीको महिमा छैन । हामी नै हो पृथ्वीको गरिमा गान गाउँ छन् जसले । मानिसको महिमा र पृथ्वीको गरिमा आपसमा सटिएका छन् । यही दिन हो नेवारहरू पृथ्वीको पूजा गर्छन् । चन्द्रमाको आराधना चटामरी तयार गर्छन् । बारा बनाउँछन् । नयाँ चामलको पीठो पोर्चुबाट चटामरी, मास पिँधेर बारा बनाइन्छन् । चटामरी चन्द्रका प्रतीक । बारा सूर्यको । कविशिरोमणि लेखनाथ पौड्यालले गाएथे । जय जगदीश्वर जय अविनाशी घुम्दछ जसमा सब संसार सूर्य जगत्कै ईश्वर । उनकै सेरोफेरो त घुम्छ यावत् ग्रह । बारा र चटामरी बनाएर उनैलाई उनकै प्रतीक चढाउन सकारात्मक संस्कृतिको सार्थक जोवन पक्ष बन्छ । यो संस्कार त्यसैले जीवन जगत् परक मूल्यका अरक भन्छु । पूजा, आराधना कृतज्ञता ज्ञापन गर्ने साधना भन्छु । सराहना योग्य साधनाका वस्तु निष्ट व्यवहारमूलक क्रिया नै त हो, जसलाई हामी सांस्कृतिक चेत भन्छौ । मलाई ओ बारा । चटामरी चामलको पीठोको रोटी औधी रुच्छ । चटामरी तीन प्रकारले बनाइन्छन् । एक सादा, दोस्रो जिरा, नुन र तोरीको तेल मिसाएर दलेको तेस्रो तिल पिँधेर चाकुमा मिसाई दलेको तीनै प्रकारका चटामरी र बारा ओ, कुमार क्षत्रपाललाई अर्पिइन्छ । घरदैलो सामुन्नेको बाटोमा स्थापना गरिएको कुमारको प्रतीकलाई घरको क्षत्रपाल पनि भनिन्छ । क्षत्रपाल वास्तवमा घरको पालक अर्थात् रखवारी गर्ने होनहार कुमार । युवक पहरेदार साबितिन्छ । यतिन्जेल जीवन जगत्मा फैलिदिन्छ । जगत् जीवनमा रूपान्तरित भइदिन्छ । तब न जीवन जगत् र जगत्जीवन बिन्दु बनिदिन्छ । कुमार पष्ठी सिठी नःखःको गरिमा चुलिन्छ । यो गहिरो भाव बोक्दो कुमार पष्ठी सिठी नःखःको अर्थ विन्यास । यहीनिर त हो, जहाँ म सांस्कृतिक चाडको रहस्यमय अर्थ बोध गर्न थाल्छु । जे बुझेको छु त्यही बताउने प्रयासरत रहन्छु । मन लाग्छ यस्तै सोच । सोचे जस्तो भन्न् । भनेजस्तै लेख्न । लेखेजस्तै गर्न । कुमार पष्ठी सिठी नःखःले हामी सबै नेपालीलाई यस्तै चौ आयामिक जीवन जिउने रहर पुयाइदेऊन् । कामना यो नगरी नै किन ? कुमार पण्ठी सिठी नःखः यत्तिकैमा टुंगिछ नै कहाँ र ? यो धरती आमाको गर्नेदेखि सफा स्वच्छदायक पर्व बनिदिन्छ । भन्नु होला हजुर यो कसरी ? म भन्छु हजुर इनार, कुवा, पोखरीहरू सफा गर्ने पर्व दिन यही । जहाँ तहीं भइरहेको भेट्टाउनु हुन्छ यस्तै । यो सुक्खा गृष्मको उखरमाउलो घामको याम । इनार, कुवा, कुण्डहरू सुक्न लागेको बेला ! धरतीको गर्भका फोहोर कसिंगरहरू आफाल्ने मुहूर्त बन्छ । उपयुक्त साइत यही दिन बने बनाइए पुर्खाले । यो दिन कृषिवाला खेत नधाई घर बस्छन् । घरै नबसी इनार, कुवा, कुण्डहरू सफा गर्न त्यसै पस्छन् । धरतीका सन्ततिहरू धरतीकै आराधना मग्न रहन्छन् । उनीहरू ओ बारा चताय् मरी चावलकै पीठोबाट बनाउने ताजा मरीरोटी चढाउँछन् । धरतीलाई यत्तिले पुग्छ नै कहाँ र ? चतायमरी एउटा टपरीमा बिछ्याउँछन् । त्यसमाथि तिकनबजी चौथाइ राख्छन् । सेतो च्युरामावि कालो भैरवजस्तो हाकुमुस्या अलिकति सजाउँछन् । त्यसको सेरोफेरो अदुवा, ब्हसुनका पोटाहरू राख्छन् । छुयाला सेकुवा एक गाँस हाल्छन् । मस्ट उसिनी पकाएको नरम स्वादिला बोडीका भरपूर गाँस टपरीछेउ थपिन्छन् । दुई चार चिम्टी हरियो सागः बोहटा भरी आलु, मूला, गाँजर, काँक्रो, केराउ र धनियाँका अचार । त्यसमा हिड्र, मेथी झाँनिएका सुवासिलो, स्वादिलो शृंगार यही त सम्यक भोजन परिकार बन्छ । सम्हेबजी साँच्चै त सम्यक परिकार सम्हेबजी बन्छ । सम्हेबजी सम्यक परिकार बन्छ । त्यसमाथि थपिन्छ । सित्रो एउटा मासको बारा अनि सग्लो अर्को एउटा चतायमरी घोप्टो धप्काइन्छ । बाह । परिकारपूर्ण सम्यक सम्हेबजी क्या मज्जा मुखभरी पानी पानी शब्दै शब्दको वर्णनमा त थामी नसक्नु भइदिन्छ मलाई ।हजुरहरूलाई कसो ? हजुरहरू र ममा अन्तरे के छ र ? सर्जिकल चियरका सर्जनसित सोधौं, उनीभन्दा हुन् मानिसका सबै अन्तर रंगनसा, अंग एक समान उस्तैउस्तै छन् । कुमार पष्ठी सिठी नःखःको नखसिख वर्णन गर्दै म सम्यक जीवन संस्कृति सिक्ने रहर कुम्ल्याइरहछु ।"
गृहमन्त्री र आन्दोलनरत यातायात व्यवसायीबीच छलफल जारी,काठमाडौं : सरकार र यातायात व्यवसायीबीच छलफल सुरू भएको छ। सोमबारदेखि देशव्यापीरुपमा सार्वजनिक यातायात बन्द गरेर आन्दोलनमा उत्रिएका यातायात व्यवसायीहरूसँग सरकारले छलफल सुरू गरेको हो। सिंहदरबास्थित गृहमन्त्रालयमा गृहमन्त्री रमेश लेखक र आन्दोलनरत यातायात व्यवसायीका प्रतिनिधिबीच केहीबेर अघिदेखि छलफल सुरू भएको हो। राइड सेयरको विरुद्धमा सार्वजनिक यातायात बचाउ केन्द्रीय संघर्ष समितिको आह्वानमा सोमबारदेखि देशभरका सार्वजनिक यातायात ग्यारेजमै थन्क्याएर विरोधमा उत्रिएका छन्। सार्वजनिक यातायत नचलेपछि यात्रुहरूले सास्ती भोग्नु परेको छ । काठमाडौं उपत्यकामा पनि लामो तथा छोटो दुरीका सर्वजनिक सवारी साधन चलेका छैनन् । गण्डकी प्रदेश सरकारले वैशाख ३१ गते राइड सेयरिङसम्बन्धी नियमावली मन्त्रिपरिषद्बाट पारित गरेको थियो। गण्डकी प्रदेश राइड सेयरिङ (नियमन र व्यवस्थापन) नियमावली प्रदेशको राजपत्रमा जेठ १ गते प्रकाशन भएर कार्यान्वयनको बाटो खुला भएको छ। त्यसपछि सार्वजनिक यातायात व्यवसायी आक्रोशित बनेका हुन्। २०८१ साल असार १३ गते सर्वोच्च अदालतले राइड सेयरिङलाई मान्यता दिन सरकारलाई भनेको छ।
"नवलपुरमा एम्बुलेन्स र स्कुल भ्यान ठोकिँदा एकजनाको मृत्यु, दुई विद्यार्थीसहित ६ घाइते","नवलपुर : देवचुली नगरपालिका वडा नं २ स्थित दुम्कौली चोकमा सोमबार बिहान भएको सवारी दुर्घटनामा एकजनाको मृत्यु भएको छ भने ६ जना घाइते भएका छन्। बुटवलबाट नारायणघाटतर्फ बिरामी बोकेर आउँदै गरेको ना ४ च १६४६ नम्बरको एम्बुलेन्स र रजहर चोकबाट दुम्कौलीतर्फ गइरहेको केउरेनीस्थित दिव्य एकेडेमी बोर्डिङ स्कुलको बा २० च ७२ नम्बरको भ्यान आपसमा ठोक्किँदा दुर्घटना भएको प्रहरी नायब उपरिक्षक मधु नेपालले बताए । दुर्घटनामा परी स्कुल भ्यानका चालक देवचुली नगरपालिका१ निवासी ५२ वर्षीय कुल प्रसाद सुबेदी गम्भीर घाइते भएका थिए। उनलाई उपचारका लागि तत्कालै पुरानो मेडिकल कलेज, भरतपुर चितवन लगिए पनि उपचारको क्रममा उनको मृत्यु भएको नेपालले जानकारी दिए । दुर्घटनामा परि एम्बुलेन्समा सवार ३ जना बिरामी घाइते भएका छन्। घाइतेमध्ये रुपन्देही, बुटवल उपमहानगरपालिका३ गोलपार्क निवासी ३६ वर्षीया लक्ष्मी राईको टाउकोमा चोट लागेको छ भने २५ वर्षीया इसु राई र २५ वर्षीया स्नेहा परियारको अनुहारमा चोट लागेको छ। तिनीहरुको अवस्था मध्यम रहेको र थप उपचारका लागि चितवन पठाइएको प्रहरीले जानकारी दिएको छ । त्यसैगरी,स्कुल भ्यानमा सवार दुईजना विद्यार्थीहरू देवचुली१७ निवासी १० वर्षीया आयुसा गौतम र ६ वर्षीया सोखनिया रोक्का सामान्य घाइते भएको र स्थानीय भविष्य पोलिक्लिनिकमा उपचारपछि डिस्चार्ज गरिएको प्रहरीले जनाएको छ। दुर्घटनाबारे थप अनुसन्धान भइरहेको प्रहरीको भनाइ छ ।"
कराते वान प्रिमियर लिगमा एरिकाले जितिन् ऐतिहासिक कास्य,काठमाडौं : नेपाली कराते खेलाडी एरिका गुरुङले कराते वान प्रिमियर लिगमा नेपालका लागि ऐतिहासिक काश्य पदक जितेकी छन्। महिला ६८ केजीमाथि तौल समूहमा आइतबार काश्य पदकका लागि भएको प्रतिस्पर्धामा फ्रान्सकी क्लेमेन्स पिएलाई ६२ ले हराउँदै एरिकाले काश्य पदक जितेकी हुन्। विश्वकै शीर्ष ३२ खेलाडीले मात्रै खेल्न पाउने प्रतिष्ठित लिग मानिने कराते वान प्रिमियर लिगमा पदक जित्ने एरिका पहिलो नेपाली खेलाडी हुन्। उनले पहिलो पटकको सहभागितामा नै ऐतिहासिक पदक हात पारेकी हुन्। विश्ववरियतामा ५० औँ स्थानमा रहेकी एरिकाले २० औँ स्थानमा रहेकी क्लेमेन्सलाई पराजित गरेकी हुन् । १९ औँ एसियन गेम्समा समेत उनले नेपालका लागि ऐतिहासिक रजत पदक जितेकी थिइन्।
तस्बिरमा हेर्नुहोस् काठमाडौं उपत्यकामा सार्वजनिक यातायात बन्दको प्रभाव,"काठमाडौं : काठमाडौं उपत्यकासहित देशभर सोमबार बिहानैदेखि सार्वजनिक यातायात ठप्प रहेको छ। राइड सेयरको विरुद्धमा सार्वजनिक यातायात बचाउ केन्द्रीय संघर्ष समितिको आह्वानमा सोमबारदेखि देशभरका सार्वजनिक यातायात ग्यारेजमै थन्क्याएर विरोध गरेका छन्। जसले गर्दा लामो तथा छोटो दूरीका सार्वजनिक यातायात चलाइएको छैन। सार्वजनिक यातायात नचल्दा सर्वसाधारण मर्कामा परेका छन्। आज यात्रु प्रतिक्षालयमा भिड देखिएको छ। तर, सार्वजनिक यातायात बन्द भएसँगै राइड सेयर गर्ने कम्पनीले आज बिहानैबाट दुई गुणा भाडा मोबाइल एपमा राख्न थालेका हुन्। पठाओ, इन्ड्राइभ, टुटललाई ट्याक्सी र सार्वजनिक सवारीको विकल्पको रूपमा प्रयोग गर्न थालिएको छ। कम्पनीले यस अगाडि पनि पिक आवरमा एक जना यात्रुसँग १० देखि ४० प्रतिशतसम्म थप शुल्क असुल्ने गरेको थियो। थोरै संख्यामा चालक रहेको स्थानमा धेरै यात्रुसम्पर्कमा आउँदा स्वतः भाडा बढाउने गरेको छ। कार्यालय समय र रातका बेला सेवाग्राहीसँग थप शुल्क लिने गरेको कम्पनीले यस अगाडि नै स्वीकार गर्दै आएको थियो। आज पनि बन्दका कारण यात्रुको चाप बढेपछि पठाओ, इन्ड्राभलगायत राइड सेयरिङका चालकले अफलाइन बार्गेनिङ गर्न थालेका छन्। यातायात व्यवस्था विभागले राइड सेयरिङ कम्पनीहरुले विभिन्न शीर्षकमा खुलेआम ठगी गरिरहँदा पनि कारबाही भने गर्न सकेको छैन। गण्डकी प्रदेश सरकारले वैशाख ३१ गते राइड सेयरिङसम्बन्धी नियमावली मन्त्रिपरिषद्बाट पारित गरेको थियो । गण्डकी प्रदेश राइड सेयरिङ (नियमन र व्यवस्थापन) नियमावली प्रदेशको राजपत्रमा जेठ १ गते प्रकाशन भएर कार्यान्वयनको बाटो खुला भएको छ । त्यसपछि सार्वजनिक यातायात व्यवसायी आक्रोशित बनेका हुन्। २०८१ साल असार १३ गते सर्वोच्च अदालतले राइड सेयरिङलाई मान्यता दिन सरकारलाई भनेको छ । गण्डकी प्रदेश सरकारले राइड सेयरिङका नाममा निजी प्रयोजनका निम्ति खरिद गरिएका सवारीसाधनलाई भाडाका सवारीसरह प्रयोग गर्न दिने गरी ल्याएको कानुन खारेज गर्नुपर्ने व्यवसायीको मुख्य माग छ।"
"सार्वजनिक यातायात ठप्प भएपछि प्रहरीले चलायो नि:शुल्क बस, कुनकुन रुटमा चल्दैछन् ?","काठमाडौं : व्यवसायीले सार्वजनिक यातायात ठप्प पारेपछि नेपाल प्रहरीले सर्वसाधारणलाई सेवा दिन आज काठमाडौं उपत्यकामा निःशुल्क बस सञ्चालन गरेको छ । प्रहरी प्रधान कार्यालयले विभिन्न दुईवटा रूटमा निःशुल्क बस सञ्चालन गरेको हो । प्रहरी प्रधान कार्यालय नक्सालबाट ती बस काठमाडौं,भक्तपुर र ललितपुरका विभिन्न गन्तव्यमा छुट्ने प्रहरीले जनाएको छ । नक्सालबाट बालुवाटार, महाराजगन्ज, नयाँ बसपार्क, स्वयम्भू, कलङ्की, बल्खु, सातदोबाटो, लगनखेल, जावलाखेल, थापाथली, माइतीघर, पुतलीसडक र जयनेपाल हल रुटमा बस चल्नेछ । यस्तै नक्सालबाट रातोपुल, गौशाला, एयरपोर्ट, काटेश्वर, सल्लाघारी, सूर्यबिनायक, चाबहिल, सुकेधारा, चक्रपथ, महाराजगन्ज, बालुवाटार हुँदै नक्सालसम्को रुटमा पनि प्रहरीको बस चल्नेछ । यातायात व्यवसायीले यातायात बन्दको घोषणा गरेपछि राइड सेयरिङ कम्पनीले मनपरी भाडा असुल्न थालेका छन्। मनपरी भाडा असुलेको गुनासो आएपछि प्रहरीले यात्रुसँग बढी भाडा नलिन विभिन्न राइड सेयरिङ कम्पनीका राइडरहरूलाई निर्देशन दिएको छ । बढी भाडा लिने र अफलाइन यात्रु ओसार्ने गरेको गुनासो आएपछि प्रहरीले त्यस्तो निर्देशन दिएको हो । यात्रुसँग बढी भाडा लिएको पाइएमा नजिकको ट्राफिक प्रहरी कार्यालयमा उजुरी दिन प्रहरीले अनुरोध गरेको छ । राइड सेयरको विरुद्धमा सार्वजनिक यातायात बचाउ केन्द्रीय संघर्ष समितिको आह्वानमा सोमबारदेखि देशभरका सार्वजनिक यातायात बन्द गरेर विरोधमा उत्रिएका छन्। जसले गर्दा लामो तथा छोटो दूरीका सार्वजनिक यातायात चलेका छैन। सार्वजनिक यातायात नचल्दा सर्वसाधारण मर्कामा परेका छन्।"
पन्जाब आइपीएलको फाइनलमा,"काठमाडौं : इन्डियन प्रिमियर लिग (आइपीएल)को दोस्रो क्वालिफायरमा मुम्बई इन्डियन्सलाई ५ विकेटले पराजित गर्दै पन्जाब किङ्स फाइनल प्रवेश गरेको छ। पन्जाब किङ्स ११ वर्षपछि प्लेअफका लागि छनोट हुँदै फाइनल प्रवेश गरेको हो। अहमदाबादस्थित नरेन्द्र मोदी स्टेडियममा वर्षाका कारण खेल निर्धारित समयभन्दा दुई घण्टाभन्दा बढी समय पश्चात् खेलाइएको थियो। टस हारेर ब्याटिङको निम्तो पाएको मुम्बईले निर्धारित २० ओभरमा ६ विकेट गुमाउँदै २०३ रन बनाएको थियो। मुम्बईले दिएको २०४ रनको विजय लक्ष्य पछाएको पन्जाबको जितमा कप्तान श्रेयस अय्यरले कप्तानी पारी खेले। उनले ब्याटिङतर्फ ४१ बलमा पाँच चौका र आठ छक्का सहित ८७ रनको अविजित पारी खेलेका हुन्। उनको कप्तानी प्रदर्शनमा पञ्जाबले, मुम्बईले दिएको २०४ रनको विजयी लक्ष्य १९ ओभरमा ५ विकेट गुमाउँदै पूरा गर्यो। पञ्जाबका लागि ओपनरद्वय प्रियाशं अर्या र प्रभसिम्रन सिंहले क्रमश: २० र ६ रन बनाए। जोश इङ्लिसले ३८, नेहाल बडेराले ४८ रन बनाउँदा मार्कोस स्टोनिस २ रनमा अभिजित रहे। मुम्बईका लागि बलिङतर्फ अश्विनीकुमारले दुई विकेट लिए ट्रेन्ट बोल्ट र कप्तान हार्दिक पाण्ड्याले ११ विकेट लिए। त्यसअघि, ब्याटिङ गरेको मुम्बई का लागि तिलक वर्मा र सूर्यकुमार यादवले समान ४४ ४४ रनको पारी खेले। ओपनिङमा आएका रोहित शर्मा ८ रनमै पेभेलियन फर्किए । अर्का ओपनर जोनी वइर्स्टले ३८ रन बनाए।कप्तान हार्दिक पाण्ड्याले १५ रन बनाए। नमान्दिरले ३८ रन बनाउँदा राज बावा ८ र मिचेल स्यान्तर शून्यमा अविजित रहे। पञ्जाबका लागि बलिङतर्फ ओजमातुल्ला उमराजाईले २ विकेट लिए। काइल जेमिसन मार्कोस् स्टोनिस, विजय कुमार वैशक र युजवेन्द्र चेहेलले ११ विकेट लिए। लिग चरणको खेल सक्दा शीर्षस्थानमा रहँदै क्वालिफायर खेलेको पन्जाबले पहिलो क्वालिफायरमा रोयल च्यालेन्जर्स ब्याङ्गलोर (आरसीबी)सँग ८ विकेटले पराजित भएको थियो। मुम्बईले भने गुजरात टाइटन्सलाई एलिमिनेटरमा २० रनले पराजित गर्दै दोस्रो क्वालिफायरमा छनोट भएको थियो। आइपीएलको लिग चरणका शीर्ष दुईले नै उपाधिका लागि खेल्ने भएका छन्। यी दुवै टिमले हालसम्म आइपीएलको कुनै पनि उपाधि जितेका छैनन्। आरसीबीले २०१६ पश्चात् फाइनल खेल्दैछ। पन्जाब किंग्सले भने २०१४ मा पहिलोपटक फाइनलमा स्थान बनाएको थियो। त्यसबेला टिमको नाम किङ्स इलेभेन पन्जाब रहेको थियो। २०१४ मा पञ्जाबले कोलकत्ता नाइट राइडर्ससँग फाइनलमा हार बेहोरेको थियो। कप्तान श्रेयस ऐय्यर आइपीएलमा तेस्रो पटक तीन फरक टिमलाई फाइनलसम्म डोर्याउने कप्तान हुन्। उनले दिल्ली क्यापिटल्स र कलकत्ता नाइट राइडर्सलाई यसअघिका संस्करणमा फाइनलसम्म पुर्याएका छन्। यो उनको कप्तानको रुपमा तेस्रो आइपीएल फाइनल हो। यस अघि २०२० मा दिल्ली क्यापिटल्स र २०२४ मा कोलकता नाइट राइडर्सलाई श्रेयसले कप्तानको रूपमा फाइनलमा पुर्याएका थिए। पन्जाब र आरसीबी दुवै टिमले आफ्नो पहिलो आइपीएल उपाधिका लागि खेल्नेछन्। २०२५ को आइपीएलको फाइनल खेल मंगलबार हुनेछ।"
सहायता वितरण स्थलमा कम्तीमा ३१ प्यालेस्टिनी मारिए,"गाजा (एजेन्सी) : आइतबार दक्षिणी गाजामा अमेरिकी समर्थित निजी फाउन्डेसनद्वारा सञ्चालित सहायता वितरण स्थलमा कम्तीमा ३१ प्यालेस्टिनीहरू मारिएका छन् र दर्जनौं घाइते भएका छन् । प्यालेस्टिनी स्वास्थ्य मन्त्रालयले मृत्युका लागि इजरायली सेनालाई दोष दिएको छ । वितरण केन्द्रमा रहेका सुरक्षाकर्मीहरूले पनि गोली चलाएको केही प्रत्यक्षदर्शीले दाबी गरेका छन् । स्वास्थ्य मन्त्रालयले जनाएअनुसार २०० भन्दा बढी घाइतेहरूलाई अस्पताल पुर्याइएको छ । यीमध्ये दर्जनौं गम्भीर घाइते छन् । मारिएका सबैको टाउको वा छातीमा गोली लागेको पनि मन्त्रालयले जनाएको छ । इजरायल रक्षा बलले भने मानवीय सहायता वितरण स्थलभित्रको गोलीबाट भएको चोटपटकका बारेमा अनभिज्ञ रहेको जनाएको छ । यो मामिला अझै समीक्षा गर्नुपर्ने जनाउँदै यसमा आफ्ना सेनाहरूमध्ये कोही पनि हताहत नभएको जनाएको छ । एक चिकित्सा अधिकारीका अनुसार गोली कसले चलाएको हो भनेर पहिचान गर्न असम्भव छ । तर वितरणका ती क्षेत्रहरू सुरक्षाको सन्दर्भमा इजरायली सेनाको जिम्मेवारीमा रहेको छ । उनले भने, चाहे उनीहरूले गोली हानून् वा उनीहरूका लागि काम गर्ने अरू, कसैले हाने पनि यो अझै पनि उनीहरूकै जिम्मेवारी हो ।"
नेपाल प्रहरीले भन्यो : अफलाइन बार्गेनिङ र राइड सेयरिङमा बढी भाडा लिए जानकारी दिनू,"काठमाडौं : यातायात व्यवसायीले यातायात बन्दको घोषणा गरेपछि राइड सेयरिङ कम्पनीले आज बिहानैबाट मनपरी भाडा असुल्न थालेका छन्। सार्वजनिक यातायात बन्द भएसँगै राइड सेयर गर्ने कम्पनीले आज बिहानैबाट भाडा बढाएर मोबाइल एपमा राख्न थालेका हुन्। आज पनि बन्दका कारण यात्रुको चाप बढेपछि पठाओ, इन्ड्राभ, टुटललगायत राइड सेयरिङका चालकले अफलाइन बार्गेनिङ गरेको र बढी भाडा लिएको गुनासो आउन थालेपछि नेपाल प्रहरीले उजुरी दिन आग्रह गरेको हो। यात्रु ठगीमा परे नजिकको ट्राफिक प्रहरी कार्यालयमा वा १०३ मा कल गरी जानकारी दिन प्रहरीले अनुरोध गरेको छ। सूचनामा भनिएको छ, विभिन्न    मार्फत यात्रुहरुलाई बढी भाडा लिने र   गर्ने गरेको गुनासोहरु आइरहेको हुनाले राइडरहरुले यस्ता कार्य नगर्न तथा गर्ने गरेको पाइएमा नजिकको ट्राफिक प्रहरी कार्यालयमा वा १०३ मा कल गरी जानकारी दिन हुन अनुरोध गर्दछौं। यो पनि पढ्नुहोस निजीलाई यात्रु बोक्ने अनुमति दिन लागेको भन्दै सार्वजनिक यातायात व्यवसायीहरू आन्दोलित सार्वजनिक यातायात ठप्प हुँदा यात्रु मारमा सार्वजनिक सवारी बन्द भएपछि राइड सेयरिङले बढाए भाडा, बिहानैबाट अफलाइन बार्गेनिङ संसारभर छ राइड सेयरिङ"
राति बिरामी बोक्न मान्दैनन् एम्बुलेन्स,"महेन्द्रनगर : शुक्रबार राति कञ्चनपुरको बेदकोट७ सुडाका शेरसिंह सार्कीकी १६ वर्षीया छोरी घरको छतबाट लडेर घाइते भइन् । उनले राति नै छोरीलाई महाकाली प्रादेशिक अस्पताल महेन्द्रनगर लगे । आकस्मिक कक्षमा भर्ना गरियो । तर, चिकित्सकले थप उपचार सम्भव नभएको भन्दै अन्यत्र लैजान सार्कीकी छोरीलाई रेफर गरिदिए । त्यति बेलासम्म रातको १ बजिसकेको थियो । चिकित्सकले रेफर गरेपछि धनगढी लैजान सार्की एम्बुलेन्स खोज्न थाले । तर, एम्बुलेन्स पाएनन् । डाक्टरले रेफर गरेपछि मैले अस्पतालमा उपलब्ध भएका करिब १० वटा एम्बुलेन्सलाई फोन गरेँ, सार्कीले भने, कसैले पनि आउन मानेनन् । कसैले म आउन सक्दिनँ भने त कसैले मेरो समय छैन भने । उनले एम्बुलेन्सका लागि थुप्रै पटक प्रयास गर्दासमेत एम्बुलेन्स पाउन नसकेको गुनासो पोखे । छोरीको पेट धेरै नै दुखेको थियो, अस्पतालले रेफर गरिदियो । अन्त जान एम्बुलेन्स पाइएन । त्यो दिन धेरै दुःख पाइयो, उनले दुखेसो पोख्दै भने, हामीले फोन गर्दा एम्बुलेन्स नआएपछि अस्पतालमा रहेको प्रहरीलाई भन्यांै । प्रहरीले फोन गर्दा पनि एम्बुलेन्स आउन मानेनन् । करिब डेढ घण्टापछि प्रहरीको सहयोगमा बेदकोट नगरपालिकाको एम्बुलेन्स आयो । त्यति बेलासम्म रातिको साढे तीन बजेको सार्कीले बताए । प्रहरीको सहयोगमा एम्बुलेन्स पाएपछि उपचारका लागि धनगढी गयौं, उनले भने, धन्न छोरीलाई केही भएन । नत्र त एम्बुलेन्स नपाएरै मान्छेको ज्यान तलमाथि हुन सक्छ । अस्पताल स्रोतका अनुसार रातिको समयमा एम्बुलेन्सहरू बिरामी बोक्न मान्दैनन् । सोही दिन एकजना अर्का बिरामीसमेत एम्बुलेन्स नपाएर समस्यामा परेको अस्पताल स्रोतको दाबी छ । यहाँबाट रेफर भएपछि बिरामीका आफन्तले एम्बुलेन्सलाई फोन गरे तर आउन मानेनन्, अस्पताल स्रोतले भन्यो, प्रहरीले फोन गर्दा पनि धेरैले फोन उठाएनन् । फोन उठाएकाहरूले पनि आउन मानेनन् । अस्पताल स्रोतका अनुसार बिरामीका आफन्तले फोन गर्दा प्रहरीको गाडी बोलाउन र आइन्दा आपूलाई फोन नगर्न भन्दै एम्बुलेन्स चालकले उल्टै धम्की दिने गरेका छन् । भीमदत्त नगरपालिकामा सञ्चालनमा रहेका एम्बुलेन्सहरूले बिरामी बोक्न नमानेपछि बेदकोट नगरपालिकाबाट एम्बुलेन्स बोलाएर बिरामी ओसारपोसार गर्नु परेको महाकाली अस्पताल स्रोतको भनाइ छ । एम्बुलेन्स सञ्चालक संस्था र चालक यसप्रति जिम्मेवार नहुँदा बिरामीले सास्ती खेप्नुपरेको छ । जिल्ला स्वास्थ्य कार्यालय कञ्चनपुरका अनुसार भीमदत्त नगरपालिकामा विभिन्न संघ, संस्थाका १६ वटा एम्बुलेन्स सञ्चालनमा छन् । स्वास्थ्य कार्यालयका अनुसार जिल्लामा ४४ वटा एम्बुलेन्सहरू सञ्चालनमा छन् । प्रमुख जिल्ला अधिकारीको अध्यक्षता र स्वास्थ्य कार्यालय प्रमुख सदस्य सचिव रहने गरी जिल्ला एम्बुलेन्स व्यवस्थापन समिति रहेको छ । कञ्चनपुर प्रमुख जिल्ला अधिकारी लक्ष्मण ढकालले एम्बुलेन्स चालकले बिरामी बोक्दिनँ भनेर भन्न नपाइने बताए । एम्बुलेन्स भनेको विशिष्टीकृत सेवा हो । चालकले जान्न भन्न पाउँदैनन्, प्रजिअ ढकालले भने, छिट्टै बैठक बोलाएर यसको समाधानमा लाग्छौं । महाकाली अस्पतालका दुइटा एम्बुलेन्स छन् । ती दुवै एम्बुलेन्स बिग्रिएर थन्किएका छन् ।"
डिशहोम इन्टरनेटको ब्रान्ड एम्बेसेडरमा दिव्या रायमाझी,"काठमाडौं : नेपालकै अग्रणी इन्टरनेट सेवा प्रदायक डिशहोम इन्टरनेटले प्रतिभाशाली तथा उदाउँदी नेपाली अभिनेत्री दिव्या रायमाझीलाई आफ्नो ब्रान्ड एम्बेसेडर नियुक्त गरेको छ। ब्रान्ड एम्बेसेडर सम्झौता कार्यक्रम हालै  को कर्पोरेट कार्यालय, भैंसेपाटी मा सम्पन्न भएको हो। उक्त सम्झौतामा डिशहोम इन्टरनेटको तर्फबाट मुख्य बजार अधिकृत (  ) संजय प्रसाद राजभण्डारी र दिव्या रायमाझीले हस्ताक्षर गरे। चलचित्र क्षेत्रको नयाँ पुस्ताबाट उदाउँदै गरेकी रायमाझीको ताजगीपूर्ण छवि,युवामाझको लोकप्रियता र डिजिटल यात्राप्रतिको सरोकारलाई डिशहोम इन्टरनेटले आफ्नो ब्रान्ड दृष्टिकोणसँग आत्मसाथ गरेको हो। 'हामी डिजिटल कनेक्टिभिटीलाई केवल प्रविधिमा सीमित नगरी, यो पुस्ताको प्रेरणासँग पनि जोड्ने प्रयासमा छौं। रायमाझी युवाको आवाज, आत्मविश्वास र डिजिटल भविष्यको प्रतीक हुन्। उनीसँगको सहकार्यले हामीलाई नयाँ पुस्तासँग अझ सशक्त रुपमा जोड्न मद्दत पुर्याउनेछ,'बजार अधिकृत राजभण्डारीले भने। डिशहोम इन्टरनेट जस्तो द्रुत गतिमा अगाडि बढिरहेको ब्रान्डको प्रतिनिधित्व गर्न पाउनु आफ्ना लागि गौरवको विषय रहेको रायमाझीले बताइन्। उनले भनिन,'यो सहकार्य केवल एउटा ब्रान्डसँगको सम्बन्ध मात्र नभइ लाखौं नेपालीसँगको डिजिटल यात्राको सुरुवात पनि हो।' डिशहोम इन्टरनेटले हाल ३ लाख ५० हजारभन्दा बढी ग्राहकहरूलाई उच्चगतिको इन्टरनेट सेवा दिइरहेको छ र माइ डिशहोम मोबाइल एपमार्फत् ग्राहक सेवालाई थप स्मार्ट र सहज बनाएको छ। यस सहकार्यमार्फत डिशहोम इन्टरनेटले युवा पुस्तासँगको सम्बन्ध अझ सुदृढ गर्ने र डिजिटल कनेक्टिभिटीलाई जनस्तरसम्म पुर्याउने दीर्घकालीन लक्ष्यलाई मजबुत बनाउने उद्देश्य लिएको छ।"
विपद् व्यवस्थापनको मूल मन्त्र,"नेपालमा मनसुन भित्रिइसकेको छ। जलवायु वैज्ञानिकहरूको आकलन अनुसार यस वर्ष करिब २० लाख मानिस मनसुनजन्य विपद्बाट प्रभावित हुन सक्ने सम्भावना छ। मनसुनको आगमन कृषक समुदायका लागि भने राहतको खबर हो। समयमै वर्षा हुनु खेतीपातीका लागि अनुकूल हो, जसले अन्न उत्पादनमा सकारात्मक असर पर्छ। तर अर्काेतर्फ मनसुनसँगै आउने बाढीपहिरो, डुबानजस्ता प्राकृतिक विपद्ले प्रत्येक वर्ष सयौं नागरिकको ज्यान लिने गरेको छ। अतः यस वर्ष यस्ता घटनाबाट जनधनको क्षति न्यूनीकरण गर्न अहिलेबाटै तयारी गर्न आवश्यक छ। विगत वर्षहरूको अनुभवले विपद्पछिको उद्दारमा केही सक्रियता देखिए पनि त्यसअघिको पूर्वतयारी ज्यादै कमजोर रहेको देखाउँछ। गएको वर्ष दुई सय ४४ जनाले ज्यान गुमाए, १९ जना अझै बेपत्ता छन्। एक सय ७९ जना घाइते भए। काभ्रेपलान्चोकमा मात्रै ७७ जनाले ज्यान गुमाए। जाजरकोट र दोलखा जिल्लामा पहिरो जाँदा दर्जनौंको ज्यान गयो। घटनास्थलमै उद्धारका साधन नपुग्दा घाइतेको समयमा उपचार हुन सकेन। केही ठाउँमा त राहत सामग्री पुयाउन सरकार असफल भयो। यस्तो स्थितिको पुनरावृत्ति हुन नदिन संघीय, प्रदेश र स्थानीय सरकारबीच प्रभावकारी समन्वय अत्यन्त जरुरी छ। विपद्को उच्च जोखिम क्षेत्रको पहिचान स्थानीय स्तरबाट हुन जरुरी छ। स्थानीय सरकारले बस्तीको वस्तुस्थिति नजिकबाट नियाल्ने भएकाले विपद् रोक्न र उद्धारमा छिटो काम गर्न सक्छ। जसका लागि प्रदेश र संघीय सरकारको सहयोग अपरिहार्य हुन्छ। विगतमा तीन तहबीच समन्वय नहुँदा पीडितले उद्धार समेत नपाउने अवस्था सिर्जना भएको थियो। यो निकै दर्दनाक पक्ष हो, यस्ता गल्ती दोहोरिनु हुँदैन। सबैभन्दा पहिला जोखिम क्षेत्रको पहिचान गरी सम्भावित बासिन्दालाई स्थानान्तरण गर्ने काम तत्काल थाल्नुपर्छ। सुरक्षा निकाय, नेपाल प्रहरी, सशस्त्र प्रहरी र नेपाली सेनालाई विपद् सम्भावित क्षेत्रमा तयारी अवस्थामा राखिनुपर्छ। अस्पतालहरूलाई आपतकालीन सेवाका लागि तयार पार्नुपर्छ। औषधि, रक्तसञ्चार र आकस्मिक बेडको व्यवस्था मिलाइनुपर्छ। भरपर्दो विपद् सूचना प्रणाली विकास गरेर जोखिम क्षेत्रका नागरिकलाई समयमै जानकारी पुर्याउने व्यवस्था गर्नुपर्छ। पीडितका लागि सुरक्षित आश्रयस्थल, पर्याप्त खाद्यान्न, सफा खानेपानी तथा आधारभूत सेवाको प्रबन्ध गरिनुपर्छ। उद्धारकार्यका लागि तालिमप्राप्त जनशक्तिलाई परिचालन गर्नुपर्छ। साथै, नेपाल रेडक्रस, संघसंस्था तथा स्थानीय स्वयंसेवी समूहहरूसँग समन्वय गरेर एकीकृत कार्यनीति अपनाइनुपर्छ। विगतका वर्षहरूलाई हेर्ने हो भने मनसुनसँगै नेपालमा बाढीपहिरो र डुबानजस्ता विपद्का घटना दोहोरिने गरेका छन्। २०८० सालमा मात्र, विपद् तयारी कमजोर हुँदा सयौंको ज्यान गयो। सिन्धुपाल्चोक, बाजुरा र कास्कीका बाढीपहिरोपीडित अझैसम्म पुनस्र्थापनाको प्रतीक्षामा छन्। कयौं घरपरिवार विस्थापित भएका छन्। अरुण खोलाको बाढीले दुई दर्जन घर बगायो, मेलम्चीमा खानेपानी आयोजनासमेत क्षतिग्रस्त भयो। यी सबै घटनाले एउटै कुरा स्पष्ट गर्छ कि समयमै तयारी नभएसम्म विपद् दोहोरिन्छ र क्षति बढिरहन्छ अनि नागरिकले सास्ती भोगिरहन्छन्। प्रत्येक वर्ष विपद्पछि मात्रै तयारी गर्ने परम्पराले जनजीवन अझ जोखिममा पर्दै आएको छ। यस्तो प्रवृत्तिको अन्त्य गर्न सरकारले यथार्थपरक दृष्टिकोण र योजना अपनाउनुपर्छ। विपद् व्यवस्थापन अब घटना भएपछिको प्रतिक्रिया होइन, घटना हुनुभन्दा पहिलाको तयारीको आधारमा हुनु आवश्यक छ। यही नै विपद् व्यवस्थापनको मूल मन्त्र हो।"

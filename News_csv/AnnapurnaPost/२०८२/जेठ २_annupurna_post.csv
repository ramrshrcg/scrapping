शीर्षक,विवरण
स्वास्थ्य केन्द्रको भवन उद्घाटन,नुवाकोट : नुवाकोटको तारकेश्वरमा एकैपटक तीनवटा स्वास्थ्य केन्द्रको भवन उद्घाटन गरिएको छ। भारत सरकारको सहयोगमा निर्माण भएको भवनको उद्घाटन गरेर स्वास्थ्य सेवा समेत सञ्चालन गरिएको हो। तारकेश्वर गापा ३ को जोरचौतारा र तारुका स्वास्थ्य आयुर्वेद भवन तथा तारकेश्वर ४ को थप बुधसिङ स्वास्थ्य केन्द्र भवनको उद्घाटन गरी सेवा सञ्चालन गरिएको हो। भूकम्प प्रतिरोधी आधुनिक पक्की तीनवटै भवनको कुल लागत ६ करोड रुपैयाँ रहेको तारकेश्वर गापा कार्यालयले जनाएको छ। नवनिर्मित भवनको पालिका अध्यक्ष शिव अधिकारी (अविरल)ले एकैपटक उद्घाटन गरे।
सडक निर्माणका लागि घर भत्काउँदै गाउँपालिका,परासी : स्थानीयका घरसहितका संरचना भत्काएर नवलपरासीको पाल्हिनन्दन गाउँपालिकाले सडक निर्माण कार्य अघि बढाएको छ। पालिकाले सीमा क्षेत्र नजिकका गाउँलाई जोड्न पक्की सडक निर्माण गरिरहेको छ। संघीय सरकारको २० करोड ७५ लाखको लागतमा १२ किलोमिटर कालोपत्रे सडक निर्माण कार्य सुरु भएको गाउँपालिका अध्यक्ष बैजुप्रसाद गुप्ताले बताए। यो सडक वडा नम्बर ५ को सिसवादेखि गेर्मी हुँदै वडा नम्बर २ को भक्सिपुरमा जोडिने छ। वहुवर्षिय योजना अन्तर्गतको उक्त सडक तीन वर्षभित्र निर्माण कार्य सम्पन्न गर्ने गरी काष्ठमण्डप तिरुपति जेभीले जिम्मेवारी लिएको छ। सडकभित्र पर्ने संरचनाहरूलाई दुई वर्षअघिदेखि हटाउन आग्रह गरे पनि नहटाउँदा सडक निर्माणमा समस्या भएकाले भत्काइएको अध्यक्ष गुप्ताले बताए। यो सडकमा करिब १२ वटा पक्की घरसहितका संरचनाहरू हटाइने छ। अहिलेसम्म ८ वटा घरसहितका संरचनाहरू हटाइएको र अन्य स्थानका पनि हटाउँदै सडक निर्माण कार्य अघि बढाइने अध्यक्ष गुप्ताले बताए। निर्माणाधीन सडकको चौडाइ १० मिटर रहेको छ। जसअन्तर्गत साढे १० किलोमिटर दूरीको सडकमा ७ मिटर चौडाइको कालोपत्रे हुने छ भने डेढ किलोमिटर दूरीको सडकमा साढे पाँच मिटर कालोपत्रे हुने निर्माण कम्पनीले जनाएको छ। साढे दुई वर्षअघिबाट निर्माण कार्य सुरु गरिएकोमा हालसम्म करिब २ किलोमिटर सडक कालोपत्रे भएको छ। बाँकीमध्ये चालू आर्थिक वर्षको असारसम्म ७ किलोमिटर कालोपत्रे हुने छ। आगामी मंसिरभित्र सडक निर्माण पूरा गरेर गाउँपालिकालाई हस्तान्तरण गरिने निर्माण कम्पनीले जनाएको छ।
विपद् न्यूनीकरण गर्न प्रहरीलाई तालिम,"जनकपुरधाम : तराई मधेशका जिल्लाहरूमा हुने विपद् न्यूनीकरणका लागि अभ्यास सहितका तालिम सम्पन्न भएको छ। प्राकृतिक विपत्ति तथा मानवीय कारणबाट हुने विपद् आगलागी, कमजोर संरचनाको निर्माण, दुर्घटना, वातावरणको विनाशबाट हुने जोखिम जस्ता विषयमा सशस्त्र प्रहरी बल, नेपाल दन्तकाली विशेष कार्य तालिम शिक्षालयमा विपद् व्यवस्थापन सम्बन्धी तालिम समापन भएको हो। तालिम समापन समारोहमा सशस्त्र प्रहरी मधेश प्रदेशका छिन्नमस्ता वाहिनी मुख्यालयका बाहिनीपति सशस्त्र प्रहरी नायब महानिरीक्षक कृष्ण ढकालले विपद् व्यवस्थापनको तालिम दिइएको बताए। सप्तरीको बरमझियास्थित शिक्षालयमा एक हप्ताको तालिममा सशस्त्र प्रहरी जवानदेखि सशस्त्र प्रहरी सहायक निरीक्षकसम्मका ४९ जना सहभागी भएका थिए। प्रशिक्षार्थीहरूलाई सडक तथा हवाई दुर्घटना, फायर फाइटिङ, रोप रेक्यू, शव व्यवस्थापन, जल उत्पन्न प्रकोप उद्धार, डढेलो नियन्त्रण बन्दोबस्ती व्यवस्थापन लगायतका विषयहरूमा प्रशिक्षण गराइएको थियो"
मालिका पिस पार्क र मन्दिरको बारम्बार उद्घाटन,"गुल्मी : नेकपा (माओवादी केन्द्र)का अध्यक्ष पुष्पकमल दाहाल प्रचण्डले गत फागुन १ गते गुल्मीको मालिका गाउँपालिका४ अर्खाबाङ्गमा निर्माण गरिएको मालिका पिस पार्क र हेलिप्याडको उद्घाटन गरे। सोही दिन उनले धुर्कोटस्थित शहीद स्मृति पार्कको पनि उद्घाटन गरेका थिए। पार्क उद्घाटन भएको तीन महिनापछि पुनः अर्को समारोहको आयोजना गर्दै मालिका भगवती मन्दिरको उद्घाटन गरिएको छ। मन्दिरको उद्घाटन ललितपुर महानगरपालिकाका प्रमुख चिरीबाबु महर्जनले गरेका हुन्। मन्दिर निर्माणमा ललितपुर महानगरको ७० लाख, मालिका गाउँपालिकाको १० लाख र स्थानीय जनश्रमदानमार्फत कुल ८० लाख रुपैयाँ बराबरको लगानी गरिएको छ। नगरप्रमुख महर्जनले उद्घाटन गरेको मन्दिर मालिका पिस पार्कभित्र अवस्थित छ। राज्यको ठूलो लगानीमा निर्माण गरिएको पिस पार्क अहिले पर्यटन प्रवर्द्धनको माध्यम बन्नुको सट्टा बारम्बार उद्घाटन समारोहमै केन्द्रित भइरहेको स्थानीयले गुनासो गरेका छन्। यस क्षेत्रमा पर्यटन विकासको साटो फूलमाला र रिबन काट्ने संस्कृतिसँगै सस्तो लोकप्रियता देखाउने काम मात्रै भएको उनीहरूको टिप्पणी छ। मालिका पिस पार्कमा विभिन्न आकर्षक संरचना निर्माण गरिएको छ। पिस पार्क पुग्ने जो यहाँको मनमोहक दृश्य र प्राकृतिक दृश्यले मोहित हुन्छन्। पछिल्लो समय यस क्षेत्रको अवलोकन तथा घुमघामका लागि पर्यटक पुगेका छन्। तर, पार्कको व्यवस्थापन, प्रचारप्रसार र दीर्घकालीन योजना अभावले अपेक्षित पर्यटक आगमन हुन सकेको छैन। उद्घाटनमा गरिएको खर्च र भव्यता हेर्दा वास्तविक प्रयोजनभन्दा बाहिर रहेको पाइन्छ। पार्क निर्माणपछि पर्यटक भित्र्याएर ठाउँ र गाउँको विकास गर्ने सपना देखेका स्थानीय अहिले त्यस्तो नभएको भन्दै दुःखी छन्। मालिका पिस पार्क स्थानीयदेखि संघीय सरकारको नजरमा परेर निर्माण भएपनि त्यहाँ पर्यटक भित्र्याउन गाउँपालिकाले नयाँ नीति कार्यक्रम बनाएर प्रचारपसार गर्नुको साटो उद्घाटनमै अल्झिनु बाहेक अरू केही नभएको कतिपयको भनाइ छ। नेकपा एमाले मालिका गाउँ कमिटीका अध्यक्ष शोभाखर गिरीले पछिल्लो समय गाउँपालिका उद्घाटन र शिलान्यसमा मात्रै केन्द्रित भएको आरोप लगाए। एक पटक उद्घाटन भइसकेको संरचना भित्र फेरि सानासाना संरचना बनाएर उद्घाटन गर्नु भन्दा एकै पटक उद्घाटन गर्ने कार्य गरेको भए राम्रो हुन्थ्यो। एकै पटक उद्घाटन गरेर सम्पन्न गरेको भए गाउँपालिकाको आर्थिक भार बढाउने थिएन्, उनले भने। पिस पार्कको उद्घाटन गर्दा यो मन्दिरको निर्माण कार्य चलिरहेको थियो। मालिका भगवती मन्दिर ललितपुर महानगरपालिकाको आर्थिक सहयोगमा निर्माण गरिएकाले त्यहाँका महानगरप्रमुखलाई बोलाएर यो मन्दिरको उद्घाटन गरिएको गाउँपालिकाका प्रवक्ता ज्ञानकुमार बुढा मगरले बताए। मालिका ३ का वडाअध्यक्ष समेत रहेका मगरले पिस पार्कभित्र निर्माण गरिएको मालिका भगवती मन्दिर ललितपुर महानगरपालिकासँग भगिनी सम्बन्ध कायम गरिसकेपछि गत वर्ष ३५ लाख र यस आर्थिक वर्षमा ३५ लाख गरी ७० लाखमा मन्दिर निर्माणको गरिएको उनले बताए।"
भारतीय मन्त्री यादवले 'सगरमाथा संवाद'मा के भने?,"काठमाडौं : भारतका पर्यावरण, वन तथा जलवायु परिवर्तन मन्त्री भुपेन्द्र यादवले सीमा पार संरक्षण प्रयासहरूलाई बढाउनुपर्ने बताएका छन्। शुक्रबारबाट सुरू भएको सगरमाथा संवादको उद्घाटन सत्रमा सम्बोन गर्दै मन्त्री यादवले सबै हिमाली देशहरूसँग अन्तर्राष्ट्रिय बिग क्याट्स एलायन्सअन्तर्गत सहयोग गर्न आह्वान पनि गरे। उनले कमजोर पर्वतीय पारिस्थितिक प्रणालीको संरक्षणका लागि वैश्विक कारबाहीको लागि पाँच बुँदे आह्वान पनि गरे। मनत्री यादवले वैश्विक जलवायु कारबाहीप्रति भारतको अटल प्रतिबद्धता र हिमालय र अन्य पर्वतीय पारिस्थितिक प्रणालीहरूको सुरक्षाका लागि सहयोगी प्रयासहरूको आवश्यकतामा जोड दिए। उनले वैश्विर जलवायु संकटलाई सम्बोधन गर्न भारत तयार रहेको बताए। उनले भने, 'यस ऐतिहासिक भेलामा भारतको प्रतिनिधित्व गर्न पाउनु गहिरो सम्मानको कुरा हो। सगरमाथा नाम, जसको अर्थ आकाशको शिर हो, यसले हाम्रो ग्रहको जीवनरक्त बनाउने हिमालहरूको संरक्षणमा हामीले वहन गर्ने महिमा र जिम्मेवारीलाई उचित रूपमा समेट्छ।' उनले संवाद आयोजना गरेकोमा नेपालको प्रशंसा पनि गरे। भारत, आफ्नो विशाल हिमालयी क्षेत्रको साथ आफ्ना पहाडी छिमेकीहरूसँग साझा पारिस्थितिक र सांस्कृतिक सम्बन्ध साझा गर्ने उनको भनाइ छ। दक्षिण एसियाले वैश्विक आादीको करिब २५ प्रतिशत हिस्सा भए पनि ऐतिहासिक वैश्विक सीओ उत्सर्जनको ४ प्रतिशतमात्र ओगटेको उनले बताए। मन्त्री यादवले जलवायु संकटको बोझ विकासशील राष्ट्रहरूमा असमान रूपमा परिरहेको बतए। जबकि विकसित देशहरू जलवायु वित्त, प्रविधि हस्तान्तरण र क्षमता निर्माणप्रति आफ्नो प्रतिबद्धता पूरा गर्नबाट टाढा रहेको उनको भनाइ छ। उनलेले भारत र नेपालजस्ता उच्चउचाइका पारिस्थितिक प्रणालीहरूको अपार जैव विविधता मूल्यमा जोड दिए। उनले सीमा पार संरक्षण प्रयासहरूलाई बढाउनुपर्ने आवश्यकतामा जोड दिँदै सबै हिमाली राष्ट्रहरूलाई हिउँ चितुवा, बाघ र चितुवाजस्ता प्रजातिहरूको लागि संयुक्त संरक्षण पहलहरूलाई समर्थन गर्न अन्तर्राष्ट्रिय बिग क्याट्स एलायन्सअन्तर्गत सहकार्य गर्न आह्वान गरे। 'गठबन्धनले संरक्षण विशेषज्ञतालाई बढावा दिने, महत्त्वपूर्ण पहलहरूलाई कोष दिने र यी प्रतिष्ठित प्रजातिहरूको संरक्षणको लागि ज्ञान भण्डार सिर्जना गर्ने लक्ष्य राखेको छ,' उनले भने। भारतीय प्रधानमन्त्री नरेन्द्र मोदीले सुरु गरेको परियोजना हिउँ चितुवाको महत्त्वलाई प्रतिबिम्बित गर्दै उनले भने, 'फेब्रुअरी २०२० मा प्रवासी प्रजातिहरूको महासन्धिको १३औं सीओपीमा, प्रधानमन्त्री श्री नरेन्द्र मोदीले माथिल्लो हिमालयमा हिउँ चितुवा र यसको वासस्थानको संरक्षणको महत्त्वलाई प्रकाश पारे। यस दृष्टिकोण अनुरूप, भारतले २०१९ र २०२३ बीचमा गरिएको आफ्नो पहिलो व्यापक हिउँ चितुवा आवादी मूल्यांकन सञ्चालन गरेको छ। जसले भारतभरि कूल ७१८ हिउँ चितुवाहरू फेला पारेको छ। जसले वैश्विक आवादीको लगभग १०१५ प्रतिशत प्रतिनिधित्व गर्छ।' मन्त्रीले पहाडी क्षेत्रहरूको साझा पारिस्थितिक चुनौतीहरूलाई सम्बोधन गर्न वैश्विक कार्यको लागि पाँचबुँदे आह्वान पनि गरेका थिए। वैज्ञानिक सहयोगमा वृद्धि : अनुसन्धान सहयोगलाई सुदृढ पार्ने तथा क्रियोस्फेरिकमा हुने परिवर्तन, जलविज्ञान चक्र र जैव विविधताको अनुगमन गर्ने। जलवायु लचिलोपन निर्माण गर्ने : जलवायु अनुकूलन उपायहरूमा लगानी गर्ने, हिमनदी युक्त ताल विस्फोट बाढी (जीएलओएफ) जस्ता प्रकोपहरूको लागि प्रारम्भिक चेताउनी प्रणाली तथा पहाडी क्षेत्रहरूमा जलवायुलचिलोपन पूर्वाधारको निर्माण गर्ने। पहाडी समुदायहरूलाई सशक्त बनाउने : स्थानीय समुदायहरूको कल्याण, आवश्यकता र आकांक्षा नीति निर्माणको केन्द्रमा छन् र हरियो जीविकोपार्जन र दिगो पर्यटनबाट उनीहरूको लाभ हो भनी सुनिश्चित गर्ने। उनीहरूको परम्परागत ज्ञान एक अमूल्य स्रोत हो। हरियो वित्त प्रदान गर्ने : अनुकूलन र न्यूनीकरण रणनीतिहरू प्रभावकारी रूपमा कार्यान्वयन गर्न यूएनएफसीसीसी र पहाडी राष्ट्रहरूको लागि यसको पेरिस सम्झौता अनुसार पर्याप्त र अनुमानित जलवायु वित्त उपलब्ध गराउने। पर्वतीय दृष्टिकोण पहिचान गर्ने : वैश्विक जलवायु वार्ता र दिगो विकास एजेण्डामा पहाडी पारिस्थितिक प्रणालीको अद्वितीय जोखिम र योगदान उपयुक्त रूपमा प्रस्तुत गरिएको सुनिश्चित गर्ने। उनले भने, 'भारत आफ्नो साझा पारिस्थितिक सम्पदाको रक्षा गर्नका लागि नेपाल र सबै पर्वतीय राष्ट्रहरूसँग साझेदारी गर्नका लागि तयार छ। वसुधैव कुटुम्बकम् विश्व एक परिवार हो, को भावनामा हामीले हाम्रा पवित्र पर्वतहरू आशा र दिगोपनको प्रकाशस्तम्भको रूपमा अग्लो रहिरहने कुरा सुनिश्चित गर्नुपर्छ।'"
विराटनगरमा टी१० च्याम्पियनसिप क्रिकेट प्रतियोगिता हुने,"विराटनगरमा टी१० च्याम्पियनसिप क्रिकेट प्रतियोगिता हुने भएको छ। प्रतियोगिता विराटनगर महानगरपालिका६ को आयोजना हुने भएको हो। प्रतियोगिता आगामी जेठ ४ देखि १० गतेसम्म विराटनगर६ स्थित म्यारीलिबोन विराटनगर ज्वाला क्रिकेट मैदानमा सञ्चालन हुनेछ। प्रतियोगितामा एन बि एस सी लायन्स, विराटनगर क्रिकेट क्लब एकेडेमी, एग्रो भेट क्रिकेट क्लब, विराटनगर प्यान्थर्स, युनाइटेड लायन हर्ट्स, मिल्स क्रिकेट क्लब, कोशि प्राइड लिग गरी कुल ७ टिमको सहभागिता रहनेछ । प्रतियोगिताको उद्घाटन खेल एन बि एस सी लायन्स र विराटनगर क्रिकेट क्लब एकेडेमी बिच हुनेछ। खेल दिवा र रात्रिकालीन समयमा सञ्चालन हुनेछ। खेलको प्रत्यक्ष प्रसारण मकालु टेलिभिजनबाट हुनेछ।"
राप्रपा नेता रविन्द्र मिश्रलाई जमानीमा छोड्न सर्वोच्चको आदेश,काठमाडौं : सर्वोच्च अदालतले राष्ट्रिय प्रजातन्त्र पार्टी (राप्रपा) नेता रविन्द्र मिश्रलाई जमानीमा छाड्न आदेश दिएको छ। सर्वोच्चका न्यायाधीशद्वय कुमार चुडाल र तिलप्रसाद श्रेष्ठको संयुक्त इजलासले बन्दी प्रत्यक्षीकरण रिटमा सुनुवाइ गर्दै मिश्रलाई थुनामुक्त गर्ने आदेश दिएको सर्वोच्चका उपरजिष्ट्रार एवं सूचना अधिकारी निराजन पाण्डेले जानकारी दिए। उनका अनुसार कानुन व्यवसायीको रहोवरमा मिश्रलाई थुनामुक्त गर्न आदेश दिइएको हो। गत चैत १५ मा तीनकुनेमा भएको राजावादीको प्रदर्शन हिंसात्मक भएपछि उनी पक्राउ परेका थिए।
भृकुटीमण्डपमा बारपाक फोटो प्रदर्शनी सुरु,"काठमाडौं : फोटो पत्रकार प्रकाश चन्द्र तिमिल्सेनाले खिचेका तस्बिरहरूको प्रदर्शनी भृकुटीमण्डपमा सुरु भएको छ। बिहीबार नेपाली कांग्रेसका महामन्त्री तथा सांसद गगनकुमार थापाले 'बारपाक फोटो प्रदर्शनी' उद्घाटन गरेका छन्। उद्घाटनपछि सांसद थापासहित संसद्को राज्य व्यवस्था समिति सभापति रामहरि खतिवडा, कांग्रेस केन्द्रीय सदस्य नानु बास्तोला,नेपाल पर्यटन बोर्डका सिइओ दिपक जोशी, नाडाका पूर्वअध्यक्ष कृष्ण दुलाललगायत अन्य आगन्तुकहरूले तस्बिर प्रदर्शनी अवलोकन गरेका थिए। भृकुटीमण्डपस्थित नेपाल पर्यटन बोर्डको डबलीमा सुरु भएको प्रदर्शनी शनिबारसम्म चल्नेछ। प्रदर्शनी उद्घाटन गर्दै महामन्त्री थापाले गोरखाको बारपाक सबैले सम्झिने ठाउँ बनेको बताए। फोटो प्रदर्शनीले बारपाकलाई देशविदेशमा चिनााउन थप मद्धत पुग्ने उनको अपेक्षा छ। नेपाल पर्यटन बोर्डका सिनियर अफिसर सुदन सुवेदीले बोर्डको ह्यासट्याग फोटो नेपाल अभियानअन्तर्गत बारपाक फोटो प्रदर्शनी आयोजना भएको जानकारी दिए। यसबाट गोरखालाई काठमाडौंसँग जोड्न मद्धत पुग्ने उनको अपेक्षा छ। बोर्डका निर्देशक सुनिल शर्माले तस्बिरले जीवन बोल्ने बताउँदै तस्बिर प्रदर्शनीले बारपाकको बारेमा धेरै कुरा बोल्ने धारणा व्यक्त गरे। फोटो पत्रकार तिमिल्सेनाले भूकम्पको १० वर्षमा बारपाकमा देखिएको परिवर्तन तथा पुनर्निर्माण गर्दाका चुनौतीलाई दस्तावेजीकरण गरिएको जानकारी दिए। २०७२ वैशाख १२ गते बारपाक केन्द्रबिन्दु भएर गएको भूकम्पपछिको भयावह अवस्था, बारपाकको आर्थिक अवस्था तथा सामाजिक भोगाइसँग सम्बन्धित ६० वटा फोटोहरू प्रदर्शनमा राखिएका छन्। बारपाक सुलिकोट गाउँपालिकाको आयोजनामा भएको फोटो प्रदर्शनीको प्रवर्द्धकको रूपमा नेपाल पर्यटन बोर्ड रहेको छ। अर्घाखाँची सिमेन्ट, कृषि विकास बैंक र ग्लोबल आइएमई बैंकको सहयोग रहेको फोटो प्रदर्शनीको मिडिया पार्टनरको रुपमा नेपाल फोटो लाइब्रेरी रहेको छ। प्रदर्शनीमा राखिएका सम्पूर्ण तस्बिर बारपाक सुलिकोट गाउँपालिकालाई हस्तान्तरण गर्ने घोषणा फोटो पत्रकार तिमिल्सेनाले गरेका छन्। ती तस्बिर गाउँपालिकाले बारपाकमा निर्माण गरिरहेको भूकम्प संग्रहालयमा राखिने छ। प्रदर्शनीको मुख्य उद्देश्य फोटोमार्फत भूकम्प प्रतिरोधी संरचना बनाउन गरिएका प्रयासको प्रभावकारितालाई पुनः स्मरण गराउनु रहेको तिमिल्सेनाले बताए। यसका साथै फोटो प्रदर्शनीले पुनर्निर्माणपछि बारपाकको अवस्थालाई देशविदेशसम्म पुर्याउन प्रयास गरेको उनको भनाइ छ। प्रदर्शनीले बारपाकलाई पर्यटकीय गन्तव्यको रूपमा पनि विकास गर्न मद्धत पुग्ने उनले विश्वास व्यक्त गरे। २०७२ सालको भूकम्पपछि बारपाक पुगेर त्यहाँको विनाश क्यामेरामा कैद गरेका उनी हरेक वर्षजस्तो त्यहाँ पुगेका थिए। त्यही क्रममा विगत १० वर्षमा त्यहाँ देखिएको परिवर्तनलाई फोटो प्रदर्शनीमार्फत स्थानीय र सरोकारवालाहरूलाई देखाउने प्रयास गरेको उनले बताए।"
जापानले गर्यो सात नेपालीलाई निष्कासन,"काठमाडौं : जापानले सात जना नेपालीलाई निष्कासन गरेको छ। गैरकानुनी रूपमा बस्दै आएका उनीहरूलाई जापानको अध्यागमनले निष्कासन गरेको हो। निष्कासनमा पर्नेमा बुढा, बुढा मगर, छन्त्याल, दर्लामी, नेम्वाङ, थापा मगर र पुन रहेका छन्। उनीहरूलाई थाई एयरलाइन्सको विमानबाट नेपाल फर्काइएको हो। 'जापानले यसै साता ७ जना नेपालीलाई निष्कासन गरेको छ। गैरकानुनी रूपमा बसोबास गरेका उनीहरूलाई नेपाल फर्काइएको हो,' स्रोतले अन्नपूर्णसँग भन्यो। गत वैशाख अन्तिम साता पनि जापानले दुई जना नेपालीलाई निष्कासन गरेको थियो। अध्यागमन कानुन उल्लंघन गरेको आरोपमा उनीहरूलाई निष्कासन गरिएको थियो।"
गभर्नर नियुक्तिमा चलखेल भइरहेको छ : प्रचण्ड,"बैतडी : नेकपा माओवादी केन्द्रका अध्यक्ष एवं पूर्वप्रधानमन्त्री पुष्पकमल दाहाल प्रचण्डले गभर्नर नियुक्तिमा अनेक चलखेल र प्रपञ्च भइरहेको आरोप लगाएका छन्। शुक्रबार बैतडीको पाटनबाट माओवादी केन्द्रको मध्यपहाडी लोकमार्ग केन्द्रित जनतासँग माओवादी जनजागरण अभियानको शुभारम्भ गर्दै उनले सरकारले गभर्नर नियुक्तिमा चलखेल गरिरहेको आरोप लगाएका हुन्। अध्यक्ष प्रचण्डले राष्ट्र बैंकको गभर्नर तुरुन्तै नियुक्त गर्नुपर्ने भएपनि ढिलाइ भइरहेको बताए। उनले भने,गभर्नर तुरुन्तै नियुक्त हुनुपर्ने हो। तर अहिलेसम्म गरिएको छैन। त्यसमा अनेक खालका चलखेल र प्रपञ्च भइरहेका छन्। सरकार गलत दिशातर्फ गइरहेको छ। हालको सरकार राष्ट्र र जनताको हितविपरित गइरहेको छ। अध्यक्ष प्रचण्डले सरकारले भ्रष्टाचारीलाई संरक्षण गर्ने काम गरेको र राम्रा मान्छेहरूलाई अपनान र लाञ्छित गरिरहेको बताए।"
प्रधानमन्त्रीसँग विश्व बैंकका दक्षिण एसिया उपाध्यक्षको शिष्टाचार भेट,"काठमाडौं : प्रधानमन्त्री केपी शर्मा ओलीसँग विश्व बैंकका दक्षिण एसिया क्षेत्रका उपाध्यक्ष मार्टिन रायसरले आज शिष्टाचार भेट गरेका छन्। प्रधानमन्त्री निवास, बालुवाटारमा भएको भेटमा नेपालको आर्थिक र सामाजिक विकासका क्षेत्रमा हुँदै आएको सहकार्य,काठमाडौंमा जारी सगरमाथा संवादको सार्थकता आदि विषयमा छलफल भएको प्रधानमन्त्रीको सचिवालयले जनाएको छ। प्रधानमन्त्री ओलीले नेपालको आर्थिक वृद्धि,गरिबी निवारण र नेपालीको जीवनस्तर उकास्न बैंकले गर्दै आएको महत्वपूर्ण सहयोगको प्रशंसा गर्दै उचित राजस्व परिचालन र विकासका खर्चका लागि प्रभावकारी व्यवस्थापन सरकारको प्राथमिकता रहेको सुनाए। उनले उत्पादन र उत्पादकत्ववृद्धिका लागि थालेका काम सक्ने नति अनुरुप आगामी बजेटबाट समयमा परियोजनाहरु सम्पन्न गर्ने गरी प्रबन्ध गरिने अवगत गराए। उपाध्यक्ष रायसरले बैंकको सहकार्यको निरन्तरताको प्रतिबद्धता व्यक्त गर्दै वातावरणीय मुद्दामा प्राथमिकता दिएर नेपालले सगरमाथा संवादको आयोजना गरेकामा सफलताको कामना गरे। बैंकले नेपालमा यातायात, ऊर्जा, शिक्षा र स्वास्थ्यलगायत १९ क्षेत्रमा गरी दुई मिलियन अमेरिकी डलरको लगानी गरेको छ । भेटका अवसरमा प्रधानमन्त्रीका मुख्य सल्लाहकार विष्णुप्रसाल रिमाल, आर्थिक विकास सल्लाहकार डा युवराज खतिवडा, बैंकका देशीय निर्देशक डेभिड एन सिस्लेनलगायत सहभागी थिए। यही जेठ २ गतेदेखि ४ गतेसम्म नेपाल सरकारले पहिलो पटक काठमाडौंमा सगरमाथा संवादको आयोजना भएको छ ।"
गैरकानुनी रूपमा बस्ने एक नेपाली अष्ट्रेलियाबाट निष्कासित,"काठमाडौं : अष्ट्रेलियाले एक नेपालीलाई निष्कासन गरेको छ। गैरकानुनी रूपमा बस्दै आएका ती नेपालीलाई अष्ट्रेलियाको अध्यागमनले निष्कासन गरेको हो। निष्कासनमा पर्नेमा पाण्डे थरी एक जना रहेका छन्। उनलाई बिहीबार काठमाडौं फर्काइएको हो। 'पासपोर्ट फ्याकेर लुकीछिपी काम गर्दै आएका एक नेपालीलाई डीपोर्ट गरिएको छ। थाइ एयरको विमानबाट उनलाई काठमाडौं फर्काइएको हो,' स्रोतले अन्नपूर्णसँग भने। पोसपोर्ट नै नभएपछि अष्ट्रेलियाको अध्यागमनले क्यानबेरास्थित नेपाली दूतावाससँगको समन्वयमा नेपाल फर्काइएको हो। अष्ट्रेलिया नेपाली युवाहरूको प्रमुख वैदेशिक गन्तव्यको रूपमा रहेको छ। वर्षेनि हजारौं नेपाली युवाहरू अष्ट्रेलिया पुग्ने गरेका छन्।"
एनसेल फ्ल्याश सेल्समा अब आकर्षक डेटा प्याकसँगै लोकप्रिय सामाजिक सञ्जालहरूमा निःशुल्क पहुँच,"काठमाडौं : एनसेलले आफ्नो साप्ताहिक फ्ल्याश सेल्स अफरलाई परिमार्जन गर्दै अब आफ्ना ग्राहकहरुलाई प्रत्येक शनिबार लोकप्रिय सामाजिक सञ्जालहरूमा २४ घण्टा निःशुल्क अनलिमिटेड पहुँचसमेत उपलब्ध गराउने भएको छ। यो अफर जेठ ३ गतेबाट सुरु भई हरेक वेठ ३१ गतेसम्म सञ्चालनमा रहने छ। शनिबारका दिन मात्र एनसेल एप र एनसेल पसल एपमा उपलब्ध हुने यो डेटा सेवा लक्षित अफर अन्तर्गत ग्राहकहरुले विभिन्न चार वटा प्याकहरु किन्दा बिना कुनै अतिरिक्त शुल्क किनिएका प्याकका आधारमा अनलिमिटेड टिकटक, अनलिमिटेड फेसबुक, अनलिमिटेड इन्स्टाग्राग वा अनलिमिटेड यूट्युव पाउँछन्। सोसल मिडियामार्फत गरिने भ्वाइस कल, भिडियो कल र लाइभ स्ट्रिमिङ् सेवा भने उपलब्ध हुने छैन। फ्ल्याश सेल्समा डबल मजा, डेटा रिन्यूअल र दुई प्रकारका होम एन्ड अवे रिन्यूअलका गरी चार वटा प्याकहरु समावेश रहेका छन्। यस अफर अन्तर्गत ग्राहकले कर सहित रु १५० मा डबल मजा प्याक लिँदा ७ दिन समयावधी रहेको ७ जीबी डेटा पाउँछन्। यस बाहेक एक दिन अर्थात २४ घन्टासम्म अनलिमिटेड टिकटक चलाउन पाउँने सुविधा पाउँछन्। त्यसैगरी कर सहित रु २९९ पर्ने डेटा रिन्यूअल प्याकमा ग्राहकले २८ दिन समयसीमा रहेको ७ जीबी डेटाका साथै बोनसका रुपमा २४ घन्टासम्म फेसबुकमा अनलिमिडेट पहुँचको फाइदा लिन सक्छन्। ग्राहकले औद्यी रुचाएका दुई होम एन्ड अवे रिन्यूअल प्याकहरु पनि यो अफरमा समावेश छन्। रु ५९९ को होम एन्ड अवे रिन्यूअल प्याकमा ग्राहकले २८ दिन समयसीमा रहेको ४२ जीबीका अतिरिक्त २४ घन्टाका लागि इन्स्टाग्राममा अनलिमिटेड पहुँच पाउँछन्। अर्को रु ७९९ को होम एन्ड अवे रिन्यूअल प्याकमा ग्राहकले २८ दिन समयावधी रहेको ६५ जीबी पाउँछन् र साथै २४ घन्टाका लागि यूट्युवमा अनलिमिटेड पहुँच पाउँछन्। यो फ्ल्याश सेल्स अफरले ग्राहकहरूलाई सुलभ दरमा डिजिटल अनुभव प्रदान गर्ने एनसेलको निरन्तरको प्रतिबद्धतालाई प्रतिबिम्बित गर्दछ। डेटा सेवाको माग र सामाजिक सञ्जालको प्रयोग बढिरहेको अवस्थामा, अनलिमिटेड सोसल मिडिया चलाउन सकिने सुविधा सहित आउने यी प्याकहरूले ग्राहकहरुलाई थप फाइदा प्रदान गर्दछ।"
सेरेस थ्रीले जित्यो तीन वटा उत्कृष्ट ईभी अवार्ड,"काठमाडौं : सेरेस ब्रान्ड होल्ड गर्ने पीटी सोकोनइन्डो अटोमोबाइलले सन् २०२५ को पेरिकलिन्डो इलेक्ट्रिक भेहिकल शो पेभ्समा आफूले हासिल गरेका गौरवपूर्ण उपलब्धिहरू सार्वजनिक गरेको छ। अप्रिल २९ देखि सुरु भएर मे ४ मा सम्पन्न भएको इन्डोनेसियाको सबैभन्दा ठूलो ईभी प्रदर्शनी ईभी ल्याण्ड एक्जिबिसन मा सोकोनइन्डोले सेरेस थ्रीका लागि फेवरेट कार लन्च, सेरेस ईवानका लागि मोस्ट अफोर्डेबल ईभी कार र डीएफएसके गेलोरा ईका लागि फेवरेट कमर्सियल भेहिकल गरी एकै पटकमा तीनवटा अवार्ड जित्न सफल भएको हो। यस सफलताले कम्पनीको इन्डोनेसियामा ईभी इकोसिस्टम बलियो बनाउने प्रतिबद्धता प्रमाणित गरेको छ। प्रदर्शनीमा विभिन्न ईभी मोडेलहरू प्रदर्शित गरिए पनि नयाँ जमानाका प्रोफेसनलको आवश्यकतालाई ध्यानमा राखेर डिजाइन गरिएको ब्याट्रीमा आधारित एसयुभी सेरेस थ्रीले विशेष ध्यान खिचेको थियो।"
बंगलादेशसँग पराजित हुँदै नेपाल बाहिरियो,काठमाडौं : बंगलादेशसँग पराजित हुँदै नेपाल यू१९ फुटबल च्याम्पियनसिपबाट बाहिरिएको छ। गोल्डेन जुब्ली स्टेडियममा भएको खेलमा बंगलादेशले नेपाललाई २१ ले पराजित गरेको हो। खेलको पहिलो हाफ शून्यको बराबरीमा सकिएको खेलमा बंगलादेशले दोस्रो हाफमा २ गोल गर्दै अग्रता कायम गरेको थियो। नेपालले १ सान्त्वना गोल फर्कायो। खेलको ७३ औँ मिनेटमा बंगलादेशका लागि आशिकुर रहेमानले गोल गर्दै १० को अग्रता दिलाए। खेलको ८१ औँ मिनेटमा कप्तान नाज्मुल हुडा फेजलले गोल गर्दै बंगलादेशलाई २० को अग्रतासहित फाइनलमा पुर्याए। खेलको ८७ औँ मिनेटमा सुजन डंगोलले गोल गर्दै नेपालको तर्फबाट सान्त्वना गोल फर्काएका हुन्। बंगलादेशले भारत र माल्दिभ्सबिच हुने सेमिफाइनल खेलेको विजेता टिमसँग उपाधिका लागि खेल्नेछ।
धुलिखेल अस्पताल ट्रमा तथा आपतकालीन केन्द्र सुधार परियोजनाका लागि सहमति पत्रमा हस्ताक्षर,काठमाडौं : धुलिखेल अस्पताल ट्रमा तथा आपतकालीन केन्द्र सुधार परियोजनाका लागि जापानले ५७ करोड ३० लाख येन थप अनुदान दिने सहमति पत्रमा नेपाल र जापानबीच हस्ताक्षर भएको छ। अर्थ मन्त्रालयका सचिव घनश्याम उपाध्याय र नेपालका लागि जापानका राजदूत माएडा तोरुले सहमति पत्रमा हस्ताक्षर गरेका हुन्। उपप्रधानमन्त्री एवं अर्थमन्त्री विष्णुप्रसाद पौडेल र जापानका परराष्ट्र मामिलाका उपमन्त्री इकुइना अकिकोको उपस्थितिमा सहमति पत्रमा हस्ताक्षर भएको हो। यसअघि सन् २०२३ अक्टोबरमा जापान सरकारसँग यो परियोजनाको कार्यान्वयनका लागि ३ अर्ब २९ करोड ६० लाख येन अनुदान दिने सम्झौता भएको थियो। सहमति पत्रमा हस्ताक्षर लगत्तै अर्थमन्त्री पौडेल र जापानका परराष्ट्र मामिलाका उपमन्त्री अकिकोबीच छुट्टै भेटवार्ता भएको थियो।
"हावाहुरीका कारण नवलपरासीमा २ जनाको मृत्यु, तीनको अवस्था गम्भीर","परासी : शुक्रबार दिउँसो आएको पानीसहितको हावाहुरीका कारण नवलपरासीमा दुई जनाको मृत्यु भएको छ। तीनको अवस्था गम्भीर छ। दिउँसो साढे ४ बजे पानीसहित आएको हावाहुरीबाट जोगिन उनीहरू सुनवल नगरपालिका७ स्थित प्रतीक्षालयमा बसेका थिए। हावाहुरीका कारण नजिकै रहेको रुख प्रतीक्षालयमा ढल्न पुगेको थियो। कमजोर अवस्थामा रहेको प्रतीक्षालयको छत खस्न पुग्दा च्यापिएर उनीहरूको मृत्यु भएको जिल्ला प्रहरी कार्यालयका सूचना अधिकारी डीएसपी वीरदत्त पन्तले बताए। मृत्यु हुनेमा ३० वर्षीय मिरा बयम्बु र ४० वर्षीय दुर्गाबहादुर पुन रहेका छन्। गम्भीर घाइते हुनेमा ४० वर्षीय नरमती परियार, ५१ वर्षीय दुर्गेश्वर खाम्चा मगर र २२ वर्षीय अनिल थापा रहेका छन्। उनीहरू सबै सुनवल नगरपालिका७ ज्यामिरेका हुन्। गम्भीर अवस्थामा रहेका घाइते सबैको देवदह मेडिकल कलेजमा उपचार भइरहेको जिल्ला प्रहरी कार्यालयले जनाएको छ।"
"परराष्ट्रमन्त्री राणा र भारतका वातावरण मन्त्रीबीच भेटवार्ता, नेपालभारत सम्बन्धबारे छलफल","काठमाडौं : परराष्ट्रमन्त्री आरजु राणा देउवा र भारतका वन, वातावरण तथा जलवायु परिवर्तनसम्बन्धी मन्त्री भुपेन्दर यादवबीच भेटवार्ता भएको छ । परराष्ट्रमन्त्री राणा र सगरमाथा संवादका लागि नेपाल आएका भारतीय मन्त्री यादवबीच शुक्रबार 'साइडलाइन' भेटवार्ता भएको हो। उनीहरूबीच नेपालभारत सम्बन्धका विविध आयामहरूका साथै आपसी, हित र सहयोग आदानप्रदानका विषयमा कुराकानी भएको थियो। भेटमा मन्त्री राणाले नेपालले अयोजना गरेको सगरमाथा संवादको पहिलो संस्करणमा सहभागी भएकामा भारतीय मन्त्री यादव र भारत सरकारलाई धन्यवाद दिएकी थिइन्। नेपाल र भारतबीच जैविक विविधता संरक्षणका क्षेत्रमा आज समझ्दारी पत्रमा हस्ताक्षर भएको प्रसंग उल्लेख गर्दै उनीहरूले उक्त सम्झौता दुई देशका लागि यस क्षेत्रको महत्त्वपूर्ण रहेको पनि बताए। नेपाल र भारतबीच पछिल्लो समयमा जारी रहेका द्विपक्षीय भेटवार्ताहरू, औपचारिक बैठक, विविध विषयमा भइरहेका इङ्गेजमेन्टका बारेमा पनि सो बैठकमा कुराकानी भएको थियो। दुई जनाबीच नेपालभारतको सम्बन्धबारे छलफल भएको बताइए पनि के कस्तो विषयमा छलफल केन्द्रित रहेको भन्नेबारे खुलाइएको छैन। जलवायु परिवर्तन नेपाल र भारतको साझा मुद्दा भएकाले यसको असरलाई कम गर्ने विषयमा के कसरी सहकार्य गरेर अघि बढ्न सकिन्छ भन्ने बारेमा पनि उनीहरूका बीचमा कुराकानी भएको थियो। सगरमाथा संवादमा सहभागिताका लागि भारतीय मन्त्री यादव बिहीबार काठमाडौं आइपुगेका थिए।"
साउदीस्थित नेपाली दूतावासमा मनाइयो बुद्ध जयन्ती,"साउदी अरब : साउदी अरेबियास्थित नेपाली दूतावास रियादमा २५६९औं बुद्ध जयन्ती मनाइएको छ। नेपाली दूतावासको आयोजना तथा नेपाल तामाङ घेदुङ प्रवास शाखा र नेपाल आदिवासी जनजाति महासंघ साउदीको सहआयोजनामा पूजा आराधनासहित बुद्ध जयन्ती मनाइएको हो। कार्यक्रममा उपस्थित नेपालीले बुद्धप्रति गर्व र सम्मान गर्दै दीप प्रज्वलन गरेर बुद्ध जयन्ती मनाएका हुन्। साथै कार्यक्रममा सहभागीले बुद्धप्रति श्रद्धा अर्पण गर्दै बुद्धले प्रदान गरेको पञ्चशील बचनलाई पालना गरेर जीवन सफल बनाउने प्रण समेत गरेका थिए। बुद्धका ४ आर्य सत्यमा दुःख सत्य, समुदाय सत्य, निरोध सत्य र मार्ग सत्य हुन भनेर सदैव सुख शान्ति अपनाउनुपर्नेमा जोड दिएका थिए। कार्यक्रममा नेपाली राजदूत डा नरेश विक्रम ढकालले शुभकामना दिँदै वैशाख शुक्ल पूर्णिमामा हिन्दू र बौद्ध दुवै धर्मावलम्बीले बुद्धको पूजा गरी बुद्ध जयन्ती मनाउने चलन रहेकोले संसार भरि फैलिएको बुद्ध दर्शनको उद्गम विन्दु नेपाल भएकाले नेपाललाई शान्तिको देश समेत भनेर चिनिएको बताए। कार्यक्रममा बुद्ध भजन गाउनुका साथै सामूहिक दीप प्रज्वलन समेत गरिएको थियो। उपस्थितहरूलाई विभिन्न किसिमका परिकारको समेत व्यवस्था गरिएको थियो।"
ओमोडा एन्ड जेइकोले गर्यो स्विच एन्ड ड्राइभ प्रिबजेट एक्सचेन्ज अफर सार्वजनिक,"काठमाडौं : नेपालमा ओमोडा एन्ड जेइकोको आधिकारिक वितरक, एसपिजि अटोमोबाइल्सले स्विच एन्ड ड्राइभ प्रिबजेट एक्सचेन्ज अफर नामसहित सीमित अवधिको लागि एक्सचेन्ज योजना सार्वजनिक गरेको छ। यो योजना २०८२ जेठ ४ देखि १० गतेसम्म ओमोडा इफाइभ र जेइको जेसिक्स मोडलहरूमा लागू हुनेछ। यो विशेष योजना विद्युतीय गाडीहरूको फाइनान्सिङमा सरकारको नयाँ नीति तथा नियम लागू हुनुअघि नै गाडी खरिद तथा अपग्रेड गर्न चाहने ग्राहकहरूलाई लक्षित गरिएको छ। स्विच एन्ड ड्राइभ प्रिबजेट एक्सचेन्ज अफरअन्तर्गत ग्राहकहरूले विभिन्न फाइदाहरूको मज्जा लिन सक्नेछन् जसमा निःशुल्क १ वर्षको बीमा, एउटा निःशुल्क ७ किलोवाटको चार्जर, र ब्याट्री र मोटरमा ८ वर्ष वा १६०,००० किमिको वारन्टी समावेश रहेको छ। ८० फाइनान्सिङ सहित मात्र रू ५५,९९,००० बाट सुरु हुने गाडीहरूको डेलिभरि, जेठ १७ तदनुसार मे ३१ अघि नै निश्चित गर्ने ग्राहकहरूको लागि उत्साहजनक पुरस्कारहरूको व्यवस्था गरिएको छ। जसअनुसार गाडी डेलिभरि गरिएकाहरूमध्ये एक भाग्यशाली जोडीले चीनको भ्रमण गर्ने मौका पाउनेछन्, एकजनाले आइफोन १६ प्रो जित्ने मौका पाउनेछन्। त्यसैगरी ५ भाग्यशाली जोडीले लक्जरी स्टेकेसन जित्ने मौका पाउनेछन्। साथै, दुई भाग्यशाली ग्राहकहरूले शून्य ब्याजदरमा १२ महिनासम्मको फाइनान्सिङ सुविधा प्राप्त गर्नेछन्। नयाँ सरकारी नियमअनुसार विद्युतीय गाडीहरूको लागि बैंकबाट कर्जा सीमा ९० प्रतिशतबाट ६० प्रतिशतमा सीमित गरिएको छ। यसै समयमा ग्राहकहरूलाई लक्षित गरी स्विच एन्ड ड्राइभ प्रिबजेट एक्सचेन्ज अफर सार्वजनिक गरिएको हो। यो योजनाले विद्युतीय गाडीहरूमा प्रारम्भिक लागत बढ्नुअघि नै विशेष लाभहरूसहित गाडी खरिद वा अपग्रेड गर्ने सुनौलो अवसर प्रदान गर्दछ। एसपिजि अटोमोबाइल्स, नेपाली अटोमोबाइल बजारमा नवीन र दिगो गतिशीलताका समाधानहरू प्रदान गर्न प्रतिबद्ध छ। भविष्यको लागि अटल दृष्टिकोणका साथ, ओमोडा एन्ड जेइकोले ग्राहकहरूलाई उत्कृष्ट मूल्य र प्रिमियम अनुभवसँगै अत्याधुनिक विद्युतीय गाडीहरू उपलब्ध गराउन तत्पर रहेको छ। एसपिजि अटोमोबाइल्स, विद्युतीय गाडी रुचाउने तथा खरिद र अपग्रेड गर्न चाहने सम्पूर्णलाई नजिकैको ओमोडा एन्ड जेइको सोरुम भ्रमण गर्न र सीमित समयको लागि लागू हुने अफरहरूको लाभ लिन आह्वान गर्दछ।"
प्रधानमन्त्री ओली र भारतका वातावरण मन्त्रीबीच भेटवार्ता,"काठमाडौं : प्रधानमन्त्री केपी शर्मा ओली र भारतका वातावरण, वन तथा जलवायु परिवर्तनमन्त्री भुपेन्दर यादवबीच भेटवार्ता भएको छ। प्रधानमन्त्री निवास बालुलाटारमा भएको भेटमा मन्त्री यादवले सगरमाथा संवाद कार्यक्रममा आमन्त्रण गरेकामा धन्यवाद दिएका थिए। उनले सगरमाथा विश्वकै छानो भएकाले यसको सुरक्षामा सबैको ध्यान जानुपर्ने बताए। प्रधानमन्त्री ओलीले संवाद कार्यक्रममा सहभागिता र उद्घाटन समारोहमा सन्देशयुक्त मन्तव्यका लागि मन्त्री यादवलाई धन्यवाद दिएका थिए। उनले हिमालहरूको रक्षा, डढाइएका छ्वालीको धुवाँबाट वातावरणीय असरका विषयमा नेपाल, भारत, बंगलादेशलगायत मुलुक मिलेर क्षेत्रीय खालका यस्ता सम्मेलन आयोजना गर्न प्रस्ताव गरेका थिए। भेटमा नेपालका लागि भारतका राजदूत नवीन श्रीवास्तव, प्रधानमन्त्रीका मुख्य सल्लाहकार विष्णुप्रसाद रिमाल पनि सहभागी थिए।"
महत्वपूर्ण विषयहरूलाई समावेश नगरी विधेयक पारित गरियो : निजामती कर्मचारी युनियन,"काठमाडौं : नेपाल निजामती कर्मचारी युनियनले महत्वपूर्ण विषयहरूलाई समावेश नगरी विधेयक पारित गरेको भन्दै गम्भीर ध्यानाकर्षण भएको जनाएको छ। शुक्रबार विज्ञप्ति सार्वजनिक गर्दै युनियनले ५ वर्ष सेवा अवधि पूरा गरेकालाई एक तह र १० वर्ष सेवा गरेका कर्मचारीलाई एक श्रेणी बढुवाको व्यवस्था गर्नुपर्ने, ६० वर्षे उमेर हद ६६ महिनाका दरले लागू गर्नुपर्ने, अतिरिक्त सचिवको निश्चित सेवा अवधि कायम गर्नुपर्ने लगायतका वृत्ति विकासका विषय समावेश नभएको भन्दै गम्भीर ध्यानाकर्षण भएको जनाएको हो। युनियनले संघप्रदेशस्थानीय तीनै तहमा कार्यरत कर्मचारीलाई निजामती कर्मचारीको परिभाषामा समेट्नुपर्ने, एकपटकलाई समायोजन पुनरावलोकन गर्नुपर्ने, उपसचिवसहसचिवको प्रतिस्पर्धाका लागि साविकको व्यवस्थाबमोजिम क्रमशः ५ वर्ष७ वर्ष सेवा अवधि कायम गर्नुपर्ने र खुलातर्फको विज्ञापनमा तोकिएको शैक्षिक योग्यता र सेवा अवधि भएका राजपत्र अनंकित कर्मचारीले पनि प्रतिस्पर्धा गर्न पाउने व्यवस्था गर्नुपर्ने, श्रेणीविहीन पदमा साविकको पदपूर्तिको व्यवस्था कायम गर्ने र तह संख्या थप गरी तह वृद्धि गर्नुपर्ने, करारका कर्मचारीलाई समूचित व्यवस्थापन एवम् आवश्यक सेवा सुविधाको व्यवस्था लगायतका महत्वपुर्ण विषय समावेश हुनुपर्ने माग गरेको छ। विज्ञप्तिमा भनिएको छ, समितिको प्रतिवेदनमा यी विषय समावेश नभएमा कर्मचारीको मनोबल कमजोर हुनुका साथै कार्यसम्पादन क्षमतामा समेत ह्रास आउने भएकाले मागलाई अनिवार्य रुपमा सम्बोधन गर्न जोडदार माग गर्दछौँ। माग सम्बोधन नभएमा काम रोक्ने सम्मका सशक्त आन्दोलन गर्न बाध्य हुनपर्ने अवस्था सिर्जना हुने भएकाले तिनै तहमा कार्यरत युनियनकर्मी साथीहरु लगायत सम्पूर्ण राष्ट्रसेवक कर्मचारीलाई तयार रहन आह्वान गर्दछौँ। समितिको आजको बैठकले लामो समयदेखि समितिमा छलफलका क्रममा रहेको संघीय निजामतीसम्बन्धी विधेयक पारित गरेको हो।"
कारको ठक्करबाट घाइते बालकको मृत्यु,"काठमाडौं : काठमाडौं महानगरपालिका३१ कात्यानी चोकमा कारको ठक्करबाट घाइते भएका एक बालकको उपचारका क्रममा आज मृत्यु भएको छ। मृत्यु हुनेमा भारतको सितामढी घर भई हाल काठमाडौं३१ कात्यानी चोक तीन वर्षीय बालक शिवाङ्श झा रहेको जिल्ला प्रहरी परिसर काठमाडौंका प्रवक्ता एवं प्रहरी उपरीक्षक अपिलराज बोहराले बताए। उनले भने, कात्यानीबाट भिमसेनगोलातर्फ जाँदै गरेको कात्यानी बस्ने ५५ वर्षीय रमेशकुमार श्रेष्ठले चलाएको बा प्र ०१०३१ च ९५६३ नम्बरको सुजुकी डिम्याक्स गाडीले ठक्कर दिँदा केएमसी अस्पताल सिनामंगल लगिएकामा उपचारको क्रममा उनको मृत्यु भएको हो। सवारी चालक श्रेष्ठ, सवारी साधन र कागजपत्र प्रहरी वृत्त बानेश्वरको टोलीले नियन्त्रणमा लिई आवश्यक अनुसन्धान भइरहेको प्रवक्ता बोहराले बताए।"
वैदेशिक रोजगार विभागले गर्यो अनुगमनको ढाँचा एवं कार्यविधि परिमार्जन,"काठमाडौं : वैदेशिक रोजगार विभागले अनुगमनको ढाँचा एवं कार्यविधि परिमार्जन गरी लागू गरेको जनाएको छ। शुक्रबार काठमाडौंमा पत्रकार सम्मेलन गरी विभागले वैदेशिक रोजगारका क्षेत्रमा देखिएका समस्यालाई न्यूनीकरण गर्नका लागि अनुगमनको ढाँचा एवं कार्यविधि परिमार्जन गरी लागू गरेको जनाएको हो। पत्रकार सम्मेलनमा विभागका महानिर्देशक कमल प्रसाद भट्टराईले सरकारले तोकेको मापदण्ड कागजी रूपमा मात्रै देखाउने र वैदेशिक रोजगारमा जाने व्यक्ति पीडित हुने गरेकाले अनुगमनको कार्यविधि परिमार्जन गरिएको बताए। उनले सत्य र तथ्यमा आधारित रही कानुनको मान्य सिद्धान्त, मूल्य र मान्यतालाई आत्मसात गरी पीडितमैत्री न्याय प्रणालीको विकासमा जोड दिइएको उल्लेख गरे। आगामी दिनहरूमा अझै प्रभावकारी र क्रियाशील भएर विभागका कामलाई थप छिटो छरितो बनाउने प्रयासमा रहेको उनले बताए। उनले सेवा प्रवाहको शैली, विधि, प्रक्रिया र व्यवहारमा सेवाग्राही मैत्री वातावरण अंगीकार गरिएको उल्लेख गरे। विभागले चालू आर्थिक वर्षको वैशाखसम्म १ लाख ८ हजार ४ सय २ वटा नयाँ श्रम स्वीकृति प्रदान गरिएको जनाएको छ। हालसम्म ९ हजार १ सय ७९ जना कामदार कोरिया गएको विभागले जानकारी दिएको छ।"
युएई र दक्षिण कोरिया पठाइदिन्छु भन्दै ठगी गर्ने दुई जना पक्राउ,काठमाडौं : वैदेशिक रोजगारीमा युएई र दक्षिण कोरिया पठाइदिन्छु भन्दै रकम ठगी गरेको अभियोगमा २ जना पक्राउ परेका छन्। पक्राउ पर्नेहरूमा टोखा नगरपालिका३ बस्ने नुवाकोटको म्यागङ गाउँपालिका१ घर भएका ५४ वर्षीय न्याउरे तामाङ र काठमाडौं महानगरपालिका३० बस्ने ताप्लेजुङको सिदिङ्वा गाउँपालिका६ घर भएका ३५ वर्षीय जीवन कडरिया रहेका छन्। पक्राउ मध्ये न्याउरेले युएई पठाइदिन्छु भन्दै २ जना पीडितबाट २ लाख ६९ हजार रुपैयाँ र जिवनले दक्षिण कोरिया पठाइदिन्छु भन्दै ३ जना पीडितबाट ३ लाख २० हजार रुपैयाँ लिई सम्पर्कबिहीन भएको भन्ने पीडितहरूको उजुरीका आधारमा काठमाडौं उपत्यका अपराध अनुसन्धान कार्यालय टेकुबाट खटिएको प्रहरीले न्याउरेलाई टोखा नगरपालिका३ बाट र दीपकलाई काठमाडौं महानगरपालिका२६ बाट पक्राउ गरेको हो। उनीहरूलाई आवश्यक अनुसन्धान तथा कारबाहीका लागि वैदेशिक रोजगार विभाग ताहाचल काठमाडौं पठाइएको छ।
नेपाल सुपर थ्रीमा प्रवेश,काठमाडौं : आइसीसी महिला टी२० विश्वकप एसिया क्षेत्र छनोट अन्तर्गत हङकङ र बहराइनबिचको खेल वर्षाका कारण रद्द हुँदा नेपाल सुपर थ्रीमा प्रवेश गरेको छ। आइसीसीको प्लेइङकन्डिसन अनुसार डलब राउण्ड रोबिनमा नेपाल समूह चरणमा सर्वाधिक जित निकालेको आधारमा सुपर थ्री प्रवेश गरेको हो। अब नेपालले समूह ए र बीबाट आएका बलिया प्रतिस्पर्धी थाइल्यान्ड र यूएईसँग खेल्नेछ। नेपालले समूह चरणमा ४ खेल खेल्दै २ जित दर्ता गर्यो। नेपालले दुवै खेलमा बहराइनलाई हराएको थियो। नेपालले हङकङसँग हार बेहोरेको थियो। एक खेल भने नतिजाविहीन बनेको थियो। हङकङले ४ खेलमा १ मात्रै खेल खेल्न पायो। १ खेल खेलेको हङकङले नेपाललाई हराएको थियो। बाँकी खेलमा भने अंक बाँडेको हङकङले अपराजित रहँदा पनि सुपर थ्री पुग्न सकेन।
'द्वन्द पीडितको अपमान हुने गरि गरिएको नियुक्ति अस्वीकार्य',"काठमाडौं : द्वन्द पीडित समुदायले संक्रमणकालीन न्यायसँगसम्बन्धी आयोगहरूमा भएको पदाधिकारी नियुक्तिप्रति आपत्ति जनाएको छ । शुक्रबार काठमाडौंमा पत्रकार सम्मेलन गर्दै द्वन्द्व पीडित महिला राष्ट्रिय सञ्जाल, द्वन्द्व पीडित साझा चौतारी, वेपत्ता परिवार समाज नेपाल, द्वन्द्व पीडित साझा चौतारी लगाएतले संयुक्त पत्रकार सम्मेलन गर्दै आफूहरूसँग परामर्श नै नगरि आयोगमा अपारदर्शी,स्वेच्छाचारी, अविश्वसनीय, निर्देशीत र दलीय भागवण्डाका आधारमा पदाधिकारी छनौट गरिएको भन्दै आपत्ति जनाएको हो । विभिन्न सात बुँदे धारणा सार्वजनिक गर्दै उनीहरूले द्वन्द पीडितको अपमान हुने गरि गरिएको नियुक्ति अस्वीकार्य भएको जनाएका छन् । त्यस्तै उनीहरूले द्वन्द पीडित समुदायसँग छलफल नगर्ने सरकार र छनौट समितिको व्यवहारले अपमानित महशुस भएको र यसबाट संविधानको पनि अपमान भएको जनाएका छन् । सरकारले गरेको नियुक्ति प्रक्रिया सच्चाएर विश्वसनीय र पारदर्शी छनौट र नियुक्तिको सुनिश्चित नगरेसम्म आफूहरूको आन्दोलन र विरोध जारी रहने द्वन्द्व पीडित महिला राष्ट्रिय सञ्जालकी पूर्व अध्यक्ष श्रृजना श्रेष्ठले बताए। द्वन्द पीडित समुदायले सत्य,न्याय र परिपूरणको अधिकारको सम्मानजनक प्रचलनका लागि हुने आफूहरूको आन्दोलनमा साथ दिन मानवअधिकार संस्था, जनप्रतिनिधि तथा अन्तर्राष्ट्रिय समूदायसँग अपिल पनि गरेका छन् ।"
आज रुस र युक्रेनबीच शान्तिको बारेम पहिलोचोटी वार्ता हुने,"युक्रेनी राष्ट्रपति भ्लोदिमिर जेलेन्स्कीले बिहीबार रुसी प्रतिनिधिमण्डलसँग वार्ताका लागि आफ्नो टोली टर्कीको इस्तानबुल पठाउने बताएका छन्। यसको नेतृत्व रक्षामन्त्री रुस्तम उमरोभले गर्नेछन्। रुसयुक्रेन युद्ध सुरु भएपछि पहिलो पटक दुई देशबीच शान्तिको बारेमा प्रत्यक्ष वार्ता हुन लागेको हो। जेलेन्स्कीले अमेरिकी राष्ट्रपति डोनाल्ड ट्रम्प र टर्कीका राष्ट्रपति एर्दोगानको सम्मान गर्ने भएकाले यो निर्णय लिएको बताए। जेलेन्स्कीले रूसी प्रतिनिधिमण्डलमा निर्णय लिने कोही पनि समावेश नभएको बताएका छन्। रिपोर्टका अनुसार युक्रेनी र रुसी कूटनीतिज्ञहरूबीच आज इस्तानबुलमा वार्ता हुन सक्छ। यसका लागि रुसी प्रतिनिधिमण्डल इस्तानबुल पुगेको छ। रुसको तर्फबाट पुटिनका सहयोगी भ्लादिमिर मेडिन्स्कीको नेतृत्वमा एक प्रतिनिधिमण्डल आइपुगेको छ। पुटिनले गरे वार्तामा भाग लिन अस्वीकार यसअघि जेलेन्स्की र पुटिन शान्ति वार्तामा सामेल हुने विषयमा कुरा भएको थियो। तर बिहीवार क्रेमलिनले पुटिनले बैठकमा भाग नलिने बताएको छ। पुटिनले शान्ति वार्तामा भाग नलिने निर्णय गरेपछि अमेरिकी राष्ट्रपति ट्रम्पले पुटिन र आफूसँगै भएर कुरा गरेपछि मात्र समाधान निस्कने बताएका थिए। उनले भने, 'पुटिन र म सँगै नभएसम्म केही हुनेवाला छ जस्तो मलाई लाग्दै, चाहे तपाईंलाई मन परोस् या नपरोस्। तर हामीले यसलाई समाधान गर्नुपर्छ किनभने धेरै मानिसहरू मरिरहेका छन्।' यद्यपि क्रेमलिनका प्रवक्ता दिमित्री पेस्कोभले आगामी दिनमा पुटिनको ट्रम्पलाई भेट्ने कुनै योजना नभएको बताएका छन्। भूमि कहिल्यै रुसलाई नदिने जेलेन्स्कीको अडान जेलेन्स्कीले पहिले नै स्पष्ट रूपमा युक्रेनले हाल रूसी कब्जामा रहेका क्षेत्रहरूलाई रूसको भागको रूपमा कहिल्यै स्वीकार नगर्ने बताएका छन्। उनले शान्ति वार्ता अगाडि बढ्ने तर युक्रेनले आफ्नो भूमिमा सम्झौता नगर्ने पनि बताए। त्यो भूमि युक्रेनको हो र सधैं युक्रेनको नै रहने उनको भनाइ छ। रुसले बारम्बार युक्रेनका चार क्षेत्र र क्रिमियालाई रुसको हिस्साको रूपमा मान्यता दिन माग गर्दै आएको छ। सन् २०१४ मा रुसले क्रिमियालाई आफ्नो कब्जामा लिएको थियो। पूर्व अमेरिकी राष्ट्रपति डोनाल्ड ट्रम्पको प्रशासनले पहिले नै युक्रेनले आफ्नो सबै पूर्व क्षेत्रहरू फिर्ता पाउन नसक्ने बताएका गरेका थिए। जेलेन्स्की युक्रेनविरुद्ध जारी युद्ध अन्त्य गर्न कुनै ठोस कदम नचाले रुसविरुद्ध थप कडा प्रतिबन्ध लगाइने पनि बताए। अमेरिका र युरोपेली देशहरूले रुसलाई उसले अमेरिका समर्थित ३० दिने निःशर्त युद्धविराम प्रस्तावमा हस्ताक्षर नगरेमा उमाथि नयाँ प्रतिबन्ध लगाइने चेतावनी दिएका थिए। धेरै युरोपेली देशहरूले पनि यदि रूसले सोमबारसम्ममा लडाईं बन्द नगरे रुसमाथि ठूलो र कडा प्रतिबन्ध लगाउने बताएका छन्। उक्त समयसीमा परिवर्तन गरिएको थियो किनकि यसै हप्ता रूस र युक्रेनबीच बैठक हुन सक्ने आशा थियो। जेलेन्स्कीले युद्ध अन्त्य गर्न बाटो खोजिरहेको भए पनि युक्रेनको प्रयास मात्र पर्याप्त नहुने बताएका थिए। उनले दबाब दुवै तर्फबाट हुनुपर्ने बताएका छन्।"
"जलवायु संकट नेपालले ल्याएको होइन,तर पनि कठोर परिणाम भोग्नुपरिरहेको छ : प्रधानमन्त्री","काठमाडौं : प्रधानमन्त्री केपी शर्मा ओलीले जलवायु परिवर्तन सबैभन्दा ठूलो चुनौती रहेको बताएका छन्। शुक्रबारदेखि सुरू भएको सगरमाथा संवाद कार्यक्रमलाई सम्बोधन गर्दै प्रधानमन्त्री ओलीले यस्तो बताएका हुन्। उनले विश्वमै जलवायु संकट तीव्र रुपमा बढ्दै गएको बताउँदै जलवायु परिवर्तनका समस्याको पहिचान र निदानका लागि संयुक्त प्रयासको आवश्यक रहेको बताए। प्रधानमन्त्री ओलीले संकट ल्याउनुमा नेपालको भूमिका नरहे पनि यसको सबैभन्दा कठोर परिणाम हामीले नै भोगिरहेको बताए। जलवायु संकट रोक्न स्वच्छ ऊर्जामा लगानी गर्नुपर्ने बताए। प्रधानमन्त्री ओलीले हिमालहरू जोगाउनु पृथ्वी, महासागर र स्वयं मानवता जोगाउनु हो भन्ने यथार्थलाई आत्मसात गरेर विश्वव्यापी संवादका रुपमा सगरमाथा संवादको आयोजना गरिएको बताए। प्रधानमन्त्रीको सम्बोधनको पूर्णपाठ"
उत्पादनशील क्षेत्रमा लगानी गर्न प्रोत्साहित गर्ने गरी बजेट आउनुपर्छ,"काठमाडौं : नेपाली कांग्रेसका उपसभापति तथा पूर्वमन्त्री धनराज गुरुङले उत्पादनशील क्षेत्रमा लगानी गर्न प्रोत्साहित गर्ने गरी बजेट आउनुपर्ने बताएका छन्। शुक्रबार प्रतिनिधिसभा बैठकमा बजेटको सिद्धान्त र प्राथमिकतामाथिको छलफलमा भाग लिँदै गुरुङले ऋण लिएर घ्यू खाने प्रवृत्तिको अन्त्य गर्दै ऋण लिएर उत्पादनशील क्षेत्रमा लगानी गर्न प्रोत्साहित गर्ने नीतिका साथ बजेट आउनुपर्ने बताएका हुन्। उत्पादनबिनाको वितरणले समाजवादको बाटो समात्न नसक्ने भएकाले राज्यको लगानी पुँजी निर्माणमा केन्द्रित हुनुपर्ने उनले बताए। उत्पादनमा शिथिलता तर वितरणमा प्रतिस्पर्धा र होडबाजीको चलन देखिएको भन्दै गुरुङले यही कारण राजस्व र चालु खर्चबिच ठुलो खाडल देखिएको उल्लेख गरे। उनले राष्ट्रको लगानी पुँजी निर्माणमा हुनुपर्ने र आर्थिक सुशासन कायम गर्नका ध्यान दिनुपर्ने बताए। त्यस्तै माओवादी प्रमुख सचेतक हितराज पाण्डेले ठुला आयोजना थोरै र स्थानीय आवश्यकताका आधारमा साना आयोजना धेरै राखेर बजेट आउनुपर्ने बताए। स्थानीय तहमा बजेट बढाएर स्थानीय तहको विकास गर्न सके मात्रै समग्र मुलुकको विकास गर्न सकिने उनले बताए। उनले प्राकृतिक स्रोत साधनलाई उपयोग गरेर उद्योग विकास गर्ने नीति लिनुपर्ने, सरकार दल र व्यवस्थाप्रति जनताको विश्वास बढ्ने गरी सरकार अघि बढ्नुपर्नेमा जोड दिए। राष्ट्रिय स्वतन्त्र पार्टीका सांसद डा स्वर्णिम वाग्लेले आयोजना थप्ने तर कार्यान्वयन नगर्ने प्रवृत्तिले जनतामा निराशा छाएको भन्दै यसमा ध्यान दिनुपर्ने बताए। उनले प्रविधिको विकाससँगै यसलाई पनि सरकारले प्राथमिकतामा राखेर बजेट निर्धारण गर्न सुझाव दिए। त्यस्तै अन्य सांसदहरूले विशेष योजना र कार्यक्रमकासाथ अर्थतन्त्रलाई बलियो बनाउने गरी आगामी वर्षको बजेट विनियोजन गर्नुपर्नेमा जोड दिएका थिए।"
"प्राविधिक कारणले बिजुली गएको हो, लोडसेडिङ हुँदैन : हितेन्द्रदेव शाक्य",काठमाडौं : नेपाल विद्युत् प्राधिकरणका कार्यकारी निर्देशक हितेन्द्रदेव शाक्यले प्राविधिक समस्याका कारण विद्युत् आपूर्तिमा अवरोध देखिएको बताएका छन्। शुक्रबार प्राधिकरणको स्युचाटार कार्यालयमा पत्रकार सम्मेलन गर्दै शाक्यले हावाहुरीका कारण प्रशारण लाइनमा समस्या आउँदा विद्युत् आपूर्तिमा अवरोध आएको बताए। उनले बिहीबार बेलुकी ढल्केवरमुजफ्फरपुर ४०० केभी डबल सर्किट लाइनमा हावाहुरीका कारण समस्या देखिएकाले काठमाडौंलगायतका केही स्थानमा विद्युत् आपूर्ति हुन नसेकेको स्पष्ट पारे। भारतबाट सो लाइनमार्फत नेपालमा भइरहेको विद्युत् आयातसमेत केही समय रोकिएका कारण बिजुली जाने समस्या आएकाले जनमानसमा लोडसेडिङको भ्रम सिर्जना भएको उनले बताए। प्राधिकरणले नेपालमा पुनः लोडसेडिङ सुरु हुने सम्भावना पूर्णरूपमा अस्वीकार गरेको छ। कार्यकारी निर्देशक शाक्यले प्राविधिक समस्याहरूलाई दीर्घकालीनरूपमा समाधान गरिने भन्दै यसका लागि केही समय लाग्ने बताए। उनले अहिले करिब १४ सय मेगावाट विद्युत् उत्पादन र पिक आवरमा २ हजार मेगावाट माग रहको जानकारी दिए। प्रसारण लाइनको विद्युत् भारवहन गर्ने क्षमता लोड धान्नसक्ने अवस्था नरहेकाले पनि समय समयमा बिजुली जाने गरेको उनले बताए। उनले आफू स्वयं प्रणाली नियन्त्रणमा बसेर हेर्दा प्रसारण लाइनको विद्युत् भारवहन गर्ने क्षमता सीमामा पुगेको देखिएको उल्लेख गरे। जसका कारण उपत्यकाको माग धान्न अन्य क्षेत्रबाट आएको विद्युतलाई चार्ज गर्न खोज्दा लाइन ट्रिप हुने गरेको उनले बताए।
उपचार सेवा विस्तार गर्न स्वास्थ्य मन्त्रालय र नेत्रज्योती संघबीच सम्झौता,काठमाडौंः स्वास्थ्य तथा जनसंख्या मन्त्रालय र नेपाल नेत्रज्योति संघबीच उपचार सेवा नपुगेका ठाउँमा आँखा उपचार सेवा विस्तार गर्न सम्झौता भएको छ। मन्त्रालय र संघबीच गरिएको सम्झौताअनुसार अब संघले आँखा उपचार उपलब्ध नभएका स्थानमा लक्षित गरेर सहुलियतपूर्ण उपचार सेवा प्रदान गर्नेछ। आँखा उपचार पहुँच वृद्धि गर्ने मन्त्रालयको नीतिअनुसार संघले संघ प्रदेश र स्थानीय सरकारबीच समन्वय गरेर कार्यक्रम विस्तार गर्नेछ। यसका लागि मन्त्रालयले सहजीकरण गर्नेछ। यसैगरी आधारभूत स्वास्थ्य संस्थामा कार्यरत प्राथमिक आँखा उपचारमा सेवा प्रदान गरिरहेका जनशक्तिको क्षमता वृद्धिका लागि संघले सघाउने भएको छ। मन्त्रालयले संघका विदेशी आँखा चिकित्सकलाई उपचारमा सहभागी गराउन सहजीकरण गर्नेछ भने छात्रवृत्तिमा अध्ययन गरेका जनशक्तिलाई संघीय तथा प्रादेशिक अस्पतालबाट खटाउन सघाउनेछ। स्वास्थ्य मन्त्री प्रदीप पौडेलले नेपालको आँखा उपचार सेवा स्तरीय र सुपथ भएको भन्दै नागरिकको पहुँच वृद्धिसँगै स्वास्थ्य उपचार पर्यटन केन्द्रका रूपमा विकास गर्न आँखा उपचार सेवाले भूमिका खेल्ने विश्वास गरे।
गर्मीले पढाइ प्रभावित हुन थालेपछि सामुदायिक विद्यालयमा पङ्खा जडान सुरु,"सिरहा : गर्मीले पढाइ प्रभावित हुन थालेपछि सिरहाको लहान नगरपालिकाले नगरभरिका सामुदायिक विद्यालयमा पङ्खा जडान सुरु गरेको छ। विद्यालयका प्रधानाध्यापकलाई कक्षाकोठाको सङ्ख्या अनुसार सिलिङ पङ्खा वितरण गरिएको मेयर महेश चौधरीले जानकारी दिए। पहिलो चरणमा ३३० थान पङ्खा वितरण गरिएको उनले बताए। लहान नगरपालिकामा ५९ वटा सामुदायिक विद्यालयमा १७ वटा मावि र ४२ वटा आधारभूत विद्यालय रहेका छन्। कक्षाकोठामा पङ्खा नहुँदा गर्मी मौसममा विद्यार्थीहरू पढाइ नै छाड्ने गरेको नगरपालिकाले जनाएको छ। एक कक्षा, एक पङ्खा हुनुपर्ने उद्देश्य राखेर पङ्खा वितरण गरिएको मेयर चौधरीले बताए। पङ्खा नपुगेका विद्यालयमा पुनः वितरण गर्ने तयारी भइरहेको उनको भनाइ छ।"
रवीन्द्र मिश्रको बन्दी प्रत्यक्षीकरणको रिटमाथि सुनुवाइ जारी,काठमाडौं : राष्ट्रिय प्रजातन्त्र पार्टीका उपाध्यक्ष रवीन्द्र मिश्रको तर्फबाट दायर भएको बन्दी प्रत्यक्षीकरणको रिटमाथि सुनुवाइ जारी छ। न्यायाधीश कुमार चुँडाल र तिलप्रसाद श्रेष्ठको इजलासमा सुनुवाइ भइरहेको छ। गत बुधबार सर्वोच्चले रिटमाथि सुनुवाइ गर्दै मिश्रलाई थुनामा राख्नुको कारणसहित बन्दीलाई अदालत उपस्थित गराउन आदेश दिएको थियो। सोही आदेशअनुसार मिश्रलाई बिहीबार पनि सर्वोच्चमा उपस्थित गराइएको थियो। मिश्रको तर्फबाट उनकी श्रीमती सरिका कार्कीले आफ्ना श्रीमानलाई गैरकानुनी रुपमा थुनामा राखेको भन्दै रिट दायर गरेकी हुन्। गत चैत्र १५ गते काठमाडौंको तीनकुनेमा राजावादी समूहले गरेको प्रदर्शनमा अराजक गतिविधि गरेको आरोपमा उनी पक्राउ परेका थिए। उनीसँगै पक्राउ परेका राप्रपाका महामन्त्री धवलशमशेर राणा र स्वागत नेपाल छुटिसकेका छन्। दुवैजना हाजिर जमानीमा रिहा भएका हुन्। राजावादीको प्रदर्शनले हिंसात्मक रुप लिँदा एक पत्रकारसहित दुईजनाको ज्यान गएको थियो भने भौतिक संरचनामा ठूलो क्षति भएको थियो।
सत्यवती गाउँपालिकाले सञ्चालनमा ल्यायो कृषि एम्बुलेन्स सेवा,"गुल्मी : गुल्मीको सत्यवती गाउँपालिकाले कृषि एम्बुलेन्स सेवा सुरु गरेको छ। कृषकहरूको उत्पादन बजारसम्म पुर्याउन गाउँपालिकाले कृषि एम्बुलेन्स सेवा सञ्चालनमा ल्याएको हो। कृषकहरूले उत्पादन गरेका तरकारी, दूध लगायतका कृषि उपज बजारसम्म पुर्याउन कृषि एम्बुलेन्स नहुँदा उत्पादन खेर जाने गरेको थियो। कृषि एम्बुलेन्स सञ्चालनमा ल्याएसँगै सहज भएको किसानहरूले बताए। संघीय सरकार र गाउँपालिकाको साझेदारीमा करिब ३४ लाख रुपैयाँ लागतमा खरिद गरिएको कृषि एम्बुलेन्समा १५ क्विन्टलसम्मको सामान अटाउने गरेको गाउँपालिकाले जनाएको छ। गाउँपालिकाले थाप्ले सत्यवती कृषि बजार समिति गठन गरेर एम्बुलेन्सको सञ्चालन र व्यवस्थापन गरिरहेको छ। गाउँपालिकामा सक्रिय ६० वटा समूह र ९०० भन्दा बढी कृषकले वार्षिक १० करोडभन्दा बढी मूल्य बराबरको उत्पादन गरिरहेका छन्। एम्बुलेन्समार्फत कृषि उपज ढुवानी गर्दा ३ देखि ६ रुपैयाँ प्रतिकिलो भाडा निर्धारण गरिएको छ। कृषि उत्पादन समयमै र सुरक्षित रूपमा बजार पुग्न थालेपछि आत्मबल बढेको स्थानीय कृषक खिमानन्द पाण्डेले बताए।"
चितवनमा खुर्पा प्रहार गरी आफ्नै छोरी र भतिजको हत्या,चितवन : एकजना पुरूषले आफ्नै छोरी र भतिजको हत्या गरेका छन् । चितवनको भरतपुर महानगरपालिका २५ शुक्रनगरस्थित किसान चोकका ४२ वर्षीय लिलाराज गिरिले आफ्नी छोरी सात वर्षीया प्रभा र दाजुको छोरा ५ वर्षीय साजन गिरिको हत्या गरेका हुन् । शुक्रबार बिहान १० बजे खुर्पाले प्रहार गरेका थिए। गम्भीर घाइते भएका साजन र प्रभाको चितवन मेडिकल कलेज भरतपुरमा उपचार गर्ने क्रममा मृत्यु भएको हो । घटनापछि लिलाराजले आफ्नै घाँटी रेटेका थिए । गम्भीर अवस्थाका उनको उपचार भइरहेको छ। प्रहरीका अनुसार लिलाराजले घटनाको कारण खुलेको छैन । घटनाको अनुसन्धान भइरहेको जिल्ला प्रहरी कार्याल चितवनले जानकारी दिएको छ । हतियार प्रहारबाट गम्भीर घाइते भएका साजन र प्रभाको चितवन मेडिकल कलेज भरतपुरमा उपचार गर्ने क्रममा आज बिहान मृत्यु भएको हो । प्रहरीका अनुसार लिलाराज मानसिक रोगी थिए।
सोफिया कुरेशी टिप्पणी प्रकरण : मन्त्री विजय शाहको राजीनामा माग गर्दै प्रदर्शन,"काठमाडौं : भारतको मध्य प्रदेशका आदिवासी मामिला मन्त्री विजय शाहले कर्नल सोफिया कुरेशीमाथि गरेको विवादास्पद टिप्पणीले उनलाई समस्या बढेको छ। उच्च अदालतदेखि सर्वोच्च अदालतसम्म मुद्दा पुगेपछि अब मध्य प्रदेशको विपक्षी कांग्रेसले उनको राजीनामाको माग गर्दै प्रदर्शन गरेको छ। बीबीसीसँग कुरा गर्दै मध्य प्रदेशका विपक्षी नेता उमंग सिंगरले भने,भाजपाले आधारहीन मुद्दा दायर गरेर यो मुद्दालाई दबाउन खोजिरहेको छ। हामीले राज्यपाल मंगुभाई पटेललाई भेटेर विजय शाहको राजीनामा माग गरेका छौं। देशका छोरी र दिदीबहिनीहरूमाथि अपमानजनक टिप्पणी गर्ने मन्त्री विजय शाहले राजीनामा नदिएसम्म कांग्रेस धर्नामा बसिरहने उनले बताए। भाजपा नेता तथा मन्त्री विजय शाहले कथित रूपमा कर्नल सोफिया कुरेशीविरुद्ध विवादास्पद टिप्पणी गरेका थिए। बुधबार मध्य प्रदेश उच्च अदालतले कर्नल सोफियाबारे गरेको टिप्पणीमा राज्य प्रहरी महानिदेशक (डीजीपी)लाई उनीविरुद्ध एफआईआर दर्ता गर्न निर्देशन दिएको थियो। उच्च अदालतको आदेशपछि मध्य प्रदेशका मुख्यमन्त्री मोहन यादवले कारबाही गर्न निर्देशन दिए। विवाद बढ्दै जाँदा विजय शाहले माफी मागे र एफआईआर दर्ता हुनबाट राहत पाउन सर्वोच्च अदालतमा निवेदन दिए। तर, सर्वोच्च अदालतले पनि उनलाई हप्काएको छ।"
सरकारले निषेधको राजनीति गर्दैछ : राजेन्द्र लिङदेन,काठमाडौं : राप्रपाका अध्यक्ष राजेन्द्र लिङदेनले सरकारले निषेधको राजनीति गरेको आरोप लगाएका छन्। लिङदेनले संविधानको उल्लंघन गर्दै सरकारले निषेधको राजनीति गर्न खोजेको आरोप लगाएका हुन् । शुक्रबार प्रतिनिधिसभा बैठकमा बोल्दै उनले फरक विचार भएकै कारणले रवीन्द्र मिश्रलगायत आस्थाका बन्दीहरूलाई अपमानपूर्ण ढंगले थुनामा राखिएको भनी आपत्ति जनाएका छन् । त्यस्तै लिङ्देनले राप्रपा सम्बद्ध युवा प्रजातान्त्रिक संघका केन्द्रीय अध्यक्षलाई साइबर ब्यूरोले पक्राउ गरिएको र सरकार निषेधमा उत्रिएको पनि बताए। फरक विचार राखेकै आधारमा निषेध गर्दै लैजाने औपचारिक नीति सरकारको हो भने आफूहरू विद्रोहमा जाने उनको भनाइ छ। उनले सरकारको कदम मानवअधिकार र संविधान विरुद्धका साथै प्रजातान्त्रिक हक अधिकारविरुद्ध रहेको जिकिर गरेका छन्। साथै उक्त कार्यको भर्त्सना गर्ने पनि बताए।
"यस्ता छन् पेटको स्वास्थ्य राम्रो छैन भन्ने संकेत, सतर्क रहनुहोस्","काठमाडौं : पेट हाम्रो शरीरको यस्तो अंग हो जसले समग्र शरीरको स्वास्थ्यमा महत्त्वपूर्ण भूमिका खेल्छ। पेट केवल पाचन प्रणालीमा मात्र सीमित छैन। यसले रोग प्रतिरोधात्मक क्षमता र हाम्रो मानसिक स्वास्थ्यमा पनि महत्त्वपूर्ण भूमिका खेल्छ। स्वास्थ्य विज्ञहरूका अनुसार पेट फुल्ने, कब्जियत, एसिडिटी र थकान जस्ता सामान्य समस्या पेटको गम्भीर स्वास्थ्य समस्याका संकेत हुन्। यी लक्षणहरू बुझ्ने र समयमै उपचार गर्ने हो भने गम्भीर पाचन रोगहरूबाट बच्न सकिन्छ। १ पेट फुल्ने पेट फुल्ने समस्या धेरै कारणले हुन सक्छ। यसको एउटा कारण पेटमा कार्बोहाइड्रेट राम्ररी पचाउन नसक्नु हो। यस कारणले गर्दा कार्बोहाइड्रेटको ब्याक्टेरियल किण्वन हुन थाल्छ। त्यसैले यस्तो अवस्थामा पेटमा ग्यास बढ्न थाल्छ र पेट फुल्ने समस्याको सामना गर्नुपर्छ। २ कब्जियत कब्जियत भन्नाले पेटको काम गर्ने क्षमतामा कमीलाई बुझाउँछ। जुन खानामा फाइबरको कमीले गर्दा हुन्छ। जसले शरीरमा फोहोर जम्मा हुन थाल्छ र पेट राम्ररी सफा हुँदैन। ३ एसिडिटी एसिडिटी वा छाती पोल्नु भनेको अन्न नलीको स्फिंक्टरको कार्यमा गडबडीको संकेत हो। यो पेटको एसिड अन्न नलीमा फर्कन्छ अनि हुन्छ। जसले गर्दा जलन असुविधा र अपच हुन्छ। खानेकुरा खराब भएमा यस्तो हुन्छ। ४ थकान कहिलेकाहीँ शरीरले पोषक तत्त्वहरू राम्ररी अवशोषित गर्न नसक्ने भएकाले न्यूरोट्रान्समिटर उत्पादन प्रभावित हुन्छ। पेटको स्वास्थ्यमा समस्या भएमा शरीरले आवश्यक भिटामिन र खनिजहरू अवशोषित गर्न संघर्ष गर्छ। जसले गर्दा शरीरमा ऊर्जाको स्तर कम हुन्छ। यसबाहेक, पेटको स्वास्थ्यमा असन्तुलनले शरीरमा सेरोटोनिनको उत्पादनमा पनि बाधा पुर्याउन सक्छ। जसले मुड र ऊर्जामा नराम्रो असर पार्छ।"
सुदूरपश्चिमको विकासमा प्राथमिकता दिएका छौं : प्रचण्ड,"डडेल्धुरा : नेकपा माओवादी केन्द्रका अध्यक्ष एवं पूर्व प्रधानमन्त्री पुष्पकमल दाहाल 'प्रचण्ड'ले सरकार उल्टो बाटोमा हिँडेको आरोप लगाएका छन् । प्रेस सेन्टर नेपालले शुक्रबार डडेल्धुरामा गरेको पत्रकार सम्मेलनमा बोल्दै अध्यक्ष प्रचण्डले सरकार उल्टो बाटोमा हिँडेको भए पनि सरकार ढाल्नेतर्फ आफ्नो पार्टीको ध्यान नभएको जानकारी दिए । बैतडीको पाटन नगरपालिकामा मध्यपहाडी लोकमार्ग केन्द्रित अभियानको उद्घाटन गर्ने शिलशिलामा डडेल्धुरा पुगेका प्रचण्डले माओवदीको ध्यान सरकार ढलाउने वा बनाउने तिर नभएको ठोकुवा गरे। उनले सरकार गलत बाटोतिर हिँडेको भन्दै चिन्ता व्यक्त गरे । 'सरकार हामीले सुरु गरेको सुशान भत्काउनतिर लागेको छ । राम्रो काम गर्नेलाई दण्डित गर्दैछ। नराम्रो काम गर्नेलाई पुरस्कृत गर्दैछ र सरकार उल्टो बाटोमा हिँडेको छ,'उनले भने,' यसप्रति हामी चिन्तित छौं।' उनले मध्यपहाडी लोकमार्ग या हुलाकी लोकमार्ग यी दुईटै मार्गलाई अगाडि बढाउने प्रस्ताव गरिरहेको बताए । मध्यपहाडी लोकमार्ग आफू पहिलो पटक प्रधानमन्त्री हुँदा प्रस्ताव गरिएको जनाए । मध्यपहाडी क्षेत्रमा बस्ने जनताको आर्थिक,राजनीतिक,सांकृतिक जीवन र राष्ट्रिय एकता सुध्रिढ होस् भन्ने उद्देश्यले मध्यपहाडी लोगमार्गको प्रस्ताव अघि बढाइएको प्रचण्डले बताए । 'हुलाकी मार्ग धेरै वर्षदेखि रोकिएर बसेको थियो। उनले भने,'हामीले नै हुलाकी मार्गलाई कञ्चनपुरसम्म ल्याउने गरि निर्माण गर्नुपर्छ भनिएको हो । यस्तो थुप्रै तथ्यहरू छन् । जसमा सुदूरपश्चिमलाई प्राथमिकता दिएर काम गरिनुपर्छ भनिएको छ ।' सुदूरपश्चिमको विकासका लागि माओवादीले प्राथमिकता दिएको उनको भनाइ छ। उनले विश्वविद्यालय,सुक्खा बन्दरगाह,मध्यपहाडी लोकमार्गलगायतका थुप्रै भौतिक पूर्वाधारका संरचनाहरू आफ्नो पार्टीको नेतृत्वमा अगाडि बढाइएको बताए । उनले सबै पार्टीका नेता विकासका योजना ल्याउन र काम गर्न नसक्ने बताए । सुदूरपश्चिम विश्वविद्यालय,मेडिकल कलेज,दशरथचन्द स्वास्थ्य विज्ञान प्रतिष्ठान स्थापनाका लागि माओवादी पार्टी र स्वयंम आफूले पहल गरेको दावी गरे।"
चिसो पानीले नुहाउँदा यस्तो हुन्छ फाइदा,"तातो पानीले नुहाउँदा शरीरको थकान कम हुन्छ भन्ने धेरैको सोचाइ हुन्छ। जसले गर्दा कतिपय व्यक्ति वैशाख जेठको गर्मीमा पनि मन तातो पानीले नुहाउने गर्छन्। तर, जाडो होस् या गर्मी, तातो पानीभन्दा चिसो पानीले नुहाउँदा शरीरमा अत्यधिक फाइदा हुने देखिन्छ। कपाल र छालाका लागि फाइदाजनक तातो पानीले नुहाउँदा छालामा रहेका ससाना प्वालहरू खुल्छन्। तर, चिसो पानीले नुहाउँदा ती प्वालहरू बन्द हुन्छन्। जसले गर्दा धुलो र ब्याक्टेरियाहरू छालाभित्र पस्न पाउँदैनन्। यसले डन्डीफोर आउने समस्या कम गर्छ। यसले छालाको लचकता कायम राख्छ र चाउरीपना आउन कम गर्छ। चिसो पानीले नुहाउँदा कपालको जरामा रक्त सञ्चार राम्रोसँग हुन गई कपाल झर्ने समस्याबाट छुट्कारा पाइन्छ। महिलाको सन्दर्भमा यसले कपालको लम्बाइ बढाउन पनि सहयोग गर्छ। मानसिक स्वास्थ्यमा सुधार चिसो पानीले नुहाउँदा शरीरमा एक प्रकारको झट्का महसुस हुन्छ जसले गर्दा हाम्रो दिमागलाई सक्रिय बनाइदिन्छ। यसले हाम्रो मस्तिष्कमा एडार्फिन र डोपामिन जस्ता ह्याप्पी हर्मोन उत्पान गर्छ जसले गर्दा तनाव, चिन्ता र थकान कम हुन्छ। कतिपय अनुसन्धानले त चिसो पानीले नुहाउने व्यक्तिका लागि डिप्रेसन जस्तो रोगमा प्राकृतिक थेरापीको काम गर्ने पनि पुष्टि गरेको छ। यसले हर्मोनमा सन्तुलन ल्याउने हुनाले बेलाबेलामा मुड परिवर्तन हुने र चिडचिडाहट हुने समस्या कम हुन्छ। रक्तसञ्चारमा वृद्धि जब हाम्रो शरीरले चिसो पानीको महसुस गर्छ, शरीरभरि माथिदेखि तलसम्म रक्त सञ्चार सक्रिय हुन्छ। यसले हाम्रो मुटुको गतिलाई पनि बढाउँछ। जसले गर्दा हाम्रो हृदयले राम्रोसँग रगत पम्प गर्न सक्छ। रक्तसञ्चार राम्रो हुँदा छालामा भएको दाग बिस्तारै हटेर जान्छ। धेरै लामो समयसम्म बसेर काम गर्नुपर्ने ब्यक्तिहरूको रक्त सञ्चार मन्द गतिमा हुने गर्छ। त्यसैले त्यस्ता व्यक्तिका लागि चिसो पानीले नुहाउँदा रक्त सञ्चार शरिरको हरेक कुनासम्म पुग्छ र यसले ताजापन र स्फुर्ति महसुस गराउँछ। रोग प्रतिरोधात्मक क्षमतामा वृद्धि चिसो पानीले नुहाउँदा शरीरमा लाग्ने झट्काले हाम्रो स्नायु प्रणाली पनि सक्रिय हुन्छ। यसले गर्दा शरीरमा रोग प्रतिरोधात्मक क्षमतामा पनि वृद्धि हुन्छ। जब शरिर चिसो हुन्छ, यसले आपसेआप तताउनका लागि शरीरमा भएको ऊर्जा प्रयोग गर्छ। यस क्रममा सेतो रक्त कोशीकाहरू धेरै सक्रिय हुन्छन् र शरीरमा जुनसुकै रोगसँग लड्ने क्षमता विकास हुन्छ। नियमित रूपमा चिसो पानीले नुहाउने व्यक्तिलाई सामान्य रुघाखोकी र ज्वरो निकै कम मात्र लाग्छ। यसले शरीरमा कर्टिसोल हर्मोनलाई कम गरेर तनाव कम गर्न पनि मदत गर्छ। घटाउँछ शरिरको तौल चिसो पानीले नुहाउँदा यसले ब्राउन फ्याट अर्थात् गुड फ्याट (राम्रो बोसो)लाई सक्रिय बनाउँछ जसले क्यालोरीलाई ऊर्जामा बदल्न मदद गर्छ। ब्राउन फ्याट सक्रिय हुँदा यसले शरिरको मेटाबोलिजमलाई पनि बढाउँछ। जसले तौल घटाउन मदत गर्छ। एलर्जी भगाउन चिसो पानी तातो पानीले नुहाउँदा छाला सुक्खा हुने हुँदा यसले चिलाउने समस्या र एलर्जी बढाउँछ। चिसो पानीले भने छालालाई शान्त गर्छ र त्यहाँको चिसोपना कायम राख्छ। जो व्यक्तिलाई एक्जेमा, डर्माटाइटिस जस्तो छालाको समस्या छ, उनीहरूका लागि चिसो पानीले नुहाउनु बरदान साबित हुन सक्छ।"
पाठेघर नफाल्ने कि ?,"सुनसरीकी ४८ वर्षीया सोनम चौधरी पछिल्लो केही समयदेखि शरीर तातो भएर आउने, छटपटी लाग्ने, निन्द्रा नलाग्ने र मुटु काम्ने जस्ता लक्षणहरू देखिएपछि बारम्बार अस्पताल धाउन थालिन्। प्रारम्भिक परीक्षण पछि फिजिसियनले मलाई, एक प्रसूति तथा स्त्रीरोग विशेषज्ञका रूपमा, उनलाई सिफारिस गरे। उनको प्रारम्भिक परीक्षण गर्दा उनीमा इस्ट्रोजनको कमी रहेको पाइयो। पृष्ठभूमि बुझ्दा थाहा भयो, २० वर्षअघि, अर्थात् २८ वर्षको उमेरमै उनको पाठेघर र अण्डासयहरू शल्यक्रिया गरेर हटाइएको रहेछ। यही कारण अहिले उनको शरीरमा हर्मोनको सन्तुलन बिग्रिएको र विभिन्न समस्या देखिएको थियो। महिलाको शरीरको अति महत्वपूर्ण अंग हो पाठेघर। मासुको डल्लो जस्तो देखिने, भित्र खाली र नासपाती आकारको पाठेघर पिसाब थैली र मलाशयको बीचमा तल्लो पेटमा अवस्थित हुन्छ। निषेचित अण्डाले यही पाठेघरमा आएर भ्रूणको रूपमा विकास गर्दै सन्तानको रूप लिन्छ। यही भएर पाठेघरलाई गर्भ पनि भनिन्छ। महिलाले सन्तान पाउन सक्ने प्रमुख आधार यही अंग हो। पाठेघर नभएका महिलाहरू प्राकृतिक रूपमा आमा बन्न सक्दैनन्। महिनावारी चक्रको व्यवस्थापन, केही हर्मोनहरूको उत्पादन र स्त्री स्वास्थ्यको समग्र सन्तुलनमा पनि यसको भूमिका अत्यन्तै महत्वपूर्ण हुन्छ। तर, दु:खद पक्ष के छ भने, धेरै मानिसहरूले पाठेघरको भूमिका सन्तान उत्पादनमा मात्र देख्छन्। जब सन्तानको संख्या पूरा हुन्छ, तब केही सानो समस्या देखिए पनि पाठेघर फाल्ने निर्णय गरिदिन्छन्। उपचार गर्नेभन्दा पनि निकालेर फालिदिए सबै समस्या सधैंका लागि समाधान हुन्छ भन्ने सोच फैलिँदै गएको छ। यस्तो सोचले कतिपय महिलाको स्वास्थ्यमा दीर्घकालीन असर पुर्याउने जोखिम रहन्छ। यस्तै अनुभव मैले चिमडी, सुनसरीकी ३२ वर्षीया रामवती मेहतासँग पनि गरेँ। तल्लो पेट दुख्ने र सेतो पानीको समस्याले ग्रस्त थिइन् उनी। तीन सन्तान भइसकेका र थप सन्तानको योजना नरहेको हुँदा कतिपय चिकित्सक तथा स्वास्थ्यकर्मीहरूले उनलाई पाठेघर फाल्न सल्लाह पनि दिएका थिए। तर, जब मैले उनको अवस्था जाँच गरेँ, उनको पाठेघरको मुखमा सामान्य संक्रमण मात्र देखियो, जुन औषधीय उपचारले निको पार्न सकिने अवस्था थियो। शल्यक्रिया नगरी उपचार गरियो र अहिले उनी सामान्य स्वास्थ्यमा फर्किएकी छन्। पाठेघर हटाउने शल्यक्रिया, जसलाई मेडिकल भाषामा हिस्टेरेक्टोमी भनिन्छ, त्यतिबेला गर्नुपर्ने हुन्छ जब पाठेघरमा जीवनलाई खतरा पुर्याउने समस्या उत्पन्न हुन्छ वा महिनावारी सुक्ने उमेरमा पुगिसकेका हुन्छन्। पाठेघरको क्यान्सर, धेरै ठूलो र दु:ख दिइरहने अैजेरु (फाइवराइड), महिनावारी सुक्ने उमेरमा पनि बारम्बार अत्यधिक रक्तस्राव, वा पाठेघर झरेको जस्ता अवस्थाहरूमा हिस्टेरेक्टोमी गर्नै पर्ने हुन सक्छ। तर, यस्तो अवस्था नभइकन, औषधीय वा अन्य वैकल्पिक उपचारबाट समाधान गर्न सकिने अवस्थामा पाठेघर फाल्नु उपयुक्त हुँदैन। विशेष गरी जब महिलाको उमेर कम छ, अण्डासयहरू सक्रिय छन् र सन्तान जन्माउने सम्भावना बाँकी छ, त्यस्ता अवस्थामा हिस्टेरेक्टोमी नगर्नु नै उचित हुन्छ। पाठेघर फालिएपछि धेरै महिलामा इस्ट्रोजेनको स्तरमा कमी आउँन सक्छ। विशेष गरी अण्डासय पनि फालिएको अवस्थामा यो समस्या झन् तीव्र हुन्छ। यसले गर्दा हड्डी कमजोर हुने, शारीरिक तातोपन महसुस हुने, निन्द्रा नलाग्ने, यौन इच्छा घट्ने, मानसिक तनाव र डिप्रेसन पनि देखिन सक्छ। यी लक्षणहरूले महिलाको दैनिक जीवन र आत्मविश्वासमा प्रतिकूल असर पार्न सक्छ। यी सबै अवस्थाबाट बच्नका लागि पहिलो कुरा भनेको पाठेघरको महत्व बुझ्नु हो। पाठेघरमा समस्या देखिने बित्तिकै शल्यक्रिया रोज्ने होइन। यसको उचित मूल्यांकन गरेर आवश्यकताअनुसार बैकल्पिक उपायहरू तथा औषधि उपचारमा जोड दिनुपर्छ। पाठेघर फाल्नुपर्ने अवस्था आयो भने पनि अण्डासय सुरक्षित राख्न सकिन्छ कि भनेर विचार गर्नुपर्छ। तर, विविध कारणले पाठेघर फालिएमा, त्यस अवस्थामा हुने इस्ट्रोजन हर्मोनमा हुन सक्ने कमी र त्यसले देखिने समस्याबारे सचेत हुनुपर्छ। यसको असर देखिएमा सोको व्यवस्थापन गर्नका लागि हार्मोन रिप्लेसमेन्ट थेरापी, जीवनशैलीमा सुधार, व्यायाम, पोषणयुक्त आहार, र चिकित्सकीय निगरानी जरुरी हुन्छ। नारी शरीरको यो महत्वपूर्ण अंगबारे सही जानकारी, चेतना र वैज्ञानिक निर्णय प्रक्रिया अत्यावश्यक छ। पाठेघर फाल्ने कि नफाल्ने भन्ने निर्णय हतारमा होइन, सोचविचार, परीक्षण र आवश्यक परामर्शका आधारमा लिनुपर्छ। समयमा उचित निर्णय गर्न सके धेरै महिलाहरूलाई अनावश्यक अप्रेसन र त्यसपछि आउने दीर्घकालीन समस्याबाट जोगाउन सकिन्छ।"
संघीय निजामती सेवा विधेयक संसदीय समितिबाट पारित,काठमाडौं : संघीय निजामती सेवा विधेयक संसदीय समितिबाट पारित भएको छ । नौ वर्षदेखि विचाराधीन विधेयक शुक्रबार बिहान बसेको प्रतिनिधिसभाअन्तर्गतको राज्य व्यवस्था तथा सुशासन समितिले सर्वसम्मतरूपमा पारित गरेको हो । समिति सभापति रामहरि खतिवडाका अनुसार विवादित विषय कुलिङ पिरियड र कर्मचारीको अवकाश उमेर ६० वर्ष बनाउँदा अपनाइने कार्यान्वयन विधिमा सहमति जुटेपछि विद्येयक पारित भएको हो। सभापति खतिवडाका अनुसार निजामती कर्मचारीको उमेर हद ६० वर्ष पुर्याउने सहमति भएको छ। यसैगरी कुलिङ पिरियड दुई वर्ष राख्ने सहमति भएको छ। निजामती सेवामा प्रवेश गर्ने उमेर पुरूषको ३५ र महिलाको ३९ वर्षसम्म राखिएको छ। निजामती सेवा विधेयक २०८० फागुन २१ गते प्रतिनिधि सभामा दर्ता भएको थियो । सैद्धान्तिक छलफल गरेर प्रतिनिधि सभाले दफावार छलफलका लागि २०८१ जेठ १५ मा राज्य व्यवस्था समितिमा पठाएको थियो । सङ्घीय निजामती सेवासम्बन्धी विधेयकमा सांसदहरूले १२४ समूहमा एक हजार ५८३ वटा संशोधन हालेका थिए। संशोधन प्रस्तावसमेतलाई एकैठाउँमा राखेर दफावार छलफल गरी संसदीय समितिले विधेयक पारित गरेको हो । विधेयक पारित भएपछि सङ्घीय मामिला तथा सामान्य प्रशासनमन्त्री राजकुमार गुप्ताले यसमा संलग्न सबैलाई धन्यवाद व्यक्त गरेका थिए।
चोरी तथा डाँका सम्बन्धी कसुरमा संलग्न पाँचजना पक्राउ,"कास्की : चोरी तथा डाँका सम्बन्धी कसूरमा संलग्न रहेको अभियोगमा ५ जनालाई प्रहरीले पक्राउ गरेको छ। पक्राउ पर्नेहरूमा तनहुँको शुक्लागण्डकी नगरपालिका१० शांखे घर भएका २६ वर्षीय कट्टप्पा भन्ने सुवास विक, उनकै ठूलो बुवाको छोरा २३ वर्षीय बिमल विक, सुवासकै मामा पोखरा महानगरपालिका१० गौरीमार्ग बस्ने स्याङ्जाको पुतलीबजार नगरपालिका९ काल्खु घर भएका ५३ वर्षीय दुर्गा बहादुर थापा एवम् सुवासकै फुपुको छोराहरू तनहुँको शुक्लागण्डकी नगरपालिका११ दुर्गे घर भएका २२ वर्षीय गणेश सुनार तथा पोखरा महानगरपालिका२ बस्ने स्याङ्जाको पुतलीबजार नगरपालिका९ काल्खु घर भएका ३३ वर्षीय सुरेश विक रहेका छन्। पोखरा महानगरपालिका वडा नम्बर २६, ३०, ३१ र ३२ लगायतका विभिन्न स्थानहरूमा चोरी भएको घटनाको अनुसन्धानको क्रममा जिल्ला प्रहरी कार्यालय कास्कीबाट खटिएको प्रहरीले उक्त कार्यमा संलग्न उनीहरूलाई पक्राउ गरेको हो। प्रहरीले उनीहरूको साथबाट करिब १२ तोला ८ लाल बराबरको सुनका विभिन्न गरगहना र करिब २४ तोला बराबरको चाँदीका विभिन्न गरगहना एवम् चोरीमा प्रयोग भएको ग२२ प ४९८९ नम्बरको मोटरसाइकल र ग२१ प ६७५३ नम्बरको स्कुटर समेत बरामद गरेको छ। उनीहरूले हालसम्म पोखराको ९ स्थान र तनहुँको ३ स्थान गरी १२ वटा घरमा चोरी गरेको प्रारम्भिक अनुसन्धानको क्रममा खुल्न आएको छ। उनीहरू उपर चोरी तथा डाँका सम्बन्धी कसुरमा जिल्ला अदालत कास्कीबाट म्याद थप अनुमति लिई यस सम्बन्धमा प्रहरीले आवश्यक अनुसन्धान गरिरहेको छ।"
कार्बोहाइड्रेट्सले के गर्छ ?,"कार्बोहाइड्रेट्स शक्ति दिने पौष्टिक तत्त्व हो। कार्बोहाइड्रेट्स हाम्रो खानाको प्रमुख स्रोत हो। यसले हाम्रो शरीरलाई शक्ति दिने काम गर्दछ। मानव शरीरलाई चाहिने सम्पूर्ण शक्तिमध्ये ६० देखि ८० प्रतिशत कार्बोहाइड्रेट्सबाट प्राप्त हुन्छ। चिनी, मह, मिठाई, गुलिया फलफूल, उखु, चामल, मकै, गहुँ, जौ, कोदो, फापर,आलु, पिडालु, तरुल, सख्खरखण्ड आदिमा कार्बोहाइड्रेट्स पाइन्छ। कार्बोहाइड्रेट्सले मानव शरीरमा निम्न कार्यहरू गर्दछ। मानव शरीरलाई विभिन्न क्रियाकलाप सञ्चालन गर्न शक्ति उपलब्ध गर्दछ। कार्बोहाइड्रेट्समा हुने चिनीले शरीरको रगतमा चिनीको मात्रा वा स्तरलाई नियमित बनाई राख्छ। कार्बोहाइड्रेट्स छालामुनि बोसोका रूपमा र कलेजोमा ग्लाइकोजिनको रूपमा सञ्चित भएर रहन्छ। शरीरलाई आवश्यक परेका बेलामा आपतकालीन रूपमा शक्ति उत्पन्न गरी आपूर्ति गर्दछ। दैनिक भोजनबाट प्राप्त हुने कार्बोहाइड्रेट्सले शक्ति र ताप उत्पन्न गरी शरीरको तापक्रम नियमित राख्न सहयोग गर्दछ। शरीरको छालालाई चिल्लो, नरम र स्वस्थ बनाइराख्ने काममा मद्दत गर्दछ। चिल्लो पदार्थहरूलाई रसायिनिक प्रक्रियाहरूद्वारा अक्सिजनसँग मिलाउने कार्य गर्दछ। दैनिक रूपमा खाने खाद्यपदार्थलाई सुगन्धित र स्वादिलो बनाउँछ । तापशक्ति उत्पन्न गर्ने हुनाले शरीरलाई सधैँ मौसम अनुकूल न्यानो बनाइ राख्छ।"
उड्डयन प्राधिकरण टुक्र्याइए प्रभावकारी कार्यसम्पादन,"काठमाडौं : नेपाल नागरिक उड्डयन प्राधिकरणलाई सेवाप्रदायक र नियमनकारी निकायको कार्यक्षेत्र छुट्ट्याई प्रभावकारी रूपमा कार्य सम्पादन गर्ने व्यवस्था मिलाउन महालेखाले सुझाएको छ। महालेखापरीक्षकले आर्थिक वर्ष २०८०८१ मा विमानस्थलहरूको कार्यमूलक लेखापरीक्षण गरेको छ। उक्त लेखापरीक्षणले सरकारको २०७९८० र २०८०८१ को बजेटले प्राधिकरणको पुनर्संरचना गरी सेवा प्रदायक र नियामकको रूपमा छुट्टाछुट्टै निकाय स्थापना गरिने उल्लेख छ। तर, उक्त व्यवस्था हालसम्म कार्यान्वयन भएको छैन। आइकाओले विभिन्न समयमा गरेको उडान सुरक्षा अडिटमा समेत सेवा प्रदायक र नियामक निकायबीच स्पष्ट कार्य विभाजन हुनुपर्ने उल्लेख गरेकाले प्राधिकरण टुक्राउन महालेखाले भनेको हो। महालेखाले नेपालमा निर्माण भएका ३ अन्तर्राष्ट्रिय र ५२ आन्तरिकसमेत ५५ विमानस्थलको कार्यमूलक लेखापरीक्षण गरेको हो। कुल विमानस्थलमा ३४ मात्र सञ्चालनमा छन्। नेपालका पहाडी तथा हिमाली क्षेत्रका जनतालाई सरल तथा सहज किसिमले हवाई यातायातको सुविधा पुयाउने उद्देश्यले नेपाल सरकारको पूर्ण स्वामित्वमा रहेको नेपाल वायुसेवा निगम र निजी क्षेत्रका विभिन्न कम्पनीहरूले हेलिकप्टरसमेतको उडान अनुमति लिइ हवाई सेवा प्रदान गरिरहेका छन्। पहाडी तथा हिमाली क्षेत्रमा नियमित सञ्चालन हुने ताप्लेजुङ, भोजपुर, खानीडाँडा, लुक्लालगायत निम्न १० विमानस्थलमा उडान सेड्युलभन्दा कम उडान भएको देखिन्छ। नागरिक उड्डयन नियमावली, २०५८ को नियम ५६ बमोजिम वायुसेवा कम्पनीले नियमित (सेड्युल्ड) उडान अनुमति तालिका पेस गर्ने र नियमित उडानको अनुगमन महानिर्देशकले गर्ने र यसरी अनुगमन गर्दा स्वीकृत उडान तालिकाको पालना नगर्ने वायुसेवाको उडानमा महानिर्देशकले रोक लगाउन सक्ने व्यवस्था रहेको छ। प्राधिकरणबाट उडान अनुमति प्राप्त भएपछि उडान तालिकाअनुसार उडान गर्नुपर्नेमा नगरेको देखिएको छ। उदाहरणका लागि हुम्लाको सिमिकोट विमानस्थलमा सन् २०२४ मा नेपाल वायुसेवा निगमले २०३ उडान तालिका स्वीकृत गराएकोमा ८१ उडान गरेको, तारा एयरले १९० उडान तालिका स्वीकृत गराएकोमा १३५ उडान गरेको र सीता एयरले ४९९ उडान तालिका स्वीकृत गरेकोमा २७८ उडान गराएको देखियो। यसबाट वायुसेवा कम्पनीहरूले आफू अनुकूलको सुविधाअनुसार उडान गर्ने गरेको देखियो। प्राधिकरणबाट उडान योजना स्वीकृत भइसकेपछि उडान नगर्ने वायुसेवा कम्पनीलाई नियमन तथा निर्देशन भएको देखिएन। प्राधिकरणले वायुसेवा कम्पनीले नियमित उडान अनुमतिबमोजिम उडान गरे नगरेको सम्बन्धमा नियमित अनुगमन गरी आवश्यक निर्देशन दिने व्यवस्था कार्यान्वयन हुनुपर्ने महालेखाले औंल्याएको छ। प्राधिकरणको वार्षिक प्रतिवेदन, २०२४ अनुसार नेपालका विमानस्थलबाट वार्षिक ८३ लाख २४ हजार यात्रुले हवाई यात्रा गरेको, हवाई सेवा प्रदान गर्न हवाईजहाज र हेलिकप्टरसमेत २० विमान कम्पनी सञ्चालनमा छन्। विराटनगर, पोखरा, भैरहवा, नेपालगञ्ज र धनगढी विमानस्थललाई आधार बनाइ दुर्गम क्षेत्रमा हवाई सेवा सञ्चालन भइरहेको, सञ्चालनमा रहेका विमानस्थलको नियमित मर्मत सम्भार भइरहेको र यसका लागि आवश्यक स्रोत साधनसहित प्राविधिक जनशक्ति व्यवस्थापन भएको भनिएको छ। आवधिक योजनाको कार्यान्वयन पन्ध्रौं पञ्चवर्षीय योजना अनुरूप सबै मौसममा सञ्चालन हुने विमानस्थलको संख्या ४२ पुयाउने, आन्तरिक उडान गर्ने वायुसेवाको संख्या १८ बाट २५ पुयाउने र हवाई सुरक्षा अभिवृद्धि गर्ने गरी अपेक्षित उपलब्धि तोकिएको छ। प्राधिकरणले उपलब्ध गराएको विवरणअनुसार हाल नियमित सञ्चालन हुने विमानस्थल ३४ र आन्तरिक उडान गर्ने वायुसेवा कम्पनीको संख्या २० रहेको छ। आवधिक योजनाको अपेक्षित उपलब्धि बमोजिमको प्रगति हासिल नभएको सम्बन्धमा विश्लेषण भएको देखिएन। हवाई सेवालाई यातायातको अभिन्न साधनको रूपमा विकास गरी सुरक्षित र सर्वसुलभ सेवा प्रदान गर्न योजना तथा कार्यक्रम निर्धारण गरी उक्त अनुरूप कार्यसम्पादन गर्न भनिएको छ। हवाई नीति, २०६३ अनुसार निकटस्थ विमानस्थलबाट प्रस्तावित विमानस्थलको दूरी हिमाली र पहाडी क्षेत्रमा २० नटिकल माइल र तराई तथा भित्री मधेसमा कम्तीमा ४० नटिकल माइल हुनुपर्ने उल्लेख छ। उक्त नीति लागूपश्चात् पनि गुल्मी जिल्लाको रेसुंगा विमानस्थलको नजिकै ७५ नटिकल माइलमा अर्घाखाँची विमानस्थल निर्माणाधीन रहेको, सोलुखुम्बुको काँगेलडाँडा विमानस्थल र फाप्लु विमानस्थलको दूरी ७११ नटिकल माइल रहेको र राजविराज विमानस्थलको नजिकै १५ नटिकल माइलमा उदयपुरमा सगरमाथा विमानस्थल निर्माणाधीन अवस्थामा रहेको छ। विमानस्थल निर्माण गर्दा नीतिगत व्यवस्थाको पालना नभएको पनि महालेखाले औंल्याएको छ। यता, सञ्चालनमा नरहेका विमानस्थल निर्माण कार्यसम्पन्न भई उडानयोग्य रहेका रुम्जाटार, काँगेलडाँडा, खानीडाँडा, लामीडाँडा, मनाङ, बाग्लुङ बलेवा, रुकुम चौरजहारी, डोटी, कमलबजार, बैतडी, कालीकोट, डोल्पा मसिनेचौर लगायतका विमानस्थल नियमित सञ्चालनमा रहेका छैनन्। उक्त विमानस्थलहरू सञ्चालनका लागि वायुसेवा सञ्चालक संस्थासँग पर्याप्त जहाज नभएको एवम् यात्रु तथा कार्गो व्यवसायका लागि वायुसेवा कम्पनीहरू आकर्षित नभएको प्राधिकरणले जनाएको छ।"
के हो दृष्टि दोष ?,"हामीले देखेको वस्तुको आकृति आँखाको रेटिनामा बन्छ। यस्तो आकृति रेटिनामा बन्न सकेन भने आँखाले राम्ररी देख्न वा छुट्टाउन सक्दैन तर चस्मा लगाएमा देख्न सक्ने अवस्थालाई दृष्टि दोष भनिन्छ। दृष्टि दोष भएका मानिसले टाढा वा नजिक अथवा दुवै राम्ररी देख्दैनन्। लक्षणहरू टाढा वा नजिकको वस्तु राम्ररी देख्न वा पढ्न नसक्ने आँखा धमिलो देख्ने टाउको दुख्ने, आँखा डेढो देखिने विद्यालय जाने उमेरका बालबालिकाहरूमा टाढा वा नजिक नदेख्ने, एकोहोरो चिहाएर हेर्ने आदि समस्या देखिएमा तुरुन्त आँखा जाँच गराउनु पर्दछ। साथै हरेक बालबालिकाको प्रत्येक ६ ६ महिनामा आँखा जाँच गराउनु पर्दछ। दृष्टि दोषको उपचारको लागि नजिकको आँखा केन्द्र वा आँखा अस्पतालमा गई आँखाको जाँच गराई चिकित्सकको सल्लाह बमोजिम चस्माको प्रयोग गर्नु पर्दछ।"
मोरङमा ट्यांकरसँग मोटरसाइकल ठोक्किँदा चालकको मृत्यु,विराटनगर : मोरङमा ट्यांकर र मोटरसाइकल ठोक्किदा एकजनाको मृत्यु भएको छ । पूर्वपश्चिम राजमार्गअन्तर्गत उर्लाबारी नगरपालिका३ पुरानो मंगलबारेमा बिहीबार राति ११:१५ बजेतिर दुर्घटना भएको प्रहरीले जनाएको छ । मोरङ प्रहरीका प्रवक्ता डीएसपी वेदप्रकाश जोशीका अनुसार पश्चिमतर्फ आउँदै गरेको ग ६ प ५०२६ नम्बरको मोटरसाइकल र विपरीत दिशातर्फ जाँदै गरेको ना ५ ख २१८७ नम्बरको ट्यांकर एकआपसमा ठोक्किएको बताए । ट्यांकरमा चिनी मिलबाट निस्किएको छुवा लोड गरिएको पाइएको छ । दुर्घटनामा परेर मोटरसाइकल चालक झापाको दमक नगरपालिका९ का ३६ वर्षीय मनकुमार लिम्बूको मृत्यु भएको जानकारी डीएसपी जोशीले दिए । गम्भीर घाइते भएका उनको उपचारका क्रममा शुक्रबार बिहानका राति १:३५ बजेतिर झापाको बिर्तामोडस्थित बी एन्ड सी अस्पतालमा मृत्यु भएको हो । उर्लाबारीकै मदन भण्डारी अस्पताल एवं ट्रमा सेन्टरमा सम्भव नभएपछि लिम्बूलाई थप उपचारका लागि बी एन्ड सी लगिएको थियो । ट्यांकर र चालक बाराको जीतपुरसिमरा उपमहानगरपालिका२२ का २९ वर्षीय अशोक थोकरलाई प्रहरीले नियन्त्रणमा लिएको छ । सडकमा गुडिरहेको ट्यांकरसँग मोटरसाइकल ठोक्किएको सीसी क्यामेरा फुटेजमा देखिन्छ । इलाका प्रहरी कार्यालय उर्लाबारीका इन्स्पेक्टर रन्जन बराल नेतृत्वको टोलीले घटनाको थप अनुसन्धान सुरु गरेको छ ।
सगरमाथा संवाद सुरु,"काठमाडौं : जलवायु परिवर्तनको विषयमा छलफल गर्न आयोजना गरिएको सगरमाथा संवाद कार्यक्रम सुरु भएको छ। प्रधानमन्त्री केपी शर्मा ओलीले कार्यक्रमको उद्घाटन गरेका हुन्। जलवायु परिवर्तन र त्यसले पारेको प्रभावबारे विश्व समुदायलाई जानकारी गराउने तथा समाधानका उपाय खोज्ने उद्देश्यका साथ नेपाल सरकारले पहिलोपटक कार्यक्रम सञ्चालन गरेको हो। संवादको प्रमुख नाराका रूपमा जलवायु परिवर्तन, पर्वत र मानवताको भविष्य तय भएको छ । आजदेखि सुरु भएको कार्यक्रम यही जेठ ४ गतेसम्म सञ्चालन हुने छ । सम्मेलनमा एक सय ७५ विदेशी पाहुनासहित करिब त्यत्तिकै सङ्ख्यामा नेपाली सहभागी भएका छन् । कार्यक्रममा १२ देशबाट उच्च तहको प्रतिनिधिमण्डल सहभागी छन् । उद्घाटन समारोहमा संवादसम्बन्धी तयार पारिएको एक चिनारीयुक्त श्रव्यदृश्य सामग्री प्रस्तुत गरिने जनाइएको छ । भारत र चीनका तर्फबाट प्रतिनिधिमण्डलको नेतृत्व गरेर आएका विशिष्ट पाहुना र कोप२९ का अध्यक्ष तथा अजरबैजानका राष्ट्रपतिका जलवायु विषयसम्बन्धी प्रतिनिधिले सम्बोधन गर्ने कार्यक्रम छ । संवादलाई सम्बोधन गरी संयुक्त राष्ट्रसङ्घका महासचिव एन्टोनियो गुटेरेसले पठाउनुभएको श्रव्यदृश्य सामग्री पनि प्रस्तुत गरिने छ । उद्घाटनपछि प्लेनरी सेसन आयोजना हुने छ । यस सत्रमा सहभागी सबै राष्ट्र र अन्तरराष्ट्रिय एवं क्षेत्रीय सङ्गठनको प्रस्तुति रहने छ । आजै छुट्टाछुट्टै विषयका समानान्तर सत्रको सुरुआत हुने छ । सबै सत्र शनिबार ४:३० बजेसम्म सम्पन्न हुने कार्यसूची छ । राजनीतिज्ञ, नीति निर्माता, विद्वान, विज्ञ एवं विषयज्ञाता र अनुसन्धानकर्ताको गहन ढङ्गको छलफल एवं विचार आदानप्रदान तथा विश्लेषणका माध्यमबाट जलवायु परिवर्तन र पर्वतीय समस्या समाधान तथा सम्भावनामा जोड दिइने छ । सगरमाथा संवादमा विभिन्न मुलुकका साथै सार्क, बिम्स्टेक, विश्व बैंक, एसियाली विकास बैंकलगायत विकास सहायता संस्था, विश्वविद्यालय, अनुसन्धान तथा सोध केन्द्र, नागरिक समाज, गैरसरकारी संस्थालगायतबाट ६१ विदेशी तथा स्वदेशी सङ्गठन एवं संस्थाले भाग लिएका छन् । संवादमा उच्चस्तरीय उद्घाटन सत्रसहित एक प्लेनरी सेसन, समानान्तर सत्र तथा केही साइड इभेन्टहरू पनि हुने तालिका रहेको छ । तेस्रो तथा अन्तिम दिन विदेशी पाहुनालाई हिमाल देखाउनका लागि पर्वतीय उडानको व्यवस्था मिलाइएको छ।"
जलवायु परिवर्तनका समस्याको पहिचान र निदानका लागि संयुक्त प्रयास आवश्यक : परराष्ट्रमन्त्री,"जलवायु परिवर्तनबाट नेपाल र विश्वकै वातावरण हाल जोखिममा रहेको भन्दै मन्त्री राणाले इमानदार संवाद र प्रभावकारी कार्यको अभावले मानवताको भविष्यलाई पनि ठूलो खतरामा पार्न सक्ने भएकाले समयमै सबैले सोच्नुपर्नेमा जोड दिइन्। काठमाडौं : परराष्ट्रमन्त्री डा आरजु राणा देउवाले जलवायु परिवर्तनले मानव जातीको भाग्य मात्र नभइ भविष्य नै खतरामा पार्दै गएको बताएका छन् । काठमाडौंमा शुक्रबारदेखि सुरू भएको सगरमाथा संवादको पहिलो संस्करकणको उद्घाटन सत्रमा मन्त्री राणाले जलवायु परिवर्तन अब कुनै क्षेत्र र देश विशेषको नभइ विश्वकै समस्या भएको र यसले सिंगो मानवतालाई नै संकटमा पार्दै गएको बताइन्। सो विश्वव्यापी संकटसँग जुध्नका लागि कुनै पनि देशको आफ्नो एक्लो प्रयास पर्याप्त नभएकाले संयुक्त र सामूहिक प्रयासका साथ अघि बढ्नुपर्ने खाँचो रहेको उनले बताइन। यही सामूहिक प्रयासको सुरुआत सगरमाथा संवाद भएको स्पष्ट गर्दै मन्त्री राणाले भनिन्, सगरमाथा संवाद वादे वादे जायते तत्वबोधः भन्ने आदर्श वाक्यबाट प्रेरित छ । यो आदर्श वाक्यले हामीलाई बहस र संवादको भावनामा र फरक विचार र दृष्टिकोणको आदानप्रदान मार्फत सत्य कुराको खोजी र प्राप्तिका लागि प्रोत्साहित गर्दछ ।' उनले संवादले प्रतिबिम्ब र आत्मनिरीक्षणको लागि अवसर प्रदान गर्ने बताउँदै यस वर्षको सगरमाथा संवादको विषयवस्तु जलवायु परिवर्तन, पहाड र मानवताको भविष्य रहेकाले यस विषयवस्तुभित्र रहेर अब विश्वले नै जलवायु परिवर्तनका समस्याहरूको पहिचान र तिनको निदानका लागि संयुक्त प्रयास आवश्यक रहेको बताइन्। जलवायु परिवर्तनबाट नेपाल र विश्वकै वातावरण हाल जोखिममा रहेको भन्दै मन्त्री राणाले इमानदार संवाद र प्रभावकारी कार्यको अभावले मानवताको भविष्यलाई पनि ठूलो खतरामा पार्न सक्ने भएकाले समयमै सबैले सोच्नुपर्नेमा जोड दिइन्। नेपालले भने यसको संकट सबैभन्दा बढी मात्रामा झेल्नुपरिरहेको उनको भनाइ छ। भनिन्,'हाम्रा नदी, वन र पहाडहरूको संरक्षकको रूपमा हामी कार्यरत छौँ, तर पनि जलवायु परिवर्तनको नकारात्मक प्रभावको भारी र असमान बोझको सामना गर्न हामी बाध्य भएका छौं । यो गम्भीर अन्याय हो र यसलाई तुरुन्तै सम्बोधन गरिनुपर्छ, नत्र ढिलो हुनेछ । ' त्यसैले आजदेखि आगामी तीन दिनमा हामीले आफैंलाई जलवायु संकटको अस्तित्वगत खतरालाई कसरी सम्बोधन गर्ने, यस पृथ्वी र ब्राह्मणको स्वास्थ्य अवस्थाको पुनस्र्थापित गर्ने र यसमा बस्ने मानिसहरूको कल्याण कसरी सुनिश्चित गर्ने भन्ने विषयमा सोच्नुपर्नेमा जोड दिइन्। उनले नेपालले हालैका वर्षहरूमा विनाशकारी तथा श्रृंखलाबद्ध गम्भीर मौसमी समस्याहरू भोगिरहेको बताउँदै बाढी र हिमनदी विस्फोटन,खडेरी, पानीको अभाव र वन डढेलोजस्ता समस्याले देशभर ठूलो क्षति बनाएको बताइन्। विश्वव्यापी तापक्रम वृद्धि र जलवायु परिवर्तनको तीव्र प्रभावहरूको असर कम गर्न हाम्रो क्षमता र स्रोत धेरै कम रहेकोले राष्ट्रिय र स्थानीय अनुकूलन योजनाहरू कार्यान्वयन गर्न नेपाललाई स्रोत आवश्यक परेको बताइन्। त्यसैले नेपाल अन्तर्राष्ट्रिय मञ्चहरूमा जलवायु न्यायको वकालत गर्न निरन्तर अग्रपंक्तिमा रहेको पनि स्पष्ट पारिन्। विश्वले नेपाल जस्ता देशहरूको जोखिमलाई स्वीकार गर्नुपर्ने र जलवायु वित्तका लागि सहयोग गर्नुपर्ने भन्दै उनले भनिन्,'मलाई आशा छ कि यो मञ्च जलवायु परिवर्तन, क्षेत्रीय तथा अन्तर्राष्ट्रिय शान्ति, बसाइँसराइ, खाद्य सुरक्षा, मानवीय संकट र विपद् जोखिमजस्ता समस्याको समाधानमा एक अवसर हुनेछ ।'"
३१ संस्थाको लेखापरीक्षण नै बाँकी,"काठमाडौं : महालेखा परीक्षकको कार्यालयले सरकारको स्वामित्वमा रहेका ४३ संगठित संस्थालाई लेखापरीक्षण गर्न पटकपटक निर्देशन दियो। तर, ३१ संस्थाले अझै लेखापरीक्षण नगरेको महालेखाको ६२औं प्रतिवेदनमा उल्लेख छ। त्यसैकारण महालेखाले संगठित संस्थानमा नीतिगत सुधारको खाँचो औंल्याएको छ। महालेखाको प्रतिवेदनमाथि सञ्चालक समितिमा छलफल गर्ने, जवाफ दिनेमा संगठित संस्था सञ्चालकमा जिम्मेवारीबोध नभएको प्रतिवेदनमा उल्लेख छ। महालेखाले ४३ संगठित संस्थाको ४५ आर्थिक वर्षको ४४ खर्ब ७ अर्ब ५ करोडको लेखापरीक्षण गरेको जनाएको छ। आर्थिक वर्ष ०८०८१ को लेखापरीक्षणमा थप ४२ संस्थाको ४७ आर्थिक वर्षको १५ खर्ब ७७ अर्ब ४९ करोडको लेखापरीक्षण गरिएको उल्लेख छ। महालेखाले पटकपटक निर्देशन दिँदा पनि ३१ संगठित संस्थाले ८० आर्थिक वर्षको लेखापरीक्षण सम्पन्न गराएका छैनन्। यो वर्ष सरकारको पूर्ण स्वामित्वका रहेका २१ संस्थाको ३८ आर्थिक वर्षको लेखापरीक्षण गर्न बाँकी रहेको छ। उदयपुर सिमेन्ट उद्योग, नेपाल पर्यटन बोर्ड, गुठी संस्थान, गोरखापत्र संस्थान, खाद्य व्यवस्था तथा व्यापार कम्पनी लिमिटेड, हेटौंडा सिमेन्ट उद्योग लिमिटेड, दुग्ध विकास संस्थान, जनक शिक्षा सामग्री केन्द्र लिमिटेड, नेपाल खानेपानी संस्थान, नेपाल टेलिभिजनलगायतको लेखापरीक्षण गराएका छैनन्। त्यस्तै, नेपाल सरकारको अधिकांश स्वामित्व भएका १० संगठित संस्थाको पनि ४२ आर्थिक वर्षको लेखापरीक्षण पनि बाँकी रहेको छ। राष्ट्रिय बिमा कम्पनी, राष्ट्रिय जीवन बीमा कम्पनी लिमिटेड, विशाल बजार कम्पनी, अपर तामाकोशी जलविद्युत् कम्पनी लिमिटेड, काठमाडौं उपत्यका खानेपानी लिमिटेड, साझा प्रकासन र नेपाल ओरिन्ड म्याग्नेसाइट प्राइभेट लिमिटेड लगायतको लेखापरीक्षण बक्यौता रहेको छ। सरकारको पूर्ण वा अधिकांश स्वामित्व भएका संस्थानबाट सम्बद्ध सहायक कम्पनीमा सञ्चालक नियुक्ति वा मनोनयन हुँदा सरकारको समन्वयमा निर्णय नगरेको पाइएको छ। सार्वजनिक संस्थाबाट सहायक कम्पनीमा सञ्चालक नियुक्ति गर्ने विषय सरकारको अधिकार क्षेत्रभित्र पर्ने गरी नीतिगत व्यवस्था गर्न भनिएको छ। केही सार्वजनिक संस्थानका सञ्चालक समितिको पारि श्रमिक र सुविधा विभिन्न ऐनमा टेकेर निर्धारण हुने हुँदा त्यसले एकरुपता नल्याएकाले सार्वजनिक संस्थानको सञ्चालक समितिको पारि श्रमिक र सुविधा सरकारले निर्धारण गर्ने गरी नीतिगत सुधार हुनुपर्ने सुझाएको छ। सरकारले संगठित संस्थामा लगानी गर्दा सेयर वा ऋणमा गर्ने लगानीको क्षेत्र यकिन गर्ने स्पष्ट नीति नभएका कारण लगानीको दायरा यकिन हुन सकेको छैन। त्यस्ता संस्थाले सहायक कम्पनीको रूपमा नयाँ संस्था स्थापना गर्नेसम्बन्धी स्पष्ट मापदण्ड नभएको तथा त्यस्ता संस्थामा सर्वसाधारणलाई समेत सेयर निष्कासन गर्नु पर्दा संस्थाको लगानी तथा दायित्वमा पर्ने असरका बारेमा थप अध्ययन गर्ने गरेको देखिँदैन। कतिपय संस्थामा विभिन्न मन्त्रालयको बेग्लाबेग्लै सेयर स्वामित्व कायम गरी संस्था सञ्चालन रहेकोमा समग्रमा सरकार एउटै निकाय भएकाले तदनुरूप ऐन, नियममा संशोधन एवं पुनरावलोकन गर्नुपर्ने महालेखाको सुझाब छ। अधिकांश संस्थाको लेखा ढाँचा तथा अभिलेख प्रणालीलाई सफ्टवेयर प्रणालीमा समाहित गरी वित्तीय सूचना एकीकृत नगरेको, नेपाल लेखामानहरू, लेखा नीति, लेखा टिप्पणी, ह्रास कट्टी, कर्मचारी दायित्वका लागि उचित आधारबाट बिमांकीय मूल्यांकन गरी दायित्व यकिन नगरेको लगायतका विषय प्रतिवेदनले उठाएको छ। संस्थानमा वित्तीय व्यवस्थापन तलब, भत्ता, कार्यालय सञ्चालन लगायतका चालु प्रकृतिका कार्यमा बढ्दो खर्च, कर्मचारीको अधिक संख्या, क्षमताको न्यून उपयोगलगायतका कारणले आम्दानीको तुलनामा खर्चको भार बढ्दै गएको छ। कतिपय संस्था बिगतदेखि घाटामा सञ्चालन भएकोमा संस्था सुदृढीकरणको लागि थप पहल नगरेका कारण सरकारको लगानीको प्रतिफल न्यून रहेको भनेको छ। सरकारले यस्ता संस्थाले आम जनतामा पुर्याएको सेवा र अर्थतन्त्रमा गरेको योगदानको मूल्यांकन एवं लगानीको समीक्षा नभएको भनिएको छ। प्रतिवेदनमा संगठित संस्थाहरूले समयमा लेखापरीक्षण नगराएको, लक्ष्यअनुसार प्रगति हासिल नभएको, हिसाब मिलान नगरेको, नेपाल सरकारलाई तिर्नु बुझाउनुपर्ने साँवा, ब्याज, लाभांशलगायतका रकम समयमा नबुझाएको, प्राप्त गर्नुपर्ने आम्दानी तथा नियमानुसार लाग्ने क्षतिपूर्ति असूल नगरेको, मितव्ययितालाई ध्यान नदिई प्रतिस्पर्धा बेगर खरिद गरेको लगायतका बेहोरा देखिएको छ। नेपाल वायुसेवा निगमको जहाज खरिदमा दुवै कोषले गरेको लगानीमा प्रतिवेदनको प्रश्न ? नेपाल वायुसेवा निगमको न्यारोबडी २ र वाइडबडी २ वटा जहाज खरिदका लागि कर्मचारी सञ्चय कोष र नागरिक लगानी कोषले दिएको विमान खरिद कर्जामा महालेखाले पछिल्लो प्रतिवेदनले प्रश्न उठाएको छ। कर्मचारी सञ्चय कोष र निगमबीच २०७० असार ४ गते ए३२० न्यारोबडी एयरबस २ वटा खरिद गर्न नेपाल सरकारको १० अर्बको जमानीमा ९ अर्ब ९८ करोड ११ लाख १७ हजार ऋण उपलब्ध गराएको थियो । यस्तै, २०७४ जेठ २८ गते ए३३० वाइडबडी एयरबस १ वटा खरिदका लागि सरकारको १२ अर्बको जमानीमा ११ अर्ब ९९ करोड ६१ लाखको ऋण उपलब्ध गराउने गरी सम्झौता भएको देखिन्छ। उक्त ऋण सम्झौताअनुसार निगमले ब्याज भुक्तानी नगरेकाले ब्याजसमेत पुँजीकरण गर्न कोषको सञ्चालक समितिबाट निर्णय भएअनुसार साँवा रकम २८ अर्ब ५७ करोड ३५ लाख कायम भएको छ। यस्तै, नागरिक लगानी कोषले पनि निगमसँग २०७४ जेठ २९ गते एउटा वाइडबडी विमान खरिद गर्न नेपाल सरकारको जमानीमा १२ अर्बको दीर्घकालीन ऋण प्रवाह गरेको छ। उक्त ऋण लगानी रकम कर्मचारी बचत वृद्धि अवकाश कोषमार्फत भुक्तानी भएको अवकाश कोषको वित्तीय विवरणमा मात्र देखिएको छ। तत्कालीन समयमा कोषको न्यासधारी गठन नभएको कारणले कोषको सञ्चालक समितिले मात्र निर्णय गरेको देखिन्छ। निगमसँग २०८१ असार मसान्तसम्म पुँजीकृत गरिएको ब्याज रकमसमेत १९ अर्ब ३९ करोड ९ लाख ८४ हजार ऋण लगानी देखिएको छ। कोषले निगमबाट सम्झौताबमोजिम ऋण लगानीको रकम प्राप्त गरेको छैन। सम्झौताको बुँदा नं ७१ बमोजिम उक्त विमानको टिकट बिक्रीको ३० प्रतिशत रकम विशेष खातामा जम्मा गर्नुपर्ने व्यवस्था रहेकोमा सोको पालनासमेत नभएको देखिन्छ। सम्झौताबमोजिम विशेष खातामा रकम जम्मा गर्न लगाई ऋण प्राप्तिको तालिका बमोजिम ऋण प्राप्त गर्नुपर्ने प्रतिवेदनले भनेको छ। नेपाल सरकारले जमानी दिँदा यस्ता ठूला र दीर्घकालीन परियोजनाका विस्तृत अध्ययन, जोखिम विश्लेषण, परियोजनाको सबल तथा दुर्बल पक्षहरू र कर्जा लिनेको व्यावसायिक योजना जस्ता विषयमा अध्ययन, विश्लेषण र मूल्यांकनपश्चात् कर्जा प्रवाह गर्नुपर्ने, त्यसैगरी उक्त रकमलाई खाम्ने गरी जमानत लिने व्यवस्था मिलाउनुपर्ने उल्लेख छ। विद्युत् प्राधिकरणको मुनाफा यथार्थपरक नभएको महालेखाको भनाइ नेपाल विद्युत् प्राधिकरणको कुल नाफा आर्थिक वर्ष २०८००८१ मा गत वर्षको तुलनामा वृद्धि भए पनि खुद नाफा भने ह्रास आएको महालेखाको प्रतिवेदनले औंल्याएको छ। क्षयीकरण खर्च (डिप्रिसियसन) मा भएको वृद्धिले खुद नाफा अनुपात घटेको देखिन्छ। कुल सम्पत्तिमा खुद आम्दानीको अनुपात, दीर्घकालीन ऋण तथा इक्विटीको अनुपात, कर्मचारी खर्च र कुल खर्चको अनुपात, आयातित विद्युत्को परिमाण करिब समान अनुपातमा रहेकोमा वित्तीयतर्फको आय घटेको र खर्च बढेको महालेखाको प्रतिवेदनमा छ। प्राधिकरणको समीक्षा वर्षसम्मको सञ्चित मुनाफा ४६ अर्ब ४७ करोड पुगेको छ। विगतमा आम्दानी जनाएको महसुलमा यस वर्षसम्म ११ अर्ब ५१ करोड १० लाख व्यापारिक प्राप्यमा क्षयीकरण लेखांकन गरेको छ। सो मध्ये डेडिकेटेड र ट्रंक लाइनको बक्यौता जरिवानाबापतको ५ अर्ब १६ करोड १८ लाख र बाँकी रकम सडक बत्ती, मन्दिरलगायतको सार्वजनिक स्थानको बक्यौताबापतको रकम समावेश छ। प्राधिकरणले क्षयीकरण खर्चबापत यो वर्ष ५ अर्ब १६ करोड १८ लाख रुपैयाँ लेखांकन गरेको छ। प्राधिकरणले डेडिकेटेट र ट्रंक लाइनतर्फको बक्यौताको जरिवानावापतको रकम आम्दानीमा देखाउँदै आएको थियो। सरकारद्वारा गठित विभिन्न आयोगले महसुल छुट दिने सिफारिस गरेकोमा सोलाई मध्यनजर गरी यस्तो खर्च लेखांकन गरेको जनाएको छ। कतिपय पुँजीकृत गर्नुपर्ने सम्पत्तिलाई निर्माणाधीन सम्पत्तिमा लेखांकन गरेर हास खर्च न्यून गरेको, नियमन गर्ने निकायलाई तोकिएको सेवा शुल्क व्यवस्था नगरेको लगायतका कारणले माथि उल्लिखित मुनाफा यथार्थ परक रहेको देखिँदैन।यता, विद्युत महसुल बक्यौता गत वर्षको तुलनामा यो वर्ष ८८८ प्रतिशतले वृद्धि भई ४८ अर्ब २६ करोड पुगेको। उक्त रकममध्ये ट्रंक तथा डेडिकेटेड लाइनतर्फको ५९ ग्राहकबाट विगत वर्षको असुल हुनुपर्ने २३ अर्ब ४४ करोड रहेको छ। सो रकम कुल बक्यौताको ४८५७ प्रतिशत देखिन्छ। विगत १० वर्षदेखि यो बक्यौता विवादित बनिरहेको छ। यस अतिरिक्त सडक बत्तीको ६ अर्ब ८९ करोड असुल गर्न बाँकी देखिन्छ।प्राधिकरणको विद्युत उत्पादन, प्रसारण तथा वितरणको नोक्सानी (चुहावट दर) गत वर्ष १३४६ प्रतिशत रहेकोमा यो वर्ष केही सुधार भई १२८५ प्रतिशतमा झरेको देखिन्छ। तथापि विश्वको औसत चुहावट दरको तुलनामा उक्त दर अझै उच्च रहेकाले यसका कारण पत्ता लगाई अत्यधिक विद्युत् नोक्सानी भएका केन्द्रहरूमा प्रभावकारी नियन्त्रण प्रणाली अवलम्बन गरी चुहावट कम गर्ने व्यवस्था गर्न सुझाइएको छ। विद्युत् उत्पादन बढ्दै जाँदा प्राधिकरणले विद्युत्को आन्तरिक खपत वृद्धि, वर्षायामको उत्पादन तथा मागलाई ध्यानमा राखी विद्युत् निर्यात रणनीतिको प्रभावकारी रूपले कार्यान्वयन गर्न भनिएको छ। प्राधिकरणले सरकारलाई करिब ३ अर्ब तिर्न र करिब ५ अर्ब लिन बाँकी नेपाल सरकारलाई विद्युत महसुलबापत २ अर्ब ७५ करोड तिर्न बाँकी रहेको छ। नेपाल र भारत सरकारबीच भएको महाकाली सन्धिको धारा नं १ अनुसार नेपाल सरकारले ग्रेगोरियन क्यालेन्डरअनुसार प्रत्येक वर्ष ७ करोड युनिट विद्युत् निःशुल्क पाउने तथा सोभन्दा बढी विद्युत् चाहिएमा खरिद गर्नुपर्ने प्रावधान रहेको छ। उक्त प्रावधानअनुसार नेपाल सरकारले निःशुल्क प्राप्त गरेको विद्युत् प्रतियुनिट ४७५ रुपैयाँका दरले प्राधिकरणलाई उपलब्ध गराएको छ। सो बापत प्राधिकरणले नेपाल सरकारलाई अघिल्लो वर्षसम्म २ अर्ब ४२ करोड र यो वर्षको ३३ करोडसमेत २ अर्ब ७५ करोड तिर्न बाँकी रहेको देखिन्छ। त्यसैगरी, नेपाल सरकारले विगतमा कोभिड१९ को समयमा विद्युत् महसुलमा छुट दिने घोषणा गरेबमोजिम प्राधिकरणले ग्राहकलाई छुट प्रदान गरेको तथा अन्य छुटको रकमबापत वित्तीय विवरणमा ५ अर्ब ६ करोड लिनुपर्ने देखिएको छ। यसरी प्राधिकरणले नेपाल सरकारबाट खुद २ अर्ब ३१ करोड लिन बाँकी देखिएकाले उक्त हिसाब यकिन गरी फरफारक गर्नुपर्ने उल्लेख छ।"
"सगरमाथा संवाद आजदेखि सुरु, १७५ विदेशी पाहुना सहभागी हुने","काठमाडौं : जलवायु परिवर्तन र त्यसले पारेको प्रभावबारे विश्व समुदायलाई जानकारी गराउने तथा समाधानका उपाय खोज्ने उद्देश्यका साथ सरकारले पहिलोपटक आयोजना गरेको सगरमाथा संवाद आजदेखि सुरु हुँदैछ । संवादको प्रमुख नाराका रूपमा जलवायु परिवर्तन, पर्वत र मानवताको भविष्य तय भएको छ । आजदेखि सुरु हुने सो कार्यक्रम यही जेठ ४ गतेसम्म सञ्चालन हुने छ । परराष्ट्रमन्त्री एवं संवाद व्यवस्थापन समितिका संयोजक डा आरजु राणा देउवाका अनुसार सो सम्मेलनमा एक सय ७५ विदेशी पाहुनासहित करिब त्यत्तिकै सङ्ख्यामा नेपाली सहभागी हुने छन् । कार्यक्रममा १२ देशबाट उच्च तहको प्रतिनिधिमण्डल सहभागी हुनेछ । चीन, भारतलगायत मुलुकका विशिष्ट पाहुना नेपाल आइसकेका छन् भने अन्य मुलुकका विशिष्ट अतिथि आउनेक्रम जारी छ । उद्घाटन समारोहमा संवादसम्बन्धी तयार पारिएको एक चिनारीयुक्त श्रव्यदृश्य सामग्री प्रस्तुत गरिने छ । भारत र चीनका तर्फबाट प्रतिनिधिमण्डलको नेतृत्व गरेर आउनुहुने विशिष्ट पाहुना र कोप२९ का अध्यक्ष तथा अजरबैजानका राष्ट्रपतिका जलवायु विषयसम्बन्धी प्रतिनिधिले सम्बोधन गर्ने कार्यक्रम छ । संवादलाई सम्बोधन गरी संयुक्त राष्ट्रसङ्घका महासचिव एन्टोनियो गुटेरेसले पठाउनुभएको श्रव्यदृश्य सामग्री पनि प्रस्तुत गरिने छ । उद्घाटनपछि प्लेनरी सेसन आयोजना हुने छ । यस सत्रमा सहभागी सबै राष्ट्र र अन्तरराष्ट्रिय एवं क्षेत्रीय सङ्गठनको प्रस्तुति रहने छ । आजै छुट्टाछुट्टै विषयका समानान्तर सत्रको सुरुआत हुने छ । सबै सत्र शनिबार ४:३० बजेसम्म सम्पन्न हुने कार्यसूची छ । राजनीतिज्ञ, नीति निर्माता, विद्वान, विज्ञ एवं विषयज्ञाता र अनुसन्धानकर्ताको गहन ढङ्गको छलफल एवं विचार आदानप्रदान तथा विश्लेषणका माध्यमबाट जलवायु परिवर्तन र पर्वतीय समस्या समाधान तथा सम्भावनामा जोड दिइने छ । सगरमाथा संवादमा विभिन्न मुलुकका साथै सार्क, बिम्स्टेक, विश्व बैंक, एसियाली विकास बैंकलगायत विकास सहायता संस्था, विश्वविद्यालय, अनुसन्धान तथा सोध केन्द्र, नागरिक समाज, गैरसरकारी संस्थालगायतबाट ६१ विदेशी तथा स्वदेशी सङ्गठन एवं संस्थाले भाग लिने छन् । संवाद आयोजनाका लागि प्रधानमन्त्री केपी शर्मा ओलीको संयोजकत्वमा उच्चस्तरीय निर्देशक समिति, परराष्ट्रमन्त्री डा आरजु राणा देउवाको संयोजकत्व र वन तथा वातावरणमन्त्री ऐनबहादुर शाही ठकुरीको सहसंयोजकत्वमा व्यवस्थापन समिति गठन गरिएको छ । प्रधानमन्त्री तथा मन्त्रिपरिषद्को कार्यालयका सचिव राजकुमार श्रेष्ठको संयोजकत्वमा सचिवालय गठन गरिएको छ । संवादमा उच्चस्तरीय उद्घाटन सत्रसहित एक प्लेनरी सेसन, समानान्तर सत्र तथा केही साइड इभेन्टहरू पनि हुने तालिका रहेको सचिवालयका सदस्यसचिवसमेत रहेका वन मन्त्रालयका सहसचिव डा महेश्वर ढकालले जानकारी दिए । तेस्रो तथा अन्तिम दिन विदेशी पाहुनालाई हिमाल देखाउनका लागि पर्वतीय उडानको व्यवस्था मिलाइएको छ भने संवादको काठमाडौँ घोषणा जारी गरिने छ । नेपालले संरक्षणमा गरेको आफ्ना असल अभ्यासबारे विश्वलाई जानकारी गराउन र जलवायु सङ्कट समाधानमा विश्वका असल अभ्यास तथा सामाधानका उपाय सिक्नका लागि संवाद उपयोगीसिद्ध हुने बताइएको छ । संयुक्त राष्ट्रसङ्घले यो वर्ष २०२५ लाई अन्तरराष्ट्रिय हिमनदी संरक्षण वर्षका रूपमा घोषणा गरेका सन्दर्भमा संवादमा पनि महत्वका साथ हिमालका विषय उठाइनेछन् । सगरमाथा संवाद एक बहुसरोकारवाला संवाद मञ्च हो, जुन विश्वव्यापी, क्षेत्रीय र राष्ट्रिय महत्त्वका प्रमुख मुद्दाहरूमाथि विचारविमर्श गर्न समर्पित छ । यो संवादको नाम विश्वको सर्वोच्च शिखर सगरमाथाको नामबाट राखिएको छ । यसको उद्देश्य मानवताको साझा हित र सामूहिक कल्याणको अवधारणालाई प्रवर्द्धन गर्नु हो । प्रत्येक दुई वर्षमा सगरमाथा संवादको आयोजना गर्ने सरकारले यसअघि नै निर्णय गरेको छ ।"
"प्रचण्ड : हेरेको हेर्यै, चिल्ड भएर","हामी सबै मानिसलाई केही समय र केही मानिसलाई सधैं मूर्ख बनाउन सक्छौ तर सबै मानिसलाई सधैं मूर्ख बनाउन सक्दैनौ। प्रसिद्घ राजनीतिकर्मी अब्राहम लिंकनले सन् १८५८ सेप्टेम्बर २ मा दिनुभएको वक्तव्यको एउटा लोकप्रिय वाक्यांश हो यो। लिंकनप्रति उच्च सम्मान र अटल नमन। अफसोस, नेपालको राजनीतिमा लिंकनको उक्त भनाइलाई माथ गर्ने अभिलाषासहित केही परिवेश निर्माणमा अनन्त आशक्ति र विराट व्यग्रता देखिँदैछ। विशेषतः विपक्षी दलका नेता एवं पूर्वप्रधानमन्त्री पुष्पकमल दाहाल आजकाल निकै छटपटीमा देखिन्छन्। यो सरकार ढल्न लागेको, जसरी पनि ढालेरै छाड्ने भनेर निरन्तर वक्तव्यबाजी गर्दैछन्। संसद्मा नीति तथा कार्यक्रममाथि टिप्पणी गर्दा आपूले अगिल्लो वर्ष ल्याएको भन्दा कुनै नयाँ कुरा नरहेको प्रतिकृया उनको थियो। देशको अवस्था फेरिएको भए नीति फेरिन्थ्यो होला। अवस्था उही छ, नेता उही छन्, समस्या उही छ, नागरिकको आशाअपेक्षा उस्तै छन्, प्रतिक्रिया र आलोचना पनि उही छ। अनि, नीतिमात्र फरक कसरी बनोस् ? तर प्रचण्डको सरकार ढलाइदिने दुआई र हुँकारबीच शीर्ष नेताहरूको आत्मीयता र सम्बन्ध झन् मौलाउँदो छ, विश्वसनीय बन्दैछ। सातबुँदे सहमतिको जगमा बनेको सरकारले एक वर्ष पूरा गर्न लाग्यो र अब १३ महिनापछि सत्ता हस्तान्तरण गर्छु भनेर स्वयं प्रधानमन्त्रीबाट पटकपटक भनिएको सुनिन्छ। आज जसरी यो सरकारलाई बलियो साथ छ, भोलि त्यस्तै साथको अपेक्षामा आउने प्रधानमन्त्री पनि हुनुहँुदो होला। यत्तिका समय व्यतीत भएपछि अस्थिर भएर किन आफैलाई जोखिम मोल्नु ? प्रधानमन्त्रीको पद लिने समय नजिकिँदै जाँदा बलियो सहयात्रीलाई किन बिच्क्याउनु ? आफ्नो पदलाई काँध हालिदिन सक्ने बलियो ह्वेल हुँदाहुँदै, थरिथरिका बुदुना, कत्ले र झिंगे माछाका पछि किन लाग्नु ? संसद्को पहिलो र दोस्रो दल भएर पनि फराकिलो अन्तरको तर सानो तेस्रो दलको इसारा तथा सौदाबाजीमा कति नाच्नु ? कम्तिमा यति त मनन गरेर नै गएको असार १७ मा शेरबहादुर देउवा बालकोट गएका थिए होला। अर्कोतिर, विपक्षी दलका नेताको अस्थिरता नखेपेको र सायद त्यसबाट नअघाएको पनि कोही छैन होला। उनले त धोकालाई पनि धोका दिन भ्याइसकेको हुनुपर्छ। त्यसैले त जतिजति विपक्षी दलका नेताले सरकार ढाल्ने आत्मरतिको आवेग सार्वजनिक गर्छन्, त्यतित्यति सरकारमा सहभागी दलको सामीप्यता र सम्बन्ध समधुर बन्दै जाँदैछ। सायद यस्तो बेलामा विपक्षी दलका नेतालाई आजका तन्नेरी पुस्ताबीच लोकप्रिय भइरहेको एउटा गीत कता हिँडेको हट भएर, पट भएर, दुश्मन छन् धेरै, दुश्मन हेरेको हेरै त डेडिकेट गर्ने होला। गीतका गायक दुर्गेश थापालाई असिम बधाई, यो गीतलाई आजसम्म आठ करोडभन्दा धेरैपटक हेरिएको छ। सायद थापाको गीतको लय सापट लिने हो भने यसरी भन्न सकिएला : विगतमा धोका दिएका छन् धेरै, बिचरा प्रचण्ड हेरेको हेरै, कुल भएर, चिल्ड भएर। सरकार त ढलेन, ढल्ने पनि देखिएन, बरु निरन्तर चल्ने देखियो। विपक्षी दलले विचार विमर्शहरू उद्वेलित गर्दै आवश्यक अंकगणित अथवा भित्री मनसायमा गोप्य हिसाबकिताबको फेहरिस्त बनाउन खोजे पनि यो सम्भव देखिएको छैन। राजनीति असीमित सम्भावनाको पुञ्ज हो, कहिलेकाहीँ नसोचेको पनि हुन्छ भनेर प्रचण्ड स्वयंले भन्नेगर्थे। अहिले उनले नसोचेकै भएको छ, राजनीति सायद अब उनले सोचेजस्तो होला भन्ने पनि देखिँदैन। अहिले सरकार परिवर्तनको अभ्यासले आम जनमानसमा राजनीतिक विश्वसनीयता कमजोर हुनेछ। सत्तासीन दलहरूले अपेक्षित उपलब्धिका लागि संविधान संशोधन समेतको योजना दिएर सरकार निर्माण गरेका थिए। सरकारको स्थायित्व र दिगोपना आफैंमा समृद्घिको पहिलो सर्तसमेत हो। राजनीतिक स्थायित्व नभएका देशमा नागरिकले चाहेको प्रगति सम्भव हुँदैन। ली क्वानले लगातार ३१ वर्ष सिंगापुरमा शासन गरे। आधुनिक मलेसियाका पिताका रूपमा सम्मानित महाथिर वीन मोहोमदले सत्ताभ्यासको पहिलो इनिंगमा २२ वर्ष मलेसियालाई नेतृत्व दिए। अमेरिकामा चार हजार चार सय २२ दिन राष्ट्रपति रहँदा रूजभेल्टले आर्थिकसामाजिक रूपान्तरणको बृहत् सफलता सम्भव गराए। बेलायतमा अधिक सुधारात्मक र रचनात्मक कार्य गर्ने मारग्यारेट थ्याचर ११ वर्ष दुई सय नौ दिन प्रधानमन्त्री भए। भारतमा मनमोहन सिंह १० वर्ष र राजा भूमिबोलले थाइल्यान्डमा लामो समय सत्ता सम्हाले। कुलचन्द्र गौतमको पुस्तक ग्लोबल सिटिजन फ्रम गुल्मीमा समेत भूमिबोलको राजनीतिक कौशलताका लागि स्थायित्वसमेत एक आधार भएको व्याख्या गरिएको छ। तसर्थ उनीहरूसँग आफ्ना कार्यक्रम लागू गर्न र नागरिकलाई परिवर्तन महसुस गराउन प्रशस्त समय थियो। अहिले पनि पछिल्लो विश्व राजनीतिमा स्थायित्वको अभ्यास बढी प्रभावकारी र लोकप्रिय हँुदैछ। रूसमा राष्ट्रपति भ्लादिमिर पुटिन लगातार देशको नेतृत्वमा छन्। चीनमा राष्ट्रपति सी जिनपिङको नेतृत्व अविछिन्न चल्दैछ। भारतमा नरेन्द्र मोदी स्थायित्वको शृंखलाका पछिल्ला उदाहरण हुन्। सरकारलाई ठोस काम गर्न पनि केही समय अवश्य चाहिन्छ। कम्तिमा केही वर्ष पूरा काम गर्दै आफ्ना नीति तथा कार्यक्रमहरूलाई सशक्त रूपमा लागू गराउन अनि विकासको गतिलाई रफ्तार दिन सक्छ। तसर्थ, बहाना वा चाहना जोसुकैको र जेसुकै भए पनि आवश्यक र आधारभूत स्थायित्वको खिलाफ हुनेगरी सरकार परिवर्तन बहस शोभनीय तथा हितकरसमेत हँुदैन। प्रचण्डको भाकल पूरा गरिदिन नै सरकार ढाल्ने सहमति त ठूला दलले अवश्य नगर्लान्। कुनै पनि हिसाबले यी दलबीच दरार आउनु र बलियो सरकार धर्मराउनु हँुदैन। यस्तो नहोस् भन्नेमा दलहरू सचेत र जिम्मेवार रहनुपर्छ। आजको समयमा केवल राजनीतिक सघनता र स्वभावको आवृत्ति अथवा पुनरावृत्तिले कुनै पनि प्रजातान्त्रिक अभ्यासलाई सफलता अथवा असफलताको दर्जामा तौलने एकल हैसियत पाउँदैन। राजनीतिक आयामसँगै आर्थिक अनि सामाजिकनैतिक आयामहरू सफल प्रजातन्त्रका प्रमुख सूचक मानिन्छन्। अहिलेको समयमा भूराजनीतिभन्दा भूअर्थनीति बढी प्रभावकारी बन्दैछ। आर्थिक हिसाबले सामरिक र सवल देशहरू नै अबका विश्वशक्ति हुन्। राजनीतिको अन्तिम ध्येय पनि आर्थिक अवस्थाको स्तरोन्नति र बढावा नै हो। आम नागरिकले सरकारमाथि गर्ने मूल्यांकनसमेत यसैमा आधारित हुन्छ। तसर्थ, राजनीतिकभन्दा आर्थिक परिर्वतन अबकोे आवश्यकता हो। सरकार हैन, सरोकार चाहिँ परिवर्तन गर्ने बेला हो यो। ठूला दलको बलियो सरकारको सरोकार त्यतातिर केन्द्रित हुनुपर्छ। संविधानमा राज्यका निर्देशक सिद्घान्तभित्र केही स्पस्ट लक्ष्यहरू किटान गरिएका छन्। तिनलाई पूरा गर्नेगराउनेमा नेतृत्वले अनुपम अभ्यास लगाउनुपर्छ। देशलाई उक्त गन्तव्यमा पुर्याउन अनन्त र आत्मनिर्भर आर्थिक विकास गर्नुपर्छ। कलकारखानाको तिब्र स्थापना र बिस्तार गरिनुपर्छ। बन्द भएका कलकारखानासमेत पुनः सञ्चालन हुनुपर्छ। नागरिकलाई प्रशस्त आर्थिक उपार्जन हुने औद्योगिक गतिविधिको व्यापक प्रवद्र्धन गरिनुपर्छ। देशका एकाएक खनिजको उत्खनन अनि उपभोग गर्नुपर्छ। विविध अनुसन्धानले नेपाल भूभागको हिसाबले विश्वको ००३ प्रतिशतमात्र अनुपात भए पनि स्रोतसाधनको हिसाबले झन्डै ५ प्रतिशतको हैसियतमा रहेको देखाउँछ। प्रत्येक सम्भावनाको अधिकतम दोहन गर्नुपर्छ। अनि भ्रष्टाचार नियन्त्रणमा आउनुपर्छ। चुस्तदुरुस्त प्रशासन अनि किफायती र नागरिकमुखी सेवाप्रवाह हुनुपर्छ। शिक्षा, स्वास्थ्य, सञ्चार, सडक, खानेपानी जस्ता आधारभूत आवश्यकताको अधिक विस्तार र विविधिकरण गरिनुपर्छ। शतप्रतिशत नागरिकको पहुँचमा आधरभूत आवश्यकताको सरल, सहज र सुलभ प्रत्याभूति बन्नुपर्छ। कम्तिमा अबको एक दशकमा अल्पविकसितबाट मध्यमस्तरको विकासशील राष्ट्र हुनुपर्छ। तसर्थ, हामीले पनि व्यापक आर्थिक प्रगतिका एकाएक सम्भावनाहरू खोतल्नुपर्छ। आमनागरिकको आर्थिक स्थिति मजबुत भए देशको विकास र स्वतन्त्रतामा राम्रो टेवा पुग्छ। अब देशमा आर्थिक समृद्घिभन्दा अरू केहीको आवश्यकता छैन। संघीय गणतन्त्रभन्दा अर्को कुनै व्यवस्था परीक्षण गर्नसमेत बाँकी छैन। ठूला दलको बलियो सरकारले यो गम्भीरतालाई मनन गर्नुपर्छ। कसैका बहकाउ अथवा उक्साहटमा लागेर सरकार अस्थिर र धरासायी बन्नु हुँदैन। यस पटकसमेत चुके नेतृत्वमाथि नागरिकको अन्तिम धैर्यता सदैका लागि टुट्नेछ। देश अनन्तः अराजकतामा धकेलिन्छ, दलहरू यथासक्य सचेत बन्नुपर्छ।"
हजका लागि ११ सय ७१ नेपाली साउदी जाने,"साउदी : मुस्लिम धर्मावलम्बीको आस्था र भरोसाको रूपमा चिनिने साउदीमा रहेको मक्का, मदिनामा वर्षै पिच्छे हजका लागि लाखौँ हजयात्रीहरू जाने गर्छन्। नेपालबाट पनि सन् २०२५ को हजका लागि ११ सय ७१ जना जाने भएका छन् । पहिलो चरणको लागि आउँदो जेठ ३ गतेका दिन ५५ जना नेपाली हज यात्रु साउदी अरेबिया जाने भएका छन्। सन २०२५ को लागि १२ सयभन्दा बढी कोटा तोकिएता पनि ११ उडान मार्फत जम्मा ११ सय ७१ जना नेपाली हजयात्रु मक्का मदिनाको लागि जान लागेका हुन्। पहिलो समूहका हजयात्रीहरूलाई स्वागत र सहजीकरण गर्नका लागि नेपाली राजदुत डा नरेश विक्रम ढकाल, वाणिज्य दूत सिर्जना अधिकारी , दूतावास परिवार लगायत विभिन्न निकायका प्रतिनिधिहरूको उपस्थित रहने भएको छ । हजका लागि साउदीमा नेपाल लगायत विभिन्न मुलुकबाट २८ लाखभन्दा बढी मुस्लिम धर्मावलम्बीहरू साउदी स्थित मक्का मदिना जाने गरेका छन्। यस पटक साउदी सरकारले हज समय अवधिमा अनुमतिपत्र बिना हज गर्ने प्रयास गर्ने जो कोहीलाई पनि एक लाख रियालसम्म जरिवाना गरिनुको साथै गृह देश निकाला सहित १० वर्षको लागि प्रवेशमा प्रतिबन्ध लगाउने जानकारी दिएको छ।"
"हिमाल जोगाउनु भनेको पृथ्वी, महासागर र स्वयं मानवता जोगाउनु हो : प्रधानमन्त्री","काठमाडौं : प्रधानमन्त्री केपी शर्मा ओलीले हिमालहरू जोगाउन पृथ्वी,महासागर र स्वयं मानवता जोगाउनु हो भन्ने यथार्थलाई आत्मसात गरेर विश्वव्यापी संवादका रुपमा सगरमाथा संवादको आयोजना गरिएको बताएका छन्। नेपाल सरकारद्वारा पहिलो पटक आयोजित सगरमाथा संवादको उद्घाटनसत्रलाई आज सम्बोधन गर्दै प्रधानमन्त्री ओलीले यही गहिरो अन्तरनिर्भर यथार्थभित्रइमानदार संवाद र आपसी ज्ञान साटासाट गर्न तथा सामूहिक कदम चाल्न सर्वोच्च शिखर सगरमाथाको नामबाट संवादको जन्म भएको स्पष्ट पारे। 'आशा गछौँ, यो संवादत्यत्तिकै उच्च बनोस् । उच्च नैतिक स्पष्टता, दृढ बौद्धिक साहस र सुन्दर भविष्य निर्माणका लागि अटल साझा दृष्टिकोणमा उच्च बनोस्,'प्रधानमन्त्री ओलीले भने, 'हाम्रा घरबासहरू पहिरोहरूले बगाइरहेका छन् । बाढी र खडेरी अकस्मात आउँछन् तर, अझै, हामी डटिरहेका छौँ । हाम्रा उत्सर्जनहरू न्यून छ तर, वातावरण संरक्षणमा हाम्रा योगदानहरू महत्वपूर्ण छन् ।'"
"गाजामा इजरायली हवाई आक्रमणमा ११४ जनाको मृत्यु, नाकाबन्दीका कारण अवस्था नाजुक","बिहीबार मध्यराती गाजामा भएको इजरायली हवाई आक्रमणमा परी मृत्यु हुनेको संख्या ११४ जना बढी रहेको बीबीसी समाचारमा उल्लेख छ। हमासद्वारा सञ्चालित नागरिक रक्षा एजेन्सी र उद्धारकर्मीहरूले यो रिपोर्ट गरेका हुन्। इजरायलले १० हप्तादेखि गाजामा राहत सामग्री प्रवेशमा प्रतिबन्ध लगाइरहँदा इजरायलले यी हवाई हमलाहरू गरेको हो। इजरायलले गाजामा पत्रकारहरूको प्रवेशमा पनि प्रतिबन्ध लगाएको छ। बच्चाहरू भोकले रोइरहेका छन् र उनीहरूका आमाहरू उनीहरूलाई खुवाउन केही नभएकोले रोइरहेका गाजाकी एक महिलाले बीबीसीलाई बताएकी छन्। तर इजरायली सरकारले भने गाजामा खाद्यान्नको अभाव नभएको दाबी गरेको छ। इजरायल र हमासबीचको युद्ध ७ अक्टोबर २०२३ मा सुरु भएको थियो। युद्धविराम सम्झौता भङ्ग भएदेखि इजरायलले गाजामा धेरै हवाई आक्रमण गरेको छ। हमासद्वारा सञ्चालित स्वास्थ्य मन्त्रालयका अनुसार अक्टोबर ७, २०२३ देखि गाजामा कम्तीमा ५२,८२९ जनाको मृत्यु भइसकेको छ।"
"कुलेखानीहुमाने सडक मर्मतका लागि आजदेखि १९ दिन बन्द, वैकल्पिक मार्ग प्रयोग गर्न अनुरोध","काठमाडौं : काठमाडौँहेटौँडा चल्ने सडकमध्ये कुलेखानीहुमाने सडक आजदेखि मर्मतका लागि १९ दिन बन्द हुने भएको छ। प्रहरी प्रधान कार्यालयले वैकल्किप मार्ग प्रयोग गर्न अनुरोध गरेको छ । नेपाल प्रहरीका प्रवक्ता एवं प्रहरी वरिष्ठ उपरीक्षक रमेश थापाले स्थानीय प्रशासन कार्यालयबीचको समन्वयमा सडक आजदेखि बन्द हुन लागेको जानकारी प्राप्त भएकाले सर्वसाधारण नागरिकलाई अप्ठ्यारो नहोस् भनेर उक्त सूचना जानकारी गराइएको बताए। मकवानपुर, इन्द्रसरोवर गाउँपालिकास्थित कुलेखानीकलङ्कीहुमाने सडकखण्ड कालोपत्र गर्ने प्रयोजनार्थ यही जेठ २ देखि २० गतेसम्म (१९ दिन) सवारी आवागमन पूर्ण रूपमा बन्द हुने सार्वजनिक सूचनामा उल्लेख छ । प्रहरी प्रधान कार्यालयले बिहीबार जारी गरेको सार्वजनिक सूचनामा हेटौँडाकाठमाडौँ वा काठमाडौँहेटौँडा यात्रा गर्नुपर्ने सवारीसाधनले अन्य वैकल्पिक सडक (कान्तिलोकपथ वा कुलेखानीसिस्नेरीफर्पिङ) सडक प्रयोग गरी आवागमन गर्न अनुरोध गरेको छ। स्थानीय प्रशासन तथा स्थानीय तहबीचको समन्वयमा सवारीसाधन बन्द गरेरै उक्त सडक निर्माण गर्न लागिएको जनाइएको छ ।"
व्यापार असन्तुलनमा थप पूर्वाधारको औचित्य,"नेपालको भारतसँग व्यापार र पारवहन सम्झौता छुट्टै भए पनि अवरोधकठिनाइ कायमै छ। नेपालको निर्यात व्यापार भने सन् २००१ पछि समुन्द्रपारबाट भारततर्फ मोडिन पुगेको छ। सन् २०२३ आउँदा पनि यस्तो स्थिति कायमै छ। व्यापार सम्झौता सन् २००९ मा सम्झौता गरेको समयमै त्यसबाट देखिएका समस्याहरू समाधान हुने अनुमान गरिएको थियो। तर नयाँनयाँ अवरोध एवं कठिनाइ बढिरहेको अनुभव छ। दक्षिण एसियामा स्वतन्त्र व्यापारको अवधारणा साफ्टाले गरेको भए पनि पूर्ण कार्यान्वयनमा आएको छैन। सन् २०१५ भित्र साफ्टा पूर्ण कार्यान्वयनमा आउने भनिए पनि २०२३ मा पनि यसको पूर्ण कार्यान्वयनबाट फाइदा उठाउन सार्कका देशहरूले मौका पाएनन्। भारतसँगको व्यापार सम्झौताका कारण निकासी व्यापारको सम्भावना बढ्नुको साटो भारतीय उत्पादनहरूले नेपाली बजारमा ढाक्दा नेपालका उद्योगहरू खुला सिमानाका कारण प्रतिस्पर्धामा उत्रन सकेन। नेपालको आधुनिक औद्योगिकीकरण सुरु भएको साढे आठ दशकभन्दा बढी भयो। विगतका बन्द अनि राजनीतिक अवस्था खोजेको जति सुहाउँदो नभएकाले नेपालको गुणस्तर निकासी वस्तुहरू प्रचुर मात्रामा हुन सकेन। नेपालको व्यापार असन्तुलनको सीमा सगरमाथाभन्दा उचिएको छ। वास्तवमा नेपालको निकासी बढ्नै पर्छ। अक्टोबर २००९ मा काठमाडौंमा हस्ताक्षरित नेपालभारत व्यापार सन्धि सन् २०१४ मा नवीकरण भयो। २०२१ मा नवीकरण हुनुपर्नेमा २०२३ मा मात्र व्यापार र पारवहन सन्धि नवीकरण भयो जुन सन् २०३० सम्म बहाल हुनेगरीको छ। पटकपटक कैयन् पटक नेपालभारत व्यापार तथा पारवहन सन्धि सुदृढीकरण गर्नेगरी काठमाडौं र नयाँदिल्लीमा छलफल हुने गरिएको छ। हाल २०२३ सम्म पनि विधिपूर्वक सन्धि नवीकरण हुँदै आएको छ। जुन बेला नेपालभारत व्यापार सन्धिबारे किचलो उठेको थियो। त्यसबेला पटकपटक उठेको किचलो व्यापार सन्धि नभई पारवहनसम्बन्धी देखा परेको हो। २०७२ सालको भारतीय नाकाबन्दीमा पनि पारवहन अवरोध तेर्सिएको थियो। त्यसर्थ, पारवहनसम्बन्धी कार्य गर्दा दीर्घकालीन पारवहन सन्धिको विचार गर्नुपर्छ। यद्यपि समाधान गर्ने केही उपायका अन्तर्राष्ट्रिय तटीय र भूपरिवेष्ठित पारवहन सन्धि र सम्झौता सन्दर्भ छन्। नेपालभारत पारवहन सन्धिमा अब सुख्खा रेल सम्झौता उल्लेख हुनुपर्छ कि ? यद्यपि नेपालभारत रेल सम्झौता भइसकेको छ। रक्सौलसिर्सिया रेल सम्पर्क विस्तार भई सञ्चालनमा आइसकेकाले अरू पनि सुख्खा बन्दरगाह बन्दै गरेको परिप्रेक्ष्यमा नेपालभारत पारवहन सन्धि गरिनुपर्छ। कलकत्ता बन्दरगाह नेपालका लागि ज्यादै साँघुरो भएको जवाफ पटकपटक नेपालले पायो। त्यसपछि वैकल्पिक बन्दरगाहको सोच एवं प्रयोगका लागि आवश्यक वैकल्पिक प्रावधानसहित नेपालभारत पारवहन सन्धि गरिनुपथ्र्यो। तर नेपालले भारतको विशाखापटनमको सुविधा प्राप्त गरेको छ। तर यो प्रयोगउपयोगको अवस्थामा आउन सञ्चालन मोडालिटी बनाउनु पर्छ भनिएको थियो। जुन सञ्चालनमा आएको छ। विशाखापटनमको सञ्चालनको अवस्था बाहिर आउनुपर्ने हो। तैपनि कलकत्ता बन्दरगाह प्राकृतिक रूपमा नेपालका नदीहरूसँग समाहित छ। त्यसैले नेपालले नेपालको निर्यात वा आयात ढुवानी कलकत्ता बन्दरगाहको प्रयोग नियमित गर्नुपर्छ। नेपालले भारतसँग काँकडभिट्टाफूलबारीबंगलाबन्धको पारवहन मार्ग प्रयोगमा सन् १९९७ देखि आइसकेको छ। तर पनि यस पारवहन मार्गको सहज प्रयोगका लागि भारतबङ्गलादेश सीमानाकामा पूर्वाधार अभाव छ। उक्त व्यवस्थाबारे सन् २०१३ मा भएको नेपालभारत पारवहन नवीकरण सन्धिमा नसमेट्नु दुःखको कुरा हो। सन् २०१३ मा र यसपछि नेपालभारत पारवहन सन्धि नवीकरणमा भारत र बंगलादेशको चौडा गेजको रेलमार्गको प्रयोगबारे केही उल्लेख भएन। जुन रेलमार्ग नेपाललाई भारत र बंगलादेशले प्रयोग गर्न दिने निर्णय गरिसकेका छन्। जसमा नेपालभारतबीच सहमति भइसकेको छ। सन् २०२० मा पारवहन सन्धि नवीकरण गर्दा धेरै कुराको विचार गर्नुपर्ने भने पनि २०२४ सम्म त्यसबारे केहीमात्र उल्लेख छन्। नेपालभारत पारवहन सन्धि गर्नुअघि नेपालले वार्तालापएजेण्डाको पूर्वाभ्यास प्रशस्त गर्नुपर्छ। मन्त्रालयको सुब्बा तहले पेश गरेका एजेण्डाका आधारमा नेपालभारत पारवहन वार्ता गरे अपुग हुनजान्छ। वार्तालापका आधारमा नेपालले नेपालभारत पारवहनबारे भारतसँग सौदाबाजी गर्नुपर्छ। भनिन्छ, नेपालको तर्फबाट गरिने सौदाबाजी कहिले पनि पुग्दैन। नेपालले १७ देशसँग गरेको व्यापार सन्धिमा भारत र बंगलादेशसँग मात्र छुट्टै पारवहन सन्धिको प्रावधान छ। नेपाल र बंगलादेशबीच सन् १९७६ मा पारवहन प्रावधान समेटिएको व्यापार सन्धि भएको थियो। सन्धिमा उल्लेख भएबमोजिम बंगलादेशले नेपाललाई ६ वटा पारवहन विन्दुहरू प्रदान गरेको देखिन्छ। तर प्रयोग के कस्तो छ ? यसमा नेपालभारत पारवहन सन्धिले असर गरेको त होइन ? त्यसका अतिरिक्त बंगलादेशले नेपाललाई पारवहन गरिने भारतका लागि गोदाम भण्डार, पारवहन ओत वा शेड अनि बन्दरगाह प्रदान गरेको उक्त सन्धिमा देखिन्छ। तर, त्यसको उपयोग खोइ ? नेपालभारत व्यापार सन्धि पश्चात् सन् २००९ पछिका १४ वर्षको अवधिमा पनि नेपालभारतबीचको व्यापार नेपालको विपक्षमा छ। नेपालको उत्पादन भारतीय प्रवेशका लागि खुल्लापन भनिए पनि नेपाली उत्पादनहरू अत्यधिक रूपमा बढ्न वा व्यापार घाटा घटाउन नेपालका उत्पादन भारतमा ह्वात निर्यात् बढ्न सकेको छैन। किन त ? नेपाललाई अझ सरल पारवहन सुविधा प्राप्त गर्न नेपालको पारवहन सन्धि नवीकरण गरिने समय अवधिअघि अर्थात् सन् २०२० अगाडि नै पूर्वाभ्यास गर्नुपर्छ भनिए पनि सन् २०२४ आउँदासमेत सफल व्यापार तथा पारवहन सन्धि हुन सकेको छैन। त्यसैले आर्थिक, पारवहन र व्यापार सन्धि एकीकृतरूपमा आउन आवश्यक छ। नेपालका लागि सन् १९९७ पछि फूलबारी पारवहन वैकल्पिक रूपमा मार्ग खुलेको थियो। त्यसैले नेपालको व्यापारिक क्षेत्रमा भारतको कलकत्ता बन्दरगाह कायम भएकाले एकलौटीपन समाप्त भएको थियो। तर पनि सहज हुन भने सकेन। नेपाल र बंगलादेशमा सम्झौता अघि पनि २०२३ सालमै राधिकापुर हँुदै बंगलादेश पुग्ने बाटो नेपाललाई मिलेको थियो। तर नियमित हुन सकेन। तर यस्तो अनुभव फूलबारी पारवहन मार्गमा बेहोर्न परेन। फूलबारी पारवहन मार्गको प्रयोगमा सुविधा चाँही पक्कै छैन। अब नेपालले भारतबंगलादेशबीचको चौडा गेजको रेलमार्गको प्रयोगबाट काँकडभिटाफूलबारीबंगलाबन्ध पारवहन नाकाको प्रयोगको माग राखेको छ। जुन प्राप्त पनि भइसकेको छ। केवल नेपालभारत पारवहन सन्धिमा मुखरित गरिनुपर्छ। तर यो उपयोगका लागि नेपालभारत सहमति भइसकेको छ। यसबाट के देखिन्छ भने नेपाल र भारतबीच पारवहन समस्या दीर्घकालीन रूपमा नभई नेपालको वैैकल्पिक रूपमा कलकत्ताबाहेक थप पारवहन मार्ग प्राप्त गर्ने अवसरको पटकपटक सुरुआत गरेको पाइन्छ। यद्यपि राधिकापुरपछि फूलबारी पारवहन मार्ग वैकल्पिक पारवहनको सुरुआतको प्रयासमा नियमित सरलता हुन सकेन। कलकत्ता बन्दरगाहमा नेपालले अधिकांश वैदेशिक व्यापारका लागि बाध्य भएर भर पर्नुपरेको छ। अब फेरि नेपालचीन व्यापार यातायातमा पनि यस्तो हुने छैन। स्वतन्त्र भारतपछिको विगतका साढे ७ दशक बढी अवधिमा नेपाल र भारतबीच व्यापार र पारवहन सम्बन्ध पटकपटक नराम्रो हुनुमा पारवहन बाटोको पनि किचलो परेको देखिन्छ। नेपालभारत पारवहन दीर्घकालीन सन्धि नभएकाले बेलाबेलामा सात वर्षे पारवहन सन्धिमा दुई देशबीच सामान्य सुझबुझ हुन सकेको देखिँदैन। तर पछि नवीकरण सम्झौता भएकोे देखिन्छ। नेपालभारत व्यापारिक समस्याको रूपमा भारतीय क्षेत्रको पारवहन मार्गको माध्यम छ। नेपाल र भारत पारवहन सन्धि नवीकरणमा विगतका अबुझपनले नेपाली निकासीपैठारी ढुवानी कन्टेनर एवं सामग्रीमा बाधा पुगेको थियो। नेपालको भारततर्फको निकासी परिमाणमा अर्थात् स्थिर मूल्यमा बढेको छ तर व्यापार घाटा छँदैछ। नेपालको कुल निकासीमा भारतको हिस्सा ६७ प्रतिशत जति रहेको स्मरण गराइन्छ। नेपालभारत व्यापारको हकमा नयाँ आयाम भएकोमा वीरगञ्ज सुख्खा बन्दरगाहको सञ्चालन नै हो। भारतको सहयोगमा सुख्खा बन्दरगाहको रेल सञ्जालबाट जोडिएका कारण नेपालको पारवहन खर्चमा ठूलो कटौती हुने अर्थात् १ अर्ब २० करोड रुपैयाँजतिको बचत हुने भनियो। तर पनि त्यो हुन सकेको छ छैन ? थाहा छैन। सुख्खा बन्दरगाहको प्रयोगबाट नेपालको व्यापार घाटा कम हुनुपर्ने हो। तर यो बन्दरगाह नेपालको आयात ढुवानीमा मात्र सीमित देखिएको छ। कतै अरू चल्ने अरू सुख्खा बन्दरगाह पनि यस्तै हुने पो हो कि ? लेखक व्यापार तथा निकासी प्रवद्र्धन केन्द्रका पूर्वनायवकार्यकारी निर्देशक हुन्।"
सुबोध फाउन्डेसनद्वारा ८ विद्यार्थीलाई सम्मान,"काठमाडौं : युके वेस्ड फाउन्डेसन सुबोध फाउन्डेसनले पुल्चोक इञ्जिनियरिङ क्याम्पसमा आर्किटेक्चर विषय अध्ययनरत स्नातक र स्नातकोत्तरका ८ जना विद्यार्थीहरूलाई प्रोत्साहन पुरस्कार प्रदान गरेको छ। उक्त पुरस्कार नेपालस्थित बेलायती राजदूत रोब फेन र पुल्चोक इञ्जिनियरिङ अध्ययन संस्थानका डीन डा सुशीलबहादुर बज्राचार्य र फाउन्डेसनका अध्यक्ष सुबोध तिमिल्सिनाले संयुक्त रूपमा प्रदान गरेका थिए। फाउन्डेसनले पुल्चोक क्याम्पससँग ३४ ओटा विषयमा सहकार्य गर्न लागेको पनि अध्यक्ष तिमिल्सिनाले जानकारी दिए। सहकार्यमध्ये एउटा सहकार्य भनेको आर्किटेक्चर डिर्पाटमेन्टको स्नातकको ब्याच टप र थेसिस टप अर्गान प्लानिङ, इनर्जी इफिसियन्स बिल्डिङको स्नातक र स्नातकोत्तरको, आर्किटेक्चर स्नातक र थेसिस टप गरेर ८ जनालाई विद्यार्थीलाई विद्यार्थीको हौसला बढोस् भनेर छात्रवृत्ति प्रदान गरिएको हो। उक्त प्रोत्साहन पुरस्कारअन्तर्गत सर्टिफिकेट, सिल्ड र नगद पुरस्कार वितरण गरिएको थियो। स्नातकलाई १५ हजार र स्नातकोत्तरलाई २५ हजार नगद रुपैयाँले पनि पुरस्कृत गरिएको थियो। सुबोध फाउन्डेसनले शिक्षामा मात्र लामो समयदेखि नेपालमा सहयोग गर्दै आएको छ। यो फाउन्डेसनले यस्तै किसिमको अवार्ड बेलायतकै बु्रनेल युनिभर्ससिटीमा पनि दिने गरेको छ। नेपालमा भने उक्त फाउन्डेसनको पुल्चोक इञ्जिनियरिङ क्याम्पसअन्र्तगत आर्किटेक्चर डिर्पाटमेन्टसँग १५ वर्षको सहकार्य गरेको छ। फाउन्डेसनले गत वर्ष र यो वर्ष गरेर २ वर्ष अवार्ड वितरण गरिसकेको छ। गत वर्ष पनि ८ जनालाई नै सहयोग गरेको थियो। नेपालस्थित राजदूत फेनले नेपाली विद्यार्थीलाई दिइएको यो सुनौलो अवसरको उचित सदुपयोग गर्दै अझै अगाडि राम्रा अवसर प्राप्त गर्न सबैलाई शुभकामना दिए। अहिले यसरी सम्मानित भएका विद्यार्थीले बेलायतमा अध्ययनका लागि जान चाहेमा केही ग्राह्यता पाउने पनि सुबोधले बताए। उनले भने, खासमा फाउन्डेसनको उद्देश्य भनेको शिक्षामा सहयोग गर्ने नै हो। हामीले कलेजसँगै केही विद्यालयका विद्यार्थीलाई पनि आर्थिक सहयोग गरेका छौं। सुवोध आपू भने बेलायतमा १८ वर्षदेखि सिभिल इञ्जिनियरिङको काम गर्दै आएका छन्। फाउन्डेसनबाटै अघिल्लो वर्ष सम्मानित भएका ९० प्रतिशत विद्यार्थी अध्ययनका लागि बेलायतमा छात्रवृत्ति पाइसकेको उनले बताए। फाउन्डेसनले इञ्जिनियरिङ पढ्ने निम्न र पछाडिएको समुदायका विद्यार्थीलाई स्नातक पढ्न सहयोग गर्ने योजना बनाएको छ। यसले बेलायतमा स्नातकोत्तर पढ्न सहयोग गर्नेछ। र, पीएचडीका लागि क्याम्ब्रिज र अक्सफोर्ड युनिभर्सिटीमा गराउने भनेर पुल्चोक इञ्जिनियरिङ क्याम्पससँग सम्झौता गर्ने तयारी पनि गरेको तिमिल्सिनाले बताए। तर, कति जनालाई त्यसरी सहयोग गरिने भन्ने संख्या भने तय भइसकेको छैन। पुरस्कृत हुने विद्यार्थीहरू : आर्किटेक्चर स्नातक : कृपा तिम्सिना आर्किटेक्चर स्नातक : रश्मी गौतम स्नातकोत्तर इनर्जी इफिसियन्ट बिल्डिङ : प्रसिद्धि हमाल स्नातकोत्तर इनर्जी इफिसियन्ट बिल्डिङ : प्रसिद्धि हमाल अर्वान प्लानिङ स्नातकोत्तर : प्रबल दाहाल अर्वान प्लानिङ स्नातकोत्तर : प्रबल दाहाल स्नातकोत्तर आर्किटेक्चर : आशिष बिके स्नातकोत्तर आर्किटेक्चर : श्वस्तिना रञ्जित"
कांग्रेस संसदीय दलको बैठक भोलि बस्ने,काठमाडौं : सत्तारुढ दल नेपाली कांग्रेस संसदीय दलको बैठक भोलि जेठ ३ गते बस्ने भएको छ। कांग्रेसका प्रमुख सचेतक श्यामकुमार घिमिरेले बैठक शनिबार दिउँसो २ बजे सङ्घीय संसद् भवन नयाँबानेश्वरमा बस्ने जानकारी दिए। बैठकमा आगामी आर्थिक वर्षको बजेटबारे छलफलका साथै समसामयिक विषयमा विचारविमर्श हुने प्रमुख सचेतक घिमिरेले बताए।
"भ्रष्टाचारको अर्को ठूलो काण्ड, टेरामक्समा ३ अर्ब २१ करोड भ्रष्टाचार","काठमाडौं : अख्तियार दुरुपयोग अनुसन्धान आयोगले नेपाल दूरसञ्चार प्राधिकरणको टेलिकम्युनिकेसन ट्राफिक मोनिटरिङ एन्ड फ्रड कन्ट्रोल सिस्टम (टेरामक्स) खरिद प्रकरणमा ३ अर्ब २१ करोडभन्दा बढी भ्रष्टाचार गरेको भन्दै पूर्वमन्त्री एवं सत्तासीन कांग्रेसका प्रभावशाली नेता मोहनबहादुर बस्नेतसहित १६ जनाविरुद्ध विशेष अदालतमा मुद्दा दर्ता गरेको छ। परामर्शदाता विदेशी कम्पनी र नेपालीस्थित एजेन्टलाई पनि प्रतिवादी बनाएर मुद्दा दर्ता गरिएको छ। पूर्वसञ्चार तथा सूचना प्रविधिमन्त्री बस्नेतले क्षेत्राधिकार बाहिर गएर एकल निर्णयमा टेरामक्स खरिद प्रक्रिया अघि बढाएको भन्दै आयोगले मुद्दा दायर गरेको हो। पूर्वमन्त्री बस्नेतले मन्त्रिपरिषद्ले मात्र प्रयोग गर्न पाउने अधिकारको अपव्याख्या गरी इन्टरनेसनल कल मोनिटरिङ र भीओआईपी लागि उपयुक्त उपकरण र प्रणाली सञ्चालन गर्ने निर्देशन पनि दिएको अख्यितारको आरोप पत्रमा उल्लेख छ। सरकारले प्राधिकरणलाई निर्देशन दिने निहित अधिकारको उनले दुरुपयोग गरेको अख्तियारको आरोप छ। पूर्वमन्त्री बस्नेतसहित दूरसञ्चार प्राधिकरणका तत्कालीन अध्यक्षद्वय दिगम्बर झा र पुरुषोत्तम खनाललाई पनि मुद्दामा प्रतिवादी बनाइएको छ। प्राधिकरणका तत्कालीन सदस्यद्वय धनराज ज्ञवाली र टीकाप्रसाद उप्रेतीलाई पनि टेरामक्स खरिद प्रकरणमा दोषी ठहर गर्दै मुद्दा दायर गरिएको छ। परामर्शदाता भ्यानराइज सोलुसन सल र उसको नेपाली एजेन्ट कलेक्सन ट्रेड लिंक प्रालि काठमाडौंलाई पनि अख्तियारले आरोपी बनाएर मुद्दा चलाएको अख्तियारका प्रवक्ता एवं सहसचिव राजेन्द्रकुमार पौडेलले जानकारी दिए। उनका अनुसार भ्यानराइजका सीईओ जमाल अनौटी, कलेक्सन ट्रेड लिंक प्रालिका अध्यक्ष दिलिपकुमार गुरुङ र निर्देशक तेजप्रसाद खरेलको मिलोमतोमा टेरामक्स खरिदमा भ्रष्टाचार भएको भन्दै अख्तियारले आरोपपत्र दायर गरेको छ। उनीविरुद्ध ३ अर्ब २१ करोड ८३ लाख ७७ हजार १८२ बिगो मागदाबी गरिएको छ। उनीहरूले मतियारको भूमिका निर्वाह गरी मुख्य कसुरदारको बराबर नै कसुर गरेको आरोप पत्रमा उल्लेख छ। टेरामक्स खरिदमा कानुनको धज्जी पूर्वमन्त्री बस्नेतद्वारा प्राधिकरणको स्वायतता र अधिकारमाथि हस्तक्षेप गरेको अख्तियारको आरोप छ। बजेट तथा कार्यक्रममा समावेश गर्ने निर्णय नभइसकेको विषय अन्तर्राष्ट्रिय कल मोनिटरिङभीओआईपी कलबाइपास नियन्त्रणका लागि उपयुक्त उपकरणप्रणाली (पछि टेरामक्स भनिएको) सञ्चालन गर्ने भन्ने कार्यक्रम विचाराधीन थियो। विचाराधीन रहेको उक्त कार्यक्रम नेपाल दूरसञ्चार नियमावली, २०५४ को दफा ३४ग को आशयविपरीत तत्कालीन मन्त्री बस्नेतले पदीय अधिकारको दुरुपयोग गरी एकलौटी रूपमा थप कार्यक्रम समावेश गरी नेपाल दूरसञ्चार ऐन, २०५३ ले गठन गरेको स्वायत्त सस्थाको अधिकारलाई हस्तक्षेप गरी प्राधिकरणलाई हानिनोक्सानी गराउने पृष्ठभूमि तयार गरेको देखिएको आरोप पत्रमा उल्लेख छ। यो कार्र्यक्रम २०७४७५ को वार्षिक कार्यक्रममा प्राधिकरणले प्रस्ताव पनि गरेको थिएन। दूरसञ्चार ऐन, २०५३ को दफा ४५ र नेपाल दूरसञ्चार प्राधिकरण आर्थिक प्रशासन विनियमावली, २०७३ को विनियम १४ ले प्राधिकरणको वार्षिक कार्यक्रम र बजेट तयार गर्ने विधि तोकेको छ। यस्ता कार्यक्रमको ढाँचासमेत निर्धारित भएकोमा सोको विपरीत हुने गरी तत्कालीन मन्त्री बस्नेतले आयोजना के कति कारणले उपयुक्त छ भन्ने बारेमा सम्भाव्यता अध्ययन पनि नगरे खरिद प्रक्रिया अघि बढाएको अख्तियारको आरोप छ। न कुनै लागतबजेटको आंकलन गरिएको छ न कार्यान्वयन हुने वा नहुने बारेमा एकिन नै गरिएको छ, अख्तियारको आरोपत्रमा छ, सम्बन्धित संस्था (प्राधिकरण)ले कार्यक्रमको प्रस्ताव नै गरेको थिएन। प्रणाली सञ्चालनका लागि आवश्यक कानुनीनीतिगत प्रबन्ध नै गरिएको थिएन। सरोकारवाला निकायहरूसँग कुनै छलफलसमन्वय पनि भएको थिएन। उक्त कार्यक्रमको खर्च व्यहोर्ने स्रोतशीर्षकसमेत खुलाइएको थिएन। कार्यक्रम सञ्चालन अवधिको किटान नगरी, बजेट सञ्चालनको मोडालिटी नतोकी, कार्यक्रम सञ्चालनपश्चात् प्राप्त हुने नतिजा एकिन नगरी, मन्त्रालय तथा प्राधिकरणका कर्मचारीपदाधिकारीहरूको राय सल्लाह नलिई र अनुसन्धान बिना नै इन्टरनेसनल कल मोनिटरिङभीओआईपी नियन्त्रणका लागि उपयुक्त उपकरणप्रणाली सञ्चालन गर्ने भन्ने कार्यक्रम सञ्चालन गर्नका लागि वार्षिक कार्यक्रम थप गरी पदीय हस्तक्षेप गरेको गरेको देखियो। पूर्वतयारी नगरेको सार्वजनिक खरिद ऐन, २०६३ को दफा ४ एवं नेपाल दूरसञ्चार प्राधिकरण खरिद विनियमावली, २०७३ को विनियम ६ र विनियम ९ बमोजिम टेरामक्स खरिद कार्यको पूर्वतयारी नगरेको अख्तियारको भनाइ छ। सार्वजनिक खरिद ऐन, २०६३ को दफा ५ एवं नेपाल दूरसञ्चार प्राधिकरण खरिद विनियमावली, २०७३ को विनियम १३, विनियम १५ र विनियम १६ बमोजिम लागत अनुमान तयार नगरेको पाइएको छ। सार्वजनिक खरिद ऐन, २०६३ को दफा ६ एवं नेपाल दूरसञ्चार प्राधिकरण खरिद विनियमावली, २०७३ को विनियम ८ बमोजिम खरिदको गुरुयोजना तयार नगरेको देखिएको छ। एउटै बोलपत्र आह्वान सार्वजनिक खरिद ऐन, २०६३ र नेपाल दूरसञ्चार प्राधिकरण खरिद विनियमावली, २०७३ बमोजिम मालसामान खरिदका लागि बोलपत्रसम्बन्धी कागजात सहितको कार्यविधि र परामर्श सेवा खरिदका लागि बोलपत्र आह्वान सम्बन्धि कागजातसहितको छुट्टाछुट्टै कार्यविधि अपनाउनुपर्नेमा गलत व्याख्या गरी मालसामान र परामर्श सेवाका लागि एउटै बोलपत्र आह्वानको प्रयोग गरेको देखिएको अख्तियारको भनाइ छ। दूरसञ्चार प्राधिकरणबाट तयार भएको प्रस्तावित बोलपत्रका कागजातको कार्यक्षेत्रगत सर्त टिओआरमा के कस्तो सामान कति संख्यामा कुन स्पेसिफिकेसनको उपलब्ध गराउनुपर्ने भन्ने बारेमा कुनै कुरा उल्लेख नभएको अख्तियारले जनाएको छ। विद्युतीय खरिद प्रणालीको प्रयोग नगरेको सार्वजनिक खरिद नियमावली, २०६४ को नियम १४६ को उपनियम (१) बमोजिम सार्वजनिक खरिद अनुगमन कार्यालयले स्थापना गरेको विद्युतीय खरिद प्रणाली २०७४ भदौ १ देखि सञ्चालनमा ल्याइएको थियो। र, विद्युतीय खरिद प्रणाली सञ्चालन निर्देशिका, २०७४ को दफा ३५ को उपदफा (४) बमोजिम सार्वजनिक निकायले २० लाख रुपैयाँ वा सोभन्दा बढीको परामर्श सेवा खरिद गर्दा अनिवार्य रूपमा विद्युतीय खरिद प्रणालीको प्रयोगबाट मात्र गर्नुपर्ने व्यवस्था छ। तर, यी व्यवस्थाविपरीत प्रतिस्पर्धालाई संकुचित पार्ने उद्देश्यले टेरामक्स खरिदमा विद्युतीय खरिद प्रणालीको प्रयोग गरिएको अख्तियारको दाबी छ। बदनियतपूर्वक आशयपत्रहरूको मूल्यांकन सार्वजनिक खरिद ऐन, २०६३ को दफा ३०, दूरसञ्चार प्राधिकरण खरिद विनियमावली, २०७३ को विनियम ९३ र ईओआई कागजातमा उल्लिखित मूल्यांकन मापदण्डविपरीत बदनियतपूर्वक आशयपत्रहरूको मूल्यांकन गरेको पाइएको अख्तियारको दाबी छ। प्रस्तावदाताले प्रस्ताव गरेको हार्डवयर अर्थात् मालसामानका बारेमा मूल्यांकन गर्दा सोमा संलग्न कर्मचारीहरूले कुनै व्यहोरा उल्लेख नगरी सामानको मूल्यांकनलाई अनदेखा गरेको देखिएको अख्तियारको भनाइ छ। यस्तै, प्रस्ताव स्वीकृत गर्दाको समयमा नेपाल दूरसञ्चार प्राधिकरण खरिद विनियमावली, २०७३ को विनियम ९६ देहाय (ज) बमोजिमको प्रस्ताव मान्य हुने अवधि समाप्त भएको देखिएको छ। खरिद प्रक्रियामा सहभागी सबै प्रस्तावदाताहरूबाट प्रस्ताव मान्य हुने अवधि बढाउने सहमति लिनुपर्नेमा सोको विपरीत योजनाबद्ध रूपमा प्रस्तावदाता भेन्राइज सोलुसनसँग मात्र सहमति लिएर कारबाही अगाडि बढाउने गरी प्राधिकरणबाट भएको निर्णय सार्वजनिक खरिद कानुन विपरीत रहेको देखिएको अख्तियारको तर्क छ। सार्वजनिक खरिद ऐन, २०६३ को दफा ३८ को उपदफा (३) र नेपाल दूरसञ्चार प्राधिकरण खरिद विनियमावली, २०७३ को विनियम १०७(३) बमोजिम खरिद सम्झौताको लागि १५ दिनको अवधि दिई २४ नोभेम्बर २०२१ मा भेन्राइज सोलुसनलाई सूचना दिएको देखिन्छ। सो सूचनाको आधारमा भेन्राइज सोलुसनको १० डिसेम्बर २०२१ मा बोर्ड बैठक भएको थियो। बीआइडीएच म्यानेजमेन्टका अध्यक्ष अध्यक्ष भीमकान्त भण्डारीलाई दिएको अख्तियारीअनुसार भेन्राइज सोलुसनको नाममा १३ डिसेम्बर २०२१ म प्यान दर्ता प्रमाणपत्र (नं६१७३८९१४७) लिएको देखिएको छ। भेनराइज सोलुसनले सम्झौता गर्न आउने सूचनाको जानकारी ढीलोमा १० डिसेम्बर २०२१ मा नै प्राप्त गरेको पुष्टि भएको आरोप पत्रमा छ। यसरी नेपाल दूरसञ्चार प्राधिकरण र भेनराइज सोलुसनबीच २५ डिसेम्बर २०२१ भित्रै खरिद सम्झौता हुनुपर्ने थियो, तर सम्झौता नभएमा सार्वजनिक खरिद ऐन, २०६३ को दफा ३८ को उपदफा (४) र नेपाल दूरसञ्चार प्राधिकरण खरिद विनियमावली, २०७३ को विनियम १०७(४) बमोजिम भेनराइज सोलुसन लगत्तै उच्चतम अंक प्राप्त गर्ने दोस्रो प्रस्तावदातासँग खरिद प्रक्रिया अगाडि बढाउनुपर्ने थियो। सो नगरी सूचनामा तोकिएको १५ दिनको अवधि व्यतित गराई नोटिभिकेसन अफ अवार्ड जारी गरेको ७२ औं दिन ३ फेब्रुअरी २०२२ मा उपस्थित हुँदासमेत बदनियतपूर्वक मिलेमतो गरी ७ फेब्रुअरी २०२२ मा मात्र भेनराइज सोलुसनसँगै खरिद सम्झौता गरिएको अख्तियारको आरोप छ। यस्तो अवस्थामा सार्वजनिक खरिद ऐन, २०६३ को दफा ३८ को उपदफा (४) र नेपाल दूरसञ्चार प्राधिकरण खरिद विनियमावली, २०७३ को विनियम १०७(४) बमोजिम दोस्रो उच्चतम अंक प्राप्त गर्ने प्रस्तावदातासँग बाँकी खरिद प्रक्रिया अगाडि बढाउनु पर्नेमा सो नगरेकोले सो सम्झौता नै खरिद कानुनविपरीत रहेको अख्तियारको आरोप पत्रमा दाबी छ। प्रस्तावित बोलपत्रका कागजातमा कार्यसम्पादन जमानतको बारेमा कुनै प्रावधान नरहेको र सार्वजनिक खरिद कानुनमा परामर्श सेवा खरिद गर्दा कार्यसम्पादन जमानतको कुनै प्रावधान नभएको देखिएको छ। यस्तो अवस्थामा प्राधिकरणले नोटिफिकेसन या अवार्ड विषयक पत्रबाट सम्झौता रकम (कबोल रकम) को ५ प्रतिशतले हुने रकम बराबरको कार्यसम्पादन जमानत माग गरेको देखिन्छ। परामर्शदाता भेनराइज सोलुसनले कुनै प्रतिवाद नगरी सो जमानत पेस गरेको पाइएको छ। सो कार्य प्रचलित कानुनविपरीत रहेको अख्तियारको आरोपपत्रमा छ। यसले बोलपत्रको कार्यविधिलाई छल्ने उद्देश्यले परामर्श सेवाको बहानामा कानुनविपरीत मालसामान खरिद गरेको देखाएको छ। कर्मचारी मिलेमतो परामर्शदाताले प्रस्तावमा उल्लेख गरेका प्रायजसो सामानको गुणस्तर, मूल्य र संख्या घट्ने गरी निर्माता कम्पनीब्रान्डमोडल परिवर्तन गर्न सम्झौता पश्चात् गरेको प्रस्तावलाई प्राधिकरणका पदाधिकारीकर्मचारीले मिलेमतोमा खरिद सम्झौताविपरीत स्वीकार गरेको अख्तियारको दाबी छ। भेनराइज सोलुसनको ०७८ पुस २३ (७ जनवरी २०२२) मा नै नेपालमा शाखा कार्यालय दर्ता भएको थियो। कानुनविपरीत स्थानीय एजेन्टको घोषणा प्राधिकरणबाट खरिद सम्झौता पश्चात स्थानीय एजेन्टको विवरण माग गरी परामर्शदाता भेनराइज सोलुसनले कनेक्सन ट्रेड लिंक प्रालि काठमाडौंलाई स्थानीय एजेन्ट घोषणा गरे। स्थानीय एजेन्ट कनेक्सन टेड लिंकलाई कमिसन बापतको २ प्रतिशत उपलब्ध गराउने भनी जानकारी गराएको देखिन्छ। यो कार्य परामर्श सेवा खरिदको सिद्धान्त र खरिद कानुनविपरीत रहेको आरोप पत्रमा उल्लेख छ। भेनराइज सोलुसनको शाखा कार्यालय दर्ता हुँदाहुँदै खरिद सम्झौतापश्चात् स्थानीय एजेन्ट घोषणा गर्न लगाउने दूरसञ्चार प्राधिकरण र घोषणा गर्ने भेनराइज सोलुसन दुवैको कार्य सार्वजनिक खरिद कानुनविपरीत रहेको अख्तियारको दाबी छ। सार्वजनिक खरिद ऐन, २०६३ को दफा १४(९) र सार्वजनिक खरिद नियमावली, २०६४ को नियम ३९ मा भएका स्थानीय एजेन्टसम्बन्धी व्यवस्था मालसामान खरिद, निर्माण कार्य खरिद र अन्य सेवा खरिद अन्तर्गतको अन्तर्राष्ट्रिय बोलपत्रको हकमा मात्र लागू हुने हो। अन्तर्राष्ट्रिय बोलपत्रको हकमा बोलपत्र पेस गर्दाकै वखत एजेन्ट खुलाउनुपर्ने कानुनी अनिवार्यता हो तर दूरसञ्चार प्राधिकरण र भेनराइज सोलुसनबीच टेरामक्ससम्बन्धी परामर्श सेवा खरिदका लागि ७ फेब्रुअरी २०२२ मा कानुनविपरीत खरिद सम्झौता भएपश्चात् दूरसञ्चार प्राधिकरणले १४ मार्च २०२२ मा स्थानीय एजेन्ट घोषणा गर्न लगाएको र भेनराइज सोलुसनले ३० मार्च २०२२ मा स्थानीय एजेन्ट घोषणा गरेको कार्य सार्वजनिक खरिद कानुनविपरीत रहेको आरोप पत्रमा उल्लेख छ। टेरामक्ससम्बन्धी परामर्श सेवाको लागि ७ फेब्रुअरी २०२२ मा भएको एकमुष्ट रकम सम्झौताले दूरसञ्चार प्राधिकरणलाई ग्राहक र भेनराइज सोलुसनलाई परामर्शदाता भनी परिभाषित गरेको छ। टेरामक्सको डिजाइन, डेभलपमेन्ट,इन्स्टलेसन र म्यानेजमेन्ट पश्चात भेनराइजले सम्पूर्ण प्रणाली एकढिक्का नै प्राधिकरणलाई हस्तान्तरण गरेपछि मात्र सो प्रणालीमा प्राधिकरणको स्वामित्व कायम हुने हो। प्रणाली स्थापनाका लागि विदेशबाट सामान ल्याउनुपर्ने भएमा भेनराइजले त्यस्तो सामान आयात गर्नुपर्ने हो। तर, सो नगरी भेनराइजलाई निर्यातकर्ता र प्राधिकरणलाई आयातकर्ता उल्लेख गरी भन्सार प्रज्ञापनपत्र एम ४५६६८ बाट सामान जाँचपास भएको देखिएको छ। भन्सार ऐन, २०६४ ले विदेशी मुलुकबाट नेपालभित्र मालवस्तु ल्याउने कामलाई पैठारी भनी परिभाषित गरेको अवस्थामा निर्यातकर्ताको भूमिका स्वतः भेनराइस (परामर्शदाता) ले निर्वाह गर्नुपर्ने हो। तर, सोविपरीत प्राधिकरणलाई आयातकर्ता घोषणा गरी भएको कार्य भन्सार ऐनविपरीत भएको अख्तियारको दाबी छ। साथै भेनराइज सोलुसन लेवनानले १७ जुन २०२२ मा जारी गरेको इनभोइस नम्बर ८८२ उल्लिखित ८,८१२,८८६०० अमेरिकी डलर मूल्य भएका ३ वटै सामानको कन्ट्री अफ ओरिजिन चाइना भएकाले भनेराइज लेवनानलाई उक्त प्रज्ञापनपत्रमा उल्लेख भएअनुसार निर्यातकर्ताका रूपमा लिन नमिल्ने आरोप पत्रमा उल्लेख छ। खरिद सम्झौताको बमोजिम भेनराइजले भन्सार महसुुललगायत नेपाल सरकारलाई बुझाउनुपर्ने करको दायित्व बहन गर्नुपर्नेमा सोको विपरीत प्राधिकरणले आफ्नो बैंक खाताबाट भन्सार महसुल लगायतका कर रकम भुक्तानी गरेको देखिएको छ। यो खरिद सम्झौता विपरीतका कार्यसमेत भएको आरोपपत्रमा छ। प्राधिकरणबाट जारी भएको प्रस्तावित बोलपत्रसम्बन्धी कागजातमा हार्डवयेरको विल या मात्रा नरहेको पाइएको छ। परामर्शदाता कम्पनी भेनराइजले पेस गरेको आर्थिक प्रस्तावमा हार्डवयेरको मात्राको विल या मूल्य तालिका उल्लेख नगरी एकमुष्ट मूल्य ११४३२ मिलियन अमेरिकी डलर रहेको उल्लेख गरिएको आरोप पत्रमा छ। खरिद सम्झौतामा हार्डवयरको समानको बिल मात्र उल्लेख गरिएको छ। विलको मात्रा वा मूल्य तालिका उल्लेख नगरी एकमुस्ट सम्झौता गरेका पाइएको छ। परामर्शदाता भेनराईको मागअनुसार ५ अगष्ट २०२२ मा प्राधिकरणले स्वीकृत गरेको चेन्ज्ड बिओक्यू मा समेत प्रतिएकाइ मूल्य नखुलाएको देखिएको छ। भेनराइज सोलुसन लेवनानले १७ जुन २०२२ मा जारी गरेको इनभोइस नम्बर ८८२ मा र भेनराइज सोलुसन्स साल कालिमाटी काठमाडौंले ३१ अगष्ट २०२२ मा जारी गरेको इनभोइस ००१ मा उल्लेखित वस्तु अनुसारको मूल्यलाई विधिसम्मत मान्न नमिल्ने अख्तियारले जनाएको छ। अनुसन्धानमा खरिद सम्झौता उल्लिखित परामर्शदाताको मुख्य काम डिजाइन, डेभलोप, सप्लाई, इस्टलेसन अफ सफ्टवयेर लगायतका कुनै कार्य नगरी हार्डवयेर (सामान) मात्र आपूर्ति गरी सोबापत जम्मा १ अब ११ करोड ६२ लाख ५२ हजार १ सय ४३ रुपैयाँ भुक्तानी भइसकेको देखिएको छ। तर, सञ्चार मन्त्रालय र प्राधिकरणबाट टेरामक्सप्रणाली लागू गर्ने सम्बन्धमा आवश्यक नीतिगतकानुनी स्पष्टता भएपछि मात्रै कार्य प्रक्रिया अगाडि बढाउने भनी निर्णय भएको अवस्थाले सम्झौता बमोजिमको उक्त योजना कार्यान्वयन हुनै नसक्ने अवस्थामा अलपत्र रहेको छ। नीतिगतकानुनी स्पष्टता नभएसम्म यसको कार्यान्वयन नहुने भनी सम्बन्धित निकायले औपचारिक निर्णय गरिसकेकाले हालसम्म भुक्तानी भएको रकमको अतिरिक्त सम्झौताबमोजिम दायित्व सिर्जना भएको रकम बराबर प्राधिकरणलाई हानिनोक्सानी हुन गएको अख्तियारले जनाएको छ। प्रचलित कानुनविपरीतको कार्य गरीगराई सोको परिणाम स्वरुप प्राधिकरणलाई हानिनोक्सानी गरेगराएको अवस्था पुष्टि हुन आएको अख्तियारको आरोपपत्रमा छ। सार्वजनिक खरिद ऐन, २०६३ ले निर्धारण गरेका कार्यविधि प्रतिकूल हुने गरी टेरामक्ससम्बन्धी परामर्श सेवा खरिद कार्य गरेको देखिँदा सोही ऐनको दफा ३ को उपदफा (२) मा उल्लिखित प्राबधान आकर्षित हुने अख्तियारको दाबी छ। को हुन् पूर्वमन्त्री बस्नेत ? बस्नेत सत्तासीन कांग्रेसका सिन्धुपाल्चोकका प्रभावशाली नेता हुन्। ०७९ सालको आम निर्वाचनमा सिन्धुपाल्चोक क्षेत्र नम्बर २ बाट बस्नेतले एमाले स्थायी समिति सदस्य शेरबहादुर तामाङलाई हराएका थिए। बस्नेत २०७४ को निर्वाचनमा पूर्व सभामुख एवं माओवादीका उपाध्यक्ष अग्निप्रसाद सापकोटासँग सिन्धुपाल्चोक १ मा पराजित भएका थिए। कांग्रेस नेता बस्नेत ०७४ सालमा कांग्रेसमाओवादी गठबन्धनको सरकारमा सञ्चार तथा सूचना प्रविधिमन्त्री भएका थिए। बस्नेत ०४८ कै आम निर्वाचनमा सिन्धुपाल्चोक१ मा चुनाव लडेका थिए। ०४८ मा एमालेका अमृतकुमार बोहरासँग पराजित भएका थिए। ०५१ को मध्यावधिमा उनले टिकट पाएनन्। ०५६ मा टिकट पाएका उनले एमालेका त्यो बेलाका शक्तिशाली नेता बोहरालाई नै हराए। ०६४ मा टिकट त पाए, तर माओवादीको जगजगी भएकाले चुनाव जित्न सकेनन्। ०७० मा टिकट पाएर चुनाव जितेका बस्नेत मन्त्रीसमेत भए। २०७४ मा भने चुनाव हारे। बस्नेतको सांसद पद निलम्बन भ्रष्टाचार मुद्दा दायर भएसँगै पूर्वमन्त्री बस्नेतको सांसद् पद स्वतः निलम्बन भएको छ। भ्रष्टाचार निवारण ऐनको दफा ३३ मा भनिएको छ थुनामा रहेकोमा त्यसरी थुनामा रहेको अवधिभर र निज उपर दफा ३६ बमोजिम मुद्दा दायर भएकोमा त्यस्तो राष्ट्रसेवक सो मुद्दाको किनारा नभएसम्म स्वतः निलम्बनमा रहनेछ। मन्त्रीका साथै दूरसञ्चार प्राधिकरणका कर्मचारी पनि निलम्बनमा परेका छन्। सांसद बस्नेतको पद निलम्बन भएको सूचना संसद्मा सुनाइएको छ। बिहीबार प्रतिनिधिसभाको बैठकमा सभामुख देवराज घिमिरेले उक्त सूचना पढेर सुनाएका थिए।"
जसले विवाह दर्तादेखि लालपुर्जा पनि नक्कली बनाएर बेच्थे,"काठमाडौं : भीमसेनथापा गाउँपालिका१ गोर्खाका अन्जनी बयलकोटी प्रहरी हिरासतमा छन्। सुटेडबुटेड भएर हिँड्ने बयलकोटीले प्रशस्त पैसा कमाएर काठमाडौंमा नै घरघडेरी पनि जोडेका छन्। पैसा कमाउनका लागि उनले अपनाएको बाटो भने चाखलाग्दो देखिन्छ। उनले जुनसुकै प्रकारका कागजात पनि नक्कली बनाउन सक्छन्। कीर्ते विवाह दर्ताको प्रमाणपत्र होस् या जग्गा नै नभएको स्थानमा आफ्नो नाममा भएको लालपुर्जा होस्, वा जुनसुकै बैंकमा करोडौं रुपैयाँ भएको प्रमाणको नक्कली कागजात होस् उनले एक मिनेटमै तयार गरिदिन्छन्। उनीसँगै ओखलढुंगाका निर्मल खड्का र मकवानपुरकी अञ्जु खत्री पनि प्रहरी हिरासतमा पुगेका छन्। खड्का र खत्री भने मासिक १५ हजार पारिश्रमिक लिएर बयलकोटिको अफिसमा काम गर्ने गर्थे। नक्कली कागजात बनाएको कसूरमा उनीहरू पनि पक्राउ परेका हुन्। उपत्यका अपराध अनुसन्धान कार्यालयका प्रवक्ता काजीकुमार आचार्यका अनुसार, उनीहरूले कीर्ते गरी नक्कली शैक्षिक प्रमाणपत्रदेखि लालपुर्जा समेतका कागजात बनाउने गर्थे। विभिन्न सरकारी कार्यालय, स्थानीय तह, बैंक तथा वित्तीय संस्था, शैक्षिक प्रमाणपत्र लगायतका कागजात कीर्ते गर्ने उनीहरू काठमाडौं तारकेश्वर७, फुटुङ्बाट पक्राउ परेका हुन्। अन्जनी बयलकोटीले विगत ८ वर्षदेखि सरकारी तथा गैरसरकारी कार्यालयका कागजात किर्ते गरी प्रयोग तथा प्रचलनमा ल्याउने गरेका थिए। फुटुङमा कोठा भाडामा लिई नक्कली कागजात बनाउन दुई जना सहयोगीलाई मासिक १० हजारदेखि १५ हजारसम्म तलब दिई कार्यालय सञ्चालन गरेका थिए। बैंकबाट ऋण लिने प्रयोजनार्थ नक्कली जग्गाधनी पुर्जा बनाइ दिने गरेको कुरा अनुसन्धानबाट खुल्न आएको प्रहरीले जनाएको छ। उनीहरूबाट प्रहरीले विभिन्न सरकारी, गैरसरकारी, संघ संस्था तथा पार्टीहरूको छाप तथा व्यक्तिगत दस्तखत लगायतका ३ सय ५५ थान स्ट्याम्प र ठूलो संख्यामा नक्कली शैक्षिक, सवारी चालक अनुमतिपत्र, जग्गाधनी प्रमाणपत्र, विवाह दर्ता प्रमाणपत्र समेत बरामद गरेको छ। १० वटा त नक्कली जग्गाधनी पुर्जा नै प्रहरीले फेला पारेको छ। १०० वटा विभिन्न बैंकको स्टेटमेन्ट। २० वटा स्थानीय तहका विभिन्न सिफारिसपत्र पनि प्रहरीले फेला पारेको छ। प्रबक्ता आर्चाय भन्छन्, बयलकोटी लामो समयदेखि नक्कली कागजात बनाउने धन्दामा सक्रिय भएको सूचना प्रहरीले पाएको थियो। उनी ठाउँ फेरीफेरी घर नै भारामा लिएर नक्कली कागजात बनाउने गर्थे। केही वर्षअघि डिल्लीबजार एरियामा उनको चलखेल थियो। उनले बनाउन नजानेको भन्ने कुनै कागजात नै छैन। जसलाई जुन प्रकृतिको कागजात चाहिन्छ, उनले तुरुन्तै सक्कली जस्तै बनाएर पठाउने गर्थे। यसका लागि मोटो रकम लिने गरेका थिए। प्रहरीले आफूलाई खोजिरहेको सूचना पाएदेखि उनी तारकेश्वर फुटुङमा रहेको कार्यालय नै बन्द गरेर भागेका थिए। त्यही नगरपालिकाको २ नम्बरमा उनले आफ्नो घर बनाएका छन्। तर नक्कली कागजात बनाउने कार्यालयका लागि भारामा घर लिएका थिए। प्रहरीसँगको बयानमा उनले विशेषतः कागजातको अभावमा विदेश जान रोकिएका व्यक्तिहरूलाई आफूले सहयोग गर्नका लागि कागजात बनाइदिएको बताएका छन्।"
"फोक्सिङटारको बेलिब्रिज हटाइने, खोटाङवासीका दुःखका दिन सुरु","खोटाङ : खोटाङउदयपुर जोड्ने सुनकोशीको फोक्सिङटारमा जडान गरिएको बेलिब्रिज हटाइने भएको छ। तराईका जिल्लासँग जोड्ने प्रमुख नाकाका रूपमा रहेको फोक्सिङटारको बेलिब्रिज हटेपछि खोटाङउदयपुर सीधा यातायात अवरुद्ध हुँदै छ। गत असोज १२ गते आएको बाढीले फोक्सिङटारको पक्की पुल बगायो। खोटाङउदयपुर आवतजावत गर्ने यातायातका साधन बन्द भए। प्रधानमन्त्री केपी ओलीको निर्देशनमा सडक विभागले बेलिब्रिज जडान गर्यो, खोटाङवासीलाई प्रदेश राजधानी विराटनगर र तराईका जिल्ला आवतजावतमा सहज भयो। तर, त्यही बेलिब्रिज हटाउने खबरले स्थानीय चिन्तित छन्। गाईघाटदिक्तेल सडक आयोजनाका प्रमुख इन्जिनियर पशुपति ज्ञवालीले सुनकोशीमा बाढी आउन थालेपछि जेठ ५ देखि बेलिब्रिज हटाउन लागेको जानकारी दिए। उनले बेलिब्रिज झिक्ने मजदुर सहितको प्राविधिक टोली तयारी अवस्थामा राखिएको बताए। खोटाङवासीले भने जेठ १५ सम्म बेलिब्रिज नहटाउन आग्रह गरेका छन्। असोजदेखि कष्टकर जीवन बिताएका खोटाङवासीलाई सुबिधा दिने उद्देश्यले सरकारले गत पुस २७ गतेदेखि फोक्सिङटारमा बेलिब्रिज सञ्चालनमा ल्याइएको थियो। फोक्सिङटारमा बेलिब्रिज जडान गरिएपछि खोटाङ सदरमुकाम दिक्तेल बजारदेखि गाईघाट, बेलटार, धरान, इटहरी, बिराटनगर, दमक र बिर्तामोडसम्ममा यातायातका साधन सञ्चालनमा आएका थिए। बेलिब्रिज झिकेपछि खोटाङउदयपुर सीधा सम्पर्क टुट्ने र जिल्लावासीलाई तराईका जिल्ला झर्न गम्भीर समस्या हुने नेकपा एमाले खोटाङका उपाध्यक्ष कुमार आचार्यले बताए। उनले हाल वर्षात नभएकाले जेठ १५ सम्म फोक्सिङटारको बेलिब्रिज नहटाउन अनुरोध गरेका छन्। बेलिब्रिज हटाइएपछि सगरमाथा लोकमार्गको गाईघाटदिक्तेल सडकमा यातायातका साधनहरू सञ्चालन बन्द हुने भएका छन्। जसका कारण जिल्लावासीहरूलाई दैनिक उपभोग्य वस्तुको खरिद र उपचारका लागि धरान विराटनगरका अस्पताल सम्म जान समस्या हुने भएको छ। खोटाङबाट निर्वाचित सांसद रामकुमार राई (पासाङ)ले बेलिबृज हटाउदा जिल्लावासीहरूलाई मंसिरसम्म जीविका चलाउनका लागि खाधान्न, निर्माण सामग्री, औषधि, इन्धनलगायतका दैनिक उपभोग्य वस्तुको ढुवानिमा गम्भीर समस्या हुने बताए। उनले खोटाङका प्रहरी प्रशासन तथा स्थानीय जनप्रतिनिधिसँग समन्वय गरेर मात्र बेलिब्रिज हटाउन अनुरोध हरेका छन्। फोक्सिङटारको पक्की पुल बाढीले बगाएपछि सुनकोशीमा १ करोड २ लाख ९४ हजार ६ सय ७७७८ रुपैयाँ लागतमा बेलिब्रिज जडानको काम सम्पन्न गरिएको थियो। ५० मिटर लम्बाइ र साढे ६ मिटर चौडाइ रहेको बेलिब्रिजबाट एकतर्फी यातायातका साधन सञ्चालन हुँदै आएका थिए। फोक्सिङटारको बेलिबृज हटाइएपश्चात् खोटाङवासीहरू ओखलढुंगाको जयराम, उदयपुरको घुर्मी, कटारी र भोजपुर, धनकुटा हँुदै धरानसम्मको लामु दूरीको सडक पार गरेर तराईका जिल्ला झर्नुपर्ने बाध्यता सुरु भएको उद्योग वाणिज्य संघ खोटाङका अध्यक्ष राजन आचार्यले बताए। उनले यो बाटोमा यातायातका साधनमा यात्रा गर्दा र दैनिक उपभोग्य बस्तुको ढानि गर्दा महँगो हुने पनि बताए। सरकारले दिक्तेलगाईघाट सडकमा यातायातका साधन सञ्चालनमा सहज बनाउने र खोटाङवासीको कष्टकर जीवनलाई सहज बनाउने उद्देश्यले सुनकोशीको फोक्सिङटारमा २२ करोड ६७ लाख ११ हजार रुपैयाँ लागतमा ठेक्का लगाएर पक्की पुलको निर्माण सम्पन्न गरेको थियो। बाढीले बगाएको स्थानमा भने नयाँ पक्की पुल निर्माणमा भने सरकारले चासो देखाएको छैन।"
अर्थमन्त्रीले विनियोजन विधेयकका सिद्धान्त र प्राथमिकतामाथि छलफलमा उठेका प्रश्नको जवाफ दिँदै,काठमाडौं : प्रतिनिधिसभा बैठक बस्दैछ। बैठक नयाँ बानेश्वरस्थित संघीय संसद भवनमा शुक्रबार बिहान ११ बजे तय भएको छ। बैठकमा आर्थिक वर्ष २०८२०८३ को विनियोजन विधेयकका सिद्धान्त र प्राथमिकता सम्बन्धमा (कर प्रस्तावबाहेक) माथि छलफल जारी रहनेछ। यसैगरी बैठकमा उपप्रधानमन्त्री तथा अर्थमन्त्री विष्णुप्रसाद पौडेलले उक्त छलफलमा उठेका प्रश्नहरूको जवाफ दिने कार्यसूची रहेको छ।
आर्थिक अनुशासनविहीनताको ग्राफ,"सरकारी खर्चपर्चको हिसाबकिताबमा भइरहेको त्रुटि तथा कमजोरीहरूको ग्राफ बर्सेनि चुलिँदो छ। बुधबार महालेखापरीक्षकको कार्यालयले सार्वजनिक गरेको ६२औं प्रतिवेदनअनुसार आर्थिक वर्ष २०८०८१ मा बेरुजु रकम झन्डै १३ खर्ब (१२ खर्ब ८४ अर्ब रुपैयाँ) पुगेको छ। एकै आर्थिक वर्षमा झन्डै १ खर्ब रुपैयाँले बेरुजु रकम अकासिएको छ, वृद्धि भएको छ। बेरुजु आफैमा अनियमितता वा भ्रष्टाचार होइन, तर आर्थिक अनुशासनहीनता हो र प्रक्रियाविपरीतको खर्च पनि हो। मुलुकको ढुकुटीको साँचो भएको अर्थ मन्त्रालयमै सबैभन्दा बढी बेरुजु देखिनु ठूलो बिडम्वना भएको छ। सरकारी प्रणालीमा लेखा प्रणाली व्यवस्थापन र कागजात पेस गर्ने संस्कार नहुँदा पनि बेरुजु रकम चुलिएको हो। बेरुजु रकममध्ये कतिपय असुलउपरै गर्नुपर्ने खालको समेत हुन्छ। त्यस्तोमध्ये गत वर्ष १४ अर्ब ४८ करोड असुल भएको छ। तर ९१ अर्ब रुपैयाँभन्दा बढी गएकै वर्ष बेरुजु महालेखाले देखायो। यो भनेको असुली नगण्य हुनु हो। लेखाप्रणाली चुस्त बनाउने र व्यवस्थित गर्ने सरकारी प्रयास कमजोर सावित हुँदा नै बेरुजु बढेको छ। बेरुजु नहुने गरी खर्च गर्ने अर्थात् विधि र प्रक्रियापूर्वक तथा सिद्धान्त पालना गर्दै बजेट कार्यान्वयन गर्ने संस्कार सरकारले बसाउन सक्नुपर्छ, तब मात्रै बेरुजु यतिविधि बढ्दैन, हुँदैन। र, बेरुजु फछ्र्यौटका लागि पनि समयबद्ध योजना र जवाफदेही संयन्त्र स्थापना गर्नुपर्छ। सरकारी कर्मचारी र निकायहरूलाई वित्तीय अनुशासन कायम गर्न आवश्यक कानुनी प्रबन्ध पनि गर्नुपर्छ। बेरुजु हुनु भनेको सुशासन नहुनुको द्योतक पनि हो। बेरुजुका अंक केवल लेखापरीक्षणको अंकमात्रै होइन, हाम्रो बेपर्वाह र लापरबाहीको आकार पनि हो। आर्थिक कारोबारमा मौलाएको पारदर्शिता, जवाफदेहिता र नियमितता अभावको सूचक बेरुजु रकम हो। यसको वृद्धि मुलुक सही तरिकाले चल्न नसकेको प्रमाण हो। सरकारले यसलाई संवेदनशीलतापूर्वक लिएर नै बेरुजु फछ्र्यौट तथा अन्त्यको कदम चाल्नुपर्छ। तर बेरुजुको मामलामा संघीय सरकारमात्रै नभई प्रदेश र स्थानीय सरकार पनि उदासीन देखिएका छन्। त्यसैले बेरुजुको संघीय रोग सबै प्रदेश र पालिकाहरूमा पुगेको छ। नयाँ संरचनाहरूले नयाँ तवरले काम गरेर पुराना संरचनालाई पाठ दिन सक्नुपर्नेमा उल्टो हुनु बिडम्वना हो।"

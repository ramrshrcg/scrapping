शीर्षक,विवरण
टी२० विश्वकप छनोट : नेपाल समूह बीमा,"काठमाडौं : आगामी अक्टोबरमा ओमानमा हुने आईसीसी पुरुष टी२० विश्वकप एसिया र पूर्वी एसियाप्रशान्त क्षेत्रीय संयुक्त छनोट प्रतियोगितामा नेपाल समूह बीमा परेको छ। अन्तर्राष्ट्रिय क्रिकेट परिषद् (आईसीसी)का अनुसार नेपालले समूह बीमा कुवेत र जापानसँग प्रतिस्पर्धा गर्नेछ। यस्तै समूह एमा युएई, मलेसिया र कतार रहेका छन् भने समूह सीमा ओमान, पपुवा न्युगिनी र सामोआ छन्। १० दिनसम्म चल्ने प्रतियोगिता ८ देखि १० अक्टोबरसम्म हुनेछ। नौ टोलीलाई तीन समूहमा विभाजन गरिएको हो। प्रत्येक समूहमा तीन टिम रहेका छन्। प्रत्येक समूहबाट शीर्ष दुई टोली सुपर सिक्सचरणमा पुग्नेछन्। सुपर सिक्सका खेल जुन १२ देखि १७ अक्टोबरसम्म खेलिनेछ। सुपर सिक्सको अन्त्यमा शीर्ष तीन टोलीले सन् २०२६ मा भारत र श्रीलंकामा हुने आईसीसी पुरुष टी२० विश्वकपका लागि स्थान बनाउनेछन्। सन् २०२४ को उपक्षेत्रीय छनोट पार गरेका कुवेत, मलेसिया, युएई, कतार, जापान र सामोआ नेपाल, पपुवा न्युगिनी र आयोजक ओमानसँग प्रतिस्पर्धा गर्नेछन्। यीमध्ये ओमान, नेपाल, पपुवा न्युगिनी र युएई पहिले नै पुरुष टी२० विश्वकपमा खेलिसकेका टोली हुन्।"
"खेलकुदमन्त्रीलाई प्रधानमन्त्रीको चेतावनी खेलकुद राजनीति गर्ने ठाउँ होइन, एनपीएल अगाडि बढ्छ","काठमाडौं : प्रधानमन्त्री केपी शर्मा ओलीले खेलकुद क्षेत्रमा राजनीति नगर्न आग्रह गरेका छन्। उनले युवा तथा खेलकुदमन्त्री तेजुलाल चौधरीलाई लक्षित गर्दै खेलकुद राजनीति गर्ने ठाउँ नभएको प्रस्ट पारेका हुन्। नेपाल प्रिमियर लिग (एनपीएल)का सन्दर्भमा राष्ट्रिय खेलकुद परिषद् (राखेप) र नेपाल क्रिकेट संघ (क्यान)बीच विवाद चलिरहेको छ। एनपीएलको हिसाबकिताबका सबालमा दुई निकायबीच भइरहेको विवादबीच प्रधानमन्त्री ओलीले मन्त्री चौधरीलाई खेलकुदको विकासमा लाग्न निर्देशन दिएका हुन्। 'सरकारमा राजनीतिक दल नै आउने हो। सरकारमा आएपछि जुन क्षेत्रको काम छ, त्यसको विकास गर्ने हो। कृषि हो भने कृषिको विकास हुनुपर्यो, उद्योग हो भने उद्योगको विकास हुनुपर्यो। त्यहाँ राजनीतिक गर्नुभएन,' सातदोबाटोमा निर्मित नेशनल हाइ पर्फमेन्स सेन्टर एण्ड स्पोर्टस् साइन्स ल्याबको उद्घाटन समारोहमा प्रधानमन्त्री ओलीले भने, 'खेलमा हो भने खेलको विकास गर्नुपर्छ। खेललाई अगाडि लैजानुपर्छ। त्यहाँ 'पोलिटिक्स' गर्ने होइन। पोलिटिक्सका लागि 'देयर इज नो स्पेस'। जो आउँछ, उसले पोलिटिक्स गर्ने होइन खेलमा ध्यान दिनुपर्यो।' मन्त्री चौधरीले एनपीएलको विवादको अनुसन्धान गर्न आफू निकट राखेप सदस्य रञ्जना प्रधानको संयोजकत्वमा कार्यदल गठन गरेको छ। सोही कार्यदलले अख्तियारले छानबिन पूरा नगरेसम्म एनपीएलको काम रोक्न निर्देशन दिएको थियो। त्यसमा पनि प्रधानमन्त्री ओलीले आपत्ति जनाए। उनले उल्टै क्यानलाई एनपीएलको तयारी गर्न निर्देशन दिए। प्रधानमन्त्री ओलीले एनपीएलको भब्य तयारी हुनुपर्ने बताए। 'एनपीएलको भब्य तयारी गर्नुस्। यो हाम्रो नेशनल प्राइड हो। यसलाई राष्ट्रिय स्तरमा बढाउनुपर्छ। जसरी क्रिकेटको क्रेज बढेको छ। देशमा त्यसरी नै एनपीएललाई अगाडि लैजानुपर्छ। यसको आयोजना गर्नुस्। यो खेलिनुपर्छ,' प्रधानमन्त्री ओलीले भने। प्रधानमन्त्री ओली यतिमा मात्र सीमित भएनन्। कर्णाली प्रदेशमा हुने भनिएको राष्ट्रिय खेलकुद पटकपटक सारिएकोमा आपत्ति जनाए। उनले अब अर्को मिति नसारिने र मंसिरमा जसरी पनि गर्न मन्त्रालयसहित सम्बन्धित निकायलाई निर्देशन दिए। 'अब राष्ट्रिय खेलकुद मंसिरमा हुन्छ। मन्त्रालय र सम्बन्धित निकायलाई निर्देशन दिन चाहन्छु। अब लज्जाको विषय भएको छ। अब निर्धारित मिति सार्न मिल्दैन,' उनले भने। प्रधानमन्त्री ओलीले कीर्तिपुर रंगशाला सानो भयो भनेर चित्त नदुखाउन क्रिकेट समर्थकहरूलाई आग्रह गरे। उनले यो पहिलो फेजअन्तर्गत बनेको र दोस्रो फेजमा अझ ठूलो रूपमा विस्तार हुने बताए। 'कीर्तिपुर रंगशाला सानो भएर आत्तिनुभएन। यो निरन्तर विस्तार हुन्छ। धेरै जनाले हेर्ने बनाउँछौं। अहिलेको त फस्ट फेजको काममात्र हो। दोस्रो फेजमा अझ ठूलो विस्तार हुन्छ। अब यो क्रिकेट मैदानमात्र होइन, रंगशालामा परिणत भएको छ। राति खेल्न मिल्ने हुनेछ। यसलाई अन्तर्राष्ट्रिय स्तरको मैदानको रूपमा विकास गर्दैछौं,' प्रधानमन्त्री ओलीले भने।"
"अनुशासन उलंघन गरेको भन्दै कांग्रेसले गर्यो कारबाही, असन्तुष्ट जनाउँदै शेखर कोइराला समूहले बोलायो बैठक","कांग्रेसका १८ जना नेता कार्यकर्तालाई कारबाही गरिएको छ । काठमाडौं : नेपाली कांग्रेसले गत निर्वाचनमा आफ्नो दलका उम्मेदवारलाई पराजित गर्न भूमिका खेलेको भन्दै नेता कार्यकर्तालाई कारबाही गरेपछि डा शेखर कोइराला समूहले छुट्टै भेला बोलाएको छ। केन्द्रीय अनुशासन समितिको असार ९ देखि १७ सम्म बसेको बैठकले कारबाही गर्ने निर्णय गरेको हो। संस्थापन इतर समूहका नेताहरुलाई छानिछानि बहुमतको आधार नेताहरूमाथि कारबाही गरेको भन्दै उनीहरुले असन्तुष्टि जनाइरहेका छन्। आफ्ना पक्षका नेताकार्यकर्तालाई संस्थापन पक्षले कारबाही गरेको भन्दै कोइरालाको सम्पर्क कार्यालय बालुवाटारमा नेताहरू छलफलमा जुटेका हुन्। बैठकमा कृषि तथा पशुपंक्षी विकासमन्त्री रामनाथ अधिकारी, युवा तथा खेलकुद मन्त्री तेजुलाल चौधरीसहित कोइराला पक्षका केन्द्रीय सदस्यहरु र केही सांसद उपस्थित भएका छन्। एक नेताले,समसामयिक राजनीतिबारे छलफल गर्न भेला जुटेका हौं। हाम्रा नेतामाथि बहुमतका आधारमा अनुशासनको कारबाही गरिएको छ। यसले पार्टी भित्र संकट र असन्तुष्टि बढेको छ। असार १३ मा मात्र कांग्रेसका पार्टी सभापति शेरबहादुर देउवाले पार्टीभित्र ठूलो अन्तरघात गर्ने प्रवृत्ति हाबी भएको भन्दै त्यस्तालाई कारबाही गर्नुपर्ने धारणा राखेका थिए । देउवाले भनेका थिए, पार्टीलाई एकढिक्का बनाउने मेरो इच्छा छ । हाम्रो भित्र के छ भने टिकट एउटाले पाउँछ, नपाउने हराउन लाग्छ । हाम्रो पार्टीको रोग नै यही हो । यो रोग सुर्धान सबै लाग्नुपर्छ । उनले अब कांग्रेसले अन्तरघात गर्नेलाई कारबाहीको प्रक्रिया अगाडि बढाएको संकेत त्यतिबेलै दिएका थिए । अर्कोतिर सोमबारसम्म करिब १ हप्ता लामो बसेको कांग्रेस केन्द्रीय कमिटीको बैठकमा पनि निर्वाचनका समयमा अन्तरघात गर्नेलाई अहिलेसम्म पार्टीले कुनै कारबाही नगरेको भन्ने विषय जोडतोडले उठेको थियो । अनुशासन समितिको बैठकमा निर्वाचनको बेला देशभर भएका अन्तरघातको कुरा उठेको थियो । मकवानपुरमा भएको अन्तरघातको विषय थियो । २०७९ मा भएको निर्वाचनमा मकवानपुर१ बाट राप्रपाका दीपकबहादुर सिंह विजयी भएका थिए । उनले दुई हेबिवेट उम्मेदवारहरू नेपाली कांग्रेसकी नेतृ महालक्ष्मी उपाध्याय डिना र राप्रपा नेपालका अध्यक्ष कमल थापालाई पराजित गरेका थिए । निर्वाचनमा सिंहले २७ हजार ८ सय १६ मत ल्याउँदा उपाध्यायले २५ हजार ४ सय ३४ मत ल्याएकी थिइन् । निर्वाचनमा पराजय भोगेपछि उपाध्यायले पार्टीमा तत्कालै उजुरी दिएकी थिइन् । उनले बागमती प्रदेश कांग्रेस कमिटीको सभापतिसमेत रहेका इन्द्रबहादुर बानियाँले अन्तरघात गरेको भन्दै कांग्रेस केन्द्रीय समिति बैठकमा समेत उजुरी गरेकी थिइन् । त्यसले पनि अनुशासन समिति बैठकमा यो विषयले चर्चा पाएको थियो । अनुसासन समितिका सदस्यद्वय सञ्जय गौतम र राजीव कोइरालाले बानियाँले अन्तरघात गरेको विषय उठाएपछि कारबाहीसम्मको चर्चा चलेको थियो । आनन्द ढुंगानाको संयोजकत्वमा बनेको अनुशासन समितिमा पाँचजना सदस्य छन् । बैठकमा नेपाली कांग्रेसका केन्द्रीय सदस्यसमेत रहेका राज्य व्यवस्था तथा सुशासन समितिका सभापति रामहरि खतिवडाले पनि पार्र्टी भित्रैबाट अन्तरघात हुन थालेको भन्दै प्रश्न उठाएका थिए । निजामती कर्मचारीसम्बन्धी विधेयकको कुलिङ अफ पिरियडमा भएको बदमासीमा आफूले कुनै गल्ती नगरे पनि पार्र्टीभित्रैबाट अन्तरविरोध भएको भन्दै आपत्ति जनाएका थिए । अर्का केन्द्रीय सदस्य विनोद चौधरी शेखर कोइरालाप्रति खनिएका थिए । बैठकमा बोल्ने क्रममा कोइरालाले चौधरी केन्द्रीय सदस्य उम्मेदवार बन्न योग्यता र मापदण्डका विषयमा प्रश्न उठाएका थिए । कोइरालाको भनाइको प्रतिवाद गर्दै चौधरीले सारा विधि, पार्र्टी नियम, अर्को पार्र्टीबाट आएको पृष्ठभूमि, त्यसको कानुनी परिप्रेक्ष्यको विश्लेषण र त्यसपछिको निर्णयअनुसार अघि बढेको दाबी गरे । आफूलाई आमनिर्वाचनमा हराएर हृदयेश त्रिपाठीलाई कोइरालाले सघाएको आरोप पनि लगाए । चौधरीले भने, मलाई हराउन हर प्रयास गर्ने लुम्बिनी प्रदेशको महामन्त्रीको पदमा आसीन भएर बस्ने मान्छेलाई बोकेर हिँड्ने नेताले कसरी पार्र्टीलाई हाँक्न सक्छ ? कांग्रेस विधानअनुसार केन्द्रीय सदस्यको उम्मेदवार हुन १० वर्ष क्रियाशील सदस्य हुनुपर्ने व्यवस्था छ । त्यही विषय निकालेर कोइरालाले अनुशासनको कारबाही नेता हेरेर गरिएको गुनासोसहित चौधरीको नाम बैठकमा उल्लेख गरेका थिए । यहीबीचमा अनुशासन समितिले स्थानीय, प्रदेश र प्रतिनिधिसभा निर्वाचनमा आफ्ना उम्मेदवार वा पार्र्टीले समर्थन गरेकालाई पराजित असहयोग गरेको कारणले कारबाही गरेको उल्लेख गरिएको छ । कारबाही निष्कासन र निलम्बन गरी दुई प्रकृतिको गरेको छ । निर्णयमा भनिएको छ, उम्मेदवारविरुद्ध असहयोग गरी पराजित गराउने गलत मनसायका साथ सामाजिक सञ्जाल, अडियो र भिडिओलगायत अनेकन हत्कण्डाहरू प्रयोग गरिएका प्रमाणहरूका आधारमा तपसिलबमोजिमका पार्टीका नेता तथा कार्यकर्ताहरूलाई निष्कासन र निलम्बन गर्ने निर्णय गरिएको छ । कारबाही गरेकाहरूलाई स्पष्टीकरण सोधिएको र चित्तबुझ्दो जवाफ नदिएको अनुशासन समितिले जनाएको छ । ३ तहमा राखेर कारबाही गरिएको समितिका अध्यक्ष आनन्द ढुंगानाले बताए । उनले भने, यसपटक १८ जनालाई कारबाही गरिएको छ । कांग्रेस अनुशासन समितिमा संयोजक ढुंगाना र सदस्यहरू ईश्वरी न्यौपाने, ध्रुव वाग्ले, सञ्जयकुमार गौतम र राजीव कोइराला छन् । एक वर्षका लागि कारबाही गरिएकाहरू तेह्रथुम जिल्लाका महासमिति सदस्य तुलसी सुब्बा, कास्की जिल्लाका महासमिति सदस्य एवं गण्डकी प्रदेशका पूर्वमन्त्री कुमार खड्का, लुम्बिनी प्रदेशका महामन्त्री विक्रम खनाल, खोटाङ जिल्लाका सभापति विष्णुकमार राई, पर्सा जिल्ला१ का क्षेत्रीय सभापति अरविन्दकुमार गुप्ता रहेका छन् । त्यसैगरी, ६ महिनाका लागि कारबाही गरिएकाहरूमा धनुषा जिल्ला लक्ष्मीनीया गाउँपालिकाका सभापति आनन्द यादव, धनुषा जिल्ला सबैला नगरपालिकाका नगर सभापति खटरु यादव, धनुषाधाम नगरपालिका१ का रामबावु यादव, मुखियापट्टी मुसहरनियाका सभापति फुलगेन यादव, कास्की जिल्ला२ का क्षेत्रीय सहसचिव भावना श्रेष्ठ, कैलालीको धनगढी उपमहानगरपालिका२ का महाधिवेशन प्रतिनिधि भीमबहादुर शाह, कैलालीका निवर्तमान जिल्ला सचिव पूर्णकुमार कुँवर, धनगढी उपमहनगरपालिका१ का पूर्वमहासमिति सदस्य आनन्दराज जोशी, धनगढी उपमहानगरपालिका२ का क्षेत्रीय प्रतिनिधि रवीन्द्रप्रताप सिंह, क्रियाशील सदस्य लेखराज ओझा, धनगढी उपमहानगरपालिका१ का क्रियाशील सदस्य सुभाष चन्द, धनगढी उपमहानगरपालिका५ का पूर्वमहाधिवेशन प्रतिनिधि बब्लुकुमार चौधरीलाई ३ महिनाका लागि कारबाही गरिएकामा कांग्रेस कास्कीका निवर्तमान सभापति कृष्ण केसी छन् ।"
"आधा दर्जन बढी जलविद्युत् आयोजना प्रभावित, २५० मेगावाट बन्द","नुवाकोट : चीनबाट नेपालतर्फ बग्ने लेन्देखोला (भोटेकोशी) मा आएको अकल्पनीय बाढीले मुुलुकको जलविद्युत् क्षेत्रमा अर्बाैंको क्षति पुगेको छ । त्रिशूली जलविद्युत् हब अन्तर्गतका दर्जनौं जलविद्युत् आयोजना बाढीबाट प्रभावित भएका छन् । बाढीले नुवाकोट र रसुवाका दर्जनौं जलविद्युत आयोजनामा क्षति पुग्दा अर्बौंको नोक्सान भएको विद्युत् प्राधिकरणले जनाएको छ । नुवाकोटका चार विद्युत् गृहसहित विद्युत् हब र रसुवातर्फ दुईवटा जलविद्युत् गृह र त्यसका संरचना ध्वस्त बनाएको छ । यसबाट २ सय ३५ मेगावाट जलविद्युत् बन्द भएको प्राधिकरणले जनाएको छ । विद्युत् आयोजनामा क्षतिका कारण विद्युत् बिक्रीबाट हुने करोडौंको आम्दानी पनि गुम्न पुगेको छ । बाढीले १११ मेगावाट क्षमताको रसुवागढी जलविद्युत् योजनाको हेडवक्र्स नै ध्वस्त बनाएको छ । त्यसैकारण यो आयोजनाको भविष्य अनिश्चित भएको छ । सो आयोजनाले गत २०८१ साल पुसदेखि मात्र विद्युत् उत्पादन सुरु गरेको थियो । २२ मेगावाट क्षमताको चिलिमे जलविद्युत् योजनाको टेलरेसमा बाढी पसेर क्षति पुर्याएको प्राधिकरणका प्रवक्ता तथा निर्देशक राजन ढकालले जानकारी दिए । उनका अनुसार बाढीले ६० मेगावाट क्षमताको त्रिशूली थ्री ए हेडवक्र्स नै बगाएको छ । बाढीले १३२ केभिएको त्रिशूली सबस्टेसन लाइनको संरचना बगाएको छ । भयानक बाढीले त्रिशूली थ्री बीको संरचनामा समेत क्षति पुर्याएको छ । तुप्चेस्थित त्रिशूली जलविद्युत् केन्द्रको हेडगेडमा क्षति पुर्याएपछि विद्युत् उत्पादन बन्द भएको प्रमुख जिल्ला अधिकारी शशिधर घिमिरेले बताए । उनका अनुसार त्रिशूली जलविद्युत् गृहकै पानीबाट पाँच किलोमिटर तल लगेर उत्पादन गरिएको देवीघाट जलविद्युत् गृहबाट समेत उत्पादन बन्द भएको छ । सबैभन्दा धेरै १११ मेगावाट क्षमताको रसुवागढी जलविद्युत् आयोजनामा क्षति पुगेको छ । उक्त आयोजनाको हेडबक्र्स नै ध्वस्त भएको छ । ६० मेगावाटको त्रिशूली ३ ए र २२ मेगावाटको चिलिमे जलविद्युत् आयोजनामा पनि विद्युत् उत्पादन नहुने गरी क्षति पुगेको जनाइएको छ । क्षति भएका आयोजनाहरूको स्थलगत अवलोकन गरी मूल्यांकन गर्ने कार्य भइरहेको छ । बाढीले गरेको क्षतिका कारण ती आयोजनाको उत्पादन बन्द भएको छ । साथै कतिपय स्थानमा प्रसारण लाइन नै बगाएको छ । बर्खाको समय भएकाले क्षतिग्रस्त आयोजनाको मर्मत, पुनर्निर्माण तथा सुचारुबारे तत्काल अन्यौलता सिर्जना भएको प्राविधिकहरूको भनाइ छ । विद्युत् प्राधिकरणले लेन्देखोलामा आएको बाढीका कारण २४० मेगावाट विद्युत् उत्पादन बन्द भएको जनाएको छ । प्राधिकरणका कार्यकारी निर्देशक हितेन्द्रदेव शाक्यले बाढीका कारण प्राधिकरणको २३० मेगावाट र निजी क्षेत्रले मैलुङ खोलाबाट उत्पादन गर्दै आएको १० मेगावाट गरी २४० मेगावाट विद्युत् उत्पादन बन्द भएको जानकारी दिए । बाढीले २०० मेगावाट हाराहारीका जलविद्युत् आयोजनामा क्षति पुगेको र थप ३५ मेगावाटका दुई आयोजनाको उत्पादनमा अवरोध भएको हो । अहिले बाढीका कारण २३५ मेगावाट विद्युत् प्रणालीभन्दा बाहिर रहन गएको छ । विपद्ले पुर्याएको क्षतिबाट अब यस प्रकारका क्षति रोक्न प्राधिकरणले विशेष काम गर्ने पनि शाक्यले बताए । उनले अगाडि भने, हबअन्तर्गतका कुनै एउटा आयोजनामा बाढीका कारण क्षति गर्न सुरु भएमा तत्कालै नदीको तलतिर रहेका अन्य आयोजनाहरूलाई जानकारी दिनुपर्ने छ । उनका अनुसार त्रिशूली हबमा रहेका आयोजनाहरूले समयमै उक्त जानकारी पाउन सकेको भए क्षति कम हुने थियो । समयमै माथितिरबाट जानकारी भएको भए क्षति कम गर्न केही सहयोग पुग्ने थियो, प्राधिकरणमा अब त्यसरी जानकारी दिने काम थालनी हुन्छ। कार्यकारी निर्देशक शाक्यले भने । त्रिशूली जलविद्युत् हबको विद्युत् प्रसारण गर्ने त्रिशूली ३ बी हब सबस्टेसन र प्रसारण लाइनमा समेत निकै क्षति पुगेकाले केही दिन उत्पादनप्रसारण अवरुद्ध हुने र करोडौंको घाटा व्यहोर्नुपर्ने शाक्यले बताए । बाढी लगत्तै सो हवको शाक्यले निरीक्षण गरिरहेका बेलासमेत बाढीले क्षति गरिरहेको थियो । क्षति पुगेका अन्य आयोजनामा विदुर नगरपालिका भित्र रहेका २१ मेगावाटको त्रिशूली र १४ मेगावाटको देवीघाट जलविद्युत् गृह छन् । रसुवागढी र चिलिमे प्राधिकरणसँग निजी क्षेत्र समेतको सहभागितामा निर्माण गरिएका आयोजना हुन् । क्षतिग्रस्त आयोजनाहरूको कार्यकारी निर्देशक हितेन्द्रदेव शाक्यसँगै प्रसारण निर्देशनालयका निमित्त उपकार्यकारी निर्देशक राजन ढकालसहितको उच्च प्राविधिक टोलीले निरीक्षण गरेको थियो । टोलीले आयोजना र उत्पादन बिक्रीबाट गरी अर्बौं नोक्सान भएको अनुमान गरेको छ । क्षतिको मूल्यांकन नै पूर्ण हुन नसकेको अवस्थामा सबैभन्दा धेरै क्षति भएको रसुवागढी आयोजना पुनर्निर्माण गर्न लाग्ने समय यकिन नभएको प्राधिकरणले जनाएको छ । निर्माणाधीन २१६ मेगावाटको माथिल्लो त्रिशूली र १०० मेगावाटको सुपर त्रिशूली आयोजनामा पनि क्षति पुगेको छ । चिलिमे जलविद्युत् आयोजनाको टेलरेसबाट पानी छिरेको छ । त्रिशूली ३ ए जलविद्युत् आयोजनाको ड्यामको दुईवटा ढोकामा क्षति पुग्नुको साथै हेडबक्र्समासमेत क्षति भएको छ । त्रिशूली ३ बी हब सबस्टेसनमा त्रिशूलीले वहाव नै परिवर्तन गरी सबस्टेसन बगाउँदै बगर बनाएर पानी छिरेको छ । प्राधिकरणका प्रवक्ता राजन ढकालले बाढी आएको दुई दिन बितेको छ, प्राविधिकहरू फिल्डमै खटिएका छन्, यद्यपि, क्षतिको पूर्ण विवरण आउने क्रममा रहेको बताए । उनले करोड नभई अर्र्बौँको क्षति भएको प्रारम्भिक अनुमान गरिएको बताए । त्रिशूलीमा बाढी आएको कारण प्राधिकरणले भारत निर्यात गरिरहेको विद्युत् नै घटेको छ । बाढी अघि ७ सय मेगावाट विद्युत् भारत निर्यात भइरहेको थियो । बाढीपछि त्यो घटेर अहिले ५ सय मेगावाटमात्रै विद्युत् निर्यात गरिरहेको प्राधिकरणले जनाएको छ । नेपालमा हाल २२ देखि २३ सय मेगावाट बिजुली उत्पादन रहेको शाक्यको भनाइ छ । उनका अनुसार यसबाटै दैनिक ५ सय मेगावाट भारत निर्यात भइरहेको छ । प्राधिकरणका अनुसार रसुवागढी जलविद्युत आयोजनाको हेडवक्र्स पूर्णरूपमा क्षति भएको छ । त्यस्तै, चिलिमे जलविद्युत् आयोजनाको टेलरेसबाट पानी छिरेको छ भने त्रिशूली३ ए जलविद्युत् आयोजनाको ड्याम साइटको दुईवटा गेटमा क्षति पुगेको छ । बाढीले जलविद्युत् योजनामा गरेको क्षतिको उच्चस्तरीय टोलीले क्षतिग्रस्त स्थलमा पुगेर मंगलबार र बुधबार निरीक्षण गरेको छ । प्रधानमन्त्री केपी शर्माओलीसहित अर्थमन्त्रि विष्णुप्रसाद पौडेल, गृहमन्त्री रमेश लेखक, ऊर्जा तथा जल स्रोतमन्त्री दीपक खड्का, गृहसचिव गोकर्णमणि दुवाडी, बागमती प्रदेशका मुख्यमन्त्री बहादुरसिं लामातामाङ लगायतले निरीक्षण गरिसकेका छन् । प्राधिकरणले बाढीका कारण हाल २५० मेगावाट विद्युत् प्रणालीवाट विच्छेद भएको जनाएको छ । ठूलो बाढीले क्षति पुर्याएका कारण क्षति भएका संरचना र अवस्थाको मूल्यांकन प्राधिकरणले सुरु गरेको छ । त्रिदेशीय मार्ग अवरुद्ध बाढीपछिको पहिरोका कारण रसुवाको स्याफ्रुबेंसीटिमुरे सडकखण्ड अवरुद्ध भएको छ । चीन हुँदै आएको लेन्देखोलाको बाढीका कारण गोसाइँकुण्ड गापा २ स्थित टिमुरे र रसुवागढी क्षेत्र अस्तव्यस्त छ । जनजीवन प्रभावित भएको छ । स्याफ्रुबेंसी हुँदै टिमुरे जाने उक्त सडकमा गएको पहिरो हटाउन सेनाको श्रीनाथ गणको टोली परिचालन गरिएको सैनिक जनसम्पर्क तथा सूचना निर्देशनालयले जनाएको छ । पहिरो पन्छाउन र बाढीमा दुई दिनदेखि बेपत्ताहरूको खोजीमा सेना खटिएको छ । त्रिदेशीय मार्गअन्तर्गत वीरगन्जगल्छीदेवीघाटत्रिशूलीरसुवागढी सडकमार्गको बीचमा खसेको पहिरो पन्छाउन सुरु गरिएको छ । गोसाइँकुण्ड गाउँपालिका५ स्थित रोंगापुल क्षेत्रमा सेनासहितको टोली खटिएको छ । यता, पहिरोले रसुवाको धुन्चेस्याफ्रुबेंसी सडकखण्ड अवरुद्ध छ । ठूलो भार्खुमा पहिरो खसेपछि धुन्चेस्याफ्रुबेंसी सडकखण्ड अवरुद्ध भएको हो । प्रहरी र सडक डिभिजन कार्यालयको टोलीले पहिरो हटाउने काम गरिरहेको छ । चीनको तब्बत हुँदै बहने लेन्दे (भोटेकोशी) नदीको बाढी र पहिरोले स्याफ्रुबेंसीरसुवागढी सडकखण्ड विभिन्न स्थानमा कटान हुँदा अवरुद्ध भएको जिल्ला प्रशासन कार्यालय रसुवाले जनाएको छ । नेपालचीन सिमाना रसुवागढीमा लेन्देखोलामा मंगलबार राति आएको बाढीको कारण दुई प्रहरी, ६ जना चिनियाँसहित १९ जना अझै बेपत्ता छन् । टिमुरे प्रहरी चौकीमा कार्यरत प्रहरी सहायक निरीक्षक लालबहादुर श्रेष्ठको शव फेला परेको बागमती प्रदेश प्रहरी कार्यालयले जनाएको छ । प्रदेश प्रहरी प्रमुख प्रहरी नायव माहनिरीक्षक अरुण पौडेलका अनुसार लेन्देखोला हँुदै आएर त्रिशूली नदीमा मिसिएको बाढीमा एक जना प्रहरीको शव सनाखत भएको छ । पहिरोका कारण स्य्राफ्रुबेंसी र टिमुरे, रसुवागढी केरुङको सम्पर्क पनि टुटेको छ । नेपालचीन सीमाको लेन्दे खोला हुँदै भोटेकोशीमा आएको बाढीले बगाएर उद्धारमा खटिएका तीन प्रहरीसहित २० जना बेपत्ता भएका हुन् । तीमध्ये एक जनाको मात्रै सनाखत भएको हो । उद्धारमा खटिएका प्रहरीका असई लालबहादुर श्रेष्ठको मात्रै सनाखत भएको हो । उनको शव चितवनको भरतपुर नगरपालिका२९ त्रिशूली नदीस्थित १५ किलोमा भेटिएको थियो । बाढीग्रस्त स्थानमा खोज तथा उद्धारका लागि डीआईजी पौडेलसहित रसुवाका सुरक्षा निकाय, सेना, सशस्त्र र अन्य निकाय क्रियाशील भएका छन् । बाढीका कारण ज्यान बचाउन माथिको डाडामा पुगेकाहरू अव भने टिमुरे तथा आसपासका क्षेत्रमा झर्ने क्रम सुरु भएको छ । बुधबार पनि उद्धार चीनको लेन्देखोला हुँदै रसुवागढीमा आएको अकल्पनीय बाढीका कारण नुवाकोट र रसुवामा अर्बाैंको धनजनको क्षति भएको छ । बाढी गएको दोस्रो दिन बुधबार पनि उद्धार कार्य जारी नै रहेको छ । विदेशी र नेपाली गरी बाढीमा फसेका एक सय ५० जना बढीको उद्धार गरिएको प्रशासनले जनाएको छ । बाढीपीडितका उद्धारमा खटिएका सशस्त्र प्रहरीका सहायक हवल्दार लडेर सख्त घाइते भएका छन् । उद्धारका क्रममा लडेर गम्भीर घाइते भएपछि उनलाई नेपाली सेनाले हेलिकप्टमार्फत उद्धार गरेको छ । गोसाइँकुण्ड गापा ३ लिङलिङमा उद्धारको क्रममा सशस्त्रको नम्बर २० गुल्म रसुवाबाट खटिएको टोलीका सहायक हवल्दार विशाल थापा भीरबाट १० मिटर तल खोचमा खसेर घाइते भएका थिए । उनको टाउको र घुँडामा चोट लागेको छ । उनलाई अपरान्ह नेपाली सेनाको हेलिकप्टरले उद्धार गरेको सशस्त्र प्रहरीका सहायक प्रवक्ता तथा प्रहरी नायब उपरिक्षक शैलेन्द्र थापाले जानकारी दिए। हेलिकप्टरमार्फत उपचारका लागि काठमाडौं ल्याइएका हवल्दार थापाको बलम्बुस्थित सशस्त्र प्रहरी अस्पतालमा उपचार भइरहेको छ । उद्धार तथा पीडितको व्यवस्थापनमा सक्रियता अपनाइएको जिल्ला प्रशासन कार्यालय रसुवाले जनाएको छ । हेलिकप्टरमार्फत ३४ वटा फ्लाइटबाट १ सय ३६ जनालाई उद्धार गरेर काठमाडौं पठाएको प्रमुख जिल्ला अधिकारी अर्जुन पौडेलले जानकारी दिए । उनका अनुसार जसमध्ये १ सय २७ विदेशी नागरिक छन् । यसका साथै बाढीमा फसेका स्वदेशी तथा विदेशी गरेर १ सय ५० जनाभन्दा बढीलाई सुरक्षाकर्मीको स्कर्टिङमा सुरक्षित स्थानमा सारिएको पौडेलको भनाई छ । चीनको तिब्बतबाट आएको बाढी लेन्देखोला (भोटेकोशी नदी) मा मिसिएपछि सुरु भएको बिपत्तिले नुवाकोट र रसुवामा ठूलो जनधनको क्षति भएको छ । बाढीले नेपालचीन जोड्ने मितेरी पुल बगाउँदा दुई देशको यातायात सम्पर्क टुटेको छ । प्राविधिकका अनुसार १ हजार १ सय मिटर सडक १० स्थानमा ठूलो क्षति पुगेको छ । गोसाइकुण्ड गापा २ मा निर्माणाधीन सुक्खा बन्दरगाहमा पनि ठूलो क्षति भएको छ । बाढीमा परेर हालसम्म दुई जना प्रहरी, ६ चिनियाँ नागरिक, वांकी नेपाली चालक र कामदारसहित १९ जना सम्पर्कविहीन छन् । बाढीमा टिमुरेस्थित सुक्खा बन्दरगाहमा रहेका सामानसहितका कन्टेनर गाडी, ट्रक र ईभी गाडी बगेका छन् । बाढीपछि उद्धार र खोजीकार्य तथा सडक सञ्चालनलगायतका काम भइरहेको छ । २ हजारभन्दा धेरै मानिसको बासस्थान भएको ठाउँमा बाढीले सम्पर्कविच्छेद बनाएको प्रजिअ पौडेलको भनाइ छ । उनका अनुसार त्यहाँ तीन चार दिनका लागि मात्रै पुग्ने खाद्यान्न मौज्दात रहेको छ । रसुवाका प्रजिअ अर्जुन पौडेल जिल्ला विपल व्यवस्थापन समितिको बुधबार बेलुकी बसेको आकस्मिक बैठकले उद्धार, राहत तथा पुनस्र्थापनालाई प्रभावकारी बनाउने निर्णय गरेको बताए । उनले सम्पूर्ण सुरक्षा संयन्त्र नै फिल्डमा रहेको र उद्धारका कामहरू जारी राखेको बताए । बाढीमा फसेकाहरूको उद्धार जारी छ । बाढीमा फसेकालाई स्कर्टिङ गरेर सुरक्षित स्थानमा ल्याउने क्रममा सशस्त्र प्रहरीका सहायक हवल्दार विशाल थापा भीरबाट खसेर घाइते भएकोमा उनको उपचार जारी रहेको छ । बाढीको सबैभन्दा ठूलो प्रभाव रसुवागढी पुल बगाएर भएको छ। टिमुरेस्थित रसुवा भन्सारको यार्डमा पनि धेरै क्षति गरेको प्रजिअ पौडेलको भनाइ छ । उनका अनुसार भन्सार यार्डमा १५ देखि २० वटा गाडीहरू पुरिएका छन् । भन्सार यार्डमा धेरै ठाउँमा धाँजा फाटेको र उक्त क्षेत्रलाई प्रशासनले रेड एरिया घोषणा गरेको छ । भन्सार यार्डमा रहेका गाडीभित्र सामानहरू रहेकाले सुरक्षाकर्मीले ती गाडीका मालिकहरूसँग सम्पर्क गरेर ती सामानहरू सुरक्षित स्थानमा सार्न समन्वय गरिरहेका छन् । बेपत्ता भएका कतिपय मानिसहरू यार्डबाटै बगेका हुन सक्ने र कतिपय त्यहीँ पुरिएका हुन सक्ने आशंका छ । त्यसको खोजी कार्य पनि जारी रहेको जिल्ला प्रहरी कार्यालय रसुवाले जनाएको छ । बाढीमा उद्धार र बेपत्ताको खोजी कार्यका लागि हेभी इक्विपमेन्टहरू चाहिने सुरक्षाकर्मीहरूको भनाइ छ । त्यस्ता उपकरणहरू तत्काल नभएकाले स्याफ्रुबेंसीरसुवागढी बाटो पहिरो पन्छाएर नखुलेसम्म त्यस्ता उपकरणहरू ल्याउन पनि समस्या रहेको प्राविधिकहरूको भनाइ छ । बाढीले स्याफ्रुबेंसीरसुवागढी सडकखण्डमा १२ ठाउँमा सडक अवरुद्ध गरेको छ । बाढीले विद्युत् र टेलिफोन सेवा पनि अवरुद्ध छन् । यसले गर्दा उद्धार र अरू कामहरू गर्न अप्ठ्यारो भएको छ । टेलिफोन सेवा सुरु गर्न र विद्युत् आपूर्ति सुचारु गर्न पहल गरिएको रसुवा प्रशासनले जनाएको छ । प्रहरीलाई विपद व्यवस्थापनका सामग्री नुवाकोटको तादी गाउँपालिकाले प्रहरीलाई विपद्का उद्धार सामग्री प्रदान गरेको छ । तादी गापा ३ खरानीटारमा रहेको इलाका प्रहरी कार्यालयलाई तादी गापाले विपद् तथा उद्धार सामग्री हस्तान्तरण गरेको हो । तादी गापा अध्यक्ष सन्तमान तामाङले इलाका प्रहरी कार्यालय खरानीटारकी प्रमुख तथा प्रहरी निरीक्षक जयन्ती थापालाई उक्त राहत तथा उद्धार सामग्री हस्तान्तरण गरेका हुन् । तादी गापाले सावेल, लाइफज्याकेट, पिक, रेनकोट, डोरी, घिर्नी, टर्चलाइट, रुख काट्ने मेसिनसहित नौ प्रकारका विपद् नियन्त्रण जन्य सामग्री इलाका प्रहरी कार्यालय खरानीटारलाई दिएको हो । सामान हस्तान्तरण गर्दै गापा अध्यक्ष तामाङले यसलाई प्रभावकारी रूपमा सदुपयोग गरी प्रहरीले बर्खा तथा अन्य समयमा आउन सक्ने विपद्लाई व्यवस्थापन गरी जिउधनको रक्षा गर्न आग्रह गरे । अध्यक्ष तामाङले तादी र छिमेकी दुप्चेश्वर गापामा बाढी पहिरो तथा अन्य विपद्को सम्भावना रहेको बताउँदै विपद् नियन्त्रण सामग्रीहरू प्रभावकारी रूपमा सदुपयोग गरी नागरिकलाई सुरक्षा गर्न सकिने बताए । स्थानीय सरकार अभिभावक भएको हुँदा सचेतना अपनाउँदै उक्त क्षेत्रमा विपद् व्यवस्थापनमा सहयोग पुर्याउने उद्देश्यले प्रहरीलाई राहत तथा उद्धार सामग्री प्रदान गरिएको गापाले जनाएको छ । इलाका प्रहरी कार्यालय खरानीटार तादी गापामै रहेकाले विपद्का वेला तत्काल परिचालन गर्न सकिने गरी विपदका विभिन्न सामग्रीहरू हस्तान्तरण गरिएको प्रमुख प्रशासकीय अधिकृत ध्रुव खनालको भनाइ छ । गापा तथा प्रहरी दुवै निकाय समन्यपूर्ण रूपमा विपद् व्यवस्थापनमा सक्रिय रहेको प्रहरी निरीक्षक जयन्ती थापाको भनाइ छ । त्रिशूली जलविद्युत् हब अन्तर्गतका दर्जनौं जलविद्युत् आयोजना बाढीबाट प्रभावित भएका छन्। नुवाकोटका चार विद्युत् गृहसहित विद्युत् हब र रसुवातर्फ दुईवटा जलविद्युत् गृह र त्यसका संरचना ध्वस्त बनाएको छ। यसबाट २ सय ३५ मेगावाट जलविद्युत् बन्द भएको प्राधिकरणले जनाएको छ। सबैभन्दा धेरै १११ मेगावाट क्षमताको रसुवागढी जलविद्युत् आयोजनामा क्षति पुगेको छ। उक्त आयोजनाको हेडवक्र्स नै ध्वस्त भएको छ। बाढीले २०० मेगावाट हाराहारीका जलविद्युत् आयोजनामा क्षति पुगेको र थप ३५ मेगावाटका दुई आयोजनाको उत्पादनमा अवरोध भएको छ । निर्माणाधीन २१६ मेगावाटको माथिल्लो त्रिशूली र १०० मेगावाटको सुपर त्रिशूली आयोजनामा पनि क्षति पुगेको छ। चिलिमे जलविद्युत् आयोजनाको टेलरेसबाट पानी छिरेको छ भने त्रिशूली३ ए जलविद्युत् आयोजनाको ड्याम साइटको दुईवटा गेटमा क्षति पुगेको छ। प्राधिकरणले बाढीका कारण हाल २५० मेगावाट विद्युत् प्रणालीबाट विच्छेद भएको जनाएको छ। नेपालचीन सिमाना रसुवागढीमा लेन्देखोलामा मंगलबार राति आएको बाढीका कारण दुई प्रहरी, ६ जना चिनियाँसहित १९ जना अझै बेपत्ताा छन्। २ हजारभन्दा धेरै मानिसको बासस्थान भएको ठाउँमा बाढीले सम्पर्कविच्छेद बनाएको छ। पहिरोका कारण स्य्राफ्रुबेंसी र टिमुरे, रसुवागढी केरुङको सम्पर्क पनि टुटेको छ। बाढीले स्याफ्रुबेंसीरसुवागढी सडकखण्डमा १२ ठाउँमा सडक अबरुद्घ गरेको छ। बाढीले विद्युत् र टेलिफोन सेवा पनि अबरुद्ध छन्।"
संसद् भवनमा ड्रोन खसालेको आरोपमा पाँच जना नियन्त्रणमा,"काठमाडौं : संघीय संसद् भवनमा ड्रोन खसालेको आरोपमा प्रहरीले पाँच जनालाई नियन्त्रणमा लिएको छ। जिल्ला प्रहरी परिसर काठमाडौंका प्रवक्ता एवं प्रहरी उपरीक्षक अपिलराज बोहराका अनुसार काठमाडौं महानगरपालिका१० नयाँ बानेश्वर, सुवर्णमार्गस्थित टेकस्पायर कलेजका प्राध्यापक एवं कोर्स कोअर्डिनेटर विजयबाबु रेग्मी, सोही कलेजका विद्यार्थीहरू समन महर्जन, सुजल काजी श्रेष्ठ, समिप खतिवडा र अफ्ताव रेजा रहेका छन्। उनले भने, 'संघीय संसद् भवनमा ड्रोन खसालेको आरोपमा पाँच जनालाई नियन्त्रणमा लिई जिल्ला प्रशासन कार्यालय काठमाडौंमा उपस्थित गराइएको छ।' गत असार २४ गते बिहान ९:३० बजे संघीय संसद भवन (उडान निषेधित क्षेत्र)को दक्षिणतर्फको छतमा एक थान ड्रोन फेला परेको र टेकस्पायर कलेजको लोकेशनबाट सो ड्रोनले उडान सुरु गरेको देखिएको प्रहरीले जनाएको छ। कलेजका प्रधानाध्यापक लक्ष्मण पोख्रेलले प्राध्यापक एवं विद्यार्थीहरूलाई उक्त ड्रोन निर्माण गरी परीक्षण गर्न भनि गत असार १३ गते लिखित रूपमा सेमेस्टर कार्य दिइएको भन्ने बुझिएको प्रहरी प्रवक्ता बोहराले बताए।"
"कारबाहीलाई लिएर कांग्रेसमा मतभेद : शेखर पक्षले भन्यो  अवैधानिक र प्रतिशोधपूर्ण छ, प्रतिवाद गर्छौं","काठमाडौं : नेपाली कांग्रेसले गत निर्वाचनमा आफ्नो दलका उम्मेदवारलाई पराजित गर्न भूमिका खेलेको भन्दै नेता कार्यकर्तालाई गरेपछि अन्तरविरोध चुलिएको छ भएको छ। आज बिहान डा शेखर कोइरालाले आफ्नो सम्पर्क कार्यलयमा बोलाएको बैठकले पार्टी संस्थापनले गरेको अनुशासनको कारबाही वैधानिक नभएको निष्कर्ष निकालेको हो। बैठकमा उपसभापति धनराज गुरुङले सभापति शेरबहादुर देउवा, उपसभापतिहरू र महामन्त्रीहरूका बिच अहिले अनुशासन समितिको फाइल अहिले नचलाउने कुरा भएको तर हिजो अनुशासन समितिका संयोजक आनन्द ढुंगानाले समितिमै छलफल नगरी एक्कासि विज्ञप्ति निकालेर कारबाही गरिएको जानकारी गराएका छन्। कोइराला पक्ष नेताहरुको बैठकले अनुशासन समितिले गरेको कारबाही अवैधानिक र प्रतिशोधपूर्ण रहेकाले प्रतिवाद गर्ने निष्कर्ष निकालेको कांग्रेस नेता गुरुराज घिमिरेले जानकारी दिए। पार्टीको सदस्यउपर उजुरी परेको ६ महिनाभित्र अनुशासनको कारबाही टुंग्याइसक्नुपर्नेमा अढाइ वर्षपछि कारबाहीको निर्णय बाहिर आउनु आफैँमा पार्टी विधान र नियमावलीविपरीत रहेको उनको भनाई छ। त्यस्तै घिमिरेले पार्टीभित्रको अर्को पक्षलाई किनारा लगाउने गरि पक्षपातपूर्ण र गुट प्रेरित ढंगले कारवाही भएको आरोप लगाए। यस विषयमा शेखर कोइराला लगायतका नेताहरुले सभापतिसँग कुरा गर्ने घिमिरेले बताए। उनले पार्टीभित्र प्रतिस्पर्धी समूहलाई पाखा लगाउने प्रयत्नको सालिन र सभ्य रुपबाट प्रतिवाद हुने धारणा राखे। अनुशासन समितिले गरेको कारबाही पार्टी विधान र नियमावलीविपरीत छ, अवैधानिक छ। कारबाहीमा परेका कसैलाई पनि अन्याय हुन नदिने, न्याय दिलाएरै छाड्ने उनीहरुको निष्कर्ष छ। कारबाही विधान विपरीत र एकातर्फी भएको उनीहरुको भनाई छ। उनीहरुले राजनीतिरुपमा यसलाई सशक्त प्रतिरोध गर्ने र कारबाही नमान्ने जनाएका छन्। बैठकमा उपसभापति धनराज गुरुङ, सहमहामन्त्री जीवन परियार, कृषि तथा पशुपंक्षी विकासमन्त्री रामनाथ अधिकारी, युवा तथा खेलकुद मन्त्री तेजुलाल चौधरी, नेताहरु अर्जुननरसिंह केसी,बलबहादुर केसी, अनुशासन समिति सदस्य संजय गौतम लगायत काठमाडौंमा उपलब्ध केन्द्रीय सदस्य र सांसदहरू सहभागी थिए। यता १ हप्ता लामो बसेको कांग्रेस केन्द्रीय कमिटीको बैठकमा पनि निर्वाचनका समयमा अन्तरघात गर्नेलाई अहिलेसम्म पार्टीले कुनै कारबाही नगरेको भन्ने विषय जोडतोडले उठेको थियो । अनुशासन समितिको बैठकमा निर्वाचनको बेला देशभर भएका अन्तरघातको कुरा उठेको थियो । केन्द्रीय अनुशासन समितिको असार ९ देखि १७ सम्म बसेको बैठकले कारबाही गर्ने निर्णय गरेको हो। बुधबार कांग्रेस केन्द्रीय अनुशासन समितिले स्थानीय तह, प्रदेश र प्रतिनिधिसभा निर्वाचनमा पार्टीका वा पार्टीले समर्थन गरेको उम्मेदवारबिरुद्ध असहयोग गरि पराजित गराउने गलत मनशायका गतिविधि गरेको भन्दै पार्टीका केही नेता तथा कार्यकर्तालाई निष्कासन र निलम्बन गरिएको निर्णय सहितको विज्ञप्ति सार्वजनिक गरेको थियो। यो पनि पढ्नुहोस प्रदेश महामन्त्रीदेखि पूर्वमन्त्रीसम्मलाई कांग्रेसले गर्यो कारबाही अनुशासन उलंघन गरेको भन्दै कांग्रेसले गर्यो कारबाही, असन्तुष्ट जनाउँदै शेखर कोइराला समूहले बोलायो बैठक"

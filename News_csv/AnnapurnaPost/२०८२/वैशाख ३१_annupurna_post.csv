शीर्षक,विवरण
"गभर्नर सिफारिस समिति पुनर्गठन, अर्थविद् पाण्डेलाई सदस्य बनाउने निर्णय",काठमाडौं : नेपाल राष्ट्र बैंकको गभर्नर नियुक्तिका लागि बनाइएको सिफारिस समिति पुनर्गठन भएको छ। बुधबार बसेको मन्त्रिपरिषद् बैठकले अर्थमन्त्री विष्णु पौडेल संयोजक रहेको समिति पुनर्गठन गरेको हो। समितिका सदस्य डा विश्व पौडेलले राजीनामा दिएपछि समिति पुनर्गठन गरिएको हो। समितिमा अर्थविद् डा पोषराज पाण्डेलाई नियुक्त गरिएको सञ्चार तथा सूचना प्रविधिमन्त्री पृथ्वीसुब्बा गुरुङले बताए। समितिमा अर्थमन्त्री संयोजक र निवर्तमान गभर्नर महाप्रसाद अधिकारी सदस्य थिए। अब पाण्डे सदस्यका रूपमा थपिएका छन्।
काठमाडौंतराई द्रूतमार्ग : ०८३ भित्र निर्माण सम्पन्न गर्ने लक्ष्य तर कामको भौतिक प्रगति ३५३८ मात्र,काठमाडौं : नेपाली सेनाले जिम्मा पाएको काठमाडौंतराई द्रूतमार्गको कामको भौतिक प्रगतिमा खासै वृद्धि भएको छैन। महालेखापरीक्षकको कार्यालयले सार्वजनिक गरेको वार्षिक प्रतिवेदनअनुसार द्रूतमार्गको भौतिक प्रगति जम्मा ३५३८ रहेको छ। आर्थिक वर्ष २०७३७४ मा सुरु भएको यो आयोजना ०८२ सम्म आइपुग्दा जम्मा भौतिक प्रगति ३५३८ रहेको प्रतिवेदनमा उल्लेख छ। जबकि यो आयोजना सम्पन्न गर्ने अन्तिम मिति ०८३ को चैत मसान्त रहेको छ। संशोधनसहित ७०९ किलोमिटर लम्बाई रहेको यो आयोजनाको लागत २ खर्ब ११ अर्ब ९३ करोड रहेको अनुमान गरिएको छ। जसमा ८९ पुल र ६ सुरुङमार्ग समावेश छन्। यो आयोजना सम्पन्न गर्न विभिन्न ११ क्लस्टरमा विभाजन गरी काम थालिएको छ। अहिले १४ प्याकेजमध्ये १२ को ठेक्का व्यवस्थापन भएको प्रतिवेदनमा उल्लेख छ। यो आयोजनामा हालसम्म ६७ अर्ब १० करोड ९८ लाख खर्च भएको छ। ललितपुरको खोकनामा ६४ किलोमिटर सडकको रेखांकन र जग्गा अधिग्रहणसम्बन्धी विवाद भने कायमै छ। उक्त प्याकेजको लागि ३ अर्ब २७ करोड लागत अनुमान गरिएको छ। आयोजनाको ७३ प्रतिशत अवधि व्यतीत हुँदा जम्मा ५ पुल र २ सुरुङमार्ग सम्पन्न भएको प्रतिवेदनमा उल्लेख छ। वितीय प्रगति भने ३६६६ रहेको छ।
यी विदेशी खेलाडी २ वर्षपछि दिल्ली क्यापिटल्समा फर्किए,काठमाडौं : आईपीएल २०२५ पुनः सुरु हुनुभन्दा पहिले दिल्ली क्यापिटल्स टोलीमा ठुलो परिवर्तन भएको छ। फ्रान्चाइजीले सामाजिक सञ्जालमा एक पोस्ट गर्दै मुस्ताफिजुर रहमान टोलीमा फर्किरहेको उल्लेख गरेको छ। बंगलादेशका मुस्ताफिजुरले अष्ट्रेलियाली क्रिकेटर ज्याक फ्रेजर म्याकगर्कको स्थान लिनेछन्। दिल्ली क्यापिटल्सले आईपीएलका बाँकी खेलको लागि मुस्ताफिजुरलाई प्रतिस्थापन खेलाडीको रूपमा छनोट गरेको छ। आईपीएल स्थगित भएपछि घर फर्किएका दिल्ली क्यापिटल्सका धेरै खेलाडीमध्ये म्याकगर्क पनि एक थिए। भारत र पाकिस्तानबीचको तनावपछि आईपीएल एक हप्ताको लागि स्थगित गरिएको थियो। मुस्ताफिजुर आईपीएलको लागि नयाँ नाम होइन। बंगलादेशका मुस्ताफिजुरले अहिलेसम्म ५७ आईपीएल खेल खेलेका छन् र ६१ विकेट लिएका छन्। उनले २०१६ मा सनराइजर्स हैदराबादबाट आईपीएलमा डेब्यू गरेपछि २०२२ र २०२३ सिजनमा दिल्ली क्यापिटल्समा सामेल भए। सन् २०२४ मा उनी चेन्नई सुपर किंग्सको हिस्सा थिए।
"सत्य निरुपण र बेपत्ता आयोगका पदाधिकारीहरू नियुक्त, थापा र गड्तौलालाई अध्यक्षको जिम्मेवारी","काठमाडौं : सरकारले संक्रमणकालीन न्याय टुंगोमा पुर्याउनका लागि सत्य निरुपण तथा मेलमिलाप आयोग र बेपत्ता पारिएका व्यक्तिको छानबिन आयोगका पदाधिकारीहरूको नियुक्ति गरेको छ। बुधबार बसेको मन्त्रिपरिषद् बैठकले दुवै आयोगका पदाधिकारीहरूको नियुक्त गरेको हो। समितिको सिफारिस बमोजिम उनीहरूलाई नियुक्त गरिएको सञ्चार तथा सूचना प्रविधिमन्त्री पृथ्वीसुब्बा गुरुङले जानकारी दिए। उनका अनुसार सत्य निरुपण तथा मेलमिलाप आयोगको अध्यक्षमा महेश थापा र सदस्यमा अच्युत भण्डारी, टीकाप्रसाद ढकाल, पदमबहादुर शाही र कुमारी कौशल्या ओझालाई नियुक्त गरिएको छ। त्यस्तै बेपत्ता पारिएका व्यक्तिको छानबिन आयोगको अध्यक्षमा लीलादेवी गड्तौलालाई नियुक्त गरिएको छ। त्यस्तै सदस्यमा गोपालनाथ योगी, अग्निप्रसाद थपलिया, सिर्जना पोखरेल र विनिता नेपाली रहेका छन्। उनीहरूको कार्यकाल चार वर्ष रहने र तलब, भत्ता तथा सेवा सुविधा राष्ट्रिय मानव अधिकार आयोगसरह हुने मन्त्री गुरुङले बताए।"
"सरकारको बेरुजु ७ खर्ब, ३३ अर्ब, १९ करोड","काठमाडौं : सरकारको बेरुजु ७ खर्ब नाघेको छ। महालेखापरीक्षकको कार्यालयले वार्षिक प्रतिवेदन सार्वजनिक गर्दै सरकारको बेरुजु ७ खर्ब, ३३ अर्ब, १९ करोड बेरुजु रहेको जानकारी दिएको छ। गत वर्षको बेरुजु ६ खर्ब ६९ अर्ब ८६ करोड रहेको थियो। यो वर्ष संघीय, प्रदेश सरकारी निकाय र स्थानीय तह, संगठित संस्था, समिति र अन्य संस्थासमेतको गरी कूल ९४ अर्ब ६२ अर्ब ३६ करोडको लेखापरीक्षण भएको थियो। यस वर्षमात्र ९१ अर्ब ६० करोड बेरुजु देखिएको प्रतिवेदनमा उल्लेख छ। यस्तो बेरुजु संघमा ४७ अर्ब ७४ करोड र प्रदेशमा ४ अर्ब ३० करोड र स्थानीय तहमा २५ अर्ब ३२ करोड देखिएको छ। त्यस्तै अन्य संस्थाको बेरुजु १४ अर्ब ३३ करोड रहेको छ। महालेखापरीक्षक तोयम रायाले बाँकी रहेका र यस वर्ष ७ सय ५३ समेत गरेर सबै तहको लेखा परीक्षण गरिएको बताए। रायाले पदाधिकारीले पाउने सुविधा बाहेकको सुविधा लिने, समयमा नै पेश्की फर्स्यौट हुन नसक्नुले स्थानीय तहका बेरुजु बढी देखिएको उल्लेख गरे। उनले स्वीकृत बजेट तथा कार्यक्रमको आधारमा उच्च प्रतिफल र गुणस्तर हुने गरि खर्च गर्नुपर्ने, सूचक निर्धारण गरि वित्तीय उत्तरदायित्व बहन गर्नुपर्ने, आवश्यक कानुनहरू बनाउनुपर्ने लगायतका सुझाव दिइएको उल्लेख गरे। त्यस्तै महालेखा परीक्षकको कार्यालयले वित्तीय अनुशासन कायम गर्न निकायको कार्यप्रकृति अनुरुप आचारसंहिताको व्यवस्था र परिचालनमा जोड दिएको छ। यसअघि बुधबार नै राष्ट्रपति रामचन्द्र पौडेलसमक्ष महालेखा परिक्षक रायाले आर्थिक वर्ष २०८०२०८१ को वार्षिक प्रतिवेदन पेस गरेका थिए।"
कर्णालीमा औद्योगिक विकास र दिगो रोजगारी प्रवर्द्धन प्राथमिकतामा,"दैलेख : आगामी आर्थिक वर्ष २०८२०८३ को बजेटमा कर्णाली प्रदेश सरकारले औद्योगिक विकास र रोजगारी प्रवर्द्धनमा जोड दिने भएको छ। आर्थिक मामिला तथा योजना मन्त्री राजीव विक्रम शाहले बुधबार प्रदेशसभामा पेस गरेको विनियोजन विधेयकका सिद्धान्त र प्राथमिकतामा औद्योगिक विकास र विस्तार तथा दिगो रोजगारी प्रवर्द्धन गरिने उल्लेख छ। प्रदेशका सबै प्रकारका उद्योग स्थापना, सञ्चालन र विस्तार गर्न भौतिक पूर्वाधारसहितको सहयोग गरी निजी उद्यमीलाई प्रोत्साहन र सहुलियतको व्यवस्था गरिने भएको छ। कर्णालीको जडिबुटी तथा कृषिजन्य उद्योगको स्थापना र उत्पादित कृषि उपजको मूल्य श्रृंखला, बजारीकरण र उपयोगिता विस्तारका लागि शीतभण्डार लगायतका पूर्वाधार निर्माण गरिने उल्लेख छ। नवीन सोच भएका कर्णालीका युवा लक्षित नयाँ उद्यम विकासको वातावरण निर्माण गर्न स्टार्टअप फण्ड र बिजनेस इन्क्युवेसन सेन्टर स्थापना गरिने भएको छ। विदेशको अनुभव स्वदेशमा अवसर (रिटर्नी रिटेन) भन्ने सोचसहित वैदेशिक रोजगारीबाट फर्केका युवा जनशक्तिसँग भएको ज्ञान, सीप, अनुभव, पुँजीको अभिलेखीकरण गरी प्रदेशभित्रै उद्यम व्यवसाय सञ्चालन गर्न सहयोग र सहुलियतको व्यवस्था मिलाइने आर्थिक मामिला मन्त्री शाहले बताए । मुख्यमन्त्री कर्णाली रोजगार कार्यक्रमलाई स्थानीयस्तरको माग र आवश्यकता अनुरूप तालिम तथा सीप विकासका कार्यक्रम सञ्चालन मार्फत रोजगार तथा स्वरोजगारका अवसर सिर्जना गर्न स्थानीयवासीको जीविकोपार्जन र जीवनस्तरमा सुधार हुने गरी पुनर्संरचना गरिने सिद्धान्त र प्राथमिकतामा भनिएको छ। कर्णालीमा जलस्रोत, शौर्य र वायु ऊर्जाको विकासका लागि प्रदेश सरकारबाट पूर्वाधार निर्माण तथा सहजीकरण गरी निजी क्षेत्रको लगानी आकर्षण गर्दै नवीकरणीय ऊर्जा उत्पादनमा वृद्धि गरिने भएको छ। उच्च प्रतिफलयुक्त जलविद्युत आयोजनामा प्रदेश सरकारले लगानी गर्ने नीति लिइनेछ, केन्द्रीय प्रसारण लाइन नपुगेका दुर्गम स्थान एवं ग्रामीण बस्तीहरूमा लघु जलविद्युत तथा वैकल्पिक ऊर्जा मार्फत विद्युत् सेवा विस्तारलाई प्राथमिकता दिइनेछ, सिद्धान्त र प्राथमिकतामा भनिएको छ। कर्णालीमा प्राङ्गारिक र व्यावसायिक कृषि उत्पादन तथा उत्पादकत्व अभिवृद्धिमा जोड दिइने आर्थिक मामिला मन्त्री शाहले बताए। कृषि पेसाप्रति युवाको आकर्षण बढाउन प्रोत्साहन र सहुलियतका प्याकेजको विकास, खेतीयोग्य बाँझो जमिनको उपयोगलाई बढवा तथा नवीनतम प्रविधि र यान्त्रिकीकरणको उपयोग गरिनेछ, सिद्धान्त र प्राथमिकतामा भनिएको छ,कृषि उपजको उत्पादन लागत घटाउँदै उत्पादन र उत्पादकत्व अभिवृद्धि गरी कृषिको आधुनिकीकरण र व्यावसायीकरण गर्दै लगिनेछ । पशुपंक्षी नश्लसुधार, गुणस्तरीय पशु स्वास्थ्य सेवाको प्रत्याभूति लगायतको व्यवस्था गरी पशुपन्छीको उत्पादन बढाई व्यवसायीकरण गरिने आर्थिक मामिला मन्त्री शाहले बताए । सिद्धान्त र प्राथमिकतामा प्रदेश सरकारको लगानीमा निर्माण गरिने सडक, पुल, भवन लगायतका भौतिक संरचनाहरू दिगो, गुणस्तरीय, लागतप्रभावी र प्रतिफलयुक्त बनाउने उल्लेख छ। कर्णालीको पर्यटन प्रवर्द्धनका लागि संसारको गन्तव्य नेपालः नेपालको गन्तव्य कर्णाली भन्ने सोचलाई साकार पार्न दिगो पूर्वाधार तथा गुणस्तरीय पर्यटकीय सेवाको विकास गरी पर्यटक सङ्ख्या, बसाइ अवधि र खर्च रकम बढाउने कार्य वातावरण निर्माण गरिने सिद्धान्त र प्राथमिकतामा उल्लेख छ। निजी क्षेत्रको अगुवाइमा प्रदेशभित्र बन्जीजम्प, र्याफ्टिङ्ग, प्याराग्लाइडिङ्ग, अफरोड कार र्याली, अफरोड वाइक रेस जस्ता साहसिक खेल तथा हनी हन्टिङ्ग, हाइकिङ्ग, ट्रेकिङ्ग, खेलकुद तथा योग पर्यटन लगायतका पर्यटकीय क्रियाकलापलाई टेवा पुर्याउन राष्ट्रिय अन्तर्राष्ट्रियस्तरमा प्रचार प्रसार गरी यस क्षेत्रको विकासलाई तीव्रता प्रदान गरिनेछ, सिद्धान्त र प्राथमिकतामा उल्लेख छ। डिजिटल कर्णालीको सोचलाई कार्यान्वयन गर्न सूचना प्रविधिको प्रयोग मार्फत प्रदेश सरकारबाट प्रवाह गरिने सेवालाई छिटो छरितो, सरल र गुणस्तरीय बनाइने आर्थिक मामिला मन्त्री शाहले बताए। यस्तै प्रदेशमा खेलकुद विकासका लागि पूर्वाधार र उपयुक्त वातावरण निर्माण गरी खेलकुदसँग सम्बन्धित आधिकारिक संघसंस्थाको सहकार्यमा राष्ट्रिय तथा अन्तर्राष्ट्रिय खेलकुद प्रतियोगिता सञ्चालन गरिनेछ। कर्णालीमा शिक्षालाई गुणस्तरीय, उद्यमशील, रोजगारमुखी र जीवनउपयोगी बनाइनेछ। डिजिटल शिक्षालाई प्रवर्द्धन गर्दै लगिने मन्त्री शाहले बताए। कर्णालीमा आयुर्वेद, प्राकृतिक चिकित्सा, होमियोप्याथी जस्ता परम्परागत चिकित्सा पद्धतिलाई संस्थागत गर्न औषधी उत्पादन तथा अनुसन्धान केन्द्रको रूपमा विकास गर्ने नीति लिइनेछ, मन्त्री शाहले भने। कर्णालीको सुगन्धित वनस्पति र जडीबुटीको व्यावसायीकरणमा प्रदेश सरकारले जोड दिने भएको छ। वन, जैविक विविधता र जलाधार संरक्षण, विपद् जोखिम न्यूनीकरण तथा व्यवस्थापनमा जोड दिइने मन्त्री शाहले प्रस्ट्याए। कृषि उत्पादन र उत्पादकत्व वृद्धि गर्न खेतीयोग्य जमिनमा बाह्रै महिना सिँचाइ सुविधा उपलब्ध गराउनका लागि स्रोत साधन, उपयुक्त प्रविधि तथा प्रणालीको विकास गरिने भएको छ। आधारभूत तथा स्वच्छ खानेपानी र सरसफाइ सेवामा सबै नागरिकको सहज पहुँच सुनिश्चित गरिने मन्त्री शाहले बताए। जलवायु परिवर्तनका सवालहरूलाई क्षेत्रगत नीति, कार्यक्रम र विकास प्रक्रियाका हरेक चरणमा आन्तरिकीकरण गरी दिगो विकासको मान्यतालाई आत्मसाथ गरिने भएको छ। वातावरणीय ह्रास र जलवायु परिवर्तनबाट सिर्जित जोखिम तथा आर्थिक सामाजिक नोक्सानी न्यूनीकरण र समुदायको जलवायु परिवर्तन उत्थानशीलता अभिवृद्धिमा जोड दिइनेछ, सिद्धान्त र प्राथमिकतामा भनिएको छ। प्रदेशका नगरउन्मुख बस्तीलाई मौलिक विशेषतायुक्त आधुनिक एवं सुविधा सम्पन्न दिगो सहरको रूपमा विकास गर्दै लगिने उल्लेख छ। भौगोलिक रूपमा विकट, उच्च जोखिमयुक्त स्थानमा रहेका बस्ती र गरिब, विपन्न, सीमान्तकृत समूहलाई लक्षित गरी एकीकृत सुरक्षित बस्ती विकासको कार्यलाई प्राथमिकतामा राखिनेछ, सिद्धान्त र प्राथमिकतामा भनिएको छ। कर्णालीमा सुरक्षित तथा भरपर्दो यातायात सेवा प्रदान गर्न सवारी परीक्षण कार्यालय (भेहिकल फिटनेस टेष्टिङ सेन्टर) स्थापनाका लागि पहल गरिने मन्त्री शाहले प्रस्ट्याए। सिद्धान्त र प्राथमिकतामा प्रदेशको सार्वजनिक खर्चमा सुधार, शासकीय सुधार र आन्तरिक सुरक्षामा जोड दिइएको छ। विनियोजन विधेयक र प्राथमिकतामाथि छलफलका क्रममा प्राप्त सुझाव, विचारलाई महत्त्वपूर्ण आधारका रूपमा लिई आगामी आर्थिक वर्षको बजेट तर्जुमा गरिने आर्थिक मामिला मन्त्री शाहले जनाए। यसबारे शुक्रबारबाट प्रदेशसभामा छलफल सुरु गरिँदै छ।"
विद्युत् प्राधिकरणको मुनाफा यथार्थपरक छैन : महालेखाको प्रतिवेदन,"काठमाडौं : नेपाल विद्युत् प्राधिकरणको कूल नाफा आर्थिक वर्ष २०८००८१ मा गत वर्षको तुलनामा वृद्धि भए पनि खुद नाफा भने ह्रास आएको महालेखाको प्रतिवेदनले औँल्याएको छ। क्षयीकरण खर्च (डिप्रिसियसन) मा भएको वृद्धिले खुद नाफा अनुपात घटेको देखिन्छ। कूल सम्पत्तिमा खुद आम्दानीको अनुपात, दीर्घकालीन ऋण तथा इक्विटीको अनुपात, कर्मचारी खर्च र कुल खर्चको अनुपात, आयातित विद्युतको परिमाण करिब समान अनुपातमा रहेकोमा वित्तीयतर्फको आय घटेको र खर्च बढेको महालेखाको प्रतिवेदनमा छ। प्राधिकरणको समीक्षा वर्षसम्मको सञ्चित मुनाफा ४६ अर्ब ४७ करोड पुगेको छ। विगतमा आम्दानी जनाएको महसुलमा यस वर्षसम्म ११ अर्ब ५१ करोड १० लाख व्यापारिक प्राप्यमा क्षयीकरण लेखाङ्कन गरेको छ। सोमध्ये डेडिकेटेड र ट्रङ्क लाइनको बक्यौता जरिवानाबापतको ५ अर्ब १६ करोड १८ लाख र बाँकी रकम सडक बत्ती, मन्दिरलगायतको सार्वजनिक स्थानको बक्यौताबापतको रकम समावेश छ। प्राधिकरणले क्षयीकरण खर्चवापत यो वर्ष ५ अर्ब १६ करोड १८ लाख लेखाङ्कन गरेको छ। प्राधिकरणले डेडिकेटेट र ट्रङ्क लाइनतर्फको बक्यौताको जरिवानावापतको रकम आम्दानीमा देखाउँदै आएको थियो। सरकारद्वारा गठित विभिन्न आयोगले महसुल छुट दिने सिफारिस गरेकोमा सोलाई मध्यनजर गरी यस्तो खर्च लेखाङ्कन गरेको जनाएको छ। कतिपय पुँजीकृत गर्नुपर्ने सम्पत्तिलाई निर्माणाधीन सम्पत्तिमा लेखाङ्कन गरेर हास खर्च न्युन गरेको, नियमन गर्ने निकायलाई तोकिएको सेवा शुल्क व्यवस्था नगरेको लगायतका कारणले माथि उल्लिखित मुनाफा यथार्थ परक रहेको देखिँदैन। यता, विद्युत महसुल बक्यौता गत वर्षको तुलनामा यो वर्ष ८८८ प्रतिशतले वृद्धि भई ४८ अर्ब २६ करोड पुगेको छ। उक्त रकममध्ये ट्रङ्क तथा डेडिकेटेड लाइनतर्फको ५९ ग्राहकबाट विगत वर्षको असुल हुनुपर्ने २३ अर्ब ४४ करोड रहेको छ। सो रकम कूल बक्यौताको ४८५७ प्रतिशत देखिन्छ। विगत १० वर्षदेखि यो बक्यौता विवादित बनिरहेको छ। यस अतिरिक्त सडक बत्तीको ६ अर्ब ८९ करोड असुल गर्न बाँकी देखिन्छ। प्राधिकरणको विद्युत् उत्पादन, प्रसारण तथा वितरणको नोक्सानी (चुहावट दर) गत वर्ष १३४६ प्रतिशत रहेकोमा यो वर्ष केही सुधार भई १२८५ प्रतिशतमा झरेको देखिन्छ। तथापि विश्वको औसत चुहावट दरको तुलनामा उक्त दर अझै उच्च रहेकोले यसका कारण पत्ता लगाई अत्यधिक विद्युत् नोक्सानी भएका केन्द्रहरूमा प्रभावकारी नियन्त्रण प्रणाली अवलम्बन गरी चुहावट कम गर्ने व्यवस्था गर्न सुझाइएको छ। विद्युत उत्पादन बढ्दै जाँदा प्राधिकरणले विद्युतको आन्तरिक खपत वृद्धि, वर्षायामको उत्पादन तथा मागलाई ध्यानमा राखी विद्युत् निर्यात रणनीतिको प्रभावकारी रूपले कार्यान्वयन गर्न भनिएको छ। प्राधिकरणले सरकारलाई करिब ३ अर्ब तिर्न र करिब ५ अर्ब लिन बाँकी नेपाल सरकारलाई विद्युत् महसुल वापत २ अर्ब ७५ करोड तिर्न बाँकी छ। नेपाल र भारत सरकारबीच भएको महाकाली सन्धिको धारा नं १ अनुसार नेपाल सरकारले ग्रेगोरियन क्यालेन्डरअनुसार प्रत्येक वर्ष ७ करोड युनिट विद्युत् निःशुल्क पाउने तथा सोभन्दा बढी विद्युत् चाहिएमा खरिद गर्नुपर्ने प्रावधान रहेको छ। उक्त प्रावधानअनुसार नेपाल सरकारले निःशुल्क प्राप्त गरेको विद्युत् प्रति युनिट ४७५ रुपैयाँका दरले प्राधिकरणलाई उपलब्ध गराएको छ। सो बापत प्राधिकरणले नेपाल सरकारलाई अघिल्लो वर्षसम्म २ अर्ब ४२ करोड र यो वर्षको ३३ करोडसमेत २ अर्ब ७५ करोड तिर्न बाँकी रहेको देखिन्छ। त्यसैगरी नेपाल सरकारले विगतमा कोभिड१९ को समयमा विद्युत् महसुलमा छुट दिने घोषणा गरेबमोजिम प्राधिकरणले ग्राहकलाई छुट प्रदान गरेको तथा अन्य छुटको रकमबापत वित्तीय विवरणमा ५ अर्ब ६ करोड लिनुपर्ने देखिएको छ। यसरी प्राधिकरणले नेपाल सरकारबाट खुद २ अर्ब ३१ करोड लिन बाँकी देखिएकाले उक्त हिसाब यकिन गरी फरफारक गर्नुपर्ने उल्लेख छ।"
हुण्डीमार्फत अवैध कारोबार गरेको आरोपमा सात जना पक्राउ,"झापा : हुण्डीमार्फत अवैध वित्तीय कारोबार गरेको आरोपमा झापाबाट सात जना पक्राउ परेका छन्। प्रहरीले मेचीनगर नगरपालिका१० स्थित धुलाबारी बजारबाट उनीहरूलाई बुधबार पक्राउ गरेको हो। पक्राउ पर्नेमा कविस मारु, अनुज मारु, निर्मल राई, दीपेन्द्र खड्का, महेश पौडेल, अंकित अग्रवाल, सुनिल राई रहेको प्रहरीले जनाएको छ। उनीहरूमध्ये केही धुलाबारीका ठुला व्यापारी हुन्। उनीहरूले अवैध रूपमा अरबौँ रकम कारोबारी गरेको प्रहरीले जनाएको छ। उनीहरूमाथि थप अनुसन्धान भइरहेको प्रहरीले जनाएको छ।"
"पोखरामा माइक्रो दुर्घटना, तीन जनाको मृत्यु",मलेखु : धादिङबाट पोखरातर्फ जाँदै गरेको ग१ज ८६३० नम्बरको विद्युतीय माइक्रोबस दुर्घटना हुँदा तीन जनाको मृत्यु भएको छ। पोखरा महानगरपालिका३२ मा दुर्घटना हुँदा दुई महिला र एक पुरुषको मृत्यु भएको जिल्ला प्रहरी कार्यालय कास्कीका प्रहरी नायब उपरीक्षक हरिबहादुर बस्नेतले जानकारी दिए। मृतकमध्ये पोखरा महानगरपालिका२५ हेम्जाका झाङमाया गुरुङको सनाखत भएको छभने दुई जनाको सनाखत हुन बाँकी छ। दुर्घटनामा घाइते आठ जनाको गण्डकी अस्पतालमा उपचार भइरहेको प्रहरीले जनाएको छ। हावाहुरीसहित पानी परिरहेको अवस्थामा दुर्घटना भएको थियो। दुर्घटनाको कारणबारे अनुसन्धान भइरहेको प्रहरी नायव उपरीक्षक बस्नेतले बताए।
परियोजनाहरूको प्राथमिकीकरण र अद्यावधिक गर्ने लगानी बोर्डको निर्णय,"काठमाडौं : लगानी बोर्डले परियोजनाहरूको प्राथमिकीकरण गरी सूची अद्यावधिकसहित कार्यान्वयन गर्ने निर्णय गरेको छ। प्रधानमन्त्री केपी शर्मा ओलीका अध्यक्षतामा बुधबार बसेको बैठकले २०८१ वैशाखमा सम्पन्न लगानी सम्मेलनका क्रममा लगानी गर्न एवं परियोजनाको सूची तयार गरी बोर्डसमक्ष पेस गर्न उपप्रधानमन्त्री एवं अर्थमन्त्री विष्णुप्रसाद पौडेलको संयोजकत्वमा सार्वजनिकनिजी साझेदारी परियोजना प्राथमिकीकरण समिति गठन गरेको छ। बैठकबाट सार्वजनिकनिजी साझेदारी तथा लगानी ऐन, २०७५ बमोजिम नेपाल सरकार, प्रदेश सरकार र स्थानीय तह वा मातहतका सार्वजनिक निकायले सार्वजनिकनिजी साझेदारी तथा निजी लगानीका परियोजनाको कार्यान्वयन गर्नएकरुपता कायम हुने गरी आवश्यक कार्यविधि तर्जुमा गरी पेश गर्न बोर्डको कार्यालयलाई निर्देशन दिइएको छ। बैठकले चीन नेपाल मैत्री औद्योगिक उद्यान, दमकको परियोजना विकास सम्झौताअन्तर्गत विकासकर्तासँग सहमति जुटेका विषयमा जानकारी लिँदै बाँकी विषयलाई सम्बन्धित निकायसँगको छलफल एवं समन्वयमा टुङ्गो लगाउन निर्देशन दिएको बोर्डका प्रवक्ता एवं सहसचिव प्रद्युम्नप्रसाद उपाध्यायले जानकारी दिए। माथिल्लो कर्णाली जलविद्युत परियोजनाको वित्तीय व्यवस्थापन सम्बन्धी कागजातको सम्बन्धमा बोर्डलाई जानकारी गराइएको छ। त्यस्तै सेती नदी६ अर्ध जलाशययुक्त परियोजना (४५० मेगावाट) को विस्तृत परियोजना प्रतिवेदन तथा वातावरणीय अध्ययन समेतका लागि सर्वेक्षण अनुमतिपत्रको अवधि एक वर्षको लागि थप गर्ने निर्णय बैठकले गरेको छ। बैठकले नेपाल सरकारको आर्थिक वर्ष २०८२८३ को नीति तथा कार्यक्रम अनुसार बजेट वक्तव्यमा लगानी बोर्डसँग सम्बन्धित विभिन्न विषयहरू समावेश गर्न नेपाल सरकारसमक्ष सिफारिस गरेको छ।"
निगमको जहाज खरिदमा दुवै कोषले गरेको लगानीमा महालेखापरीक्षकको प्रश्न,"काठमाडौं : नेपाल वायुसेवा निगमको न्यारोबडी २ र वाइडबडी २ वटा जहाज खरिदका लागि कर्मचारी सञ्चय कोष र नागरिक लगानी कोषले दिएको विमान खरिद कर्जामा महालेखाले पछिल्लो प्रतिवेदनले प्रश्न उठाएको छ। कर्मचारी सञ्चय कोष र निगमबीच २०७० असार ४ गते ए३२० न्यारोबडी एयरबस २ वटा खरिद गर्न नेपाल सरकारको १० अर्बको जमानीमा ९ अर्ब ९८ करोड ११ लाख १७ हजार ऋण उपलब्ध गराएको थियो। त्यस्तै २०७४ जेठ २८ गते ए३३० वाइडबडी एयरबस १ वटा खरिदका लागि सरकारको १२ अर्बको जमानीमा ११ अर्ब ९९ करोड ६१ लाखको ऋण उपलब्ध गराउने गरी सम्झौता भएको देखिन्छ। उक्त ऋण सम्झौताअनुसार निगमले ब्याज भुक्तानी नगरेकाले ब्याजसमेत पुँजीकरण गर्न कोषको सञ्चालक समितिबाट निर्णय भएअनुसार साँवा रकम २८ अर्ब ५७ करोड ३५ लाख कायम भएको छ। त्यस्तै नागरिक लगानी कोषले पनि निगमसँग २०७४ जेठ २९ गते एउटा वाइड बडी विमान खरिद गर्न नेपाल सरकारको जमानीमा १२ अर्बको दीर्घकालीन ऋण प्रवाह गरेको छ। उक्त ऋण लगानी रकम कर्मचारी बचत वृद्धि अवकाश कोषमार्फत भुक्तानी भएको अवकाश कोषको वित्तीय विवरणमा मात्र देखिएको छ। तत्कालीन समयमा कोषको न्यासधारी गठन नभएको कारणले कोषको सञ्चालक समितिले मात्र निर्णय गरेको देखिन्छ। निगमसँग २०८१ आसार मसान्तसम्म पुँजीकृत गरिएको व्याज रकमसमेत १९ अर्ब ३९ करोड ९ लाख ८४ हजार ऋण लगानी देखिएको छ। कोषले निगमबाट सम्झौता बमोजिम ऋण लगानीको रकम प्राप्त गरेको छैन। सम्झौताको बुँदा नं ७१ बमोजिम उक्त विमानको टिकट बिक्रीको ३० प्रतिशत रकम विशेष खातामा जम्मा गर्नुपर्ने व्यवस्था रहेकोमा सोको पालनासमेत नभएको देखिन्छ। सम्झौताबमोजिम विशेष खातामा रकम जम्मा गर्न लगाई ऋण प्राप्तिको तालिका बमोजिम ऋण प्राप्त गर्नुपर्ने आर्थिक वर्ष २०८१०८२ को प्रतिवेदनले भनेको छ। नेपाल सरकारले जमानी दिँदा यस्ता ठूला र दीर्घकालीन परियोजनाका विस्तृत अध्ययन, जोखिम विश्लेषण, परियोजनाको सबल तथा दुर्बल पक्षहरू र कर्जा लिनेको व्यावसायिक योजना जस्ता विषयमा अध्ययन, विश्लेषण र मूल्याङ्कनपश्चात् कर्जा प्रवाह गर्नुपर्ने, त्यसैगरी उक्त रकमलाई खाम्ने गरी जमानत लिने व्यवस्था मिलाउनुपर्ने उल्लेख छ।"
व्यवहारिक र वस्तुनिष्ठ बजेट निर्माण गर्छौं : अर्थमन्त्री पौडेल,"काठमाडौं : उपप्रधान एवं अर्थमन्त्री विष्णुप्रसाद पौडेलले आगामी वर्षका लागि व्यवहारिक र वस्तुनिष्ठ बजेट निर्माण गर्ने बताएका छन्। बुधबार राष्ट्रियसभा बैठकमा बजेटका सिद्धान्त र प्राथमिकतामाथिको छलफलमा उठेका प्रश्नको जवाफ दिँदै पौडेलले कार्यान्वयनको सुनिश्चितताका साथ व्यवहारिक र वस्तुनिष्ठ बजेट निर्माण गरिने बताएका हुन्। उनले बजेट कार्यान्वयनबाट मुलुक र आम नागरिकले प्रतिफल प्राप्त गर्ने दाबी गरे। बिना तयारीका आयोजनामा स्रोत सुनिश्चित नहुने यसअघिको परम्परालाई अन्त्य गर्ने उनले बताए। पौडेलले बजेट कार्यान्वयनमा देखिएको बाधा हटाएर सरकार अघि बढ्ने स्पष्ट पारे। विकासको ढाँचा, गति र सांस्कृतिक परिवर्तन गर्नुपर्ने कुरालाई सिद्धान्त र प्राथमिकताले जोड दिएको उनले बताए। पौडेलले नीति तथा कार्यक्रमको अनुसरण गर्दै सिद्धान्त र प्राथमिकता ल्याएको बताए। अहिलेको विकासको ढाँचा परिवर्तन आवश्यक भएकाले त्यसमा समेत विशेष जोड दिइएको उनले बताए।"
"रूकुमपूर्वमा महिला सडकमै सुत्केरी, आमा र बच्चा सकुशल","रूकुमपूर्व : रुकुमपूर्वको लुकुममा एक महिला सडकमै सुत्केरी भएकी छन्। भौगोलिक विकटता र पूर्वाधारको अभावले गर्दा स्वास्थ्य संस्थामा पुर्याउन नपाउँदै ती महिलाले बाटोमै सन्तान जन्माएकी हुन्। भूमे गाउँपालिका१ की ४५ वर्षीया रामजनी पुनलाई बुधबार बिहान सुत्केरी व्यथाले च्यापिएपछि आधारभूत स्वास्थ्य केन्द्र लुकुमबाट स्वास्थ्य चौकी काँक्रीतर्फ रिफर गरिएको थियो। तर काँक्री लैजाँदै गर्दा धुतासखोला भन्ने स्थानमा उनले बाटोमै बच्चा जन्माइन्। पुनका आफन्तले जानकारी गराएपछि अनमी किरण पुन र काँक्री स्वास्थ्य चौकीकी सिनियर अनमी लिलासार बुढा बाटोमै आएर सफलतापूर्वक सुत्केरी गराएका हुन्। स्वास्थ्यकर्मीको तत्कालको पहलमा आमाछोरी दुवैको ज्यान जोगिएको हो, काँक्री स्वास्थ्य चौकी प्रमुख तिलकबहादुर रोकामगरले बताए। यातायातको असुविधा, दक्ष जनशक्ति अभाव, ढिलो एम्बुलेन्स सेवा र असहज भूगोलका कारणले यहाँका महिलाहरूले बारम्बार सडकमै सुत्केरी हुनुपर्ने गरेको स्थानीयहरूले बताए।"
कतारले अमेरिकाबाट बोइङ विमान किन्ने,"काठमाडौं : कतार भ्रमणमा रहेका अमेरिकी राष्ट्रपति डोनाल्ड ट्रम्पले बुधबार त्यहाँका अमिर शेखलाई भेटेका छन्। भेटमा दुवै नेताले कतार र अमेरिका बीचको संयुक्त घोषणापत्रमा हस्ताक्षर गरेका छन्। कतारका अमिर शेखले ट्रम्पलाई भने, मलाई थाहा छ तपाईं शान्तिको दूत हुनुहुन्छ। उनले कतार र अमेरिकाबीचको सम्बन्ध नयाँ उचाइमा पुग्नेमा आफू विश्वस्त रहेको बताए। ट्रम्पले कतारलाई सहयोगी भएकोमा धन्यवाद दिए। उनले दुई नेताले विश्व, युक्रेन युद्ध र इरानको विषयमा छलफल गरेको बताए। ट्रम्पले व्यापार र बोइङ विमान सम्झौताको बारेमा कुरा गरे। जसलाई उनले कम्पनीको इतिहासमा सबैभन्दा ठूलो जेट अर्डर भनेका छन्। ट्रम्पले कतारका अमिर शेख तमिम बिन हमद अलथानीको प्रशंसा गरे। उनले मित्रताको लागि धन्यवाद पनि दिए। उनले भने,हामी दुवै एकअर्का जस्तै छौं। दुई देशबीच के भयो सम्झौता ? ट्रम्पले कतार एयरवेजले बोइङबाट २०० अर्ब डलरभन्दा बढी मूल्यका १६० वटा विमानको कीर्तिमानी अर्डर दिएको बताए। दुई देशबीच एमक्यू९बी ड्रोनको सम्झौता पनि भएको छ। यसबाहेक दुई देशबीचको सहकार्य सम्बन्धी संयुक्त घोषणापत्रमा पनि हस्ताक्षर भएको छ। यसअघि ट्रम्प साउदी अरेबियाको भ्रमणमा अर्बौं डलरको सम्झौतामा हस्ताक्षर गरेका थिए।"
तपाईं घाँटीको बोसोले हैरान हुनुहुन्छ ? यी घरेलु उपचारले घाँटी पातलो हुन सक्छ,"काठमाडौं : शरीरमा जम्मा भएको बोसोले धेरै समस्या निम्त्याउन सक्छ। बोसो पेट वा घाँटीमा छ भने यसले तपाईंको व्यक्तित्वमा नराम्रो असर पार्छ र आत्मविश्वास पनि कम गर्छ। घाँटीमा बोसो भएकाले दोहोरो चिनको समस्या पनि भोग्नुपर्छ। यसले तपाईंको अनुहार पनि सुन्निएको देखिन्छ। यदि तपाईं आफ्नो घाँटीको बोसो घटाउन चाहनुहुन्छ भने घरमै गर्ने केही व्यायामले समस्या समाधान गर्न सक्छ। यसमा तपाईंले चिउँडो उठाउने अभ्यास गर्न सक्नुहुन्छ। यो व्यायाम गर्नको लागि आफ्नो टाउको माथि उठाउनुहोस् र घाँटी तन्काउनुहोस्। १०१५ सेकेन्डसम्म यस स्थितिमा रहनुहोस् र त्यसपछि सामान्य स्थितिमा फर्कनुहोस्। यो १० देखि १५ पटक गर्नुहोस्, यो धेरै उपयोगी साबित हुनेछ। यसका साथै, तपाईं आफ्नो घाँटीको बोसो कम गर्न नेक रोल व्यायाम पनि गर्न सक्नुहुन्छ। यो गर्नको लागि पहिले आफ्नो टाउकोलाई बिस्तारै गोलाकार गतिमा घुमाउनुहोस्। केही मिनेट यो गरिरहनुहोस्। यदि तपाईंले यसो गर्नुभयो भने यसले तपाईंको घाँटीको मांसपेशी बलियो बनाउनेछ र अतिरिक्त बोसो घटाउनेछ। साथै, अनुहारको मुस्कानको व्यायाम पनि तपाईंको लागि धेरै लाभदायक साबित हुन सक्छ। अनुहारको मांसपेशीलाई तन्काउन र काम गर्न मुस्कानको अभ्यास गर्नुपर्छ। यसो गर्नाले अनुहार र घाँटी वरिपरि जम्मा भएको बोसो बिस्तारै कम हुन थाल्छ। गलत आसनले पनि ठुलो हानि पुर्याउँछ तपाईंको गलत आसन पनि यो समस्याको कारण हुन सक्छ। यदि तपाईंले गलत आसन कायम राख्नुभयो भने टाउको अगाडि झुक्छ र घाँटीको मांसपेशीहरूमा धेरै दबाब दिन्छ। यसका कारण घाँटी वरिपरि बोसो जम्मा हुन थाल्छ। तपाईं यो समस्याबाट बच्न चाहनुहुन्छ भने आफ्नो आसनको ख्याल राख्नुपर्छ। सधैं सही र सीधा बस्नु वा उभिनु पर्छ। ढाड सधैं सीधा राख्नुपर्छ र टाउको माथितिर उठाउनु पर्छ।"
इमरान खानले भने देश मेरो हो र सेना पनि मेरा हुन्,"काठमाडौं : पाकिस्तानका पूर्वप्रधानमन्त्री इमरान खानले भारत र पाकिस्तानबीचको हालैको द्वन्द्वबारे टिप्पणी गरेका छन्। सामाजिक सञ्जाल प्लेटफर्म एक्समा उनले देश र सेना आफ्नो रहेको बताएका हुन्। इमरान खानले भने, देश मेरो हो र सेना पनि मेरो हो। उनले भारतसँगको हालैको तनावले फेरि एक पटक पाकिस्तान बहादुर राष्ट्र हो भनेर प्रमाणित गरेको बताए। उनले भने, जसरी हाम्रा सैनिकले सीमामा मोदीलाई पराजित गरे, त्यसरी नै पाकिस्तानी जनताले सामाजिक सञ्जालमा विश्वभर मोदी र आरएसएसको कथालाई पराजित गरे। इमरान खानले भारतीय प्रधानमन्त्री नरेन्द्र मोदीले पाकिस्तानमा नागरिक बालबालिका, महिला, वृद्धवृद्धा र प्रतिष्ठानहरूलाई निशाना बनाएर कायरता देखाएको बताए। उनले आफ्ना सेनाहरूले पूर्ण शक्ति र सटीकताका साथ जवाफ दिएको उल्लेख गरे। बीबीसी उर्दूका अनुसार उनले भने,मोदीले पाकिस्तानलाई आर्थिक रूपमा पनि हानि पुर्याउन हरसम्भव प्रयास गर्नेछन्। कुनै पनि नयाँ आक्रमणको अवस्थामा देश तयार र एकताबद्ध रहनुपर्छ।"
खेतबाटै १०६ बोरा गहुँ र २८ बोरा चामलको कनिका बरामद,"वीरगन्ज : पर्साको ग्रामीण भेगबाट सशस्त्र प्रहरीले भारतबाट भन्सार राजश्व छलेर ल्याइएको ठूलो परिमाणमा गहुँ र चामलको कनिका बरामद गरेको छ । बिन्दवाासिनी गाउँपालिका वडा नम्बर ४ अमरपट्टी नाकास्थित खेतमा भण्डारण गरेर राखिएको १०६ बोरा गहुँ र २८ बोरा चामलको कनिका बरामद गरेको हो । १०६ बोरामा रहेको ५३ क्वीन्टल गहुँ र २८ बोरामा रहेको ११ क्वीन्टल ६४ केजी चामलको कनिका बरामद गरिएको सशस्त्र प्रहरी नायब उपरीक्षक देवेन्द्रबहादुर सिंहले जानकारी दिए । उनका अनुसार,तस्करहरूले भारतबाट भन्सार राजश्व छलेर ल्याएको गहुँ र चामलको कनिकाको बोरा घरअगाडिको खेतमा जम्मा गरेर राखेकै अवस्थामा बुधबार दिउँसो सशस्त्र प्रहरीले बरामद गरेको हो । वीरगन्जस्थित सशस्त्र प्रहरी बल नेपाल नम्बर १३ गण हेडक्वाटर पर्सा र सीमा सुरक्षा गुल्म अलौबाट खटिएको संयुक्त टोलिले उक्त गहुँ र चामलको कनिका बरामद गरेको सिंहले बताए । बरामद गहुँ र चामलको कनिकाको बजार मूल्य २ लाख ३१ हजार २० रुपैयाँ मूल्यांकन गरेर आवश्यक कारबाहीका लागि बुधबार नै वीरगन्ज भन्सार कार्यालयमा बुझाइएको उनले जानकारी दिए ।"
"स्थानीय तहका कर्मचारी आन्दोलित, सेवा ग्राही मर्कामा","बाजुरा : सुदूरपश्चिम प्रदेशमा स्थानीय तहमा कार्यरत कर्मचारीहरू स्थानीय सेवा ऐनको माग गर्दै आन्दोलित बनेपछि स्थानीय तहको काम प्रभावित बनेको छ। पालिका तथा वडा कार्यालयका अत्यावश्यक सेवा बाहेक अन्य सबै काम प्रभावित भएका छन्। कर्मचारीले सुदूरपश्चिम प्रदेश सरकारले तत्काल स्थानीय सेवा ऐन जारी गर्नुपर्ने माग गर्दै आइतबारदेखि कार्यालयमा तालाबन्दी धर्ना लगाएतका कार्यक्रम गर्दै आन्दोलित छन्। यस आन्दोलनले प्रदेशका सबै जिल्लामा असर परेसँगै बाजुराका ९ वटै स्थानीय तहमा अत्यावश्यक बाहेकका सेवा पूर्ण रूपमा अवरुद्ध भएका बडिमालिका नगरपालिका नगर प्रमुख अमर खड्काले बताए। 'कर्मचारी सबै आन्दोलनमा छन्, आर्थिक वर्ष सकिन दुई महिना मात्र बाँकी छ। प्राविधिकले योजनाको अनुगमन विल उठाउँदैन, लेखापालले सम्पन्न योजनाको भुक्तानी रोकेको छ।', स्थानीयले भने। स्थानीय देवराव पाध्यायाका अनुसार नगरपालिका कार्यालयमा आएका सेवाग्राही काम नभएपछि यसै फर्किन बाध्य भएका छन्। पाध्यायले भने, 'हामी केही कागजात बनाउन आएका थियौं तर सबै ढोका बन्द छ, कोही कर्मचारी छैनन्।' गौमुल गाउँपालिकामा पनि आन्दोलनका कारण कार्यालयको कामकाज ठप्प भएको गौमुल गाउँपालिका ४ का वडा अध्यक्ष अमरबहादुर विकले बताए। बुढीगंगा नगरपालिकाका रोजगार संयोजक गोविन्द थापाका अनुसार तालाबन्दीका कारण दैनिक सेवा प्रवाहमा बाधा पुगेको छ। सुदूरपश्चिम प्रदेश मन्त्रालय लगायत कैलाली कञ्चनपुरका स्थानीय तह अन्तर्गतका कर्मचारीले २६ गतेबाट सुरु गरेको आन्दोलनलाई थप सशक्त बनाउने उद्देश्यले बाजुरा, बैतडी, डडेलधुरा, अछाम, लगायतका जिल्लाका स्थानीय तहका कर्मचारीहरू हिजो २८ गतेबाट ऐक्यबद्धता जनाएका छन्। बडिमालिका नगरपालिका स्थानीय संर्घष समितिका संयोजक ईश्वरा कार्कीका अनुसार आन्दोलनलाई थप सशक्त बनाउन जेठ १ गते सुदूरपश्चिम प्रदेशको अस्थायी राजधानी धनगढीतर्फ प्रस्थान गर्ने बताइन्। पालिकाले सूचना जारी गर्दै अत्यावश्यक सेवाबाहेक अन्य कुनै पनि सेवा उपलब्ध गराउन नसकिने स्पष्ट गरेका छन्। बुढीगंगा नगरपालिकाका प्रमुख प्रशासकीय अधिकृत अमरराज जोशीका अनुसार देश संघीय शासन प्रणालीमा गएपछिको लामो समय बितिसक्दा पनि सुदूरपश्चिम प्रदेशमा स्थानीय सेवा ऐन जारी भएको छैन। अन्य ६ प्रदेशले ऐन लागू गरिसकेका छन्। तर यहाँ ऐन नहुनुले वृद्धि विकासमा बाधा बनिरहेको बताए। आन्दोलनको प्रत्यक्ष प्रभाव स्थानीय सेवाग्राहीमा परेको बुढीगंगा नगरपालिकाका ९ का स्थानीय भरत नेपालीले बताए। नेपाली भन्छन्, 'हामी कामको लागि नगरपालिकामा गएका थियौं तर त्यहाँ त कर्मचारी नै छैनन्। बाध्य भएर फर्कनुपर्यो।' कर्मचारीहरूको यो आन्दोलन कहिलेसम्म चल्ने हो भन्ने स्पष्ट नभए पनि प्रदेश सरकारको ध्यानाकर्षण गराउँदै उनीहरूले तत्काल ऐन जारी गरिनुपर्ने माग दोहोर्याइरहेका छन्। आन्दोलन लम्बिएमा जनस्तरमा थप असुविधा हुने देखिएको छ। बडिमालिका स्थानीय संर्घष समितिले आज विज्ञप्ति जारी गर्दै सुदूरपश्चिम प्रदेश बाहेक अन्य ६ वटा प्रदेशमा स्थानीय सेवा ऐन लागू भइसकेको तर सुदूरपश्चिममा अझैसम्म कानुनी संरचना अभावले कर्मचारीहरूको पेशागत भविष्य अनिश्चित रहेको विज्ञप्तिमा भनिएको छ। कर्मचारीहरूको मनोबलमा प्रतिकूल असर पारेको भन्दै तत्काल ऐन निर्माणको माग गरिएको छ। संघर्ष समितिको निर्णय अनुसार २०८२ सालको वैशाख २८ गतेदेखि प्रत्येक पालिकामा तालाबन्दी गरी अत्यावश्यक सेवा बाहेक सबै सेवा बन्द गर्ने निर्णय गरिएको छ। यसअघि २०८२०१२६ मा बसेको संघर्ष समितिको बैठकले ऐन निर्माण नभएसम्म आन्दोलन सशक्त बनाउने निर्णय गरिएको छ। विज्ञप्तिमा उल्लेख छ , 'सहज, सरल र सुलभ सेवा प्रवाह गर्ने स्थानीय तहका राष्ट्रसेवक कर्मचारीहरुको हौसला, उत्साह र सुरक्षा प्रदान गर्नुको सट्टा हालसम्म ऐन निर्माणमा उदासीनता देखिएको छ।' नगरपालिकाका प्रमुख प्रशासकीय अधिकारी, नगर प्रमुख र सरोकारवाला सबैलाई जानकारी गराउँदै संघर्ष समितिले आन्दोलनबारे समयमै जानकारी गराएको छ। आन्दोलनको प्रभाव नगरवासी सेवाग्राहीलाई प्रत्यक्षरूपमा परेको र यथाशीघ्र समाधानका लागि प्रदेश सरकारसँग अपिल गरिएको छ।"
अन्नपूर्णकर्मी महतको बागमती घाटमा अन्त्येष्टि,रौतहट : रौतहटका वरिष्ठ पत्रकार एवं अन्नपूर्ण पोस्ट्कर्मी फणिदेव महतको अन्त्येष्टि गरिएको छ। रौतहटको बागमाती घाटमा उनको अन्त्येष्टि गरिएको हो। उनको काठमाडौंस्थित अन्नपूर्ण न्युरोमा उपचारका क्रममा मंगलबार राति निधन भएको थियो। उनी लामो समयदेखि ब्रेन ट्युमरबाट पीडित थिए। महतले दुई दशकभन्दा बढी समयदेखि पत्रकारिता क्षेत्रमा सक्रिय भूमिका निर्वाह गर्दै आएका थिए। उनी अन्नपूर्ण पोस्ट्को रौतहट संवाददाता थिए भने चन्द्रनिगापुरबाट सञ्चालित रेडियो सुप्रिम र अनलाइन पत्रिका 'कलमपाटी डटकम'का सञ्चालकसमेत थिए। पत्रकार महतले प्रेस चौतारी नेपालको मधेस प्रदेश अध्यक्षको जिम्मेवारी पनि सम्हालेका थिए। उनका २ सन्तान छन्। महतको निधनले नेपाली पत्रकारिता क्षेत्रले एक निडर र सक्षम पत्रकार गुमाएको उनका सहकर्मीहरूले बताएका छन्।
प्रधानमन्त्रीसँग कोरिया रेलरोड कर्पोरेशन का प्रमुखको भेट,"काठमाडौं : प्रधानमन्त्री केपी शर्मा ओलीसँग नेपालमा रेलवेको विकासका विषयमा दक्षिण कोरियाको कोरिया रेलरोड कर्पोरेशन का अध्यक्ष एवं प्रमुख कार्यकारी अधिकृत हान मुन ही नेतृत्वको भ्रमण दलले आज छलफल गरेको छ । प्रधानमन्त्री निवास,बालुवाटारमा भएको भेटमा एक सय २६ वर्षे रेलवेको इतिहास बोकेको कोरियको स्थापित उक्त कम्पनीले नेपालमा रेलवे निर्माणका लागि सहकार्य गर्ने इच्छा देखाएको छ । भेटका अवसरमा स्काइ वाक कम्पनीले तयार गरेको चतराधामचौरीखर्कसम्मको एभरेष्ट रेलवे प्रोजेक्टको एनिमेसनभिडियो प्रस्तुत गरिएको थियो । भौतिक पूर्वाधार तथा यातायातमन्त्री देवेन्द्र दाहाल, लगानी बोर्डका प्रमुख कार्यकारी अधिकृत सुशील ज्ञवालीससिहत सहभागी छलफलमा प्रधानमन्त्री ओलीले नेपालले जनकपुरबाट रेल सञ्चालन गरिसकेको जनाउँदै अन्य स्थानमा रेलवे निर्माण र सञ्चालनका लागि सम्भाव्यता अध्ययन भइरहेको सन्दर्भमा कोरियाली सहकार्यको पहल सकारात्मक भएको बताए। कर्पोरेसनका प्रतिनिधिले यसअधि भौतिक पूर्वाधार मन्त्रालय र लगानी बोर्डसँग गरेको भेटेर रेलवे निर्माण र सहकार्यका लागि संयुक्त कार्य समूह बनाइ अध्ययन गर्ने विषयमा समझदारी गरेको थियो ।"
डोनाल्ड ट्रम्पले भने म इरानसँग सम्झौता गर्न चाहन्छु,"काठमाडौं : अमेरिकी राष्ट्रपति डोनाल्ड ट्रम्पले इरानप्रति आफ्नो अडान परिवर्तन गरेका छन्। साउदी अरेबियाको रियादमा साउदीअमेरिका लगानी मञ्चलाई सम्बोधन गर्दै उनले इरानसँग सम्झौता गर्न चाहेको बताएका हुन्। राष्ट्रपति ट्रम्पले इरानले क्षेत्र विभाजन र विदेशमा रक्तपातलाई आर्थिक सहयोग गरेको आरोप लगाए। उनले भने,म इरानसँग सम्झौता गर्न चाहन्छु। यदि मैले इरानसँग सम्झौता गर्न सके म धेरै खुसी हुनेछु। ट्रम्पले आफ्नो भ्रमण विगतमा इरानका नेताले गरेको अराजकताको निन्दा गर्न नभई उनीहरूलाई आशावादी भविष्यमा नयाँ र राम्रो बाटो देखाउन पनि भएको बताए। उनले यदि इरानी नेतृत्वले छिमेकी देशहरूमा आक्रमण गर्न जारी राख्यो भने आफूसँग कुनै विकल्प नरहने र इरानमाथि अधिकतम दबाब दिनुपर्ने बताए। यसका लागि आफूहरू इरानको तेल निर्यात पूर्ण रूपमा बन्द गर्ने बताए।"
महालेखाले राष्ट्रपतिलाई बुझायो वार्षिक प्रतिवेदन,काठमाडौं : महालेखा परीक्षकको कार्यालयले राष्ट्रपतिसमक्ष वार्षिक प्रतिवेदन पेश गरेको छ। बुधबार राष्ट्रपति कार्यालय शीतल निवासमा राष्ट्रपति रामचन्द्र पौडेलसमक्ष महालेखापरीक्षक तोयम रायाले आर्थिक वर्ष २०८००८१ को प्रतिवेदन पेश गरेका हुन्। नेपालको संविधानको धारा २९४ को उपधारा (१) बमोजिम प्रत्येक वर्षको महालेखापरीक्षकको प्रतिवेदन राष्ट्रपतिसमक्ष पेश गर्ने संवैधानिक व्यवस्था छ।
गन्यापधुरामा जिल्लाकै नमुना खेलमैदान बन्दै,"डडेल्धुरा : जिल्लाको गन्यापधुरा गाउँपालिकामा जिल्लाकै नमुना खेल मैदान बन्ने भएको छ। गन्यापधुरा गाउँपालिका२ मा व्यस्थित खेलमैदान निर्माणका लागि गाउँपालिकाले बजेट छुट्याइ निर्माण शुरु गरेको हो। गन्यापधुरा२ को टावरडाँडामा आर्थिक वर्ष २०८०८१ देखि उक्त खेल मैदान पालिकाको ८६ लाख बजेटमा निमार्ण कार्य शुभारम्भ गरिएको गाउँपालिका अध्यक्ष ईन्द्रबहादुर कार्कीले जानकारी दिए। राष्ट्रिय खेल मैदानको मापदण्ड अनुसार क्रिकेट, फुटबल, भलिबल लगायतका खेलहरू एकसाथ खेलाउन सकिने उद्देश्य अनुरूप काम भइरहेको गाउँपालिका अध्यक्ष कार्कीले बताए। हालसम्म ३ सय ९४ घनमिटर मिसनरीवाल, ८ सय २० घनमिटर जाली, ५ हजार २ सय घनमिटर माटो भरानको काम सम्पन्न भइसकेको र पालिकाबाट विनियोजित गरिएको रकमको ९० प्रतिशत खर्च भइसकेको पालिकाले जनाएको छ। प्याराफिट लगायत मञ्चहरु समेत निमार्ण हुने र ईन्डोर खेलहरुको संरचना समेत निमार्ण गर्ने पालिकाको योजना रहेको छ। उक्त कार्यका लागि थप रकम आवश्यक पर्नसक्ने भएकाले संघीय र प्रदेश सरकारसँग पनि आग्रह गरिएको गाउँपालिकाले जनाएको छ। अध्यक्ष कार्कीले जिल्लाकै नमुना खेल मैदान बनाउने बताए।"
"सेयर बजारमा १३ अंकको गिरावट, १८३ वटा स्टक्सको मूल्य घट्यो","काठमाडौं : सेयर बजार ओरालो लाग्ने क्रम आज पनि जारी रह्यो। अघिल्लो दिन मंगलबार दोहोरो अंकले घटेको नेप्से आज पनि सोही अंकले घटेर बन्द भएको छ। नेप्से परिसूचक १३९६ अंकले घटेर २६२०२७ विन्दुमा कायम भएको छ। सेन्सेटिभ इण्डेक्स ३२८ अंकले घटेर ४४१४४ विन्दुमा अडिएको छ। नेप्से परिसूचक घटेसँगै कारोबार रकम पनि मंगलबारको तुलनामा घटेको छ। यसदिन ३१५ स्क्रिप्सको १ करोड ८४ लाख ९६ हजार १३८ कित्ता सेयर ८ अर्ब ७३ करोड ६५ लाख ७० हजार १०५ रुपैयाँमा खरिदबिक्री भए। अघिल्लो दिन मंगलबार ९ अर्ब माथिको सेयर कारोबार भएको थियो। नेप्से दोहोरो अंकले घट्दा कुनै पनि कम्पनीको सेयर सकारात्मक सर्किट लेभलमा कारोबार हुन सकेन। यसदिन ओम मेघाश्री फरमाक्युटिकल्स,नेपाल माइक्रो इन्स्योरेन्स र बराही हाइड्रोपावरको सेयर ९ प्रतिशत बढीले घट्यो। कारोबार रकमका आधारमा राधी विद्युत शीर्षस्थानमा रह्यो। सो कम्पनीको ५९ करोड ३२ लाख मूल्य बराबरको सेयर कारोबार भयो। युनिभर्सल पावरको ५१ करोड ४९ लाख, क्रेष्ट माइक्रो लाइफ इन्स्योरेन्सको ५१ करोड ३२ लाख,नगदी ग्रुपको ४८ करोड ५१ लाख र लु्म्बिनी विकास बैंकको ३५ करोड ४१ लाख मूल्य बराबरको सेयर कारोबार भयो। कारोबारमा आएकामध्ये ६२ स्टक्सको मूल्य बढ्दा १८३ वटाको घट्यो। १ स्टकको मूल्य भने स्थिर रह्यो। दुई समूहको उपसूचक बढ्दा अन्यको भने घट्यो। डेभलपमेन्ट बैंक र अदर्श समूहको उपसूचक बढ्दा अन्य समूहको उपसूचक नकारात्मक देखिए।"
मन्त्रिपरिषद बैठकको समय र स्थान परिवर्तन,"काठमाडौं : बुधबार बोलाइएको मन्त्रिपरिषद बैठकको समय र स्थान दुवै परिवर्तन भएको छ। आज राति ८ बजे प्रधानमन्त्री निवास बालुवाटारमा बोलाइएको बैठक साँझ ६ बजे सिंहदबारमा बस्ने प्रधानमन्त्रीको सचिवालयले जानकारी गराएको छ। बैठकले गभर्नर सिफारिस गर्न गठित समितिका सदस्य डाविश्व पौडेलको राजीनामा स्वीकृत गर्दै नयाँ सदस्य नियुक्त गर्ने संभावना रहेको छ।उनको राजीनामासँगै गभर्नरमा उनकै नाम चर्चामा छ। राष्ट्रिय योजना आयोगका पूर्वअध्यक्ष समेत रहेका पौडेललाई कांग्रेसले गभर्नरमा प्रस्ताव गरेको छ। प्रधानमन्त्री केपी शर्मा ओली र कांग्रेस सभापति शेरबहादुर देउवाबीच राष्ट्र बैंकका कार्यकारी निर्देशक गुणाकर भट्टलाई गभर्नर बनाउने समझदारी भएको थियो। सोही समझदारीका आधारमा भट्टले कार्यकारी निर्देशकबाट राजीनामा दिएका थिए। तर, राष्ट्र बैंककी कायममुकायम गभर्नर नीलम ढुंगानाले भट्टको राजीनामा स्वीकृत नगरेपछि सभापति देउवाले विकल्पमा पौडेलको नाम प्रस्ताव गरेको बताइएको छ। दुई दलीय भागबण्डामा गभर्नर कांग्रेसले लिने समझदारी भएको छ।"
रोशी खोलामा डाइभर्सन बनाएपछि यातायात सञ्चालनमा,"सिन्धुली : झण्डै सात महिनाअघि रोशी खोलामा आएको बाढीले बगाउँदा क्षेत्री भएको बनेपासिन्धुलीबर्दिबास (बीपी) राजमार्गमा फेरि रोशीले क्षेत्री पुर्याएको छ । सोमबार साँझ अविरल वर्षासँगै आएको बाढीले बीपी राजमार्गको डाइभर्सनमा पुनः क्षेत्री पुर्यापछि यातायात अवरुद्ध भएको थियो । बीपी राजमार्ग अन्तर्गत काभ्रेको रोशी गाउँपालिका ११ स्थित माम्तीमा बनाइएको ह्युमपाइप सहितको डाइभर्सन बाढीले बगाएपछि झण्डै २० घण्टा राजमार्गको नेपालथोकभकुण्डेबेसी खण्ड अवरुद्ध भएको हो। सिन्धुलीका प्रहरी प्रमुख प्रहरी उपरीक्षक लालध्वज सुवेदीका अनुसार राजमार्ग अवरुद्ध भएपछि सोमबार राति ९ बजेदेखि पूर्वबाट काठमाडौंतर्फ जाने सवारीलाई सिन्धुलीको खुर्कोटमा र काठमाडौंबाट पूर्व आउने सवारीलाई भकुन्डेमा रोकिएको थियो। जिल्ला ट्राफिक प्रहरी कार्यालय काभ्रेका प्रमुख प्रहरी निरीक्षक सुनिल धाँजुका अनुसार बाढीले माम्ती, चौकीडाँडा, मंगलटार लगायतका क्षेत्रमा क्षेत्री पुर्याएको छ। ती स्थानहरूमा मंगलबार दिनभर लगाएर पुनः डाइभर्सन बनाएर मोटरसाइकल लगायतका साना गाडी सञ्चालनमा ल्याइएको छ भने ठुला सवारीलाई पनि बिस्तारै गन्तव्यतिर पठाउन थालिएको छ। गत असोज ११ र १२ गते रोशी खोलामा आएको बाढीले बगाउँदा बीपी राजमार्ग अन्तर्गत काभ्रेपलाञ्चोकको नमोबुद्धस्थित चौकीडाँडाबाट रोशी गाउँपालिकाको कालढुङ्गासम्म १२ किलोमिटर सडकखण्डमध्ये आठ किलोमिटर सडक पूर्ण रूपमा क्षति पुगेको थियो। यस्तै सिन्धुलीको नेपालथोकदेखि आँपघारीसम्म सडक क्षेत्री भएको छ। त्यस स्थानमा सडक विभागले हाल डाइभर्सन निर्माण गरेर अस्थायी रूपमा यातायातका साधन सञ्चालनमा ल्याएको छ। हाल अस्थायी रूपमा डाइभर्सन निर्माण गरेर एकतर्फी यातायातका साधनहरू सञ्चालनमा ल्याइएको भएपनि कतिवेल पुनः डाइभर्सन अवरुद्ध हुने भन्ने टुङ्गो नभएको सिन्धुलीका प्रहरी प्रमुख सुवेदीको भनाई छ । अहिले पुनः डाइभर्सन तयार पारेर सिन्धुली र काभ्रेतर्फ होल्ड भएका सवारी साधन गन्तव्यतर्फ पठाइएको छ । तर पानी पर्ने क्रम जारी रहेकाले कतिवेला पुनः अवरुद्ध हुन्छ भन्ने ठेगान छैन। यात्रा गर्दा सचेत भएर सडकको अवस्था बुझेर मात्र गर्नुहोला, उनले भने । सरकारले क्षेत्री भएको राजमार्ग पुनर्निर्माणमा समयमा अग्रसरता देखाउन नसक्दा वैशाखमै आएको बाढीले डाइभर्सन क्षेत्री पुर्याएपछि आउँदो वर्षातमा राजमार्ग पूर्णरुपमा ठप्प हुने भन्दै चिन्ता व्यक्त गर्न थालिएको छ। राजमार्गको पुनर्निर्माणका लागि सरकारले ठेक्का प्रक्रियालाई अघि बढाइएको बताउँदै आएको छ। रोशीको बीच भाग र किनारमा खोला तर्काएर बनाइएको डाइभर्सनले बाढीले जतिबेला पनी बगाउन सक्ने खतरा बढ्यो। यसको वैकल्पिक व्यवस्थामा ध्यान नदिने हो भने आउँदा असार साउनमा बीपी राजमार्ग पूर्ण रूपमा ठप्प हुने अवस्था आयो, यातायात व्यवसायी दीपेन्द्र कार्कीले गुनासो गरे । बाढी र पहिरोले ध्वस्त राजमार्ग अस्थायी ट्रयाक र डाइभर्सन निर्माण गरेर कष्ठकर यातायात सञ्चालन गरिएको छ। सो सडक पुनर्निर्माणका लागि करिब १० अर्ब रुपैयाँ लागत लाग्ने प्राविधिक अध्ययनले देखाएको छ। पूर्वी नेपाल तथा मध्य तराईबाट संघीय राजधानी काठमाडौं आवतजावत गर्ने सबैभन्दा छोटो दुरीको बीपी राजमार्गमा दैनिक दश हजारभन्दा बढी सानाठुला सवारी सञ्चालन हुने गरेका छन् । राजमार्गमा सुक्खा पहिरोको जोखिमका कारण अहिले साँझ ६ देखि १० घण्टा (रातको समय) यातायात सञ्चालनमामा रोक लगाउँदै आएको सिन्धुली प्रहरीले जनाएको छ ।"
सगरमाथा संवाद अन्तर्राष्ट्रिय मञ्चमा नेपालको उपस्थितिका लागि महत्वपूर्णः परराष्ट्रमन्त्री,"काठमाडौं : परराष्ट्रमन्त्री डा आरजु राणा देउवाले नेपालले आयोजना गरेको सगरमाथा संवाद जलवायु परिवर्तन,हिमाल र मानव जातिको भविष्यमा केन्द्रित हुने र यस फोरममा जलवायु परिवर्तनको वर्तमान अवस्था र यसले निम्त्याइरहेका चुनौतीबारे बृहत छलफल हुने बताएकी छन्। दक्षिण एशियाका लागि जलवायु अनुकूलन र सहनशिलतासम्बन्धी बुधबार काठमाडौंमा आयोजित कार्यशालामा उनले जलवायु परिवर्तन कुनै एक देशको मात्र नभएर विश्वव्यापी समस्या रहेकाले त्यसै बमोजिमको प्रतिबद्धता,सहकार्य र समन्वय आवश्यक हुने स्पष्ट पारिन्। 'यो साझा समस्यासँग जुध्नका लागि हाम्रा मात्र प्रयासहरू पर्याप्त छैनन् । त्यसैले सबैको सामूहिक सहकार्य र समन्वयका लागि साझा प्लेटफर्म निर्माण गर्न नेपालले सगरमाथा संवादको आयोजना गरेको हो ,'उनले भनिन्,' त्यसैले यो सबैको साझा मञ्च हो ।' हालैका वर्षहरूमा नेपालले तापक्रम वृद्धि,अनियमित वर्षा र बाढी, हिमताल विस्फोट, खडेरी,बन डढेलोलगायतका जलवायुजन्य गम्भीर प्राकृतिका प्रकोपको सामना गरिरहेको दृष्टान्त पेश गर्दै यस्ता समस्याहरू यस क्षेत्रकै समस्या रहेकाले तिनको निकासका लागि यो कार्यक्रम महत्वपूर्ण रहने पनि बताए। उनले भनिन्,'नेपालले जलवायु परिवर्तनको अकल्पनीय क्षति व्यहोरिरहेको वर्तमान अवस्थाको सामूहिक वकालत गर्न तथा नेपालले विश्व मञ्चहरुमा उठाउँदै आएको जलवायु न्यायको आवाजलाई थप बुलन्द पार्न यो सम्मेलन महत्वपूर्ण हुनेछ ।' मन्त्री डा राणाले आगामी शुक्रबारदेखि काठमाडौँमा आयोजित यस कार्यक्रम अन्तर्राष्ट्रिय स्तरमा नेपालको उपस्थितिका लागि एक महत्वपूर्ण प्लेटफर्म रहेकाले जलवायु परिवर्तनसँग सम्बन्धित क्षेत्रीय र विश्वव्यापी महत्वका गम्भीर मुद्दाहरूमा छलफल हुने जानकारी पनि दिइन्। सो कार्यक्रममा मन्त्री डा राणाले नेपालले विपद् जोखिम न्यूनीकरण तथा व्यवस्थापन ऐन लागू गरेको र यससम्बन्धी नीति तथा रणनीतिक कार्य योजनाहरु निर्माण गरी काम गरिरहेको जानकारी गराइन्। नेपाल पेरिस सम्झौताको कार्यान्वयनप्रति प्रतिबद्ध रहेको जानकारी दिँदै मन्त्री राणाले सरकारले हरित ऊर्जाको प्रवद्र्धन, विद्युतीय सवारी साधनको प्रयोग, सामुदायिक वनसहितको वन विस्तारलाई प्रोत्साहन तथा जलाशय, राष्ट्रिय निकुञ्ज र अन्य प्राकृतिक सम्पदाको संरक्षण सम्बन्धी नीतिहरू लिएको बताइन्।"
महिलाको हत्या गरी फरार भएका पन्त पक्राउ,काठमाडौं : नुवाकोटको सूर्यगढी नगरपालिका१ की २८ वर्षीया विमला तामाङको हत्या गरी फरार भएका धादिङका गल्छी गाउँपालिकाका ४० वर्षीय रामचन्द्र पन्त पक्राउ परेका छन्। गत चैत २९ गते काठमाडौं महानगरपालिका२८ स्थित एक गेष्ट हाउसमा मृत फेला परेकी तामाङको हत्या गरी फरार भएका पन्त भारतबाट काठमाडौं फर्कंदै गर्दा काठमाडौंको नागढुङ्गाबाट पक्राउ परेका जिल्ला प्रहरी परिसर काठमाडौंले जनाएको छ। मंगलबार पक्राउ परेका हत्या आरोपी पन्तलाई प्रहरीले आज सार्वजनिक गरेको हो। प्रहरीले निजमाथि थप अनुसन्धान गरिरहेको छ।
सर्वोच्चले सरकारलाई सोध्यो  रवीन्द्र मिश्रलाई किन थुनामुक्त नगर्ने ?,काठमाडौं : सर्वोच्च अदालतले राष्ट्रिय प्रजातन्त्र पार्टीका उपाध्यक्ष रवीन्द्र मिश्रलाई थुनामा राख्नुको कारण सरकारलाई सोधेको छ। न्यायाधीश सुनिल कुमार पोखरेलको इजलासले मिश्रलाई थुनामा राख्नुको कारण सोध्दै बन्दीसहित उपस्थित हुन आदेश जारी गरेको हो। मंगलबार मिश्रको तर्फबाट उनकी श्रीमती सरिका कार्कीले आफ्ना श्रीमानलाई गैरकानुनी रुपमा थुनामा राखेको भन्दै रिट दायर गरेकी हुन्। गत चैत्र १५ गते काठमाडौंको तीनकुनेमा राजावादी समूहले गरेको प्रदर्शनमा अराजक गतिविधि गरेको आरोपमा उनी पक्राउ परेका थिए। उनीसँगै पक्राउ परेका राप्रपाका महामन्त्री धवलशमशेर राणा र स्वागत नेपाल छुटिसकेका छन्। दुवैजना हाजिर जमानीमा रिहा भएका हुन्। राजावादीको प्रदर्शनले हिंसात्मक रुप लिँदा एक पत्रकारसहित दुईजनाको ज्यान गएको थियो भने भौतिक संरचनामा ठूलो क्षति भएको थियो।
"स्वास्थ्य चौकी इन्चार्ज लागुऔषधि कारोबारमा संलग्न, जागिरबाट हटाइयो","झापा : प्रतिबन्धित लागुऔषधि कारोबारमा संलग्न देखिएको भन्दै कचनकवल गाउँपालिकाले एक जना हेल्थ असिस्टेन्टलाई जागिरबाट हटाएको छ । गाउँपालिकाले घेराबारी स्वास्थ्य चौकीका इन्चार्ज तथा हेल्थ असिस्टेन्ट विक्रम राजवंशीको सेवा करार सम्झौता भंग गर्दै जागिरबाट हटाएको हो। हेल्थ असिस्टेन्ट राजवंशीले बाह्रदशी गाउँपालिका५ फूलबारीस्थित विक्रम विकास मेडिकलसँग जोडिएर प्रतिबन्धित औषधिको कारोबारमा संलग्न देखिएपछि उनलाई जागिरबाट हटाएको प्रमुख प्रशासकीय अधिकृत स्काई पोखरेलले जानकारी दिए। राजवंशीले २०७९ सालदेखि मेडिकल सञ्चालन गर्दै आएपनि औषधि व्यवस्था विभाग विराटनगरको अनुगमन टोलीले वैशाख २५ गते स्थलगत निरीक्षण गर्दा उनी त्यहाँ उपस्थित थिएनन्। त्यसपछि विभागले कचनकवल गाउँपालिका स्वास्थ्य शाखालाई टेलिफोनमार्फत राजवंशीको विवरण माग गरेका थिए। गाउँपालिकाले सोही दिन फार्मेसीको दर्ता र सञ्चालनसम्बन्धी कागजात पेस गर्न पत्राचार गरेपनि वैशाख २८ गतेसम्म पनि राजवंशीले स्पष्टीकरणसहित कुनै कागजात पेस नगरेको गाउँपालिकाले जनाएको छ। प्रतिबन्धित औषधिको कारोबारमा संलग्न देखिएकाले उनको सेवा करार सम्झौता भंग गरेको गाउँपालिकाले जनाएको छ। विक्रम विकास मेडिकलबाट प्रहरी निरीक्षक विजय चौहानको टोलीले प्रतिबन्धित ट्रामाडोल ७९५ ट्याब्लेट, नियन्त्रित औषधीहरू एन्टीकोफ ४७० ट्याब्लेट र डिक्लोमिन ३ (८) ट्याब्लेट बरामद गरिएको प्रहरीले जनाएको छ। मेडिकलमा बस्दै आएकी सोही ठाउँकी ३९ वर्षीय वन्दना पोखरेललाई पक्राउ गरिएको प्रहरीले जनाएको छ। प्रहरीका अनुसार सो मेडिकल राजवंशीले सञ्चालन गर्दै आएका छन्। प्रहरीका अनुसार पोखरेल राजवंशीकी श्रीमती हुन्।"
अन्नपूर्णको दोस्रो र तेस्रो पाक्षिक विजेता घोषित,"काठमाडौं : एक्सक्लुसीभ अटोमोटिप्स् र बुढानिलकण्ठ क्षेत्र विकास समिति अन्नपूर्ण मिडिया नेटवर्कले देशभर सञ्चालन गरिरहेको हात खाली नजाने जसले पढ्छ, अवश्य पर्छ वार्षिक ग्राहक योजनाको दोस्रो र तेस्रो पाक्षिक विजेता बनेका छन्। अन्नपूर्ण मिडिया नेटवर्कको तीनकुनेस्थित हेर्डक्वार्टरमा आयोजित एक समारोहबीच बुधबार गरिएको लक्की ड्रबाट रसिद न १२८९८१ रहेको एक्सक्लुसीभ अटोमोटिप्स् धुम्बाराही र रसिद न १७५८८१ रहेको बुढानिलकण्ठ क्षेत्र विकास समिति विजेता बनेका हुन्। अन्नपूर्ण मिडिया नेटवर्क सिनियर मार्केटिङ म्यानेजर प्रमिला रजकले पाक्षिक लक्की ड्र गरेकी थिइन्। विजेताले डिसहोम इन्टरनेटबाट एक वर्षको फुल १ सय एमबिपीएस्को इन्टरनेट प्याकेज पाउनेछन्। अन्नपूर्ण पोस्ट् र द अन्नपूर्ण एक्सप्रेसको ग्राहक नवीकरण गर्ने र नयाँ वार्षिक ग्राहक बन्ने पाठकले ग्राहक बन्ना साथ हातहातै उपहारै उपहार पाउनेछन्। वार्षिक ग्राहक शुल्क अन्नपूर्ण पोस्टको तीन हजार चार सय रुपैयाँ र द अन्नपूर्ण एक्सप्रेसको पनि तीन हजार चार सय रुपैयाँ रहेको छ। वार्षिक ग्राहक बन्नेले हातहातै वन्र्डरल्याण्डको १५ सय रुपैयाँको भौचर(जहां रोमाञ्चित खेलको मज्जा लिन सकिनेछ), साथै आईएनआई सिनेमाको मुभि भौचर पाउनेछन्। यो नलिए उनीहरुले छनोट पनि गर्न पाउँछन्। जसमा नगद ५ सयदेखि ३४ सयसम्मको नगद छुटको स्क्रयाच कार्ड साथसाथै आईएनआई सिनेमाको मुभि भौचर र अन्नपूर्ण केबलकारको टिकट पाउनेछ। त्यसैगरी साप्ताहिक पुरस्कारमा हरेक हप्ता लक्की ड्रबाट ओपोको मोबाइल फोनसहित ट्याङकुलिटी स्पाको ५ हजारको भौचर पाउनेछन्। पाक्षिक उपहारमा डिसहोम इन्टरनेटबाट एक वर्षको फुल १ सय एमबिपीएस्को इन्टरनेट प्याकेज, मासिक पुरस्कारमा वासिङ मेसिन सहित ट्याङकुलिटी स्पाको ५ हजारको भौचर पाउनेछन् । यो वार्षिक ग्राहक योजना देशभर लागू भएको छ। यो ४ महिनासम्म सञ्चालन हुनेछ।"
कैलाश चौधरीलाई उद्योगमन्त्री बनाउन नाउपा अध्यक्ष श्रेष्ठको निर्देशन,"धनगढी : नागरिक उन्मुक्ति पार्टीको संसदीय दलले मन्त्री सिफारिसको टुंगो लगाउन नसकेपछि अध्यक्ष रञ्जिता श्रेष्ठले कैलाश चौधरीलाई सुदूरपश्चिम प्रदेशको उद्योग पर्यटन वन तथा वातावरणमन्त्री बनाउन निर्देशन दिएकी छन्। मंगलबार नाउपाको संसदीय दललाई लिखित निर्देशनसहित अध्यक्ष रञ्जीताले कैलाश चौधरीलाई मन्त्री बनाउन निर्देशन दिएकी हुन्। आर्थिक लेनदेनको समाचार आएपछि नाउपाको तर्फबाट उद्योग पर्यटन वन तथा वातावरणमन्त्री रहेका लक्ष्मणकिशोर चौधरीले २०८१ सालको चैत १६ गते पदबाट राजीनामा दिएका थिए। चैत १६ पनि सुदूरपश्चिमको उद्योग पर्यटन वन तथा वातावरण मन्त्रालय रिक्त छ। बजेटबाट बेला मन्त्रीपद खाली रहेपछि नाउपाको प्रदेश संसदीय दलको बैठक बसेको थियो। बैठकले प्रदेशको मन्त्रीको टुंगो लगाउन पार्टी केन्द्रसँग अधिकार प्रत्यायोजन माग गरेको थियो। तर अध्यक्ष श्रेष्ठले प्रदेश संसदीय दलका नेता घनश्याम चौधरीलाई पत्र पठाउँदै कैलाशलाई मन्त्री बनाउन निर्देशन दिएकी हुन्। प्रदेशको संसदीय दललाई कैलाश चौधरीलाई मन्त्री बनाउन भनेर पत्र नै पठाएको छु अध्यक्ष श्रेष्ठले भनिन्, सायद आज संसदीय दलले त्यो निर्णय गरेर पठाउला। कैलाश चौधरी यसअघि प्रदेशको भौतिक पूर्वाधार मन्त्री बनिसकेका प्रदेश सभा सदस्य हुन्। सत्ता समीकरण परिवर्तन भएसँगै उनी थोरै समय मात्र भौतिक पूर्वाधार मन्त्री भएका थिए।"
क्यानको केन्द्रीय सम्झौताबाट बाहिरिने सन्दीपको घोषणा,"काठमाडौं : नेपाली राष्ट्रिय टिमका लेगस्पिनर सन्दीप लामिछानेले नेपाल क्रिकेट संघ (क्यान)को केन्द्रीय सम्झौताबाट बाहिरिने घोषणा गरेका छन्। बुधबार सामाजिक सञ्जालमा एक पोष्ट गर्दै सन्दीपले व्यक्तिगत र व्यवसायिक कारण देखाउँदै क्यानको केन्द्रीय सम्झौताबाट बाहिर बस्न चाहेको बताए। क्यानको केन्द्रीय सम्झौतामा नरहे पनि उनले नेपालको लागि भने उत्तिकै लगनशीलताका साथ खेल्ने बताए। धेरै सोच विचार गरेपश्चात मैले नेपाल क्रिकेट संघ (क्यान)को केन्द्रीय सम्झौताबाट बाहिर बस्ने निर्णय गरेको छु। उनले पोष्टमा आफूले क्यानको सम्झौताबाट बाहिर रहेपनि नेपालप्रतिको माया र नेपाल टिमप्रतिको लगाव कम नहुने बताए। म जसरी पहिला खेल्थेँ, म सोही तरिकाले खेल्नेछु। मेरो गौरव र जिम्मेवारी नेपाल टिमप्रति कम हुँदैन। सन्दीप हालसालै क्यानले सार्वजनिक गरेको बरीयतामा ए ग्रेडमा रहेका थिए।"
पूर्वडीआईजी जोशीको रिट हेर्न नमिल्ने भएपछि लामिछानेको बन्दी प्रत्यक्षीकरणको रिट पनि 'हेर्न नमिल्ने',"काठमाडौं : राष्ट्रिय स्वतन्त्र पार्टीका सभापति रवि लामिछानेले दायर गरेको बन्दी प्रत्यक्षीकरणको रिट आज पनि 'हेर्न नमिल्ने' सूचीमा राखिएको छ। बन्दी प्रत्यक्षीकरणको रिटमाथि सुनुवाइका लागि न्यायाधीश नहकुल सुवेदी र अब्दुल अजिज मुसलमानको इजलासमा पेशी तोकिएको थियो। लामिछानेको बन्दी प्रत्यक्षीकरणको रिट र पूर्वडीआईजी छविलाल जोशीले सहकारी ठगी प्रकरणमा उजुरी दिने नारायणबहादुर पहराईसहित ४४ जनालाई विपक्षी बनाउँदै दायर गरेको अन्य दुई रिट सोही इजलासमा सुनुवाइका लागि पेशी तोकिएको थियो। तर,सर्वोच्चले तीनवटै रिटलाई हेर्न नमिल्ने सूचीमा राखेको छ। आजको इजलासमा तीनवटै रिटमाथि हेर्न मिल्ने कि नमिल्ने भन्ने सुनुवाइ भएको थियो। तर, पछि तीनवटै रिट हेर्न नमिल्ने सूचीमा राखेको थियो। लामिछानेको तर्फबाट उनकी श्रीमती निकिता पौडेलले गैरकानुनीरुपमा आफ्ना श्रीमानलाई थुनामा राखेको भन्दै सर्वोच्चमा बन्दी प्रत्यक्षीकरणको रिट दायर गरेकी थिइन्। सहकारी ठगी मुद्दामा लामिछाने हाल भैरहवा कारागारमा छन्। उच्च अदालत तुलसीपुर बुटवल इजलासले जिल्लाको आदेश उल्टाउँदै लामिछानेलाई पुर्पक्षका लागि कारागार पठाउन आदेश दिएको थियो। उच्च अदालतले पुपर्क्षका लागि कारागार पठाएपछि लामिछानेले कारागारबाटै उच्चको आदेश खारेजको माग गर्दै बाहिरबाटै मुद्दा लड्न पाउनुपर्ने मागसहित सर्वोच्चमा रिट दायर गराएका थिए। सो रिटमा सर्वोच्चले कैफियत प्रतिवेदन पेश गर्न आदेश जारी गरेको थियो। तत्काल छुट्ने अवस्था नभएपछि लामिछानेले बन्दीप्रत्यक्षीकरणको रिट दायर गरेका हुन्। सो रिटमा सर्वोच्चले लामिछानेलाई थुनामा राख्नुको कारण सोधेको छ। गत माघ ६ गते जिल्ला सरकारी वकिल कार्यालय रूपन्देहीले बुटवलस्थित सुप्रिम बचत तथा ऋण सहकारी संस्थाको रकम ठगी प्रकरणमा लामिछाने समेतलाई प्रतिवादी बनाउँदै जिल्ला अदालत रूपन्देहीमा मुद्दा दायर गरेको थियो। सहकारीको रकम अपचलन गरेको कसुरमा कूल ४२ जनाविरुद्ध मुद्दा दर्ता भएको थियो। ती ४२ जनाबाट सहकारी ठगी,संगठित अपराध र सम्पत्ति शुद्धीकरण मुद्दामा कुल १ अर्ब ४३ करोड ८६ लाख २ हजार १ सय ३५ रुपैयाँ बिगो माग दाबी गरिएको थियो। त्यसपछि माघ १३ गते जिल्ला अदालत रूपन्देहीमा थुनछेक बहस सकिएपछि गोर्खा मिडियाका तत्कालीन पूर्वप्रबन्ध निर्देशक रहेका लामिछानेलाई न्यायाधीश प्रल्हादकुमार योगीको इजलासले एक करोड रुपैयाँ धरौटीमा छाड्ने आदेश गरेको थियो। जिल्ला अदालत रूपन्देहीले धरौटीमा रिहा गर्ने आदेश जारी गरेपछि प्रतिवादी लामिछानेलाई धरौटी नभइ थुनामै राख्नुपर्ने माग गर्दै सरकारी वकिल कार्यालय फागुन २२ गते उच्च अदालत पुगेको थिए। फागुन २६ गते लामिछाने पनि जिल्ला अदालतको एक करोड धरौटीको आदेशको खारेजीको माग गर्दै उच्चमा निवेदन दिएका थिए।"
रवि लामिछानेको बन्दी प्रत्यक्षीकरणको रिटमाथि सुनुवाइ सकियो,"काठमाडौं : राष्ट्रिय स्वतन्त्र पार्टीका सभापति रवि लामिछानेले दायर गरेको बन्दी प्रत्यक्षीकरणको रिटमाथि सुनुवाइ सकिएको छ। न्यायाधीश नहकुल सुवेदी र अब्दुल अजिज मुसलमानको इजलासमा लामिछानेको बन्दीप्रत्यक्षीकरणको रिटमाथि हेर्ने कि नहेर्ने भन्ने विषयमा सुनुवाइ भएको हो। लामिछानेको तर्फबाट उनकी श्रीमति निकिता पौडेलले गैरकानुनी रुपमा आफ्ना श्रीमानलाई थुनामा राखेको भन्दै सर्वोच्च अदालतमा बन्दी प्रत्यक्षीकरणको रिट दायर गरेकी हुन्। सहकारी ठगी मुद्दामा लामिछाने हाल भैरहवा कारागारमा छन्। उच्च अदालत तुलसीपुर बुटवल इजलासले जिल्लाको आदेश उल्टाउँदै लामिछानेलाई पुर्पक्षका लागि कारागार पठाउन आदेश दिएको थियो। उच्च अदालतले पुपर्क्षका लागि कारागार पठाएपछि लामिछानेले कारागारबाटै उच्चको आदेश खारेजको माग गर्दै बाहिरबाटै मुद्दा लड्न पाउनुपर्ने मागसहित सर्वोच्चमा रिट दायर गराएका थिए। सो रिटमा सर्वोच्चले कैफियत प्रतिवेदन पेश गर्न आदेश जारी गरेको छ। तत्काल छुट्ने अवस्था नभएपछि लामिछानेले बन्दीप्रत्यक्षीकरणको रिट दायर गरेका हुन्। सो रिटमा सर्वोच्चले लामिछानेलाई थुनामा राख्नुको कारण सोधेको छ। गत माघ ६ गते जिल्ला सरकारी वकिल कार्यालय रूपन्देहीले बुटवलस्थित सुप्रिम बचत तथा ऋण सहकारी संस्थाको रकम ठगी प्रकरणमा लामिछाने समेतलाई प्रतिवादी बनाउँदै जिल्ला अदालत रूपन्देहीमा मुद्दा दायर गरेको थियो। सहकारीको रकम अपचलन गरेको कसुरमा कूल ४२ जनाविरुद्ध मुद्दा दर्ता भएको थियो। ती ४२ जनाबाट सहकारी ठगी,संगठित अपराध र सम्पत्ति शुद्धीकरण मुद्दामा कुल १ अर्ब ४३ करोड ८६ लाख २ हजार १ सय ३५ रुपैयाँ बिगो माग दाबी गरिएको थियो। त्यसपछि माघ १३ गते जिल्ला अदालत रूपन्देहीमा थुनछेक बहस सकिएपछि गोर्खा मिडियाका तत्कालीन पूर्वप्रबन्ध निर्देशक रहेका लामिछानेलाई न्यायाधीश प्रल्हादकुमार योगीको इजलासले एक करोड रुपैयाँ धरौटीमा छाड्ने आदेश गरेको थियो। जिल्ला अदालत रूपन्देहीले धरौटीमा रिहा गर्ने आदेश जारी गरेपछि प्रतिवादी लामिछानेलाई धरौटी नभइ थुनामै राख्नुपर्ने माग गर्दै सरकारी वकिल कार्यालय फागुन २२ गते उच्च अदालत पुगेको थिए। फागुन २६ गते लामिछाने पनि जिल्ला अदालतको एक करोड धरौटीको आदेशको खारेजीको माग गर्दै उच्चमा निवेदन दिएका थिए।"
"रवीन्द्र मिश्रको बन्दी प्रत्यक्षीकरणको रिटमाथि सुनुवाइ सकियो,आजै आदेश",काठमाडौं : राष्ट्रिय प्रजातन्त्र पार्टीका उपाध्यक्ष रवीन्द्र मिश्रले दायर गरेको रिटमाथि बन्दी प्रत्यक्षीकरणको रिटमाथि सुनुवाइ सकिएको छ। न्यायाधीश सुनिल कुमार पोखरेलको इजलासमा मिश्रले दायर गरेको रिटमाथि सुनुवाइ सकिएको हो। रिटमाथिको सुनुवाइ सकिएकाले आजै आदेश आउने संभावना छ। मंगलबार मिश्रको तर्फबाट उनकी श्रीमती सरिका कार्कीले आफ्ना श्रीमानलाई गैरकानुनी रुपमा थुनामा राखेको भन्दै रिट दायर गरेकी हुन्। गत चैत्र १५ गते काठमाडौंको तीनकुनेमा राजावादी समूहले गरेको प्रदर्शनमा अराजक गतिविधि गरेको आरोपमा उनी पक्राउ परेका थिए। उनीमाथि उनीसँगै पक्राउ परेका राप्रपाका महामन्त्री धवलशमशेर राणा र स्वागत नेपाल छुटिसकेका छन्। दुवैजना हाजिर जमानीमा रिहा भएका हुन्। राजावादीको प्रदर्शनले हिंसात्मक रुप लिँदा एक पत्रकारसहित दुईजनाको ज्यान गएको थियो भने भौतिक संरचनामा ठूलो क्षति भएको थियो।
"भारतको गोरखपुरमा बर्ड फ्लूबाट बघिनीको मृत्यु, चिडियाखाना ७ दिनका लागि बन्द","गोरखपुर चिडियाखानामा बघिनीको मृत्यु भएको छ। भिसेरा परीक्षणपछि मृत्युको कारण बर्ड फ्लू भएको पत्ता लाग्यो। प्रमुख वन्यजन्तु संरक्षक अनुराधा वेमुरीका अनुसार गोरखपुर, लखनऊ र कानपुरका प्राणी उद्यानहरू र इटावाको सिंह सफारी एक हप्ताको लागि बन्द रहनेछन्। सरकारले सबै वन्यजन्तु आरक्षहरूमा सतर्कता अपनाउन निर्देशन जारी गरेको छ। मार्च ३० पछि गोरखपुरमा भएको यो चौथो घटना हो। यसअघि बहराइचबाट उद्धार गरिएको बाघ, पोथी चितुवा र ब्वाँसोको मृत्यु भएको थियो। चिडियाखानामा काम गर्ने कर्मचारीहरूबाट पनि नमूना लिइएको छ। त्यस्तै उत्तर प्रदेश सरकारको निर्देशनमा सबै चिडियाखानाहरू एक हप्ताको लागि बन्द गरिएको छ। उत्तर प्रदेशका मुख्यमन्त्री योगी आदित्यनाथले पनि मंगलबार यस विषयमा बैठक गरेका छन्। यस बैठकमा मुख्यमन्त्रीले चिडियाखाना परिसरलाई नियमित रूपमा सरसफाइ गर्न, सबै वन्यजन्तु र चराचुरुङ्गीको जाँच गर्न र उनीहरूको आहारको राम्रोसँग जाँच गर्न निर्देशन दिएका छन्। सरकारले राज्यका सबै कुखुरा फार्महरूको मापदण्ड अनुसार कडाइका साथ अनुगमन गर्न निर्देशन दिएको छ।"
सुनको मूल्य फेरि बढ्यो,काठमाडौं : स्थानीय बजारमा सुनको मूल्य फेरि वृद्धि भएको छ। बुधबार सुनको मूल्य ५ सय रुपैयाँले वृद्धि भइ तोलाको १ लाख ८५ हजार ३०० रुपैयाँ कायम भएको छ। अघिल्लो दिन मंगलबार २ हजार रुपैयाँले घटेर एक तोला सुन १ लाख ८४ हजार ८०० रुपैयाँमा खरिदबिक्री भएको थियो। सुनको मूल्य बढेपनि चाँदीको भाउ भने घटेको छ। आज एक तोला चाँदीको मूल्य १९ सय ६० कायम भएको छ। मंगलबार एक तोला चाँदी १९ सय ७० रुपैयाँमा खरिदबिक्री भएको छ।
साउदीको जुबेल सहरमा अलपत्र ४६९ जना नेपालीको उद्दार गर्न सरकारलाई एमालेको आग्रह,"काठमाडौं : नेकपा एमालेले वैदेशिक रोजगारीका लागि साउदी अरबिया पुगेर अलपत्र परेका ४६९ जना नेपाली कामदारको उद्दारका लागि सरकारसँग आग्रह गरेको छ। बुधबार प्रतिनिधिसभाको आकस्मिक समयमा बोल्दै एमाले सांसद तथा प्रमुख सचेतक महेश कुमार बर्तौलाले त्यहाँको कम्पनी बन्द हुँदा ४६९ जना नेपाली अलपत्र परेको भन्दै उनीहरूको उद्दारका लागि सरकारको ध्यानाकर्षण गराएका हुन्। 'रोजगारदाता कम्पनी बन्द हुँदा कामविहीन भएका चार सय ६९ मध्ये दुई सय २६ जनाले नेपाल फर्कन चाहेका छन् । त्यहाँको दूतावासमा सम्पर्क गरेर उनीहरू नेपाल फर्कन चाहेका बताएका छन्,' सांसद बर्तौलाले भने,'रोजगारविहीन भएकामध्ये दुई सय ४३ जनाले नेपाल अन्य कम्पनीमा काम गर्ने वातावरण मिलाउन आग्रह गरेका छन् ।' कम्पनी बन्द भएपछि नौ महिनाको तलब पनि नेपाली कामदारले नपाएका बताउँदै उनले तलबका लागि कम्पनीको व्यवस्थापनलाई पटकपटक ध्यानाकर्षण गराउँदा पनि कुनै वास्ता नगरिएको बताए। 'कामविहिन भएपनि ती नेपाली अहिले शिविरमा बसिरहेका छन्, त्यहाँ खानाको समस्या छ, बिरामी परेका छन्, स्वास्थ्य उपचार पाएका छैनन्। नेपाल फर्कन चाहनेले भिसा बन्द भएकाले स्वदेश आउन पाएका छैनन्,'उनले भने,' यथाशीघ्र ती नेपालीको उद्धार गरी आवश्यक सहयोग र सहजीकरणमा जुटन म सरकारसँग आग्रह गर्छु ।' साउदी अरबको जुबेल सहरमा रहेको सेन्डन इन्टरनेशनल कम्पनी लिमिटेड नामक कम्पनी बन्द हुँदा उनीहरू अलपत्र परेका हुन्। अलपत्र पर्नेमा प्रायजसो सो कम्पनीमा दुई वर्षभन्दा बढी समय काम गरेका नेपाली कामदार रहेका छन्। पीडितहरूले आफूहरू कम्पनी बन्द भएका कारण अलपत्र परेको र उद्दार गरिदिन त्यहाँको दूतावासलाई निवेदन दिएका थिए। अधिकांशले दुई महिनादेखि ९ महिनासम्म काम गरेको तर तलब नपाएको गुनासो गरेका छन्।"
"राजमार्गमा वर्षाको त्रास, नागरिकको सडकमै बास","नवलपुर : आइतबार राति नारायगढबाट बर्दिया हिँडेका हेटौंडाका उमेश रिजाल गिरुवारी खोलाको पुल भाँचिएपछि सडकमै रात काट्न बाध्य भए। उनीसहित सयौं यात्रु अलपत्र परे। वैकल्पिक मार्ग थाहा पाएका केही यातायातका साधनबाहेक अधिकांश आइतबार राति डन्डा, चोरमारा, अरूण खोलालगायतका स्थानमा रोकिए। रिजालले भने, वर्षा सुरु नहुँदै यो हालत छ, वर्षा सुरु भएपछि के हुने होला ? यो मार्ग भएर हिँड्ने यात्रुले पाउन सक्ने सम्भावित दुःखले त्रास बढेको उनको भनाइ छ। दाउन्नेमा अहिले पनि ३ घण्टा लाग्छ, वर्षा सुरु भएपछि त्योबाटो हिँडिसाध्य हुँदैन, यसमा राज्यले गम्भीर भएर सोच्नुपर्छ, उनले भने। उनले दिनरात नभनी काम गरेर राजमार्गमा एकतर्फी भए पनि कालोपत्रे गर्न आग्रह गरे। आइतबार चोरमारा स्थित गिरुवारी खोलामा पुल भाँचिएपछि यातायात सञ्चालनमा निकै कठिनाइ भएको थियो। वैकल्पिक मार्ग भएर यात्रा गर्न प्रहरीले आग्रह गरे पनि ठूला गाडीहरू मोड नपुग्दा जाममा फस्ने गरेका छन्। सोमबार दिउँसो गिरुवारी खोलामा डाइभसर्न बनाएर यातायात सञ्चालन गर्न खोजे पनि सहजरूपमा सञ्चालन हुन नसकेको जिल्ला प्रहरी कार्यालय नवलपुरका प्रवक्ता मधु नेपालले बताए। उनले भने, पूर्वबाट पश्चिम जाने गाडीलाई चोरमारा नजिकै खोलामा डाइभर्सन बनाएर सञ्चालन गरेका छौं, पश्चिमबाट पूर्व आउनेले वैकल्पिक मार्ग प्रयोग गर्नुभएको छ। वर्षा भयो भने यो डाईभर्सन बगाउँछ र फेरि दुःख हुन्छ। उनका अनुसार दाउन्नेमा यातायात सञ्चालन भए पनि सडकका कारण यात्रुहरू लामो जाममा पर्ने गरेका छन्। नारायणढ बुटवल सडकअन्तर्गत नारायणगढदेखि दुम्कीबाससम्म अधिकांश एकतर्फी कालोपत्रे भए पनि जीर्ण बनिसकेका पुल भाँच्चिदा पटकपटक समस्या आउने गरेको छ। चार महिना अघि भाँचिएको विनयी खोलाको पुलको विकल्प अहिलेसम्म निर्माण कम्पनीले दिएको छैन। विनयी खोलामा डाइभर्सन बनाएर यातायात सञ्चालन भए पनि वर्षा हुनासाथ डाईभर्सन बगाउने र यातायात अबरुद्ध हुने गरेको छ। नवलपुरका प्रमुख जिल्ला अधिकारी भविश्वर पाण्डेले विनयी खोलाको पुल तत्काल सकेर सुचारु गर्न निर्माण कम्पनीलाई आग्रह गरेको बताए। हामीले प्राथमिकताका साथ पुलको काम गर्न भनेका छौं, वर्षा सुरु हुन अगाडि सक्छौं भनेका छन्। अहिले चोरमाराको पुल भाँचिएपछि थप समस्या भयो, उनले भने। उनले दाउन्नेमा पनि राति यातायात बन्द गरेर भए पनि वर्षासम्म काम सक्न आग्रह गरेको बताए। वर्षामा यात्रुलाई असहज नहोस् भनेर हामीले नियमित अनुगमन गर्ने र निर्देशन दिने काम गरिरहेका छौं, निर्माण कम्पनीका तर्फबाट वर्षा अगाडि नै यातायात सञ्चालन सहज गराउन लागेको भनाइ आएको छ, पाण्डेले भने। नारायणगढ बुटवल सडक आयोजनाका प्रवक्ता इन्जिनियर शिव खनालले वर्षा अगाडि विनयी खोलामाथिको पुल निर्माण सम्पन्न भएर सञ्चालनमा आउने बताए। उनले भने, विनयीको काम दु्रत गतिमा अगाडि बढेको छ, वर्षा अगाडि सकिन्छ, चोरमाराको पुल दुई हप्ताभित्र मर्मत हुन्छ। त्यसपछि अलिक सहज हुन्छ। उनले दाउन्नेको समस्या पनि वर्षामा समाधान हुने बताए। पूरै कालोपत्रे त हुँदैन, कल्भर्ट निर्माण सकेर ग्रेवल गरेपछि गाडी चिप्लने फस्ने समस्या हट्छ। वर्षामा यात्रुलाई दुःख नहोस् भनेर प्राथमिकताका साथ काम भइरहेको उनले बताए। नारायगढ बुटवल सडक विस्तारको काम सुरु भएको ६ वर्ष पूरा भयो। २०७९ साउन २२ मा सडक विस्तारको काम सम्पन्न गर्ने गरी चाइना स्टेट कन्स्ट्रक्सन कर्पोरेसन प्रालिसँग २०७५ माघ २४ गते सम्झौता भएको थियो। सोही सम्झौताअनुसार २०७५ साल चैतमा प्रधानमन्त्री केपी शर्मा ओलीले बाटोको शिलान्यास गरेका थिए। तर, ६ वर्षमा पूर्वीखण्डमा झन्डै ६५ प्रतिशत मात्र काम सकिएको इन्जिनियर खनालले बताए। पश्चिमखण्डमा पनि सोही हाराहारीमा भौतिक प्रगति भएको उनको भनाइ छ। ३ वर्ष अगाडि नै सम्झौता अनुसार बाटो निर्माण गरिसक्न पर्ने भए पनि पटकपटक म्याद थपेर काम गरिँदै आइएको छ। यो सडकलाई दुई खण्डमा विभाजन गरी ठेक्का गरिएको छ । ११३ किमी सडकमध्ये ७० किमी ४ लेन, २९ किमि ४ लेनसहित दुवैतर्फ ६६ मिटरको सर्भिस लेन, दाउन्नेमा १४ किमि ३ लेनको सडक हुनेछ । बीचमा ६४ वटा पुल र ४६२ वटा कलभर्टलगायत संरचना निर्माण गर्नुपर्ने सम्झौतामा उल्लेख छ।"
नखाएको विषको ओखती,"भन्न त भनिन्छ नखाएको विष लाग्दैन। नेपालमै चल्तीको यो उखान जलवायु परिवर्तनका हकमा नेपालमै मेल खाँदैन। जलवायु परिवर्तनमा नेपालको खास योगदान छैन। तर, त्यसको मार भने खेपिरहनु परिरहेको छ। पृथ्वीको तापक्रम वृद्धि गर्ने गरी मात्रात्मक रूपमा नेपालमा कम उद्योग कलकारखाना र यातायातका साधन छन्। विश्वमा भइरहेको कार्बन उत्सर्जनको केबल ००३ प्रतिशत (अर्थात्, अत्यन्त न्यून) मात्रामा नेपालले कार्बन उत्सर्जन गरिरहेको छ। हरितगृह ग्यासमा प्वाल पार्ने कार्बन उत्सर्जनमा ठूला र विकसित औद्योगिक देशहरूको योगदान छ। नेपाल जलवायुजन्य परिवर्तनले पार्ने र परिरहेको जोखिमको सूचीमा नवौं नम्बरमा पर्छ। हाम्रा हिमालहरू पग्लिएका छन्। नदीनालाहरू सुक्दै छन्। पानीका मुहान सुक्खा भएका छन्। त्यसैकारण कतिपय बस्ती नै सरेका छन्। खेतीपातीको चक्र भत्किएको छ। पानी नपर्नुपर्ने बेला धेरै परिरहेको छ। र, चाहिने वेला खडेरी लाग्ने गरेको छ। यो सबै जलवायु परिवर्तनकै असर हो। बेलाबेलाका बाढी पहिरोले पनि उत्तिकै सताइरहेको छ। गएको असोजमा जुन बेमौसमी बाढी राजधानी उपत्यकामै आयो, त्यो पनि जलवायुजन्य परिवर्तनकै द्योतक हो। हानि नोक्सानी कोष भनेर जलवायुजन्य क्षतिका लागि बनाइएको पनि छ। हालै दुबईमा भएको कोप २८ सम्मेलनमा नेपालले कोषमा योगदान गर्न ठूला र धनी राष्ट्रहरूलाई आह्वान गरेको थियो। दुर्भाग्य के भने ती राष्ट्रले योगदानमा आनाकानी गरिरहेका छन्। यसले के देखाउँछ भने नेपालले एकाध मञ्चमा मात्रै यससम्बन्धी आह्वान गरेर हुँदैन। खासमा वातावरण र पर्यावरणसम्बन्धी विश्वकै सबैभन्दा ठूलो मञ्च कोप नै हो। तर, अरू सम्मेलन र मञ्चहरू पनि यो मुद्दाका लागि उपयोग गर्नुपर्ने देखिन्छ। अन्तर्राष्ट्रिय कूटनीतिको मामलमा यो महत्वपूर्ण मुद्दा र एजेन्डा बनाउनुपर्ने देखिन्छ। २ जेठदेखि ४ गतेसम्म राजधानीमा एउटा महत्वपूर्ण सम्मेलन नेपाल आफैले गर्दैछ। सगरमाथा संवाद दिइएको यो सम्मेलनको मूल एजेन्डमा जलवायु परिवर्तन पनि हो। जहाँ २५ भन्दा बढी देशका प्रतिनिधिको निम्तो स्वीकार पक्का भइसकेको छ। अनि, २ सयभन्दा बढीको सहभागिता सम्मेलनमा हुँदैछ। यो संवादलाई नेपालले विश्वको ध्यान जलवायु परिवर्तनको क्षति र जोखिमका राष्ट्रको हितमा केन्द्रित हुने गरी सफल पार्नुपर्छ।"
जिम्मेवारीपूर्वक काम गर्न सुरक्षा निकायलाई गृहमन्त्रीको निर्देशन,"काठमाडौं : गृहमन्त्री रमेश लेखकले शान्ति सुरक्षा मुलुकको पहिलो आवश्यकता भएकाले शान्ति सुरक्षा कायम गर्ने विषयमा कुनै पनि सम्झौता मान्य नहुने बताएका छन्। बुधबार विराटनगरमा कोशी प्रदेश स्तरीय सुरक्षा गोष्ठीको उद्घाटन गर्दै गृहमन्त्री लेखकले सामान्य जनजीवन,विकास निर्माण र आर्थिक गतिविधि शान्ति सुरक्षाविना सम्भव नहुने उल्लेख गर्दै सबै सुरक्षा निकायहरूलाई जिम्मेवारीपूर्वक र अनुशासित रूपमा कार्य गर्न निर्देशन दिए। उनले लोकतन्त्र भनेको अनुशासनमा आधारित व्यवस्था भएको बताउँदै अराजकता कुनै पनि हालतमा स्वीकार्य नहुने बताए । संघीय लोकतान्त्रिक गणतन्त्रको संविधान परिमार्जन र परिष्करण गर्न सकिने भए पनि संविधान र प्रणालीविरोधी गतिविधि सह्य नहुने उनले बताए। त्यस्तै कोशी प्रदेशका मुख्यमन्त्री हिक्मत कुमार कार्कीले पछिल्लो समय विभिन्न नाममा देखिएको सुरक्षा चुनौतीको सामना सामूहिक रूपमा गर्नुपर्ने आवश्यकता रहेको बताए। लागुऔषध दुव्र्यसन,सवारी दुर्घटना, साइबर अपराध र सीमा तस्करी नियन्त्रणमा सुरक्षा निकायहरू अझ सक्रिय बन्नुपर्ने उनले बताए। कोशी प्रदेशका आन्तरिक मामिला तथा कानुनमन्त्री रेवती रमण भण्डारीले कोशी प्रदेशको शान्ति सुरक्षा थप सुदृढ बनाउन गोष्ठी आयोजना गरिएको जानकारी दिए।"
भूमिसम्बन्धी विधेयक संसदमा पेश,"काठमाडौं : सरकारले भूमिसम्बन्धी केही नेपाल ऐनलाई संशोधन गर्ने विधेयक,२०८२ संसदमा प्रस्तुत गरेको छ । बुधबार बसेको प्रतिनिधिसभा बैठकमा भूमि व्यवस्था, सहकारी तथा गरिबी निवारणमन्त्री बलराम अघिकारीले उक्त विधेयक प्रस्तुत गरेका हुन्। उक्त विधेयकलाई प्रस्तुत गर्न अनुमति माग्ने प्रस्तावमाथि सांसद प्रेम सुवालले प्रस्तुत गरेको विरोधको सूचनालाई बैठकले अस्वीकृत गरेको थियो । मन्त्री अधिकारीले २०२१ सालको भूमि ऐन अहिले व्यवहारमा लागू गर्न नसकिएकाले यसलाई संशोधन गर्नुपरेको बताए। विधेयकमा हदभित्रको जग्गा स्थानीय भूउपयोग परिषद्बाट भूउपयोग क्षेत्र वर्गिकरण हुँदा आवासीय क्षेत्र वा व्यवसायीक क्षेत्रमा वर्गीकरण भएकोमा त्यस्तो जग्गा प्रचलित कानून बमोजिम घडेरी विकास नगरी कित्ताकाट गरि विक्री गर्न नपाउने व्यवस्था रहेको छ । तर, भूउपयोग परिषद्बाट भूउपयोग क्षेत्र वर्गिकरण हुन् अगावै अनुमति लिई जग्गा खरिद गरेको भए विक्री गर्न कुनै बाधा नहुने विधेयकमा उल्लेख छ । यसअघि वैशाख १५ गते बसेको मन्त्रिपरिषद् बैठकले उक्त विधेयक सदनमा प्रस्तुत गर्न स्वीकृति प्रदान गरेको थियो ।"
एनआरएनएलाई एकताबद्ध र मर्यादित बनाउन प्रधानमन्त्रीको आग्रह,"काठमाडौं : प्रधानमन्त्री केपी शर्मा ओलीले गैह्रआवसीय नेपाली संघलाई एकताबद्ध,मर्यादित र उद्देश्य केन्द्रित बनाउन आग्रह गरेका छन्। सङ्घद्वारा आयोजित एनआरएनए ग्लोबल कन्क्लेभ को बुधबार उद्घाटन गर्दै प्रधानमन्त्री ओलीले यो संस्थाको उद्देश्यसँग नमिल्ने प्रवृत्तिहरू देखा पर्नु उचित नहुनेमा जोड दिँदै संकीर्ण भावना त्यागेर उन्नतस्तरको एकतामा लाग्न आग्रह गरे। 'आपसमा मिलेर एकताबद्ध भएर जानुपर्ने ठाउँमा यस्तो साझा संस्थामा विवाद हुनु उचित होइन । व्यक्तिका लागि विद्यान फेर्ने ढंगले संस्था चल्न सक्दैन । महाधिवेशनमा हानाहन र ठोकाठोकको स्थिति हुँदा राम्रो सन्देश जाँदैन । यसमा विवेक र तर्कले कम गरोस् । व्यक्तिगत स्वार्थका लागि जे पनि गर्ने थलोका रुपमा यो विकास नहोस् ,'प्रधानमन्त्री ओलीले भने,'नेपाली डायस्पोराका हकहितका साथै आपसी चिनजान, नेपाली संस्कृति परम्पराको निरन्तरता र देशका लागि के योगदान गर्न सकिन्छ भन्ने पवित्र उद्देश्यबाट तपाईँहरू विचलित हुन हुँदैन । यसमा दलीय राजनीति गर्नु हुँदैन र यसमा विभाजनको प्रयास सफल हुँदैन । विधिसम्मत कुरामा नेपाल सरकारको साथ रहनेछ ।' उनले एनआरएनको वर्तमान अध्यक्ष डाबद्री केसीको वैधानिक कार्यकाल अझै कायम रहेकाले यसले लोकतान्त्रिक र विधिवत महाधिवेशन गरेर नेतृत्व हस्तान्तरण गर्ने विश्वास व्यक्त गरे । प्रधानमन्त्री ओलीले गैह्रआवासीय नेपालीसँग सम्बन्धित कानुनमा गर्नुपर्ने संशोधनका लागि प्राप्त सुझावका आधारमा सरकारले काम गर्ने प्रतिबद्धता जनाए। प्रधानमन्त्री ओलीले ठूला इन्ड्रष्टिमा मात्रै नभइ ससाना रोजगारीको अवसर सिर्जना गर्न समेत गैह्रआवसीय नेपाली संघलाई आग्रह गरे।"
मौलाउँदो संस्थागत भ्रष्टाचार,"मुलुक भ्रष्टाचारको गम्भीर र खतरनाक दुश्चक्रमा फसेको छ। सामाजिक असमानता र कमजोर शासन व्यवस्थाको गठबन्धनले देशको समग्र विकासमा गम्भीर अवरोध सिर्जना गरिरहेको छ। यद्यपि, लोकतन्त्र विधिवत् रूपमा स्थापित भइसकेको छ, व्यवहारमा राजनीतिक शक्ति, स्रोत र निर्णय प्रक्रियामा पहुँच भने केही धनी र प्रभावशाली व्यक्तिहरूको मात्रै छ। राजनीतिक अधिकारको विकेन्द्रीकरण भए पनि संघीय, प्रदेश र स्थानीय तीनै तहका सरकारमा भ्रष्टाचार व्यापक रूपले व्याप्त छ। अर्थात्, यी तिनै तहमा सुशासनको अभाव छ। नीति निर्माणदेखि बजेट कार्यान्वयनसम्मका सबै चरणमा पारदर्शिताको अभाव देखिन्छ। यसले सरकारी सेवाहरूको गुणस्तरमाथि प्रत्यक्ष असर पार्ने गरेको छविशेष गरी शिक्षा, स्वास्थ्य, सडक, खानेपानीजस्ता आधारभूत क्षेत्रहरूमा। हालसम्मको अवस्थाले देखाएको छ कि पुँजीगत बजेटको ठूलो हिस्सा प्रभावहीन रूपमा खर्च हुन्छ। अनुमानअनुसार, कुल पुँजीगत बजेटको करिब ३५ प्रतिशत रकमले मात्र ठोस र सार्थक परिणाम दिन सकेको छ। बाँकी बजेट प्रायः ढिलासुस्ती, भ्रष्टाचार, योजना परिवर्तन र फजुल खर्चमा जान्छ। यसैकारण, पूर्वाधार निर्माण अधुरा, अल्पदृष्टिकोणयुक्त र जनताका प्राथमिकताबाट टाढा हुने गरेका छन्। यस अवस्थाले आम नागरिकको राज्यप्रति विश्वास घटाएको छ। जनप्रतिनिधिमार्फत् शासन सञ्चालनको आशा बोकेका नागरिकहरू जब दैनिक रूपमा सेवा प्रवाहमा ढिलाइ, दुव्र्यवहार वा अनियमितता अनुभव गर्छन् तब उनीहरू लोकतन्त्रप्रति नै सन्देह गर्न थाल्छन्। यस्तो संकटबाट बाहिर निस्कन सरकार र नागरिक दुवैको सक्रिय सहभागिता आवश्यक छ। शासन प्रणालीमा पारदर्शिता र जवाफदेहिताको सुदृढीकरण, स्वतन्त्र निगरानी संयन्त्रहरूको सशक्तीकरण तथा बजेट कार्यान्वयनमा नागरिक सहभागिता सुनिश्चित गर्नेतर्फ ठोस कदम चालिनुपर्छ। सार्वजनिक सेवा प्रवाहमा गुणस्तर र पहुँच सुनिश्चित नगरेसम्म समावेशी लोकतन्त्रको सपना अधुरै रहनेछ। यस असमान संरचनाको सबैभन्दा ठूलो मार गरिब तथा ग्रामीण क्षेत्रमा बसोबास गर्ने नागरिकहरूले खेपिरहेका छन्। आधारभूत सेवामा पहुँचको अभाव, अवसरको कमी र न्यून आम्दानीले उनीहरूलाई एक प्रकारको दैनिकी संघर्षमा धकेलेको छ। दैनिक मजदुरीमा निर्भर यी श्रमिकहरू प्रायः न्यून ज्यालामा काम गर्न बाध्य छन्। कहिलेकाहीँ त काम गरेबापतको पारिश्रमिक नै नपाउने अवस्था पनि आउँछ। त्यसमाथि उनीहरूको आवाज न राज्यका निर्णय प्रक्रियामा सुनिन्छ, न त उनीहरूको प्रतिनिधित्व नै प्रभावकारी रूपमा सुनिश्चित भएको छ। अर्कोतर्फ, धनी, शिक्षित र राजनीतिक पहुँच भएका व्यक्तिहरूले राज्यको नीति र स्रोत वितरणमा आफ्नो प्रभाव बलियो बनाउँदै गएका छन्। उनीहरू राजनीतिक पार्टीहरू, प्रशासनिक संयन्त्र र ठेक्कापट्टा प्रणालीमा प्रभाव जमाएर राज्यका सुविधा र अवसरहरू आफू अनुकूल मोड्न सक्षम भएका छन्। सार्वजनिक नियुक्तिमा मेरिटमा आधारित प्रणाली कमजोर हुँदै गएको छ। राजनीतिक नातावाद, पहुँच र सञ्जालमार्फत रोजगारी वितरण गर्ने प्रवृत्तिले गर्दा सक्षम, प्रतिभाशाली र इमानदार युवाहरू अवसरबाट लगातार वञ्चित भइरहेका छन्। यस्तो निराशाजनक परिस्थितिमा उनीहरू विदेश जानुबाहेक विकल्प देख्दैनन्, जसले देशमा ब्रेन ड्रेन अर्थात् दक्ष मानव संसाधनको निर्यात भयावह रूपमा बढाएको छ। यो केबल व्यक्तिको समस्या होइन, दीर्घकालीन रूपमा राष्ट्रिय विकासको मेरुदण्ड कमजोर बनाउने गम्भीर चुनौती हो। भ्रष्टाचारविरुद्ध काम गर्नुपर्ने प्रमुख संवैधानिक निकायहरू स्वयं सत्तासीन नेताहरूको प्रभावमा छन्, जसले तिनीहरूको स्वायत्तता र निष्पक्षता कमजोर बनाएको छ। नतिजा स्वरूप ठूला भ्रष्टाचारमा संलग्न शक्तिशाली व्यक्तिहरूलाई सजायको दायरामा ल्याइएको छैन। यस्तो सजायविहीे प्रवृत्तिले भ्रष्टाचारलाई केबल सहनशील व्यवहार होइन, अब त सामाजिक रूपमा स्वीकृत संस्कृतिको रूपमा स्थापित गरिदिएको छ। यस प्रकारको संस्थागत कमजोरीले नेपालमा गहिरिँदो सामाजिक र आर्थिक असमानतालाई थप बल दिएको छ। आम्दानीको असमानताको मापन गिनी सूचकको सहायताले गरिन्छ। यसको मा सुन्ना र एकको बिचमा रहन्छ। तथ्यांकअनुसार सन् २०१०११ मा नेपालको गिनी सूचक ०४९ थियो भने सन् २०१९ सम्ममा यो बढेर ०५८ पुगेको छ, जसले आय असमानता तीव्र गतिमा बढिरहेको स्पष्ट संकेत हो। उच्च गिनी सूचकले जनसंख्याको एक सानो भागले अधिकांश स्रोतसाधन नियन्त्रणमा लिएको देखाउँछ, जबकि ठूलो हिस्सा जनसंख्या जीवनको आधारभूत आवश्यकताबाट समेत वञ्चित रहिरहेको छ। असमानता केबल आम्दानीको स्तरमा सीमित छैन। शिक्षा, स्वास्थ्य सेवा, न्यायमा पहुँच, सुरक्षित आवास र रोजगारीका अवसरहरूमा समेत गम्भीर विभाजन देखिन्छ। ग्रामीण, पिछडिएका वा सीमान्तकृत समुदायका नागरिकहरूले गुणस्तरीय सेवा पाउने सम्भावना अझै न्यून छ, जबकि राजधानी वा सहरी क्षेत्रका सञ्जालयुक्त व्यक्तिहरूले ती सबै सेवा सजिलै प्राप्त गर्छन्। यो अवस्था दीर्घकालीन रूपमा समाजमा असन्तोष, विभाजन र अविश्वासको बीज रोप्ने खालको छ, जसले स्थायित्व र समृद्धिको आधार कमजोर बनाउँछ। जब नागरिकहरूले शासन प्रणालीलाई भ्रष्ट, अन्यायपूर्ण र अनुत्तरदायी ठान्न थाल्छन् तब उनीहरू लोकतान्त्रिक अभ्यासप्रति निराश हुन्छन्। मतदानप्रति उदासीनता, राजनीतिक प्रक्रियाबाट टाढा बस्ने प्रवृत्ति र परिवर्तनप्रति अविश्वास बढ्दै जान्छ। यस्तो मानसिकताले लोकतन्त्रको मेरुदण्ड नै कमजोर बनाउँछ र समाजलाई निष्क्रिय तथा आशाहीन बनाउँछ। भ्रष्टाचारको अर्को गम्भीर असर अर्थतन्त्रमा पर्छ। जब सरकारी प्रक्रिया अपारदर्शी र अनिश्चित हुन्छ, लगानीकर्ताहरू हिच्किचाउँछन्। खासगरी विदेशी वा दीर्घकालीन लगानीकर्ताका लागि स्थिरता, पारदर्शिता र नीति स्पष्टता अनिवार्य सर्तहरू हुन्। भ्रष्टाचारले यी सबै कुरालाई जोखिमपूर्ण बनाउँछ। साथै, साना व्यवसायहरू ठूला पहुँचवालाहरूको दबाबमा थिचिन्छन्, प्रतिस्पर्धा निष्पक्ष हुँदैन र समग्र रोजगारी सिर्जनाको सम्भावना खस्कन्छ। यसको अन्तिम प्रभाव युवामा देखिन्छदेशभित्र अवसरको अभाव हुँदा उनीहरू विदेशिन बाध्य हुन्छन्, जसले ब्रेन ड्रेनलाई झनै गहिरो बनाउँछ। यदि, यस्तै अवस्था यथावत् रह्यो भने नेपालले आगामी वर्षहरूमा गम्भीर संकटहरूको सामना गर्नुपर्नेछजसमा गरिबीको वृद्धि, सामाजिक अस्थिरता, जनआक्रोश र सार्वजनिक सेवा प्रणालीको विघटन प्रमुख हुनेछन्। यस्ता जटिल समस्याको समाधान केबल नयाँ कानुन बनाएर सम्भव छैन। परिवर्तन प्रणालीको कार्यशैलीमा आमूल सुधार ल्याएर मात्र सम्भव छ। सरकारको प्रत्येक खर्च पारदर्शी हुनुपर्छ। सार्वजनिक रोजगारी योग्यताको आधारमा निष्पक्ष रूपमा दिनुपछ र नागरिकलाई प्रश्न सोध्ने, छलफलमा भाग लिने तथा निर्णय प्रक्रियामा सक्रिय सहभागी बन्न पाउने व्यवस्था सुनिश्चित गरिनुपर्छ। यस परिवर्तनको अगुवाइ युवाहरू, नागरिक समाजका प्रतिनिधिहरू र स्वतन्त्र सञ्चारमाध्यमहरूले गर्न सक्छन्। उनीहरूले भ्रष्टाचारविरुद्ध आवाज उठाउने, सचेतना फैलाउने र नागरिक अधिकारको संरक्षणमा महत्वपूर्ण भूमिका खेल्न सक्छन्। नयाँ पुस्तालाई इमानदार, न्याय, उत्तरदायित्व र सार्वजनिक जीवनको मर्यादा सिकाउने शिक्षा आवश्यक छ। साथै, प्रविधिको सशक्त प्रयोगमार्फत् सरकारी प्रणालीलाई डिजिटल, पारदर्शी र अनुगमनयोग्य बनाइएमा भ्रष्टाचार नियन्त्रणमा सार्थक प्रगति गर्न सकिन्छ। निष्कर्ष : मुलुकमा भ्रष्टाचार केबल एक पृथक् समस्या होइनयो मुलुकको गरिबी, असमानता, कमजोर सेवा प्रवाह र लोकतन्त्रको असफलतासम्मका सबै संकटहरूको मूल कारण बनेको छ। जब भ्रष्टाचार संस्थागत र दण्डहीन बन्छ तब राज्यका नीति, स्रोत र अवसरहरू सीमित शक्तिशाली वर्गको स्वार्थमा केन्द्रित हुन्छन्। यसले गर्दा धनी झनै धनी बन्छन्, गरिब अझै दुःखी हुन्छन र सामाजिकआर्थिक विभाजन गहिरिँदै जान्छ। यदि, भ्रष्टाचारविरुद्ध तत्काल र गम्भीर कदम चालिएन भने देशले दीर्घकालीन अवनति, जनआक्रोश, राजनीतिक अस्थिरता एवं विकासको पछाडि पराइ जस्ता गम्भीर परिणामहरू भोग्नुपर्नेछ। यस्तो अवस्था केबल व्यक्तिगत वा समूहगत क्षतिभन्दा धेरै माथि पुगेर समग्र राष्ट्रको भविष्यलाई संकटमा पार्छ।"
विश्वकै गरिब राष्ट्रपति जोसेको निधन,"ल्याटिन अमेरिकी देश उरुग्वेका पूर्व राष्ट्रपति जोसे मोजिकाको ८९ वर्षको उमेरमा निधन भएको छ। जोसे मोजिका 'पेपे' भनेर चिनिन्थ्यो। २०१० देखि २०१५ सम्म उरुग्वेका राष्ट्रपति रहेका पूर्व छापामार नेता मोजिकालाई उनको साधारण जीवनशैलीका लागि विश्वको 'सबैभन्दा गरिब राष्ट्रपति' भनेर चिनिन्थ्यो। उरुग्वेका वर्तमान राष्ट्रपति यामान्डु ओर्सीले सामाजिक सञ्जाल एक्समा जोसे मोजिकाको मृत्युको घोषणा गर्दै लेखेका छन्, 'तपाईंले हामीलाई दिनुभएको सबै कुराको लागि र तपाईंका जनताप्रति तपाईंको गहिरो प्रेमको लागि धन्यवाद।' पूर्व राष्ट्रपति जोसेको मृत्यु कसरी भयो भन्ने कुरा अझै स्पष्ट भएको छैन। उनलाई अन्ननलीको क्यान्सर थियो।"
वैशाखमै बग्यो बीपी राजमार्गको डाइभर्सन,"सिन्धुली : झन्डै ८ महिनाअघि रोशीमा आएको बाढीले बगाउँदा क्षतविक्षत भएको बनेपासिन्धुलीबर्दिबास (बीपी) राजमार्गमा फेरि रोशीले क्षति पुर्याएको छ। सोमबार साँझ अबिरल वर्षासँगै आएको बाढीले बीपी राजमार्गको डाइभर्सनमा पुनः क्षति पुर्याएपछि यातायात अबरुद्ध भएको थियो। बीपी राजमार्ग अन्र्तगत काभ्रेको रोशी गाउँपालिका ११ स्थित माम्तीमा बनाइएको ह्युमपाइप सहितको डाइभर्सन बाढीले बगाएपछि राजमार्गको नेपालथोकभकुन्डेबेंसी खण्ड झन्डै २० घण्टा अबरुद्ध भएको थियो। सिन्धुलीका प्रहरी प्रमुख प्रहरी उपरिक्षक लालध्वज सुवेदीका अनुसार राजमार्ग अबरुद्ध भएपछि सोमबार राति ९ बजेदेखि पूर्वबाट काठमाडौंतर्फ जाने सवारीलाई सिन्धुलीको खुर्कोटमा र काठमाडौंबाट पूर्व आउने सवारीलाई भकुन्डेमा रोकिएको थियो। जिल्ला ट्राफिक प्रहरी कार्यालय काभ्रेका प्रमुख प्रहरी निरीक्षक सुनिल धाँजुका अनुसार बाढीले माम्ती, चौकीडाँडा, मंगलटार लगायतका क्षेत्रमा क्षति पुर्याएको छ। ती स्थानहरूमा मंगलबार दिनभर लगाएर पुनः डाइभर्सन बनाएर मोटरसाइकल लगायतका साना गाडी सञ्चालनमा ल्याइएको छ भने ठूला सवारीलाई पनि बिस्तारै पठाउन थालिएको छ। गत असोज ११ र १२ गते रोशी खोलामा आएको बाढीले बगाउँदा बीपी राजमार्गको काभ्रेपलाञ्चोकको नमोबुद्धस्थित चौकीडाँडाबाट रोशी गाउँपालिकाको कालढुंगा खण्डको आठ किलोमिटर सडक पूर्ण रूपमा क्षति पुगेको थियो। यस्तै सिन्धुलीको नेपालथोकदेखि आँपघारीसम्म सडक क्षति भएको थियो। ती स्थानमा सडक विभागले डाइभर्सन निर्माण गरेर अस्थायी रूपमा यातायातका साधन सञ्चालनमा ल्याएको भए पनि सोमबार आएको बाढीले पुनः क्षति पुर्याएपछि थप समस्या बनेको थियो। हाल अस्थायी रुपमा डाइभर्सन निर्माण गरेर एकतर्फी यातायातका साधनहरू सञ्चालनमा ल्याइएको भएपनि कतिवेला पुनः डाइभर्सन अबरुद्ध हुने हो भन्ने टुङ्गो नभएको सिन्धुलीका प्रहरी प्रमुख सुवेदीको भनाई छ। अहिले पुनः डाइभर्सन तयार पारेर सिन्धुली र काभ्रेतर्फ होल्ड भएका सवारी साधन गन्तव्यतर्फ पठाइएको छ। तर, पानी पर्ने क्रम जारी रहेकाले कतिवेला पुनः अबरुद्ध हुन्छ भन्ने ठेगान छैन। यात्रा गर्दा सचेत भएर सडकको अवस्था बुझेर मात्र गर्नुहोला, उनले भने। सरकारले राजमार्ग पुनर्निर्माणमा समयमा अग्रसरता नदेखाउँदा वैशाखमै आएको बाढीले डाइभर्सन भत्किएको छ। आउँदो बर्खामा राजमार्ग पूर्णरुपमा ठप्प हुने भन्दै चिन्ता व्यक्त गर्न थालिएको छ। राजमार्गको पुनर्निर्माणका लागि सरकारले ठेक्का प्रक्रियालाई अघि बढाइएको बताउँदै आएको छ।रोशीको बीच भाग र किनारमा खोला तर्काएर बनाइएको डाइभर्सनले बाढीले जतिबेला पनी बगाउन सक्ने खतरा बढ्यो। यसको बैकल्पिक व्यवस्थामा ध्यान नदिने हो भने असार साउनमा बीपी राजमार्ग पूर्णरूपमा ठप्प हुने अवस्था हुन्छ, यातायात व्यवसायी दीपेन्द्र कार्कीले गुनासो गरे। बाढी र पहिरोले ध्वस्त राजमार्ग अस्थायी ट्रयाक र डाइभर्सन निर्माण गरेर कष्ठकर यातायात सञ्चालन गरिएको छ।"
पाकिस्तानले २० दिनसम्म बन्धक बनाएको बीएसएफ जवानलाई भारतलाई सुम्पियो,"पाकिस्तानी रेन्जर्सले पक्राउ परेका बीएसएफ जवान पूर्णम कुमार सावलाई भारतलाई सुम्पिएको छ। पूर्णम कुमारलाई अप्रिल २३ मा पञ्जाबको अटारी सीमाबाट पाकिस्तानी रेन्जर्सले पक्राउ गरेको थियो। बीएसएफले जारी गरेको विज्ञप्तिमा भनिएको छ, 'आज २३ अप्रिल २०२५ देखि पाकिस्तान रेन्जर्सको हिरासतमा रहेका बीएसएफ जवान पूर्णम कुमारलाई बिहान १०:३० बजे संयुक्त चेक पोस्ट अटारी, अमृतसरमा भारतलाई हस्तान्तरण गरिएको छ।' स्थानान्तरण शान्तिपूर्ण र स्थापित प्रोटोकल अनुसार गरिएको विज्ञप्तिमा भनिएको छ। अप्रिल २२ मा जम्मू कश्मीरको पहलगाममा भएको आतंकवादी हमलापछि भारत र पाकिस्तानबीच तनाव बढेको थियो। मे ७ मा पाकिस्तानमा भारतको हवाई आक्रमणपछि स्थिति द्वन्द्वग्रस्त बनेको थियो। मे १० मा दुई देशबीच युद्धविराम भएको थियो। त्यसपछि दुवै देश तनाव कम गर्ने प्रयासमा छन्। बीबीसी"
प्रतिनिधिसभा बैठक सुरू,"काठमाडौं : प्रतिनिधिसभा बैठक सुरू भएको छ। आजको बैठक 'भूमि सम्बन्धी केही नेपाल ऐनलाई संशोधन गर्ने विधेयक, २०८२'लाई प्रस्तुत गर्न अनुमति माग्ने प्रस्तावमाथि प्रेम सुवालबाट प्राप्त विरोधको सूचनालाई निर्णयार्थ पेस गरिने कार्यंसूची रहेको छ। भूमि व्यवस्था,सहकारी तथा गरिबी निवारण मन्त्री बलराम अधिकारीले 'भूमि सम्बन्धी केही नेपाल ऐनलाई संशोधन गर्ने विधेयक, २०८२"" प्रस्तुत गर्ने कार्यसूचीमा उल्लेख छ। यसैगरी बैठकमाा आर्थिक वर्ष २०८२०८३ को लागि विनियोजन विधेयकका सिद्धान्त र प्राथमिकता सम्बन्धमा (कर प्रस्ताव बाहेक) माथि छलफल जारी रहनेछ। विधेयकका सिद्धान्त र प्राथमिकता सम्बन्धमा मंगलबारदेखि छलफल सुरू भएको हो।"
जातको समाजशास्त्र र अदालतको फैसला,"जरकोटका नवराजहरू रुकुमको सोतीमा अकारण मारिए। अर्थात्, मारिए के भनौं, रुकुमका जनप्रतिनिधि जनार्दन शर्माले तत्कालीन संसद्मा दिएको जानकारीअनुसार लकडाउन उलंघन गर्दै गाउँ पसेका युवालाई २०७७ जेठ १० गते गाउँलेले हाहा होहो गरेर धपाउँदा भागदौडमा परी भेरीमा हामफालेर ६ जना युवा मरे। मर्न नसक्ने १२ जना घाइते भए। नवराज विक, टीकाराम नेपाली, गणेश बुढा, गोविन्द शाही, संजु विक, लोकेन्द्र सुनार मारिनुको मूल कारण भेरी नदी थियो। यो तर्क र उन्मादका पछाडि शक्ति जात र भ्रमको भ्रामक घमण्ड थियो। जुन घमण्ड कथित उच्च जातलाई उसको जातीय पृष्ठभूमि, एक पक्षीय जातको संरचना वर्चस्व र मनोविज्ञानको कारण पलाएको हो। नवराज विक मारिनुको जात शास्त्रीय कारण अत्यन्त संवेदनशील र गहिरो वैचारिक धरातलमा आधारित विषय हो। जातीय विभेदलाई हेजोमोनीको सिद्धान्तगत सन्दर्भमा हेर्ने प्रयास गरिएको छ। जातको वैचारिक धरातल र अविच्छिन उत्तराधिकारीसहित राज्य संचालित छ। जात योग्यता र अयोग्यता मान्ने परम्परा तथा मनोविज्ञान हावी छ। जात सर्वश्रेष्ठ भन्ने जन्म श्रेष्ठताको वैचारिक जग र सामाजिक नियम बनेर बलियोसँग खडा छ। नवराज विकको हत्या केवल आपराधिक घटना मात्र थिएन, त्यो नेपाली समाजमा गहिरो गरी जरा गाडेको जातीय विभेदको अमानवीय रूपको एउटा उग्र र उन्मादी उदाहरण थियो। नवराजको दोष केवल यति थियो उनले एक उच्च जात की केटीसँग प्रेम गर्न खोजे र भगाएर लैजाने अल्लारेपन देखाए। फलस्वरूप उनले मृत्युदण्ड भोग्नु पयो। यस घटनामा उनी मात्र मारिएनन्, अन्य पाँचजना होनहार युवालाई समाजले गुमायो। यो घटनालाई केवल भावनात्मक हिसाबले नभई, गहिरो सामाजिक शास्त्रीय विश्लेषणद्वारा हेर्दा जातीय हिंसा, सत्ताको संरचना र सामाजिक अपहेलनाको परम्परागत ढाँचाका रूपमा बुझ्नुपर्ने हुन्छ। नवराजको हत्यामा स्वयं वडाध्यक्षको संलग्नता र युवाहरूको प्रतिनिधित्व विश्लेषण गर्दा जात शास्त्रको प्रभाव युवामा कम भएको तथा युद्ध लडेर आएका क्रान्तिकारीमा बदलाब आएको मान्न सकिन्न। जातीय सत्ता र संरचना शुद्धता एवं प्रदूषणको सिद्धान्त म्याक्स वेबर, एम्बेडकर, आहुतिलगायत जात र सत्ता तथा शक्तिको सम्बन्धित दृष्टिकोण राख्नेले जातलाई केवल धार्मिक वा सांस्कृतिक संरचना नभई सामाजिक शक्ति र पुँजीको स्रोतका रूपमा बुझाउँछन्। शक्ति अभ्यासको एउटा अस्त्र भनेर जातलाई परिभाषित गर्दछन्। सत्ताको एउटा शक्तिशाली अंगको रूपमा लिइन्छ। राज्य संचालनसँग परोक्ष प्रत्यक्ष शक्तिशाली प्रभाव राख्ने यन्त्रको रूपमा मानिन्छ। नवराज विकको हत्या सामाजिक पुँजीमा पहुँचको प्रश्नसँग गाँसिएको छ। उनी कथित तल्लो जात र अछुत मानिएको समुदायको युवक भएर उच्च जातकी युवतीसँग प्रेम गर्न योग्य देखिएनन्। शुद्धता र प्रदूषण को जातीय अवधारणा आज पनि नेपाल भारतलगायत दक्षिण एसियाली समाजमा जीवित छ। नवराजको हत्या यसै धारणाअन्तर्गत शुद्ध जातको सामाजिक सीमाको उल्लंघन प्रति गरिएको हिंसात्मक प्रतिक्रियाको रूपमा अड्डा अदालतदेखि राजनीतिक पार्टीहरूले समेत बुझेको, बुझाएको देखिन्छ। जातलाई योग्यताको अकाट्य सिद्धान्त मान्नेहरूले निमित्त कारण जे देखाएर हत्या गरे पनि मूल कारण र जरो जातको समाजशास्त्र र मनोविज्ञान रहेको निष्कर्ष जो कोहीले सजिलै निकाल्न सक्दछन्। अतः नवराजहरू जात व्यवस्थाको कारण मारिएका हुन् भन्न कुनै अप्ठ्यारो पर्दैन र जातको समाज शास्त्रले पनि यही पुष्टि गर्दछ। जातीय विभाजन र प्रेमविवाहको राजनीति नवराज तथा उनकी प्रेमिकाको सम्बन्ध सामाजिक रूपमा समानता खोज्ने प्रयास थियो। तर, यो प्रेम सम्बन्ध जातीय वर्चस्ववादलाई चुनौती थियो। प्रेमलाई पनि जातको सीमामा बाँध्ने मानसिकता समाजको रहेको कारण यसको परिणति भयावह र जातीय नरसंहारको स्थितिसम्म पुग्यो। राज्यको मौनता र न्याय प्रणालीको विफलता नवराजको हत्यापछि राज्यको ढिलासुस्तीपूर्ण कारबाही तथा अपराधीहरूलाई उन्मुक्त दिने प्रयास, राज्य शक्तिको दुरुपयोग नेपाली समाजमा कानुन, नीति, नैतिकता र विधिभन्दा जात व्यवस्था बलियो रहेको उदहारणका रूपमा आएका थिए। हत्याकाण्ड बाहिरिँदै गर्दा संसद्मा माओवादी सांसदहरूले गरेको बचाउ र भेरीमा भागदौड मच्चिदा पौडिन नसकी मरेका जस्ता हास्यास्पद तथा असंवेदनशील अभिव्यक्ति स्वयंमा जातीय पूर्वाग्रहको प्रतिफल थियो। जातीय न्यायको प्रश्नलाई राज्यले निष्पक्षताको आँखाबाट नहेरेको तथ्यले राज्यजात संरचनाको अन्तरसम्बन्ध उजागर हुन्छ। राज्यको संरचना र मानासिकता जात व्यवस्थाको पृष्ठपोषक रहेको तथ्य छर्लंग थियो। दलित आन्दोलन र सामाजिक विमर्श नवराज विक लगायतको हत्या नेपाली दलित आन्दोलनको एउटा टर्निङ प्वाइन्ट बन्न पुगेको छ। यस घटनाले दलित आवाजलाई थप संगठित, राजनीतिक र विमर्शात्मक बनाएको छ। सामाजिक सञ्जालदेखि साहित्यसम्म, सडकदेखि संसद्सम्म, नवराजको नामले एक विरोधको चेतना सिर्जना गरेको छ। प्रतिरोधको स्वर उरालेको छ। नवराजहरू मारिनु, उच्च अदालत सुर्खेतले यही वैशाख १५ गते गरेको फैसलामा हत्याको कारण जातीय नदेख्नु जात व्यवस्थाको ज्वलन्त अनुहार र उदाहरण अदालतसमेत रहेको प्रमाणित हुन्छ। नवराजको मृत्यु केवल व्यक्तिको मृत्यु होइन, त्यो जातीय वर्चस्व, सामाजिक हिंसा र संस्थागत विभेदको शक्तिशाली नमुना हो। जात शास्त्रीय विश्लेषणले देखाउँछ कि समाजले अझै पनि जातको नाममा दलित समुदायको प्रेम, सम्मान, स्वतन्त्रता र जीवित रहने अधिकारसमेत खोसिरहेको छ। बारम्बार मानव मर्यादाको हजारांै वर्षदेखि हनन गरिरहेको छ। जातका कारण मृत्युदण्ड दिइरहेको छ। सुर्खेत उच्च अदालतले गरेको फैसलाले दलित समुदायले यसका अभियन्ताहरूले निरन्तर गरेको आशंका र संशय आधारहीन थिएन भन्दै निम्नलिखित बुँदामा विमर्श चाहेको छ : जातीय प्रतिनिधित्वको आधारमाः फैसला गर्ने निकायमा सबै जातजातिको समान सहभागिता थियो कि थिएन ? यदि होइन भने त्यो निर्णय केही जातिहरूको पक्षमा र अरूको विपक्षमा जान सक्छ। प्रभावको पक्षबाटः उक्त निर्णयले कुन जाति वा समुदायलाई बढी असर पायो ? कुनै विशेष जातिसमुदायलाई दबाबमा पार्ने, अवसरबाट वञ्चित गर्ने वा विभेद गर्ने खालको प्रभाव परेको छ भने त्यो फैसला जातीय रूपमा अन्यायपूर्ण देखिन सक्छ, त्यसको पुनरावलोकन अत्यावश्यक छ। आजसम्म भएका जातीय विभेदका घटना संरचनात्मक लाभ लिएकाहरूको बाहुल्यता राज्यका हर संयन्त्रमा भएका कारण मानिन्छ। इतिहास र सन्दर्भको आधारमाः नेपालजस्तो समाजमा जहाँ जातीय विभेदको ऐतिहासिक पृष्ठभूमि छ त्यहाँ कुनै पनि सार्वजनिक निर्णय वा नीतिको मूल्यांकन गर्दा जातीय प्रभावलाई छुट्याएर हेर्न सकिँदैन, यस्तोबेला सचेतता, विवेक र न्यायको अग्राधिकार बारे बुझेर फैसला गर्नु वाञ्छनीय हुन्छ। न्याय, समानता र समावेशीताको दृष्टिकोणबाटः यदि फैसला सबै जातिहरूका लागि समान व्यवहार सुनिश्चित गर्छ भने त्यो सकारात्मक जातीय दृष्टिकोणबाट आएको निर्णय ठहर्छ। यदि होइन भने त्यो जातीय पक्षपात झल्काउने निर्णय मानिन्छ, त्यसको सर्वथा विरोध हुन्छ। रुकुममा मारिएका ६ जना परिवारका आमाबुबा, श्रीमती, आफन्त, दलित अधिकारकर्मी र मानवाधिकारवादीहरू अहिले सुर्खेत उच्च अदालतको फैसलाको कारणसँग असहमत भएर काठमाडौं माइतीघर मण्डलमा दलितका लागि दलितका प्रमुख खगेन्द्र सुनारको नेतृत्वमा वैशाख १२ गतेदेखि धर्ना र विरोध प्रदर्शनमा छन्। नवराज विकसहित ६ जनाको हत्या प्रकरणमा उच्च अदालत सुर्खेतले जिल्ला अदालत रुकुम पश्चिमको फैसला (२०८१ मंसिर १८) बदर गर्नु जातीय दृष्टिकोणबाट गम्भीर चिन्ताको विषय हो। उक्त फैसलाले दलित समुदायमा न्याय प्राप्तिको आशामा गहिरो धक्का पुयाएको छ। हत्याको कारण जातीय नदेखाएको विषयले विद्रोह र आक्रोशको पारो बढाएको छ। जसको कारण जिल्ला अदालतको फैसला आउँदा फूल, अबिरले अदालत परिसरलाई धन्यवाद भन्दै ढोग्ने समुदाय उच्च अदालत सुर्खेतको फैसलाले आहत मसुस गरेर अदालत परिसरमा नाराबाजी गर्दै असहमति जाहेर गर्न पुगे। जातीय कोणबाट उच्च अदालतको निर्णयको प्रभाव र असरले संकेत गरेका विषय र प्रसंगहरू यसप्रकार छन् जातीय विभेदको अस्वीकारजस्तो देखिने संकेत रुकुम जिल्ला अदालतले जातीय भेदभाव र छुवाछुतका आधारमा २४ जनालाई जन्मकैद र अन्यलाई सजाय सुनाएको थियो। तर, उच्च अदालतले उक्त फैसला बदर गर्दा जातीय विभेदको गम्भीरता कम आकलन गरिएको स्पस्ट देखिन्छ। कार्यकारण सम्बन्धलाई अनदेखा गरेर आकस्मिक दुर्घटनाको रूपमा लिएको देखिन्छ, जुन अत्यन्तै त्रुटिपूर्ण र जातिवादी फैसलाको रूपमा आएको छ। उच्च अदालतको निर्णयले दलित समुदायमा न्याय प्रणालीप्रति अविश्वास बढाएको छ। यसले सामाजिक न्याय र समानताको अवधारणामा प्रश्न उठाएको छ। असक्षम र जातीय दूराग्रह राख्ने न्यायमूर्ति रहेको विडम्बनापूर्ण स्थितिको चित्रण गरेको छ। उक्त घटनाले न्यायिक प्रणालीमा जातीय संवेदनशीलता र समानताको सुनिश्चितताका लागि सुधार आवश्यक रहेको देखाएको छ। जातीय भेदभावविरुद्धको कानुनी कार्यान्वयनमा एकरूपता र दृढता आवश्यक छ। जसका लागि दलित समुदायको अन्य निकायमा झैं पहुँच नरहेको देखाउँछ। निष्कर्ष दलित समुदायप्रति हाम्रो समाज आजपर्यन्त अनुदार मात्र होइन, कठोर र निषेधमा नै छ। यी सब किन भयो ? राज्यले कानुन नै बनाएर जात व्यवस्थाको संरक्षण गरेका कारण, मनुस्मृतिका थुप्रै अमानवीय कानुन धर्मको नियम भनेर अभ्यास गरिएका कारण, आम मान्छेको धार्मिक र सांस्कृतिक अनि पारम्परिक चेतनामा जात व्यवस्थाको विष हजारौं वर्षदेखि घोलिएका कारण हामी विभेदकारी जातीय मानसिकताको समाजशास्त्र लिएर बसेका छौं। उच्च अदालत सुर्खेतको निर्णय जातीय दृष्टिकोणबाट अन्यायपूर्ण देखिन्छ। यसले दलित समुदायको न्यायप्राप्तिको अधिकारमा बाधा पुयाएको छ र सामाजिक समानताको मार्गमा अवरोध सिर्जना गरेको छ।"
रञ्जिताको सिफारिसमा सुदूरपश्चिममा कैलाश चौधरी मन्त्री बन्दै,"काठमाडौं : नागरिक उन्मुक्ति पार्टीका अध्यक्ष रन्जिता श्रेष्ठले सुदूरपश्चिम प्रदेशमा कैलाश चौधरीलाई मन्त्री बनाउन सिफारिस गरेकी छन्। उनले संसदीय दलका नेता घनश्याम चौधरीलाई पत्र लेखेर सुदूरपश्चिम प्रदेशको पर्यटन, वन तथा वातावरण मन्त्रीमा सिफारिस गर्न निर्देशन दिएकी हुन्। मंगलबार बसेको संसदीय दलको बैठकले निर्णय गर्न नसकेपछि पार्टी अध्यक्षसँग सिफारिस माग्ने निर्णय भएको थियो। सोही निर्णयअनुसार अध्यक्ष श्रेष्ठले कैलाशलाई मन्त्रीमा सिफारिस गरेको उनका स्वकीय सचिव भक्त चलाउनेले बताए। कैलाश रन्जिता पक्षका हुन्। यसअघि पनि उनी दुई पटक मन्त्री बनिसकेका छन्। यसअघि भूमि व्यवस्था कृषि तथा सहकारी राज्यमन्त्री र भौतिक पूर्वाधार विकास मन्त्री भएका थिए। यता, पार्टी संरक्षक रेशम चौधरी पक्षले भने मन्त्री भइनसकेकाले मन्त्रालयको जिम्मेवारी पाउनुपर्ने दाबी गरेका छन्। 'एउटै मान्छेलाई पटकपटक मन्त्री बनाउने पक्षमा हामी छैनौं। नभएका साथीलाई मन्त्रालयमा पठाउनुपर्छ। त्यसै पनि त्यो अधिकार पार्टी अध्यक्षभन्दा संसदीय दलको नेतालाई हुन्छ। अब संसदीय दलको नेताले के गर्नुहुन्छ, त्यो थाहा छैन,' रेशम पक्षका एक नेताले भने।"
साउदी अरेबिया पुगेर ट्रम्पले भने : मलाई युद्ध मन पर्दैन,"अमेरिकी राष्ट्रपति डोनाल्ड ट्रम्पले भारत र पाकिस्तानबीचको युद्धविराममा अमेरिकाको अहम भूमिका निर्वाह गरेको बताएका छन्। साउदी अरेबिया पुगेका राष्ट्रपति ट्रम्पले रियादमा आयोजित साउदीअमेरिका लगानी मञ्चलाई सम्बोधन गर्ने क्रममा भारतपाकिस्तानको उल्लेख गर्दै युद्धविराम नभएको भए लाखौं मानिसहरू मारिन सक्ने सम्भावना रहेको बताएका थिए। 'मेरो सबैभन्दा ठूलो आशा शान्तिप्रिय र मानिसहरूलाई एकताबद्ध गर्ने व्यक्ति बन्नु हो। मलाई युद्ध मन पर्दैन,' ट्रम्पले भने। उनले भने, 'केही दिन अघि मात्र, मेरो प्रशासनले भारत र पाकिस्तानबीच बढ्दो हिंसा रोक्न ऐतिहासिक युद्धविरामको मध्यस्थता गर्न सफल भयो।' उनले दुवै देश (भारत र पाकिस्तान) का नेताहरूलाई धेरै शक्तिशाली र बलिया नेताको रूपमा वर्णन गरेका छन्। अमेरिकी राष्ट्रपतिले दुई देशबीच युद्धविराम सम्झौता गराएकोमा अमेरिकी उपराष्ट्रपति जेडी भान्स र विदेशमन्त्री मार्को रुबियोको प्रशंसा गरेका छन्।"
प्रि ओपन सेसनमा नेप्से परिसूचक सामान्य अंकले बढ्यो,काठमाडौं : प्रि ओपन सेसनमा नेप्से परिसूचक सामान्य अंकले बढेको छ। नेप्से परिसूचक ०९७ अंकले बढेर २६३५२१ विन्दुमा पुगेको हो। यो समयमा ४२ वटा स्क्रिप्सको ५ हजार ६१५ कित्ता सेयर ३९ लाख ४४ हजार ९०४ रुपैयाँमा खरिदबिक्री भए। कारोबारमा आएकामध्ये २२ वटा स्टक्सको मूल्य बढ्दा १८ वटाको घट्यो।
प्रधानमन्त्रीले बोलाए मन्त्रिपरिषद बैठक,"काठमाडौं : प्रधानमन्त्री केपी शर्मा ओलीले मन्त्रिपरिषद बैठक बोलाएका छन्। बुधबार राति ८ बजे प्रधानमन्त्री निवास बालुवाटारमा बस्नेगरी बैठक बोलाइएको प्रधानमन्त्रीको सचिवालयले जनाएको छ। बैठकले गभर्नर सिफारिस गर्न गठित समितिका सदस्य डाविश्व पौडेलको राजीनामा स्वीकृत गर्दै नयाँ सदस्य नियुक्त गर्ने संभावना रहेको छ। उनको राजीनामासँगै गभर्नरमा उनकै नाम चर्चामा छ। राष्ट्रिय योजना आयोगका पूर्वअध्यक्ष समेत रहेका पौडेललाई कांग्रेसले गभर्नरमा प्रस्ताव गरेको छ। प्रधानमन्त्री केपी शर्मा ओली र कांग्रेस सभापति शेरबहादुर देउवाबीच राष्ट्र बैंकका कार्यकारी निर्देशक गुणाकर भट्टलाई गभर्नर बनाउने समझदारी भएको थियो। सोही समझदारीका आधारमा भट्टले कार्यकारी निर्देशकबाट राजीनामा दिएका थिए। तर, राष्ट्र बैंककी कायममुकायम गभर्नर नीलम ढुंगानाले भट्टको राजीनामा स्वीकृत नगरेपछि सभापति देउवाले विकल्पमा पौडेलको नाम प्रस्ताव गरेको बताइएको छ। दुई दलीय भागबण्डामा गभर्नर कांग्रेसले लिने समझदारी भएको छ।"
"गृह मन्त्रालयप्राधिकरण जहिल्यै टसल, एकले अर्कोलाई देखाउँदै उद्धारमा हुन्छ अलमल","काठमाडौं : देशभर अविरल वर्षा भइरहेको थियो। ठाउँठाउँमा बाढी र पहिराले बितन्डा मच्चाइरहेका थिए। राष्ट्रिय जोखिम न्यूनीकरण तथा व्यवस्थापन प्राधिकरणले सूचना प्रकाशित गर्यो रात्रि बस चलाउन नदिनु। प्राधिकरणको सूचना देशभर प्रवाह भएन। अर्थात् गृह मन्त्रालयले त्यस सूचनालाई कार्यान्वयनमा लगेन। जिल्लाबाट काठमाडौं आउने सबै बस छुटे, धादिङको धुनिबेंसीस्थित झ्याप्लेखोलामा दुईवटा माइक्रो र एउटा बस पहिरोले पुरिए। ३५ जनाको एकै चिहान भयो। यो घटना हो गत असोज ११ गतेको। बर्खा सुरु नहुँदै यसपटक ठाउँठाउँमा पानी परिरहेको छ। बीपी राजमार्गका विभिन्न ठाउँ भासिएका छन्। पहिरो जान सुरु भइसकेको छ। पूर्वपश्चिम राजमार्गको अवस्था पनि उस्तै छ। बर्खा नलाग्दै प्राकृतिक विपद्का घटना बढ्न थालेका छन्। त्यसैकारण, बर्खामा के पो हुने होला ? भन्ने त्रास सर्वसाधारणमा छ। किनभने, विपद् व्यवस्थापनमा सरकारी संयन्त्र चुस्त छैनन्। सरकारी निकायबीच समन्वय नहुँदा ठूलो मात्रामा धनजनको क्षति हुने गरेको विगतको तितो यथार्थ छ। २०७९ कात्तिक २२ गते राति २ बजे डोटी केन्द्रबिन्दु भएर ६६ म्याग्निच्युडको भूकम्प गयो। यस्तै २०८० साल कात्तिकमा जाजरकोट केन्द्रबिन्दु भएर गएको ५७ म्याग्निच्युडको भूकम्पमा परी १ सय ५७ जनाले ज्यान गुमाए। ०८० असोजमा पनि बझाङ केन्द्रबिन्दु भएर भूकम्प गएको थियो। लाग्न सक्छ, ती प्रकोपमा ध्वस्त भएका सवै संरचना बनिसके होलान। पीडितले क्षतिपूर्ति पाइसके होलान्। तर, भूकम्पबाट मात्रै हैन, त्योभन्दा अघि प्राकृतिक प्रकोपका कारण ध्वस्त भएका संरचना पनि बनेका छैनन्। कतिपय पीडित परिवार त अस्थायी संरचना बनाउनकै लागि अझै पनि प्राधिकरण कार्यालय धाउँदै छन्। गृह मन्त्रालयको चोटाचोटा पछ्याइरहेका छन्। वैशाख २१ गते विपद् जोखिम न्यूनीकरण तथा व्यवस्थापन कार्यकारी समितिको ३१औं बैठक बस्यो। गृहमन्त्री रमेश लेखकको अध्यक्षतामा सम्पन्न बैठकले अघिल्लो वर्ष आएका मनसुनजन्य विपद्मा नोक्सान भएका संरचना निर्माण गर्ने निर्णय गरेको थियो। असोजको अबिरल वर्षाका कारण गएको बाढीपहिरोमा परेका नागरिकको पुनस्र्थापना गर्ने, क्षति आकलन गर्न बाँकी घरधुरीको तत्कालै काम गर्ने तथा २०८० कात्तिकमा पश्चिम नेपालमा गएको भूकम्पमा भत्केका संरचनाको पुनर्निर्माणको विषयमा छलफल भएको थियो। तर, कार्यान्वयन ? कागजमा छ। व्यवहारमा छैन। पीडित अझै पनि टहरामै छन्। बर्खा सुरु हुन लागेकाले मानसिक रूपमा त्रासमा छन्। विपद्जन्य प्रकोपबाट क्षति भएका संरचना निर्माण गर्नका लागि सरकारी प्रक्रिया अत्यन्तै लामो र झन्झटिलो छ। बाढीले सर्वस्व बगाएको परिवार वर्षौंसम्म अस्थायी टहरोमै बस्न बाध्य छन्। भूकम्पमा घरवारविहीन बनेका पीडितको पुनस्र्थापना हुन वर्षो लाग्ने गरेको छ। अन्य प्रकोपजन्य पीडितको अवस्था पनि उस्तै छ। पहिलो उदाहरणमा झै विपद् पूर्वतयारी र विपद्जन्य प्रकोपमा परेको व्यक्तिको उद्धारमा गृह मन्त्रालय र प्राधिकरणबीच सहकार्यमा तारतम्य मिलेको छैन। प्राधिकरणले कुनै पनि निर्णय तत्कालै कार्यान्वयनमा लैजान सक्ने वातावरण छैन। प्राधिकरणका धेरै काम र संरचना निर्माणका लागि अनेक कानुन र अन्य क्षेत्रसँग ठोकिन्छन्। कानुनी झमेला र प्रक्रियागत झन्झट उस्तै छन। यही झन्झटले गर्दा नै २०८१ असोजमा गएको बाढीले बगाएको बीपी राजमार्गको पुनर्निर्माण अहिलेसम्म हुन सकेको छैन। २०८० कात्तिकमा पश्चिम नेपालमा गएको भूकम्पले भत्काएको संरचना स्थायी निर्माणको काम पूरा भएको छैन। भूकम्पपीडित राहत तथा क्षतिपूर्तिका लागि गृह मन्त्रालय तथा विपद् प्राधिकरण धाइरहेका छन्। रुकुम भूकम्पका पीडितहरू पनि अस्थायी आवासकै लागि फाराम भरिरहेका छन्। पछिल्लो ५ वर्षमा विपद्जन्य प्रकोपबाट भएको क्षति विवरण राष्ट्रिय विपद् व्यवस्थापन तथा न्यूनीकरण प्राधिकरणकै तथ्यांक हेर्ने हो भने मुलुकमा ०७७ वैशाखदेखि ०८२ वैशाख २८ गतेसम्म देशभर २८, ८३४ वटा विपद्जन्य घटना भए। जसमा २ हजार ८ सय ४७ जनाले ज्यान गुमाए, सयांै बेपत्ता छन्। विपद्अन्तर्गत बाढी पहिरो, भूकम्प, डढेलो, आगोलागी, चट्टान, हावाहुरी, जंगली जनावरको आतंक, तथा मनसुनजन्य प्रकोप पर्छन्। सरकारी तथ्यांकअनुसार विपद्का घटनाबाट ६ वर्षमा १६ अर्ब ३० करोड २२ लाख ६९ हजार २०१ रुपैयाँ बराबरको क्षति भएको छ। एक लाख २३ हजार ९९० परिवार प्रभावित भएका छन्। जसमा ३८ हजार १८५ वटा घर पूर्णरूपमा क्षति भएका छन्। के भन्छ गृह मन्त्रालय ? गृह मन्त्रालयका प्रवक्ता रामचन्द्र तिवारी विपद् उद्धार तथा पुनर्निर्माणको जिम्मा प्राधिकरणलाई नै भएको बताउँछन्। राष्ट्रिय विपद् व्यवस्थापन तथा न्यूनीकरण प्राधिकरण स्वायत्त संस्थाका रूपमा स्थापना गरिएको हो। ऐनले यसलाई गृह मन्त्रालय मातहत रहने व्यवस्था गर ेपनि प्राधिकरणले स्वतन्त्र रूपमा काम गर्दै आएको छ। कार्यकारी समिति बसेर प्रायः विपद्सम्बन्धी निर्णय गर्छ। यस्ता निर्णय तत्कालै कार्यान्वयनमा जान्छन्। गृह प्रवक्ता तिवारीका अनुसार प्राधिकरणको विषयमा भएको एकाध निर्णय कार्यान्वयनमा ढिलाइ हुने हो तर प्रायः प्राधिकरणका सबै फाइल प्रक्रियाका अघि बढेका हुन्छन्। प्राधिकरणकै निर्णय भए पनि केही विषयमा मन्त्रालयले पनि निर्णय गर्नुपर्ने हुन्छ, मन्त्रिपरिषद्मा प्रस्ताव लैजान पर्ने हुन्छ, यस्ता विषयहरू पारित हुन मात्रै केही समय लाग्ने हो। तर, यी फाइलहरू समयमा नै मन्त्रालयमै ल्याउनुपर्छ। असोज ११ को घटनामा गृह मन्त्रालयले प्राधिकरणको सूचना सर्कुलेट नगरेको भन्ने छ। योभन्दा पनि सरकारी सूचना सबैले मान्छन्, पालना नै गर्छन भन्ने पनि छैन। बाध्यकारी सूचना हो भने प्रहरी नै लगाएर कार्यान्वयनमा लैजाने व्यवस्था छ, सुझाव मात्रै हो भने नागरिकले सबै मान्छन् भन्ने छैन। उद्धारमा किन हुन्छ ढिलाइ ? राष्ट्रिय विपद् व्यवस्थापन तथा न्यूनीकरण प्राधिकरणका कार्यकारी प्रमुख दिनेशकुमार भट्ट विपद्मा नष्ट भएका संरचना निर्माणमा ढिलाइ भएको स्वीकार छन्। किन त ? उनी भन्छन्, तत्कालै बनाउनुपर्ने नै हो तर संरचना निर्माणको कामको आफ्नै प्रक्रिया हुन्छ। डिटेल इन्जिनियरिङ डिजाइन बनाउनु नै पर्छ। यसका लागि प्राधिकरण मातहत इन्जिनियरको संख्या निकै कम छ। कार्यकारी प्रमुख भट्ट भन्छन्, जाजरकोटलगायत पश्चिम नेपालको भूकम्प प्रभावितको संरचना निर्माणमा हामी ढिला भएकै हो। विस्तृत क्षति आंकलन, डीडीए गर्नुपर्ने जिम्मा कार्यविधिले स्थानीय पालिकालाई दिएको छ। व्यापक क्षति भएका संरचनाहरूको डीडीए बनाउने काममा प्रायः पालिकाहरू एक्लै सक्दैनन्। यसका लागि प्रदेश सरकार र प्राधिकरणसँग सहकार्य गर्ने भन्ने छ। स्थानीय तहले नै यो निर्णय छिटो गर्न सक्दैनन्। बझाङको पालीकाले केही दिनअघि मात्रै सहयोग मागेको पत्र पठाएको छ। विपद् प्राधिकरण आफैंसँग जम्मा ४ जना मात्रै इन्जिनियरको दरबन्दी छ, अन्य निकायसँग इन्जिनियर माग्नुपर्दा पनि ढिला भएको प्राधिकरण प्रमुखको स्विकारोक्ति छ। उनी भन्छन्, यसका लागि क्षेत्रगत रूपमा भएका विश्वविद्यालयसँग सहकार्य गरिररहेका छौं। इन्जिनियरिङ पढाइ हुने विश्वविद्यालयका उत्पादनलाई तत्कालका लागी प्रयोग गर्ने भन्ने योजनाअनुसार प्रदेशगत रूपमा सहकार्य अगाडि बढाइएको छ। मध्यपश्चिम विश्वविद्यालयसँग त सम्झौता भइसक्यो। सुदूरपश्चिम विश्वविद्यालयसँग पनि सम्झौता गरिरहेका छौं। धेरै मान्छे परिचालन गरेर डीडीए लिने प्रक्रियामा छौं। स्थानीय तहले क्षति आकलन गर्न नै ढिलाइ गर्छन् राष्ट्रिय विपद् व्यवस्थापन तथा न्यूनीकरण प्राधिकरणका प्रवक्ता रामबहादुर केसीका अनुसार, विपद्को घटना घट्नासाथ प्राधिकरण मातहतका कार्यालय र स्थानीय पालिकाको सहयोगमा घाइतेलाई सुरुमा उद्धार गरेर टेन्टमा संरक्षण गर्ने गरिएको छ। विपद्का घटना एकै ठाउँमा मात्रै नघट्ने बताउँदै प्रवक्ता केसी भन्छन्, एकै पटक धेरै संरचना भत्किएका हुन्छन्। प्रभावित क्षेत्रमा पुग्ने बाटो भत्किएको हुन्छ, पुल बगाएको हुनसक्छ। यस्तै विभिन्न कारणले पनि समयमा नै प्रशस्त राहत सामाग्री पुर्याउन नसकिने उनले बताए। विपद् प्राधिकरणका अनुसार, विपद्मा परेका परिवारको लागी स्थानीय तहको समन्वयमा अस्थायी टहराका लागि ५० हजार र स्थायी संरचना बनाउनका लागि ५ लाखसम्म सरकारले अनुदान दिने गरेको छ। स्थायी संरचना निर्माणका लागि हिमाली जिल्लामा ५ लाख, पहाडमा ४ लाख र तराईमा ३ लाखका दरले राहत दिने व्यवस्था छ। यसका लागि स्थानीय पालिकाले पूर्ण क्षति विवरण डीडीए गरेर, सम्झौता गरेर जिल्ला विपद् व्यवस्थापन समितिबाट अनुमति लिएर अनुदान लिन पाउने व्यवस्था छ। विपद्का घटना कतिवेला कुन जिल्लामा ? कति खेर हुन्छन्, कुनै पत्तो हुँदैन। यसका लागि आवश्यक प्राविधिक व्यक्ति उपयुक्त मात्रामा तयारी गरेर राखिएको पनि हुँदैन। यसैले गर्दा पनि प्राविधिक जनशक्तिको अभावमा संरचना निर्माण प्रक्रियामा ढिलाइ भइरहेको प्राधिकरण स्रोतको स्पोष्टोक्ति छ। प्राधिकरणले अस्थायी संरचना निर्माणको रकम दिन स्थानीयलाई पूरा जिम्मेवारी दिएको र उनीहरूले ढिलाइ गरेको आरोप लगाएको छ। बझाङ, डोटी अछाम, रुकुम र जाजरकोट भूकम्पको विस्तृत क्षति आकंलन गर्नका लागी सुदूरपश्चिम विश्वविद्यालयसँग सहकार्य गरिरहेको छ । राष्ट्रिय विपद् कोषमा कति छ मौजाद ? राष्ट्रिय विपद् जोखिम न्यूनीकरण तथा व्यवस्थापन प्राधिकरणद्वारा प्रकाशित वार्षिक प्रगति प्रतिवेदनका अनुसार विपद् व्यवस्थापन कोष नै देशभर हुने विपद्का घटनामा खर्च हुने गर्छ। प्राधिकरणका अनुसार विपद् व्यवस्थापन कोषमा हाल ४ अर्ब ४५ करोड ९७ लाख २२ हजार ३५५ रुपैयाँ मौज्जाद रहेको छ। यसमा एडीबी एसिया प्यासिफिक डेभलपमेन्ट फन्डबाट अनुदान दिने भनिएको २० लाख डलर रकम नेपाली २७ करोड ३८ लाख रकम आउने सम्झौता भइसकेको छ। यो रकम प्राधिकरणको खातामा आउने क्रममा छ। मौेजाद रकममा यो रकम जोड्दा करिब ५ अर्ब रुपैयाँ विपद् व्यवस्थापन कोषमा हुनेछ। सोही कोषमार्फत नै आवश्यक रकम जिल्ला विपद् व्यवस्थापन समितिको खातामा जाने गर्छ। विपद् व्यवस्थापन कोषमा सरकारी बजेट भने निकै कम मात्रै पर्ने गरेको देखिन्छ। गत वर्षको कोषको आम्दानी हेर्दा ३ करोड रुपैयाँ मात्रै नेपाल सरकारबाट विपद् व्यवस्थापन कोषमा अनुदानका रूपमा गएको देखिन्छ। विपद्मा नष्ट भएका संरचना निर्माणको कामको आफ्नै प्रक्रिया हुन्छ । डिटेल इन्जिनियरिङ डिजाइन बनाउनु नै पर्छ । यसका लागि प्राधिकरण मातहत इन्जिनियरको संख्या निकै कम छ । दिनेशकुमार भट्ट, कार्यकारी प्रमुख, राष्ट्रिय विपद् व्यवस्थापन तथा न्यूनीकरण प्राधिकरण विपद् व्यवस्थापन कोषमा कसले सहयोग गर्छ ? विपद् प्राधिकरणकै तथ्यांकअनुसार कोषको प्रमुख दातामा अन्तर्राष्ट्रिय संघसंस्था र निकाय नै देखिन्छन्। गत वर्षको कोषको आम्दानी हेर्ने हो भने, अघिल्लो वर्षको मौजाद रकम १ अर्ब ६४ करोड बढी रकम अघिल्लो वर्षको मौजाद बाँकी रहेको थियो। विपद् व्यवस्थापनलाई कसरी प्रभावकारी बनाउने ? राष्ट्रिय विपद् जोखिम न्यूनीकरण तथा व्यवस्थापन प्राधिकरणका पूर्वप्रमुख भीष्मकुमार भुसाल प्राधिकरणले प्रभावकारी रूपमा काम गर्न सक्ने बनाउन यसको सांगठनिक पुनर्संचरना गर्नु जरुरी छ। त्यसका लागि तत्कालै कम्तीमा ६० जना थप प्राविधिक जनशक्तिको आवश्यकता छ। संगठन तथा व्यवस्थापन सर्वेक्षणको मस्यौदा तयार गरेर गृह मन्त्रालयमा पठाइएको छ। राष्ट्रिय आपतकालीन कार्यसञ्चालन केन्द्रलाई प्राधिकरण मातहत ल्याई यसलाई केवल तथ्यांक संकलन केन्द्रबाट माथि उठाएर स्रोत र कार्यजिम्मेवारीयुक्त बनाउनुपर्ने आवश्यकता रहेको पूर्वप्रमुख भुसालको भनाइ छ। विपद्को पूर्वतयारी तथा विपद् पश्चात्को प्रतिकार्यमा तत्काल कमाण्ड सम्हाल्न सक्ने बनाउनुपर्छ, भुसाल भन्छन्, प्रदेश, जिल्ला र स्थानीय तहका आपतकालीन कार्यसञ्चालन केन्द्रहरू पनि अहिलेसम्म नाम मात्रका छन्। यिनलाई कामकाजी बनाउनुपर्छ। विपद्पछिको प्रतिकार्यलाई चुस्त र उत्तरदायी बनाउन इन्सिडेन्ट कमान्ड सिस्टम बनाउन आवश्यक छ। स्थानीय तहदेखि नै तालिमप्राप्त र आवश्यक उपकरणले सहितको विपद् उद्धार समूहको तयारी, एकीकृत घटना प्रतिवेदन प्रणाली, निश्चित मापदण्डबमोजिमको खोज तथा उद्धार टोली परिचालन, सुरक्षा निकायबाट विपद् प्रतिकार्यमा खटिने जनशक्तिको तालिम र उपकरणमा पर्याप्तता जरुरी छ। विपद् स्वयंसेवक एवं सबै सुरक्षा निकायका विपद् उद्धारकहरूले तालिम प्राप्त गर्न स्तरीकृत केन्द्रीय तालिम शिक्षालयको स्थापना, अन्तर्राष्ट्रिय मान्यताप्राप्त खोज उद्धार समूहको निर्माण, तीनै तहका सरकारबाट विपद् व्यवस्थापनमा गरिने लगानीमा वृद्धि र सो को बजेट ट्रयाकिङ प्रणाली जरुरी छ। राष्ट्रिय विपद् व्यवस्थापन तथा न्यूनीकरण प्राधिकरण स्वायत्त संस्थाका रूपमा स्थापना गरिएको हो। ऐनले यसलाई गृह मन्त्रालय मातहत रहने व्यवस्था गरे पनि प्राधिकरणले स्वतन्त्र रूपमा काम गर्दै आएको छ। रामचन्द्र तिवारी, प्रवक्ता, गृह मन्त्रालय विपद्पछिको पुनर्निर्माण र पुनस्र्थापनामा सरकारी ढुकुटीमा भार कम गर्न बिमा लगायतका जोखिम हस्तान्तरणका उपकरणको व्यवस्था, बहुप्रकोपीय पूर्वचेतावनी प्रणालीमा लगानी वृद्धि, विपद् व्यवस्थापनमा कृत्रिम बौद्धिकता, मशिन लर्निङ, रिमोट सेन्सिङ लगायतका पछिल्ला प्रविधिहरूको प्रयोग, एन्टिसिपेटरी एक्सनको राष्ट्रिय फ्रेमवर्क तर्जुमा आवश्यक छ। विपद् उत्थानशील पूर्वाधारका लागि विकास योजनामा विपद्का पक्षलाई समावेश गर्ने, जोखिमयुक्त बस्तीको पहिचान र स्थानान्तरण, व्यवस्थित र सुरक्षित बस्ती विकास योजना र सोको कार्यान्वयन लगायतका क्रियाकलापहरूलाई एकसाथ अघि बढाउनु आवश्यक देखिन्छ। वन तथा वातावरण मन्त्रालय र राष्ट्रिय विपद् जोखिम न्यूनीकरण तथा व्यवस्थापन प्राधिकरणले जलवायुजन्य विपद् जोखिम न्यूनीकरण, आगलागीजन्य विपद् जोखिम रोकथाम तथा न्यूनीकरण र जलवायु वित्त एवं क्षति नोक्सानी कोषबाट अनुदान प्राप्त गरी जलवायुजन्य विपद् पश्चात्को पुनःलाभ कार्यमा लगानी गर्ने कार्यमा सहकार्य गर्नु जरुरी भएको बताउँदै सहसचिव भुसालले प्राधिकरणलाई साँच्चै प्राधिकारणयुक्त बनाउन आवश्यकता रहेको बताएका छन्। प्राविधिक कर्मचारीको चरम अभाव विपद् प्राधिकरण केही व्यवस्थापनका कर्मचारीका साथै प्रशस्त मात्रामा प्राविधिक कर्मचारी आवश्यक रहने निकाय हो। यस्ता कर्मचारीहरू विपद् उद्धारको काममा जानकार, सीपयुक्त हुन जरुरी छ। जसरी अन्य प्राविधिक संघसंस्थाका कर्मचारी अन्यन्त्र सरुवा गरिँदैन यहाँ पनि स्थायी प्राविधिक कर्मचारी पठाउन आवश्यक छ। एक पटकको प्रकोपमा खटेको कर्मचारी अर्को पटक पनि खट्न सक्छ। उसलाई पटकपटक तालीम दिन आवश्यक पर्दैन। यहाँ त एकपटक तालिम दिएर दक्ष बनायो, केही दिनपछि सरुवा पत्र वोकेर आउने प्रचलन छ। प्राधिकरणमा पर्याप्त बजेट र जनशक्तिको आवश्यक्ता छ। तर, यहाँ काम गर्ने व्यक्तिभन्दा जगेडाका कर्मचारी पठाउने प्रचलन छ। स्थापनाको ५ वर्षमा प्राधिकरणमा २८ जना सहसचिवको सरुवा भएको छ। मन्त्रालयको बरन्डामा थेग्न नसकिएका सहसचिवलाई प्राधिकरणमा थन्क्याउने प्रचलन छ। २ वटा सहसचिवको दरबन्दी भएको ठाउँमा एकैपटक कहिलेकाहीँ ९ जना त कहिले ५ जना सहसचिव पठाउने पनि प्रचलन छ। उनीहरूको बस्ने कुर्सीसमेत हँुदैन। काम नै नभएको अड्डामा जाने कर्मचारीले उक्त संस्थाका लागि के काम गर्लान ? नजिकका कर्मचारी कलेक्सन गर्ने ठाउँ बनेको छ प्राधिकरण। चाहिने जनशक्ति छैनन्, नचाहिने कर्मचारी थुप्रिने ठाउँ बनेको छ। प्राधिकरण स्थापना गर्ने बेला नै ऐनले गृह मन्त्रालय मातहत प्राधिकरणा राखेको छ। यो हुनासाथ प्राधिकरणका सिइओ जहिले पनि गृह सचिवको अन्तर्गतम हुनेैपर्ने बाध्यता छ। गृहसचिवले जे चाहन्छन्, प्राधिकरणले त्यही गर्नुपर्ने बाध्यता छ। विपद्को पूर्वतयारी तथा उद्धारको विषयमा पनि प्राधिकरणले स्वतन्त्र रूपमा केही गर्न सक्दैन। गृहसचिवको प्राथमिकता विपद् व्यवस्थापनमा कम पर्छ। विपद् व्यवस्थापनलाई अति सामान्यीकरण गर्ने गरिन्छ। गृह मन्त्रालय र गृहसचिवको जिम्मामा धेरै विषयका काम हुने भएकाले विपद् व्यवस्थापनको विषयमा कम चासो हुन्छ।"
निर्वाचन आयोगद्वारा शेख हसिनाको पार्टीलाई प्रतिबन्ध,ढाका : बंगलादेशको निर्वाचन आयोगले अपदस्थ प्रधानमन्त्री शेख हसिनाको राजनीतिक दल अवामी लिगको भविष्यको संसदीय चुनावमा सहभागिता रोक्ने गरी दर्ता निलम्बन गरेको छ। नोबेल पुरस्कार विजेता मुहम्मद युनुसको अन्तरिम सरकारले आइतबार अवामी लिगलाई प्रतिबन्ध लगाएको हो। यो प्रतिबन्ध गत वर्ष हसिनालाई अपदस्थ गर्न प्रेरित गरेको सामूहिक विरोध प्रदर्शनमा गरेको दमनको मुद्दाको फैसला नआएसम्म जारी रहने छ। अवामी लिग बंगलादेशको सबैभन्दा पुरानो राजनीतिक दल हो र यसले सन् १९७१ मा देशको मुक्ति युद्धको नेतृत्व गरेको थियो। संयुक्त राष्ट्रसंघका अनुसार सन् २०२४ जुलाईअगस्टमा हसिनाको सरकारले विपक्षीमाथि कारबाही गर्न क्रूर अभियान चलाउँदा एक हजार चार सय प्रदर्शनकारीको मृत्यु भएको थियो। ७० वर्षीया हसिना भारतमा स्वनिर्वासनमा हुनुहुन्छ र मानवता विरुद्धको अपराधको आरोपमा ढाकाबाट गिरफ्तारी वारेन्टको अवहेलना गरेकी छन्। बंगलादेश निर्वाचन आयोगका वरिष्ठ सचिव अख्तर अहमदले गृह मन्त्रालयको सिफारिसका आधारमा अवामी लिगको दर्ता निलम्बन गरेको बताए।
"बेलायतको श्रम बजारमा मन्दी, तलब वृद्धिमा गिरावट","लन्डन (एजेन्सी) : बेलायतको श्रम बजारले सन् २०२५ को प्रारम्भिक चरणमा मन्दीका थप संकेत देखाएको छ। हालै सार्वजनिक गरिएको सरकारी तथ्यांकअनुसार तलब वृद्धिको दर केही घटेको, बेरोजगारीमा सामान्य वृद्धि देखिएको र रोजगार अवसरहरू पनि घट्दै गएका छन्। राष्ट्रिय तथ्यांक कार्यालय (ओएनएस) का अनुसार सन् २०२५ को पहिलो त्रैमासिकमा रोजगारी दर ७५ प्रतिशत रहेको छ, जुन अघिल्लो वर्षको तुलनामा थोरै उच्च हो। यद्यपि, बेरोजगारी दर भने अघिल्लो वर्षको तुलनामा केहि बढेको देखिएको छ। फेब्रुअरीदेखि मार्च महिनाको अवधिमा कम्पनीहरूको तलब सूचीमा रहेका कर्मचारी संख्या ४७ हजारले घटेको छ भने प्रारम्भिक अनुमानअनुसार अप्रिल महिनामा थप ३३ हजारले कमी आउने सम्भावना देखिएको छ। तलब वृद्धिदर पनि केही मन्द भएको देखिएको छ। बोनस बाहेकको औसत साप्ताहिक आम्दानी अघिल्लो वर्षको सोही अवधिको तुलनामा ५६ प्रतिशतले बढेको छ, जुन अघिल्लो त्रैमासिकको ५९ प्रतिशतभन्दा केही कम हो। बोनससहितको कुल तलब ५५ प्रतिशतले बढेको देखिएको छ। मुद्रास्फीतिसँग समायोजन गर्दा वास्तविक तलब वृद्धिदर १८ प्रतिशत रहेको छ। अर्कोतर्फ, रोजगारको अवसर पनि घट्दै गएका छन्। अहिले कुल रोजगारीको अवसर सात लाख ६१ हजार पुगेको छ, जुन महामारीपूर्वको स्तरभन्दा थोरै कम हो। आर्थिक विश्लेषकहरूले श्रम बजारमा देखिएको मन्दी पछाडि उच्च तलब कर र हालै गरिएको न्यूनतम तलब वृद्धिलाई मुख्य कारणका रूपमा औंल्याएका छन्। खुद्रा तथा आतिथ्य सेवाका क्षेत्रहरूमा विशेष गरी मार्च र अप्रिल महिनामा रोजगारीमा कटौती देखिएको छ। यद्यपि श्रमिक मागमा केही गिरावट देखिएको भए पनि तलब वृद्धिदर अझै उच्च भएकाले बेलायतको केन्द्रीय बैंक (बैंककको अफ इंग्ल्यान्ड) लाई मुद्रास्फीति नियन्त्रणमा चुनौतीको सामना गर्नुपरेको बताइएको छ। बैंक अफ इंग्ल्यान्डले यसै महिनाको प्रारम्भमा आफ्नो प्रमुख ब्याजदर ०२५ प्रतिशतले घटाउँदै ४२५ प्रतिशतमा झारेको थियो। तथापि, थप ब्याजदर घटाउने विषयमा नीति निर्माताहरू अझै मुद्रास्फीति घटेको थप प्रमाणको प्रतीक्षामा रहेको बताएका छन्।"
"डलर बढेको बढ्यै, नेपाली रुपैयाँ निरन्तर अवमूल्यन","काठमाडौं : आर्थिक वर्ष ०८१८२ को सुरुवाती महिना (साउनदेखि) नै अमेरिकी डलरको विनिमयदर उच्च भइरहेको छ। जसका कारण नेपाली रुपैयाँ निरन्तर अवमूल्यन भइरहेको छ। नेपाल राष्ट्र बैंकले सार्वजनिक गरेको तथ्यांकअनुसार चालु आव सुरु भएयता हरेक महिना नेपाली मुद्दा अबमूल्यन दर बढ्दै गएको छ। साउनदेखि चैतसम्म औसत १९७ प्रतिशतले नेपाली रुपैयाँ अवमूल्यन भएको छ। सबैभन्दा बढी फागुन महिनामा डलरसँग नेपाली रुपैयाँ ४२२ प्रतिशतले अवमूल्यन भएको थियो। सो महिनामा डलरको विनिमय दर हालसम्मकै उच्च अर्थात् बिक्रीमूल्य १ डलर बराबर १ सय ३९ रुपैयाँ ५५ पैसासम्म पुगेको थियो। चालु आव सुरुदेखि नै डलर बलियो हुँदै जाँदा भारतीय मुद्रा र नेपाली रुपैयाँ भने कमजोर बन्दै गए। अन्तर्राष्ट्रिय स्तरमै सुरक्षित मुद्रा ठानिने भएकाले अधिकांश मुलुकले रिजर्भ राख्ने गरिएकाले अमेरिकन डलरको माग बढेको र पछिल्ला दिनमा मूल्य अकासिएको अनुमान गरिएको छ। विज्ञकाअनुसार भारतीय मुद्रासँगको अन्तआबद्धताका कारण डलर बढ्दा भारु कमजोर भएकाले नेपाली मुद्रा पनि स्वाभाविक रूपमा कमजोर हुन्छ। सरकारले नेपाली रुपैयाँलाई भारतीय रुपैयाँसँग स्थिर विनिमय दर अनुपात भारतीय १ रुपैयाँको नेपाली १ रुपैयाँ ६० पैसा राखेको छ। डलरको तुलनामा भारु पनि कमजोर हुँदै गएको छ। विनिमय दरको उतारचढावसँगै प्राय भारु नै डलरको तुलनामा क्रमशः खस्किँदै गयो। नेपाली मुद्रा भने केही समय बलियो पनि देखियो। असोजको पहिलो साता एक अमेरिकी डलर विनिमय दरको १ सय १७ देखि १ सय १८ रुपैयाँ हाराहारीमा रह्यो। त्यतिबेला भने डलर कमजोर अर्थात् अवमूल्यन भएको थियो। तर, यो अवस्था धेरै समय रहेन। असोज अन्तिम सातादेखि फेरि यसको बिक्रीदर १ सय २१ रुपैयाँ नाघ्यो। असोज २७ मा एक डलरको विनिमय दर १ सय २१ रुपैयाँ १२ पैसा पुग्यो । तर, अहिले सो दरभन्दा पनि निकै बढी पुगेको राष्ट्र बैंकको तथ्यांकमा उल्लेख छ। यद्यपि फागुनमा उच्च भएको डलर वैशाखमा थोरै घटेको छ। राष्ट्र बैंकले मंगलबारका लागि एक अमेरिकी डलरको बिक्री दर अर्थात् विनिमय दर १ सय ३६ रुपैयाँ ९० पैसा पुगेको छ। यस्तै सो दिनको खरिद दर भने १ सय ३६ रुपैयाँ ३० पैसा पुगेको छ। अमेरिकन अर्थतन्त्रको प्रभुत्व विश्वव्यापी हँुदा डलर महँगियो। अमेरिका र उसको मुद्राप्रतिको विश्वास बढी भएकाले पनि क्रमशः महँगो हुँदै गएको बताउँछन् अर्थविद् डा रमेश पौडेल। उनका अनुसार सबैभन्दा धेरै व्यापार गर्ने मुलुकले डलरमै कारोबार गर्छन्। अहिलेसम्म जेसुकै कारणले पनि अमेरिकन अर्थतन्त्रको प्रभुत्व विश्वव्यापी अर्थतन्त्रमा छ, डा पौडेल भन्छन्, विश्वबजारमा हेर्दा अधिकांशले पेट्रोलियम पदार्थमा, गरगहना (सुन, हीरा) डलरमा रिजर्भ गर्ने चलन छ। यसैले पनि अरू मुद्राको भन्दा बढी डलरमा आकर्षण देखिँदै आएको छ। पछिल्लो समय विश्व बजारमा पेट्रोलको मूल्य केही घट्दो छ र सुन, डाइमन्डको मूल्य स्थिर छ। यससँगै, नेपाली रुपैयाँको मूल्य अवमूल्यन हुनुको कारण भारुसँगको अन्तरआबद्धता (पेग) छ। ग्लोवल स्ट्यान्डर्डमा डलरको तुलनामा भारु कमजोर भयो। त्यसको प्रभाव नेपाली रुपैयाँलाई परेको हो, डापौडेलले अन्नपूर्णसँग भने। राष्ट्र बैंक सुपरिवेक्षण विभागका कार्यकारी निर्देशक तथा प्रवक्ता रामु पौडेल नेपाली रुपैयाँ भारतको मुद्रासँग पेग हुनु, अन्तर्राष्ट्रिय बजारमा भारु डलरसँग मूल्यन वा अवमूल्यन भइरहने बताउँछन्। सोही आधारमा नेपालले पनि क्रस मूल्य लिने हो। भारुसँग मात्रै पेग हो। अन्य मुद्रासँग जसरी नेपाली रुपैयाँ मूल्यन तथा अवमूल्यन हुन्छ सोहीअनुरूप डलरसँग हुने हो, उनले भने ,यद्यपि डलर बढ्दा फाइदा र बेफाइदा दुवै छ। आयात धेरै हुँदा नेपालको खर्च बढी हुने भएकाले बेफाइदा छ। तर, रेमिट्यान्स पठाउनेलाई भने बढी पैसा पाउने भएकाले फाइदा हुने भयो। यससँगै, डलर बढेको मूल्यमा निर्यात गर्दा बढी आम्दानी हुने, पर्यटन बढ्दा पनि राम्रै आय हँुदा फाइदा हुने भयो। यसर्थ डलर बढेसँगै हामीले गर्ने आम्दानीमा फाइदा भएको छ भने खर्च गर्ने क्षेत्रमा बेफाइदा भएको उनले बताए। अमेरिकी डलरसँग नेपाली रुपैया कुन महिना कतीले अवमूल्यन ? गत असार मसान्तको तुलनामा २०८१ चैत मसान्तमा अमेरिकी डलरसँग नेपाली रुपैयाँ २९२ प्रतिशतले अवमूल्यन भएको छ। जबकी गत वर्षको सोही अवधिमा नेपाली रुपैयाँ १२३ प्रतिशतले अवमूल्यन भएको थियो। अझ यसअघिको फागुन मसान्तमा अमेरिकी डलरसँग नेपाली रुपैयाँ ४२२ प्रतिशतले अवमूल्यन भयो। जबकि यसको गत आवको सोही अवधिमा नेपाली रुपैयाँ ०७३ प्रतिशतले अवमूल्यन भएको थियो। चालु आवको फागुन मसान्तमा अमेरिकी डलर एकको खरिद विनिमय दर १३९२४ रुपैयाँ पुग्यो। यसैगरी माघ मसान्तमा अमेरिकी डलरसँग नेपाली रुपैयाँ ३८० प्रतिशतले अवमूल्यन भयो। जबकि गत वर्षको सोही अवधिमा नेपाली रुपैयाँ १०५ प्रतिशतले अवमूल्यन भएको थियो। पुस मसान्तमा पनि अमेरिकी डलरसँग नेपाली रुपैयाँ २८३ प्रतिशतले अवमूल्यन भएको थियो। जबकी गत वर्षको सोही अवधिमा नेपाली रुपैयाँ ०९१ प्रतिशतले अवमूल्यन भएको थियो। यसैगरी मंसिर मसान्तमा १४८ प्रतिशतले, कात्तिक मसान्तमा १०२ प्रतिशतले, असोज मसान्तमा ०६ प्रतिशतले, भदौ मसान्तमा ०४ प्रतिशतले, साउन मसान्तमा ०५ प्रतिशतले अमेरिकी डलरसँग नेपाली रुपैयाँ अवमूल्यन भएको थियो। डलर बढ्दाका फाइदा बेफाइदा फाइदा : रेमिट्यान्स, निर्यात र पर्यटन बेफाइदा : आयात महँगो, विकास निर्माणको लागत बढ्ने, वैदेशिक ऋण भुक्तानी बढी हुने डलरको मूल्य बढ्नु भनेको नेपालको मूल्य अवमूल्यन हुनु हो। यसो हँुदा नेपालले आयात गर्ने बस्तु महँगो पर्न जान्छ भने निर्यात गर्ने वस्तु सस्तो पर्न जान्छ। किनभने निर्यातको झन्डै १० गुणा जति आयात गर्नुपर्ने अहिलेसम्मको स्थिति छ। नेपालले अधिकांश वस्तु आयात गरेर उपभोग गर्नुपर्ने भएकाले डलरको भाउ बढ्दै जाँदा भान्सा महँगो हुन्छ। खरिद वस्तुको सबै मूल्य बढ्दै जान्छ। डलर बढिरहेका बेला उद्योग फस्टाएको खण्डमा निर्यात प्रबद्र्धन गर्नलाई राम्रो अवसर् भएको अर्थविद् डापौडेल बताउँछन्। तर, मुलुक आयातमा आधारित अर्थतन्त्र भएको हुनाले डलरको मूल्य बढी पर्दा नेपालको मूल्य बढी बाहिरिन्छ। यसो हुँदा घाटा हुन्छ। अर्थविद् डा पौडेलकाअनुसार नेपालले विकास निर्माणका कामका लागि जती पनि वस्तु तथा सेवा आयात गरिन्छ। त्यो पनि महँगो परिरहेको छ। यसकारण डलर बढ्दा आयोजनाको लागत समेत बढ्दै गएको छ। अझ समयमा यस्ता आयोजना नबन्दा लागत बढ्ने देखिन्छ। उनले भने, यसअवस्थामा निर्यातमा राम्रो गर्न सकेको भए अन्तर्राष्ट्रिय मूल्यको तुलनामा उत्पादन लागत कम हुन्थ्यो र अन्तर्राष्ट्रिय बजारमा हाम्रा वस्तु सस्तो पथ्र्यो। तर नेपालले उत्पादनमूलक क्षेत्र (म्यानुफ्याक्चर्स सेक्टर)मा हात हालेर वृद्धि गर्न नसक्दा यसबाट खासै लाभ लिन नसकेको उनको भनाइ छ। विकास निर्माणका कामसँगै नेपालले लिएको वाह्य ऋणको साँवा तथा व्याज भुक्तानी चर्को पर्न जाने उनले औंल्याए।"
"काठमाडौंको मखनटोलमा आगलागी, एक जनाको मृत्यु",काठमाडौं : काठमाडौं महानगरपालिका२४ मखनटोलमा आगलागी हुँदा एक जनाको मृ्त्यु भएको छ। आगलागीमा परी एक महिलाको मृत्यु भएको हो। दयाराम श्रेष्ठको चारतले घरमा ग्यास लिक भएर आगलागी भएको प्रहरीले जनाएको छ। मृतकको पहिचान नखुलेको प्रहरीले जानकारी दिएको छ। जिल्ला प्रहरी परिसर काठमाडौंका प्रवक्ता अपिलराज बोहराका अनुसार ग्यास लिक भएर आगलागी भएको र अहिले मृतकको शव फेलापरेको छ । सनाखत हुन बाँकी छ । आगो निभाउने प्रयास जारी रहेको उनले बताए।
प्लानिङ ब्वाइज युनाइटेड ए डिभिजन क्लबमा बढुवा,काठमाडौं : बी डिभिजन क्लब प्लानिङ ब्वाइज युनाइटेड ए डिभिजन लिगमा बढुवा भएको छ। सादोबाटो स्थित एन्फा कम्प्लेक्समा मंगलबार बाँसबारी क्लबलाई २० ले पराजित गर्दै प्लानिङ ब्वाइजले नेपालको शीर्ष डिभिजन क्लबमा आफ्नो स्थान बनाएको हो। बाँसबारीलाई हराएसँगै प्लानिङ बोइजले ११ खेलबाट २७ अङ्क जोडेको छ। समान ११ खेलबाट बाँसबारीले भने १५ अङ्क जोडेको छ। प्लानिङ ब्वाइजको जितमा पूजन थापाले गोल गरे भने अर्को गोल आत्मघाती गोलस्वरूप उपहार पायो। अङ्कतालिकाको शीर्षमा रहँदै प्लानिङ ब्वाइजले ए डिभिजन मा आफ्नो नाम दर्ता गराउँदै गर्दा दोस्रो स्थानमा भने श्री भगवती क्लब रहेको छ। भगवतीको १० खेलमा २२ अङ्क रहेको छ। १४ क्लब सम्मिलित बी डिभिजन लिग लेको पुछारमा सरस्वती युथ क्लब र नयाँ बस्ती युथ क्लब रहेका छन्। यी दुई क्लबलाई रेलिगेसनको खतरा रहेको छ।
मलेसियन जहाज रूसले खसाएको आईकाओ परिषद्को दाबी,"काठमाडौं : ११ वर्षअघि नेदरल्यान्ड्सको आम्सटरडमबाट मलेसियाको क्वालाम्पुर जाँदै गरेको मलेसियन एयरलाइन्सको विमान युक्रेनको आकाशमा दुर्घटना भएको थियो । अस्ट्रेलिया र नेदरल्यान्ड्स लगायतका देशहरूले रुसले गोली हानी उक्त विमान खसालेको भन्दै दोषी देखाए। तर, रूसले अस्वीकार गरिरह्यो। सन् २०१४ जुलाईमा उक्त घटना भएको थियो। यस घटनामा २८३ यात्री र १५ जना उडान चालक दलका सदस्यहरूको मृत्यु भएको थियो। अन्तर्राष्ट्रिय नागरिक उड्डयन संगठन (आईकाओ) को परिषद्ले मलेसियन एयरलाइन्सको उक्त जहाज रूसको आक्रमणका कारण दुर्घटना भएको जनाएको छ। घटनाको झन्डै ११ वर्षपछि आईकाओको औपचारिक वेभसाइटमा उक्त घटनामा रूसलाई दोषी देखाइएको छ। आईकाओका अनुसार सन् २०१४ जुलाईमा युक्रेनको आकाशमा रूसनियन्त्रित सशस्त्र समूहले एमएच१७ जहाजलाई खसालेको थियो। जहाजलाई रूसले समर्थन गरेको सशस्त्र समूहले १७ जुलाई २०१४ मा पूर्वी युक्रेनको आकाशमा उडिरहेको समयमा बक ९एम३८ नामक भूमिबाट सिधा आकाशमा हान्न मिल्ने हवाई मिसाइलले खसाएको थियो। आईकाओले मलेसिया एयरलाइन्सको यात्री विमान एमएच१७ लाई खसाल्ने घटनामा रूसले अन्तर्राष्ट्रिय उड्डयन कानुनको उल्लंघन गरेको आरोप लगाएको छ। आईकाओको ७८ वर्षे इतिहासमा पहिलो पटक यसले कुनै सदस्य राष्ट्रविरुद्ध यस्तो कडा निर्णय सुनाएको सूचनामा भनिएको छ। आईकाओले विवाद समाधान प्रक्रियाअन्तर्गत कुनै मामिलामा पहिलो पटक कानुनी रूपमा फैसला गरेको देखाउँछ। अस्ट्रेलिया र नेदरल्यान्ड्स लगायतका देशहरूले यस घटनाको जाँच गरी रूसलाई जिम्मेवार ठहराउनु पर्ने बताउँदै आएका थिए। आईकाओको परिषद्ले अस्ट्रेलिया र नेदरल्यान्ड्सले उठाएको आरोपलाई तथ्य र कानुनी आधारमा सही भएको साबित गरेको छ। आईकाओका अनुसार रूसले अन्तर्राष्ट्रिय नागरिक उड्डयन सम्मेलनको धारा ३ बिस उल्लंघन गरेको छ। अन्तर्राष्ट्रिय नागरिक उड्डयन सम्मेलन (शिकागो सम्मेलन) मा अनुच्छेद ३ बिसले कुनै पनि राष्ट्रले उडिरहेका नागरिक विमानहरूमा हतियार प्रयोग गर्नु नहुने, यात्री विमानलाई गोली हान्ने, मिसाइल प्रहार गर्ने वा कुनै पनि हिंसात्मक कार्य गर्न मनाइ गरिएको भनेको छ। यो नियम अन्तर्राष्ट्रिय उड्डयन सुरक्षाको लागि महत्वपूर्ण मानिन्छ। आईकाओले आधिकारिक निर्णय पत्र अर्को बैठकमा जारी गर्ने उल्लेख गर्दै कानुनी र तथ्यात्मक कारणहरू विस्तृत रूपमा समावेश गर्ने बताएको छ। यस घटनाको अनुसन्धानको जिम्मेवारी नेदरल्यान्ड्स सुरक्षा बोर्ड (डीएसबी) र नेदरल्यान्ड्स नेतृत्वमा बनेको संयुक्त अनुसन्धान दल (जेआईटी) लाई दिइएको थियो। सन् २०१६ मा प्रकाशित अनुसन्धान प्रतिवेदनले युक्रेनको पूर्वी क्षेत्रमा रूस समर्थित विद्रोही समूहको नियन्त्रणमा रहेको भूभागबाट प्रहार गरिएको बुक सरफेसटुएयर मिसाइलले उक्त विमान ध्वस्त भएको निष्कर्ष निकालेको थियो। अनुसन्धानले जहाज खसाउन प्रहार गरिएको मिसाइल प्रणाली रूसी संघको ५३ औं एन्टीएयरक्राफ्ट मिसाइल ब्रिगेडसँग सम्बन्धित भएको र दुर्घटनाको दिन नै यो हतियार रूसबाट युक्रेनको विद्रोही नियन्त्रित क्षेत्रमा पुयाइएको उल्लेख छ। विमान ध्वस्त पारिएपछि मिसाइल प्रणाली फेरि रूस फिर्ता गरिएको थियो। नेदरल्यान्ड्स र अस्ट्रेलियाले रूसलाई यस घटनाका लागि प्रत्यक्ष जिम्मेवार ठहर गर्दै सन् २०१८ को मे महिनादेखि कानुनी प्रक्रिया अगाडि बढाएका छन्। तर, रूस सरकारले यसमा आफ्नो संलग्नतालाई लगातार अस्वीकार गर्दै आएको छ। १७ नोभेम्बर २०२२ मा नेदरल्यान्ड्सको अदालतले दुई रूसी नागरिक र एक युक्रेनी विद्रोहीलाई उडानमा सवार २९८ जनाको हत्याको दोषी ठहर गरेको छ। अदालतले घटनाको समयमा पूर्वी युक्रेनमा सक्रिय विद्रोही सेनाहरू रूसको प्रत्यक्ष नियन्त्रणमा नै भएको पनि स्पष्ट पारेको थियो। यो मलेसिया एयरलाइन्सको सन् २०१४ को दोस्रो ठूलो दुर्घटना हो। यसभन्दा ४ महिनाअघि ८ मार्च २०१४ मा एमएच३७० उडान पनि गायब भएको थियो। मलेसियाको क्वालालम्पुर अन्तर्राष्ट्रिय विमानस्थलबाट चीनको राजधानी बेइजिङका लागि उडान भरेको जहाजमा १० चालक दलका सदस्य र २ सय २७ जना यात्रु सवार थिए। जसमा पाँच जना बालबालिका थिए। यात्रुहरूमा सबैभन्दा धेरै चिनियाँ नै थिए। यात्रुहरूमा दर्जन बढी मलेसियाका नागरिक थिए। यस्तै, इन्डोनेसिया, अस्टेलिया, भारत, फ्रान्स, अमेरिका, इरान, युक्रेन, क्यानडा, न्युजिल्यान्ड, नेदरल्यान्ड, रसिया, र ताइवानका यात्रु पनि सवार थिए। यात्रुहरूमा क्वालालम्पुरमा आफ्नो क्यालिग्राफी देखाउने प्रख्यात चिनियाँ कलाकारहरूको समूह, नक्कली युरोपेली राहदानीमा यात्रा गरिरहेका दुई इरानीहरू, नयाँ काम सुरु गर्न बेइजिङ जाँदै गरेका इन्डोनेसियाली, हनिमुनमा गएका मलेसियाली दम्पती, बच्चाहरूसहितका युवाहरू पनि थिए। एजेन्सीको सहयोगमा"
भारतसँग पराजित हुँदै नेपाल समूह उपविजेता,"काठमाडौं : साफ यू१९ च्याम्पियनसिप अन्तर्गत समूह 'बी'को अन्तिम खेलमा नेपाल भारतसँग पराजित भएको छ। मङ्गलबार गोल्डन जुब्ली स्टेडियम, युपीयामा भएको खेलमा नेपाल भारतसँग ४० ले पराजित भएको हो। भारतसँग पराजित भएसँगै नेपाल समूह 'बी'को उपविजेताका रूपमा सेमीफाइनल खेल्नेछ। खेलको सत्ताइसौं मिनेटमा रोहिन सिंहले गोल गर्दै भारतलाई अग्रता दिलाएका थिए। त्यसको एक मिनेट पश्चात् ओमङ डोडुमले गोल गरे। खेलको ७६ औं मिनेटमा रोहिनले व्यक्तिगत दोस्रो र टिमका लागि तेस्रो गोल गरे। खेलको ८४ औं मिनेटमा डानी मिथेइले पुनः एक गोल थप्दै भारतलाई ४० को जित दिलाएका हुन्। नेपाललाई हराउँदै भारत समूह 'बी'को विजेता बनेको छ। यसअघि नै दुवै टोलीले श्रीलंकालाई पराजित गर्दै सेमीफाइनल प्रवेश गरिसकेका छन्। सेमिफाइनल खेलमा नेपालले समूह 'ए'को विजेता बांगलादेशसँग प्रतिस्पर्धा गर्नेछ। भारतले भने समूह ए को उपविजेताका रूपमा सेमीफाइनल खेल्ने माल्दिभसँग खेल्ने छ।"
अन्नपूर्णकर्मी फणि महतको निधन,रौतहट : रौतहटका वरिष्ठ पत्रकार तथा अन्नपूर्णकर्मी फणिदेव महतको निधन भएको छ। ब्रेन ट्युमरबाट लामो समयदेखि पीडित महतको उपचारका क्रममा निधन काठमाडौंस्थित अन्नपूर्ण न्युरो अस्पतालमा उपचारका क्रममा गए राती निधन भएको हो। महतले दुई दशकभन्दा बढी समयदेखि पत्रकारिता क्षेत्रमा सक्रिय भूमिका निर्वाह गर्दै आएका थिए। उनी अन्नपूर्ण पोस्टका रौतहट संवाददाता थिए भने चन्द्रनिगापुरबाट सञ्चालित रेडियो सुप्रिम र अनलाइन पत्रिका 'कलमपाटी डटकम' का सञ्चालक समेत थिए। पत्रकार महतले प्रेस चौतारी नेपालको मधेश प्रदेश अध्यक्षको जिम्मेवारी पनि सम्हालेका थिए। उनका २ सन्तान छन्। महतको निधनले नेपाली पत्रकारिता क्षेत्रले एक निडर र सक्षम पत्रकार गुमाएको छ। उनको पार्थिव शरीर चन्द्रपुर नगरपालिकास्थित घरमा राखिएको छ।
"गाजाको अस्पतालमा इजरायली आक्रमण : २८ जनाको मृत्यु, दर्जनौं घाइते",गाजाको खान युनिसको एक युरोपेली अस्पतालमा इजरायली हवाई आक्रमणमा २८ जनाको मृत्यु भएको छ भने दर्जनौं घाइते भएका छन्। हमासद्वारा सञ्चालित नागरिक रक्षा एजेन्सीका प्रवक्ताले उक्त जानकारी दिएका हुन्। स्थानीय स्रोतका अनुसार इजरायली लडाकु विमानहरूले गाजाको यस अस्पतालमा एकैसाथ छ वटा बम खसालेका थिए। बम अस्पतालको आँगन र वरपरका क्षेत्रहरूमा खसेका थिए। इजरायली सेनाले कमाण्ड एण्ड कन्ट्रोल सेन्टरमा हमास आतंककारीहरूमाथि सटीक हमला गरेको बताएको छ। इजरायलले यो केन्द्र अस्पताल मुनि रहेको दाबी गरेको थियो। यस हवाई हमलामा गाजामा बीबीसीका लागि काम गर्ने एक स्वतन्त्र पत्रकार पनि घाइते भएका छन्। यद्यपि उपचार पछि उनको अवस्था अहिले स्थिर रहेको बताइएको छ। ७ अक्टोबर २०२३ मा सुरु भएको इजरायल र हमासबीचको यो द्वन्द्वमा हालसम्म गाजामा ५० हजारभन्दा बढी मानिस मारिएका छन्।
बिहे घरमा करेन्ट लाग्दा २ वृद्धाको मृत्यु,विराटनगर : मोरङको रतुवामाई नगरपालिका३ मिर्चाडाँगीमा मंगलबार राति बिहे घरमा करेन्ट लाग्दा २ जना वृद्धाको मृत्यु भएको छ। बिहेको कार्यक्रम चलिरहेका बेला अचानक करेन्ट लागेको प्रहरीले जनाएको छ। मोरङ प्रहरीका प्रवक्ता डीएसपी वेदप्रकाश जोशीका अनुसार करेन्ट लागेर रतुवामाई३ की ७० वर्षीया रामुदेवी गनगाईं र ७३ वर्षीया सूर्यदेवी गनगाईंको मृत्यु भएको हो। स्थानीय मंगललाल सिंहको छोरा निरजकुमारको विवाहमा नाचगान गरिरहेका बेला उनीहरूलाई करेन्ट लागेको प्रहरीको प्रारम्भिक अनुसन्धानबाट खुलेको छ। प्रहरीका अनुसार विवाह घरमाथि हरियो बाँस गाडेर माइक बाँधिएको थियो। राति करिब ८ बजे आएको हावाहुरीले त्यो बाँस ढलेर हाइटेन्सन लाइनमा ठोक्कियो। बाँसले हाइटेन्सन लाइनमा छुँदा बिहे घरमा रहेका ३ महिलालाई करेन्ट लागेको थियो। जसमध्ये २ जनाको मृत्यु भएको डीएसपी जोशीले बताए। उनका अनुसार करेन्ट लागेर गम्भीर घाइते भएका उनीहरुलाई उपचारका लागि रंगेली अस्पताल लगिएको थियो। अस्पतालमा पुर्याउनसाथ चिकित्सकले मृत घोषित गरेको जानकारी जोशीले दिए। करेन्ट लागेर ३० वर्षीया राधाकुमारी सिंह सामान्य घाइते भएकी छन्। नगर अस्पताल झुर्कियामा उपचारपछि उनी घर फर्किएको प्रहरीले जनाएको छ। प्रहरीले घटनाको अनुसन्धान सुरु गरेको छ।

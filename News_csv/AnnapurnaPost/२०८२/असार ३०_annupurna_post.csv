शीर्षक,विवरण
"आफ्नै कमाइले पक्कीघर बनाइन्, छाउगोठमा बस्दा ज्यान गुमाइन्","महेन्द्रनगर : कञ्चनपुरको कृष्णपुर नगरपालिका१ स्थित निगालीकी २८ वर्षीया कमला आउजी तीन महिनाअघि भारतबाट नेपाल फर्किएकी थिइन् । उनको परिवार रोजगारीको सिलसिलामा छिमेकी मुलुक भारतमा बस्दै आएको थियो । भारतमा रोजगारी गरेर उनले निगालीमा पक्कीघरसमेत बनाएकी थिइन् । तीन महिनाअघि छोरालाई पढाउन भारतबाट फर्किएकी कमलाको शनिबार छाउगोठमा सर्पले डसेर मृत्यु भयो । स्थानीयका अनुसार उनलाई छाउगोठमा सुतेकै अवस्थामा सर्पले बायाँ गालामा डसेको थियो । सर्पले डसेको थाहा पाएपछि उनले छरछिमेकीलाई खबर गरिन् । स्थानीयले करेत सर्प उनको बिस्तरानजिकै हिँडिरहेको अवस्थामा भेटिएको भिडियोसमेत बनाएका थिए । स्थानीयका अनुसार उनका १५, ९ र ६ वर्षका तीन छोरा छन् । पक्कीघर बनाएकी कमलाले घरमै बसे देउता रिसाउने अन्धविश्वासका कारण महिनावारी भएका बेला बस्न घरको छेउमै छाउगोठसमेत बनाइन् । उनी महिनावारी भएको बेला उक्त छाउगोठमा बस्दै आएकी थिइन् । त्यही परम्पराअनुसार यसपटक पनि महिनावारी भएका बेला कमला छाउगोठमा बसिन् र सुतेकै बेला उनलाई सर्पले डस्यो । सर्पले डसेको थाहा पाएपछि स्थानीयको सहयोगमा उनलाई धनगढीस्थित सेती प्रादेशिक अस्पतालमा उपचारका लागि लगिएको थियो । त्यहीँ उपचारका क्रममा उनको मृत्यु भएको हो । जिल्ला प्रहरी कार्यालय कञ्चनपुरका अनुसार धनगढीस्थित सेती प्रादेशिक अस्पतालमा शनिबार साँझ उपचारका क्रममा कमलाको मृत्यु भएको हो । वडा सदस्य रत्नादेवी बोहराले वडा कार्यालयले दुई वर्ष अघिदेखि निरन्तर छाउपडी प्रथाविरुद्ध अभियान चलाए पनि सार्थक नभएको बताइन् । हामीले टोलटोलमा गएर पटकपटक सम्झाइबुझाइ गरेका छौं । तर उहाँहरू देउता रिसाउँछन् भनेर छाउगोठ छोड्न मान्नुहुन्न, उनले भनिन्, धामीझाँक्री र आमा समूहहरू सबैसँग बसेर छलफल गर्दासमेत मानेनन् । उनका अनुसार देउता रिसाउने कारणले स्थानीय महिला घर छेउमै छाउगोठ बनाएर महिनावारीको समय बस्ने गरेका छन् । पहाडी जिल्ला अछामबाट बसाइँ सरेर आएका चार सय घर परिवारले अझै पनि छाउपडी प्रथा मान्दै आएका छन् । कृष्णपुर नगरपालिका १ का वडाध्यक्ष मोहनबहादुर बस्नेतले उक्त वडामा अछामबाट बसाइसरी आएका करिब चार सय घरधुरीको समुदायमा मात्रै यो समस्या रहेको बताए । उनले वडा कार्यालयले छाउगोठ भत्काउने अभियान नै चलाइराखेको बेला उक्त घटना भएको बताए । धेरै छाउगोठ त हामीले भत्कायौं । त्यो बेला अनेकौं गाली, झगडासमेत भयो । हामीले भत्काएर आएपछि पुनः छाउगोठ बनाइहाले, उनले भने, देउता रिसाउने अन्धविश्वासकै कारण यहाँ महिला महिनावारी भएको बेला छाउगोठमा बस्ने गरेका छन् । उनका अनुसार अहिले ५०६० परिवारले छाउगोठ छोडे पनि अन्यले छाउगोठ कायमै राखेका छन् । छाउगोठ सानो छाप्रो हुन्छ । न त्यहाँ बिजुली हुन्छ न त सुत्नलाई राम्रो ठाउँ नै । कालकोठरीजस्तो घर छेउमै बनाएको हुन्छ, अध्यक्ष बस्नेतले भने, हामीले सम्झाउँदा झगडा गर्न आउनुहुन्छ । घटनापछि कृष्णपुर नगरपालिकाले १५ दिनभित्र छाउगोठ नभत्काए १० हजार जरिवाना गर्ने उर्दी जारी गरेको छ । नगरपालिकाका प्रमुख प्रशासकीय अधिकृत खगेन्द्रप्रसाद भट्टले १५ दिनभित्र छाउगोठ नभत्काए १० हजार जरिवाना गर्ने बताए । सबै वडा कार्यालयलाई वडामा छाउगोठ निरीक्षण गरी १५ दिनभित्र भत्काउन भनेका छौं, उनले भने, छाउगोठ नभत्काए १० हजार जरिवाना हुन्छ । अन्धविश्वासका कारण यहाँका महिलाले अकालमा ज्यान गुमाउँदै आएका छन् ।"
"लन्डन साउथेन्ड विमानस्थलमा उड्नेबित्तिकै खस्यो विमान, आगलागी भएपछि विमानस्थल बन्द","काठमाडौं : बेलायतको लन्डन साउथेन्ड विमानस्थलमा विमान दुर्घटना भएको छ। स्थानीय समयअनुसार आइतबार दिउँसो ४ बजेतिर लन्डनको साउथेन्ड विमानस्थलमा उडेको केही समयमै एक सानो विमानमा आगो लागेपछि अर्को आदेश नहुँदासम्मका लागि विमानस्थल बन्द गरिएको छ । अधिकारीहरुका अनुसार यो उडान भरेको थियो र उडान भरेको लगभग तीन वा चार सेकेन्ड पछि, यो बायाँतिर ठूलो रूपमा झुक्न थाल्यो, र त्यसपछि त्यो भएको केही सेकेन्ड भित्र, यो लगभग उल्टो भयो र जमिनमा टाउकोमा ठोक्किएको थियो। सामाजिक सञ्जालमा सेयर गरिएको भिडियोमा दुर्घटनास्थलबाट बाक्लो कालो धुवाँ निस्किरहेको देखिन्छ। विमान खसेर ध्वस्त भएपछि लन्डनको साउथेन्ड विमानस्थल अर्को सूचना नभएसम्मका लागि बन्द गरिएको छ। लन्डन साउथेन्ड विमानस्थलले भनेको छ, पुलिस, आपतकालीन सेवाहरू र हवाई दुर्घटना अनुसन्धानकर्ताहरू घटनामा उपस्थित भइरहेका बेला विमानस्थलबाट आउने र आउने सबै उडानहरू रद्द गरिएका छन्। डच कम्पनी जेउस एभिएशनले दुर्घटनाग्रस्त विमान फ्लाइड एसयूजेटआई आफ्नो रहेको पुष्टि गरेको छ । नेदरल्यान्ड्सको लेलिस्ट्याड जान उडेको उक्त विमानमा कति जना थिए भन्ने जानकारी आइनसकेको अन्तर्राष्ट्रिय सञ्चारमाध्यमहरुले जनाएका छन्। विमानस्थलमान उडान स्थगन गरिएकाले सोमबार यात्रा गर्ने मानिसहरूलाई आफ्नो एयरलाइन्समा सम्पर्क गर्न सुझाव दिएको छ।"
इजरायली आक्रमणमा इरानी राष्ट्रपति घाइते,काठमाडौं : इरानको सरकारी फार्स समाचार एजेन्सीका अनुसार गत महिना इजरायली आक्रमणमा देशका राष्ट्रपति मसूद पेजेश्कियान घाइते भएका थिए। इस्लामिक रिभोलुसनरी गार्ड कोर्प्ससँग नजिक रहेको फार्स समाचार एजेन्सीले राष्ट्रपति मसूद पेजेश्कियानले जुन १६ मा तेहरानको एक गोप्य भूमिगत सुविधामा सर्वोच्च राष्ट्रिय सुरक्षा परिषद्को आपतकालीन बैठकमा भाग लिएको उल्लेख गरेको छ। यस क्रममा इजरायलले गोप्य भूमिगत सुविधाको प्रवेश मार्गलाई ६ वटा बमले निशाना बनाएको थियो। रिपोर्टका अनुसार राष्ट्रपति मसूद पेजेश्कियानको खुट्टामा चोट लागेको छ। फार्स रिपोर्ट स्वतन्त्र रूपमा प्रमाणित भएको छैन। इजरायलले अहिलेसम्म रिपोर्टमा कुनै टिप्पणी गरेको छैन। गत हप्ता मात्र इरानका राष्ट्रपतिले इजरायलले आफूलाई मार्ने प्रयास गरेको आरोप लगाएका थिए। यो आरोपलाई इजरायली रक्षामन्त्री इजरायल काट्जले अस्वीकार गरेका थिए।
फिफा क्लब विश्वकपको फाइनलमा पीएसजी र चेल्सीका खेलाडीबीच झगडा,काठमाडौं : चेल्सीले पेरिस सेन्टजर्मेन (पीएसजी)लाई ३० ले पराजित गर्दै फिफा क्लब विश्वकपको उपाधि जितेको छ। खेलमा अमेरिकी राष्ट्रपति डोनाल्ड ट्रम्पको उपस्थितिमा पुरस्कार वितरण गरिएको हो। न्यू जर्सीको ईस्ट रदरफोर्डस्थित मेटलाइफ स्टेडियममा भएको फाइनल खेलमा खेलाडीबीच झगडा भएको थियो। पीएसजीका प्रशिक्षक लुइस एनरिके र गोलकिपर जियानलुइगी डोनारुम्माले चेल्सीका फरवार्ड जोआउ पेड्रोलाई धकेलेर लडाउन पुगे। झगडा ट्रम्प फिफा अध्यक्ष जियानी इन्फान्टिनोसँगै ट्रफी र पदक वितरण गर्न आफ्नो बक्सबाट मञ्चतर्फ आउन लागेको समयमा सुरु भयो। चेल्सीका लागि कोल पाल्मरले दुई गोल र पेड्रोले एक गोल गरे। खेलको दोस्रो हाफमा पीएसजीका जोआउ नेभेसले चेल्सीका मार्क कुकुरेल्लालाई कपाल तानेर लडाउन खोजेपछि रातो कार्ड पाए। खेलभरि कुल ६ वटा पहेँलो कार्ड देखाइयो। एनरिकेले मैदानको बीच भागमा पेड्रोलाई घाँटीतिर धकेलेको देखिन्छ। त्यसपछि डोनारुम्मा आएर पेड्रोलाई थप धकेले। यद्यपि झगडाको सुरुवात किन भयो भन्ने स्पष्ट छैन। झगडा चर्किनुअघि खेलाडी र प्रशिक्षकहरूले स्थिति नियन्त्रणमा ल्याए। त्यसपछि ट्रफी वितरण समारोह सुरु भयो।
गोली प्रहारबाट किशोरीको मृत्यु,"इनरुवा : सुनसरीको हरिनगर गाउँपालिका६, घुस्कीमा गएराति गोली प्रहारबाट एक जनाको मृत्यु भएको छ। हरिनगर ६ कि १७ वर्षीया किशोरी अर्चना खातुनको मृत्यु भएको जिल्ला प्रहरी कार्यालयका प्रहरी नायब उपरीक्षक योगराज खतिवडाले जानकारी दिए। गोली प्रहारबाट अर्चनाको घटनास्थलमै मृत्यु भएको खतिवडाले बताए। घरेलु विवाद हुँदा भारत अररिया घर भएका २५ वर्षीय आजाज मियाँले गोली प्रहार गरेका प्रहरीको भनाई छ। गोली प्रहार गरेलगत्तै आरोपी मियाँ फरार भएको र खोजी भइरहेको प्रहरीले जनाएको छ ।"
बैंकिङ कसूर मुद्दाका फरार प्रतिवादी पक्राउ,बारा : बैंकिङ कसूर मुद्दाका फरार प्रतिवादी निजगढ नगरपालिका१ सिंगौलका ४३ वर्षीय भरत चौलागाईलाई आइतबार प्रहरीले पक्राउ गरेको छ। जिल्ला अदालत काठमाडौंबाट २०८२ असार १८ गते उक्त मुद्दामा पक्राउ पुर्जी जारी भई फरार रहेका उनलाई इलाका प्रहरी कार्यालय निजगढबाट खटिएको प्रहरीले निजगढ नगरपालिका१ सिंगौलबाट पक्राउ गरेको हो। उनलाई आवश्यक अनुसन्धान तथा कारबाहीका लागि जिल्ला प्रहरी परिसर काठमाडौं पठाइएको छ।
सुनसरीमा गोली प्रहार गरेर भिनाजुले गरे सालीको हत्या,धरान : सुनसरीमा भिनाजुले गोली प्रहार गरेर सालीको हत्या गरेको प्रहरीले जनाएको छ। जिल्ला प्रहरी कार्यालय सुनसरीका अनुसार हरिनगर गाउँपालिका६ महरम चौकमा भारतबाट हतियारसहित ससुराली आएका भिनाजुले गोली प्रहार गरी सालीको हत्या गरेका हुन्। भारतको पत्रहा पंचायत१६ का २९ वर्षीय अजाद मियाँ जटले गोली प्रहार गरेर सोमबार बिहान १८ वर्षीया आरसी खातुनको हत्या गरेको सुनसरीका डिएसपी योगराज खतिवडाले बताए। गोली हान्ने मियाँ जट फरार भएको डिएसपी खतिवडाले बताए। मियाँ जटको खोजीकार्य भइरहेको सुनसरीका प्रहरी प्रमुख एसपी सुमनकुमार तिम्सिनाले बताए। घटनास्थलबाट पेस्तोलमा लाग्ने एकथान गोली बरामद गरिएको उनले बताए।
महिला स्वास्थ्य स्वयंसेविकालाई स्मार्ट फोन वितरण,वीरगन्ज : वीरगन्ज महानगरपालिकाले महिला स्वास्थ्य स्वयंसेविकाहरूलाई स्मार्ट मोबाइल फोन वितरण गरेको छ। सोमबार महानगरपालिकामा आयोजना गरेको कार्यक्रममा मेयर राजेशमान सिंहले महिला स्वास्थ्य स्वयंसेविकालाई स्मार्ट फोन वितरण गरेका हुन्। महानगरका १ देखि १६ वडासम्मका ४२ जना महिला स्वास्थ्य स्वयंसेविकालाई ११ थान मोबाइल फोन वितरण गरिएको स्वास्थ्य महाशाखाका प्रमुख राजु साहले जानकारी दिए। महानगरमा ३२ वडामा १९८ जना महिला स्वास्थ्य स्वयंसेविका रहेका छन्। पहिलो चरणमा १ देखि १६ नम्बर वडाका ४२ जना स्वयंसेविकालाई मोबाइल फोन वितरण गरिएको उनले बताए। बाँकी १७ देखि ३२ नम्बर वडाका महिला स्वास्थ्य स्वयंसेविकालाई एक हप्तापछि मोबाइल फोन वितरण गरिने उनले जानकारी दिए। महिला स्वास्थ्य स्वयंसेविकाबाट प्रवाह भइरहेको स्वास्थ्य सेवालाई अझ प्रभावकारी बनाउनका लागि मोबाइल फोन वितरण गरिएको साहले बताए। वीरगन्ज महानगरका मेयर राजेशमान सिंहले सीमित श्रोत साधन र न्यून पारिश्रमिकका बाबजुद पनि महिला स्वास्थ्य स्वयंसेविकाले उत्कृष्ट सेवा प्रदान गरिरहेको भन्दै प्रशंसा गरे।
बंगुर र बाख्रापालनबाट लाखौं कमाउँदै किसान,"रोल्पा : रोल्पाका मणिराम घर्तीमगरले बंगुर फर्मबाट एक वर्षमै २५ लाखभन्दा बढी कमाउँछन्। उनले वार्षिक ६० लाख रुपैयाँभन्दा बढीको कारोबार गर्दै आएका छन्। उनले त्रिवेणी गाउँपालिका२ सेराबाङमा बंगुर फर्म सञ्चालन गरेका छन्। बंगुर फर्मबाट एक वर्षमै आठ सय बढी बंगुरको पाठा बिक्री गर्दै आएको बताउँछन्। मणिराम अगुवा किसान नै हुन्। शिक्षण पेशामा समेत तल्लीन हुने उनको फर्म जिल्लाकै सायद ठूलो हो। व्यावसायिक रूपमै बंगुर फर्म सञ्चालन गर्दै आएको दश वर्ष भएको छ। बंगुरको एउटा पाठालाई ६ हजारसम्ममा बिक्री गर्छौं। पाठापाठी उत्पादनमै जोड दिएको छु, मणिराम भन्छन्, आफ्नै गाउँठाउँमा राम्रै कमाई भइरहेको छ। फर्मबाट उत्पादन भएका बंगुरको पाठा जिल्ला बाहिर समेत बिक्री हुने गरेको छ। उनको फर्ममा ५० वटाको हाराहारीमा माऊ बंगुर हुन्छन् प्रायः बंगुरले पाठा जन्माउने र ठूला भएपछि बिक्री गर्ने क्रम निरन्तर चलिरहन्छ। पाठा जन्मिरहने र बिक्री भइरहने भएकाले बंगुरको पाठा समेत गनेर साध्य नहुने उनले बताए। अहिले पनि उनको फर्ममा बंगुरका सयौं पाठा छन्। भेटेरिनरी अस्पताल तथा पशु विज्ञ केन्द्र रोल्पाको अनुगमन टोली समक्ष उनले भने, बंगुर पाठा गणना गरेर साध्य नै हुँदैन। जन्मिने र बिक्री हुने क्रम चलिरहन्छ। कोरियन बंगुर फर्म यूट्यूबमा हेरेर त्यसकै सिकोमा उनले बंगुरपालन गर्ने संरचना पनि बनाएका छन्। गर्भवती बंगुर राख्ने र सुत्केरी भएपछि राख्ने अलग्गै ठाउँ बनाएका छन्। जहाँ माऊ बंगुर र पाठापाठीलाई हुर्कन सहज हुने संरचना बनाएका छन्। आफ्नै जग्गामा अझै फर्म विस्तार गर्ने सोचमा रहेको बताउँछन्। करोड बढीको लगानी गरिसकेका छन्। उनीबाट प्रभावित भएर गाउँलेले समेत बंगुरपालन सुरु गरेका छन्। पशु सेवा विज्ञ केन्द्र रोल्पाले यस वर्ष उत्कृष्ट किसानका रुपमा मणिरामलाई पुरस्कृत गरेको छ। उहाँको मेहनत र सफल व्यवसायको मूल्यांकन गरेर पुरस्कृत गरेका हौं, भेटेरिनरी अस्पताल तथा पशु विज्ञ केन्द्रका प्रमुख डा शंकर न्यौपानेले भने। केन्द्रका अनुसार विगतदेखि हालसम्म १३ लाख हाराहारीमा अनुदान सहयोग गरिएको छ। फर्मको संरचना निर्माण र प्राविधिक सहयोग गरिएको छ। गतवर्ष मात्र १ लाखको अटोमेटिक फिडर, ड्रिंकर र औषधि उपलब्ध भएको थियो। त्रिवेणी गाउँपालिका५ नेर्पाकी चन्द्रा घर्तीमगरले पनि बंगुरपालन गरेकी छन्। दीपेश एन्ड मिलन पशुपक्षी फर्म दर्ता गरेर व्यावसायिक बंगुरपालन गरेर राम्रै आम्दानी गरिरहेका छन्। उनकै छिमेकी निर्मला वलीले पनि बंगुर फर्म चलाएका छन्। मासु र पाठाबाट राम्रै आम्दानी गरिरहेका वलीले बंगुरपालन बढवा दिने सोचमा छन्। दुवै फर्मलाई ११ लाखको अनुदान र प्राविधिक सहयोग भेटेरिनरी अस्पतालले दिएको छ। अनुदानबाट उनीहरूले खोर सुधार गरेका छन्। त्रिवेणी गाउँपालिका२ दहवनका किसान भेषबहादुर बस्नेतले अढाई लाखको खसी र बोका बिक्री गरिसकेका छन्। घर नजिकै चिटिक्कको बाख्राको खोर बनाएका छन्। विज्ञ केन्द्रले १ लाख अनुदान दिएपछि उनी अझ हौसिएका छन्। बाख्रापालन व्यवसायलाई अझ विस्तार गर्ने बस्नेत बताउँछन्। पशुपक्षी फर्म दर्ता गरेर चार लाखको खोर बनाएका छन्। बोयर प्रजातिका बाख्रा पालन गरिरहेका छन्। सुखद कुरा ७३ वर्षीया खगे पुन दम्पतीले समेत व्यावसायिक बाख्रा फर्म सञ्चालन गरेका छन्। त्रिवेणी गाउँपालिका६ पाछाबाङ उनले बाख्रापालन गरेका छन्। उनले पनि डेढ लाख बढीको खसी बोका बिक्री गरेर आम्दानी गरेका छन्। त्रिवेणी गाउँपालिका५ का मोहनलाल डाँगीले पनि व्यावसायिक रूपमा बाख्रापालन गरिरहेका छन्। फर्मबाट राम्रै आम्दानी हुने उनको अनुभव छ। माछापालनका लागि पनि उपयुक्त मानिने त्रिवेणीको जुँगार आसपासमा माछापालन समेत हुन थालेको छ। व्यावसायिक रूपमै माछापालनका लागि मणिराम घर्ती, तिलकराम खत्री र सुकलाल पुनले माछा पोखरी बनाएर माछापालन गरिरहेका छन्। विगतमा घरमै खाने गरी माछापालन गर्ने उनीहरूले विज्ञ केन्द्रको अनुदान सहयोगमा पोखरी ठूलो बनाएर माछापालन गरिरहेका छन्। अनुदानको प्रभावकारी कार्यन्वयन भए नभएको बेलाबेला अनुगमन समेत हुँदै आएको छ। विज्ञ केन्द्रबाट आव २०८१०८२ मा सम्पन्न विभिन्न योजनाको जिल्ला समन्वय प्रमुख सीता आचार्य, प्रमुख जिल्ला अधिकारी बासुदेव दाहाल सहितको एक टोलीबाट अनुगमन समेत गरेको छ। व्यावसायिक रूपमा मौसमी र बेमौसमी तरकारी खेतीमा मात्र होइन, यहाँका किसान व्यावसायिक पशुपालन र मत्स्य पालनतिर पनि आकर्षित हुँदै गएका छन्। व्यवसायबाट लाखौं कमाउने यी प्रतिनिधिमूलक किसान हुन्। भेटेरिनरी अस्पताल तथा पशु सेवा विज्ञ केन्द्रका प्रमुख डा न्यौपानेका अनुसार त्रिवेणी गाउँपालिकामा मात्र बाख्रापालनमा १५, बंगुर पालनमा ७ र मत्स्य पालनमा ३ किसानलाई १ लाख बराबर अनुदान दिइएको छ। जिल्लाभर बाख्रापालनमा २५ र बंगुरपालनमा १४ किसानले अनुदान पाए। दुई बाख्रापालन समूह र बंगुरपालन समूह तर्फ २०२० लाख अनुदान वितरण गरिएको छ। ५५ लाख कुखुरापालनमा अनुदान दिइएको विज्ञ केन्द्रले जनाएको छ। व्यक्तिगत र समूहमा व्यावसायिक पशु फर्म सञ्चालन गरेर किसानले बर्सेनि लाखौं कमाउन थालेका छन्। व्यावसायिक बन्न चाहने किसानलाई स्थानीय तह र प्रदेश सरकारबाट समेत अनुदान सहयोग हुँदै आएका छ।"
हर्न बजाउने चालकमाथि ट्राफिक प्रहरीको कडाइ,"२०७४ साल वैशाख १ बाट नै काठमाडौं उपत्यकामा हर्न बजाउन निषेध गरिएको हो । यो अभियानको सुरुवातका दिनमा निकै कडाइका साथ चेकजाँच गरिए पनि पछिल्लो समय भने धेरै सवारीसाधनले सडकमा हर्न बजाउँदै आएका छन् । अनावश्यक हर्न बजाउँदा ध्वनि प्रदूषण बढेको जनगुनासो छ । काठमाडौंं : नो हर्न प्लिज काठमाडौंं उपत्यका ट्राफिक कार्यालयले हर्न बजाउने सवारीचालकमाथि कडाइका साथ कारबाही सुरु गरेको छ । २०७४ साल वैशाख १ बाट नै काठमाडौं उपत्यकामा हर्न बजाउन निषेध गरिएको हो । यो अभियान सुरुवातका दिनमा निकै कडाइका साथ चेकजाँच गरिए पनि पछिल्लो समय भने धेरै सवारीसाधनले सडकमा हर्न बजाउँदै आएका थिए । उपत्यकालाई सभ्य, शान्त राख्न सडकमा कुनै पनि प्रकारको हर्न बजाउन नपाइने गरी ट्राफिक प्रहरीले अभियान नै सुरु गरेको हो । उपत्यका ट्राफिक प्रहरी कार्यालयका प्रमुख नवराज अधिकारीका अनुसार सडकमा हर्न बज्न थालेको व्यापक जनगुनासो बढेपछि यो अभियानलाई पुनः कडाइका साथ लागू गर्न लागिएको हो । अनावश्यक रूपमा कुनै पनि सवारीको हर्न बजाएर आतंकित पार्न खोजे पाँच सयदेखि १५ सयसम्म जरिवाना लाग्नेछ । शान्त र सुरक्षित संस्कृतिका लागि, ध्वनि प्रदूषण न्यूनीकरणका लागि, सडकमा पैदलयात्रा गर्ने यात्रुको मानसिक स्वास्थ्य रक्षा गर्नका लागि सरकारले नो हर्न अभियान सुरु गरेको एसएसपी अधिकारीले बताए । अधिकारी भन्छन्, विगत केही समयदेखि काठमाडौंं उपत्यकामा अनावश्यक हर्न बजाई ध्वनि प्रदूषण बढेको जनगुनासो प्राप्त भएको थियो । उपत्यकामा दिनहुँ हजारांै संख्यामा सवारीसाधन सञ्चालन हुने हँुदा अनावश्यक हर्न बजाउँदा सबैलाई असर गर्छ । विशेषत ध्वनि प्रदूषण भई ज्येष्ठ नागरिक, बालबालकिका तथा सर्वसाधारणमा गम्भीर असर पर्ने गर्छ । विशेष परिस्थितिबाहेक सडकमा हर्न बजाउन निषेध गरिएको छ । अनावश्यक हर्न बजाएमा सवारी तथा यातायात व्यवस्था ऐन २०४९ को दफा १६४ (१) ३ बमोजिम ध्वनि प्रदूषण गर्न नहुने व्यवस्थाबमोजिम कारबाही गरिने एसएसपी अधिकारीले बताए । उपत्यका ट्राफिक प्रहरी कार्यालयले दिएको तथ्यांकअनुसार अनावश्यक हर्न बजाएको कसुरमा वार्षिक हजारौं सवारीचालक कारबाहीमा पर्ने गर्छन् । आव २०८१ साउनदेखि २०८२ असार २९ सम्म उपत्यकाभर चर्को हर्न बजाउने ५३ हजार ८०९ वटा सवारीसाधन कारबाहीमा परे । जसमा दुईपांग्रे सवारीसाधन धेरै छन् । यस्तै, अघिल्लो आवमा १०५०७ वटा सवारीसाधन कारबाहीमा परे । एक वर्षको बीचमा नो हर्न कसुरमा कारबाहीमा पर्ने सवारीचालकको संख्या ह्वात्तै बढेको देखिन्छ । यो अभियानलाई पूर्णतया कार्यान्वयनमा ल्याउन पनि अहिले कडाइ गरिएको हो । उपत्यका ट्राफिक प्रहरी कार्यालयका प्रवक्ता दीपक गिरीका अनुसार नो हर्न अभियान सुरु भएयता काठमाडौंं उपत्यकामा मात्रै करिब डेढ लाख सवारीचालक कारबाहीमा परेका छन् । उपत्यकाको सडकमा चर्को सवारीसाधन हुने र सबैले हर्न बजाउँदा पैदलयात्रु, बिरामी, सवारीसाधनमा चढेका यात्रुलगायत सबैलाई प्रत्यक्ष असर पर्छ । अनावश्यक ध्यनि प्रदूषणका कारण स्कुल कलेजका विद्यार्थीलाई समेत असर पर्छ । यसले व्यक्तिको मानसिक स्वाथ्यमा पर्न सक्ने असरलाई ध्यानमा राख्दै नो हर्न अभियानलाई कडाइका साथ लागू गरिने प्रवक्ता गिरीको प्रस्टोक्क्ति थियो । यसले सवारी दुर्घटना पनि कम गर्न सहयोग पुग्ने उनले बताए । हजारौं दुर्घटना, सयौंको मृत्यु देशभर सवारी दुर्घटनाको तथ्यांक डरलाग्दो छ । एक वर्षमा हजारौं व्यक्ति दुर्घटनाकै कारण ज्यान गुमाउँछन् । हजारौंको संख्यामा घाइते हुन्छन् । ट्राफिक प्रहरी कार्यालयले दिएको तथ्यांकअनुसार गत वर्ष आव ८१८२ को सुरुदेखि जेठ मसान्तसम्म उपत्यकामा ६४१० वटा दुर्घटना घटे । जसमा १ सय ७० जनाले ज्यान गुमाए । २ सय ४७ जना गम्भीर घाइते भए । ६ हजार ९ सय ७५ जना घाइते भएका छन् । अघिल्लो आवमा उपत्यकाभर ८ हजार ८ सय ८१ वटा दुर्घटना घटे । जसमा १ सय ७७ जनाले ज्यान गुमाए । २ सय ९० जना गम्भीर घाइते भए । ८ हजार ०१४ जना घाइते भए । आव ७९८० मा उपत्यकामा १० हजार ६७५ वटा दुर्घटना घटे । जसमा १ सय ८७ जनाको ज्यान गयो । २ सय ६१ जना गम्भीर घाइते भए । ८ हजार ३०० जना घाइते भएका छन् । करोडोैं राजस्व दुर्घटना बढ्न थालेपछि नियम उल्लंघन गर्ने सवारीसाधनविरुद्ध ट्राफिक प्रहरी कडा रूपमा देखिन थालेको छ । आव ८१८२ को जेठ मसान्तसम्म उपत्यकामा ६ लाख ७० हजार सवारीसाधन कारबाहीमा परेका छन् । कारबाहीबाट ४३ करोड १५ लाख बढी राजस्व उठेको छ । यस्तै, अघिल्लो आवमा उपत्यकामा ९ लाख ७७ हजार बढी सवारीसाधन कारबाहीमा परे । जसबाट ७४ करोड ५१ लाख बढी राजस्व उठेको थियो ।"
स्कुल बिदामा घर आएका बालकको खेतको आलीबाट लडेर मृत्यु,नुवाकोट : नुवाकोटको भद्रुटारका एक बालकको खेतको आलीबाट लडेर ज्यान गएको छ । पन्चकन्या गाउँपालिका ५ भद्रुटारका बालकको आफ्नै खेतको आलीबाट लडेर ज्यान गएको हो । स्थानीय ११ वर्षीय बालक मनिष गिरी घरनजिकैको खेतको आलीबाट लडेर गम्भीर घाइते भएका थिए । उनको टोखास्थित ग्राण्डी अन्तर्राष्ट्रिय अस्पतालमा उपचारको क्रममा मृत्यु भएको छिमेकी दीपक कार्कीले जानकारी दिए । मृतक बालक काठमाडौंको तारकेश्वरस्थित कौशल अंग्रेजी विद्यालयको कक्षा पाँचका विद्यार्थी हुन्। उनी स्कुल विदाको समयमा घर आएका थिए। उनका बाबु उद्धव गिरी वैदेशिक रोजगारीका क्रममा साउदीमा छन्। आमाको १० वर्ष अगाडि भूकम्पमा परी ज्यान गएको परिवारजनले बताएका छन्।
गाउँपालिकालाई वातावरणमैत्री बनाउन सार्वजनिक स्थानमा बिरुवा रोप्ने अभियान,"धरान : खोटाङको साकेला गाउँपालिकाले जलवायु परिवर्तनको असर न्यूनीकरण गर्न पालिकाको सार्वजनिक स्थानहरूमा बिरुवा रोप्ने अभियान सुरु गरेको छ। सिंगो साकेला गाउँपालिकालाई वातावरणमैत्री पालिका निर्माण गर्ने उद्देश्यले यो अभियान सञ्चालन गरेको पालिका अध्यक्ष रविप्रकास राईले बताए। पालिकालाई वातावरण मैत्री बनाउनका लागि यहाँका सबै सामुदायिक विद्यालय, स्वास्थ्य संस्था, वडा कार्यालयहरू र सार्वजनिक पाटीपौवा लगायतका स्थानमा बोट बिरुवा रोप्ने अभियान सञ्चालन गरिएको बताए। उनले तोकिएको स्थानमा ज्याकाराण्डा, कल्की, धूपी, क्रिसमस ट्रि, अशोक, लालीगुराँस प्रजातिका एकहजार भन्दा बढी बिरुवाहरू वितरण गरिएको बताए। त्यस्तै पाटीपौवाहरूमा बर पिपलका बिरुवा रोप्ने र खानेपानीको मुहान संरक्षण गर्न रैथाने बिरुवा रोपेर स्वच्छ वातावरण निर्माण अभियान थालिएको पनि अध्यक्ष राईले बताए। पालिका उपाध्यक्ष बिर्सिका राईले सार्वजनिक स्थानमा बिरुवा रोप्ने अभियानले जलवायु परिवर्तन न्यूनीकरण गर्न सहयोग पुर्याउनुका साथै मानव स्वास्थ्यमा स्वच्छ हावापानी प्राप्त गरि स्वास्थ्य रहन मद्दत पुर्याउने बताइन्। उनले पहिलो चरणमा एक हजार बिरुवा वितरण गरिएको र अन्य ३ हजार बिरुवा वितरणका लागि तयार पारिएको जानकारी दिएकी छिन। सार्वजनिक स्थानलाई हरियाली बनाएपश्चात् पालिकाका प्रत्येक घरधुरीमा समेत बिरुवा वितरण गरि पालिकालाई नै हरियाली बनाइने अध्यक्ष राईको भनाइ छ।"
कर्णालीमा बर्सेनि बढ्दै दुर्व्यसनी,"वीरेन्द्रनगर : गत बिहीबार जिल्ला प्रहरी कार्यालय सुर्खेतले ५ किलो ५ सय ४० ग्राम शुद्ध अफिमसहित जाजरकोटको जुनीचाँदे गाउँपालिका १० का जयबहादुर बस्नेतलाई पक्राउ गरी सार्वजनिक गर्यो । उनलाई प्रहरीले सुर्खेतको भेरीगंगा नगरपालिका१० तालबारीबाट पक्राउ गरेको हो । उनीबाट अफिम तौल गर्ने डिजिटल तराजु एक थान, नागरिकता, विभिन्न बैंकका चेकहरू ५ थान, नगद ४ हजार ७ सय ३० रुपैयाँ पनि बरामद गरियो । जिल्ला प्रहरी कार्यालय सुर्खेतका सूचना अधिकारी डीएसपी मोहनजंग थापाले भने, जाजरकोटमा उत्पादन भई त्यहाँबाट संकलन गरेर भारततिर बिक्री वितरण गर्न लैजान लागेको गोप्य सूचनाका आधारमा छिन्चुमा प्रहरी अधिकृतसहितको टोली अफिम बरामद गर्न सफल भयो । अफिम एक सय ग्राम मात्र बरामद हुँदा पनि १५ वर्षसम्म कैद र ५ लाखसम्म जरिबाना हुने कानुनी व्यवस्था छ । पक्राउ परेका व्यक्तिले अफिम उत्पादनदेखि बजारीकरण गर्नेसम्म आफैं गरेका हुन् । उनीबाट बरामद भएको अफिम स्थानीय मूल्य प्रतिकिलो १ लाख ६० हजारका दरले ८ लाख ८६ हजार ४ सय मूल्य बराबरको हो । यो अफिम नेपालगन्जसम्म पुग्दा प्रतिकिलो ५ लाख र भारत पुग्दा प्रतिकिलो २० लाख बढीले बिक्री हुने प्रहरीको अनुमान छ । दुई महिनायता मात्र सुर्खेतमा प्रहरीले ब्राउनसुगर, चरेस, अफिम, गाँजा, ट्रमाडोलजस्ता लागुऔषध बिक्री वितरण गर्ने पाँच जना महिलासहित ४४ जनालाई पक्राउ गरी कानुनी दायरामा ल्याएको छ । जिल्ला प्रहरी कार्यालय सुर्खेतका प्रमुख एसपी सुधीरराज शाहीले भने, पछिल्लो समय कर्णालीमा लागुऔषध दुर्व्यसनी बढिरहेको जनगुनासो आउने गरेकाले प्रहरीले त्यसका विरुद्ध अभियान नै चलाइरहेको छ । अहिले सुर्खेत प्रहरीको मुख्य प्राथमिकता लागुऔषध नियन्त्रण, सामाजिक सदाचार, यौनजन्य व्यवसाय नियन्त्रण र बाह्रमासे जुवा अड्डा चलाइराखेकाहरूका विरुद्धको अप्रेसन हो । जुन अभियानबाट प्रहरीले यौनजन्य व्यवसाय गर्ने कसुरअन्तर्गत २९ जना र जुवातासमा संलग्न २१ जनालाई पक्राउ गरी कानुनी प्रक्रिया अगाडि बढाइरहेको छ । लागुऔषधका घटना प्रदेशभरि लागुऔषध दुर्व्यसनका घटनाहरू सुर्खेतमा मात्र होइन, कर्णाली प्रदेशभरि नै व्यापक रूपमा हुने गरेको प्रहरीको तथ्यांक छ । प्रदेश प्रहरी कार्यालयको तथ्यांकअनुसार कर्णाली प्रदेशका १० वटै जिल्लामा गरी चालु आर्थिक वर्ष २०८१०८२ को जेठ मसान्तसम्ममा लागुऔषध दुर्व्यसन तथा ओसारपसार सम्बन्धी १६० वटा मुद्दा दर्ता भएका छन् । जसमा सबैभन्दा बढी सुर्खेतमा १ सय ५, सबैभन्दा कम कालीकोट र मुगुमा २२ वटा मुद्दा दर्ता भएका छन् । यस्तै जुम्लामा २१, डोल्पामा ४, रुकुमपश्चिममा ९, दैलेखमा ९, जाजरकोटमा ३ र सल्यानमा ५ वटा मुद्दा दर्ता भएका छन् । यस्तै, गत आर्थिक वर्ष २०८००८१ मा कर्णाली प्रदेशका १० वटै जिल्लामा लागुऔषधसम्बन्धी कसुरमा १ सय ६ वटा मुद्दाहरू दर्ता भएका थिए । तर चालु आर्थिक वर्षमा गत आर्थिक वर्षमा भन्दा ५४ बढी मुद्दा दर्ता भए । जसमा सबैभन्दा बढी सुर्खेतमा ७४ वटा र सबैभन्दा कम हुम्ला र डोल्पामा ११ मुद्दा दर्ता भएका छन् । यस्तै जुम्लामा १६, मुगुमा २, दैलेखमा ४, कालीकोट ३ र सल्यानमा ५ वटा मुद्दा दर्ता भए । उक्त कसुरमा ८ जना महिलासहित जम्मा १ सय ६८ जना पक्राउ परेका थिए । गत आर्थिक वर्ष २०७९०८० मा कर्णाली प्रदेशका १० वटै जिल्लाहरूमा लागुऔषधसम्बन्धी कसुरमा १ सय १४ वटा मुद्दाहरू दर्ता भए । जसमा सबैभन्दा बढी सुर्खेतमा ८८, सबैभन्दा कम जाजरकोट र सल्यानमा २२ मुद्दा दर्ता भए । अन्य जिल्लाहरू मुगुमा ३, दैलेखमा ४, जुम्लामा १२ र कालीकोटमा ३ वटा मुद्दाहरू दर्ता भएका थिए । जुन कसुरमा १६ जना महिलासहित जम्मा २ सय १५ जना व्यक्तिहरू पक्राउ परेका थिए । आर्थिक वर्ष २०७८०७९ मा कर्णालीका १० वटै जिल्लाहरूमा ९५ मुद्दा दर्ता भएका थिए । जसमा संलग्न १ सय २९ जना व्यक्तिहरू पक्राउ परेका थिए । कर्णाली प्रदेश प्रहरी प्रमुख डीआईजी माधवप्रसाद श्रेष्ठले पछिल्लो समय कर्णालीमा लागुऔषध दुर्व्यसनका विरुद्ध प्रहरीले व्यापक अप्रेसन सञ्चालन गरिरहेको बताए । उनले भने, कर्णाली प्रदेशलाई शान्त र सुरक्षित बनाउन मुख्य बाधकहरूमध्ये एक लागुऔषध हो । जसका कारण महिला तथा बालबालिका माथि हुने हिंसा र दुव्र्यवहार बढाइरहेको छ । घरेलु अपराध र हिंसाका घटनाहरूको ९० प्रतिशत कारण लागुऔषध देखिएको छ । जसका विरुद्ध प्रहरीले अप्रेसन चलाइरहेको छ । प्रदेश प्रहरी प्रमुख श्रेष्ठका अनुसार प्रहरीले पछिल्लो समय लागुऔषधमा उत्पादनदेखि बजारसम्ममा संलग्न रहेका व्यक्तिहरूलाई पक्राउ गरी कानुनी कारबाही गरिरहेको छ । विगतमा भरियाहरू मात्र पक्राउ पर्ने गरेको गुनासोहरू सुनिथ्यो, डीआईजी श्रेष्ठले भने, तर अहिले हामीले लागुऔषध दुर्व्यसनमा पक्राउ परेका व्यक्तिहरूमा प्रिबार्गेनिङ सिस्टमअनुसार उत्पादनदेखि बजारसम्म संलग्न हुने सबैलाई कानुनी दायरामा ल्याउने गरेका छौं । कुनै पनि अपराधका घटनामा संलग्न भएर पक्राउ परेका व्यक्तिले अपराध अनुसन्धानमा सहयोग गरेमा २५ देखि ५० प्रतिशतसम्म छुट दिने व्यवस्था छ । त्यसैको उपयोग गरेर लागुऔषध उत्पादनदेखि बजारीकरणमा संलग्नहरूलाई पहिचान गर्ने र कानुनी दायरामा ल्याउने काम भइरहेको प्रहरीले जनाएको छ । यसबाहेक कर्णालीमा हामी सवारी दुर्घटना, आत्महत्याविरुद्ध सचेतनाका साथै सम्भावित विपद्मा हुने क्षति न्यूनीकरणका लागि कार्ययोजना बनाएर अगाडि बढिरहेका छौं, डीआईजी श्रेष्ठले भने । दुर्व्यसनको सिकार युवापुस्ता बढी प्रहरीका अनुसार कर्णालीमा लागुऔषध दुर्व्यसनमा बढीजसो युवा पुस्ता संलग्न हुने गरेको पाइएको छ । सुर्खेतका प्रहरी प्रमुख एसपी सुधीरराज शाहीले भने, लागुऔषध दुर्व्यसनमा संलग्नहरू पक्राउ पर्नेमा बढीजसो युवा पुस्ता छन् । १६ देखि ३९ वर्षसमूहका व्यक्तिहरू बढी पक्राउ परेका छन् । यसमा महिला र पुरुष दुवै संलग्न छन् । महिलालाई लागुऔषधको सञ्चय गर्ने र ओसारपसार गर्ने दुवै कार्यमा प्रयोग गरिएको पाइएको छ । तर त्यो संख्या न्यून छ । प्रायः पुरुष नै लागुऔषध उत्पादन, प्रयोग र बजारीकरणमा बढी सक्रिय छन् । सुर्खेतमा लामो समयदेखि लागुऔषध दुर्व्यसन न्यूनीकरण तथा मानसिक स्वास्थ्य र हिंसाका सबालमा काम गर्दै आएकी सामाजिक अभियन्ता पवित्रा शाहीले भनिन्, लागुऔषध प्रयोगका कारण धेरै युवाको भविष्य डामाडोल भइरहेको छ । पढ्ने, रोजगारी गर्ने, कमाउने र उत्पादनशील काममा लाग्ने उमेरमा लागुऔषधको दलदलमा फसेका युवाकै कारण समाजमा विभिन्न खालका अपराधजन्य घटनाहरू बढिरहेका छन् । यसको न्यूनीकरण र रोकथामका लागि सबै सरोकारवालाहरूले एकसाथ अभियान चलाउनु आवश्यक छ । उनका अनुसार कर्णालीमा बढ्दो अवस्थामा रहेको लागुऔषध दुर्व्यसन न्यूनीकरणका लागि विभिन्न नाकामा कडाइ गर्नुका साथै सचेतनामूलक कार्यक्रम सञ्चालन गर्नु आवश्यक छ । प्रदेश भित्रिने नाकामा कडाइ गर्नुपर्छ । कडाइमात्र गरेर भएन, सचेतनाका कार्यक्रम आम नागरिकसम्म पुर्याउन सके मात्रै लागुऔषध दुर्व्यसन न्यूनीकरण गर्न सकिन्छ, उनले भनिन् । उनका अनुसार सुर्खेतमा हुने गरेका अधिकांश हिंसा र दुव्र्यवहारका घटनाहरू लागुऔषधकै कारण भएको देखिएको छ । त्यसमा पनि अधिकांश युवा पिँढी छन् । कतिपय युवालाई परिवारजनले पनि सम्हाल्न नसकेर सम्बन्धित संस्थामा जाने गरेका छन् । त्यसैको अर्को परिणाम सम्बन्ध विच्छेदका घटना पनि बढिरहेका उनले बताइन् । अर्को कुरा पछिल्लो समय लागुऔषधसम्मको पहुँच पनि बढेकाले अभिभावकको नियन्त्रणभन्दा बाहिर रहेका बालबालिका यसबाट प्रभावित भइरहेका छन् । अब हामीले स्थानीय तहमार्फत लागुऔषध दुर्व्यसनका सवालमा ठोष कार्यक्रमका साथ अभियान सञ्चालन गर्नुपर्ने अवस्था छ, उनले भनिन् । एक जिल्लाबाट अर्को जिल्ला बसाइँसराइ गरेर पढिरहेका बालबालिका पनि यस्तो दुर्व्यसनीमा फस्ने गरेको उनले जनाइन् । लागुऔषध प्रयोग गर्ने युवाहरूकै कारण समाजमा हत्या, लुटपाट, चोरी, डकैतीजस्ता सामाजिक अपराधका घटना बढ्दै गएका छन् । लुटपाट, चोरी, डकैती, हिंसालगायतका घटनामध्ये प्रायःमा लागुपदार्थ प्रयोगकर्ता नै संलग्न रहने गरेको प्रहरीको भनाइ छ । नसाका लागि आवश्यक पैसाको जोहो गर्न उनीहरू जस्तोसुकै अपराध गर्न पनि पछि नपर्ने गरेको प्रहरीले जनाएको छ । अभिभावकले आफ्ना छोराछोरीप्रति निगरानी नराख्नाले लहैलहैमा लागेर युवायुवती लागुऔषध दुर्व्यसनमा फस्ने गरेका छन् । लागुऔषध दुर्व्यसन तथा सामाजिक अपराधीविरुद्ध अभियान चलाइरहेकी अभियन्ता सुजिता रोकायाले लागुऔषधको बढ्दो प्रयोग समाज र सबैका लागि ठूलो चुनौती र चिन्ताको विषय बनिसकेको बताइन् । यसलाई नियन्त्रण गर्न राज्यका निकायका साथै नागरिक तहबाट पनि सबैको सक्रियताको खाँचो रहेको उनको भनाइ छ । उनका अनुसार विद्यालय र परिवारमा जनचेतनाका कार्यक्रम सञ्चालन गर्नुपर्ने र अभिभावकले पनि आफ्ना छोराछोरीको उठबस र संगतलाई ध्यान दिनुपर्ने अवस्था छ । किन फस्छन् लागुऔषधमा युवायुवती ? कर्णालीका युवापुस्ता लागुऔषध दुव्यर्सनमा फस्नुको पहिलो कारण उसको परिवार हो । प्रदेश अस्पताल सुर्खेतमा कार्यरत डा सुशील समदर्शीले भने, परिवारको कुनै सदस्यले लागुऔषधको प्रयोग गर्दा बालबालिकाले पनि त्यसको सिको गर्छन् । त्यही कारणले गर्दा उनीहरूले लागुऔषधको प्रयोग गर्ने गरेको पाइएको छ । प्रदेश अस्पतालमा आउने अधिकांश मानसिक बिरामीहरूमा लागुऔषध दुर्व्यसन पनि एक मुख्य कारणका रूपमा देखिएको छ । उनका अनुसार बालबालिकाप्रति परिवारको राम्रो व्यवहार नहुँदा, उनीहरूसँग पर्याप्त समय नबिताउँदा, जति पैसा माग्यो सो पैसा दिने गर्दा, मागेको पैसा के कुरामा खर्च गर्छ भन्ने कुराको खोजीनीति नगर्दा, आफ्ना सन्तानको धेरै विश्वास गर्दा, सन्तानले गरेको नराम्रो कार्य ढाकछोप गर्दा किशोरकिशोरी कुलतमा फस्ने गरेका छन् । यसप्रति परिवार बढी जिम्मेबार हुनुपर्छ । विद्यालयले पनि यस सबालमा आफ्ना विद्यार्थीप्रति ध्यान दिन नसक्दा यस्ता घटना बढिरहेका छन् । डासमदर्शीका अनुसार कतिपय समुदायमा परम्परादेखि चल्दै आएको सांस्कृतिक तथा सामाजिक कारणले पनि अहिलेको पुस्ता लागुऔषधको कुलतमा फस्ने गरेका छन् । हाम्रो कतिपय समुदायमा जाँडरक्सीको सेवन गर्ने परम्परा नै छ । सो परम्पराले पनि उनीहरूका घरका सन्तान लागुऔषधको कुलतमा फसेको हाम्रो अगाडि ज्वलन्त उदाहरण छन् । यससँगै अहिलेको पुस्ताले साथीहरूको दबाबलाई थेग्न नसकेका कारणले पनि लागुऔषधको कुलतमा फसेका छन् । गलत साथीको संगतले गर्दा कतिपय लागुऔषधको दुव्यर्सनमा फसेका छन् । साथीले सुरूमा केही पनि हुँदैन भनेर चाख्न लगाउने र पछि त्यसले गर्दा बानी पर्ने र यो लतलाई छोड्न गाह्रो हुने धेरै उदाहरण छन् । हरेक अभिभावकले आफ्ना सन्तानलाई कुलतबाट जोगाउन साथीसंगतिको संगत बेला बेला के कस्तो छ भनेर बिचार गर्नुपर्छ, उनले भने । यस्तै कतिपय मानिस घरेलु हिंसा तथा दुव्र्यवहारको कारण पनि कुलतमा फसेका छन् । सन्तानले आफूले भनेको जस्तो काम नगरेको खण्डमा उनीहरूलाई मानसिक तनाव दिने, गालीगलौज गर्ने, छोराछोरीलाई चाहेको तथा आवश्यक पर्ने कुरा पनि उपलब्ध नगराउने, कुटपिट गर्ने गरेको खण्डमा उनीहरू घरमा नआउने र साथीसंगीसँग लागेर लागुऔषधको कुलतमा फस्ने गरेको विभिन्न अनुसन्धानले देखाउँछ । लागुऔषधको कुलतमा अहिलेको पुस्ता फस्नुको कारण बेरोजगारी पनि हो । देशमा दिनप्रतिदिन बेरोजगारीको समस्या बढ्दो छ । स्नातक वा स्नातकोत्तर अध्ययन गरेका युवा पुस्ताहरू बेरोजगार छन् । युवा पुस्तालाई व्यस्त राख्ने कुनै अवसर छैन । त्यसैले गर्दा उनीहरू लागुऔषधको कुलतमा फसिराखेका छन् । आफ्ना सन्ततिहरूलाई कुलतबाट जोगाउन घर परिवारले बच्चाको नजिक मदिरा तथा सुर्तीजन्य पर्दाथको सेवन नगर्ने, सकेसम्म यस्ता चिजवस्तुहरू घरबाट टाढा राख्नुपर्ने डा समदर्शीको सुझाव छ । यस्तै स्थानीय सरकारले यसमा बजेट छुट्ट्याउने, स्थानीय सरकार, स्थानीय प्रहरी, स्थानीय क्लब, आमा समूह तथा विभिन्न संस्था मिलेर जनचेतनामूलक कार्यक्रम सञ्चालन गर्ने, लागुऔषधको उत्पादन हुने ठाउँमा गई फँडानी गर्ने र यस्ता वस्तु उत्पादनमा रोक लगाउने कार्य गर्नु आवश्यक छ । लागुऔषध कारोबारीलाई कानुनको कठघरामा उभ्याउने, लागुपदार्थको दुर्व्यसनीलाई अपराधीको रूपमा नहेरी यो एक प्रकारको रोग हो भनेर उपचार गरे अवश्य निको हुन्छ भन्ने चेतना व्यापक रूपमा जनमानसमा फैलाउनु आवश्यक छ, डासमदर्शीले भने । पछिल्लो समय कर्णालीमा लागुऔषध दुर्व्यसनका विरुद्ध प्रहरीले व्यापक अप्रेसन सञ्चालन गरिरहेको छ । कर्णाली प्रदेशलाई शान्त र सुरक्षित बनाउन मुख्य बाधकहरूमध्ये एक लागुऔषध हो । घरेलु हिंसा र अपराधका घटनाहरूको ९० प्रतिशत कारण लागुऔषध देखिएको छ । डीआईजी माधवप्रसाद श्रेष्ठ, कर्णाली प्रदेश प्रहरी प्रमुख लागुऔषध प्रयोगका कारण धेरै युवाको भविष्य डामाडोल भइरहेको छ । पढ्ने, रोजगारी गर्ने, कमाउने र उत्पादनशील काममा लाग्ने उमेरमा लागुऔषधको दलदलमा फसेका युवाकै कारण समाजमा विभिन्न खालका अपराधजन्य घटनाहरू बढिरहेका छन् । यसको न्यूनीकरण र रोकथामका लागि सबै सरोकारवालाले एकसाथ अभियान चलाउनु आवश्यक छ । पवित्रा शाही, सामाजिक अभियन्ता परिवारको कुनै सदस्यले लागुऔषधको प्रयोग गर्दा बालबालिकाले पनि त्यसको सिको गर्छन् । त्यही कारणले उनीहरूले लागुऔषधको प्रयोग गर्ने गरेको अवस्था छ । प्रदेश अस्पतालमा आउने अधिकांश मानसिक बिरामीहरूमा लागुऔषध दुर्व्यसन पनि एक मुख्य कारणका रूपमा देखिएको छ । डासुशील समदर्शी, चिकित्सक, प्रदेश अस्पताल, सुर्खेत लागुऔषध दुर्व्यसन नियन्त्रणको प्रयास प्रदेश प्रहरी कार्यालयका अनुसार लागुऔषधको कारोबारी नियन्त्रणका लागि प्रहरीले विशेष टोली खटाएको छ । जसको प्रतिफल दिनानुदिन उनीहरू पक्राउ पर्ने क्रम पनि बढेको छ । तर, प्रहरीको अभियानलाई सफल पार्न अथवा सहयोग गर्न र नागरिकस्तरमा जनचेतना जोगाउन लाल्टिन अभियान पनि कर्णालीमा विगत केही वर्ष यता जारी नै छ । तत्कालीन प्रदेश प्रहरी प्रमुख डीआईजी भीम ढकालले सुरुवात गरेका लागुऔषधविरुद्ध लाल्टिन अभियान अहिले पनि जारी छ । यस्तै, प्रहरीले समुदाय प्रहरी साझेदारी कार्यक्रममार्फत कर्णाली प्रदेशका १० वटै जिल्लाहरूमा सचेतनाको अभियान चलाइरहेको छ । यसबाट लागुऔषध दुर्व्यसनबाट हुने असर र जोगिने उपायका विषयमा समुदायस्तरसम्म जानकारी गराउने गरिएको छ । नेपाल प्रहरीले मुलुकभरिका ७ सय ५३ स्थानीय सरकारसँग सम्झौता गरेर एकै दिन देशैभरि सञ्चालन गरेको समुदाय प्रहरी साझेदारी कार्यक्रम कर्णालीमा प्रभावकारी बन्दै गएको छ । उक्त कार्यक्रम २०७५ कात्तिक ११ मा गरिएको थियो । यसैको प्रतिफल स्वरूप पछिल्लो समय लागुऔषधसम्बन्धी अपराधजन्य घटनाहरूमा धेरै पक्राउ परिरहेको अवस्था छ । कर्णाली प्रदेश प्रहरी प्रमुख माधव श्रेष्ठले समुदाय प्रहरी साझेदारीअन्र्तगत प्रहरीले विभिन्न सचेतनामूलक कार्यक्रम सञ्चालन गर्न थालेपछि समुदायमा हुने आपराधिक घटना तथा सामाजिक विकृति नियन्त्रणमा स्थानीय नागरिकसमेत अग्रसर हुन थालेको बताए । उनले भने, यस कार्यक्रम बालविवाह, बहुविवाह, घरेलु हिंसा, लागुऔषध दुर्व्यसन, दाइजो प्रथा, छाउपडी प्रथा, जातीय विभेद, आत्महत्याजस्ता सामाजिक विकृति र बिसंगतिहरू न्यूनीकरणका लागि कर्णालीमा निकै प्रभावकारी बनेको छ । कर्णालीका दसवटै जिल्लाहरूमा प्रहरीले स्थानीय स्तरसम्मै यो कार्यक्रममार्फत सचेतना जोगाउने काम निरन्तर गर्दै आएको छ । उनका अनुसार प्रहरीले विद्यालयदेखि समुदायसम्म सचेतनामूलक कार्यक्रम गर्दा स्थानीय नागरिकसँग प्रहरीको सम्बन्ध राम्रो भएको छ । समाजमा प्रहरीप्रतिको जनविश्वास बढ्दै गएको छ । हरप्रहर, गाउँ र नगरी, टोलटोलमा नेपाल प्रहरी भन्ने मूलनाराका साथ स्थानीय तह, समुदाय, सामाजिक संस्था र विद्यालयसँगको साझेदारीमा सञ्चालन भएको समुदाय प्रहरी साझेदारी कार्यक्रम अपराध रोकथाम, शान्ति सुरक्षा तथा सचेतना जगाउन निकै उपयोगी बनेको छ । यसले समाजलाई अपराधमुक्त बनाउन सहयोग पुगेको छ । लुकेर हुने अपराधलाई उजागर गरी कानुनी दायरामा ल्याउन पनि सहयोग पुगेको श्रेष्ठले बताए ।"
लिङ्देन कारबाहीमा उत्रिएपछि राप्रपामा विवाद,"काठमाडौं : राप्रपाभित्र यतिबेला अनुशासन समितिले गरेको कारबाहीको विषयलाई लिएर विवाद छताछुल्ल भएको छ । राप्रपाका नेता नवराज सुवेदीले पार्टी अध्यक्ष राजेन्द्र लिङ्देनले आफूलाई विधानविपरीत अनुशासन समिति अध्यक्ष पदबाट हटाएको भन्दै आइतबार उक्त निर्णय बदरको माग गर्दै निर्वाचन आयोगमा उजुरी दिएका छन् । पार्टीका अध्यक्ष लिङ्देनले भने आफूविरुद्ध गुट बनाएर हिँडेको भन्दै पार्टीका महामन्त्री धवलशमशेर राणाप्रति इंगित गर्दै भने, हिजो अस्ति गुट बनाएर, थर्काएर, अध्यक्षलाई घेराबन्दी गरेर हिँड्ने ? अध्यक्ष लिङ्देनले यसो भनिरहँदा महामन्त्री राणालगायतले काठमाडौंमा शनिबार दिउँसो बेग्लै भेला गरेका थिए । उक्त भेलाले अध्यक्ष लिङ्देन विधानअनुसार नचलेकाले निर्वाचन आयोगमा ध्यानाकर्षण गराउने निर्णय गरेको थियो । अध्यक्ष लिङ्देनले असार २५ गते सगुनसुन्दर लावतीलाई प्रवक्ताबाट पदमुक्त गरेका थिए भने सोही दिन अनुशासन समिति अध्यक्षमा उपाध्यक्ष रोशन कार्कीलाई मनोनीत गरेका थिए । त्यसअघि अनुशासन समिति अध्यक्ष सुवेदी थिए । सुवेदीले चैत ४ गते राजसंस्था पुनस्र्थापनाका लागि संयुक्त जनआन्दोलन समिति घोषणा गरेका थिए । अध्यक्ष लिङ्देनले पार्टीभित्रका असन्तुष्टहरूलाई लक्ष्य गर्दै आफूले गल्ती गरेको भए महाधिवेशनमा हराउन चुनौती पनि दिए । मैले गल्ती गरेको छु भने महाधिवेशनमा हराइदिने हो अहिले अल्झाउने होइन, उनले भने, महाधिवेशनले मलाई म्यान्डेट दिएको छ, अहिले काममा सघाउने हो । अध्यक्षले मनोनीत गर्ने भनेर विधानमै भएका मानिसहरू चाहे उपाध्यक्ष हुन्, महामन्त्री हुन्, अध्यक्षको सहयोगको लागि हो । अध्यक्षलाई अल्झाउन, बदनाम गर्न, नभएको कुरा सञ्चारमाध्यममा लेख्न र लेखाउन बनाइएको होइन । आफूले मनोनीत गरेकाहरूले आफैंलाई घेराबन्दी गरेको भनाइ अध्यक्ष लिङ्देनको छ । उता सुवेदीले भने निर्देशन समितिका अध्यक्ष डा प्रकाशचन्द्र लोहनी, महामन्त्री धवलशमशेर राणा, प्रवक्ताबाट निकालिएका सगुन लावती, महामन्त्री कुन्ती शाही, उपाध्यक्ष विक्रम पाण्डेलगायत दर्जनौंसहित आयोग पुगेर सातबुँदे उजुरी दिएका थिए । उनले दिएको उजुरीमा भनिएको छ, आफू पार्टीको अनुशासन समितिको वैधानिक अध्यक्ष रहेकाले, विधानले तोकेको पदावधि र कार्यकाल बाँकी नै रहेको छ । म स्वयंले पार्टीको विधानविपरीतको कुनै कार्य नगरी पार्टीको वरिष्ठ नेता एवं केन्द्रीय सदस्यको पदमा यथावत् नै रहेको र केन्द्रीय सदस्यको हैसियतबाटै अनुशासन समितिको अध्यक्षको जिम्मेवारी प्राप्त भई विधानअनुसारको पदीय जिम्मेवारी निर्वाह गरी आएको अवस्थामा मलाई अनुशासन समितिको अध्यक्षबाट हटाउने, मेरो स्थानमा अर्को व्यक्तिलाई तोक्नेसमेतका काम कारबाही निर्णय पार्टीको विधानविपरीत रहेकोले यस सम्बन्धमा पार्टीका अध्यक्षज्यूबाट तत्काल लिखित प्रतिक्रिया लिई विधानविपरीत हटाउने र पदपूर्ति गर्ने लगायतका काम कारबाही बदर गरी अनुशासन समितिको अध्यक्ष पदमा यथावत् बहाली हुने गरी उपयुक्त निर्णय एवं निर्देशन जारी गरी पाउन सादर अनुरोध गर्दछु । पार्टीका महामन्त्री राणाले भने आफैंले नेतृत्वमा ल्याएको वर्तमान अध्यक्षले आफैंलाई कारबाही गरेको भन्दै अध्यक्षलाई आरोप लगाएका छन् । सुवेदीलाई गरिएको कारबाहीका विरुद्ध निर्वाचन आयोग पुगेका राणाले भने, नयाँ पुस्तालाई भनेर अब मैले नै काँधमा बोकेर ल्याएको तर अब मैमाथि पटकपटक कारबाही हुन्छ । उनले क्यान्सर भएर उपचार गर्न भारत जाँदाको विषय निकाल्दै आफूलाई पदबाट हटाइएको गुनासो पनि गरे । पार्टीभित्रका विवाद मिलाउन आग्रह गर्दै आफू अध्यक्ष लिङ्देनको घरमा ६ पटकसम्म पुगेर आग्रह गर्दा पनि काम नहुँदा निर्वाचन आयोगसम्म धाउनुपर्ने अवस्था सिर्जना भएको बताए । राणाले भने, तर पार्टी फुट्न दिन्नौं, हामी पार्टीको पक्षमा छौं र यो पार्टीले बोकेको एजेन्डा उत्कृष्ट छ । सुवेदीले निर्वाचन आयोगमा दिएको निवेदनमा महाधिवेशनको मुखमा गरिएको यस्तो कारबाहीहरूले अध्यक्षले एकलौटी गर्न चाहेको हुन सक्ने सम्भावना रहेको भन्दै लेखिएको छ, त्यस्तो सम्भावना छ । आफ्नो विरोध गरेको सबैलाई निकाल्दियो भने त एकलौटी भइहाल्छ नि । सबै निर्णय एक्लै गर्न खोज्यो भने यसको प्रतिवाद हुन्छ र एक्सिडेन्ट हुन्छ भनेर पटकपटक भनेको हो तर उहाँले मान्नु भएन, उनले थपे, अध्यक्षले मनोनीत गर्न पाउने तर हटाउन कमिटीबाट निर्णय गर्नुपर्ने विधानमा व्यवस्था छ । पार्टीभित्र अन्याय हुन लागेपछि हामीले बोलेको हो । सबैभन्दा पहिले त हामीले पार्टीभित्रै मिलाउन खोजेको थियौं । पटकपटक म अध्यक्षको घर पनि गएको छु, उनले भने, पार्टीलाई एउटा सहमतिमा चलाएर लिएर जाउँ भनेर पटकपटक भनेको पनि छु । तर त्यस्तो हुन सकेन । यो दुर्भाग्य हो । महामन्त्री राणाले नवराज सुवेदीलाई गरेको कारबाही गलत भएको र पुनर्बहाली गर्न आयोगसम्म आउनु परेको बताए ।"
"लेन्दे खोलामा बाढी बितण्डा : बेपत्ताको खोजि जारी, सडक मर्मत तथा पुनर्निमाणको काम धमाधम","नुवाकोट : चीनको तिब्बतको लेन्देखोलामा आएको बाढीका कारण क्षति पुगेका भौतिक संरचनाको विवरण संकलन कार्य जारी रहेको छ । सडक, सवारी साधन, जलविद्युत आयोजनालगायत क्षेत्रमा अर्बौको क्षति पुगेको छ । बाढीले त्रिदेशिय मार्गअन्तर्गत स्याफ्रुवेशीदेखि टिमुरे रसुवागढीसम्म १६ किलोमिटर सडकखण्डको १२ स्थानमा कटा र केही ठाउँमा पहिरोले बगाएको थियो। सोही सडक खण्डको पुर्ननिर्माण र मर्मत कार्य जारी रहेको छ । चार दिनको अवधिमा रोङ्गा पुलदेखि टिमुरेसम्मको नौ दशमलव पाँच किलोमिटर र रसुवागढी जलविदुत आयोजनाको बालुवाखानीदेखि रसुवागढीतर्फको दुई सय ७० मिटर सडक मर्मत तथा पुर्ननिर्माण गरिएको जिल्ला प्रशासन कार्यालय रसुवाले जनाएको छ । बाढीले पुर्याएको क्षतिको मुल्यांकन गर्न गल्छिदेवीघाटत्रिशूलीस्याफ्रुवेशीरसुवागढी सडक योजना कार्यालय नुवाकोटका प्रमुख खड्गलाल श्रेष्ठको संयोजकत्वमा गठित विशेष समितिले स्थलगत मुल्यांकनको कार्यलाई तिव्रता दिएको सहायक प्रजिअ द्रुवप्रसाद अधिकारीको भनाइ छ । उनका अनुसार सडक मर्मत तथा पुर्ननिर्माणका लागि सडक आयोजना,जलविद्युत कम्पनीलगायतका स्काभेटर,डोजर, ब्रेकरलगायतका हेभि उपकरणहरूसहित सयौं प्राविधिक कर्मचारी दैनिक रुपमा खटिएका छन् । दैनिक चार थान हेभि इक्युपमेण्टमार्फत सडक मर्मत, पुर्ननिर्माण तथा बाढी सफा गर्ने कार्य भइरहेको गोसाइकुण्ड गाउँपालिका अध्यक्ष कैसाङनुर्वु तामाङले बताए । उनले भने,'पुर्ननिर्माणको कार्य भइरहेको छ, केहि दिनमै नेपालचीन रसुवागढी नाका जोडिने लक्ष्य रहेको छ।' नेपालबाट मालसामान पैठारीका लागि चीनको केरुङतर्फ गएका गाडी तथा सामानहरूलाई चिनियाँ पक्षले सुरक्षित रुपमा भण्डारण गरि राखिदिएको रसुवा प्रशासनले जनाएको छ । बाढी आएको दिन मंगलबारदेखि नै चीनले केरुङमा फसेका एकसय जना नेपालीलाई सुरक्षित रुपमा गाँसबासको व्यवस्थासहित राखिरहेको प्रमुख जिल्ला अधिकारी अर्जुन पौडेलले जाकारी दिए। उनीहरूलाई सडक पुर्ननिर्माण तथा मर्मतपछि रसुवागढी ल्याइने पनि पौडेलले बताए । उनीहरू रोजगारी,पर्यटन र व्यवसायको सिलसिलामा रसुवागढी नाका हुँदै केरुङ पुगेका थिए । चीनले रसुवागढीस्थित लेन्देखोलामा अस्थायी रुपमा बेलिव्रिज निर्माण गर्ने जानकारी आएको नेपालका सुरक्षा अधिकारीले जानकारी दिएका छन् । यसका लागि नेपाल सरकारले कुटनीतिक रुपमा पहल गरिरहेको जनाइएको छ । लेन्देखोला र सो खोला मिसिएको त्रिशूली नदीमा बाढीमा बेपता भएकाहरूको खोजि जारी रहेको छ। हालसम्म दुई प्रहरी,६ चिनियाँसहित १९ जना बेपत्ता छन्। बाढीले पुरेको ११ थान विद्युतीय सवारी,२१ थान मालवाहक ट्रक,कन्टेनर,दुई थान हेभि इक्युपमेण्ट सुरक्षित स्थानमा सारिएको छ । चीनको तिब्बततर्फबाट यहि असार २४ गते मंगलबार बिहान आएको भीषण बाढीले रसुवागढी नाका,टिमुरे तथा जलविद्युत क्षेत्रमा ठूलो क्षति पुर्याएको जिल्ला प्रशासन कार्यालय रसुवाले जनाएको छ । मर्मत, पुर्ननिर्माण,उद्धार,राहत तथा पूर्वाधार पुनःस्थापनाको कार्य तीव्र गतिमा भइरहेको रसुवा प्रशासनले जानकारी दिएको छ ।"

शीर्षक,विवरण
शनिबार देशका यी स्थानमा हुने छ वर्षा,"काठमाडौं : शनिबार देशका सुदूरपश्चिम प्रदेश, कर्णाली प्रदेश, लुम्बिनी प्रदेश लगायत देशका पहाडी भूभागमा साधारणतया बदली रही बाँकी भूभागमा मौसम मूख्यतया सफादेखि आंशिक बदली रहनेछ। मौसम पूर्वानुमान महाशाखाका अनुसार सुदूरपश्चिम प्रदेश, कर्णाली प्रदेश, लुम्बिनी प्रदेश लगायत देशका पहाडी भूभागका थोरै स्थानहरूमा तथा बाँकी भूभागका एकदुई स्थानमा मेघगर्जनचट्याङसहित हल्कादेखि मध्यम वर्षाको सम्भावना रहेको छ। देशका हिमाली भूभागका थोरै स्थानहरूमा हल्का वर्षाहिमपातको सम्भावना रहेको महाशाखाले जनाएको छ। शनिबार राति देशका पहाडी भूभागमा आंशिकदेखि साधारणतया बदली रही बाँकी भूभागमा मौसम मूख्यतया सफादेखि आंशिक बदली रहनेछ। मधेश प्रदेश, बागमती प्रदेश, गण्डकी प्रदेश लगायत कोशी प्रदेश र कर्णाली प्रदेशका पहाडी भूभागका एकदुई स्थानमा मेघगर्जनचट्याङसहित हल्का वर्षा सम्भावना रहेको महाशाखाले जनाएको छ। कोशी प्रदेश, बागमती प्रदेश, गण्डकी प्रदेश र कर्णाली प्रदेशका हिमाली भूभागका एकदुई स्थानमा स्थानमा हल्का वर्षाहिमपातको सम्भावना रहेको छ।"
"सरकारको परराष्ट्र नीति सबैसँग मित्रता, छैन कसैसँग शत्रुता","काठमाडौं : नेपाल सरकारले सबैसँग मित्रता, छैन कसैसँग शत्रुता को मान्यता अनुरूप सार्वभौमिक समानताका आधारमा सबै राष्ट्रसँग सम्बन्ध विस्तार गर्ने नीति लिएको छ। राष्ट्रपति रामचन्द्र पौडेलले संघीय संसद्को संयुक्त बैठकमा आज सरकारको नीति तथा कार्यक्रम प्रस्तुत गर्दै छिमेकी मित्र राष्ट्रहरूसँग मैत्रीपूर्ण सम्बन्ध घनीभूत गरी, पारस्परिक लाभ र सम्मानमा आधारित सम्बन्ध कायम गरिने उल्लेख गरे। त्यस्तै राष्ट्रिय हितको रक्षा गर्न संयुक्त राष्ट्र सङ्घको बडापत्र, असंलग्नता, पञ्चशीलको सिद्धान्त, अन्तरराष्ट्रिय कानुन र विश्व शान्तिको मान्यताको आधारमा स्वतन्त्र परराष्ट्र नीतिलाई अवलम्बन गरिने सरकारको नीति छ। 'संयुक्त राष्ट्रसंघ तथा बहुपक्षीय मञ्चहरूमा नेपालको भूमिकालाई थप प्रभावकारी र सशक्त बनाउँदै नेपालको हित प्रवर्द्धन गरिनेछ। नेपाल आबद्ध क्षेत्रीय सहयोग संठनमार्फत क्षेत्रीय सहयोगलाई नेपालको हित अनुकूल, अर्थपूर्ण र प्रभावकारी बनाइनेछ,' उनले भने। सरकारले आर्थिक कूटनीतिलाई सहायता, लगानी, श्रम बजार, पर्यटन र व्यापार प्रवर्द्धनको महत्वपूर्ण औजारको रूपमा स्थापित गर्दै मुलुकभित्र र बाहिर आर्थिक कूटनीतिका कार्यक्रमहरू प्रभावकारी रूपमा सञ्चालन गर्ने जनाएको छ। त्यस्तै गैर आवासीय नेपालीहरूको क्षमता र सञ्जाललाई उपयोग गरी, सार्वजनिक र सांस्कृतिक कूटनीतिको माध्यमबाट अन्तरराष्ट्रियस्तरमा मुलुकको पहिचान र सम्मानलाई अभिवृद्धि गरिने नीति तथा कार्यक्रममा उल्लेख छ।"
प्रधानमन्त्री र अजरबैजानका उपविदेशमन्त्रीबीच भेटवार्ता,काठमाडौं : प्रधानमन्त्री केपी शर्मा ओली र अजरबैजानका उपविदेशमन्त्री एलनुर मामेडोभबीच भेटवार्ता एको छ। प्रधानमन्त्री निवास बालुवाटारमा उनीहरूबीच छलफल भएको हो। भेटमा दुई देशबीचको आपसी सम्बन्ध र सहकार्यका विविध पक्षमा छलफल भएको प्रधानमन्त्री सचिवालयले जनाएको छ। भेटमा प्रधानमन्त्रीका मुख्य सल्लाहकार विष्णुप्रसाद रिमाल र परराष्ट्र मन्त्रालयका उच्चाधिकारीको सहभागिता थियो।
सार्वजनिक यातायात सेवालाई सर्वसुलभ र सुरक्षित बनाइने,"काठमाडौं : सरकारले तीन तहका सरकारबीच समन्वय र सहकार्यमा सार्वजनिक यातायात सेवालाई सर्वसुलभ, सुरक्षित एवं भरपर्दो वातावरणमैत्री बनाउने भएको छ। राष्ट्रपति रामचन्द्र पौडेलले सरकारको नीति तथा कार्यक्रम प्रस्तुत गर्दै सरकारले सवारी दुर्घटना न्यूनीकरण गर्न सडकको अवस्था सुधार गर्ने उल्लेख गरे। 'सवारी दुर्घटना न्यूनीकरण गर्न यात्रुलक्षित सचेतना कार्यक्रम गर्ने तथा सवारी चालकको क्षमता विकास गरी जिम्मेवारी बनाइनेछ,' उनले भने। रणनीतिक र व्यापारिक महत्वका सडकखण्डको क्रमशः निर्माण र स्तरोन्नति गर्दै रुग्ण पुल तथा आयोजनाको निर्माण द्रुतगतिमा अगाडि बढाउने सरकारको योजना छ। सरकारले वैदेशिक सहायतामा सञ्चालन हुने सबै परियोजनाहरुको शीघ्र कार्यान्वयन गर्ने समेत घोषणा गरेको छ। सरकारले राष्ट्रिय राजमार्गमा विशेष प्रकृतिका पुलहरु निर्माण गर्ने, सरुङमार्ग, द्रूतमार्गजस्ता आधुनिक निर्माणमा जोड दिने भएको छ। सडक तथा पुलको निर्माण र परिचालनमा तीन तहका सरकारको बीचमा समन्वय र सहकार्य गरी अगाडि बढ्ने योजना सरकारको छ। सडक सुविधा नपुगेका दुर्गम क्षेत्रको यातायातलाई सहज तुल्याउन तुइन व्यवस्थापन गर्ने र झलुङ्गे पुलको निर्माण गर्ने राष्ट्रपति पौडेलले उल्लेख गरे।"
ब्याडमिन्टन कभर्ड हल हस्तान्तरण,"नुवाकोट : नुवाकोटको बट्टारमा आधुनिक कभर्ड हल निर्माण गरिएको छ। भवनको शुक्रबार हस्तान्तरण गरिएको छ। जिल्लामा आधुनिक पक्की र ब्याडमिन्टन प्रतियोगिता गर्नका लागि ब्याडमिन्टन कभर्ड हलको आवश्यकता ठहर गरेर निर्माण गरिएको हो। विदुर नपा २ नागटारीमा तीन रोपनी क्षेत्रफलको जग्गामा आधुनिक कभर्ड हलको हस्तान्तरण गरिएको छ। कुल दुई करोड ४२ लाख ३१ हजार ६ सय सात रुपैयाँको लागतमा कभर्ड हल निर्माण गरिएको हो। सो भवन र भवनको स्वामित्व विदुर नगरपालिका अन्तर्गत रहने गरी सामाजिक विकास कार्यालयका प्रमुख लोकबहादुर वाइबाले विदुर नपाका मेयर राजन श्रेष्ठलाई लिखित सम्झौतासहित हस्तान्तरण गरे। सम्झौता गरिएको ११ महिनामै निर्माण सम्पन्न भएको हो। सो कभर्ड हलका लागि बागमती प्रदेश सरकार, विदुर नपा, अन्य निकाय तथा खेलप्रेमी उपभोक्ताको सहयोगमा निर्माण गरिएको हो।"
प्रतिनिधिसभामा नीति तथा कार्यक्रममाथि छ दिन छलफल हुने,"काठमाडौं : संघीय संसद्मा प्रस्तुत नेपाल सरकारको आगामी आर्थिक वर्ष २०८२८३ को वार्षिक नीति तथा कार्यक्रममाथि प्रतिनिधिसभामा छ दिन छलफल हुने भएको छ। प्रतिनिधिसभाको दोस्रो बैठकमा सभामुख देवराज घिमिरेले वार्षिक नीति तथा कार्यक्रममाथि छलफल र प्रधानमन्त्रीबाट जवाफका लागि वैशाख २२, २३, २४, २५, २६ र २८ गतेका दिन तोकेको जानकारी गराए। उनले नीति तथा कार्यक्रममाथिको छलफल दलीय प्रतिनिधित्वको आधारमा गर्न सांसदको नाम बैठक प्रारम्भ हुनुभन्दा एक घन्टा अगावै कार्यव्यवस्था शाखामा उपलब्ध गराउन सम्बन्धित दलका पदाधिकारीलाई आग्रह गरे। सभामुख घिमिरेले नीति कार्यक्रममाथि संशोधन राख्न चाहने सांसदले सोको सूचना वैशाख २० र २१ गते बिहान ११ देखि अपराह्न ३ बजेभित्र कार्यव्यवस्था शाखामा दिन सक्ने जानकारी गराए। प्रतिनिधिसभाको अर्को बैठक वैशाख २२ गते बिहान ११ बजे बस्नेछ। यसैबीच प्रतिनिधिसभामा सरकारको आगामी आर्थिक वर्ष २०८२०८३ को नीति तथा कार्यक्रम टेबुल भएको छ। प्रधानमन्त्री केपी शर्मा ओलीले संघीय संसद्को दुवै सदनको संयुक्त बैठकलाई राष्ट्रपतिले गरेको सम्बोधनको प्रति टेबुल गरेका हुन्। त्यसलगत्तै बसेको राष्ट्रियसभामा पनि प्रधानमन्त्री ओलीले सरकारको आगामी आर्थिक वर्ष २०८२०८३ को वार्षिक नीति तथा कार्यक्रम टेबुल गरेका थिए।"
सबै सरकारी अस्पताललाई एउटै अनलाइन सेवामा आबद्ध गरिने,"काठमाडौं : सरकारले सबै सरकारी अस्पताललाई एउटै अनलाइन सेवामा आबद्ध गर्ने भएको छ। राष्ट्रपति रामचन्द्र पौडेलले सङ्घीय संसद्को संयुक्त बैठकमा आज सरकारको आगामी आर्थिक वर्ष २०८२८३ को नीति तथा कार्यक्रम प्रस्तुत गर्दै अस्पताललाई अनलाइन सेवामा आबद्ध गर्नेगरी नागरिक एपलाई सुधार गरिने बताए। सबै नागरिकलाई गुणस्तरीय आधारभूत स्वास्थ्य सेवा उपलब्ध गराउन संघ, प्रदेश र स्थानीय तहबीच सहकार्य गरिने उनले बताए। स्वास्थ्य प्रणालीको विकास जनसङ्ख्या, भूगोल र रोगको भारका आधारमा गरिने नीति तथा कार्यक्रममा उल्लेख छ। जनसङ्ख्या वृद्धि दरलाई पुनःस्थापना दरभन्दा कम हुन नदिने गरी जनसङ्ख्या नीति तर्जुमा गरिने भएको छ। साथै स्वास्थ्य र जनसाङ्ख्यिक दर्ता प्रणालीलाई एकीकृत स्वास्थ्य सूचना प्रणालीसँग आबद्ध गर्ने सरकारको योजना छ।"
नेपाल विद्युत् प्राधिकरण ५ अर्ब २६ करोड नोक्सानीमा,"काठमाडौं : नेपाल विद्युत् प्राधिकरणले हाल ५ अर्ब २६ करोड नोक्सानीमा रहेको जनाएको छ। शुक्रबार काठमाडौंमा श्वेत पत्र सार्वजनिक गर्दै कार्यकारी निर्देशक हितेन्द्रदेव शाक्यले आयकर ऐनको प्रावधान अनुसार थप ह्रासकट्टीको दाबीसहितको नाफा नोक्सान गणना गर्दा हालसम्म कुल ५ अर्ब २६ करोड नोक्सानीमा रहेको बताएका हुन्। उनका अनुसार आर्थिक वर्ष २०८००८१ सम्म प्राधिकरणको कुल सञ्चित नाफा करिब ४६ अर्ब ४७ करोड रहेको छ भने चालु आर्थिक वर्षको फागुन मसान्तसम्म नाफा ९ अर्ब ४८ करोड भएको छ । तर आयकर ऐनको प्रावधान अनुसार थप ह्रासकट्टीको दाबीसहितको नाफा नोक्सान गणना गर्दा हालसम्म कुल ५ अर्ब २६ करोड नोक्सानी मै रहेको देखिएको शाक्यले बताए। उनले हाल प्राधिकरणसँग नगद मौज्दात नभएकाले १० अर्ब रुपैयाँ बराबर अल्पकालीन ऋण लिने प्रक्रिया अगाडि बढाएको जानकारी दिए । प्राधिकरणमा नेपाल सरकारको शेयर लगानी २ खर्ब ६ अर्ब ७४ करोड, सञ्चित नाफा ४६ अर्ब ४७ करोड र अन्य जगेडातर्फ ५ अर्ब ८९ करोड गरी जम्मा इक्विटी २ खर्ब ५९ अर्ब १० करोड रहेको शाक्यले बताए । उनले १४ अर्ब १० करोड बराबरको रकम शोधभर्ना प्राप्त गर्न बाँकी नै रहेको उल्लेख गरे। त्यस्तै प्राधिकरणले २०८१ असार मसान्तसम्मको डेडिकेटेड फिडर तथा ट्रंकलाइनतर्फको २३ अर्ब ४४ करोडसहित २०८१ फाल्गुनसम्म प्राधिकरणको जम्मा बक्यौता ४४ अर्ब ५४ करोड रहेको जनाएको छ । २०८१ माघ महिनासम्म प्राधिकरणको कुल ग्राहक संख्या ५५ लाख ८६ हजार ३७ रहेको र आन्तरिक उच्चतम माग २ हजार ३ सय ३७ रहेको जानकारी गराएको छ । त्यस्तै प्राधिकरणले हालसम्म ११ हजार १ सय ८५ मेगावाट क्षमताको विद्युत् खरिद सम्झौता सम्पन्न भइसकेको जनाएको छ ।"
उद्यमशीलताको वातावरण सरकारले बनाउनुपर्छ,"विराटनगर : औद्योगिक र व्यावसायिक क्षेत्रका लगानीकर्ताले उद्यमशीलता बढाउन सरकारले लगानीको वातावरण बनाउँदै लैजानुपर्नेमा जोड दिएका छन्। कोशी प्रदेश लगानी सम्मेलनको सन्दर्भमा विराटनगरमा शुक्रबार आयोजित उत्पादनव्यापारको व्यवसायीकरण र उत्प्रेरणा सम्बन्धी छलफल कार्यक्रममा विज्ञ तथा उद्यमीले उक्त जोड दिएका हुन्। भाटभटेनी सुपर मार्केटका सञ्चालक मीनबहादुर गुरुङले देशमा लगानीका सम्भावना प्रशस्तै रहेको बताउँदै नीतिगत र व्यावहारिक वातावरण सरकारले बनाउनुपर्ने बताए। उद्यम गर्न जमिन, श्रमिक र पुँजी अपरिहार्य रहेको भन्दै गुरुङले जनशक्तिको सीप विकास गरेर व्यवसायका लागि तयार गर्नुपर्ने बताए। उद्यम र औद्योगिक विकासमा सरकारले तीव्र गतिमा काम गर्नुपर्ने उनको भनाइ छ। धेरै लगानीकर्ताले कडा परिश्रम गर्न नसक्दा व्यवसाय डुबेको दृष्टान्त पेस गर्दै गुरुङले समूहगत कार्य र तदारुकता व्यवसाय सफलताको सूत्र भएको उल्लेख गरे। अझै पनि पचासौं अर्ब लगानी गर्न सकिने भन्दै गुरुङले नेपालमा लगानीयोग्य पैसाको कुनै कमी नभएकाले सरकारले व्यावसायिक वातावरण र नीतिगत सहजता प्रदान गर्नुपर्नेमा जोड दिए। भाटभटेनी सुपरमार्केट आफूले श्रीमतीको गहना बेचेर खुद्रा पसलको रुपमा सुरु गरेको हुँ, उनी भन्छन्, जल विद्युत सम्बन्धी धेरै योजना झोलामा नै रहेकोले अपेक्षित उत्पादन हुन सकेको छैन। अहिले सिमेन्ट उद्योगमा समस्या देखिएको भन्दै गुरुङले स्वदेशी सिमेन्ट प्रयोग गर्नसके सिमेन्टको आन्तरिक खपत बढेर उद्योगलाई राहत पुग्ने बताए। उर्जाको अभावले औद्योगिक विकास असम्भव हुने भन्दै उद्योग संगठन मोरङका पूर्वअध्यक्ष सुयश प्याकुरेलले नीतिगत रुपमा धेरै प्रयास भएपनि परिणाम आउन नसकेको बताए। हाम्रो कानुन नियन्त्रणमुखी भयो। निजी क्षेत्र प्रोत्साहित र प्रवर्द्धन हुने कानुन बनाउँदा मात्रै लगानीको वातावरण तयार हुन्छ, प्याकुरेल भन्छन्, पूर्वाधार र उर्जा विकासबिना औद्योगिक विकास असम्भव छ। त्यसैले उद्योगमा २४ घण्टा विद्युत उपलब्ध हुने वातावरण बनाइनु पर्छ। चोरी पैठारीका कारण स्वदेशी उद्योगका उत्पादनले बजारमा प्रतिस्पर्धा गर्न नसकिरहेको उनले सुनाए। मुलुकभित्रै उत्पादित वस्तु सस्तो बनाउन राज्यले सही नीति लिनुपर्ने सुझाव प्याकुरेलको छ। उद्योग, वाणिज्य तथा आपूर्ति मन्त्रालयका सचिव गोविन्दबहादुर कार्कीले औद्योगिकीरण विकासका लागि अब प्रविधिमा अघि बढ्नुपर्ने बताए। आयातको भरमा चलेका उद्योग संकटमा परे पनि स्थानीय कच्चा पदार्थ प्रयोग गरी सञ्चालनमा रहेका उद्योगको अवस्था अहिले पनि मजबुत भएको कार्कीले बताए। उद्योग विकासमा देखिएका कमजोरीको अध्ययन हुनुपर्छ। अब उद्योग विकासको नयाँ डायनामिक्समा नगई हुन्न। खासगरी इन्डस्ट्री फोरको कुरा गर्दा अब सूचना प्रविधिमा आधारित उद्योगमा ध्यान दिनसके यसबाट फाइदा लिन सकिन्छ, उनी भन्छन्। छलफलमा कार्यपत्र प्रस्तुत गर्दै कोशी प्रदेश योजना आयोगका उपाध्यक्ष डा राजेन्द्र अधिकारीले कोशीमा लगानीका सम्भावित क्षेत्रबारे जानकारी गराएका थिए। यस कार्यक्रममा मध्यस्थकर्ताको भूमिकामा अन्नपूर्ण पोस्टका प्रधान सम्पादक अखण्ड भण्डारी थिए। त्यस्तै, प्रदेशको समृद्धिमा पर्यटन र कृषि विषयक प्यानल डिस्कसनमा कोशी प्रदेशभित्र कृषि तथा पर्यटनको क्षेत्रमा लगानी गर्ने उपयुक्त समय भएको कृषि एवं पर्यटन क्षेत्रका विज्ञहरूले बताएका छन्। पर्यटनको सम्भावनाका विषयमा कार्यपत्र प्रस्तुत गर्दै नेपाल पर्यटन बोर्डका कार्यकारी निर्देशक दीपकराज जोशीले विश्व पर्यटन बजारमा पर्यटकको ट्रेन फेरिएको उल्लेख गरे। यसअघि सुविधायुक्त जीवन जिउन मानिसहरू घुमफिर गर्थे, जोशी भन्छन्, अहिले नभोगेको जीवन जिउन पाइने गन्तव्यहरू खोज्दै पर्यटकहरू हिँडिरहेका छन्। प्राकृतिक सौन्दर्ययता, एडभेन्चरको विविधताले गर्दा पर्यटकका लागि नेपाल उपयुक्त गन्तव्य हुन सक्ने उनको भनाइ छ। जोशीले पर्यटन व्यवसायको प्रवर्द्धन गर्न प्रविधिमार्फत नेपालका पर्यटकीय गन्तव्यको प्रचारप्रसार भइरहेको बताए। कृषि क्षेत्रका विज्ञ डा तिलचन्द्र भट्टराईले कोशी प्रदेशका रैथाने बालीहरूको व्यावसायिक र आधुनिकीकरणमा लगानी गर्ने उपयुक्त समय भएको बताए। हाम्रा उत्पादनको हामीले नै प्रवर्द्धन गर्न सकेका छैनौं, उनले भने, त्यसका लागि ठूलो लगानीको खाँचो छ। कोदो फापर अलैँची, अदुवा, चियाजस्ता क्षेत्रमा ठूलो लगानीको खाँचो औंल्याए। सरकारले एकसाथ धेरै कानुनहरू संशोधन गरेर उपयुक्त वातावरण बनाएकाले लगानी गर्न सके प्रतिफल प्राप्त हुने भट्टराईको भनाइ छ। उद्योग वाणिज्य महासंघ कोशी प्रदेशका अध्यक्ष राजेन्द्र राउतले लगानी मैत्री वातावरण बनाउनका लागि विद्यमान नीति नियमहरूमा परिमार्जन गर्नुपर्ने बताए। लगानीकर्तालाई आकर्षित गर्न झन्झटिलो प्रक्रिया हटाउनुपर्ने र आकर्षित गर्ने खालको कानुन बनाउनुपर्ने राउतको भनाइ छ। एउटा उद्योग दर्ता गर्नलाई वातावरणीय प्रभाव मूल्यांकन रिपोर्ट निकाल्नै १० महिना कुर्नुपर्छ। यसले गर्दा ३ वर्षमा सम्पन्न गर्ने प्रोजेक्ट ६ वर्ष लाग्छ। त्यो बेलासम्ममा लगानीकर्तालाई ब्याजले मारिसकेको हुन्छ। त्यही भएकाले लगानीको वातावरण बनाउन सबै कुरामा ध्यान दिन जरुरी छ, राउत भन्छन्। यसैबीच, विज्ञहरुले उर्जा, जलश्रोत र डिजिटल प्रविधिको विकासमा जोड दिएर मात्र मुलुकमा समृद्धि प्राप्त गर्न सकिने बताएका छन्। पूर्वाधार विकास र उर्जा क्षेत्रको भविष्य निर्माण विषयक छलफलमा विज्ञहरुले आद्योगिकरणको परम्परागत तरिका बदल्नुपर्नेमा जोड दिए। नेपाल सरकारका पूर्वसचिव मनिराज गेलालले दिगो विकासको अवधारणाबाट हेर्दा कोशीको अवस्था सन्तोषजनक रहेको भएपनि अझै धेरै समस्या रहेको उल्लेख गरे। सडक, विद्युतीकरणसहित पूर्वाधारको विकास भएको भएपनि आर्थिक विकासमा त्यसले सहयोग गर्न नसकेको उनको भनाइ छ। अब विराटनगरलाई इटहरी, इनरुवादेखि दमकसम्म कोरिडोर बनाएर विकास गर्नुपर्ने र त्यहाँ व्यापार, पर्यटन र कृषि क्षेत्रको सम्भावना खोज्नुपर्ने सुझाव गेलालले दिएका छन्। १६० अर्ब लगानी गर्ने गरी योजना निर्माण भएको छ। तर, कार्यान्वयन प्रभावकारी भएन, उनी भन्छन्। नेपाल सरकारका पूर्वसचिव तथा सहरी विकास विज्ञ किशोर थापाले व्यवस्थित सहरीकरणमा ध्यान पुग्न नसकेको बताए। थोरै लगानीबाट राम्रो प्रतिफल र रोजगारी सिर्जना हुने वातावरण बन्नुपर्ने उनको भनाइ छ। पूर्वाधार मात्र बन्नु विकास नभएको बताउँदै थापाले रोजगारी सिर्जना र जीविकोपार्जनलाई मात्रै विकास मान्न सकिने उल्लेख गरेका छन्। नेपालमा बढ्दो बसाइँसराइ चुनौती बनेको उल्लेख गर्दै थापाले त्यसलाई रोक्न पहाडी क्षेत्रमा जीविकोपार्जन र रोजगारी बढाउनुपर्ने सुझाव दिएका छन्। स्वतन्त्र उर्जा उत्पादक संघ इपानका अध्यक्ष गणेश कार्कीले कोशी प्रदेशमा ३४ हजार मेगावाट विद्युत उत्पादन क्षमता भएपनि अहिलेसम्म ६ सय मेगावाट मात्र उत्पादन भइरहेको बताए। पहिलाको सरकारले भारतसँग गरेको आगामी १० वर्षमा १० हजार मेगावाट विद्युत बिक्री गर्ने सम्झौता र बंगलादेशसँगको विद्युत व्यापार सम्झौताले नेपालको लागि अपार सम्भावनाको ढोका खोलेको उनको भनाइ छ। अब सरकारले विद्युत उत्पादन बढाउन नीतिमा सहजीकरण गर्नुपर्ने कार्कीको भनाइ छ। निजी क्षेत्रले अहिले नै १४ खर्ब लगानी विद्युत क्षेत्रमा गर्न लागेको जानकारी दिँदै कार्कीले २८ हजार ५ सय मेघावाटको सरकारी लक्ष्य पूरा गर्न ६२ खर्ब लगानी आवश्यक पर्ने बताए। निजी क्षेत्र तयार रहेकोले तत्काल पीपीए खोलेर प्रदेश सरकारले पनि आवश्यक सहजीकरण गर्नुपर्ने उनको भनाइ छ। प्रदेश सरकारले चाहेमा २ वर्षभित्र १ हजार मेगावाट सोलार उत्पादन गर्न सकिने कार्कीको भनाइ छ। काठमाडौं विश्वविद्यालयका एसोसिएट प्रोफेसर डा विराजसिंह थापाले जल, जमिन, जंगल, जडिबुटी र जनशक्तिको उचित प्रयोग गर्नसके कोशीले विकासमा फड्को मार्ने बताए। जलवायु परिवर्तनको जोखिम कम गर्न नवीकरणीय उर्जामा जोड दिनुपर्ने उनको सुझाव छ। नांगो सगरमाथा देखाएर प्रदेशले गौरव गर्नेभन्दा पनि चिन्ता गर्नुपर्ने थापा बताउँछन्। अहिले कोशी प्रदेशमा उर्जा मागको ७ प्रतिशत मात्र जलविद्युत प्रयोग भएको तथ्यांक पेस गर्दै डा थापाले विश्वले बन्द गरिरहेको कोइलाको खपत २१ प्रतिशत हुनु गम्भीर रहेको औंल्याए। नेपालले वार्षिक १८० अर्बको फलाम आयात गर्ने गरेको छ, उनी भन्छन्, नेपालमै १५० वर्षका लागि पुग्ने फलाम खानीबाट उत्पादन गर्नेमा ध्यान दिन सकिएको छैन।"
"प्रतिपक्ष भन्छ जनतामा आशा जगाउँदैन, सत्तापक्ष भन्छ अर्थतन्त्रलाई सही दिशामा लैजान्छ","काठमाडौं : प्रमुख प्रतिपक्षी दल नेकपा माओवादी केन्द्रले सरकारको नीति तथा कार्यक्रम जनतामा आशा जगाउनेजस्तो नदेखिएको टिप्पणी गरेको छ। शुक्रबार संसद भवनमा सञ्चारकर्मीसँग कुरा गर्दै माओवादी प्रवक्ता अग्नि सापकोटाले सरकारको नीति तथा कार्यक्रम परम्परावादीजस्तो रहेकाले यसमा जनतामा आशा जगाउनेजस्तो केही नदेखिएको बताए। उनले नीति तथा कार्यक्रममा आगामी मार्गचित्र प्रष्टसँग नआएको बताए। त्यस्तै अनुगमनमाथि पनि अनुगमन गर्ने विषयले सरकारले आफैंले आफैलाई विश्वास नगरेको संकेत गरेको उनले बताए। सापकोटाले नीति तथा कार्यक्रमकै आधारमा बजेट आउने भएकाले सरकारको बजेट पनि कर्मकाण्डजस्तै आउने देखिएको जिकिर गरे। सुशासन, सेवा प्रभाव र भ्रष्टाचार नियन्त्रणका विषयमा समेत सरकारको प्रष्ट दृष्टिकोण आउन नसकेको उनको भनाइ छ। त्यस्तै माओवादी केन्द्रका उपमहासचिव वर्षमान पुनले सरकारको नीति तथा कार्यक्रम प्राण भएको जस्तो नदेखिएको र गोलमटोल रहेको आरोप लगाए। उनले सरकार अस्पष्ट ढंगले हिँडिरहेको अवस्थामा सरकारको कार्यक्रम पनि त्यस्तै अस्पष्ट रहेको बताए। पुनले कतिपय कुराहरू नीति तथा कार्यक्रममा नराखिएकाले पछि आफूखुसी बजेटमा राख्न खोजिएको हो कि भन्ने आभाष भएको तर्क गरे। त्यस्तै राष्ट्रिय स्वतन्त्र पार्टीका उपसभापति एवं सांसद डा स्वर्णीम वाग्लेले सरकारको नीति तथा कार्यक्रमलाई अल्छी सरकारले ल्याएको कार्यक्रम भएको बताएका छन्। उनले यसअघि असफल भइसकेका कार्यक्रमलाई सरकारले दोहोर्याएकाले अल्छी सरकारले ल्याएको कार्यक्रम भएको टिप्पणी गरे। उनले देशमा उथलपुथल भइरहेको अवस्थामा त्यसमा निरपेक्ष भएर सरकारको कार्यक्रम आएको बताए। नीति तथा कार्यक्रमलाई बजेटबाट विश्वश्नीय बनाउन उनले सरकारलाई सुझाव दिए। त्यस्तै नेकपा एमालेका प्रमुख सचेतक महेश बर्तौलाले मुलुकको अर्थतन्त्रलाई सही दिशा दिने गरी सरकारको नीति तथा कार्यक्रम आएको बताए। संसद भवनमा सञ्चारकर्मीसँग कुरा गर्दै बर्तौलाले मुलुकमा देखिएको अर्थतन्त्रलगायतका समस्यालाई समाधान गर्ने गरी सरकारको नीति तथा कार्यक्रम आएको बताए। नीति तथा कार्यक्रममा आएको विषयलाई अव बजेटमार्फत व्यवस्थीकरण गर्न जरुरी रहेको उनले बताए। उनले जनतालाई आशामा रूपान्तरण गर्नका लागि सरकारको कार्यक्रमले मद्धत पुर्याने बताए। बर्तौलाले सत्तासाझेदार दल कांग्रेससँग छलफल गरेरै सरकारले आफ्नो नीति तथा कार्यक्रम ल्याएको भन्दै यसमा केही कमी भए बजेटमार्फत सम्बोधन गरिने बताए। त्यस्तै नेपाली कांग्रेसका प्रवक्ता डा प्रकाशशरण महतले सरकारको नीति तथा कार्यक्रम समग्रमा ठीक रहेको बताए। उनले परम्परागतभन्दा एक स्टेप अगाडि बढ्नुपर्नेमा केही कमी भए पनि नीति तथा कार्यक्रम समग्रमा ठीक रहेको बताए। मूलभूत रूपमा सरकारको कार्यक्रम कार्यान्वयनमा निर्भर रहने उनले बताए। महतले कृषि क्षेत्रमा उत्पादनका आधारमा मात्र सहयोग गर्ने कुरामा आउन नसकेको, शिक्षाको गुणस्तरका साथै यससम्बन्धी विषयमा पनि गम्भीर ध्यान दिनुपर्ने उनले बताए। उनले अर्थतन्त्र चलायमान बनाउन प्राथमिकीकरण गर्दै परिणाम आउने क्षेत्रबारे ठोसरूपमा आउन जरुरी रहेको बताए।"
नेपाल एसबीआई बैंकद्वारा शैक्षिक सामग्री वितरण,"काठमाडौं : नेपाल एसबीआई बैंकले सर्लाही जिल्लाको हरिपुर नगरपालिका ७ का मुसहर समुदायलाई लक्षित गरी अत्यावश्यक तथा शैक्षिक सामग्री बितरण गरेको छ। बैंकका मधेस प्रदेश प्रमुख उदय पञ्जियार थारूले समुदायका ५० परिवार तथा बालबालिकालाई उक्त सामग्री हस्तान्तरण गरेका थिए। उक्त कार्यक्रममा हरिपुर नगरपालिकाका प्रमुख गोपाल पजियार, बैंक तथा नगरपालिकाका अन्य उच्च पदाधिकारीसमेतको उपस्थिति रहेको थियो। बैंकले विपन्न तथा पिछडिएका वर्गहरूमा यस किसिमको कार्यक्रम समयसमयमा गर्दै आइरहेको छ। नेपाल एसबीआई बैंकले विगत ३१ वर्षदेखि बैंकिङ सेवा प्रदान गर्दै आइरहेकोे छ। हाल बैंकका १०० शाखा, २२ एक्स्टेन्सन काउन्टर, २२ शाखारहित बैंकिङ, ७ प्रादेशिक कार्यालय, १ सय २५ एटीएम र १ कर्पोरेट कार्यालय सञ्चालनमा छन्।"
सरकारले आफ्नै भूउपग्रह सञ्चालनको आधार तयार गर्ने,"काठमाडौं : सरकारले दूरसञ्चार क्षेत्रमा नवीनतम प्रविधिको प्रयोग र पूर्वाधारको व्यवस्थापनमार्फत गुणस्तरीय दूरसञ्चार सेवाको देशव्यापी पहुँच विस्तार गर्ने भएको छ। राष्ट्रपति रामचन्द्र पौडेलले आज सङ्घीय संसद्को संयुक्त वैठकमा सरकारको आगामी आर्थिक वर्ष २०८२८३ को नीति तथा कार्यक्रम प्रस्तुत गर्दै सो घोषणा गरे। 'सार्वजनिक सेवा प्रसारण संस्थाको सवलीकरण गर्दै आमसञ्चार सामग्री उत्पादन, प्रकाशन र प्रसारणलाई प्रभावकारी बनाइनेछ,' उनले भने। सरकारले हुलाक सेवाका पूर्वाधारलाई व्यवस्थित गरी कार्यक्षेत्रको विविधीकरण, सेवा प्रवाहमा आधुनिकीकरण र व्यावसायीकरण पनि गर्ने भएको छ। सरकारको नीति तथा कार्यक्रममा भनिएको छ, 'एक स्थानीय तह, एक स्मार्ट हुलाक अवधारणाको कार्यान्वयन गरिनेछ, सुरक्षण मुद्रणलाई दिगो र भरपर्दो रूपमा सञ्चालनमा ल्याइनेछ।' डिजिटल नेपालको फ्रेमवर्क कार्यान्वयनलाई थप प्रभावकारी बनाउँदै सरकारले सूचना प्रविधिका क्षेत्रमा नवीनतम प्रविधिको विकास र विस्तारका लागि डिजिटल इकोसिस्टम निर्माण गर्ने सरकारको योजना छ। आर्टिफिसियल इन्टिलिजेन्टको विकास र प्रयोगका लागि संस्थागत र कानुन आधार तयार गरी सञ्चार र निगरानी क्षमतामा वृद्धि गर्न नेपालको आफ्नै भूउपग्रह सञ्चालनको आधार तयार गर्ने सरकारको योजना छ।"
प्रतिनिधिसभामा २२ गतेदेखि नीति तथा कार्यक्रममाथि छलफल हुने,काठमाडौं : सरकारको नीति तथा कार्यक्रममाथि प्रतिनिधिसभामा वैशाख २२ गतेदेखि छलफल सुरु हुने भएको छ । शुक्रबार बसेको प्रतिनिधिसभा बैठकमा सभामुख देवराज घिमिरेले सरकारको नीति कार्यक्रममाथि वैशाख २२ देखि २८ गतेसम्म छलफल गर्ने र जवाफ दिने कार्यसूची तय भएको जानकारी दिए । त्यस्तै नीति तथा कार्यक्रममाथि संशोधनका लागि वैशाख २० र २१ गते कार्य व्यवस्था शाखामा संशोधनको सूचना दिन सकिने उनले बताए । त्यसअघि बैठकमा प्रधानमन्त्री केपी शर्मा ओलीले सरकारको नीति तथा कार्यक्रम टेबुल गरेका थिए।
ज्यालामा विभेद भएको भन्दै ज्ञापनपत्र,"वीरगन्ज : पर्साको ग्रामीण भेगमा दैनिक ज्यालादारीमा काम गर्दै आएका महिला श्रमिकले उचित ज्यालाको व्यवस्था गरिदिन स्थानीय सरकारसँग माग गरेका छन् । पर्साको पटेर्वा सुगौली गाउँपालिका२ का वडाध्यक्ष विजय गैरेलाई ७ बुँदे ज्ञापनपत्र बुझाउँदै अनौपचारिक क्षेत्रमा काम गर्ने महिला श्रमिकले उचित ज्यालाको व्यवस्था गरिदिन माग गरेका हुन्। महिला श्रमिकले स्थानीय स्तरमा कार्यविधि बनाएर श्रमिकहरूको हक अधिकार सुनिश्चित गर्न माग गरेका छन्। अनौपचारिक क्षेत्रमा काम गर्ने श्रमिक ज्यालामा ठगिएको, पुरुष सरह नै काम गरे पनि महिला श्रमिकलाई ज्यालामा विभेद गरिएको, महिला श्रमिकले कृषि कर्म गर्दा ज्यालामा ४५ किलो मात्र धान पाउने गरेको महिला श्रमिकको गुनासो छ । यस्तै कार्यक्षेत्रमा महिला श्रमिक असुरक्षित भएर काम गर्नु परेको पनि उनीहरूले बताएका छन्। यी सबै समस्याको समाधान गर्नु पर्ने माग गर्दै उनीहरूले महिला श्रमिकको दुर्घटना र स्वास्थ्य बीमाको व्यवस्था गराउन पनि माग गरेका छन् । ज्ञापनपत्र बुझ्दै वडाध्यक्ष गैरेले अनौपचारिक क्षेत्रमा काम गर्ने महिला श्रमिकहरूले आफ्नो अधिकार खोजेकोमा खुशी व्यक्त गर्दै उचित र पुरुष सरह समान ज्याला लागू गराउन आफ्नो तर्फबाट प्रयास गर्ने बताए। उनले भने, गाउँघरमा खेतबारीमा काम गर्ने महिला श्रमिकले दैनिक ज्याला ४५ किलो धान वा २५० रुपैयाँ मात्रै पाउँछन्। जबकी त्यही काम गर्ने पुरुष श्रमिकले दैनिक ज्याला ५०० रुपैयाँ लिन्छन्। आफ्नो वडामा यो विभेद हटाउनका लागि आफू अब गम्भीर भएर लाग्ने प्रतिबद्धता उनले जनाए ।"
कोशी लगानी सम्मेलन: ४६ वटा परियोजनामा १ खर्ब ५२ अर्बको प्रतिबद्धता,"विराटनगर : कोशी प्रदेशको राजधानी विराटनगरमा आयोजित पहिलो कोशी लगानी सम्मेलन शुक्रबार सम्पन्न भएको छ। मुख्यमन्त्री हिक्मतकुमार कार्कीको उपस्थितिमा लगानीकर्ताले ४६ वटा परियोजना छनोट गर्दै लगानीका लागि सम्झौतामा हस्ताक्षर गरेपछि औपचारिक रूपमा सम्मेलन सकिएको हो। विराटनगरमा २ दिनसम्म चलेको सम्मेलनको अन्तिम दिन शुक्रबार समापन कार्यक्रममा लगानीकर्तासँग ४६ वटा परियोजनामा सम्झौतामा भएको छ। ४६ परियोजनामार्फत १ खर्ब ५२ अर्ब १६ करोड रुपैयाँ बराबरको प्रतिबद्धता जुटेको छ। सम्मेलन समापन समारोहमा प्रदेश लगानी प्राधिकरणका प्रमुख कार्यकारी निर्देशक (सीईओ) डाक्टर सरोज कोइराला र लगानीकर्ताबीच एमओयू भएको हो। कोइरालाका अनुसार कृषिका ८ परियोजनामा ३ अर्ब, ऊर्जाका ३ परियोजनामा ८ अर्ब ६२ करोड, उद्योगका १२ परियोजनामा ६६ अर्ब ८७ करोड, पूर्वाधारका ९ परियोजनामा ३८ अर्ब ४१ करोड, सूचना प्रविधिका २ परियोजनामा ४७ करोड, पर्यटनको १० परियोजनामा ३४ अर्ब १९ करोड र फोहोर मैला व्यवस्थापनमा ६० करोडको परियोजना एमओयू सम्पन्न भएको छ। निजी क्षेत्रका १९ वटा र सार्वजनिक निजी साझेदारीका २७ वटा परियोजना सम्झौता भएका छन्। प्रदेश सरकारले लगानी सम्मेलनमा ७१ वटा परियोजना सोकेसिङ गरेको थियो। सोकेसिङमा परेका परियोजनाको अनुमानित लागत १ खर्ब ७३ अर्ब ४९ करोड थियो। सम्मेलन समापन समारोहलाई सम्बोधन गर्दै मुख्यमन्त्री हिक्मतकुमार कार्कीले लगानी सम्मेलन ऐतिहासिक र भव्य रुपमा सम्पन्न भएको बताए। कार्यक्रममा आन्तरिक मामला तथा कानुनमन्त्री रेवतीरमण भण्डारीले प्रदेश सरकारले गरेका कानुनी र नीतिगत कुराका बारेमा प्रकाश पारेका थिए। उनले प्रदेशमा लगानीमैत्री वातावरण सिर्जना गर्ने गरी सरकार अगाडि बढेको जानकारी दिए। पूर्वमुख्यमन्त्री केदार कार्कीले लगानीमैत्री वातावरण बनाउन कानुन संशोधन गर्ने कुरा गाह्रो नभएको बताउँदै सरकार एवं मुख्यमन्त्रीले चाहेमा तत्काल संशोधन हुने र यसले लगानीको वातावरण तयार हुने बताए। कोशी प्रदेशसभाका सभामुख अमरबहादुर विष्टले सम्मेलन ऐतिहासिक रूपमा सफल भएको बताए। कोशी प्रदेशका भौतिक पूर्वाधार विकास तथा स्वास्थ्यमन्त्री भूपेन्द्र राईले कोशी प्रदेशले लगानीमैत्री वातावरण तयार गरेको जानकारी दिए। कार्यक्रममा चिनियाँ लगानीकर्ता लियाङ झुङ, गैरआवासीय नेपाली लगानीकर्ता रेजिना राई प्रधानलगायतले कोशीमा लगानीको सम्भावना राम्रो रहेको बताएका छन्। कोदोको रक्सी उत्पादन गर्ने उद्योगदेखि कृषि र पर्यटनका क्षेत्रमा बढी लगानीकर्ताको बढी आकर्षण देखिएको छ। त्यसबाहेक ऊर्जा र प्रविधिका क्षेत्रमा समेत लगानी गर्ने गरी सम्झौता भएको छ। सम्मेलनको उद्घाटन बिहीबार प्रधानमन्त्री केपी शर्मा ओलीले गरेका थिए। लगानी सम्मेलनमा विभिन्न देशबाट लगानीकर्ताहरू आएका थिए।"
ससुराको हत्या आरोपमा बुहारीसहित ४ पक्राउ,"खाँदबारी : संखुवासभाको खाँदबारी नगरपालिका९ तुम्लिङटारमा ७२ वर्षीय मीनबहादुर कुमालको हत्या आरोपमा बुहारीसहित ४ जना पक्राउ परेका छन्। कुमालको हत्या आरोपमा पक्राउ परेकाहरूलाई शुक्रबार जिल्ला प्रहरी कार्यालय संखुवासभाले सार्वजनिक गरेको हो। आफ्नै बुहारी ४५ वर्षीया परिवर्तित नाम सङ्खुवासभा(फ) र नातिनी १२ वर्षीय परिवर्तित नाम सङ्खुवासभा (फ४)सहित अन्य दुई जनालाई पक्राउ गरिएको जिल्ला प्रहरी कार्यालय सङ्खुवासभाका प्रहरी नायब उपरीक्षक दक्षकुमार बस्नेतले जानकारी दिए। त्यसैगरी १७ वर्षीय परिवर्तित नाम सङ्खुवासभा(फ५) र १७ वर्षीय सङ्खुवसभा (फ८) पक्राउ परेका हुन्। बुहारी संखुवासभा(फ)ले नाबालक प्रयोग गरेर २० हजार दिने प्रलोभन देखाई हत्या गर्न लगाएको अनुसन्धानका क्रममा देखिएको प्रहरी नायब उपरीक्षक बस्नेतले बताए। तीनजना नाबालक भएकाले प्रहरीले पत्रकार सम्मेलन गरेर बुहारीलाई मात्र सार्वजनिक गरेको हो। मजदुर काम गर्ने दुई जनालाई बुहारीले हत्यापछि २० हजार दिने आश्वासन दिएकी अनुसन्धानमा खुलेको छ। बुहारी र नातिनीको योजनामा अन्य दुई जना हत्यामा जोडिएको प्रारम्भिक अनुसन्धानमा खुलेको प्रहरीले जनाएको छ। मृतक कुमाल मदिरामा लट्ठ परेर बसेको मौका छोपेर ससुराको हत्याका लागि वैशाख १३ गते राती दुई जनालाई बुहारीले बोलाएकी थिइन्। उनीहरू घरमा आए पछि आफ्नै घरमा चारै जनाले नसालु पदार्थ(जाँड) खाई बुहारी र नातिनीले दुई जनालाई मृतक मीनबहादुरको घर देखाई मार्न लगाएको खुलेको छ। ती व्यक्तिहरूले नातिनी र बुहारीको योजना अनुसार नै घाँटी थिचेर हत्या गरेको उनीहरूले प्रहरीलाई बयान दिएका छन्। हत्यापछि उनीहरू चारै जना मुख्य योजनाकार कै घरमा सुतेको खुलेको छ। उनीहरूलाई पक्राउ गर्न प्रहरीले अनुसन्धानका क्रममा तालिम प्राप्त कुकुरसमेत परिचालन गरेको थियो। घटनाको अनुसन्धानका लागि कोशी प्रदेश प्रहरी कार्यालय विराटनगरबाट प्रहरी नायब निरीक्षकको नृतत्वमा प्रादेशिक अनुसन्धान समूह खटिएको थियो। घटनामा संलग्न रहेको आरोपमा उनीहरूलाई घटनाको सातौं दिनमा सार्वजनिक गरिएको हो। पक्राउ परेका चारै जनालाई शुक्रबार जिल्ला अदालत संखुवासभामा म्याद थपेर प्रहरीले अनुसन्धान गरिरहेको छ। मृतक मीनबहादुरले २०५९ असोजमा भाइ नाता पर्नेको कर्तव्य गरी हत्या कसुरमा कैद भुक्तान गरेका थिए। त्यसै गरी उनले २०७१ मा आफ्नै छोरालाई समेत खुकुरी प्रहार गरी गम्भीर घाइते बनाएका थिए। सोही घटनामा ज्यान मार्ने उद्योगमा मुद्दा दर्ता भई २०७२ वैशाख ७ को आदेशले ५ वर्ष कैद सजाय भुक्तान गरेका हुन्। छोरा वैदेशिक रोजगारका लागि केही वर्षदेखि विदेशमा छन्। खुकुरी प्रहारबाट घाइते छोराकै श्रीमतीको योजनामा मीनबहादुरको हत्या भएको खुलेको छ। मृतकले निज छोरालाई विदेशबाट फर्के पछि मार्ने धम्की दिने गरेको र मृतकको श्रीमतीको उपचार गराउन आफू बसेको, श्रीमतीको नाममा रहेको जग्गा बिक्री गर्न खोजेपछि विवाद उत्पन्न भएको थियो।"
नेपालले युके र स्कटल्यान्डमा अभ्यास खेल खेल्ने,"काठमाडौं : नेपाल पुरुष राष्ट्रिय क्रिकेट टिमले आइसीसी विश्वकप लिग २ को तयारी स्वरूप युके र स्कटल्यान्ड भ्रमण गर्ने भएको छ। नेपाल क्रिकेट संघ (क्यान)ले लिग २ को तयारी स्वरूप युके र स्कटल्यान्डमा रही अभ्यास खेल खेल्ने जानकारी दिएको छ। नेपालले मे १४ देखि २६ सम्म युकेमा रहेर तयारी गर्ने क्यानले जनाएको छ। नेपाली राष्ट्रिय टिमले युकेमा स्थानीय क्लब र एमसीसीसँग अभ्यास खेल खेल्नेछ। नेपाली टिमले युकेमा रहेर कूल ४ वटा खेल खेल्ने छ। त्यस्तै नेपालले मे १६ मा स्थानीय क्लब कार्डिफ यूएनआइसँग खेल्नेछ। मे १९ मा एमसीसीसँग, मे २२ मा ग्लस्टरसर, २६ मा ग्लामोरगन सँग खेल्नेछ। त्यसपछि नेपाली राष्ट्रिय टिम उतैबाट स्कटल्यान्ड जानेछ। स्कटल्यान्डमा नेपाली टिमले स्कटल्यान्ड एसँग दुईवटा अभ्यास खेल खेल्नेछ। नेपालले मे २९ र मे ३१ मा स्कटल्यान्ड एसँग खेल्नेछ।"
सम्पन्न हुने सम्भावना नभएका परियोजना स्थगन र त्रुटिपूर्ण परियोजना खारेज गरिने,"काठमाडौं : सरकारले सम्पन्न हुने सम्भावना नभएका परियोजना स्थगन र त्रुटिपूर्ण परियोजना खारेज गर्ने भएको छ। राष्ट्रपति रामचन्द्र पौडेलले सङ्घीय संसद्को संयुक्त बैठकमा आज सरकारको आगामी आर्थिक वर्ष २०८२८३ को नीति तथा कार्यक्रम प्रस्तुत गर्दै भौतिक पूर्वाधार क्षेत्रका सबै परियोजनाको पुनः प्राथमिकीकरण गरिने बताए। 'परियोजनाको वर्गीकरण गरी आगामी आवमा सम्पन्न हुने र यस संसद्को अवधिभित्र सम्पन्न हुने गरी समयतालिका निर्धारण गरिनेछ,' उनले भने। राष्ट्रपति पौडेलले विकास निर्माणका क्रममा देखापरेका कमीकमजोरीलाई सुधार गर्न विकासको ढाँचा, गति र संस्कृति फेरिने बताए।"
भरुवा बन्दुक पड्केर युवकको मृत्यु,"नुवाकोट : नुवाकोटको बाँसपानीमा भरुवा बन्दुक पड्केर युवकको मृत्यु भएको छ। बेलकोटगढी नगरपालिका१२ बाँसपानीका २४ वर्षीय सुवास तामाङको छातीमा भरुवा बन्दुक पड्केर मृत्यु भएको जिल्ला प्रहरी कार्यालय नुवाकोटले जनाएको छ। घरदेखि एक किलोमिटर पूर्व भित्री कच्ची सडक खण्डमा भरुवा बन्दुक पड्केर सुवासको छातीमा चोट लागि उपचारको नुवाकोटे जिल्ला अस्पताल त्रिशूली लागिएकोमा उपचारका क्रममा ज्यान गएको प्रहरी नायब उपरीक्षक विक्रम लामाले बताए। उनका अनुसार घटनामा अनुसन्धानका लागि चार जनालाई नियन्त्रणमा लिई अनुसन्धान कार्य भइरहेको छ। पक्राउ परेकाहरुमा नुवाकोटकै बेलकोटगढी नपा १२ का ३२ वर्षीय राजु तामाङ, सोही स्थानका २५ वर्षीय राजन तामाङ, २० वर्षीय रुपेश तामाङ र धादिङको थाक्रे गापा ११ का २८ वर्षीय सरोज तामाङ रहेका छन्। धादिङको थाक्रेका सरोजलाई भने एक थान भरुवा बन्दुकसहित नियन्त्रणमा लिइएको डीएसपी लामाले बताए। चारै जनालाई जिल्ला अदालत नुवाकोटबाट ६ दिन हिरासतमा राखेर अनुसन्धान गर्ने म्याद लिएर आवश्यक अनुसन्धान कार्य भई रहेको नुवाकोट प्रहरीले जनाएको छ।"
रेशम चौधरीलाई पक्राउ गर्न अनधिकृत पत्र लेख्ने विष्टलाई चार दिन हिरासतमा राख्न अनुमति,"काठमाडौं : जिल्ला अदालत काठमाडौंले सर्वोच्च अदालतका शाखा अधिकृत महिमानसिंह विष्टलाई चार दिन हिरासतमा राखेर अनुसन्धान गर्न प्रहरीलाई अनुमति दिएको छ। नागरिक उन्मुक्ति पार्टी (नाउपा) का संरक्षक रेशम चौधरीलाई पक्राउ गर्न अनधिकृत पत्र लेखेपछि पक्राउ परेका विष्टलाई आज जिल्ला अदालत काठमाडौंले चार दिन हिरासतमा राखेर थप अनुसन्धान गर्न अनुमति प्रदान गरेको जिल्ला प्रहरी परिसर काठमाडौंका प्रवक्ता एवं प्रहरी उपरीक्षक अपिलराज बोहराले जानकारी दिए। 'अनधिकृत पत्र लेखेपछि विष्ट पक्राउ परेका थिए। आज अदालतले चार दिन हिरासतमा राखेर अनुसन्धान गर्न अनुमति दिएको छ। उनीविरुद्ध लिखत कीर्ते कसुरमा अनुसन्धान भइरहेको छ,' उनले भने। प्रहरीले विष्टमाथि मुलुकी अपराध संहिताऔ२०७४ को दफा २७६ (३) को क र खसँग सम्बन्धित कसुरमा अनुसन्धान गरिरहेको प्रवक्ता बोहराले बताए।"
"एनसेलले तिर्यो सूचना तथा सञ्चार प्रविधि क्षेत्रमा सबैभन्दा बढी आयकर, सरकारले गर्यो सम्मान","काठमाडौं : नेपाल सरकारले देशको सूचना तथा सञ्चार प्रविधि (आईसीटी) क्षेत्रको सबैभन्दा धेरै आयकर तिर्ने करदाताका रुपमा एनसेललाई सम्मान गरेको छ। काठमाडौंमा शुक्रबार आयोजित ८औं राष्ट्रिय सूचना तथा सञ्चार प्रविधि दिवस २०८२ को विशेष कार्यक्रममा एनसेललाई यो सम्मान प्रदान गरिएको हो। देशमा आईसीटीको विकास र प्रवद्र्धनका लागि प्रत्येक वर्ष मे २ लाई राष्ट्रिय सूचना तथा सञ्चार प्रविधि दिवस का रूपमा मनाइँदै आएको छ। कार्यक्रममा सम्माननीय प्रधानमन्त्री केपी शर्मा ओलीले एनसेलका मार्केटिङ, कम्युनिकेसन्स तथा सस्टेनेबिलिटी डाइरेक्टर पुनम सिंहलाई सम्मानपत्र प्रदान गरेका थिए। सूचना तथा सञ्चार प्रविधि क्षेत्रको विकास, विस्तार र समृद्ध नेपालको अभियानमा गत आर्थिक वर्ष २०८०२०८१ मा सूचना तथा सञ्चार प्रविधिको क्षेत्रबाट सबै भन्दा धेरै कर बुझाएर राष्ट्रलाई पुर्याएको विशिष्ट योगदानको उच्च मूल्यांकन गर्दै राष्ट्रिय सूचना तथा सञ्चार प्रविधि दिवस २०८२ को सुअवसरमा एनसेललाई यो सम्मान प्रदान गरिएको हो। विगत लामो समयदेखि एनसेल सबैभन्दा बढी कर तिर्ने एक कम्पनीको रुपमा स्थापित रहँदै आएको छ। राष्ट्रिय सूचना तथा सञ्चार प्रविधि दिवस २०८२ को यस विशेष अवसरमा आईसीटीको क्षेत्रमा हाम्रो योगदानलाई कदर गर्दै सरकारबाट यो सम्मान प्राप्त गर्न पाउँदा हामी धेरै खुसी छौं। धेरै कर तिर्ने करदातामध्ये एकको रूपमा एनसेलले प्रत्येक वर्ष विभिन्न कर तथा शुल्क शीर्षकहरू अन्तर्गत सरकारलाई करमा महत्वपूर्ण योगदान गर्दै आएको छ। देशको आईसीटी विकास र आर्थिक वृद्धिमा महत्वपूर्ण योगदान दिन पाउँदा हामी गर्व गर्छौं। हाम्रो थिम हामी तपाईंकै लागिको मुल मर्मअनुसार हामी आईसीटीको विकासमा निरन्तर योगदान गर्दै डिजिटल नेपालको भिजन अनुसार डिजिटल भविष्यका लागि कार्य गर्न प्रतिबद्ध छौं, एनसेलका प्रमुख कार्यकारी अधिकृत तथा प्रबन्ध निर्देशक जाब्बोर कायुमोभले भने। यसअघि पनि एनसेलले विभिन्न समयमा सरकारबाट सर्वोत्कृष्ट करदाता, सर्वोत्कृष्ट आयकरदाता लगायतको सम्मानहरु पाईसकेको छ। गत पौषमा पनि संस्थागत तर्फ गत आर्थिक वर्ष २०८०८१ मा सबै भन्दा बढी कर योगदान गरेकोमा एनसेल ललितपुर महानगरपालिकाबाट उत्कृष्ट करदाताका रुपमा सम्मानित भएको थियो। एनसेलले स्थापनाकालदेखि गत आव २०८०८१ सम्ममा सरकारलाई विभिन्न कर तथा शुल्क शीर्षकहरुमा रु ३४० अर्ब भन्दा बढी कर तथा शुल्कहरु तिरेको छ। गत आवमा मात्रै कम्पनीले २०३० अर्ब रुपैयाँ कर तथा शुल्कहरु सरकारलाई बुझाएको थियो। त्यसैगरी, कम्पनी एनसेल फाउन्डेसनमार्फत प्रभावकारी व्यावसायिक सामाजिक जिम्मेवारी (सीएसआर)का कार्यक्रमहरू कार्यान्वयन गर्दै नेपाल र नेपालीहरूको विकासमा हातेमालो गर्दै योगदान पुर्याउन प्रतिबद्ध रहेको छ। कम्पनीले आफ्नो सीएसआर अन्तर्गत २ अर्ब रुपैयाँभन्दा बढीको योगदान गरी सातै प्रदेशका समुदायस्तरसम्म पुगेर देशभरका १ करोड ३० लाख भन्दा बढी जनसंख्यालाई प्रत्यक्षअप्रत्यक्ष रुपमा लाभ प्रदान गरेको छ।"
"वैदेशिक रोजगारीलाई सुरक्षित,मर्यादित तथा व्यवस्थित बनाउन नीति तथा कानुन संशोधन गरिने","काठमाडौं : देशभित्रै उद्यमशीलता प्रवर्द्धन गरी युवा रोजगारी सृजना गरिने भएको छ। शुक्रबार संसदमा २०८२०८३ को सरकारको नीति तथा कार्यक्रम सार्वजनिक गर्दै राष्ट्रपति रामचन्द्र पौडेलले देशभित्रै रोजगारीको वातावरण बनाइ युवाशक्ति पलायन हुनबाट बचाउने सरकारको नीति रहेको बताए। उनले आगामी दशकलाई आन्तरिक रोजगारी सरकारी रुपमा मनाउने बताए। रोजगारी तथा ज्याला रोजगारीको माध्यमबाट आन्तरिक रोजगारीको सृजना गर्ने सरकारको नीति रहेको छ। वैदेशिक रोजगारीलाई सुरक्षित, मर्यादित तथा व्यवस्थित बनाउन नीति,कानुन र कार्यविधि संशोधन तथा तर्जुमा गरिने उनले बताए। राष्ट्रपति पौडेलका अनुसार अन्तर्राष्ट्रिय श्रमबजारका मागअनुसार सीपयु्क्त जनशक्ति तयार गर्न राष्ट्रिय व्यवसायी प्रशिक्षण प्रतिष्ठानको भूमिका विस्तार गरिनेछ। सबै प्रकृतिका जुनसुकै सेवा सर्तमा रोजगारीमा आवद्ध भएकालाई अनिवार्यरुपमा योगदानमा आधारित सामाजिक कोषमा आवद्ध गर्नेगरी कोषको भूमिका र दायरलाई विस्तार गर्ने सरकारको नीति रहेको छ।"
आगामी वर्ष सबै नागरिकलाई स्वच्छ र गुणस्तरीय खानेपानी,"काठमाडौं : सरकारले आगामी आर्थिक वर्ष २०८२८३ मा सबै नागरिकलाई स्वच्छ र गुणस्तीय खानेपानी उपलब्ध गराउने भएको छ। संसद्को संयुक्त सदनमा आगामी आर्थिक वर्ष २०८२८३ को नीति तथा कार्यक्रम प्रस्तुत गर्दै राष्ट्रपति रामचन्द्र पौडेलले सबै नागरिकलाई स्वच्छ र गुणस्तरीय खानेपानी उपलब्ध गराइने बताए। राष्ट्रपति पौडेलले खानेपानी र सरफाइमा क्षेत्रमा लगानी वृद्धि गरेर दिगो विकासको लक्ष्य हासिल गर्ने बताए। 'विपद्का कारण भत्किएका खानेपानीका आयोजनाहरु र अधुरा खानेपानी आयोजनाको मर्मत गरी पानीको पहुँच वृद्धि गर्ने लक्ष्य छ,' उनले भने, 'स्थानीय तह र उपभोक्ताको सहलगानीमा खानेपानी आयोजना एकीकृत रूपमा सञ्चालन गरिनेछ।'"
अब सामाजिक सुरक्षा कोष अनिवार्य,"सरकारले सामाजिक सुरक्षा कोष अनिवार्य गरेको छ। आर्थिक वर्ष २०८२८३ को नीति तथा कार्यक्रममा सरकारले सबै उद्योग प्रतिष्ठानलाई सामाजिक सुरक्षा कोषमा अनिवार्य सूचीकरण हुनुपर्ने व्यवस्था गरेको हो । सदनको संयुक्त बैठकलाई सम्बोधनमा राष्ट्रपति रामचन्द्र पौडेलले जुनसुकै सेवा शर्तमा रोजगारीमा संलग्नलाई अनिवार्य रुपमा योगदानमा आधारित सामाजिक सुरक्षा कोषमा सूचीकृत गरिनुपर्ने बताए। उनले भने,कम्पनी, संस्था, सहकारी, फर्म वा अन्य सहकारी संस्थाको नवीकरण गर्दा श्रमिकहरूलाई सामाजिक सुरक्षा कोषमा आबद्ध गराई नियमित योगदान गरेको प्रमाण पेस गर्नुपर्ने कानुनी व्यवस्था गरिनेछ।"
स्कुल स्पोर्टसकार्यक्रम ल्याइने,"काठमाडौं : सरकारले २०८२८३ को नीति तथा कार्यक्रममा स्कुल स्पोर्टस कार्यक्रम ल्याउने भएको छ। राष्ट्रपति रामचन्द्र पौडेलले शुक्रबार नीति तथा कार्यक्रम प्रस्तुत गर्दै स्कुल स्पोर्टस कार्यक्रम ल्याउने बताएका हुन्। उनले भने,संघ, प्रदेश र स्थानीय तह र खेल संघको सहकार्यमा स्पोर्टस स्कुल कार्यक्रम सुरु गरिनेछ। विद्यालय स्तरदेखि खेलकुद तालिम प्रशिक्षक र खेलाडी उत्पादनको कार्यक्रम सञ्चालन गरिने नीति तथा कार्यक्रममा समेटिएको छ। युवाको शारीरिक तथा मानसिक वृद्धिका लागि नियमित खेलकुद कार्यक्रम गर्ने उनले बताए। उनले भने,युवाको शारीरिक र मानसिक वृद्धिका लागि नियमित खेलकुद आयोजना गरिनेछ। नेपालमा राष्ट्रिय तथा अन्तर्राष्ट्रिय स्तरका खेलकुद प्रतियोगिताहरू आयोजना गरिनेछ। युवालाई समाजमा आर्थिक र सामाजिक परिचालकको रूपमा परिचालन गर्ने राष्ट्रपति पौडेलले बताए। उनले भने,युवालाई स्वयंसेवी र सदाचारी बनाइनेछ।"
कृषिसम्बन्धी परियोजनालाई धितो राखेर कर्जा दिइने छ : राष्ट्रपति,काठमाडौं : राष्ट्रपति रामचन्द्र पौडेलले कृषि उद्यम परियोजनालाई धितो राखेर कृषि कर्जा दिइने बताएका छन्। संसदमा सरकारको नीति तथा कार्यक्रम सार्वजनिक गर्दै राष्ट्रपति पौडेलले त्यस्ता कर्जामा युवा पुस्तालाई समेट्ने बताए। त्यस्तै कृषिलाई प्रवर्द्धन गर्नका लागि भूमि बैंकलगायतका कार्यक्रम सञ्चालन गरिने उनले बताए। उनले कृषिकार्यमा हुने आकस्मिक क्षतिको परिपूरण हुने पनि बताए। उनले नेपालमै प्रांगरिक मल उत्पादन गरिने र रासायनिक मलको बिक्री वितरण नयाँ तरिकाले सञ्चालन गरिने बताए।
गम्भीर प्रकृतिका रोगको उपचार स्वास्थ्य बिमाबाटै,काठमाडौं : सरकारले गम्भीर प्रकृतिका उपचार स्वास्थ्य बिमाबाट गरिने व्यवस्था गर्ने भएको छ। सङ्घीय संसद्मा आज प्रस्तुत गरिएको सरकारको आगामी आर्थिक वर्षको नीति तथा कार्यक्रममा गम्भीर प्रकृतिका रोगको उपचार बिमाबाट हुनेगरी सुविधा थैली परिमार्जन गर्न आवश्यक नीतिगत व्यवस्था गरिने उल्लेख गरिएको हो। राष्ट्रपति रामचन्द्र पौडेलले बिमा सेवाको सुशासन र वित्तीय दायित्वका लागि बिमा बोर्डको पुनः संरचना गरिने उल्लेख गरे। साथै बिमा प्रणालीमाथिको व्ययभार न्यून गर्न सरकारद्वारा उपलब्ध गराइने आधारभूत तथा अत्यावश्यक औषधि बिमा प्रणालीमा जोडिने जनाइएको छ।
प्राधिकरणमा कोष खडा गरी सहकारी पीडितको रकम फिर्ता गरिने,काठमाडौं : सरकारले राष्ट्रिय सहकारी नियमन प्राधिकरणमा कोष खडा गरी समस्याग्रस्त सहकारीका बचतकर्ताको पैसा फिर्ता गर्ने भएको छ। राष्ट्रपति रामचन्द्र पौडेलले सङ्घीय संसद्को संयुक्त बैठकमा आर्थिक वर्ष २०८२२०८३ को नीति तथा कार्यक्रममा समस्याग्रस्त सहकारीका थोरै रकम भएका बचतकर्ताको रकम फिर्ता गर्न यस्तो नीति लिइएको उल्लेख छ। सहकारी नीतिको पुनरावलोकन गरी नयाँ नीति जारी गरिने पनि नीति तथा कार्यक्रममा उल्लेख गरिएको छ। त्यस्तै सहकारीको तथ्याङ्क व्यवस्थित गर्न सरकारले विद्युतीय सूचना प्रणाली स्थापना गर्ने उल्लेख गरिएको छ। सहकारीको यकिन तथ्याङ्क नहुँदा समस्या समाधानमा असहज भइरहेको थियो। सरकारले चालु आर्थिक वर्षको नीति तथा कार्यक्रम र बजेटमा पनि समस्याग्रस्त सहकारीमा पाँच लाखभन्दा थोरै बचत भएका पीडितलाई बचत फिर्ता गर्ने भनी उल्लेख गरिए पनि हालसम्म फिर्ता हुन नसकेको भनी सहकारीपीडितले आन्दोलन गरिरहेका छन्।
चिमखोलामंगलेराहुघाट जलविद्युत आयोजना निर्माण,"बेनी : म्याग्दीको रघुगङ्गा गाउँपालिकामा ३७ दशमलव पाँच मेगावाट क्षमताको चिमखोलामंगलेराहुघाट जलविद्युत आयोजना निर्माण भएको छ। तुदी पावर कम्पनी लिमिटेड प्रवर्द्धक रहेको आयोजनाको बाँध, डिसेण्डर (पानी थिग्राउने पोखरी) र सुरुङमा पानी हालेर परीक्षण थालिएको छ। आयोजनाका आवासीय इन्जिनियर प्रकाश तिमिल्सिनाले मे महिनाको १५ तारिकका दिन परीक्षण उत्पादन सुरु गर्ने समय तालिका अनुसार भौतिक संरचनाको परीक्षण सुरु गरेको जानकारी दिए। बाँध, डिसेण्डर, सुरुङ र पेनस्टक पाइपलाइनमा पानी भरेर भौतिक संरचनाको परीक्षण भइरहेको छ, उनले भने विद्युतगृहमा उपकरण जडान सकिएको र प्रसारण लाइन तयार भएको छ। पेनस्टेकको परीक्षण सफल भएको र मंगलबारदेखि पानी हालिएको सुरुङ, डिसेण्डर र बाँधमा समस्या नदेखिएको तिमिल्सिनाले बताए। रघुगङ्गा गाउँपालिका८ बन्दीमा बाँध र नजिकै ११० मिटर लामो, आठ मिटर अग्लो र ३० मिटर चौडाइ भएको पानी थिग्राउने पोखरी निर्माण भएको छ। बाँधदेखि पाँच किलोमिटर तीन सय मिटर लामो सुरुङबाट ल्याइएको पानी रघुगङ्गा७ चिमखोलाको बगरस्थित विद्युत गृहमा खसाल्न नौ सय ५० मिटर पेनस्टक पाइपलाइन बनाइएको छ। विद्युतगृहदेखि सुरुङको आउटलेटको उचाइ तीन सय ६० मिटर छ। २०७७ मंसिर महिनादेखि निर्माण सुरु भएको आयोजनाको सिभिल ठेकेदार रामेछाप शेर्पा र साउथ एसियन इन्फ्रास्ट्रक्चर हो। चार ठाउँबाट सुरुङ खनिएको थियो। माछापुच्छ्रे र बिएमईडब्लु नेपाल हाइड्रोमेकानिकल तथा एभरेष्ट हाइड्रो इलेक्ट्रोमेकानिकल ठेकेदार हुन्। विद्युतगृहदेखि रघुगङ्गा गाउँपालिका३ तिल्केनीचौर स्थित राहुघाट जलविद्युत आयोजनाको विद्युतगृह परिसरमा निर्माण भएको स्विचयार्डसम्म १४ किलोमिटर दूरीको दुई सय २० केभी क्षमताको प्रसारण लाइन निर्माण भएको छ। प्रशारण लाइनका ४९ वटा टावर रहेका छन्। आयोजनाबाट उत्पादित विद्युत दुई सय २० केभी क्षमताको दानाकुश्मा प्रसारण लाइनमा लुप इन, लुप आउट (लिलो) माध्यमबाट जोडिने भएको छ। चिमखोलामंगलेराहुघाट सहित तुदी पावर नै प्रवर्द्धक रहेको ४८ दशमलव पाँच मेगावाट क्षमताको अपर राहुघाट जलविद्युत आयोजनाको लागत १४ अर्ब रुपैयाँ रहेको छ। अपर राहुघाट पनि निर्माणको अन्तिम चरणमा छ। चिमखोलामंगलेराहुघाट राहुघाट बेसिनमा निर्माण सम्पन्न भएको पहिलो जलविद्युत आयोजना हो। राहुघाट नदीमा ४० मेगावाटको राहुघाट, २१ दशमलव तीन मेघावाटको ठुलोखोला र २२ दशमलव तीन मेगावाटको माथिल्लो ठूलोखोला जलविद्युत आयोजना निर्माण सम्पन्न हुने चरणमा छन्।"
"शिक्षक दरबन्दी पुनरावलोकन गरिने, शिक्षक बैंक स्थापना हुने","काठमाडौं : सरकारले शिक्षक दरबन्दी पुनरावलोकन गर्ने घोषणा गरेको छ। राष्ट्रपति रामचन्द्र पौडेलले सरकारको नीति तथा कार्यक्रम सार्वजनिक गर्दै शिक्षक दरबन्दी पुनरावलोकन गरिने बताएका हुन्। त्यस्तै उनले शिक्षक बैंक स्थापना पनि हुने बताए। विश्वविद्यालयको सहकार्यमा शिक्षक बैंक स्थापना गरिने उनको भनाइ छ। 'भौगोलिक क्षेत्रमा आवासीय विद्यालय खोलिने छ। शिक्षक दरबन्दीको पुनरावलोकन गरिने छ। विश्वविद्यालयको सहकार्यमा शिक्षक बैंक स्थापना गर्ने। शिक्षकको राष्ट्रिय मापदण्ड लागू गर्ने। उच्च शिक्षालाई अनुसन्धानमा आधारित बनाइने। शैक्षिक गुणस्तर मानक बनाएर स्थानीय तहसम्मै लागू गरिने। विश्वविद्यालय अनुदान विद्यार्थीका आधारमा वितरण गरिने छ,' उनले भने।"
स्टार्टअप उद्यमीलाई प्रोत्साहित गर्न स्टार्टअप कर्जा कार्यक्रम विस्तार गरिने,"काठमाडौं : सरकारले स्टार्टअप उद्यमीलाई प्रोत्साहित गर्न स्टार्टअप कर्जा कार्यक्रम विस्तार गर्ने भएको छ। शुक्रबार संघीय संसदको दुवै सदनको संयुक्त बैठकमा २०८२०८३ को सरकारको नीति तथा कार्यक्रम प्रस्तुत गर्दै राष्ट्रपति रामचन्द्र पौडेलले यस्तो बताएका हुन्। उनले प्रदेश तथा स्थानीय सरकार एवम् निजी क्षेत्रसँगको समन्वय र सहकार्यमा स्टार्टअप उद्यमीहरूलाई व्यवसाय संवर्धन, क्षमता अभिवृद्धि, सेवा, बजारीकरण र मूल्यश्रृङ्खला निर्माण गर्न सबै प्रदेशमा व्यवसाय संवर्धन केन्द्र स्थापना र सञ्चालन गर्ने सरकारको नीति रहेको बताए। यसैगरी इकमर्शमार्फत व्यापारको विकास गरिनेछ। बौद्धिक सम्पत्तिको संरक्षण तथा नवप्रवर्तन प्रवर्धन गरिनेछ। देशभित्र विभिन्न स्थानमा रहेका पेट्रोलियम,फलाम, तामा, म्याग्नेसियम जस्ता खानीजन्य स्रोतको अध्ययन, अनुसन्धान र प्रवर्धनमा जोड दिइनेछ । धौवादी फलाम कम्पनीलाई सार्वजनिक निजी साझेदारी मोडलमा सञ्चालन गरिने राष्ट्रपति पौडेलले जानकारी दिए।"
विद्यालय शिक्षा र निजामती विधेयक यसै अधिवेशनमा परित गरिने,काठमाडौं : सरकारले विद्यालय शिक्षा विधेयक र निजामती विधेयकलाई यसै अधिवेशनबाट पारिते गर्ने घोषणा गरेको छ। राष्ट्रपति रामचन्द्र पौडेलले सरकारको नीति तथा कार्यक्रम सार्वजनिक गर्दै विद्यालय शिक्षक र निजामती विधेयक यसै अधिवेशनमा पारित गर्ने बताएका हुन्। शिक्षकहरूले विद्यालय शिक्षा विधेयक जारी गर्ने माग राखेर करिब एक महिना काठमाडौं केन्द्रित आन्दोलन गरेका थिए। सरकारसँग ९ बुँदे सहमति गरेपछि आन्दोलन स्थगित भएको थियो। सरकारले असार १५ गतेभित्र उक्त विधेयक पारित गर्ने प्रतिवद्धता जनाएको छ।
सरकारी सेवामा इन्टर्न प्रयोग गर्ने सरकारको घोषणा,"काठमाडौं : सरकारले सरकारी सेवामा इन्टर्न राख्ने घोषणा गरेको छ। राष्ट्रपति रामचन्द्र पौडेलले सरकारको नीति तथा कार्यक्रम सार्वजनिक गर्दै स्थानीय तहदेखि केन्द्रसम्म सरकारी सेवामा इन्टर्न प्रयोग गरिने बताए। त्यस्तै स्नातकभन्दा माथिल्लो तहका विद्यार्थीलाई अनुसन्धानमूलक काममा आबद्ध गराउने र हप्ताको २० घन्टाको ज्याला पनि निर्धारण गरिने उनले बताए। ''स्थानीयदेखि केन्द्रसम्म सरकारी सेवामा इन्टर्नलाई प्रयोग गरिनेछ। स्नातक तहभन्दा माथिका विद्यार्थीलाई विभिन्न अनुसन्धान संस्थामा आबद्ध गराइनेछ। हप्तामा २० घन्टाको न्युनतम ज्याला निर्धारण गरी कमाउँदै पढ्दैको नीति लागू गरिनेछ,' उनले भने।"
सरकारले सामाजिक सञ्जालको प्रयोगलाई नियमन गर्ने,"काठमाडौं : सरकारले सामाजिक सञ्जालको प्रयोगलाई नियमन गर्ने घोषणा गरेको छ। राष्ट्रपति रामचन्द्र पौडेलले सरकारको नीति तथा कार्यक्रम सार्वजनिक गर्दै सामाजिक सञ्जालको सञ्चालन र प्रयोगलाई नियमन गरिने बताए। उनले सामाजिक सद्भावलाई प्रवर्द्धन गर्न सामाजिक सञ्जालको नियमन गर्नुपर्ने बताए। 'सामाजिक सद्भाव प्रवर्द्धन गर्न सामाजिक सञ्जालको सञ्चालन र प्रयोगलाई मर्यादित, सुरक्षित र व्यवस्थित बनाउन प्रभावकारी नियमन गरिनेछ। नागरिकको सुरक्षाका लागि राज्यको सुरक्षा प्रणाली सुदृढ गरिनेछ,' उनले भने।"
सिर्सिया नदीलाई प्रदूषणमुक्त बनाइने,"वीरगन्ज : वीरगन्जको सिर्सिया नदीको प्रदूषण नियन्त्रणका लागि वीरगन्ज महानगरपालिकाले सुरु गरेको अभियानमा वीरगन्ज उद्योग वाणिज्य संघले पनि सहकार्य गर्ने भएको छ। शुक्रबार वीरगन्ज महानगरपालिकामा आयोजित छलफल कार्यक्रममा संघले सिर्सिया नदी संरक्षण तथा समग्र वातावरण सुधार अभियानमा सक्रियरूपमा हातेमालो गर्ने प्रतिबद्धता जनाएको हो। छलफलमा मेयर राजेशमान सिंहले सिर्सिया नदी वीरगन्जको पर्यावरणीय र ऐतिहासिक सम्पत्ति भएको उल्लेख गर्दै यसको संरक्षण र पुनर्जीवनमा सबै पक्षको साझा भूमिका आवश्यक रहेको बताए। मेयर सिंहले महानगरपालिकाले नदीको स्रोत संरक्षण, फोहोर व्यवस्थापन तथा जनचेतना अभिवृद्धिलाई प्राथमिकतामा राखेर कार्य गरिरहेको जानकारी पनि दिए। साथै, हाल महानगरले अभियानकै रूपमा सञ्चालन गरिरहेको व्यवसाय कर, बहाल कर र सम्पत्ति कर तिर्ने अभियानमा उद्योग वाणिज्य संघको सहयोग रहने अपेक्षा उनले व्यक्त गरे। उद्योग वाणिज्य संघका अध्यक्ष हरि गौतमले पनि संघ सिर्सिया नदी सफाइ अभियानमा महानगरसँग सहकार्य गर्न पूर्ण रूपमा तयार रहेको जनाए । उनले उद्योगहरूले वातावरणमैत्री प्रविधिको प्रयोग, फोहोरको उचित व्यवस्थापन र स्पष्ट कार्ययोजना बनाउने प्रक्रियामा अघि बढ्ने जानकारी दिए।"
आगामी दशकलाई रोजगारी दशकका रूपमा मनाउने सरकारको घोषणा,काठमाडौं : सरकारले आगामी दशकलाई आन्तरिक रोजगारी दशकका रूपमा मनाउने घोषणा गरेको छ। राष्ट्रपति रामचन्द्र पौडेलले सरकारको नीति तथा कार्यक्रम सार्वजनिक गर्दै रोजगारी तथा ज्याला रोजगारी दुवै माध्यमबाट आन्तरिक रोजगारीको सिर्जना गरिने बताए। उनले वैदेशिक रोजगार सुरक्षित मर्यादित र व्यवस्थित बनाउन नीति तथा कार्यविधि संशोधन गरिने बताए।
निजी मेडिकल कलेजको सम्बन्धन खारेज गर्ने स्वास्थ्यमन्त्रीको चेतावनी,काठमाडौं : स्वास्थ्यमन्त्री प्रदीप पौडेलले आवासीय चिकित्सकलाई सरकारी सरह सुविधा नदिने निजी मेडिकल कलेजको सम्बन्धन खारेज गर्ने चेतावनी दिएका छन्। शुक्रबार मन्त्रालयमा नेपाल चिकित्सक संघको टोलीसँगको छलफलका क्रममा मन्त्री पौडेलले आवासीय चिकित्सकलाई सरकारी सरह सुविधा दिने निर्णय सबैले कार्यान्वयन गर्नुपर्ने भन्दै सरकारको निर्णय कार्यान्वयन नगर्ने निजी मेडिकल कलेजको सम्बन्धन खारेज गर्ने चेतावनी दिएका हुन्। उनले चिकित्सा शिक्षा आयोगले गरेको निर्णय स्वास्थ्य मन्त्रालयले कार्यान्वयन गर्ने बताए । नेपाल चिकित्सक कर्मचारीहरूलाई ८औँ सरह नै भत्ता दिनुपर्ने उनले स्पष्ट पारे । उनले सरकारको निर्णय कार्यान्वयन गराइछाड्न उल्लेख गर्दै चिकित्सकहरूलाई उपचार सेवामा फर्किन आग्रह गरे । नेपाल चिकित्सक संघका अध्यक्ष डा अनिलविक्रम कार्कीले सरकारको निर्णय अझै पनि कार्यान्वयन नभएको भन्दै कडा आन्दोलन गर्ने चेतावनी दिए । आवासीय चिकित्सकका विषयमा सरोकारवाला सबैको ध्यानाकर्षण गराउँदा पनि कार्यान्वयन हुन नसक्नु दुखद अवस्था रहेको उनले बताए। यसअघि बसेको चिकित्सा शिक्षा आयोगको सोह्रौँ बैठकले सम्पूर्ण आवासीय चिकित्सकहरूलाई सार्वजनिक शिक्षण संस्थामा स्नातकोत्तर तहका शैक्षिक कार्यक्रममा अध्ययन गर्ने आवासीय चिकित्सकहरूलाई दिएसरह स्वास्थ्य सेवाको आठौँ तह निर्वाह भत्ता उपलब्ध गराउने निर्णय गरेको थियो । तर उक्त निर्णय कार्यान्वयन नभएको भन्दै चिकित्सक आन्दोलनमा छन् ।
त्रुटिपूर्ण आयोजनाहरू खारेज गरिने,"काठमाडौँ । सरकारले पूर्वाधार आयोजनाहरूलाई प्राथमिकिरण गरेको छ। संघीय संसद्को संयुक्त बैठकमा सरकारको नीति तथा कार्यक्रम प्रस्तुत गर्दै राष्ट्रपति रामचन्द्र पौडेलले विगतका घोषणा गरेका पूर्वाधार आयोजनाहरूलाई प्राथमिकिरण गरिने बताएका हुन् । उनले विगतमा सरकारले घोषणा गरेका भौतिक पूर्वाधार क्षेत्रका सबै परियोजना पुनःप्राथमिकिरण गरिने बताए । उनले भने, विगतमा सरकारले घोषणा गरेका भौतिक पूर्वाधार क्षेत्रका सबै परियोजना पुनःप्राथमिकिरण गरिने छ। आगामी आर्थिक वर्षमा सम्पन्न हुने गरी समय तालिका निर्धारण गर्ने आयोजनाहरू निर्माणाधीन र निर्माण गर्नु पर्ने सबै परियोजनाका लागि आवश्यक स्रोतको आकलन गरी आवश्यक स्रोत नभएका आयोजनाहरू स्थगन गरिने छ। राष्ट्रपति पौडेलले त्रुटिपूर्ण आयोजनाहरू खारेज गरिने बताए।"
एथर इनर्जीको २०२५ लाइनअप नेपालमा सार्वजनिक,"काठमाडौं : विद्युतीय स्कूटर ब्रान्ड एथर इनर्जीको नयाँ सिरिज नेपालमा सार्वजनिक भएको छ। वैद्य इनर्जीमार्फत ल्याइएको नयाँ २०२५ एथर ४५० सिरिज सार्वजनिक भएको हो। यसमा अत्याधुनिक प्रविधि, उत्कृष्ट प्रदर्शन र वातावरणमैत्री आवागमन समावेश छ। एथर स्कूटरहरूले दैनिक यात्रामा प्रदर्शन, सुरक्षा र बौद्धिकता खोज्छन्। परम्परागत स्कूटरहरूभन्दा बिल्कुल फरक नयाँ २०२५ एथर ४५० एक्स र ४५०एसमा विभिन्न सुविधा राखिएको छ। नेपालमा यस सिरिजको मूल्य ३ लाख २४ हजार ९९९ बाट सुरु हुन्छ।"
त्रिवि क्रिकेट मैदानलाई अन्तर्राष्ट्रिय स्तरको रंगशाला बनाइने,काठमाडौं : सरकारले त्रिवि क्रिकेट मैदानलाई अन्तर्राष्ट्रिय स्तरको क्रिकेट मैदानका रुपममा विकास गरिने जनाएको छ। शुक्रबार संघीय संसदमा आर्थिक वर्ष २०८२८३ को नीति तथा कार्यक्रम प्रस्तुत गर्दै राष्ट्रपति रामचन्द्र पौडेलले यस्तो बताएका हुन्। उनले खेलकुद पूर्वाधारको विकासमा तीन तहको सरकार तथा निजी क्षेत्रलाई पनि संलग्न गराउने बताए। रंगशाला लगायतका खेलकुद पूर्वाधार निर्माणमा तीन तहका सरकार र निजी तहको सहकार्यमा गरिने व्यवस्था मिलाइनेछ। खेलकुद क्षेत्रलाई निजी क्षेत्रको सामाजिक उत्तरदायित्वसँग जोडेर कार्यक्रम बनाइने उनले बताए।
यस्तो छ सरकारको नीति तथा कार्यक्रम (पूर्ण पाठसहित),"काठमाडौं : सरकारले उच्चस्तरीय आर्थिक सुधार सुझाव आयोगको प्रतिवेदनलाई कार्यान्वयन गर्दै अर्थतन्त्रलाई गतिशील बनाउने जनाएको छ। शुक्रबार राष्ट्रपति रामचन्द्र पौडेलले संघीय संसदमा प्रस्तुत गरेको सरकारको नीति तथा कार्यक्रममा आर्थिक क्षेत्र सुधारलाई विशेष प्राथमिकतामा राख्दै यस क्षेत्रलाई गतिशील बनाउन उच्चस्तरीय आर्थिक सुधार सुझाव आयोगको प्रतिवेदनलाई कार्यान्वयन गर्ने उल्लेख छ। त्यस्तै वैदेशिक सहायतालाई विकासको आवश्यकता र प्राथमिकताका आधारमा राष्ट्रिय प्रणालीमार्फत परिचालन गर्ने सरकारले जनाएको छ। त्यस्तै संरचनात्मक रुपान्तरण गर्दै सन् २०३० भित्र दिगो विकास लक्ष्य हासिल गर्ने तर्फ जोड दिइने, सन २०२६ मा अति कम विकसित राष्ट्रबाट बिकासशील राष्ट्रमा स्तरन्नोतीको संक्रमणलाई सहज तुल्याउने रणनीति लागू गर्ने सरकारको कार्यक्रममा उल्लेख छ। त्यस्तै भूमिहीन दलित सुकुम्वासी र अव्यवस्थीत बसोबासीको व्यवस्थापन गर्नका लागि भूमिसम्बन्धी विधेयकलाई यसै अधिवेशनमा पारित गरिने राष्ट्रपति पौडेलले बताए। उद्यमशीलतामैत्री शिक्षा अपनाई श्रम क्षेत्रमा रहेको सीपयुक्त श्रम शक्तिको अभाव र सीपविहीन श्रमशक्ति जगेडामा रहने अवस्थाको अन्त्य गर्ने, यसका लागि हालको पाठ्यक्रम, अध्ययन सिकाइ विधिमा व्यापक परिवर्तन गरिने सरकारले उल्लेख गरेको छ। यस्तै विद्यालय शिक्षामा देखिएका समस्या समाधान गर्न नीतिगत तथा कानुनी प्रबन्ध गर्ने, विश्वविद्यालय शिक्षालाई ज्ञान, अनुसन्धान तथा विकासतर्फ केन्द्रित गर्ने राष्ट्रपति पौडेलले बताए। त्यस्तै सबै उद्यममा बिजनेस प्लान र त्यसको इकोसिस्टम निश्चित गरी जेन्जी पुस्ता लक्षित युवा पुस्ता स्टार्टअप कार्यक्रम सुरु गर्ने सरकारको कार्यक्रममा समावेश गरिएको छ । सकारले योगदानमा आधारित सामाजिक सुरक्षा प्रणालीलाई अनिवार्य गर्ने, कर्मचारी सञ्चय कोष र नागरिक लगानी कोषलगायत निकायबाट सञ्चालित सामाजिक सुरक्षाका कार्यक्रमबीच समन्वय गरिने जनाएको छ। राष्ट्रपति पौडेलले बिमा सेवाको सुशासन र वित्तीय दायित्वका लागि बिमा बोर्डको पुनः संरचना गरिने उल्लेख गरे। त्यस्तै राष्ट्रपति पौडेलले सबैसँग मित्रता, छैन कसैसँग शत्रुताको मान्यताअनुरुप सार्वभौमिक समानताको आधारमा सबै राष्ट्रसँग सम्बन्ध विस्तार गरिने जिकिर गरे। नेपालको भूमिकालाई अन्तर्राष्ट्रिय मञ्चमा प्रभावकारी बनाउने पनि सरकारको नीति रहेको छ। सरकारले राष्ट्रिय आवश्यकता र जनचाहनाअनुरूप लोकतान्त्रिक मूल्यमान्यतामा आधारित समाजवादोन्मुख आर्थिक, सामाजिक रुपान्तरणका लागि, राजनीतिक स्थायित्व, सुशासन, विकास र सामाजिक न्यायसहित समृद्ध नेपाल, सुखी नेपाली को राष्ट्रिय आकांक्षा पूरा गर्न प्रतिबद्ध रहेको जनाएको छ। हेर्नुस् सरकारको नीति तथा कार्यक्रमको पूर्ण पाठ:"
विपद् उद्दार कार्यमा सशस्त्र प्रहरीप्रतिको भरोसा बढ्दो छ : गृहमन्त्री,"मनाङ : गृहमन्त्री रमेश लेखकले विपद् प्रतिकार्य एवं उद्दारका क्षेत्रमा सशस्त्र प्रहरी बल देश तथा विदेशका मानिसको विश्वास र भरोसा गर्ने संस्थाका रुपमा विकास हुँदै गएको बताएका छन्। शुक्रबार बिहान मनाङमा आयोजित सशस्त्र प्रहरी बल नेपाल पर्वतीय उद्दार तालिम शिक्षालयबाट प्रशिक्षित प्रशिक्षार्थीको दीक्षान्त समारोहमा बोल्दै गृहमन्त्री लेखकले हरेक स्थानमा हुने विपद् जोखिमको उद्दार र सिमा सुरक्षाका कारण सशस्त्र प्रहरी अब्बल बन्दै गएको बताए। 'सीमा सुरक्षा,अपराध नियन्त्रणका साथै मानिस आक्रान्त भएको अवस्थामा सशस्त्र प्रहरीको योगदान सह्रानीय छ । यही योगदानले सशस्त्र प्रहरी देश तथा विश्वका मानिसको भरोसायोग्य बनेको छ । यसलाई थप उत्कृष्ट बनाउन लागिपरेका छौं,'गृहमन्त्री लेखक भने,'मनाङ स्वर्गको आभास गर्ने पर्यटकीय क्षेत्र भएकाले यहाँ हुने पर्वतीय जोखिम उद्दारमा सशस्त्रले सहयोग पुर्याउने गरी प्रशिक्षण दिएर उत्पादन गरेका प्रशिक्षार्थीले स्थानीयका साथै पर्यटकलाई पनि सहज हुनेछ । विश्वकै जोखिमयुक्त मानिएको अन्नपूर्ण संरक्षण क्षेत्रअन्तर्गतको पदमार्गमा आउने पर्यटकलाई सुरक्षित यात्रामा मद्दत पुग्ने उनको विश्वास छ । पर्यटन क्षेत्र देशको अर्थतन्त्रलाई वृद्धि गर्ने पाटो भएकाले सुरक्षित बनाउन आवश्यक रहेको मन्त्री लेखकको भनाइ छ । 'जोखिम मानिएको यस पदमार्गमा यात्रा गर्दा सुरक्षित छौं भन्ने आभास दिन सक्नुपर्ने हुन्छ,'लेखकले भने,'अब यहाँबाट दीक्षित सशस्त्र प्रहरीले जोखिमयुक्त हिमालमा यात्रा गर्ने पर्यटकलाई सुरक्षित बनाउन सक्नुपर्छ ।' विश्वको आकर्षणको केन्द्र बनेको मनाङलाई प्रवद्र्धन र सुरक्षित बनाउँदै अझ पर्यटक आगमनलाई वृद्धि गर्नमा जोड दिनुपर्ने उनको भनाइ छ । सशस्त्र प्रहरीलाई अझ थप गुणस्तरीय र ऐतिहासिक बनाउन बजेटको व्यवस्थापन गर्ने गृहमन्त्री लेखकले प्रतिबद्धता जनाए। सशस्त्र प्रहरी महानिरीक्षक राजु अर्यालले उच्च पहाडी र हिमाली क्षेत्रमा हुने गरेका विपद् तथा जोखिममा उद्दार तालिमले जिम्मेवारी थप भएको बताए । उनले जलको उद्दारलाई जसरी पर्वतीय उद्दारलाई प्राथमिकताका रुपमा अगाडी बढाउन आवश्यक रहेको औंल्याए। मनाङ पदयात्रामा आउने पर्यटकलाई सुरक्षित बनाउने जिम्मेवारी पर्वतीय उद्दार दीक्षित सशस्त्र प्रहरीले गर्ने उनले विश्वास लिए । सुरक्षाले नै पर्यटकलाई आगमन वृद्धि गराउन सकिने उनको भनाइ थियो ।"
१२ को पढाइ सकियो कि विवाहको दबाब,"जनकपुरधाम : मधेस प्रदेशमा १२ कक्षाको पढाइ सकिनेबित्तिकै विवाहका लागि छोरीहरूलाई दबाब दिने गरिएको छ। घर व्यवहार चलाउन र राम्रो केटासँग विवाह होस् भन्ने उद्देश्यले मात्रै छोरीहरूलाई १२ कक्षासम्म पढाउने गरिएको बालअभियन्ताहरूले बताएका छन्। हाम्रो गाउँमा त १२ कक्षाभन्दा माथि पढ्न कलेजहरू पनि छैनन्। त्यस कारणले पनि छोरीहरूलाई बाहिर पढाउने, खर्च गर्ने र फेरी दाइजोको खर्च गरेर विवाह गर्नुको साटो जेनतेन १२ पढाएर विवाह गरिदिने चलन छ, धनुषाको लक्ष्मीनिया गाउँकी किशोरी क्लबकी अध्यक्ष प्रतिमा यादवले बुधबार जनकपुरमा बालविवाहविरुद्ध प्रदेशस्तरीय सञ्जालद्वारा आयोजित सम्मेलनमा बताइन्। उनले भनिन्, हाम्रो पढाइ जागिर पाउनका लागि, आत्मनिर्भर हुनका लागि वा आफ्नो जीवन अगाडि बढाउनका लागि हुँदैन। हाम्रो पढाइ त विवाह गराउनकै लागि हुन्छ। विवाहका लागि छोरीले १२ कक्षा पढेको छ भन्नकै लागि मात्र पढाउने चलन रहेको प्रतिमा बताउँछिन्। मुस्लिम समुदायका बालिकालाई विवाहका लागि अझ कम उमेरमै दबाब दिने गरिन्छ र उनीहरू अभिभावककै दबाबका कारण बीचमा पढाइ छाड्न बाध्य हुन्छन्, बारा जिल्ला पुरैनियाकी उन्सा खातुन भन्छिन्, बालविवाहले छोरीहरूलाई जीवनमा अगाडि बढ्ने स्वतन्त्रता नै खोस्छ। हामी विवाहकै लागि जन्मेका छौं भन्ने खालको महसुस हुन्छ। राष्ट्रिय जनगणना २०७८ को तथ्यांकअनुसार मुलुकमा ३५१ प्रतिशत बालिकाको बालविवाह हुने गरेको छ। त्यसमा पनि सबैभन्दा बढी बालविवाह मधेस प्रदेशमा ४२४ प्रतिशत भएको पाइएको छ। सबैभन्दा बढी बालविवाह धनुषामा ४७५ प्रतिशत र रौतहटमा ४७ प्रतिशत हुने गरेको तथ्यांकले देखाउँछ। त्यसैगरी महोत्तरीमा ४३३ प्रतिशत, सर्लाहीमा ४२६ प्रतिशत, सिरहामा ४२१ प्रतिशत, बारामा ४०२ प्रतिशत, पर्सामा ३८९ प्रतिशत र सप्तरीमा ३४७ प्रतिशत बालविवाह हुने गरेको छ। पछिल्लो समय बढ्दै गएको भागी विवाहको समस्याका कारण पनि बालविवाहको दर बढेको मधेस प्रदेशसभाकी महिला, बालबालिका तथा ज्येष्ठ नागरिक समितिकी सभापति रूपमा यादवको ठम्याइँ छ। अहिले सामाजिक सञ्जालमा दिनका दिन विद्यालयमा पढ्ने केटाकेटीको भिडियोहरू सार्वजनिक हुन्छ। जसमा तिनीहरूले आफू आफ्नो घरबाट भागेर विवाह गरेको र यसका लागि कसैलाई पनि दोष नलगाउन आग्रह गरिराखेको पाइन्छ। यसरी पढ्न निस्केका बालबालिका भाग्दै विवाह गर्न थालेपछि अभिभावकका लागि समेत ठूलो समस्या आएको छ, यादव भन्छिन्, यो समस्या रोक्नकै लागि कहिलेकाहीँ हाम्रा माननीयज्यूहरूले समेत विवाहको उमेर घटाउनुपर्छ भन्ने माग नै राख्ने गरेको पनि सुनिन्छ तर, यो गलत हो। केही घटनाहरू हुँदैमा विवाहको उमेर घटाउने कुरा बालिकामाथि अन्याय हुन्छ। त्यसैले अभिभावक सचेतनामा बढी ध्यान दिएर यस्ता घटनाहरूको न्यूनीकरण गर्नुपर्छ। पछिल्लो समय मधेसकै केही सांसदहरूले विवाहको उमेर महिलाको हकमा अझ घटाउनुपर्ने माग गरेका थिए। एक त यसो पनि हो कि यस प्रदेशमा बालिकाहरू आफ्नो अधिकारका लागि, पढ्नका लागि संघर्ष गर्नुपर्ने बाध्यता छ। त्यसमा पनि यदि विवाहको उमेर कम भयो भने बालविवाहले अझ बढी प्रश्रय पाउने निश्चित छ, महिला मानवअधिकार रक्षक सञ्जालकी राष्ट्रिय अध्यक्ष श्यामकुमारी साह भन्छिन्, मधेसबाट यस्तो खालको कुनै पनि नकारात्मक सन्देश जानु हुँदैन। बरु हाम्रो तीन तहका संरचनामा बसेका सरकारले छोरी मैत्री नीतिहरू निर्माण गर्न भूमिका खेल्नुपर्छ।"
"भारतको विदेश मन्त्रालयले भन्यो : प्रिसा साह मृत्युप्रति दुखि छौं, घटनाबारे अनुसन्धान भइरहेको छ","काठमाडौं : भारतको विदेश मन्त्रालयले केआईआईटी विश्वविद्यालयमा नेपाली छात्रा प्रिसा साहको मृत्युबारे ओडिसा प्रहरीले गहन अनुसन्धान गरिरहेको बताएको छ। भारत सरकारको विदेश मन्त्रालयले प्रेस विज्ञप्ति जारी गर्दै उक्त कुरा जनाएको हो। विज्ञप्तिमा भनिएको छ, 'केआईआईटी विश्वविद्यालयमा एक नेपाली विद्यार्थीको निधनको घटनाले हामी निकै दुखी छौं । यस कठिन समयमा हामी शोकसन्तप्त परिवारप्रति हार्दिक समवेदना व्यक्त गर्दछौं।' घटनाको बारेमा थाहा पाएदेखि नै विदेश मन्त्रालय ओडिशा राज्य सरकारसँग निरन्तर सम्पर्कमा रहेको जनाएको छ। ओडिशा राज्य सरकारले मृतकको परिवारलाई पूर्ण सहयोग गरेको तथा ओडिशा प्रहरीले गहन अनुसन्धान गरिरहेको विज्ञप्तिमा उल्लेख छ। भारत सरकारले सबै अन्तर्राष्ट्रिय विद्यार्थीहरूको सुरक्षालाई गम्भीरताका साथ लिने मन्त्रालयले जनाएको छ। उक्त घटनाको बारेमा वास्तविक सूचना प्राप्त गर्न मन्त्रालय नेपाली अधिकारीहरू, ओडिशा राज्य सरकार साथै केआईआईटी व्यवस्थापनसँग नजिकको सम्पर्कमा रहेको जनाइएको छ।"
प्रधानमन्त्री ओलीले भने ५२ प्रतिशत विद्यार्थी फेल गराउनु शिक्षकका लागि मजाक बन्यो,"काठमाडौं : प्रधानमन्त्री केपी शर्मा ओलीले ५२ प्रतिशत विद्यार्थी फेल गराउनु शिक्षकका लागि मजाक बनेको बताएका छन्। राष्ट्रिय सूचना तथा सञ्चार प्रविधि दिवसको अवसरमा आयोजित कार्यक्रमलाई आज सम्बोधन गर्दै उनले एसईईमा ५२ प्रतिशत विद्यार्थी फेल गराएर युवाहरूको भविष्य कक्षा १० मै चट् गराएर शिक्षकले मजाक बनाएको बताएका हुन् । उनले भने,५२ प्रतिशत फेल हुने कुरालाई उहाँले इजिली लिनुभएको छ। ५२ प्रतिशत हाम्रो योङ जेनेरेसनका होनहार प्रतिभावहरू, तिनीहरूको भविष्य एसइईमै, कक्षा १० मै चट् बनाइदिएको कुरालाई उहाँले मजाकको कुरा बनाउनुभएको छ। मलाई अचम्म लाग्यो उहाँको मेन्टालिटी नै त्यो छ। प्रधानमन्त्री ओलीले ठुलो संख्यामा विद्यार्थी अनुत्तीर्ण भएको बारे शिक्षकको बुझाइ नै यस्तो रहेको टिप्पणी गरे । शिक्षक आन्दोलनका क्रममा एक जना शिक्षकले आफूलाई गाली गरेको भिडियो हेरेको भन्दै उनले यस्तो बताएका हुन्। हिजो एक जना शिक्षकले मलाई गाली गर्दै गरेको सुनेँ, किन गाली गरेको मैले बुझेको छैन। उहाँसँग न मेरो भेट भएको छ, उहाँले देख्या पनि छैन होला। तर गाली किन गर्या, कसले सिकायो कसले पढायो थाहा छैन,उनले भने, फेसबुक मात्रै हेर्नुहुन्छ कि के हो ? उहाँ भनिराख्नुभएको थियो, ४८ प्रतिशत विद्यार्थी एसईईमा पास हुनु भनेको काफी हो, धेरै हो। प्रधानमन्त्री ओलीले नेपाली विद्यार्थीहरू निकै प्रतिभाशाली रहेको भन्दै उनीहरुप्रति ध्यान दिनुपर्ने बताए। आफूले शिक्षण नगरे पनि शिक्षकको उक्त टिप्पणीले दुःखी बनाएको उनले बताए। उनले भने,५२ प्रतिशत विद्यार्थी फेल हुँदा उहाँलाई आफूले गरेको कामप्रति अझै हामीहरूले ध्यान दिनुपर्छ होइन, म पढाउदिनँ तर मलाई दुख लाग्छ, नेपाली विद्यार्थीहरू यति धेरै ट्यालेन्ट छन्, उनीहरू दुर्गमबाट कसरी पढेका छन्, सबै विषयमा मान्छेको एउटै प्रतिभा हुँदैन, विषयगत प्रतिभा पनि हुन्छन्।"
सरकारको नीति तथा कार्यक्रम सार्वजनिक हुँदै,काठमाडौं : सरकारको आगामी आर्थिक वर्षको नीति तथा कार्यक्रम आज सङ्घीय संसद्मा प्रस्तुत हुँदैछ । अहिले ३ बजे बस्ने संघीय संसद्को दुवै सदनको संयुक्त बैठकमा राष्ट्रपति रामचन्द्र पौडेलले सरकारको नीति तथा कार्यक्रम प्रस्तुत गर्नेछन्। नेपालको संविधानको धारा ९५ बमोजिम राष्ट्रपतिले सङ्घीय संसद्को दुवै सदनको संयुक्त बैठकलाई सम्बोधन गर्ने व्यवस्था छ । सङ्घीय संसद् सचिवालयले यही वैशाख २२ देखि २८ गतेसम्म सरकारको नीति तथा कार्यक्रममाथि छलफल गरी पारित गर्ने कार्यसूची यसअघि नै तय गरिसकेको छ । यस्तै वैशाख ३० गते विनियोजन विधेयकमाथिको सिद्धान्त र प्राथमिकता सम्बन्धमा छलफल प्रारम्भ हुनेछ । प्रिबजेट छलफलका रूपमा त्यसलाई लिइएको छ । नेपालको संविधानअनुसार आगामी जेठ १५ गते सरकारको आगामी आर्थिक वर्षको बजेट सङ्घीय संसद्को संयुक्त बैठकमा अर्थमन्त्रीले प्रस्तुत गर्ने व्यवस्था छ ।
नेपाल विद्युत प्राधिकरणको ग्राहक संख्या ५५ लाख ६६ हजार पुग्यो,काठमाडौं : नेपाल विद्युत प्राधिकरणले स्वेतपत्र सार्वजनिक गरेको छ। शुक्रबार प्राधिकरणका कार्यकारी निर्देशक हितेन्द्रदेव शाक्यले वर्तमान अवस्था र चुनौती विश्लेषण गरी तयार पारिएको स्वेतपत्र सार्वजनिक गरेका हुन्। उनका अनुसार विद्युत उपभोग गर्ने ग्राहकको संख्या ५५ लाख ६६ हजार पुगेको छ। यो २०८१ माघसम्मको हो। यसैगरी विद्युत उत्पादन जडित क्षमता ३ हजार ५ सय ११ मेघावाट पुगेको छ। जसमध्ये प्राधिकरणको आफ्नो क्षमता ६६१५७ मेघावाट रहेको छ।
भक्तजनका लागि खोलियो केदारनाथ,"काठमाडौं : उत्तराखण्डको रुद्रप्रयागमा रहेको केदारनाथको ढोका शुक्रबार खोलिएको छ। बिहान ७ बजे मन्त्र जप र सेनाको ग्रेनेडियर्स रेजिमेन्टको ब्यान्डको धुनका बीचमा भक्तजनहरूका लागि मन्दिरका ढोकाहरू खोलिएका हुन्। सोही समयमा मन्दिरको मुख्य दक्षिण ढोका पनि खोलिएको छ। ढोका खोल्ने क्रममा उत्तराखण्डका मुख्यमन्त्री पुष्कर सिंह धामी पनि उपस्थित थिए। ढोका खोल्ने समयमा हेलिकप्टरबाट फूलको वर्षा गरिएको थियो। केदारनाथ उत्तराखण्डको रुद्रप्रयाग जिल्लामा अवस्थित छ। हिमालयको गढवाल क्षेत्रमा समुद्र सतहबाट ३,५८४ मिटरको उचाइमा पर्छ। केदारनाथलाई हिन्दूहरूको चार पवित्र धाम मध्ये एक मानिन्छ। हिन्दू धार्मिक ग्रन्थहरूमा उल्लेख गरिएका बाह्र ज्योतिर्लिंगहरूमध्ये केदारनाथ सबैभन्दा अग्लो स्थानमा अवस्थित ज्योतिर्लिंग हो। यो मन्दिर गर्मीयाममा करिब छ महिना खुला रहन्छ भने जाडोमा बन्द हुन्छ।"
सरकारको नीति तथा कार्यक्रम सार्वजनिक गर्दै राष्ट्रपति,काठमाडौं : संघीय संसदको दुवै सदनको संयुक्त बैठक सुरू भएको छ। बैठकमा राष्ट्रपति रामचन्द्र पौडेलले सरकारको नीति तथा कार्यक्रम प्रस्तुत गर्दैछन्। बुधबार बसेको मन्त्रिपरिषद बैठकले उक्त नीति तथा कार्यक्रमलाई अनुमोदन गरेको थियो।
विद्यालय शिक्षामा देखिएका समस्या समाधान गर्न नीतिगत तथा कानुनी प्रबन्ध गरिने : राष्ट्रपति,"काठमाडौं : राष्ट्रपति रामचन्द्र पौडेलले विद्यालय शिक्षामा देखिएका समस्या समाधान गर्न नीतिगत तथा कानुनी प्रबन्ध गर्ने बताएका छन्। संसदमा सरकारको नीति तथा कार्यक्रम सार्वजनिक गर्दै राष्ट्रपति पौडेलले विश्वविद्यालय शिक्षालाई ज्ञान, अनुसन्धान र विकासतर्फ केन्द्रित गरिने बताए। त्यस्तै पाठ्यक्रम र शिक्षक सिकाइ विधिमा व्यापक सुधार गरिने उनको भनाइ छ ।"
न्यूयोर्कमा फस्ट टपशप काठमाडौं ८८४८ हिमालयन म्युजिक एण्ड फिल्म अवार्ड हुँदै,"अमेरिका :न्यूयोर्कको मेलरोज बालरुममा फस्ट टपशप काठमाडौं ८८४८ हिमालयन म्युजिक एण्ड फिल्म अवार्ड मे ४ तारिखमा हुने भएको छ। अवार्ड समारोहमा नेपाललगायत अमेरिकाको विभिन्न राज्यहरूबाट कलाकारहरूको उत्साहजनक सहभागीता रहने आयोजकले जनाएको छ । नेपाली चलचित्र क्षेत्र र सांगीतिक क्षेत्रमा योगदान पुर्याएका चर्चित हस्तीहरूमध्ये दुईजनालाई लाइफ टाइम एचिभमेन्ट (जीवनकाल प्राप्ति पुरस्कार) प्रदान गरिनेछ। ख्याति प्राप्त चर्चित संगीत निर्देशक तथा गायक शम्भुजीत बास्कोटा तथा नेपालका प्रथम पप गायक ओम बिक्रम बिष्टलाई जीवनकाल प्राप्ति पुरस्कार प्रदान गरिने भएको हो । साथै सांगीतिक क्षेत्र र चलचित्र क्षेत्रमा विशेष योगदान पुर्याएका चर्चित हस्तिहरूलाई विभिन्न विधामा सम्मान गरिनेछ। नेपालबाट नेपाली सिनेजगतका चर्चित हस्ति महानायक राजेश हमाल ,बास्कोटा ,कार्यक्रम प्रस्तोता सुरज सिंह ठकुरी ,नीति शाह ,प्रशान्त ताम्राकार ,कोरियाग्राफर तथा मोडल (९नमुना) राहुल शाहलगायत नेपालबाट न्यूयोर्क अवतरण हुने तयारीमा रहेको छ। उक्त समारोहलाई रोचक र आकर्षक बनाउन चर्चित मोडल तथा डान्सर राहुल शाह लगायत २० चर्चित कलाकारहरूको बेजोड सांगीतिक प्रस्तुतिसहितको स्टेज धमका हुने भएको छ। अवार्ड समारोहलाई सभ्य ,भव्य र व्यवस्थित बनाउन व्यापक तयारी भइरहेको र कलाकारहरूको उचित व्यवस्थापन तथा सहजिकरणका लागि   बुकिङ भइसकेको छ। यो एउटा अवार्ड मात्र नभएर फिल्म फेस्टिबलको रुपमा विकाश गर्न सबै नेपाली समुदायलाई जोड्ने प्रयास हो। अमेरिकी इतिहासमै पहिलो पटक नेपाली संगीत र फिल्मी कलाकारहरूलाई एउटै ग्लोबल स्टेजमा सम्मान गर्ने ऐतिहासिक अवार्ड समारोहमा न्यूयोर्कलगयत आसपासका क्षेत्रमा रहेका समस्त नेपालीजनहरुमा उत्साहजनक सहभागीतको लागि हार्दिक आह्वन गर्दछौं,'जारी प्रेस विज्ञप्तिमा भनिएको छ । अवार्डको अफिसियल मिडिया पार्टनरमा अन्नपूर्ण पोस्ट् र एएमएनयूएसए रहेका छन् ।"
रोजगारीले उठाएको समाज,"जनसंख्या वृद्धिसँगै नेपालको श्रमशक्ति पनि क्रमश: वृद्धि भएको देखिन्छ। कृषिमा सिर्जना हुने मौसमी रोजगारीका कारण नेपालको बेरोजगारी दर औसतमा करिब १० प्रतिशत रहँदै आएको छ। सामान्यतया अर्थतन्त्रमा देखा पर्ने उतार चढावको चक्रबाट सिर्जित साइक्लिकल बेरोजगारी वा व्यक्तिको सीप तथा क्षमताका कारण रोजगारीमा पदस्थापना हुन नसक्ने स्ट्रक्चरल बेरोजगारी वा आफ्नो क्षमता बमोजिमको पारिश्रमिक वा पद नपाएर व्यक्ति स्वयंले रोजगारीको अवसर त्याग्ने फ्रिक्सनल बेरोजगारी भनिन्छ। तर, ऐतिहासिक कालदेखि रोजगारीको अवसर उपलब्ध नभएका कारण देखा परेको क्रोनिक बेरोजगारी अन्य मुलुकभन्दा फरक रहेको छ। श्रम तथा रोजगारका क्षेत्रमा क्रमिक विकास र विस्तार नेपालको पाँचौं पञ्चवर्षीय योजनाबाट औपचारिक तवरले श्रम तथा रोजगारीको क्षेत्रमा केही परिवर्तन भएका थिए। औपचारिक तवरबाट श्रमिक र श्रमिक कल्याणका विषयहरू २०४६ सालको जनआन्दोलन पश्चात तर्जुमा भएको आठौं योजनामा श्रमिकको माग र आपूर्तिका विषयले प्रवेश पाएको देखिन्छ। आठौं योजनाबाट नै कृषि बाहेकको क्षेत्रमा समेत रोजगार प्रबद्र्धनको नीति लिइएको देखिन्छ। २०४७ सालमा जारी भएको संविधानको धारा ११ को उपदधारा (५) मा महिला पुरुष बीचको पारि श्रमिकमा भेदभाव गर्न नहुने, धारा १२ को उपधारा २(ङ) मा कुनै पेसा, रोजगार, उद्योग र व्यापार गर्ने स्वतन्त्रता हुने र धारा २० मा शोषणविरुद्धको हक जस्ता विषयहरू मौलिक हकको रूपमा स्थापना भएका थिए। सोही संविधानको धारा २६ को उपधारा ६ मा सामाजिकआर्थिक शक्तिका रूपमा रहेको श्रमशक्तिलाई क्रमश: रोजगार उपलब्ध गराइ काम पाउने अधिकार सुनिश्चित गर्नेलगायत श्रमिकको हक हितको संरक्षण गर्ने विषयले प्रवेश पाएको थियो। यसैबीच, नेपाल सरकारले श्रम ऐन, २०४८ समेत जारी गरी श्रमिकको हक हितलाई कानुनी मान्यता प्रदान गरेको थियो। आव २०४१४२ को कुल गार्हस्थ्य उत्पादनमा कृषि (कृषि, वन र मत्स्यपालन) को योगदान ३५३ प्रतिशत रहेकोमा आर्थिक वर्ष २०७९८० मा २४६३ प्रतिशत रहेको छ। आर्थिक उदारीकरणका कारण सेवा क्षेत्र (वित्तीय, स्वास्थ्य, सामाजिक कार्य, रियल स्टेट र साना तथा मझौला व्यवसाय) को योगदान आव २०४१४२ मा ४६१ प्रतिशत तुलनामा आव २०७८७९ मा करिब १६ प्रतिशतले वृद्धि भई २०७९८० मा ६२४३ प्रतिशत रहयो। मुलुकको साधन र स्रोत प्रयोग गरी उत्पादनमा प्रत्यक्ष योगदान गर्ने उद्योग (उद्योग, विद्युत्, ग्यास र पानी) क्षेत्रको योगदान आर्थिक वर्ष २०४१४२ मा कायम रहेको १६९ प्रतिशतबाट आर्थिक वर्ष ०४७४८ मा केही वृद्धि भए पनि आर्थिक वर्ष ०५७५८ बाट क्रमश: घट्दै गई आव ०७९८० मा १२९४ प्रतिशत रहेको छ। सामान्यतया: कृषिबाट उद्योगमा र उद्योगबाट सेवा क्षेत्रमा जनशक्तिको परिचालन गर्दा दिगो विकासलाई सहयोग हुने अन्तर्राष्ट्रिय अनुभव भन्दा फरक तवरले नेपालको जनशक्ति कृषिबाट सिधै सेवा क्षेत्रमा प्रवेश गर्नु चिन्ताको विषय भने बनेको छ। नीति तथा कानुनहरूमा परिमार्जन २०६२ सालमा जारी भएको श्रम तथा रोजगार नीतिले मैत्रीपूर्ण लगानीको वातावरण सिर्जना गरी श्रम गर्ने उमेरका नागरिकहरूलाई उत्पादनशील, विभेदरहित, शोषणमुक्त, मर्यादित, सुरक्षित र स्वस्थ कामका अवसर वृद्धि गर्न सक्ने एवं राष्ट्रिय अर्थतन्त्रमा योगदान गर्न सक्ने श्रम बजारको विकास र व्यवस्थापनको उद्देश्य राखेको थियो। नेपालको अन्तरिक संविधान, २०६३ का कारण नयाँ रोजगार नीति जारी गर्नु पर्ने आवश्यकता देखिएकोले नेपाल सरकारले उपलव्ध जनशक्तिलाई प्रतिस्पर्धी बनाउँदै सक्षम श्रम बजारको माध्यमबाट उत्पादनशील, मर्यादित एवम् सुरक्षित रोजगारीलाई प्राथमिकता दिइ नयाँ राष्ट्रिय रोजगार नीति, २०७१ जारी भएको थियो। वैदेशिक रोजगार व्यवस्थापनका लागि जारी भएको ऐन वैदेशिक रोजगार ऐन, २०४२ ले वैदेशिक रोजगारका क्रममा श्रमिकले भोग्नु परेका विभिन्न समस्याहरूलाई निरुपण गर्न एवम् वैदेशिक रोजगारीमा जाने श्रमिकको रोजगार सुरक्षित, मर्यादित र व्यवस्थित गर्न वैदेशिक रोजगार ऐन, २०६४ जारी गरिएको थियो। यसका साथै वैदेशिक रोजगारलाई सुरक्षित, व्यवस्थित र मर्यादित बनाउन न्याय निरुपण सहितको प्रावधान श्रम कुटनीतिलाई थप प्रभावकारी बनाउन वैदेशिक रोजगार नीति, २०६८ जारी भएको थियो। नेपालको संविधान २०७२ जारी भएपछि श्रम तथा रोजगार क्षेत्रमा रहेका स्वतन्त्रताको र समानताको हकलाई कायम राख्दै श्रम तथा रोजगारीसँग सम्बन्धित थप मौलिकहरू व्यवस्था गरिएका छन्। धारा २९ को शोषणविरुद्धको हक, धारा ३३ को रोजगारीको हक, धारा ३४ को श्रमको हक, धारा ३८ को महिलाको हक, धारा ४० को दलितको हकलगायत धारा ४३ को सामाजिक सुरक्षाको हकसम्बन्धी व्यवस्थाहरू श्रम तथा रोजगारका क्षेत्रसँग प्रत्यक्ष सरोकार राख्ने विषयहरू हुन्। नयाँ संविधान जारी भएपश्चात नेपाल सरकारले योगदानमा आधारित सामाजिक सुरक्षा ऐन, २०७४, रोजगारीको हकसम्बन्धी ऐन, २०७५ समेत जारी गरेर क्रमश: सामाजिक सुरक्षा कोष र न्यूनतम रोजगार कार्यक्रम सञ्चालन गर्न प्रधानमन्त्री रोजगार कार्यक्रम सञ्चालन गरिरहेको छ। कोषमा हाल २० हजार ४३२ रोजगारदाता र २१ लाख ८४ हजार ४४६ योगदानकर्ता दर्ता भएका छन् भने करिव ७९ अर्व रुपैयाँको योगदान रकम संकलन गरेको छ। कोषले औपचारिक क्षेत्रमा मात्रै नभइ अनौपचारिक क्षेत्रमा समेत आफ्नो क्षेत्र बिस्तार गरिरहेको छ। मिति ०७५११०१ गते देखि सुरुवात भएको प्रधानमन्त्री रोजगार कार्यक्रमले सिमित श्रोत र साधनको महत्व प्रयोग गरी ७ लाख ७७ हजार ५५० व्यक्तिहरूलाई करिब ४२ लाख रोजगार दिनको रोजगारी सृजना गरी औषतमा ५४१९ कार्यदिनको रोजगारी उपलव्ध गराएको छ। वैदेशिक रोजगार र विप्रेषण सन् १९८० को दशकसम्म भारत नेपालीहरूको प्रमुख रोजगारी गन्तव्य थियो भने २०४६ पछि खाडी मुलुकहरू, मलेसिया, र विकसित देशहरूमा नेपाली श्रमिकहरू वैदेशिक रोजगारीमा क्रम सुरु भएको थियो। आर्थिक वर्ष ०५१५२ देखि औपचारिक तवरले वैदेशिक रोजगारीमा जाने व्यक्तिको श्रम स्वीकृतिको तथ्यांक राख्ने गरिएको थियो। आव ०८०८१ सम्मको तथ्यांकले करिब ७८ लाख नेपाली श्रमिकले वैदेशिक रोजगारीको लागि श्रम स्वीकृति र पुन: श्रम स्वीकृति लिएका छन्। वैदेशिक रोजगारमा जाने क्रम बढेसँगै नेपालमा विप्रेषण आप्रवाह समेत बढेको छ। विप्रेषण आप्रवाहकै कारण करिब ३० प्रतिशत नेपाली गरीबी न्यूनीकरणमा सहयोग पुर्याएको विभिन्न अध्ययनले देखाएको छ। मुलुकले आर्जन गर्ने वैदेशिक मुद्राको मुख्य स्रोत नै श्रमिकको विप्रेषण बनेको र यसले नेपालको वैदेशिक मुद्रा सन्तुलन कायम गर्न तथा अन्तर्राष्ट्रिय व्यापारलाई सहजिकरण गरेको छ। करिब ७० लाख रोजगार सिर्जना भएको नेपालमा करिब ९०२४ प्रतिशत रोजगारी निजी तथा गैरसरकारी क्षेत्रबाट सिर्जना भएका छन्।"
सरकारको नीति तथा कार्यक्रम सार्वजनिक,काठमाडौं : सरकारको आगामी आर्थिक वर्षको नीति तथा कार्यक्रम सार्वजनिक भएको छ। राष्ट्रपति रामचन्द्र पौडेलले संघीय संसदको दुवै सभाको संयुक्त बैठकलाई सम्बोधन गर्दै सरकारको नीति तथा कार्यक्रम सार्वजनिक गरेका हुन्। सम्बोधनअघि राष्ट्रपति पौडेलसमक्ष प्रधानमन्त्री केपी शर्मा ओलीले सम्बोधनको प्रति पेश गरेका थिए। बुधबार बसेको मन्त्रिपरिषद बैठकले उक्त नीति तथा कार्यक्रमलाई अनुमोदन गरेको थियो।
शुल्क निर्धारणमा निजी विद्यालयको मनपरी,"परासी : जिल्लाका अधिकांश निजी विद्यालयले आफूखुसी शुल्क तोकेर उठाउने गरेका छन्। स्थानीय तहहरूले निजी विद्यालयहरूको अनुगमन नगर्दा यातायातदेखि शैक्षिक शुल्कमा निजी विद्यालयहरूको मनपरी चलेको हो। जबकि, कक्षा १२ सम्मको शिक्षाको अनुगमन र समन्वय गर्ने जिम्मा स्थानीय तहलाई छ। स्थानीय सरकार सञ्चालन ऐन, २०७४ ले स्थानीय तहलाई शिक्षासम्बन्धी २३ वटा अधिकार दिएको छ। विद्यालय सञ्चालनका लागि स्थानीय तहले पालिकास्तरीय शिक्षा ऐन पनि बनाएर लागू गरेका छन्। तर उक्त ऐन भने कार्यान्वयन नभई कागजमै सीमित छ। ऐनमा सेवासुविधाका आधारमा विद्यालयलाई वर्गीकरण गर्नुपर्ने र सोही वर्गीकरणका आधारमा स्थानीय तहले शुल्क तोक्नुपर्ने प्रावधान छ। ऐनअनुसार विद्यालयलाई क, ख, ग र घ मा वर्गीकरण गरी शुल्क तोक्नु पर्ने उल्लेख छ। शिक्षा ऐनविपरीत शुल्क लिने विद्यालयलाई उक्त शुल्क फिर्ता गराई नगर शिक्षा समितिले एक लाखसम्म जरिवाना गर्न सकिने उल्लेख छ। तर आफूखुसी शुल्क उठाउँदासमेत पालिकाहरू मूकदर्शक जस्तै बनेर बसेको अभिभावकले बताएका छन्। भौगोलिक क्षेत्र र विद्यालयको अवस्था हेरेर जिल्लाका निजी विद्यालयहरूले नर्सरी, प्रिस्कुलको कम्तीमा ५ सयदेखि ३ हजारसम्म र कक्षा १० को ३ हजारदेखि ५ हजारसम्म लिने गरेको निजी तथा आवासायी विद्यालय अर्गनाइजेसन (प्याब्सन) जिल्ला समितिले जनाएको छ। निजी विद्यालयहरूले व्यवस्थापन समिति गठन गरी भर्ना भएका कुल विद्यार्थी संख्याको आधारमा १० प्रतिशत नघट्ने गरी छात्रवृत्ति प्रदान गर्नुपर्ने शिक्षा नियमावली र पालिकाले बनाएको शिक्षा ऐनमा उल्लेख छ। अधिकांश विद्यालयले त्यसको समेत पालना गरेका छैनन्। चार वर्षअघि सुनवल नगरपालिकाले विद्यालयको वर्गीकरण गरेर शुल्क तोके पनि दुई वर्षदेखि हुन सकेको छैन। पहिले ग्रेड तोकेर शुल्क निर्धारण गरे पनि पछिल्लो समय त्यस्तो हुन नसकेको सुनवल नगरपालिका शिक्षा शाखा प्रमुख विष्णुप्रसाद गोतामेले बताए। निजी विद्यालयहरूमा फारम पठाएर उनीहरूको अवस्थाका बारेमा नगरपालिकाले मूल्यांकन गर्दै आएको बताइएको छ। शैक्षिक सत्र सुरु भएकाले पुनर्मूल्यांकन गर्नुपर्ने अवस्था रहेको गोतामेको भनाइ छ। सुनवलमा दुई शिशु स्याहार केन्द्र र १५ वटा निजी विद्यालय छन्। त्यस्तै बर्दघाट नगरपालिकाले ग्रेड र शुल्क निर्धारण नगरेको जनाएको छ। विद्यालयले जति तोक्छन्, त्यसैलाई सदर गरेर पठाउने गरिएको छ। नगरपालिका आफैंले शुल्क निर्धारण नगरे पनि विद्यालयहरूले प्रस्ताव गर्ने शुल्कलाई नै मान्यता दिएर पठाउने गरेको शिक्षा शाखाका प्राविधिक सहायक धनपति पौडेलले बताए। त्यसैकारण शुल्क निर्धारणमा पालिकाले समेत विद्यालयलाई नै हालिमुहाली गर्न दिइएको अभिभावकको गुनासो छ। बर्दघाटमा ६ शिशु स्याहार केन्द्र र २१ निजी विद्यालय छन्। जिल्लाका अन्य पाँच पालिकाले शुल्क प्रस्तावसमेत माग गरेका छैनन्। रामग्राम नगरपालिका, पाल्हीनन्दन, सरावल, सुस्ता र प्रतापपुर गाउँपालिकाले वर्गीकरण र शुल्क निर्धारण त परै जाओस् विद्यालयहरू कसरी सञ्चालनमा छन् भन्नेमा समेत अनविज्ञजस्तै देखिएका छन्। जिल्लामा ८ शिशु स्याहार केन्द्र र १ सय १९ विद्यालयसहित कुल २७ निजी शैक्षिक संस्था रहेको जिल्लाका पालिकाहरूले अन्नपूर्णलाई उपलब्ध गराएको तथ्यांकमा उल्लेख छ। २४ वटा निजी विद्यालय रहेको रामग्राम नगरपालिकाले वर्गीकरण र शुल्क निर्धारण नगरेको नगर शिक्षा शाखाका शिक्षा अधिकृत सुन्दर खनालले जानकारी दिए। नगर शिक्षा समितिले नै वास्ता नगरेलकाले नतोकिएको उनको भनाइ छ। २० वटा निजी विद्यालय रहेको प्रतापपुर गाउँपालिकाले विद्यालयहरूले आफैं तोकेर शुल्क लिने गरेको जनाएको छ। अहिलेसम्म भएको छैन। पोहोर साल कार्यदल बनेको हो। त्यो त्यतिकै भयो। अब गर्नुपर्ला। शिक्षा शाखाका अधिकृत डिल्लीराम ढुंगानाले भने। १३ वटा निजी विद्यालय रहेको सरावल गाउँपालिकाको अवस्था पनि उस्तै छ। पोहोर पनि गरिएन। अब समितिको बैठक बसेर गर्नुपर्ला। शिक्षा शाखाका प्राविधिक सहायक प्रेम थापाले भने। १५ वटा निजी विद्यालय रहेको पाल्हीनन्दन गाउँपालिका विद्यालयबारे अनविज्ञजस्तै छ। आफैंले तोकेर लिएका होलान्। अहिलेसम्म गर्न सकिएन अब सोचौंला, शिक्षा शाखाका अधिकृत प्रमोद यादवले भने। त्यस्तै, ११ वटा निजी विद्यालय रहेको सुस्ता गाउँपालिकाले पनि निजी विद्यालयहरूले आफ्नै तरिकाले शुल्क उठाएको जनाएको छ। अहिलेसम्म नगरिएकाले अब अनुगमन गरेर प्रक्रिया अघि बढाउने शिक्षा शाखाका सहायक शिक्षा अधिकृत चन्द्रबहादुर ठाडा मगरले बताए। यसो भन्छ, प्याब्सन निजी विद्यालयहरूले मनपरी शुल्क उठाएको बारे निजी तथा आवासीय विद्यालय अर्गनाइजेसन (प्याब्सन) नवलपरासीका अध्यक्ष डम्बर गुरुङले ठाडै अस्वीकार गरे। मनपरी भन्न नमिल्ला, कसैले नतोकेपछि शुल्क त लिन पयो, उनले भने। जिल्लाका निजी विद्यालयहरूले आफूले दिएको सेवा सुविधाका आधारमा न्यूनतम शुल्क तोकेर लिँदै आएको उनले बताए।"
धितोपत्र बोर्ड सुदृढीकरण तथा स्टक एक्सचेन्ज पुनरसंरचना गरी पुँजीबजारको क्षमता वृद्धि गरिने,काठमाडौं : धितोपत्र बोर्ड सुदृढीकरण तथा नेपाल स्टक एक्सचेन्ज पुनरसंरचना गरी पुँजीबजारको क्षमता एवं पारदर्शीता वृद्धि गर्ने सरकारको नीति रहेको छ। शुक्रबार सरकारको नीति तथा कार्यक्रम प्रस्तुत गर्दै राष्ट्रपति रामचन्द्र पौडेलले यस्तो पुँजीबजारको क्षमता एवं पारदर्शीता वृद्धि गर्ने सरकारको कार्यक्रम रहेको जानकारी दिए। राष्ट्रपति पौडेललका अनुसार दोस्रो वित्तीय क्षेत्र विकास रणनीति लागू गरिनेछ। बैंक तथा वित्तीय संस्थाको गैर बैंकिङ सम्पत्ती र खराब कर्जा व्यवस्थापनका लागि सम्पत्ती व्यवस्थापन कम्पनी स्थापना गर्ने सरकारको नीति छ। नीतिगत तथा कानुनी व्यवस्था गरी डिजिटल बैंक स्थापना गरिने उनको भनाइ छ।
तातोपानी नाकाबाट भित्रिए सात अर्बका विद्युतीय गाडी,"सिन्धुपाल्चोक : चालु आर्थिक वर्षको चैत मसान्तसम्म चीनबाट तातोपानी नाकामा सात अर्ब पाँच करोड ८५ लाख मूल्य बराबरको विद्युतीय गाडी आयात भएको छ । ९ महिनाको अवधिमा दुई हजार सात सय २४ वटा विद्युतीय सवारीसाधन चीनको खासा हुँदै तातोपानी नाका आयात भएको तातोपानी भन्सार कार्यालयले जनाएको छ । तीमध्ये सात सय वटा अहिले तातोपानी भन्सार यार्डमा छन् । तिनीहरू जाँच पासका लागि यार्डमा रहेका छन् । अरू सबै जाँच पास भएर राजधानी पुगिसकेका तातोपानी सुख्खा बन्दरगाह भन्सार कार्यालयका प्रमुख कमलकुमार भट्टराईले जानकारी दिए । यार्डमा रहेका सात सय विद्युतीय गाडीको वैशाख महिनाभित्र जाँच पास भएर राजधानी प्रवेश गर्ने जनाइएको छ । २ हजार ७ सय २४ वटा विद्युतीय सवारीसाधनबाट तीन अर्ब ७५ करोड ६३ लाख राजस्व संकलन भएको तातोपानी सुख्खा बन्दरगाह भन्सार कार्यालयका सूचना अधिकारी सूर्यप्रसाद काफ्लेले जानकारी दिए । यस वर्ष अघिल्ला वर्षहरूभन्दा बढी मात्रामा विद्युतीय गाडीहरू आयात भएकाले राज्यलाई राम्रो राजश्व सङ्कलन भएको उनले जनाए । ९ महिनामा तातोपानी नाकाबाट ३ सय ७० वठा ५० किलोवाटका कार, जिप र भ्यान, १ हजार ५ सय ४४ वटा एक सय किलोवाटका कार, २ सय २९ वटा २ सय किलोवाटका कार, २ वटा तीन सय किलोवाटका कार, १ वटा ३ सय किलोवाट भन्दा माथिको कार ४१ वटा फोरह्वील विद्युतीय कार आयात गरिएको छ । त्यस्तै १ वठा ठूलो विद्युतीय बस, २ सय ८० वटा ११ देखि १४ सिट भएका माइक्रो बस, २ सय ४८ वटा १५ देखि २५ सिट भएका मिनिबस आयात भएको भन्सार कार्यालयले जनाएको छ । ओमोडा, डिपाल, लिपमोटर, जेक्रा, एमजी, फोटोन र डिएफएसके ब्रान्डका चिनियाँ विद्युतीय गाडीहरू नाका हुँदै राजधानी पुगेका छन् । सडकमा समस्यै समस्या सिन्धुपाल्चोकको भोटेकोशी गाउँपालिका २ तातोपानीबाट चीन जोड्ने सडक अहिले अवरुद्ध छ । बुधबार बेलुका परेको वर्षाले सडक भाँसिदा उत्तरी नाका तातोपानीबाट कन्टेनर आउजाउ अवरुद्ध भएको छ । सडक भासिने क्रम अझै नरोकिएको कारण वैकल्पिक मार्ग सञ्चालनको प्रयत्न भइरहेको इलाका प्रहरीका कोदारीका ट्राफिक छविलाल निरौला बताउँछन् । सडक बुधबार बेलुकादेखि अवरुद्ध भएकाले तातोपानी भन्सारबाट चीनमा सामान लिन हिँडेका कन्टेरनहरू तातोपानीको १० किलोमा र चीनबाट सामान दिएर आएका कन्टेर सीमाक्षेत्रमै रोकिएका छन् । बाह्रबिसे तातोपानी २६ किलोमिटर सडक यसअघिदेखि बाढीपहिरोले जोखिमपूर्ण र जीर्ण छ । यहाँका दर्जनभन्दा पुराना पहिरो खस्न थालेका छन् । बर्खाअघि सडक अवरुद्ध हुन थालेपछि स्थानीय त्रसित र व्यवसायी निरास बनेका छन् । गएको असोजको बाढी र पहिरोले बगाएका सडक र पुलहरू बन्न बाँकी नै छ । तातोपानी नाकाबाट हरेक दिन १० भन्दा बढी कन्टेनर सामान नेपाल भित्रिन्छ । विद्युतीय गाडी, लत्ताकपडा, जुत्ता, फलफूल, मोबाइल फोन, ल्यापटप, टेलिभिजन, खाद्यान्न, पेयपदार्थ र निर्माण सामग्रीजस्ता सामान यिनै नाकाबाट नेपाली बजारमा आइपुग्छन् । तर यति धेरै सामान ओसारपसार हुने सडकको अवस्था भने निकै दयनीय छ । अस्थायीरूपमा बाटो खुलाए पनि पानी परेपछि फेरि रोकिने जोखिम छ । मारमा नेपाली व्यापारी तातोपानीबाट भइरहेको एकतर्फी व्यापारप्रति नेपाली व्यापारी असन्तुष्ट देखिएका छन् । भूकम्पपछि चिनियाँ पक्षले नेपालका लागि निकासी खुला गरेको बताए पनि यो नाका भएर हालसम्म कुनै पनि वस्तु निकासी हुन नसकेकामा नेपाली पक्ष असन्तुष्ट बनेको हो। अहिले उक्त नाकाबाट आयात मात्रै खुला छ। सहजता र दूरीको हिसाबले व्यापारीहरू तातोपानी नाका प्रयोग गर्न चाहन्छन् । यद्यपि, चिनियाँ पक्ष भने निकासी खुला गर्न तयार भएको छैन । नेपाली मालवस्तु बुझिलिने चिनियाँ एजेन्ट खासामा नहुँदा र चीन सरकारले उनीहरूलाई केरुङमा मात्रै खटाएकाले निकासी खुल्न नसेकेको हो। सीमामा बस्ने नेपालीलाई विगतमाझैँ खासा र न्यालमसम्म गएर काम गर्न दिनुपर्ने, वान डे पास लागू गर्नुपर्ने, नेपाली मालवस्तुको निकासी,ल्हासाकाठमाडौं बस सेवा, भारतीय धार्मिक पर्यटकलाई कैलाशमान सरोवर जाने अनुमति र सीमास्थित भोटेकोशी नदीमा चिनियाँ क्षेत्रमा जसरी नेपालपट्टि पनि तटबन्ध निर्माण गर्नुपर्ने स्थानीयको समेत माग छ । नाकाको समस्याबारे पटक पटक चिनिया अधिकारीहरुलाई जानकारी गराइएको सिन्धुपाल्चोकका प्रमुख जिल्ला अधिकारी किरण थापा बताउँछन् । हामीले ल्हासास्थित नेपाली महावाणिज्यदूतावासका महावाणिज्यदूत लक्ष्मीप्रसाद निरौलालाई समेत राखेर स्थानीय र व्यवसायीको समस्या सुन्यौं,'उनले भने,पछिल्लो पटकको छलफलमा सकारात्मक कुरा आएको छ । चाँडै सीमामा भएका समस्या हल हुनेमा हामी आशावादी छौं । यद्यपि,चिनियाँ पक्षले खासा पुनर्निर्माण जारी रहेकाले हाललाई नेपाली पक्षको मागलाई स्थगित गरेको बताउँदै आएको छ।"
सजिवन खेतीमा रमाउँदै युवा कृषक चौधरी,"वीरगन्ज : स्वास्थ्यका लागि निकै हितकर मानिन्छ सजिवनको तरकारी। अहिलेको बढ्दो मधुमेह र उच्च रक्तचापका बिरामीका लागि सजिवनको पात र लस्साको धुलोको सेवन अमृत सरह नै हुने चिकित्सक बताउँछन्। स्वास्थ्यका लागि निकै गुणकारी मानिएको त्यही सजिवन (मोरिंगा)को व्यावसायिक खेतीमा रमाउन थालेका छन् युवा किसान शेखर चौधरी। पर्साको जिराभवानी गाउँपालिका३ जितपुरस्थित आफ्नै पैतृक गाउँमा चौधरीले करिब साढे तीन बिघा जग्गामा सजिवनको व्यावसायिक खेती गरेका छन्। पुस्तैनी जग्गामा चौधरीले सजिवनका २ हजार बिरुवा रोपेका छन्। सँगै कटहरका ५ सय वटा बिरुवा रोपेको चौधरी बताउँछन्। चौधरी भन्छन्, तरकारीको प्रायोजनका लागि कटहर रोपेको छु। तर मेरो बढी फोकस सजिवनकै खेतीमा छ। भारतबाट प्रतिगोटा चार सय रुपैयाँमा सजिवनको बेर्ना ल्याएर रोपेको हुँ। मधेस प्रदेशमै सजिवनको व्यावसायिक खेती सम्भवतः आफूले नै पहिलो पटक सुरु गरेको उनी बताउँछन्। चौधरी भन्छन्, वीरगन्ज, हेटौंडा, काठमाडौं लगायतका सहरमा पछिल्लो समय सजिवनको माग निकै बढ्दो छ। नेपालमा यसको व्यावसायिक खेती धेरै नभएका कारण दैनिक लाखौं मूल्यको सजिवन भारतबाट आयात गर्नु परिरहेको छ। त्यही देखेर मैले सजिवनको व्यावसायिक खेती थालेको हुँ। यस्तै बेमौसमी कटहरको पनि माग धान्ने उत्पादन नेपालमा नुहुँदा भारतबाट आयात भइरहेकाले नेपालको पैसा नेपालमै रहोस् भनेर कटहर खेती गरिरहेको उनले सुनाए। व्यवस्थापन संकायमा १७ वर्षपहिले स्नातकोत्तर गरिसकेका चौधरी भन्छन्,सजिवनको व्यावसायिक खेती मैले हचुवामा थालेको होइन। यसको खेती र बजारका बारेमा मैले ६७ वर्षसम्म रिसर्च गरेपछि मात्रै यसमा म लागेको हुँ। आफूले लगाएको सजिवनको हरेक बोटले वर्षमा तीन पटक उत्पादन दिने र एक बोटमा करिब ५० किलोसम्म सजिवन फल्ने चौधरी बताउँछन्। उनी भन्छन्,७८ महिना पहिले नै सजिवनको बेर्ना भारतबाट ल्याएर रोपेको हुँ। अहिलेसम्म त यसले उत्पादन दिन सुरु गरिसक्नु पर्थ्यो। तर विद्युत् प्राधिकरणले समयमै विद्युतको लाइन नदिएर अड्काइदियो। जसका कारण समयमा सिँचाइ गर्न सकिएन। आकासे पानीको भर मात्रै पर्नु पर्यो। तर अब लाइन जोडिसकेकाले चाहे जति सिँचाइ भइरहेको छ। सम्भवतः भदौदेखि सजिवन फल्न सुरु गर्छ होला। सजिवन र कटहर खेती दुवैमा गरेर अहिलेसम्म करिब २० लाख रुपैयाँ लगानी भइसकेको चौधरी सुनाउँछन्। उनी भन्छन्,सजिवन खेतीबाट मात्रै वार्षिक २५ देखि ३० लाख रुपैयाँसम्म आम्दानी गर्ने लक्ष्य राखेको छु। त्यस्तै कटहरबाट वर्षको १०१२ लाख जति आम्दानी हुन्छ भनेर सोचेको छु। सजिवनका लागि बजारको समस्या नरहेको बताउँदै चौधरी भन्छन्,सुरु सुरुमा फल्न थालेपछि मेरो बजार वीरगन्ज नै हुन्छ। आफैंले मान्छे राखेर तीन चार वटा ईरिक्सामा सजिवन राखेर वीरगन्ज बजारभरी घुमाउँछु। त्यसो गर्दा मूल्य राम्रै आउँछ। पछि उत्पादन बढ्दै गएपछि भने हेटौंडा, नारायणगढ, काठमाडौं लगायतका शहरहरूमा पनि पठाउने योजना छ। यस्तै उत्पादन हुने कटहर बेमौसमी तरकारीका रूपमा बजारमा आपूर्ति गर्ने लक्ष्य रहेको उनि बताउँछन्। चौधरी भन्छन्,खासगरि मधेसका बजारमा बेमौसमी तरकारीका रूपमा कटहरको माग बढ्दो छ। बिहेका लगन, चाडपर्व चलिरहेको सिजनमा देशको उत्पादनले नै धान्न सकिरहेको छैन अहिले। त्यसका कारण कटहरको बजारका लागि पनि कुनै चिन्ता छैन मलाई। सजिवन र कटहर खेतीमा आफूले अहिलेसम्म रासायनिक मल नहालेको चौधरी बताउँछन्। उनि भन्छन्,कम्पोस्ट मल मात्रै प्रयोग गर्दै आएको छु। विशुद्ध अर्गानिक उत्पादन गर्ने मेरो सोच छ। रोगकिरा लागेको अवस्थामा भने सामान्य प्रकारका किटनाशक विषादी मात्रै प्रयोग गर्नु परेको छ। सजिवन र कटहरको खेतीमा आफूले गाउँकै सात जनालाई रोजगारी दिएको उनले सुनाए। उनले भने,पहिलो उत्पादन राम्रो भयो र त्यसले निरन्तरता पायो भने यो खेतीलाई अझ बढाउँछु। खेती बढाएपछि थप मान्छेले रोजगारी पाउँछन्।"
"संविधान संशोधन हुन्छ, गणतन्त्रविरोधीलाई कडा प्रतिवाद गरिने छ : राष्ट्रपति","काठमाडौं : राष्ट्रपति रामचन्द्र पौडेलले संविधानमा रहेका कमीकमजोरीलाई सच्याउन संविधान संशोधन गर्ने बताएका छन्। संसदमा सरकारको नीति तथा कार्यक्रम सार्वजनिक गर्दै राष्ट्रपति पौडेलले गणतन्त्रविरोधीलाई पनि कडा प्रतिवाद गरिने बताए। 'अराजकता फैलाउनेविरुद्ध सरकार दृढ छ। गणतन्त्रविरुद्धका प्रतिक्रियालाई कडा प्रतिवाद गरिने छ,' उनले भने। उनले संविधानको समीक्षा गरी आवश्यक संशोधन गरिने बताए। 'त्यसका लागि आपसी समझदारीसहित संविधानमा रहेका कमी कमजोरी सच्याइने छ,' उनले भने।"
एसपिजि अटोमोबाइल्सलाईइभि पायोनियर अवार्ड,"काठमाडौँ : चेरि अटोमोबाइल कम्पनि लिमिटेडको सबब्रान्ड, ओमोडा एन्ड जेइको ब्रान्डको नेपालका लागि आधिकारिक वितरक एसपिजि अटोमोबाइल्स चेरि इन्टरनेसनल ग्लोबल डिलर कन्फरेन्स २०२५मा इभि पायोनियर अवार्डद्वारा सम्मानित भएको छ। चीनको आन्हुइ प्रान्तस्थित वुहु सहरको यिजिउ इन्टरनेसनल एक्स्पो सेन्टरमा सम्मेलन आयोजना गरिएको थियो। जहाँ चेरिको हेडक्वार्टर तथा मुख्य उत्पादन केन्द्र पनि अवस्थित छन्। सम्मेलनमा चेरि होल्डिङ ग्रुप कम्पनीका उपाध्यक्ष सु हुइले एसपिजि अटोमोबाइल्सका निर्देशन गौरव शारडालाई यो अवार्ड हस्तान्तरण गरेका हुन्। १२० भन्दा बढी देशका ३,००० भन्दा बढी डिलरहरूको सहभागीता रहेको यस अन्तर्राष्ट्रिय सम्मेलनले सहभागीहरूलाई अटोमोबाइल क्षेत्रका उपलब्धीहरू प्रदर्शन गर्ने तथा यसबारे विभिन्न रणनैतिक विचारहरू अन्तर्राष्ट्रिय साझेदारहरूसँग आदानप्रदान गर्ने अवसर प्रदान गर्यो। सम्मेलनमा वुहु नगरपालिका सरकारका वरिष्ठ अधिकारीहरू, चेरि इन्टरनेसनलका प्रमुख कार्यकारी अधिकृत श्री यिन तोङ्गयुए र चेरि इन्टरनेसनलका महाप्रबन्धक श्री झाङ गुइबिङआदिको विशिष्ट उपस्थिति रहेको थियो। एसपिजि अटोमोबाइल्सलाई नेपालमा ओमोडा एन्ड जेइकोको विद्युतीय सवारी साधनहरूको उपस्थितिलाई सफलतापूर्वक स्थापित गर्नमा योगदान तथा कम्पनिको उल्लेखनीय बजार पर्फमेन्सका लागि यो इभी पायोनियर अवार्ड प्रदान गरिएको हो।"
वर्षमानसँगको भेटमा चौथाइवालेले भने राजावादी आन्दोलनमा भारतको समर्थन र सद्भाव छैन,"काठमाडौं : नेकपा माओवादी केन्द्रका उपमहासचिव वर्षमान पुन अनन्त र भारतीय जनता पार्टी (बिजेपी)का विदेश विभाग प्रमुख विजय चौथाईवालाबीच भेटवार्ता भएको छ। दुई नेताबीच शुक्रबार भेटवार्ता भएको हो। भेटका क्रममा चौथाईवालेले नेपालमा केही समयअघि सुरु भएको राजावादी आन्दोलनमा भारतको कुनै सहयोग, समर्थन र सद्भाव नरहेको बताएको पुनले जानकारी दिए । भारत राजतन्त्रको पक्षमा छैन र त्यसका लागि भएका आन्दोलनमा सहयोग, समर्थन, सद्भाव र छैन, चौथाईवालेको भनाइ उद्धृत गर्दै पुनले भने। यस्तै भारतको जम्मुकश्मीर क्षेत्रस्थित पलगाममा गत ९ वैशाखमा भएको हमलाप्रति नेपाल सरकार, नेपालका राजनीतिक दल तथा नागरिक तवरबाट निन्दा भएकोप्रति चौथाईवालेले खुसी व्यक्त गरेको पुनले बताए। उक्त आक्रमणमा नेपाली नागरिक सुदीप न्यौपानेसहित २७ जनाको ज्यान गएको थियो । आतंकवादविरुद्ध नेपालले जनाएको ऐक्यबद्धताप्रति सराहना गर्न चाहन्छु, चौथाइवालेले पुनसँग भनेका थिए। चौथाइवालेसँग माओवादी केन्द्र र भाजपाबीचको सम्बन्धबारे पनि कुराकानी भएको जानकारी पुनले दिए। आफूहरुले दुई दलबीच विगतदेखिकै भाइचारा सम्बन्ध आगामी दिनमा थप सुदृढ भएर जाने विश्वास आपसमा व्यक्त गरेको उनको भनाइ थियो। तीन दिने नेपाल भ्रमणको सिलसिलामा बुधबार काठमाडौं आएका चौथाईवालेले प्रधानमन्त्री केपी ओली, कांग्रेस सभापति शेरबहादुर देउवा, माओवादी केन्द्रका अध्यक्ष पुष्पकमल दाहाल प्रचण्ड, एकीकृत समाजवादीका अध्यक्ष माधवकुमार नेपाल, कांग्रेस महामन्त्री गगनकुमार थापा, नेता डा शेखर कोइराला, उदयशमशेर राणा र गृहमन्त्री समेत रहेका अर्का नेता रमेश लेखकसँग भेटेका थिए। भ्रमण सकाएर उनी आजै दिल्ली फर्कँदैछन्।"
जेन्जी पुस्तालाई प्राथमिकतासहित स्टार्टअप कार्यक्रम सुरु गरिने : राष्ट्रपति,काठमाडौं : राष्ट्रपति रामचन्द्र पौडेलले जेन्जी पुस्तालाई प्राथमिकता दिने बताएका छन्। सरकारको नीति तथा कार्यक्रम सार्वजनिक गर्दै राष्ट्रपति पौडेलले स्टार्टप कार्यक्रमका लागि जेन्जी पुस्तालाई प्राथमिकता दिने बताएका हुन्। उनले अराजकता फैलाउनेविरुद्ध सरकार दृढ रहेको र गणतन्त्रविरुद्धका प्रतिक्रियालाई कडा प्रतिवाद गरिने बताए। त्यस्तै राष्ट्रपति पौडेलले संविधानको समीक्षा गरी आवश्यक संशोधन गरिने बताए। त्यसका लागि आपसी समझदारीसहित संविधानमा रहेका कमी कमजोरी सच्याउने उनको भनाइ छ।
केआईआईटी विश्वविद्यालय घटनाको निष्पक्ष अनुसन्धान गर्न नेपाली राजदूतावासको आग्रह,"काठमाडौं : भारतको ओडिसास्थित कलिंगा इन्स्टिच्यूट अफ इन्डस्ट्रियल टेक्नोलोजी (केआईआईटी) विश्वविद्यालयको होस्टेलमा एक नेपाली विद्यार्थी मृत फेला परेको घटनाबारे स्वतन्त्र एवं निष्पक्ष तवरले अनुसन्धान गर्न नयाँ दिल्लीस्थित नेपाली राजदूतावासले सरोकारवालाहरूसँग आग्रह गरेको छ। राजदूतावासले आज विज्ञप्ति जारी गर्दै केआईआईटी विश्वविद्यालयका प्रतिनिधि, प्रहरी, विदेश मन्त्रालयका अधिकृतसँग सम्पर्क तथा छलफल गरी घटनाबारे जानकारी लिएको जनाएको हो। सरोकारवालासँगको छलफलमा घटनाको स्वतन्त्र एवं निष्पक्ष अनुसन्धान हुनुपर्ने तथा केआईआईटी विश्वविद्यालयमा अध्ययनरत नेपाली विद्यार्थीहरूको सुरक्षाको प्रत्याभूति गर्न जोड दिएको राजदूतावासले जनाएको छ। राजदूत डा शंकर शर्माले ओडिसाका मुख्यमन्त्री मोहनचरण माझी, प्रदेशका प्रमुख सचिवलाई सम्पर्क गरी घटनाको निष्पक्ष छानबिन गर्न अनुरोध गरेको राजदूतावासले विज्ञप्तिमा उल्लेख गरेको छ। विज्ञप्तिमा भनिएको छ,यस राजदूतावासले केआईआईटी विश्वविद्यालयमा रहेका नेपाली विद्यार्थी लगायत भारतको केन्द्रीय सरकार एवं ओडिसाको मुख्यमन्त्री कार्यालय तथा अन्य सम्बन्धित भारतीय निकायहरूसँग निरन्तर सम्पर्क एवं समन्वय गरिरहेको छ। साथै, यस राजदूतावासले आज बिहान केआईआईटी विश्वविद्यालयका प्रतिनिधिलाई राजदूतावासमा बोलाई उक्त घटनाका बारेमा जानकारी लिएको थियो । मृतकका परिवारसँग निरन्तर सम्पर्क भइरहेको पनि राजदूतावासले जनाएको छ। यसअघि २०८१ मा सोही विश्वविद्यालयको होस्टेलमा नेपाली विद्यार्थी प्रकृति लम्साल पनि मृत फेला परेकी थिइन्।"
मन्त्रिपरिषद् बैठक स्थगित,काठमाडौं : बिहान १० बजेका लागि बोलाइएको मन्त्रिपरिषद बैठक स्थगित भएको छ। शुक्रबार बिहान १० बजेका लागि तय गरिएको बैठक र कार्यक्रम हाल स्थगन भएको प्रधानमन्त्रीको सचिवालयले जनाएको छ। स्थगनको कारण भने खुलाइएको छैन। यसैगरी बिहान १० बजे राज्यमन्त्रीको शपथ कार्यक्रम पनि राखिएको थियो। सरकारले बिहीबार नेपाली कांग्रेसका खमबहादुर गर्बुजालाई ऊर्जा राज्यमन्त्री नियुक्त गरेको थियो। आजै राष्ट्रपति रामचन्द्रले संसदमा सरकारको नीति तथा कार्यक्रम प्रस्तुत गर्दैछन्। त्यसका लागि दिउँसो ३ बजेका लागि संघीय संसदको दुवै सदनको संयुक्त बैठक बोलाइएको छ। नीति तथा कार्यक्रम गत बुधबार बसेको मन्त्रिपरिषद बैठकले पारित गरिसकेको छ।
कलिंगा विश्वविद्यालयमा नेपाली छात्रा मृत्यु प्रकरण : परराष्ट्र मन्त्रालयले थाल्यो कुटनीतिक पहल,"काठमाडौं : भारतको ओडिसास्थित कलिंगा इन्स्टिच्यूट अफ इन्डस्ट्रियल टेक्नोलोजी (केआईआईटी) विश्वविद्यालयमा अध्ययनरत नेपाली छात्रा प्रिसा साहको मृत्युको विषयमा परराष्ट्र मन्त्रालययले कुटनीतिक पहल थालेको छ। परराष्ट्रमन्त्री आर्जु राणा देउवाले सामाजिक सञ्जालमा पोस्ट गर्दै उक्त कुरा जानकारी दिएकी हुन्। 'परराष्ट्र मन्त्रालयले घटना लगत्तै हिजो नै भारत सरकार, ओडिसा सरकारका उच्च अधिकारीहरु र दिल्लीस्थित नेपाली दूतावास मार्फत घटनाको सत्य तथ्य छानविन गर्न कूटनीतिक पहल थालेको छ।', सामाजिक सञ्जालमा उल्लेख गरिएको छ। नेपाली विद्यार्थी आफ्नै होस्टेल कोठामा मृत भेटिएको घटनाले निकै मर्माहित बनाएको मन्त्रीले जनाएकी छन्। मृतकको आत्माको चिर शान्तिको कामना गर्दै परिवाजनमा गहिरो समवेदना व्यक्त पनि व्यक्त गरेकी छन्। यो पनि पढ्नुहोस भारतको कीट विश्वविद्यालयमा फेरि अर्को नेपाली छात्रा मृत भेटिइन्"
"दिल्लीमा भारी वर्षा : घर भत्किँदा चार जनाको मृत्यु, १०० भन्दा बढी उडान अवरुद्ध",काठमाडौं : शुक्रबार बिहान भारतको दिल्ली एनसीआरमा भारी वर्षा भएको छ। आँधीबेहरी र वर्षाका कारण दिल्लीको नजफगढमा चार जनाको मृत्यु भएको बीबीसीले जनाएको छ। समाचार एजेन्सी पीटीआईका अनुसार भारी वर्षापछि दिल्लीको नजफगढमा घर भत्किँदा तीन बालबालिका र एक महिलाको मृत्यु भएको हो। वर्षाले दिल्ली विमानस्थललाई पनि असर गरेको छ। पीटीआईका अनुसार आँधीबेहरी र तेज हावाका कारण दिल्ली विमानस्थलमा तीन उडानहरू डाइभर्ट गरिएको छ भने एक सयभन्दा बढी उडानहरू ढिलाइ भएका छन्। एक अधिकारीले पीटीआईलाई बताएअनुसार दिल्ली विमानस्थलमा अवतरण गर्ने दुई उडानहरू जयपुर र एउटा अहमदाबाद डाइभर्ट गरिएको छ। दिल्ली अन्तर्राष्ट्रिय विमानस्थल लिमिटेडले विमानस्थल पूर्ण रूपमा सञ्चालनमा रहेको उल्लेख छ। तर खराब मौसमका कारण केही उडान सञ्चालन प्रभावित भएका छन्। विमानस्थलले यात्रुहरूलाई आफ्नो उडानको बारेमा जानकारी लिन सम्बन्धित एयरलाइन्समा सम्पर्क गर्न अनुरोध गरेको छ।
राष्ट्रपति पौडेलसँग अजरबैजानका उपविदेशमन्त्रीको शिष्टाचार भेट,काठमाडौं : राष्ट्रपति रामचन्द्र पौडेलसँग अजरबैजानका उपविदेशमन्त्री एलनुर मामेडोभले शिष्टाचार भेट गरेका छन्। राष्ट्रपति भवन शीतल निवासमा शुक्रबार भएको भेटमा राष्ट्रपति पौडेलले दुई देशबीचको सम्बन्धमा नयाँ प्रगति भएकामा खुसी व्यक्त गर्दै दुई देशबीचको सहकार्यका क्षेत्रहरूको पहिचान गरी मिलेर काम गर्नुपर्ने बताए । उनले कोप२९ मा आफ्नो सहभागिताबारे स्मरण गर्दै आगामी दिनमा दुई देशको सम्बन्ध थप प्रगाढ बन्ने विश्वास व्यक्त गरे। उपविदेशमन्त्री मामेडोभले राष्ट्रपति पौडेलको अजरबैजान भ्रमणका कारण दुई देशबीचको सम्बन्धमा नयाँ आयाम थपिएको बताउँदै ३० वर्षसम्म कुनै समझदारीपत्रमा हस्ताक्षर हुन नसके पनि अब कुनै न कुनै समझदारीपत्रमा चाँडै हस्ताक्षर हुनेगरी काम भइरहेको जानकारी दिए।
लागुऔषधसहित विभिन्न स्थानबाट आठजना पक्राउ,"काठमाडौं : प्रहरीले लागुऔषधसहित विभिन्न स्थानबाट ८ जनालाई पक्राउ गरेको छ। लागुऔषधसहित तनहुँबाट दुईजना,मोरङबाट एकजना,बर्दियाबाट दुईजना र कैलालीबाट तीनजनालाई पक्राउ गरेको हो। तनहुँ,आँबुखैरेनी गाउँपालिका४ बेनिटारस्थित सडकबाट नियन्त्रित लागूऔषध डाईजेपाम ५० एम्पुल, फेनारगन ५० एम्पुल र ब्रुप्रेनोर्फिन ५० एम्पुलसहित २ जनालाई पक्राउ गरेको प्रहरीले जनाएको छ। पक्राउ पर्नेमा म्याग्दीका २० वर्षीय सुजल छन्त्याल र २० वर्षीय मिस्सल पुन रहेका छन् । अस्थायी प्रहरी पोष्ट मुग्लिन पुलजिपबाट खटिएको प्रहरीले उनीहरूलाई उक्त पदार्थसहित पक्राउ गरेको हो । यसैगरी मोरङबाट सुन्दरहरैंचा नगरपालिका८ बस्ने २९ वर्षीय विकेश भट्टराई लागुऔषधसहित पक्राउ परेका छन्। उनलाई मोरङ विराटनगर महानगरपालिका१५ एक नम्बर ढाँटबाट अवैध लागुऔषध १ ग्राम ६ सय ४० मिलिग्रामसहित पक्राउ गरिएको हो। लागुऔषध नियन्त्रण ब्यूरो शाखा कार्यालय विराटनगरबाट खटिएको प्रहरीले उनलाई उक्त पदार्थसहित पक्राउ गरेको हो । बर्दियाबाट कास्की पोखरा महानगरपालिका२८ माझ्ठाना बस्ने २८ वर्षीय महेश तिवारी र तनहुँ ब्यास नगरपालिका६ दमौली बस्ने ३० वर्षीय बिपिन अधिकारी पक्राउ परेका छन् । इलाका प्रहरी कार्यालय मैनापोखर र प्रहरी चौकी कालिकाबाट खटिएको प्रहरीले भारतबाट नेपालतर्फ पैदल आउँदै गरेका उनीहरूलाई उक्त पदार्थ सहित पक्राउ गरेको हो । कैलाली,धनगढी उपमहानगरपालिका८ धनगढी गाउँबाट अवैध लागुऔषध खैरो हेरोइनजस्तो देखिने पदार्थ ९० मिलिग्रामसहित २३ वर्षीय सुवास शाही,१८ वर्षीया किशोरी र जानकी गाउँपालिका४ बस्ने २६ वर्षीय तिला राम कठरिया रहेका छन् । जिल्ला प्रहरी कार्यालय कैलालीबाट खटिएको प्रहरीले उनीहरूलाई उक्त पदार्थसहित पक्राउ गरेको हो । घटनाबारे प्रहरीले आवश्यक अनुसन्धान गरिरहेको छ ।"
हुथी लडाकुहरूलाई सहयोग गरेको भन्दै इरानलाई अमेरिकाको धम्की,"वासिङटन डिसी : अमेरिकाले यमनमा हुथी विद्रोहीहरूलाई समर्थन गरेकोमा इरानले गम्भीर परिणाम भोग्नुपर्ने बताएको छ। अमेरिकी रक्षामन्त्री पिट हेगसेथले बुधबार इरानलाई चेतावनी दिएका हुन्। हेगसेथले डोनाल्ड ट्रम्पको पुरानो भनाइलाई पनि रिट्वीट गरेका थिए। ट्रम्पले हुथी विद्रोहीहरूले गरेको हरेक आक्रमणको जिम्मेवार इरान हुने सामाजिक सञ्जाल एक्समा लेखेका थिए। हेगसेथले एक्सको पोस्टमा भनेका छन्, 'हामीले इरानले हुथी विद्रोहीलाई प्रदान गरिरेको समर्थन देखिरहेका छौं। हामीलाई इरान के गर्दैछ भन्ने कुरा राम्ररी थाहा छ। अमेरिकी सेनाले के गर्न सक्छ भन्ने कुरा राम्ररी इरानलाई पनि जानकारी छ। अब इरानले अमेरिकाले रोजेको समय र स्थानमा त्यसको परिणामहरू भोग्नुपर्नेछ।' अमेरिकाले हालै उत्तरी यमनलाई नियन्त्रण गर्ने हुथी विद्रोहीहरू विरुद्ध सैन्य आक्रमण तीव्र बनाएको छ। मार्चदेखि अमेरिकी सेनाले हुथी लडाकुहरूको नियन्त्रणमा रहेका १,००० भन्दा बढी स्थानहरूलाई निशाना बनाएको छ। हुथी विद्रोहीहरूले पछिल्लो समय प्यालेस्टिनीहरूसँग ऐक्यबद्धता जनाउँदै लाल सागरमा धेरै मालवाहक जहाजहरूलाई निशाना बनाएका छन्। हुथी विद्रोहीलाई समर्थन गरेको इरानद्वारा अस्वीकार इरानले भने आफूले हुथी विद्रोहीहरूलाई समर्थन गरेको कुरा निरन्तर अस्वीकार गर्दै आएको छ। इरानले हुथी लडाकुहरू स्वतन्त्र रूपमा सञ्चालन हुने बताएको छ। यद्यपि अमेरिकी अधिकारीहरूले धेरै पटक इरानी सेनाले हुथी लडाकुहरूलाई आवश्यक सैन्य सहयोग र रणनीतिक समर्थन प्रदान गरेको आरोप लगाएका छन्। अमेरिकाले हुथी विद्रोही विरुद्ध कारबाही चलाउँदै डोनाल्ड ट्रम्प राष्ट्रपति बनेपछि पहिलो पटक मार्च १५ मा अमेरिकी सेनाले यमनमा हुथी विद्रोहीहरूमाथि हवाई आक्रमण गर्यो। आक्रमणमा ३१ जनाको मृत्यु भयो। यसमा हुथी विद्रोहीसँगै महिला र बालबालिका पनि थिए। उक्त आक्रमणमा १०१ जना घाइते भएका थिए। यस हमलाको बारेमा सामाजिक सञ्जालमा ट्रम्पले हुथी आतंककारीहरूको समय सकिएको जनाएका थिए। त्यसबेलादेखि अमेरिकाले यमनमा हुथी विद्रोहीहरूमाथि निरन्तर आक्रमण गरिरहेको छ। १० दिनअघि गरिएको हवाई आक्रमणमा ७४ जनाको मृत्यु भएको थियो भने १०० भन्दा बढी घाइते भएका थिए। यो हवाई हमला तेल बन्दरगाह रास इसामा भएको थियो। अमेरिकी केन्द्रीय कमान्डले हमलाको पुष्टि गर्यो तर हताहतको सही संख्या भने दिएन।"
केआईआईटी विश्वविद्यालयमा नेपाली छात्रा मृत्यु प्रकरण : ओडिशा प्रहरीले के भन्यो ?,"काठमाडौं : भारतको ओडिसास्थित कलिंगा इन्स्टिच्यूट अफ इन्डस्ट्रियल टेक्नोलोजी (केआईआईटी) विश्वविद्यालयको होस्टेलमा एक नेपाली विद्यार्थी मृत फेला परेको ओडिशा प्रहरीले जनाएको छ। भुवनेश्वरका प्रहरी आयुक्त एस देव दत्त सिंहले बिहीबार साँझ ७ बजेतिर प्रेशा शाहको शव होस्टेलको कोठामा फेला परेको बताए। उनले भने, फोरेन्सिक र प्रहरी टोली तुरुन्तै घटनास्थलमा पुगेको हो । घटनाबारे अप्राकृतिक मृत्युको मुद्दा दर्ता गरिएको छ। प्रहरी आयुक्तले घटनाबारे विद्यार्थीका अभिभावक र नेपाली दूतावासलाई जानकारी गराइएको बताए। उनका अनुसार मृतक विद्यार्थीको घर नेपालको वीरगञ्ज हो । उनले घटनाबारे प्रहरीले अनुसन्धान सुरु गरेको बताए। नेपालका परराष्ट्रमन्त्री डा आरजु राणा देउवाले नेपाल सरकारले दिल्लीस्थित आफ्नो दूतावासमार्फत घटनाबारे निगरानी गरिरहेको बताएकी छन्। भारतका लागि नेपालका राजदूत डा शंकर शर्माले प्रेशा शाहको निधनमा शोक व्यक्त गरेका छन्। सामाजिक सञ्जाल एक्समा उनले आफू भारतीय विदेश मन्त्रालय, ओडिशा सरकार, प्रहरी र विश्वविद्यालयसँग सम्पर्कमा रहेको जनाएको छन् । यसअघि २०८१ मा सोही विश्वविद्यालयको होस्टेलमा नेपाली विद्यार्थी प्रकृति लम्साल पनि मृत फेला परेकी थिइन्।"
समृद्धिको यात्रामा निर्माण उद्योगको भूमिका,"नेपालमा भौतिक पूर्वाधार निर्माणको इतिहास खासै लामो छैन। राणाकालीन समयमा राजधानीमा केही भौतिक पूर्वाधारको निर्माण त भयो तर तिनमा आम जनसमुदायको पहुँच खासै हुन सकेन। तत्कालीन राजा महेन्द्रको पालामा पूर्वपश्चिम राजमार्ग निर्माणको क्रम थालनी भएपछि नेपालमा क्रमशः भौतिक पूर्वाधारको कामले गति लिन थालेको हो। तर मुलुकको अस्थिर राजनीतिका कारण भौतिक पूर्वाधारको क्षेत्रमा संस्थागत विकास हुन सकेन। प्रजातन्त्र पुनस्र्थापनाका लागि २०४६ सालमा भएको जनआन्दोलनको सफलतासँगै मुलुकको सबैभन्दा पुरानो राजनीतिक दल नेपाली कांग्रेसको नेतृत्वमा सरकार गठन भएपछि मुलुकले संस्थागत तरिकाले नै भौतिक पूर्वाधारको क्षेत्रमा अभूतपूर्व फड्को मार्न सुरु गरेको हो। पश्चिेमली मुलुकहरूले दशकौं अघिदेखि आत्मसात् गर्दै आएको आर्थिक उदारीकरणको सिद्धान्तलाई नेपाली कांग्रेस नेतृत्वको सरकारले उच्च प्राथमिकता दियो। आर्थिक समुन्नति हासिल गर्ने गरी आर्थिक उदारीकरणको बाटोमा उन्मुख नेपालको विकासका लागि दाता राष्ट्रहरूबाट समेत महत्त्वपूर्ण सहयोग प्राप्त हुन थाल्यो। फलस्वरूप केही वर्षको अवधिमा नै नेपालमा विश्व समुदायले महसुस गर्ने गरी सडक, सिँचाइ, पुल निर्माणलगायतका क्षेत्रमा अभूतपूर्व विकास भयो। भौतिक पूर्वाधारको क्षेत्रमा भएको विकासका कारण नै समग्र मुलुकको आर्थिक अवस्थामा उल्लेखनीय सुधार हुन थाल्यो। तर दुर्भाग्यवश प्रजातन्त्र पुनस्र्थापनको ६ वर्ष पुग्दा नपुग्दै मुलुकमा सुरु भएको सशस्त्र माओवादी आन्दोलनका कारण भौतिक पूर्वाधार निर्माणको गतिमा ठूलो ब्रेकमात्र लागेन, दशक लामो हिंसाका कारण मुलुकमा ठूलो मानवीय क्षति एवं खर्बौं मूल्यबराबरको महत्त्वपूर्ण भौतिक संरचना ध्वस्त भयो। यस अवधिमा दाता राष्ट्रहरूले समेत नेपालको पूर्वाधार क्षेत्रबाट हात झिक्न थाले, शान्ति सुरक्षाका दृष्टिकोणले जुन बिल्कुल अस्वाभाविक थिएन। २०६२०६३ सालको दोस्रो जनआन्दोलनपछि विद्रोही नेकपा माओवादीसमेत राष्ट्रिय राजनीतिको शान्तिपूर्ण मूलधारमा समाहित भएपछि मुलुकमा फेरि भौतिक पूर्वाधार निर्माणले गति लिन थालेको छ। यद्यपि, २०७२ को महाभूकम्पलगत्तै मित्रराष्ट्र भारतबाट भएको नाकाबन्दी, २०७६ सालमा देखा परेको कोभिड१९ को विश्वव्यापी महामारी, त्यसपछिको विश्वव्यापी आर्थिक मन्दीलगायतका कारणले भौतिक पूर्वाधार निर्माणको गतिमा निश्चय नै अवरोध सिर्जना भयो। तर यी चुनौतीहरूको सामना गर्नु परेता पनि नेपालले भौतिक पूर्वाधारको क्षेत्रमा आफ्नै ढंगले महत्त्वपूर्ण उपलब्धि हासिल गरिरहेको तथ्यलाई नकार्न मिल्दैन। २० लाखभन्दा बढीलाई प्रत्यक्ष तथा अप्रत्यक्ष रोजगारी दिइरहेको भौतिक पूर्वाधार क्षेत्र मुलुकको अर्थतन्त्रको मियो नै प्रमाणित भइसकेको छ। पछिल्लो तथ्यांकअनुसार नेपालमा विभिन्न वर्गका गरी २४ हजारभन्दा बढी निर्माण व्यवसायी छन्। विगतमा जस्तो अहिले राज्यको आफ्नै निर्माण कम्पनी नभएकाले यी निर्माण व्यवसायीको मातहतमा रहेका कम्पनीहरूले नै समृद्ध मुलुकको अभिभारा बोकेका छन्। त्यसो त नेपालमा विदेशी निर्माण कम्पनीहरूको उपस्थिति नभएको होइन तर तिनको कार्य सम्पादन स्वदेशी निर्माण कम्पनीहरूको भन्दा पनि फितलो रहेको घटनाक्रमहरूले पुष्टि गरिसकेका छन्। निर्माणमैत्री ऐनकानुनसहित अन्य व्यावहारिक समस्याहरूका कारण विदेशमा सफल निर्माण कम्पनीसमेत नेपालमा असफल प्रमाणित भएका छन्। त्यसैले, स्वदेशी निर्माण व्यवसायीहरूकै क्षमता अभिवृद्धि गर्नुको विकल्प राज्यसँग देखिँदैन। घटना परिस्थितिहरूले नेपालमा निर्माण उद्योग सहज नभएको देखाए तापनि पछिल्लो समय जलस्रोत, सडक सञ्जाल, सिँचाइ र उड्ड्यानको क्षेत्रमा भएको लोभलाग्दो प्रगतिले नेपालको केही भएको छैन र हुँदैन भन्ने मनोभावलाई खण्डन गरिदिएको छ। नेपालमा हालै ४ सय ५६ मेगावाटको माथिल्लो तामाकोशी जलविद्युत् परियोजनाको निर्माणकार्य पूरा भएको छ। जलसम्पदा नेपालको प्रमुख प्राकृतिक साधन भएकाले देशका कुनाकप्चामा कमै क्षमताका भए पनि जलविद्युत् परियोजना निर्माणले तीव्र गति लिइरहेको छ। यस्ता परियोजनाको अत्यधिक उपयोगबाट मात्र राष्ट्रको अर्थतन्त्रको समुन्नति र रोजगारका अवसरको सिर्जना गर्न सकिने भएकाले अब समग्र मुलुकको ध्यान जलविद्युत् उत्पादनमा जानु अपरिहार्य छ। विगतमा केही ठोस अध्ययन र अनुसन्धानबिनै केहीले अनुमानको आधारमा नेपालमा ८३ हजार मेगावाट विद्युत् शक्ति उत्पादन गर्न सकिने बताए पनि राष्ट्रिय योजना आयोगको आधिकारिक अध्ययनअनुसार नेपालमा व्यावहारिक रूपमा ४२ हजार मेगावाट मात्र उत्पादन सम्भव छ। राष्ट्रिय तथा अन्तर्राष्ट्रिय लगानीकर्ताहरूलाई विशेष सहुलियत दिएर भए पनि स्थानीयको प्रत्यक्ष संलग्नतामा अब हामीले जलविद्युत् उत्पादनलाई उच्च प्राथमिकतामा राख्नुको विकल्प छैन। भारत, बंगलादेशलगायतका मुलुकमा निर्यातको प्रचूर सम्भावना रहेकाले पनि जलविद्युत् उत्पादनलाई अब हामीले राष्ट्रिय बहसको विषय बनाउनै पर्छ। जलविद्युत् परियोजनाहरू बाहेक ५१ हजार हेक्टर जमिनलाई सिँचाइ सुविधा पुग्नेगरी भेरीबबई डाइभर्सन बहुउद्देश्यीय परियोजनाको निर्माणकार्य जारी छ। उत्तर दक्षिण कर्णाली करिडरको निर्माणकार्य पनि लगभग सकिएको छ। सञ्चालनमा आइसकेका भैरहवास्थित गौतम बुद्ध अन्तर्राष्ट्रिय विमानस्थल तथा पोखरास्थित पोखरा अन्तर्राष्ट्रिय विमानस्थललाई पूर्ण क्षमतामा सञ्चालन गर्न सकेमा मुलुकको पर्यटन क्षेत्रमा ठूलो उपलब्धि हासिल हुने निश्चित छ। अन्य निर्माणाधीन राष्ट्रिय गौरवका आयोजनाहरूले पनि नेपाल क्रमिक रूपमा भौतिक पूर्वाधारको क्षेत्रमा लम्किरहेको पुष्टि गरेको छ। यसबाहेक एसियन हाइवे, विभिन्न ठाउँमा निर्माण भइरहेका सुरुङमार्ग, ओभर पास, केवल कार आर्क ब्रिज, सम्मेलन केन्द्र, हाउजिङलगायतले पनि मुलुकमा भौतिक पूर्वाधारको क्षेत्रमा उपलब्धिहरू हासिल भइरहेको देखाउँछ। विकासशील राष्ट्रतर्फ उन्मुख नेपालका लागि यी भौतिक संरचनाहरू महत्त्वपूर्ण छन्। तर हामी यसमा नै सन्तुष्ट हुने अवस्था छैन। प्रभावकारी एवं सशक्त राजनीतिक नेतृत्वका कारण दक्षिण कोरिया, सिंगापुर, मलेसियालगायतका मुलुकले छोटो अवधिमा भौतिक पूर्वाधारको क्षेत्रमा हासिल गरेका विशेष उपलब्धिहरू हाम्रा लागि शिक्षा हुन्। विगतमा विकासका दृष्टिकोणले अत्यन्त पछि रहेका छिमेकी राष्ट्र भारतकै विहार, उत्तर प्रदेशलगायतका राज्यहरूले पनि पछिल्लो समय अकल्पनीय विकास गरेका छन्। विकसित राष्ट्रमा सूचीकृत हुन ती मुलुकले अरू केहीमा होइन, पूर्वाधार क्षेत्रमा नै लगानी गरेका हुन्। त्यसैले नेपालले पनि छोटो अवधिमा विकसित राष्ट्रको रूप लिने हो भने राजनीतिक स्थायित्वबीच सबल राज्यसंयन्त्रले स्वदेशी निर्माण व्यवसायीहरूकै प्रत्यक्ष संलग्नतामा भौतिक पूर्वाधारको क्षेत्रमा ठूलो लगानी गर्नुको विकल्प छैन। निर्माण उद्योगमैत्री ऐन, कानुनको अभाव, भुक्तानीको समस्या, महँगी, राज्यका संयन्त्रबीचको समन्वय अभावलगायतका अन्य विविध समस्या हुँदा हुँदै त नेपालका निर्माण व्यवसायीहरूले काम गरेका छन्। उनीहरूलाई काम गर्ने उपयुक्त वातावरण प्राप्त भएमा निःसन्देह छोटो अवधिमा नै नेपालले पनि भौतिक पूर्वाधारको क्षेत्रमा ठूलो फड्को मार्न सक्ने निश्चित छ। विदेशमा पनि नेपाली निर्माण व्यवसायीहरूले भौतिक पूर्वाधारको क्षेत्रमा उल्लेखनीय कार्य गरिसकेका छन्। यस अर्थमा नेपाली निर्माण व्यवसायीहरूको क्षमतामा शंका गर्नुपर्ने कुनै ठाउँ नै छैन। उनीहरू केवलको उपयुक्त वातावरणको प्रतीक्षामा छन्। त्यो वातावरण तयार गरिदिने जिम्मा राज्यकै हो। यसतर्फ राज्यले तत्कालीन पहलकदमी लिनु जरुरी छ। विगतमा मुलुकमा निर्माणसँग सम्बन्धित ऐनकानुन निर्माण गर्दा निर्माण व्यवसायीलगायतका सरोकारवालालाई संलग्न नगराइँदा वर्षौंसम्म हाम्रा विकास आयोजनाहरूमा प्रतिकूल प्रभाव परेको घाम जत्तिकै छर्लंग छ। अहिले पनि सरकार तथा संसद् निर्माण उद्योगसँग सम्बन्धित महत्त्वपूर्ण ऐन, कानुन तयार गर्ने क्रममा जुटेको छ। भौतिक पूर्वाधारको क्षेत्रमा प्रत्यक्ष सरोकार राख्ने निर्माण व्यवसायीहरूलाई संलग्न गराई तयार पारिने ऐनकानुनले मात्र मुलुकमा विकास निर्माणले सही गति लिन सक्नेछ। सिंह, नेपाल निर्माण व्यवसायी महासंघका अध्यक्ष हुन्।"
"कम्पनी दर्तामा उत्साह, हटेन झन्झट","काठमाडौं : सरकारले २०८००८१ को बजेट भाषणमार्फत १ रुपैयाँमा कम्पनी खोल्न पाउने घोषणा गर्यो। युवालाई उद्योगव्यवसायमा आकर्षित गर्न सरकारले त्यस्तो व्यवस्था गरेको थियो। सरकारको घोषणापछि मुलुकमा कम्पनी खोलेर उद्योगव्यवसाय गर्नेको संख्या पनि बढ्यो। यद्यपि, १ रुपैयाँमा कम्पनी खोल्न पाउने व्यवस्था हाल कायम नरहे पनि युवालाई व्यवसायमा आकर्षित गर्न सरकारले यस्ता खाले आकर्षक योजना अघि सार्नुपर्ने सरोकारवालाहरूको भनाइ छ। मुलुकमा हाल ३ लाख ५७ हजार २ सय २४ कम्पनी दर्ता छन्। प्राइभेट लिमिटेड, पब्लिक लिमिटेड, मुनाफा वितरण नगर्ने कम्पनी र विदेशी शाखासम्पर्कवैदेशिक लगानीको रूपमा दर्ता भएका कम्पनीसमेत जोड्दा यति संख्या भएको हो। उद्योगव्यवसाय गर्न चाहने व्यक्ति वा समूहले कम्पनी खोल्नुपर्ने कानुनी व्यवस्था छ। त्यसका लागि उद्योग मन्त्रालयअन्तर्गत कम्पनी रजिस्ट्रारको कार्यालय २०४९ माघमा स्थापित भयो। चालु आर्थिक वर्ष २०८१८२ चैतसम्म ३ लाख ५७ हजार बढी कम्पनी दर्ता छन्। कम्पनी दर्तापछि व्यक्ति सरह चल, अचल सम्पत्ति प्राप्त गर्न, राख्न, बेचबिखन गर्न वा अन्य किसिमले व्यवसाय गर्न सकिन्छ। साथै यसले आफ्नो नामबाट नालिस उजुर गर्न पनि सकिन्छ। कम्पनी रजिस्ट्रार कार्यालयका अनुसार सबैभन्दा धेरै प्राइभेट कम्पनी दर्ता भएका छन्। करिब ४ दशकमा ३ लाख ४५ हजार ८७ वटा प्राइभेट कम्पनी दर्ता भएका छन्। जुन दर्ता कम्पनीमा ९६६० प्रतिशत हो। प्राइभेट कम्पनीमा आकर्षण बढ्दो छ। चालु आवको चैत महिनामा मात्रै १४ हजार ६ सय ५३ वटा थप कम्पनी दर्ता भएका छन्। गत आव ०८०८१ मा २४ हजार ४ सय ५९ वटा थप कम्पनी दर्ता भएका थिए। प्राइभेट कम्पनी भनेका बढीमा ५० जनासम्म सेयरधनीहरू सम्मिलित साझा कम्पनी हो। साथै एकल सेयरधनी भएको कम्पनी पनि प्राइभेट कम्पनीअन्तर्गत पर्दछ। प्रायः अधिकांश व्यवसायी तथा उद्योगीले नाफा आर्जन गर्ने उद्देश्यले दर्ता गर्ने भएका कारण प्रालिअन्तर्गत कम्पनी दर्ता गर्ने बढी देखिन्छन्। यसपछि, मुनाफा वितरण नगर्ने कम्पनीहरू ६ हजार ९४ वटा दर्ता छन्। जुन कुल कम्पनीको १७१ प्रतिशतमात्रै हो। गैरसरकारी संस्था (एनजीओ)को विकल्पमा चलाउन सकिने मुनाफा वितरण नगर्ने कम्पनीहरू जिल्ला प्रशासन कार्यालय (सीडीओ) मा पनि दर्ता हुने व्यवस्था छ। तर पनि त्यहाँ अलि झन्झटिलो प्रक्रिया हुने भएकाले कम्पनी रजिस्ट्रारको कार्यालयबाट यस्ता कम्पनी दर्ता हुने गर्छन्। मुनाफा वितरण नगर्ने कम्पनी भन्नाले कुनै उद्देश्य प्राप्तिको लागि आर्जित मुनाफा वा बचत गरेको रकमबाट लाभांश वा अन्य कुनै रकम सदस्यहरूलाई वितरण वा भुक्तानी गर्न नपाउने गरी कम्पनी ऐन, २०६३ बमोजिम संस्थापित कम्पनी हुन्। जसमा कम्तीमा पाँच जनासम्म संस्थापक रहने र त्यस्ता कम्पनीले आफ्नो नामको पछाडि सामान्यतया कम्पनी लिमिटेड वा प्रालिजस्ता शब्दहरू लेखिरहनु पर्दैन। यस्तै, हालसम्म विदेशी शाखासम्पर्कवैदेशिक लगानीको रूपमा दर्ता भएका कम्पनीको संख्या ३ हजार ९ सय ४७ पुगेको छ। यो कुल कम्पनीको ११० प्रतिशत हो। देशमा विदेशी लगानी भिœयाउने तथा शाखा खोल्ने उद्देश्यले यस्तो कम्पनी दर्ता हुन्छन्। सरकारले लगानीको वातावरण सहज बनाउन लगानी सम्मेलनअघि थुप्रै कानुनी व्यवस्था सहज बनायो। जस्ले विदेशी लगानी भिœयाउन कम्पनी दर्ता हुने अपेक्षा राखिएको थियो। यससँगै विदेशी लगानी प्रतिबद्धता पनि उल्लेख्य रूपमा आउने गरेको तर सोहीअनुसार दर्ता भएर सञ्चालन नहुने स्थिति छ। यद्यपि कार्यालयको तथ्यांकलाई आधार मान्दा चालु आवको ९ महिनामा मात्रै यस्ता कम्पनी ७८ वटा दर्ता भएका छन्। गत आव ०८०८१ मा ४ सय ७१ कम्पनी दर्ता भए। सो आवमा सरकारले ३८ अर्ब रुपैयाँबराबरको विदेशी लगानी भिœयाउने लक्ष्य राखेको थियो। कम्पनीहरू सुशासनमा बसून् भनेर रजिस्ट्रार कम्पनीले दर्तामा, कार्य सञ्चालनमा र बहिर्गमनमा (एक्जिट) तीन चरणमा सहजीकरण गर्ने हो। पहिला दर्ता चरणदेखि नै प्रक्रियागत झन्झटहरू थिए। यसको अन्त्य गर्न अनलाइन प्रणालीबाट दर्ता सुरु गर्यो। तर अझै पनि अनलाइनमा गएर डिजिटाइजेसन गर्नेभन्दा भौतिक कागजात पनि बुझाउनुपर्ने स्थिति छ। रजिस्ट्रार कार्यालयमा हालसम्म दर्ता भएका साढे ३ लाख हाराहारीका कम्पनीमात्रै भन्दा पनि अझै औपचाररिक क्षेत्रमा जानेहरू कम भएको हुन सक्छ। अनौपचारिक क्षेत्र फस्टाइरहँदा सरकारले सहज, सरल प्रक्रिया अपनाएर सबैलाई औपचारिकतामा ल्याउन जरुरी छ। कृष्ण ज्ञवाली, पूर्व उद्योगसचिव कुल दर्ता कम्पनीमध्ये सबैभन्दा कम हिस्सा पब्लिक कम्पनीहरूको छ। जुन शून्य दशमलव ५९ प्रतिशतमात्रै पब्लिक कम्पनीहरू दर्र्ता भएका छन्। यो भनेको हालसम्म २ हजार ९६ वटा पब्लिक कम्पनी रहेको कम्पनी रजिस्ट्रार कार्यालयको तथ्यांकमा उल्लेख छ। विशेष गरेर हिसाब पारदर्शी राख्नुपर्ने र तोकिएबमोजिम निश्चित पुँजी कायम गर्नुपर्ने नीतिगत व्यवस्थाले पब्लिक कम्पनीतर्फको आकर्षण कम भएको कार्यालयको भनाइ छ। पब्लिक कम्पनीअन्तर्गत संस्थापित कम्पनीमध्ये प्राइभेट कम्पनीबाहेकको कम्पनी हो जसमा कम्तीमा ७ जना संस्थापक रहनुपर्ने र चुक्ता पुँजी कम्तीमा १ करोड रुपैयाँ भएको हुनुपर्ने वयवस्था छ। कुन वर्ष कति कम्पनी दर्ता ? प्राइभेट कम्पनीमा आकर्षण बढ्दो मुलुकमा आधिकारिक रूपमा दर्ता गरेर कम्पनी खोल्ने प्रवृत्ति क्रमशः बढ्दो छ। चालु आर्थिक वर्षको ९ महिनामा मात्रै १५ हजार १ सय ९२ वटा कम्पनी थप दर्ता भएका छन्। यसमध्ये सबैभन्दा बढी प्राइभेट कम्पनी १४ हजार ६ सय ५३ छन्। यस्तै, कम्पनी रजिस्ट्रार कार्यालयका अनुसार आर्थिक वर्ष ०८०८१ मा २५ हजार ८ सय १४ कम्पनी दर्ता भए। यो आर्थिक वर्ष ०७९८० को तुलनामा २०५५ प्रतिशतले बढी हो। आव २०७९८० मा २१ हजार ४ सय १३ कम्पनी दर्ता भएका थिए। आव ०८०८१ मा सरकारले बजेटमार्फत एक रुपैयाँमा कम्पनी खोल्न सकिने व्यवस्था गरेकाले नयाँ कम्पनी खोल्नेको संख्यामा वृद्धि भएको कार्यालयको भनाइ छ। यद्यपि सो आवमा कम्पनी दर्ता आकर्षण गर्न सरकारले प्रोत्साहनस्वरूप दर्ता शुल्क १ रुपैयाँ गर्यो। तर यसले पछिल्लो आवमा निरन्तरता पाएन। अहिले कम्पनी दर्ता शुल्क पुँजीगत आधारमा लाग्ने गरेको छ। यस्तै, आव ०७८७९ मा २९ हजार १७ कम्पनी थपिएका थिए। यस्तै क्रमशः ०७७७८ मा २६ हजार ५ सय ५, ०७६७७मा १८ हजार ६ सय ३८, आव ०७५७६ मा साढे २५ हजार, ०७४७५ मा २२ हजार ३ सय ३०, ०७३७४ मा १८ हजार ७ सय ८८, ०७२७३ मा १४ हजार ९ सय ६७ र आव ०७१७२ मा १२ हजार ७ सय ३४ वटा थप कम्पनीहरू दर्ता भएका थिए। औद्योगिक क्षेत्रमा बढी कम्पनी दर्ता मुलुकमा सबैभन्दा बढी कम्पनी औद्योगिक क्षेत्रअन्तर्गत दर्ता भएका छन्। क्षेत्रगत आधारमा कम्पनीको दर्ता उद्योग सञ्चालन गर्ने उद्देश्यले बढी भएको छ। हालसम्म उद्योगको नाममा ५८ हजार ८ सय ८६ वटा कम्पनी दर्ता भएका छन्। साढे ३ लाख कम्पनी दर्तामा उद्योग क्षेत्रले मात्रै १६४८ प्रतिशत हिस्सा ओगटेको छ। चालु आवको चैतसम्ममा ३ हजार ७ सय ३८ वटा थप उद्योग दर्ता भएका छन्। गत आव ०८०८१ मा थप ५ हजार ४ सय ९८ उद्योग खोल्न कम्पनी दर्ता भएका थिए। आव ०७९८० मा ३ हजार ९ सय ६६ थप उद्योग दर्तागरी सञ्चालन भए। हाल कम्पनी दर्ता गरेपछि अझै पनि वडामा कर तिर्न र आन्तरिक राजस्व कार्यालयमा पान नम्बरको लागि व्यक्तिगत रूपमा जानुपर्ने झन्झट कायमै छ। अझ थोरै कारोबार गर्ने वा कारोबार नगर्ने साना सेयर होल्डर कम्पनीहरूलाई समेत दर्ता गरेपछि वार्षिक रूपमा कम्तीमा ५० हजार रुपैयाँ जति खर्च गर्नुपर्ने स्थिति छ। जसमा वडाको कर, कम्पनी रजिस्ट्रारको शुल्क, कानुनी सल्लाह, अडिट शुल्क आदि समावेश हुन्छन्। यसले साना उद्यमी तथा सुरुवाती व्यवसायीहरूलाई थप निरुत्साहित बनाइरहेको छ। रोशन सापकोटा, चार्टर्ड एकाउन्टेन्ट यसैगरी, शिक्षा क्षेत्रमा मात्रै ३१ हजार ७८९ वटा कम्पनी दर्ता भए। चालु आवको चैतसम्ममा मात्रै थप १ हजार ५ सय ५२ शैक्षिक संस्था दर्ता भएका छन्। आव ०८०८१ मा थप २ हजार २ सय ४२ शिक्षासँग सम्बन्धित कम्पनी खोल्न दर्ता भएका थिए। यता कृषि क्षेत्रमा पनि औपचारिक रूपमा दर्ता गरेर चलाउने प्रवृत्ति बढ्दो छ। कृषि क्षेत्रमा मात्रै हालसमम कुल २८ हजार ६ सय ३९ वटाले दर्ता भई सञ्चालन गरेको रजिस्ट्रार कार्यालयले जनाएको छ। चालु आवको नौ महिनासम्ममा मात्रै थप १ हजार ५ सय ५२ शैक्षिक संस्था दर्ता भएको छ। यसअघिको आव ०८०८१ मा थप २ हजार २ सय ४२ शिक्षासँग सम्बन्धित कम्पनी खोल्न दर्ता भएका थिए। यस्तै, कुल दर्ता कम्पनीमध्ये १५ हजार ७ सय ६४ वटा कम्पनी स्वास्थ्य क्षेत्रसँग सम्बन्धित रहेका छन्। चालु आवको चैत्रसम्ममा मात्रै थप १ हजार ८ स्वास्थ्य संस्था दर्ता भएका छन्। यसअघिको आव ०८०८१ मा १ हजार ३८७ स्वास्थ्यका थप कम्पनी दर्ता भई चलाइएका छन्। हालसम्म ४ सय ६५ कम्पनी गाभिएका छन्। यस्तै १४ हजार ६ सय ३८ ले नाम परिवर्तन गरे भने ३३ हजार ५ सय ३६ कम्पनीले ठेगाना परिवर्तन गरेका छन्। यस्तै ६३ हजार ५७ कम्पनीको सेयर खरिद बिक्री भएको छ। १ हजार २ सय ९९ वटा कम्पनी एकलबाट बहुल भएका छन्। यस्ते, ३१ हजार ९ सय ९२ कम्पनीले पुँजी संरचना परिवर्तन गर्ने कम्पनी संख्या रहेका छन्। यी सबै प्रक्रियामा कम्पनी सञ्चालकहरूले प्रक्रिया पूरा गर्न झन्झट व्यहोर्नु परेको गुनासो सुनिन्छ। सहज व्यवस्था भए झन् व्यवसायी आकर्षण हुने सम्भावना देखिन्छ। ४१ वर्षमा ९ हजार ९ सय ४९ खारेजी नयाँनयाँ कम्पनी दर्तासँगै खारेज हुने संख्या पनि कम छैन। हालसम्म दर्ता कम्पनीमध्ये २७९ प्रतिशत खारेज भएका छन्। रजिस्ट्रार कार्यालय स्थापनादेखि हालसम्म ९ हजार ९ सय ४९ वटा विभिन्न कम्पनी खारेजीमा परेका हुन्। कोभिडपछि अधिकांश कम्पनीहरू सञ्चालन गर्न नसकेका कारण व्यवसायी खारेज गर्न बाध्य भएको गुनासो गर्छन्। यद्यपि, मुलुकको अर्थतन्त्रमा सुधार आउने संकेत देखिएसँगै पछिल्ला वर्षमा खारेज गर्नेको संख्या कम छ। तर पनि खारेजी नै भने अन्त्य भएको छैन। विगत १० वर्षअघिको प्रवृत्तिलाई विश्लेषण गर्दा आर्थिक वर्ष २०७१७२ मा कुल १२ हजार ७ सय ५३ कम्पनी दर्ता हुँदा २ सय २३ खारेज भएका थिए। आव ०८०८१ मा २४ हजार ४ सय ५९ वटा कम्पनी दर्ता भएकामा १ हजार ७ सय ६९ खारेज भएका छन्। तर सो आवको खारेज अघिल्लो आव ०७९८० को तुलनामा कम हो। अघिल्लो आवमा कम्पनी खारेज गर्ने संख्या बढी अर्थात् २ हजार ३ सय ७८ पुगेको थियो। कोभिडपछिको समयमा अधिकांश कम्पनी टिक्न नसकेकाले पनि सो आवमा धेरै खारेज भएको अनुमान गर्न सकिन्छ। कम्पनी दर्तामा अनलाइन प्रणाली, भौतिक कागजात बुझाउने झन्झट हटेन प्राइभेट लिमिटेड, पब्लिक लिमिडेड र गैरनाफामूलक सबै वर्गका कम्पनीमा सुशासन राम्रोसँग कायम होस् भन्ने हेतुले सरकारले कम्पनी रजिस्ट्रारको कार्यालय स्थापना गरेको बताउँछन्, पूर्व उद्योगसचिव कृष्ण ज्ञवाली। उनका अनुसार कम्पनीहरू सुशासनमा बसून् भनेर रजिस्ट्रार कम्पनीले दर्तामा, कार्यसञ्चालनमा र बहिर्गमनमा (एक्जिट) तीन चरणमा सहजीकरण गर्ने हो। उनी भन्छन्, पहिला दर्ता चरणदेखि नै प्रक्रियागत झन्झटहरू थियो। उद्योग सञ्चालन गर्न सुरुमा कम्पनी स्थापना गर्नुपर्छ। यसैले प्रक्रियागत झन्झट अन्त्य गर्न अनलाइन प्रणालीबाट दर्ता सुरु गर्यो। तर अझै अनलाइनमा गएर डिजिटाइजेसन गर्नेभन्दा पनि भौतिक कागजात पनि बुझाउनु पर्ने स्थिति छ। किनभने अनलाइनको प्रक्रिया गरे पनि सुरुमा दर्ता गर्न भौतिक डकुमेन्ट बुझाउनुपर्ने भएकाले खासै अनलाइनको उद्देश्य पूरा नभएको पूर्वउद्योग सचिवको तर्क छ। यद्यपि पहिलाभन्दा झन्झट केही हदसम्म घटेको छ। दसतिर गएर हस्ताक्षर गर्नुभन्दा पनि एकद्वार प्रणालीबाट हुने व्यवस्था गर्न खोजेको छ तर सकेको छैन। जनशक्तिको पनि कमी नै छ। पूर्वउद्योग सचिव ज्ञवालीले भने, मेरो बेलामा फाइलहरू राख्ने दराजसमेत थिएन। भौतिक पूर्वाधार र जनशक्तिको चाप छ। त्यहाँ कम्पनी दर्ता गर्न बिचौलिया पनि सल्वलाउने गर्छन्। सानो फारम भर्नदेखि अहिले अनलाइनबाट गर्ने काम पनि उनीहरूले गर्छन्। भरपर्दो डिजिटल सेवा अलि छैन। रजिस्ट्रार कार्यालयमा हालसम्म दर्ता भएका साढे ३ लाख हाराहारीका कम्पनीमात्रै भन्दा पनि अझै औपचारिक क्षेत्रमा जानेहरू कम भएको हुन सक्ने उनको भनाइ छ। अनौपचारिक क्षेत्र फस्टाइरहँदा सरकारले सहज, सरल प्रक्रिया अपनाएर सबैलाई औपचारिकतामा ल्याउन जरुरी भएको उनले औंल्याए। यसका लागि कम्पनी रजिस्ट्रार कार्यालयको राजधानी तथा शाखा कार्यालयहरू बुटवल र इटहरीमा मात्रै नभई भरतपुर, वीरगन्ज र विराटनगरमा पनि शाखा विस्तार गरी सेवासुविधा दिन जरुरी भएको उनले बताए। अहिले कम्पनी दर्ता प्रक्रिया सम्पूर्ण रूपमा अनलाइनमार्फत गर्न सकिने व्यवस्था हुनु सकारात्मक र स्वागतयोग्य कदम भएको बताउँदै चार्टर्ड एकाउन्टेन्ट रोशन सापकोटा भन्छन्, यसले बिचौलिया प्रणालीलाई केही हदसम्म निरुत्साहित गरेको छ। यद्यपि, व्यवसायीहरूले त्यसबेला मात्र साँच्चिकै सहजता महसुस गर्नेछन् जब कम्पनी दर्ता, स्थायी लेखा नम्बर (पान), वडा कार्यालयसम्बन्धी सम्पूर्ण प्रक्रिया एउटै प्रणालीबाट सहज रूपमा सम्पन्न गर्न सकिने वातावरण बन्नेतर्फ उनले सम्बद्ध निकायको ध्यानाकर्षण गराए। हाल कम्पनी दर्ता गरेपछि अझै पनि वडामा कर तिर्न र आन्तरिक राजस्व कार्यालयमा पान नम्बरको लागि व्यक्तिगत रूपमा जानुपर्ने झन्झट कायमै छ, सीए सापकोटाले भन्छन्, गम्भीर कुरा, थोरै कारोबार गर्ने वा कारोबार नगर्ने साना सेयर होल्डर कम्पनीहरूलाई समेत दर्ता गरेपछि वार्षिक रूपमा कम्तीमा ५० हजार रुपैयाँ जति खर्च गर्नुपर्ने स्थिति छ। जसमा वडाको कर, कम्पनी रजिस्ट्रारको शुल्क, कानुनी सल्लाह, अडिट शुल्क आदि समावेश हुन्छन्। यसले साना उद्यमी तथा सुरुवाती व्यवसायीहरूलाई थप निरुत्साहित बनाइरहेको छ।, उनका अनुसार धेरै व्यवसायीहरू कम्पनी दर्ता भएपछि कर चुकाएपछि सबै प्रक्रिया सकियो भन्ने भ्रममा परिरहेका छन्। तर वास्तविकता के छ भने, प्रत्येक आर्थिक वर्षमा कम्पनीले अनिवार्य रूपमा वार्षिक विवरण पेस गर्नुपर्छ। यो बुझाइको अभावले धेरै कम्पनीहरूले जरिवाना तिर्नुपर्ने अवस्था झेलिरहेको उनले बताए। सीए सापकोटा भन्छन्, साना निजी कम्पनीहरूका लागि अडिट अनिवार्य बनाउने प्रावधान पनि न्यून कारोबार भएका वा निष्क्रिय कम्पनीहरूका लागि अत्यन्तै असहज, अनावश्यक बोझिलो र खर्चिलो भइरहेको छ। त्यसैले यस्तो वर्गका कम्पनीहरूलाई अडिट अनिवार्यताबाट छुट दिने वा सरलीकृत रिपोर्टिङ प्रणाली ल्याउनेतर्फ सरकारको ध्यान जानु आवश्यक रहेको उनको सुझाव छ। अनलाइन प्रणालीले बिचौलियाको हावी कम भए पनि कम्पनीको नामसारी, साधारणसभा भए, नभएकोबारे कम्पनी रजिस्ट्रारले गर्ने निर्णयमा ढिलासुस्ती छ। कम्पनी दर्ता गर्दा सुरुमा नाममै कर्मचारीहरूले हैरान पार्छन्। प्रत्येक वर्ष कम्पनीको वित्तीय विवरण पेस गरेर नवीकरण गर्दा समस्या छ। अहिले झन् कम्पनी दर्ताको लागि नयाँ सफ्टवेयर विकास गरेको छ र यसमा धेरै किसिमका समस्या देखिन्छन्। प्राडा गान्धी पण्डित, कानुनविद कम्पनी नवीकरणमा अझै समस्या सामान्यतया अनलाइनले कम्पनी दर्ता गर्न सहज बनाए पनि दर्तापछिको अपडेट गर्न समस्या आउने गरेको बताउँछन्, कानुनविद् प्राडा गान्धी पण्डित। अनलाइनका कारण बिचौलिया हावी कम भए पनि कम्पनीको नामसारी, साधारणसभा भए नभएको बारेमा अझै कम्पनी रजिस्ट्रारले गर्ने निर्णयमा ढिलासुस्ती हुने गरेको उनले बताए। उनले भने, कम्पनी दर्ता गर्दा सुरुमा नाममै कर्मचारीहरूले हैरान पार्छन्। सुरुमा धेरैले कम्पनी दर्ता गरे पनि रजिस्ट्रार कार्यालयले ६ महिनापछि कम्पनीको चुक्ता पुँजी तोकिएअनुसार पुग्नुपर्छ भन्छन्। प्रत्येक वर्ष कम्पनीको वित्तीय विवरण पेस गरेर नवीकरण गर्नुपर्छ। यसमा धेरै समस्या छ। कार्यालयले कम्पनीको सेयर बिक्री वितरणमा समस्या गरिदिन्छन्। कम्पनीहरूको नाम अपडेट गर्दा सेयर, भ्यालु कति छ भनेर अपडेट गर्दा पनि समस्या छन्। कम्पनी दर्ता भएपछि उद्योगमा दर्ता गर्नुपर्ने भन्ने व्यवस्थामा पनि व्यवसायीहरूले समस्या भोग्नु परेको अवस्था छ, अहिले झन् कम्पनी दर्ताको लागि नयाँ सफ्टवेयर विकास गरेको छ र यसमा धेरै किसिमका समस्या भएको उनको अनुभूति छ।"
शिरोधारा : किन माइग्रेन र अनिद्राका लागि उत्कृष्ट उपचार हो,"शिरोधारा, एक प्राचीन आयुर्वेदिक उपचार विधि हो। जसमा विशेष प्रकारको औषधीय तेल वा तरल पदार्थको निरन्तर धार टाउकोको मध्यभागमा खन्याइन्छ। यो विधि शरीर र मनको गहिरो वि श्रामको लागि प्रसिद्ध छ। र विशेषगरी माइग्रेन (आधा टाउको दुखाइ) र अनिद्राका (निद्रा नलाग्ने समस्या) लागि अत्यन्त प्रभावकारी मानिन्छ। शिरोधाराको प्रक्रिया शिरोधारा शब्द दुई संस्कृत शब्दहरूबाट बनेको हो। शिर जसको अर्थ टाउको हो र धारा जसको अर्थ निरन्तर बग्ने धार हो। यसमा शरीरलाई पूर्ण रूपमा विश्राम दिने अवस्थामा राखी, मुन्तिरामा राखिएको तातो तेल वा औषधीय द्रवलाई एकनासले टाउकोमा खन्याइन्छ। उपचार साधारणतया ३० देखि ६० मिनेटसम्म चल्ने गर्छ। माइग्रेनमा शिरोधाराको लाभ माइग्रेन एक प्रकारको न्युरोलोजिकल अवस्था हो। जसले अत्यधिक टाउको दुखाइ, वाकवाकी, दृष्टि गडबडी आदि ल्याउँछ। आधुनिक औषधिले तुरुन्त राहत दिन सक्छ तर दीर्घकालीन समाधानका लागि शिरोधाराजस्तो प्राकृतिक विधि उपयोगी हुन्छ। तनाव र स्नायविक उत्तेजना कम गर्दछ शिरोधारा गर्दा प्रयोग हुने तातो तेलले स्नायविक प्रणालीमा शीतलता ल्याउँछ। र तनाव कम गर्छ। अनुसन्धानअनुसार, शिरोधाराले सेरोटोनिन र डोपामाइनजस्ता न्युरोट्रान्समिटरको सन्तुलन कायम राख्न मद्दत गर्छ। जुन माइग्रेन नियन्त्रणमा अत्यन्त महत्त्वपूर्ण भएको इन्टरनेसनल जर्नल अफ रिसर्च इन आयुर्वेदा एन्ड फार्मेसी, २०१७ मा उल्लेख छ। रक्तसञ्चार सुधार र मस्तिष्कलाई शान्त पार्ने कार्य शिरोधाराबाट टाउकोमा नियमित रूपमा खन्याइने औषधीय तेलले टाउकोको रक्तसञ्चार सुधार गर्छ, जसले मस्तिष्कमा अक्सिजनको प्रवाह बढाउँछ। यसले नसा चिस्याउने काम गर्छ र माइग्रेनको कारण हुने स्नायविक अतिक्रियालाई नियन्त्रणमा राख्छ। अनिद्रामा शिरोधाराको लाभ अनिद्रा आजको व्यस्त जीवनशैली र मानसिक तनावको प्रतिफल हो। गहिरो निद्रा नहुनु मानसिक र शारीरिक दुवै स्वास्थ्यका लागि हानिकारक हुन सक्छ। शिरोधारा यस समस्याको स्थायी समाधान हुन सक्छ। १ मानसिक शान्ति र विश्राम प्रदान गर्ने शिरोधाराले मस्तिष्कलाई अल्फा वेभ्स उत्पादन गर्न प्रेरित गर्छ। जसले मानसिक शान्ति र वि श्राम ल्याउँछ। नेसनल इन्स्टिच्युट अफ हेल्थद्वारा प्रकाशित एक अध्ययनमा शिरोधाराले कोर्टिसोल (तनाव हर्मोन) को स्तर घटाउने देखाइएको छ। २ निद्रालाई उत्प्रेरित गर्ने हर्मोन सन्तुलनमा राख्ने शिरोधाराले पिनियल ग्रन्थीमा सकारात्मक असर पार्छ जसले मेलाटोनिननामक हर्मोन उत्पादन गर्छ। जुन निद्राको चक्र सन्तुलनमा राख्न जिम्मेवार हुन्छ। यसले अनिद्राका बिरामीलाई गहिरो र शान्त निद्रा ल्याउन मद्दत गर्छ। कुन किसिमको तेल प्रयोग हुन्छ ? शिरोधारामा प्रायः ब्राह्मी तेल, नारायण तेल, केश तेल, अश्वगन्धा तेलजस्ता आयुर्वेदिक तेलहरू प्रयोग गरिन्छ। यी सबै तेलहरू मस्तिष्क र स्नायविक प्रणालीमा शान्तिदायक प्रभाव पार्ने तत्त्वले भरिपूर्ण हुन्छन्। शिरोधारा कुनै चमत्कारिक उपचार होइन तर हजारौं वर्ष पुरानो परीक्षणित विधि हो जसले प्राकृतिक रूपमा शरीर र मनलाई सन्तुलनमा राख्न सहयोग पुयाउँछ। माइग्रेन र अनिद्राको समाधान खोज्दै हुनुहुन्छ भने, औषधिको भर पर्नुभन्दा पहिला शिरोधाराको प्राकृतिक प्रभाव अनुभव गर्न सकिन्छ। नियमित शिरोधारा गर्दा मानसिक स्पष्टता, भावनात्मक सन्तुलन र शारीरिक विश्राम एकैपटक प्राप्त गर्न सकिन्छ। आयुर्वेदमा भनिन्छ शरीरस्थो हि धर्मार्थकाममोक्षानाम् साधनम्। अर्थात्, स्वस्थ शरीर नै सबै चार पुरुषार्थको आधार हो। त्यसैले शिरोधाराजस्ता उपचारले न केवल रोगको निवारण गर्छ, बरु जीवनलाई शुद्ध र सन्तुलित बनाउने दिशामा पनि प्रेरित गर्छ। राजेश फैंजु, ट्रयाङक्विलिटी स्पा"
नीति तथा कार्यक्रम अनुमोदन गर्न मन्त्रिपरिषद बैठक बस्दै,"काठमाडौं : सरकारको नीति तथा कार्यक्रम अनुमोदन गर्न मन्त्रिपरिषद बैठक बस्दैछ। बिहान १० बजे बस्नेगरी प्रधानमन्त्री केपी शर्मा ओलीले बैठक बोलाएका छन्। नीति तथा कार्यक्रमलाई आजै संघीय संसदको बैठकमा राष्ट्रपति रामचन्द्र पौडेलले प्रस्तुत गर्नेछन्। संघीय संसदको दुवै सदनको संयुक्त बैठक आज दिउँसो ३ बजेका लागि बोलाइएको छ। नेपालको संविधानको धारा ९५ बमोजिम राष्ट्रपतिले सङ्घीय संसद्को दुवै सदनको संयुक्त बैठकलाई सम्बोधन गर्ने व्यवस्था छ । सभामुख देवराज घिमिरेले दिनको २ बजेर ४५ मिनेटभित्र प्रतिनिधिसभाका सदस्यलाई आशनग्रहण गरिसक्न र निर्धारित पोशाकमा उपस्थित हुन यसअघि नै आग्रह गरिसकेका छन्। यसअघि नै सत्ता साझेदार राजनीतिक दलका बीचमा अर्थतन्त्रलाई थप चलायनमान बनाउने गरी आगामी आर्थिक वर्षको नीति तथा कार्यक्रम ल्याउने विषयमा छलफल भइसकेको छ । यस्तै नीति तथा कार्यक्रममा युवामा आशा जगाउने, उद्यमशीलता, सीप विकास, स्टार्टअप, व्यावसायिक योजना, सरकारको खर्च वृद्धि गर्ने र सुशासन कायम गर्ने विषयमा सरकारको नीति तथा कार्यक्रम केन्द्रित हुने विश्वास लिइएको छ । सङ्घीय संसद् सचिवालयले यही वैशाख २२ देखि २८ गतेसम्म सरकारको नीति तथा कार्यक्रममाथि छलफल गरी पारित गर्ने कार्यसूची यसअघि नै तय गरिसकेको छ । यस्तै, वैशाख ३० गते विनियोजन विधेयकमाथिको सिद्धान्त र प्राथमिकता सम्बन्धमा छलफल प्रारम्भ हुनेछ । प्रिबजेट छलफलका रूपमा त्यसलाई लिइएको छ । नेपालको संविधानअनुसार आगामी, जेठ १५ गते सरकारको आगामी आर्थिक वर्षको बजेट सङ्घीय संसद्को संयुक्त बैठकमा अर्थमन्त्रीले प्रस्तुत गर्ने व्यवस्था छ ।"
"के कारणले हुन्छ, शरीरमा हेमोग्लोबिनको कमी ?","रगतमा हेमोग्लोबिन कमी हुँदा धेरै जना पिरोलिन्छन्। रगतमा हेमोग्लोबिन तथा राता रक्तकोष (आरबीसी) को कमी भएमा रक्तअल्पता हुन्छ। रक्तअल्पताको समस्या सामान्यतया बालबालिका, महिला, गर्भवती तथा सुत्केरी आमाहरूमा बढी मात्रामा देखा पर्दछ। रक्तअल्पताका कारणहरू खानामा फलाम तत्त्व (आइरन) को कमी भएमा। पेटमा परजीवी वा जीवाणुको संक्रमण भएमा (अंकुशे जुकाले आन्द्रामा बसेर रगत चुसेमा) गर्भवती अवस्थामा पौष्टिक तत्त्वको कमी भएमा। बच्चाहरूमा पौष्टिक तत्त्वको कमी भएमा। बढ्दो उमेरका बालबालिकामा पोषणको कमी भएमा। रक्तअल्पताका लक्षणहरू जिब्रो, ओठको भित्री भाग, आँखा र नङ फुस्रो देखिन्छनगर्भवती र दूध खुवाउने महिलाहरूमा काम गर्न जाँगर नलाग्ने, चाँडै थाक्ने, रिंगटा लाग्ने, दुब्लाउँदै जाने हुन्छ। स्याँस्याँ भएर श्वास फेर्न गाह्रो हुन्छ। साना केटाकेटीहरूले माटो खाने गर्छन्। के छ, उपाय ? कलेजो, माछा, मासु, अण्डा, अन्न, दाल, गेडागुडी प्रशस्त मात्रामा उपभोग गर्नु पर्छ। भिटामिन सीयुक्त खाना जस्तै ः अमला, अम्बा, कागती, सुन्तला, सागपात खानुपर्छ। डाक्टरको परामर्शमा नियमित रूपमा फलाम चक्की (आइरन ट्याब्लेट) खानुपर्छ।"
छुटेका बालबालिकालाई वैशाख ३१ गते खोप लगाइने,"काठमाडौं : सरकारले खोप लगाउन छुट भएका पाँच वर्षमुनिका बालबालिकालाई यही वैशाख ३१ गते खोप लगाउने भएको छ । स्वास्थ्य सेवा विभागको बालस्वास्थ्य तथा खोप शाखाप्रमुख डा  अभियान गौतमले छुट बालबालिकालाई नौ प्रकारका नियमित खोप लगाइने जानकारी दिए । 'नियमित खोप लगाउन छुटेका पाँच वर्षमुनिका बालबालिकालाई हामीले वैशाख ३१ गते खोप लगाउँदैछौं,'उनले भने,'त्यो दिन विगतमा नियमित खोप लगाउन छुटेका बालबालिकाले खोप लगाउनेछन् ।' नेपालमा पाँच वर्षमुनिका ९५ प्रतिशत बालबालिकाले पूर्ण खोप लगाइसकेका छन् । शाखाप्रमुख डा गौतमले छुटेका पाँच प्रतिशत बालबालिकालाई खोजी गरेर खोप लगाइने बताए। स्वास्थ्य तथा जनसङ्ख्या मन्त्रालयले खोप लगाउन छुट भएका आआफ्ना सबै बालबालिकालाई नजिकैको स्वास्थ्य संस्थामा लगेर खोप लगाउन अभिभावकलाई आग्रह गरेको छ ।"
विद्यालय कर्मचारीले कक्षा १२ को परीक्षामा कालोपट्टी बाँधेर काम गर्ने,"काठमाडौं : नेपाल विद्यालय कर्मचारी परिषद्ले आन्दोलनका कार्यक्रमको घोषणा गरेको छ । शिक्षक आन्दोलनमा सँगै रहेका विद्यालय कर्मचारीलाई नेपाल शिक्षक महासंघले धोका दिएर सरकारसँग सम्झौता गरेको भन्दै परिषद्ले आज पत्रकार सम्मेलन गरेर आन्दोलनको घोषणा गरेको हो । आन्दोलन परिचालन समितिको संयोजक बब्बन मिश्र तोकिएका छन् । परिषद्का अध्यक्ष गंगाराम तिवारीले नेपाल शिक्षक महासंघले रहस्यमय ढंगले सरकारसँग सम्झौता गरेर विद्यालय कर्मचारी, राहत, बाल विकासलगायतका कोटाका कर्मचारी शिक्षकलाई धोका दिएको बताए । परिषद्ले वैशाख २१ देखि सञ्चालन हुने १२ कक्षाको परीक्षामा कालोपट्टी बाँधेर काम गर्ने जनाएको छ ।"
कांग्रेसावतारका नवीन आयामहरू,"संसद्का दुई ठूला दलहरू मिलेर बनेको केपी शर्मा ओली नेतृत्वको यो सरकारको एउटा मुख्य मियो हो नेपाली कांग्रेस अर्थात् हामीले घर अड्याउन राखिने धुरी खाँबो। यो एउटा त्यस्तो खम्बा हुन्छ जसको भरमा पूरै घर अडिएको हुन्छ। यसमा धमिरा लाग्यो वा यो खिइँदै गयो भने कतिबेला घर ढल्छ, पत्तै हुन्न। सरकार सन्दर्भमा भन्नुपर्दा यस्तो लाग्छ कि अब त्यसको यो धूरी खाँबो लगभग खिइसकेको छ। वा खिइन थालिसकेको छ। जसले गर्दा सरकार एकपछि अर्को निर्णय र उसको आफ्नै कार्यशैलीका कारण धर्मराइरहेको छ। धर्मराउँदै हिँड्नेहरू कतिबेला कहाँ ढल्छन्, त्यो पनि थाहा हुन्न। ढल्छ त्योचाहिँ निश्चित नै हो। इतिहासमा भएका अनि हुने गरेका हरेक परिवर्तनका निर्णायक मोडहरूमा नेपाली कांग्रेसकै नाम छ। योगदान छ। अनि उसको आफ्नो विशेष भूमिकाहरू छन्। यथार्थ त यो हो कि हरेक इतिहासमा हरेकको नाम लेखिनेमात्रै हुँदैन, कतिपय इतिहासबाट त्यसलाई मेटाइन्छ पनि। जस्तो कि २०६२०६३ को जनआन्दोलनबाट २ सय ४० वर्ष राजशाहीको इतिहास अन्त्य भयो। भलै त्यसका अवशेष र अवयवहरू पनि आजपर्यन्त सल्बलाइरहेका छन्। मानौं, तिनका आत्मा यतैकतै कुनै राजनीतिक दल वा धर्मका नाममा भडकरहेका छन्। जे होस्, एउटा अजर इतिहास बनाएर आएको नेपाली कांग्रेसको पार्टी जीवनमा पनि अहिले एउटा त्यस्तै समय आएको छ। अर्थात्, यो एउटा त्यस्तो मोड हो जहाँबाट नेपाली कांग्रेसले आफूलाई पनि रूपान्तरण गर्नुपर्नेछ अनि यो मोडमा राष्ट्रले खेप्दै आएका अनेक अप्ठ्याराहरूलाई पनि पार लगाउनुपर्नेछ। किनकि नेपाली कांग्रेसको पहिलो गर्भसिद्धान्त राष्ट्र हो। त्यसपछि राष्ट्रियता हो अनि प्रजातन्त्र र समाजवादको राजमार्गमा ऊ हिँड्न सक्छ। त्यो भनेको जनताको सामूहिक भावना हो। र, त्यही भावना जसले नेपाली कांग्रेसको पार्टी जीवनमा राजनीतिको सजीवता भरेको हुन्छ। देश आज कस्तो परिस्थितिमा गुज्रिरहेको छ भन्ने कुरा सायद यहाँ व्याख्या गरिरहनु नपर्ला। राजनीति, राजनीतिक दल र नेता अनि नेतृत्वप्रति आमनागरिकको कति र कस्ता निराशाहरू छन् ? सडकभरि छरपस्ट भएकोबाट स्पष्ट हुन्छ। नयाँ पुस्ताको बुझाइबारे त झन् कुरै गरिसाध्य छैन। हरेक ठाउँमा किरकिराउने फलानो चोर, देश छोड्को कर्कसले नेता र नेतृत्वलाई कत्तिको पोल्छ ? त्यो सायद उनीहरूलाई नै थाहा होला। बोध होला, नभए पनि हुनैपर्छ। या यत्तिकैमा मासिनुपर्छ। यो हेक्कालाई पनि उनीहरूले राम्रैसँग बुझेका होलान्। नेता, नेतृत्व र राजनीतिसँग भरोसा फुटेर सडकमा विस्फोट भइरहेका निराशा र असन्तुष्टिहरूले गिज्याइरहेको देशको यो अवस्थालाई पार लगाउन फेरि एकपटक नेपाली कांग्रेसको नयाँ अवतारको खाँचो भइसकेको छ। तत्कालै अनि टड्कारै। आज सडकको हालत हेरौं। महिनौंदेखि आन्दोलनले ढाकिएका छन्। सारा शैक्षिक अभियानहरूलाई निलम्बन गर्दै सरकारी शिक्षकहरूले लामो समयदेखि प्रदर्शन गरे। सकिने मागहरूलाई उहिल्यै पूरा गरिहाल्नुपर्ने थियो। अहिलेसम्म धेरै सरकार फेरिए, कैयौं प्रधानमन्त्री, मन्त्रीहरू भए तर पनि शिक्षकका मागहरू सुनिएनन्। पटकपटकको उधारो सम्झौताहरूबाट आजित भएर उनीहरू सडकमै आउन बाध्य छन्। एकाध अनि औंलामा गन्न भ्याइने बाहेक बाँकी सरकारकी विद्यालयमा विद्यार्थीको सिकाइ वा बुझाइ अनि अभिव्यक्तिको मापन गर्ने हो भने त त्यो जत्तिको लाजमर्दाे शैक्षिक अवस्था विश्वका अरू देशमा बिरलै होला। तथापि सरकारले दिने सेवासुविधा वा अन्य प्रावधानहरू शिक्षकमैत्री नभएका हुन सक्छन्। यी तत्तत् विषयहरूलाई केन्द्रमा राखेर सरकारले सरोकारवालालाई राखेर त्यसको समाधान खोज्छ। यस्तो बेलामा प्रधानमन्त्रीले उल्टै माग राख्नेहरूकै मजाक उडारहेका छन् भने हरेक मुद्दामा मुख्य साझेदार नेपाली कांग्रेस मौन रहने परम्पराजस्तै बन्न पुगेको छ। लाखौं सहकारी बचतकर्ताले आफूले खुनपसिना बगाएर जम्मा गरेको पैसा फिर्ता मागिरहेका छन्। तर सरकार पैसा फिर्ता गर्ने एउटा मेकानिज्म बनाउनतिर नलागेर निरन्तर बेवास्ता गरिरहेको छ। नेपाली कांग्रेसले यसबारे अब बोल्नैपर्छ। पार्टीको केन्द्रीय समितिको बैठक राष्ट्रमा यस्तै अलमल अनि ढिलासुस्तीलाई पार लगाउन निर्णायक बन्नुपर्छ। यसतर्फ कांग्रेसले आफ्नो अग्रसरता लिनैपर्छ। अहिलेसम्म दूध बेचेका किसानहरूलाई सरकारी संस्थानले भुक्तानी दिन सकेको छैन। उखु बेचेका किसानहरूले पैसा पाउन सकेका छैनन्। मिटरब्याज पीडितहरूका पीडा उस्तै छन्। हुँदा हुँदा देश विकासको मेरुदण्ड मानिने निर्माण व्यवसायीहरूलाई समेत सरकारले भुक्तानी दिन सकेको छैन। दिन सकिरहेको छैन, गर्न सकिसकेको छैन कि सरकारले चाहेकै छैन। यी सब गाह्रासाह्रा काम कुरा हुँदै होइनन्, सरकारसँग पैसा नभएको होइन, मात्रै सरकार चलाउनेहरूमा इच्छाशक्ति नभएको हो। नेपाली कांग्रेसले तत्काल यी विषयहरूमा सम्बोधन गर्नैपर्छ र त्यसको अगुवाइ लिनैपर्छ। अन्यथा, त्यसको नमीठो फल भोग्नुपर्ने २०८४ सालमै त आउनेवाला छ। कुशासनका चाङमाथि प्रधानमन्त्रीले सुशासन आयोग बनाउँदैमा रमाइरहेका छन् अनि कांग्रेसी हत्केलाहरू त्यसकै उपलक्ष्यमा ताली बजाइरहेका छन्। योभन्दा लाजमर्दो अरू के हुन सक्छ ? भ्रष्टाचारका सबै फाइल खोलौं भन्ने हाम्रा पुपलर नेताहरू पनि अहिले आएर मौनप्रायः देखिएका छन्। भ्रष्टाचारविरुद्ध अनि सुशासनका लागि नेपाली कांग्रेसले तत्काल कुनै कडा निर्णय गरोस् र त्यसतर्फ प्रभावकारी कदमहरू अघि बढाओस्। अनिमात्रै यो निराशाका बीचमा फेरि नेपाली कांग्रेसको आफ्नोपन बाँचिरहनेछ। त्यसकै लागि आज नयाँ नेपाली कांग्रेस चाहिएको हो। नयाँको अर्थ अर्को कुनै कांग्रेस पार्टी होइन। बीपीहरूका रगत, पसिना अनि आशा, भरोसा र सपनाहरूले सिञ्चित त्यही नेपाली कांग्रेस। अर्थात्, यही नेपाली कांग्रेस। हो, अब यसले फेरिनैपर्छ। काँचुलीहरू पुराना भइसके। थोत्रिसके। अब नयाँ हुनैपर्छ। पार्टीको पुनर्जीवन अनि पुनर्निर्माण र पुनर्ताजगीकरण भनेको पार्टीको महाधिवेशन हो। हरेक पार्टी जीवनमा महाधिवेशन नै त्यसको सञ्जीवनी बुटी हो। र, त्यो बुटी त्यहीबेला लिनुपर्छ, जति बेला त्यसको सही समय पुग्छ। असमयमा लिइने सञ्जीवनी बुटी बिष पनि हुन सक्छ। यसको मतलब के हो भने नेपाली कांग्रेसको महाधिवेशन २०८२ मंसिरमै हुनुपर्छ भन्ने हो। त्यसका लागि जिम्मेवारी पाएका पदाधिकारीहरूले समयमा काम सक्नुपर्छ भनेको हो। मिसन ८४ कसैको निजी पेवा होइन, त्यो नेपाली कांग्रेसको शक्ति आर्जनको एउटा महाअभियान हो। र, त्यसअघि नै पार्टीलाई ताजगी बनाएर लैजान महाधिवेशन तोकिएकै मितिमा हुनुपर्छ। यो किन पनि हुनुपर्छ भने नेपाली कांग्रेस लोकतन्त्रको मसिहा पार्टी हो। लोकतन्त्रबिना नेपाली कांग्रेसको आफ्नै कुनै अस्तित्व छैन। राजनीतिक दर्शनलाई जीवन्त राखिराख्न लोकतन्त्रको यो मूलमर्मबाट नेपाली कांग्रेस कहिल्यै अलग हुन सक्दैन। जुन दिन अलग हुन्छ, त्यो दिन नेपाली कांग्रेस नै रहँदैन। पार्टीको महाधिवेशन त्यही लोकतन्त्रको आन्तरिक अभ्यास हो। जसले नागरिकलाई लोकतन्त्रप्रतिको आस्था र विश्वासलाई कायम राख्न मद्दत गर्छ। आफ्नै पार्टीभित्रको लोकतन्त्र मासेर भोग माग्न जाँदा जनतालाई के जवाफ दिने ? किनकि चुनाव भनेको भोट माग्ने वा पार्टीलाई जिताउनेमात्रै होइन बरु त्यो त जनताले प्रश्न गर्न पाउने अवसर पनि हो। अनि लोकतन्त्रको सुन्दरता भनेकै त्यसैको पर्याय न हो। आज राजनीतिलाई सत्ता र शक्तिको अभ्यासका रूपमा मात्रै हेरिने गरिएको छ। यसप्रति खस्किँदै गएको जीर्ण भरोसाका कारण त्यस्तो भाष्यलाई नयाँ पुस्ताले झन् अमिल्दो तरिकाले बुझिरहेको छ। तर, यसलाई जसरी बुझिएको छ वा बुझाइको छ, त्यो आफैंमा अपूर्ण छ। राजनीति भनेको त्यस्तो हुँदै होइन र त्यो भयो भने त्यो राजनीति हुनै सक्दैन। राजनीति भनेको नागरिकका मुद्दा बोल्ने र त्यसलाई सम्बोधन गर्ने माध्यम हुनुपर्छ। बनाइनुपर्छ। नेपाली कांग्रेसले आफ्ना ऐतिहासिक राजनीतिक विरासतको पहिचान जोगाइराख्ने हो भने यो एउटामात्रै त्यस्तो पार्टी हो। जसले समाजमा फैलिएका नकारात्मक भाष्यहरूलाई सही दिशामा डोर्याउन सक्छ। राजनीति के हो र किन अनि कसका लागि गरिन्छ भन्ने कुरा नेपाली कांग्रेसले मात्रै आमनागरिकलाई बुझाउन सक्छ। किनकि नेपाली कांग्रेस यही समाजको एक चक्र पनि हो। समाज र नागरिक चाहनाबिना नेपाली कांग्रेस आफू आफैंमा मात्रै केही पनि रहँदैन। मात्रै शून्यबाहेक !"
आज राष्ट्रपतिले सरकारको नीति तथा कार्यक्रम प्रस्तुत गर्ने,"काठमाडौं : सरकारको आगामी आर्थिक वर्षको नीति तथा कार्यक्रम आज सङ्घीय संसद्मा प्रस्तुत हुँदैछ । आज दिउँसो ३:०० बजेका लागि बोलाइएको सङ्घीय संसद्को दुवै सदनको संयुक्त बैठकमा राष्ट्रपति रामचन्द्र पौडेलले सरकारको नीति तथा कार्यक्रम प्रस्तुत गर्ने छन्। सङ्घीय संसद् सचिवालयका महासचिव पद्यप्रसाद पाण्डेका अनुसार संयुक्त बैठकको सम्भावित कार्यसूची तय भएको छ । नेपालको संविधानको धारा ९५ बमोजिम राष्ट्रपतिले सङ्घीय संसद्को दुवै सदनको संयुक्त बैठकलाई सम्बोधन गर्ने व्यवस्था छ । सभामुख देवराज घिमिरेले दिनको २ बजेर ४५ मिनेटभित्र प्रतिनिधिसभाका सदस्यलाई आशनग्रहण गरिसक्न र निर्धारित पोशाकमा उपस्थित हुन यसअघि नै आग्रह गरेका छन्। यसअघि नै सत्ता साझेदार राजनीतिक दलका बीचमा अर्थतन्त्रलाई थप चलायनमान बनाउने गरी आगामी आर्थिक वर्षको नीति तथा कार्यक्रम ल्याउने विषयमा छलफल भइसकेको छ । यस्तै नीति तथा कार्यक्रममा युवामा आशा जगाउने, उद्यमशीलता, सीप विकास, स्टार्टअप, व्यावसायिक योजना, सरकारको खर्च वृद्धि गर्ने र सुशासन कायम गर्ने विषयमा सरकारको नीति तथा कार्यक्रम केन्द्रित हुने विश्वास लिइएको छ । सङ्घीय संसद् सचिवालयले यही वैशाख २२ देखि २८ गतेसम्म सरकारको नीति तथा कार्यक्रममाथि छलफल गरी पारित गर्ने कार्यसूची यसअघि नै तय गरिसकेको छ । यस्तै वैशाख ३० गते विनियोजन विधेयकमाथिको सिद्धान्त र प्राथमिकता सम्बन्धमा छलफल प्रारम्भ हुनेछ । प्रिबजेट छलफलका रूपमा त्यसलाई लिइएको छ । नेपालको संविधानअनुसार आगामी जेठ १५ गते सरकारको आगामी आर्थिक वर्षको बजेट सङ्घीय संसद्को संयुक्त बैठकमा अर्थमन्त्रीले प्रस्तुत गर्ने व्यवस्था छ ।"
त्रिशूलीमा प्रसूति सेवा प्रभावकारी बन्दै,नुवाकोट : उपकरणको सुविधासँगै नुवाकोटको त्रिशूली अस्पतालमा प्रसूति सेवा प्रभावकारी हुँदै गएको छ । चिकित्सक तथा उपकरणहरूको सुलभताका कारण अस्पतालमा प्रसूति गर्नेहरू बढिरहेका छन् । विदुर नगरपालिका ९ कोलोनी वाघटारमा रहेको त्रिशूली अस्पतालमा प्रसूति सेवा प्रभावकारी भएपछि काठमाडौँ जानुपर्ने बाध्यताको अन्त्य भएको अस्पतालका अध्यक्ष उपेन्द्र बुढाथोकीले जानकारी दिए । नुवाकोटमा बुधबार मात्रै एकै दिन सातवटा सिजेरियन डेलिभरी गरिएको अस्पतालका निर्देशक डा राजेन्द्र लामाको भनाइ छ । डा अनिलकुमार खरेल र दीपिका श्रेष्ठको नेतृत्वमा टिमले शल्यक्रियामार्फत सबै डेलिभरी सफल गरेका हुन् ।
"दुम्किवासमा डाइभर्सन बाढीले बगायो, पूर्व पश्चिम राजमार्ग अवरुद्ध",नवलपुर : पूर्व पश्चिम राजमार्ग अन्तर्गत दुम्किवासमा बिनयी खोलामा बनाइएको डाइभर्सन बाढीले बगाउँदा राजमार्ग अवरुद्ध बनेको छ । विनयी खोलाको पुल भाँचिएपछि खोलामा डाइभर्सन बनाएर यातायात सञ्चालन गरिँदै आए पनि शुक्रबार बिहान आएको बाढीले डाइभर्सन बगाएपछि राजमार्ग अवरुद्ध बनेको जिल्ला प्रहरी कार्यालय नवलपुरका प्रवक्ता मधु नेपालले जानकारी दिए । हलुका सवारी साधनलाई होङ्सी सिमेन्ट गेट हुँदै वैकल्पिक मार्गबाट पठाइएको र अन्य यातायातका साधन भने रोकिएको प्रहरीले जनाएको छ । डाइभर्सन पुन: बनाउने प्रयास भइरहेको जिल्ला प्रहरीको भनाइ छ । विनयी खोलमाथिको पुल भासिएको ३ महिनाभन्दा बढी समय भइसक्दा पनि मर्मत नहुँदा खोलामा डाइभर्सन बनाएर यातायात सञ्चालन गरिएको हो । वर्षा हुना साथ डाइभर्सन बगाएर यातायात अवरुद्ध हुने गरेको छ ।
ट्रम्पले गरे राष्ट्रिय सुरक्षा सल्लाहकारबाट माइक वाल्ट्जलाई बर्खास्त,वासिङटन डिसी : अमेरिकी राष्ट्रपति डोनाल्ड ट्रम्पले बिहीबार विदेशमन्त्री मार्को रुबियोलाई कार्यवाहक राष्ट्रिय सुरक्षा सल्लाहकार (एनएसए) नियुक्त गरेका छन्। वर्तमान एनएसए माइक वाल्ट्जलाई पदबाट हटाएर संयुक्त राष्ट्र संघको राजदूतको रूपमा नियुक्त गरेका छन्। वाल्ट्सले राजीनामा दिन सक्ने अनुमान पहिले नै गरिएको थियो। सैन्य योजनाहरूको बारेमा छलफल गर्न प्रयोग गरिने सिग्नल च्याटमा वाल्ट्जले एक पत्रकारलाई थपेको खुलासा भएपछि ट्रम्पले यो घोषणा गरेका हुन्। माइक वाल्ट्जले राजीनामा दिने अमेरिकी राष्ट्रिय सुरक्षा सल्लाहकार (एनएसए) माइक वाल्ट्जले चाँडै नै राजीनामा दिन सक्ने जनाइएको छ। मिडिया रिपोर्टका अनुसार वाल्ट्जसँगै उनका उपप्रमुख एलेक्स वोङले पनि आफ्नो पद छोड्न सक्छन्। यद्यपि यो कुराको आधिकारिक पुष्टि अझै भएको छैन। नयाँ सरकार गठनको पहिलो १०० दिन भित्रै वाल्ट्जले ट्रम्पको विश्वास गुमाएका मानिन्छ। वाल्ट्ज अमेरिकी सेनाको विशेष युनिट फोर्समा 'ग्रीन बेरेट कमाण्डो' रहेका छन् र उनले अफगानिस्तानमा तालिबानसँग पनि लडेका छन्। उनले अफगानिस्तानबाट बाइडेन सरकारको सैन्य फिर्ताको कडा विरोध गरेका थिए। उनले मध्य पूर्व र अफ्रिकामा पनि सेवा गरिसकेका छन्। राष्ट्रपति ट्रम्पको दोस्रो कार्यकालमा आफ्नो पद त्याग्ने वाल्ट्ज पहिलो उच्च पदस्थ सदस्य हुन्। चुनाव जितेपछि ट्रम्पले सुरुमा नियुक्त गरेका व्यक्तिहरूमध्ये वाल्ट्ज एक हुन्।
भारतको कीट विश्वविद्यालयमा फेरि अर्को नेपाली छात्रा मृत भेटिइन्,वीरगन्ज : भारतको ओडिसा राज्यस्थित भुवनेश्वरमा रहेको कलिङ्गा इन्स्टिच्युट अफ इन्डस्ट्रियल टेक्नोलोजी () विश्वविद्यालयमा बिहीवार साँझ फेरि अर्को नेपाली छात्रा मृत भेटिएकी छन् । कीट विश्वविद्यालयमा बीटेक सिएसईको पहिलो वर्षमा अध्ययनरत छात्रा १९ वर्षीया प्रिशा साह विश्वविद्यालयकै क्यु सि ४ छात्रवासको कोठामा बिहीवार साँझ झुन्डिएको अवस्थामा मृत भेटिएकी हुन्। साह वीरगन्ज महानगरपालिका वडा नम्बर १५ भिस्वा निवासी श्याम साहकी छोरी हुन् । साहको स्थायी घर भने सर्लाहीको मलंगवा हो। मृतक प्रिशाका भाइ गौरव साहले बिहीवार राति ९ बजेतिर कलेज प्रशासनले घरमा फोन गरेर प्रिशाको मृत्यु बारे जानकारी दिएको बताए । गौरबका अनुसार बिहीबार दिउँसो ३ बजेतिर कलेजबाट प्रिशाले घरमा फोन गरेर आफू मे १८ तारिखमा विदामा घर आउने जानकारी गराएकी थिइन्। प्रिशा एक वर्षअघि बिटेक अध्ययनका लागि कीट विश्वविद्यालय गएकी भाइ गौरबले बताए। विश्वविद्यालयमा बीटेक पहिलो वर्षमा अध्ययनरत छात्रा प्रिशा साह झुन्डिएर मृत अवस्थामा भेटिएको भारतको दिल्लीस्थित नेपाली दूतावासले पनि पुष्टि गरेको छ। कलेज प्रशासनले घटनाबारे नेपालमा रहेका मृतकका परिवारजनलाई खबर गरिसकेको र उनीहरू कलेजमा आएपछि मात्रै शवको पोष्टमार्टम गरिने जानकारी गराएको नेपाली दूतावासले जनाएको छ। यसअघि गत फागुनमा पनि नेपालको बुटवलकी छात्रा २० वर्षीया प्रकृति लम्सालको त्यही विश्वविद्यालयमा झुन्डिएको अवस्थामा शव भेटिएको थियो । त्यसबेला विश्वविद्यालयको लापरबाहीले प्रकृतिको मृत्यु भएको भन्दै नेपाली विद्यार्थीले आन्दोलन गरेपछि विश्वविद्यालयका कर्मचारी र सुरक्षागार्डहरुले नेपाली विद्यार्थीहरूलाई कुटपिट गर्दै विश्वविद्यालयबाट निकालेर धपाएका थिए । त्यहाँबाट कुटपिट गरेर धपाइएका ५ सय बढी विद्यार्थीहरू वीरगन्ज नाका हुँदै घर फर्किएका थिए । त्यसको चौतर्फी आलोचना र विरोध भएपछि विश्वविद्यालयले माफी मागेर नेपाली विद्यार्थीहरूलाई क्याम्पस फर्किन आह्वान गरेको थियो । प्रकृति लम्सालको मृत्युको घटनामा एक जनालाई पक्राउ गरी अनुसन्धान भइरहेको छ । ओडिसा राज्य सरकारले समेत उक्त घटनाको उच्चस्तरीय समिति बनाएर छानबिन गरेको थियो ।
गेटा अस्पतालमा भ्रष्टाचारको घेरो,"कैलालीको गेटा अस्पताललाई सुदूरपश्चिमकै स्वास्थ्य सेवाको ठूलो गेट मानिएको हो। विडम्बना ! अस्पताल निर्माण भएर मेडिकल कलेज पनि सञ्चालन भएर विद्यार्थीले पढ्ने मौका पाउने आशा पूरा नहुँदै भ्रष्टाचारको दलदलमा पो डुबेको छ। ७ अर्ब रुपैयाँमा निर्माण पूरा भएको अस्पतालका लागि उपकरण खरिदमा चरम भ्रष्टाचार भएको कुरा सार्वजनिक भएको छ। नयाँ निर्देशक आएको एक साता नपुग्दै १७ वटा उपकरण खरिदका टेन्डर आह्वान हुनु आफैंमा अस्वाभाविक हुने भइहाल्यो। त्यसमाथि खरिद ऐन र भ्रष्टाचार निवारण ऐनको बर्खिलाप नै टेन्डर जो खुलाइयो। गेटामा वीर अस्पतालबाट सरुवा भई आएका डा प्रमोदकुमार यादव निर्देशक छन्। उनी आएलगत्तै खुलेको टेन्डर सन्देहास्पद किन भयो भने हरेक टेन्डरमा एउटै आपूर्तिकर्तालाई लक्ष्य गरेर उपकरण प्याकेजिङ गरिएको छ। स्पेसिफिकेसनमा कम्पनीको मोडेलसम्म उल्लेख गरिएको छ। स्पर्धा हुन सक्ने उपकरणहरूलाई एउटै प्याकेजमा राखेर प्रतिस्पर्धा निषेध गरिएको छ। एकअर्कासँग असम्बन्धित उपकरणहरू एउटै प्याकेजमा राख्न नहुने सार्वजनिक खरिद ऐनले भनेकै छ। तर गेटाको टेन्डर त्यसविपरीत खोलिएको छ। मेडिकल ग्यास पाइपलाइन, पाठेघरको क्यान्सर जाँच्ने मेसिन र आईसीयूका उपकरणहरूको स्पेसिफिकेसनमा निश्चित कम्पनीका मोडेलहरू हुबहु राखिनुले टेन्डरको नियतमा प्रश्न खडा गरेको छ। पहिलेको खरिद समिति हटाएर काठमाडौंबाट बायोमेडिकल इन्जिनियरको जनशक्ति झिकाइएबाटै खरिद प्रक्रिया सन्देहास्पद भइसकेको थियो। ५० शड्ढयाको अस्थायी अस्पतालाई स्थायी बनाउन र संसद्मा अडकएको मेडिकल विश्वविद्यालय विधेयकलाई अगाडि बढाउन पहल कदमी गर्नुपर्नेमा खरिदतिर ध्यान सोझ्याउनु अस्पताल नेतृत्वको कमजोरी हो। चैत १४ गते गेटा अस्पतालमा हाजिर भएलगत्तै निर्देशक डा यादवले २८ करोडका १७ वटा बोलपत्र प्रकाशित गर्न भ्याए तर अस्पतालको दीर्घकालीन उद्देश्य कार्यान्वयनका लागि ध्यान पुर्याएनन्। यो अस्पतालको प्रमुख उद्देश्य सुदूरपश्चिमका बासिन्दाको स्वास्थ्योपचार हो। स्वास्थ्यजस्तो संवेदनशील क्षेत्रमा ऐनविपरीतको खरिद प्रक्रिया थालिनुले अस्पतालका अधिकारीको नियतमा प्रश्न उठ्नु अस्वाभाविक छैन। अस्पताल वा जुनसुकै संस्थामा पनि अनियमितता र भ्रष्टाचार हुनुहुँुदैन। त्यस्तो शंकास्पद गतिविधि भए तुरुन्तै अख्तियार दुरुपयोग अनुसन्धान आयोगलगायत राज्यका जिम्मेवार संस्थाले अनुसन्धान गर्नुपर्छ। दोषी जोसुकै देखिए पनि कारबाही गर्नुपर्छ। उपकरण खरिदमा कुनै अनियमितता गरिएको छैन भन्ने निर्देशक यादवको भनाइ आफैंमा वास्तविकतासँग मेल खान्छ खाँदैन, दूधको दूध पानीको पानी हुने गरी छुट्ट्याइनुपर्छ।"
गर्भावस्थाको ख्याल गरौं,"महिलामा गर्भ बसेको अवस्थालाई गर्भावस्था भनिन्छ। शिशुको जीवन सुरुवात भएदेखि जन्म हुनुपूर्व आमाको पेटभित्र गर्भाशयमा बस्ने अवधि निकै संवेदनशील हुन्छ। गर्भावस्था साह्रै नै जोखिमपूर्ण अवस्था हो। गर्भावस्थामा शरीरमा परिवर्तन पनि आउँछ। गर्भ बसेमा बिहानीपख वाकवाक लाग्ने हुन्छ। वाकवाकी लाग्ने, बान्ता हुँदा शरीरको पानी नै सुकेर डिहाइड्रेसन पनि हुन सक्छ। जिब्रो सुक्खा देखिन्छ। रक्तचाप घट्छ। नाडीको धड्कन बढ्न थाल्छ। वाकवाकी लाग्नासाथ केही हलुका पदार्थ बिस्कुट वा फिक्का चिया खान सकिन्छ। उपचार गर्दा पनि बान्ता नरोकिएमा चिकित्सकले बिरामीको अवस्था झन्झन् नाजुक हुन सक्छ। त्यसैले समयमै विशेषज्ञ चिकित्सकसँग जँचाउने, परामर्श लिने गर्नुपर्छ। गर्भावस्थामा हुने लक्षणहरू बिहान सबेरै वाकवाक लाग्नु पिसाब तारन्तार हुनु मुटु छाती पोल्नु कब्जियत हुनु थकावट बढी लाग्नु शरीरको छालाको रङ गाढा हुँदै जानु राम्ररी मस्तसँग निद्रा नलाग्नु दिसा कब्जियत हुनु पनि गर्भावस्थाको एक लक्षण हो। गर्भावस्थामा कसैकसैलाई रातमा निद्रा पर्दैन। घरी गर्मी, घरी जाडो अनुभव हुन्छ। निद्रा नपरेमा तालुमा हल्कासँग तोरीको तेलले मालिस गरेर सुतेमा निद्रा पर्छ। हलुका काम गरेपछि पनि निद्रा राम्ररी पर्छ। निद्रा लाग्ने औषधिले पेटभित्रको बच्चालाई पनि असर पर्ने हुन्छ। मादक पदार्थ, चुरोट, तमाखुजस्ता अम्मल पदार्थ नखानु उचित हुन्छ। गर्भावस्थामा पानी बढी पिउनु जरुरी छ। पानी बढी पिउनाले पिसाबमा इन्फेक्सन हुनबाट जोगाउँछ। पिसाब खलास भएमा मिर्गौला (किड्नी) सम्म इन्फेक्सन जाँदैन। पर्याप्त पानी पिउनाले पनि एसिडको मात्रा कम हुन्छ। गर्भावस्थामा धेरै पिरो, अमिलो र चिल्लो पदार्थ नखानु नै उचित हुन्छ। मरमसला पनि धेरै खानु हुँदैन। गर्भावस्थामा दिनको १० घण्टा आराम गर्नुपर्छ। राती कम्तीमा पनि आठ घण्टा र दिउँसो पटकपटक गरी दुई घण्टा जति सुतेर आराम गर्न सकिन्छ। गर्भावस्थामा फलफूल, सागसब्जी बढी खानुपर्छ। आमाले खाएको पौष्टिक पदार्थले गर्भमा रहेको शिशुको प्रगति र विकासमा मद्दत पुग्छ। दैनिक साधारण गर्दै काम गर्दै गर्नुपर्छ। आराम गर्दा एकछिन देब्रे कोल्टे परेर सुतेमा फाइदा हुन्छ। कडा परिश्रम गर्नु उचित हुँदैन। गर्भावस्थामा पेटभित्रको भ्रूणलाई सालद्वारा नालले आमाको रगतमा हुने पौष्टिक तत्त्व पुयाइरहेको हुन्छ। यो प्रक्रिया करिब दुई महिनाको भ्रूण बनेदेखि बच्चा नपाउन्जेल चलिरहन्छ। सालले फिल्टरको पनि काम गर्दछ। पाठेघरको मुख १० सेन्टिमिटर (४ इन्च) खुले पछि पहिलो गर्भ छ भने एक घण्टामा शिशु जन्मन्छ। दोस्रो, तेस्रो शिशु भए आधा घण्टामा जन्मन्छ। प्राडा सरस्वती पाध्ये वरिष्ठ स्त्री तथा प्रसूति रोग विशेषज्ञ हुन्।"
भारतले दिने भयो थप ६ सय मेगावाट विद्युत्,काठमाडौं : काठमाडौं भारतले ६ सय मेगावाट थप विद्युत् नेपाललाई दिने भएको छ। बिहानको २ बजेदेखि साँझको ५ बजेसम्म १५ घण्टाका लागि थप बिजुली दिने भएको हो। यसअघि मार्च १५ देखि भारतले सोलार आवर (बिहान ६ बजेदेखि साँझ ६ बजे) मा मात्र बिजुली दिइँदै आएको थियो। थप गरिएको बिजुली ढल्केवरमुज्जफपुर प्रसारण लाइनबाट आयात हुने नेपाल विद्युत् प्राधिकरणका कार्यकारी निर्देशक हितेन्द्रदेव शाक्यले जानकारी दिए।बिहीबार बिहान भारतले स्वीकृत दिएकोले राति १२ बजेबाट थपिएको बिजुली आयात गरिने शाक्यले जनाए। सुक्खायाममा नदीमा पानीको बहाब घटी देशभित्रका नदी प्रवाही जलविद्युत् गृहहरूबाट विद्युत् उत्पादन घट्ने हुँदा माग धान्न गाह्रो छ। तसर्थ भारतबाट विद्युत् आयात भने भइरहेको छ। प्राधिकरणको तथ्यांकअनुसार हालः विद्युत्को आन्तरिक उत्पादन औसत करिब ११ सय ७५ मेगावाट रहेको छ भने विद्युत्को उच्च माग २ हजार ७७ मेगावाट छ। विद्युत्को उच्च मागको समयमा विद्युत् उत्पादन १५ सय ९३ मेगावाट हुने गरेको छ। आन्तरिक उत्पादनले नपुगेको बिजुली भारतबाट आयात गरिँदै आइएको छ। नेपालले छिमेकी मुलुक भारतबाट पावर एक्सचेन्ज कमिटी (पीईसी) मार्फत बेलुका ६ बजेदेखि बिहान ६ बजेसम्म १३२ केभी लाइनमार्फत अधिकतमा ३५० मेगावाट विद्युत् आपूर्ति गर्ने अनुमति पाएको हो। हाल मैनैया सम्पतिया लाइनबाट बिहान २ देखि ६ र बेलुका ६ देखि ७ गरी जम्मा ५० मेगावाट मात्र विद्युत् आपूर्ति भइरहेको छ। भारतमा आईपीएल खेल जारी रहँदा माग बढेकाले आईएक्सको दररेट पीईसीको दररेटभन्दा बढी भएकाले बिहारसँग जोडिएका १३२ केभी लाइनबाट अधिकतम प्रयास गर्दासमेत विद्युत् प्राप्त हुन नसकेको प्राधिकरण बताउँछ। इन्डियन एक्सचेन्ज मार्केट (आईईएक्स)मार्फत बिहान ६ देखि बेलुका ५ बजेसम्म र राति ११ बजेदेखि बिहान ४ बजेसम्म विद्युत् खरिद गरिँदै आइएको छ। प्राधिकरणले रातिको ११ बजेदेखि बिहान ४ बजेसम्म तोकिएको अधिकतम मूल्यमा बोलकबोल गर्न माग गर्दै आएको थियो।
उच्च रक्तचाप नियन्त्रण गर्ने उपायहरू,नुन कम भएको स्वस्थ र पोषिलो आहार खाने वजन कम गर्ने शारीरिक रूपमा सक्रिय रहने सुर्तीजज्य पदार्थको सेवन नगर्ने चिकित्सकको परामर्श पालना गर्ने चिकित्सकले सिफारिस गरेको औषधि नछुटाई सेवन गर्ने
मुम्बईसँगको फराकिलो हारसँगै राजस्थान प्लेअफबाट बाहिरियो,"काठमाडौं : इन्डियन प्रिमियर लिग आइपीएलमा मुम्बई इन्डियन्सले राजस्थान रोयल्सलाई १०० रनले हराएको छ। यो हारसँगै राजस्थान रोयल्स प्लेअफको दौडबाट बाहिरिएको छ। जयपुरस्थित सवाइ मानसिंह स्टेडियममा टस हारेर ब्याटिङको निम्तो पाएको मुम्बईले २१७ रन बनाएको थियो। मुम्बईले दिएको २१८ रनको विजयी लक्ष्य पछ्याएको राजस्थान १६१ ओभरमा ११७ रन बनाउँदै अल आउट भयो। राजस्थानका लागि बलर जोफ्रा आर्चरले सर्वाधिक ३० रन बनाए। ओपनिङमा आएका यशस्वी जैसवालले १३ रन बनाए। अघिल्लो खेलमा शतक बनाएका १४ वर्षीय वैभव सूर्यवंशी भने यो खेलमा डकआउट भए। कप्तान रियान परागले १६ रन बनाए भने ध्रुव जुरेलले ११ रन बनाए। शिवम दुबे १५ रन बनाएर क्याच आउट भए। मुम्बईका लागि बलिङतर्फ ट्रेन्ट बोल्ड र कर्न शर्माले ३३ विकेट लिए। जसप्रित बुमराहले २,दिपक चहार र कप्तान हार्दिक पाण्ड्याले ११ विकेट लिए। पहिलो इनिङमा ब्याटिङ गरेको मुम्बईले निर्धारित २० ओभरमा २ विकेट गुमाउँदै २१७ रन बनाएको थियो। मुम्बईका लागि रयान रिकेल्टोनले सर्वाधिक ६१ रनको पारी खेले। उनले ३८ बलमा ७ चौका र तीन छक्का प्रहार गरे। अर्का ओपनर रोहित शर्माले ५३ रनको पारी खेले। दुई ओपनरले पहिलो विकेटका लागि ११६ रनको शतकीय साझेदारी गराउँदै टिमको लागि राम्रो सुरुवात गरेका थिए। सूर्यकुमार यादव र कप्तान हार्दिक पाण्ड्या समान ४८४८ रनमा अविजित रहे। राजस्थानका लागि महेश थेक्साना र रियान परागले ११ विकेट लिए। यो जितसँगै अंकतालिकामा मुम्बई शीर्ष स्थानमा उक्लिएको छ। फराकिलो जित निकालेसँगै मुम्बईले नेट रनरेटमा आरसीबीलाई उछिनेको हो। मुम्बईले ११ खेल खेल्दै सातजत र चार हारसहित १४ अङ्क जोडेको छ। समान ११ खेल खेलेको राजस्थान रोयल्स भने जम्मा ३ जित साथ ६ अङ्क बटुल्दै आठौं स्थानमा रहेको छ। राजस्थान आजको हारसँगै प्लेअफबाट बाहिरिसक्यो। बुधवार भएको खेलमा पन्जाबसँग हार्दै चेन्नाई सुपर किङ्स पनि प्लेअफको दौडबाट बाहिरी सकेको छ। अब प्लेअफको दौडमा आठ टिम मात्रै सामेल छन्। सनराइजर्स हैदराबाद पनि अङ्कतालिकामा निकै कमजोर छ। हाल नवौँ स्थानमा रहेको राइजर्सले ९ खेल मात्र खेलेको हुँदा अङ्कगणितीय रुपमा प्लेअफ सम्भावना अझै बाँकी छ।"

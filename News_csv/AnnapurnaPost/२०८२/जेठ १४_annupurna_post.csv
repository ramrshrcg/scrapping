शीर्षक,विवरण
गृहको मूल्याङ्कनमा जिल्ला प्रशासन कार्यालय नुवाकोट पहिलो स्थानमा,"नुवाकोट : गृह मन्त्रालयले गरेको कार्यसम्पादन मूल्याङ्कनमा जिल्ला प्रशासन कार्यालय नुवाकोट पहिलो भएको छ। चालु आर्थिक वर्ष २०८१०८२ को तेस्रो त्रैमासिक अवधि (माघ चैत्र)को सम्पादित कार्यहरूका आधारमा नुवाकोट प्रशासनले पहिलो स्थान प्राप्त गरेको हो। मन्त्रालयले प्रत्येक आवको त्रैमासिक कार्य मूल्याङ्कनका आधारमा प्रतिवेदन सार्वजनिक गर्ने गरेको छ। शान्तिसुरक्षा र अपराध नियन्त्रण, शासकीय प्रबन्ध (सेवा प्रवाह र सुशासन), लागूऔषध र नियन्त्रण, विपद् जोखिम न्यूनीकरण व्यवस्थापन, मुआब्जा वितरण तथा विकास सहजीकरणलगायतका विषयमा गृह मन्त्रालयले मूल्याङ्कन गर्ने गरेको प्रमुख जिल्ला अधिकारी शशिधर घिमिरेले बताए। उनका अनुसार मन्त्रालयले जिल्ला प्रशासनका विभिन्न ७० वटा सूचकहरूमा मूल्याङ्कन गर्ने गरेको छ। गृह मन्त्रालयले सार्वजनिक गरेको कार्यसम्पादनको तालिका अनुसार कूल १८ दशमलव ५ पूर्णाङ्क मध्ये नुवाकोटले १८ दशमलव १२५ अंक प्राप्त गरेको छ। सो अवधिमा नुवाकोट प्रशासनले अपलोड गरेको ५३ मध्ये ५२ वटा विवरण स्वीकृत भएको थियो। गत आव २०८००८१ को तेस्रो त्रैमासिक अवधि (माघचैत्र) मा भने नुवाकोट ६१ औँ स्थानमा रहेको थियो।"
आइपीएल : कस्ता छन् उपाधि दाबेदार टिम?,"काठमाडौं : इन्डियन प्रिमियर लिग (आइपीएल)को लिग चरणको खेल सकिएसँगै प्लेअफमा रहेका ४ टिमले अब उपाधिका लागि प्रतिस्पर्धा गर्नेछन्। शिर्षस्थानमा रहेको पञ्जाबले भोलि (बिहीबार) पहिलो क्वालिफायरमा दोस्रो स्थानको रोयल च्यालेन्जर्स बैंगलोर (आरसीबी)सँग खेल्ने छ। एलिमिनेटरको खेलमा तेस्रो स्थानमा रहेको गुजरात टाइटन्सले चौथो स्थानमा रहेको मुम्बई इन्डियन्ससँग खेल्नेछ। एलिमिनेटरको विजेता टिमले दोस्रो क्वालिफायरमा आरसीबी र पञ्जाबबिच हुने पहिलो क्वालिफायरमा पराजित हुने टिमसँग खेल्नेछ। शीर्ष २ को टुंगो लाग्न लिग चरणको अन्तिम खेल कुर्नुपर्छ। यस सिजनको आइपीएलमा केही नयाँ नियमहरू बने, केही पुराना नियमहरू तोडिए। जसमा कोरोना कालमा बलमा थुक लगाएर चम्काउन नपाइने नियम थियो। जुन, यो सिजन बल सफा गर्न थुकको प्रयोग गरिएको थियो। तीन खेलसम्म जरिवाना लाग्दा अर्को एक खेलमा प्रतिबन्ध हुने नियम पनि यो सिजनबाट हटाइयो। यो सिजनको उपाधि कसले जित्ला भन्ने होडमा १० बाट अब ४ टिममात्रै बाँकी छन्। ६ वटा टिमले लिग चरणबाट नै यो सिजनलाई बिदा गरे । पाँच पटकको उपाधि विजेता चेन्नई सुपर किङ्सले यस पटक पुछारमा रहेर लिग सक्यो। वैभव, अरोरा जस्ता युवा खेलाडीले अन्तर्राष्ट्रिय एक्सपोजर पाए। १४ वर्षीय वैभवले भारतीय क्रिकेटको भविष्य सुनिश्चित रहेको भान दिलाए। केही अनौठो सेलिब्रेसनहरु पनि चर्चामा आयो। सनराइजर्स हैदरबादका ओपनर ब्याटर अभिषेक शर्माको शतकका क्रममा नोट देखाइ गरिएको सेलिब्रेसन चर्चामा रह्यो। त्यस्तै, लखनउ सुपर जायन्टका बलर दिग्वेश राठीले विकेटलाई नोट बुकमा टिप्ने सेलिब्रेसनले उनलाई चर्चा बटुल्दै अन्ततः कारबाहीमा पनि पार्यो। युजवेन्द्र चेहेलले आइपीएल इतिहासमा व्यक्तिगत दोस्रो पटक ह्याट्रिक विकेट लिए। उनले चेन्नाई सुपर किङ्ससँग लिग चरणको खेलमा ह्याट्रिक विकेट लिए। यो सिजनको पहिलो शतक हैदरबादका इशान किसनको नाममा रह्यो। पञ्जाब किंग्स पञ्जाब किंग्स आइपीएल सिजन २०२५ को शीर्ष स्थानमा रहँदै पहिलो क्वालिफायर खेल्ने टिम हो। साबिक उपाधि विजेता कप्तानका रूपमा पञ्जाब आएका श्रेयस अय्यरले यस पटक टिमलाई ११ वर्षपश्चात प्लेअफमा पुर्याए। यसले उनको कप्तानीमा गज्जब राम्रो छाप परेको छ। कप्तान श्रेयसले ब्याटिङमा पनि राम्रो प्रदर्शन गरेका छन्। उनले १४ खेलमा १७१९० को स्ट्राइक रेटमा ५१४ रन बनाएका छन्। उनले लिड गरेको टिममा भारतीय खेलाडीको उत्कृष्ट प्रदर्शन रहँदै आएको छ। ओपनर प्रभसिम्रन, प्रियाशंले ओपनिङमा राम्रो सुरुवात दिलाएका छन्। मार्को जान्सनको कमीले टिमको बलिङलाई केही प्रभाव पार्न सक्छ। तर उनको प्रतिस्थापनमा काइल जेमीसनले स्थान बनाउन सक्छन्। बलिङमा युजवेन्द्र चेहेलको जादु चलेकै छ। उनको दाहिने हातको नाडीमा आएको समस्याका कारण पछिल्ला २ खेल गुमाएका थिए। उनी प्लेअफमा भने उपलब्ध हुन सक्ने सम्भावना रहेको छ। आरसीबी रोयल च्यालेन्जर्स बैंगलोर(आरसीबी) शीर्ष २ मा अटाउँदै पञ्जाबसँग पहिलो क्वालिफायर खेल्दैछ। यस टिमले हालसम्म कुनै पनि उपाधि जित्न नसक्दा चर्चित खेलाडी विराट कोहलीको सफल क्रिकेट यात्रामा हालसम्म आइपीएलको उपाधी हात पर्न सकेका छैनन्। पछिल्ला ७ खेलमा ५ जित र १ खेलमा अंक बाँडेको आरसीबी राम्रो स्थितिमा देखिएको छ। रजत पाटिदारको कप्तानीमा रहेको यो टिमको ब्याटिङमा विराट कोहली बाहेकका खेलाडीको ब्याटिङमा सिजनल प्रदर्शन रह्यो। यो टिममा बलरले भने राम्रो प्रदर्शन दिइरहेका छन्। कुर्नाल पाण्ड्या, भुवनेश्वर कुमार र पहिलो क्वालिफायरको खेलमा जोश हेजलवुडको पनि साथ टिमले पाउनेछ। जसले गर्दा पहिलो क्वालिफायरको खेलमा आरसीबीले पञ्जाबलाई राम्रो चुनौती दिने आंकलन गरिएको छ। गुजरात टाइटन्स लिग चरणको अन्तिम २ खेल बाँकी रहँदासम्म यो टिमले शीर्ष स्थानमा रहँदा अंक तालिकामा राज गरिरहेको थियो। युवा कप्तान शुभ्मन गिलको नेतृत्वमा रहेको यो टिमले लिगका अन्तिम २ खेलमा लगातार हार बेहोर्यो। टिमको फर्म गएको त होइन भन्ने प्रश्न एक तर्फ आइरहँदा प्लेअफ पुगिसकेको गुजरातले फरक रणनीति अपनाएको हो कि भन्ने पनि छन्। राम्रो लयमा रहेको गुजरातले पछिल्ला २ खेलको लय बिर्सिएर नयाँ उमगंसहित एलिमिनेटर खेल्नुपर्ने हुन्छ। चौथो स्थानमा रहेको मुम्बई इन्डियन्ससँग यो टिमले एलिमिनेटर खेल्नेछ। शीर्ष २ मा पक्का जस्तै देखिएको यो टिम पछिल्ला २ हारका कारण एलिमिनेटर खेल्ने स्थितिमा आयो। आरसीबीले अन्तिम खेलमा लखनउसँग हारेको भए गुजरात शीर्ष २ भित्र अटाउँथ्यो। यो टिम सिजन निकै अप्रत्याशितडार्क हर्स टिम बनेर निस्कियाे। कप्तान शुभ्मन गिल, साइ सुदर्शन र जोश बट्लरको ब्याटिङमा यो टिमको ७५ प्रतिशत स्कोर भर परेको छ। ब्याटिङमा अन्यको ब्याटबाट खासै रन बन्न नसक्नु यो टिमका लागि चिन्ताको विषय हो। बलिङमा भने, मोहम्मद सिराज र प्रसिद्ध कृष्णले राम्रो प्रदर्शन गरिरहेका छन्। यो सिजन टिमका मुख्य स्पिनर रासिद खान भने महँगो सावित भइरहेका छन्। उनले यो सिजन सोचेअनुरुप खेल्न सकेका छैनन्। मुम्बई इन्डियन्स सुरुवातमा लगातार हार बेहोरेको मुम्बईले निकै राम्रो बाउन्स ब्याक गर्दै प्लेअफमा स्थान बनायो। सिजनको ओपनिङमा नियमित कप्तान हार्दिक पाण्ड्याले प्रतिबन्धका कारण खेल्न पाएनन्। सिजन सुरुवात सुखद् हुन नसके पनि बीचमा आएर लगातार ६ खेलमा ६ जित निकाल्दै यो टिमले प्लेअफसम्म यात्रा गर्यो। यो टिममा सूर्य कुमार यादव, तिलक बर्मा र कप्तान हार्दिक पाण्ड्याले नियमित प्रदर्शन गरिरहेका छन्। यद्यपि रोहित शर्माको भने यो सिजन सुखद रहेन । कप्तान हार्दिक पाण्ड्याले बलिङ र ब्याटिङ दुवैमा आफ्नो उत्कृष्ट दिने प्रयत्न गरिरहेका छन्। बलिङमा सुरुमा चोटले थलिएका जसप्रित बुमराहले फर्किएपश्चात बिस्तारै लयमा आउँदैछन्। ट्रेन्ट बोल्टले १४ खेलमा १९ विकेट लिएका छन्। यो टिमले शुक्रबार गुजरात टाइटन्ससँग एलिमिनेटरको खेल खेल्नेछ। यसका लागि टिमले भित्र्याएका ३ नयाँ विदेशी खेलाडीको प्रदर्शनले पनि केही फरक पार्न सक्छ।"
"गृहमन्त्री लेखकले भने मैले पनि त न्याय पाउनुपर्यो, मलाई कसले न्याय दिने?","काठमाडौं : गृहमन्त्री रमेश लेखकले आफूले पनि न्याय पाउनुपर्ने बताएका छन्। भिजिट भिसा प्रकरणबारे आज संघीय संसद् भवनको ल्होत्से हलमा पत्रकार सम्मेलन गर्दै उनले आफूलाई कसले न्याय दिने हो भन्दै प्रश्न गरेका हुन्। सञ्चार माध्यम र सामाजिक सञ्जालमा कुरा उठ्ने बित्तिकै त्यसरी राजीनामा दिनुपर्ने स्थिति भयो भने के होला ? उठ्न सक्छ। तर त्यसमा गाम्भीर्यता हेरेर निर्णय लिनुपर्छ, उनले भने, मैले पनि त न्याय पाउनुपर्यो नि। कि मैले न्याय नै नपाउने व्यक्ति हुँ। गृहमन्त्री लेखकले यसपूर्व तीन जना मन्त्रीले यो मन्त्रालय सम्हालेका बेला ६ जना व्यक्तिमाथि अख्तियारले मुद्दा हालेको समेत बताए। उनले त्यो बेला पनि यसरी नै प्रश्न उठ्दा राजीनामा नआएको उल्लेख गरे। उनले भने, सम्बन्धित मन्त्रालयसँग जोडेर प्रचार प्रसार गर्दै जाने हो भने शासन व्यवस्था ठीक ढंगले चल्छ। सम्भव छ। पार्टी कार्यकर्ताको कुरा उठे सभापतिमाथि अनुसन्धान गर्ने? गृहमन्त्री लेखकले राजनीतिक पूर्वाग्रह राखेर कर्मचारीलाई राजनीतिक व्यक्तिसँग जोड्दै जाने हो भने सम्भव नहुने बताए।"
'राजनीतिक दलहरूले निर्वाधरूपमा काम गर्नै पाएनन्',"काठमाडौं : नेकपा एमालेका महासचिव शंकर पोखरेलले नेपालका राजनीतिक दलहरूले निर्वाधरूपमा काम गर्न नसकेको बताएका छन्। बुधबार पार्टी कार्यालयमा आयोजित पत्रकार सम्मेलनमा उनले राजनीतिक दलहरूले मुस्किलले १५१६ वर्षमात्र काम पाएको बताए। राजनीतिक दलहरूले काम गरेन भन्ने आरोप गलत रहेको उनको भनाइ छ। 'नेपालमा भएका विभिन्न उतारचढावले राजनीतिक दलहरुले काम गर्न सकेका छैनन्। १५१६ वर्षमात्र राजनीतिक दलहरूले निर्वाधरूपले काम गर्न पाए। दलहरूले गर्न सकेन भन्ने आरोप गलत हो। दुनियाँका देशले कम्तीमा दुईअढाई सय वर्ष निर्वाधरूपमा काम गर्न पाएका छन्,' उनले भने। महासचिव पोखरेलले राजतन्त्र र दलीय व्यवस्थामा भएको परिवर्तनका विषयमा तथ्यांक प्रस्तुत गरेका थिए। २००७ सालमा राजनीतिक दलको अगुवाइमा जहानिया राणा शासन फालिए पनि प्रधानमन्त्री बनाउने र फाल्ने काम राजाले नै गरेको उनले बताए। २०१५ सालसम्म कांग्रेसका प्रधानमन्त्रीले देशको नेतृत्व गरे पनि जनताको शासनको रूपमा स्थापित नभएको उनले बताए। महासचिव पोखरेलले २०१७ सालपछि निरंकुश पञ्चायती व्यवस्था लादिएपछि नेपालका राजनीतिक दलहरू ३० वर्ष संघर्षमा बिताएको बताए। ४७ पछि केही समय राजनीति दलले निर्वाधरूपमा काम गर्न पाए पनि २०५२ सालपछि हिंसाको राजनीति सुरु भएको उनले बताए। 'त्यो १० वर्ष चलेको द्वन्द्वमा राजनीतिक दलका नेताकार्यकर्ता नै बढी प्रहारमा परे। विकासको अनुकुल समय बनेन,' उनले भने। लोकतन्त्र स्थापनापछि पनि संविधान निर्माणका क्रममा १० वर्षे संक्रमणकालमा बितेको उनले बताए। उनले विकास निर्माणका काम पहिलेभन्दा अहिले बढी भएको बताए। उनले पञ्चायतको अन्तिम समयमा देशको कूल गार्हस्थ उत्पादन (जीडीपी) ४ खर्ब रहे पनि अहिले ५७ खर्ब पुगेको बताए। पछिल्लो एक वर्षमामात्र पौने चार खर्ब जीडीपी बढ्ने प्रक्षेपण गरिएको उनको भनाइ छ। 'पञ्चायतमा नेपाली जनताको प्रतिव्यक्ति आय २ सय डलरभन्दा कम थियो। अहिले १५ सय डलर हाराहारीमा पुगेको छ। भलै त्यो प्रयाप्त होइन। राजनीतिक दलहरूले निर्वाधरूपमा काम गर्न पाएको भए अहिले २ हजार२५ सय डलर पुग्ने थियो,' उनले भने। महासचिव पोखरेलले धनी गरिबको खाडल पनि पञ्चायतभन्दा अहिले कम भएको बताए। 'पञ्चायतमा धनी गरिबको खाडल २१ प्रतिशत थियो। अहिले ६ प्रतिशतमा झरेको छ। भनेपछि हामी समानतातिर उन्मुख छौं। गरिबको संख्या घटेको छ। मध्यम वर्गको उदय भएको छ,' उनले भने। नेपालमा राजनीतिकरूपमा महिलाहरूको सहभागिता पनि युरोप हाराहारी पुगेको उनले बताए। 'आउने चुनावमा महिलाहरूको सहभागिता ४१ प्रतिशत बढ्ने अनुमान छ,' उनले भने। महासचिव पोखरेलले राष्ट्र निर्माणका लागि राजनीतिक स्थायित्व आवश्यक रहेको र निर्णायक शक्ति पनि आवश्यक रहेको बताए।"
सीआईबीको डीएसपी हुँ भन्दै ठगी गर्ने एक जना पक्राउ,"काठमाडौं : केन्द्रीय अनुसन्धान ब्यूरो (सीआईबी)को प्रहरी नायव उपरीक्षक (डीएसपी) हुँ भन्दै ठगी गर्ने एक जनालाई प्रहरीले पक्राउ गरेको छ। पक्राउ पर्नेमा भक्तपुरको सुर्यविनायक नगरपालिका२ बालकोट घर भएर मध्यपुर ठिमी नगरपालिका५ कमेरोटार बस्ने ४१ वर्षीय अनिल थापा रहेका छन्। थापाले आफू सीआईबीको डीएसपी हुँ भनि ,जबरजस्ती करणीको मुद्दा मिलाइ दिन्छु भन्दै ८ लाख ४० हजार रकम ठगी गरेको प्रहरीले जनाएको छ। उनीमाथि जिल्ला अदालत ललितपुरबाट ७ दिनको म्याद थप गरी अनुसन्धान भइरहेको सीआईबीका प्रहरी उपरीक्षक तथा प्रवक्ता युवराज खड्काले जानकारी दिए। प्रवक्ता खड्का अनुसार थापालाई जिल्ला प्रहरी परिसर काठमाडौंले २०७५ सालमा ठगी तथा अपराधिक विश्वासघात कसूरमा मुद्दा चलाएको थियो।"
भिजिट भिसा प्रकरणमा मेरो कुनै संलग्नता छैन : गृहमन्त्री लेखक,"काठमाडौं : गृहमन्त्री रमेश लेखकले भिजिट भिसा प्रकरणमा आफ्नो कुनै संलग्नता नरहेको बताएका छन्। आज संघीय संसद् भवनको ल्होत्से हलमा पत्रकार सम्मेलन गर्दै उनले भिजिट भिसा प्रकरणमा आफ्नो संलग्नता रहेको भन्ने कुरा असत्य र बेठीक भएको बताए। उनले भने, भिजिट भिसा प्रकरणमा मेरो संलग्नता छ भन्ने असत्य र बेठीक कुरा हो। यसमा मेरो कुनै संलग्नता छैन। मलाई मेरा विरुद्धमा नियोजित र षड्यन्त्रमूलक ढङ्गले आक्रमण गरिएको छ। यो आक्रमण राजनीतिक पूर्वाग्रहले प्रेरित छ। यो क्रम जारी छ। गृहमन्त्री लेखकले आफ्नो राजनीतिक र व्यक्तिगत जीवन सार्वजनिक भएकाले सबैले सार्वजनिक रुपमै आफूलाई हेरिरहेको बताए। विपक्ष दलहरूले संसदमा बोल्न नदिएपछि गृहमन्त्री लेखकले पत्रकार सम्मेलनको आयोजना गरेका हुन्। यसअघि आज बसेको प्रतिनिधिसभा बैठक विपक्ष दलहरूले अवरुद्ध गरेपछि बैठक आजका लागि स्थगित भएको छ।"
इजरायली सेनाको गोलीबारीबाट गाजामा करिब ४७ जना घाइते,"काठमाडौं : संयुक्त मानव अधिकार कार्यालयले गाजामा गोलीबारीका कारण ४७ जना घाइते भएको जनाएको छ। कार्यालयले मंगलबार अमेरिका र इजरायल समर्थित समूहद्वारा सञ्चालित गाजामा रहेको सहायता वितरण केन्द्रमा आक्रमण गरिएको जनाएको हो। एक वरिष्ठ अधिकारीले संयुक्त राष्ट्र संघले यसबारे जानकारी सङ्कलन गरिरहेको भन्दै गोली लागेर धेरै मानिस घाइते भएको बताए। गोलीबारी इजरायल रक्षा बल (आईडीएफ)द्वारा गरिएको थियो, ती अधिकारीले भने। गाजाको हमासद्वारा सञ्चालित स्वास्थ्य मन्त्रालयले एक जनाको मृत्यु भएको र ४८ जना घाइते भएको जनाएको छ। आईडीएफले यस विषयमा अनुसन्धान गरिरहेको बताएको छ। आईडीएफका प्रवक्ताले सेनाले दक्षिणी शहर रफाहमा रहेको गाजा मानवीय फाउन्डेसन स्थल बाहिर हावामा चेतावनी गोली चलाएको बताए। तर उनले सर्वसाधारणमाथि कुनै गोली नचलाइएको बताए।"
रिहा भए अफताब आलम,काठमाडौं : उच्च अदालत जनकपुरको अस्थायी इजलास वीरगञ्जबाट सफाइ पाएका नेपाली कांग्रेसका पूर्वसांसद मोहम्मद आफताब आलम रिहा भएका छन्। नक्खु कारागारमा रहेका उनलाई परिवारको जिम्मा लगाएर रिहा गरिएको कारागारका जेलर भीमराज कोइरालाले जानकारी दिए। आलममाथि जिल्ला अदालत रौतहटले राजपुर बम काण्ड तथा त्यसपछि भएको व्यक्ति हत्यामा दोषी ठहर गर्दै जन्मकैदको फैसला सुनाएको थियो। जिल्ला अदालतको फैसला उल्ट्याउँदै उच्च अदालतले आजै आलमलाई सफाइ दिएको अदालतका रजिष्ट्रार दीपक भण्डारीले जानकारी दिए।
जन्मकैद सजाय पाएका कांग्रेस नेता आलमले उच्च अदालतबाट पाए सफाइ,वीरगन्ज : नेपाली कांग्रेसका नेता एवं पूर्वमन्त्री मोहम्मद अफताब आलमले सफाइ पाएका छन्। सामूहिक हत्या गरेको आरोपमा जन्मकैद सजाय पाएका आलमलाई उच्च अदालत जनकपुरको वीरगन्ज इजलासले सफाइ दिएको हो। न्यायाधीशद्वय खुशीप्रसाद थारु र अर्जुन महर्जनको संयुक्त इजलासले रौतहट जिल्ला अदालतको फैसला उल्टाउँदै आलमलाई सफाइ दिएको हो।
प्रधानमन्त्रीसँग न्यूजिल्याण्डका उपप्रधानमन्त्रीको शिष्टाचार भेट,"काठमाडौं : प्रधानमन्त्री केपी शर्मा ओलीसँग न्यूजिल्याण्डका उपप्रधानमन्त्री एवं परराष्ट्रमन्त्री विन्स्टोन पिटर्सले आज शिष्टाचार भेट गरेका छन्। प्रधानमन्त्री निवास, बालुवाटारमा भएको भेटका अवसरमा दुईपक्षीय हित,आपसी सम्बन्ध र सहकार्यलाई अभिवृद्धि गर्ने विषयमा छलफल भएको हो। उनीहरूबीच कृषि,पर्यटन,शिक्षा,व्यापार र लगानीका क्षेत्रमा सहकार्यका विषयमा छलफल भएको थियो। प्रधानमन्त्री ओलीले वर्तमान सरकारले समृद्ध नेपाल, सुखी नेपालीको राष्ट्रिय आकाङ्क्षाका साथ स्थिरता, विकास, सुशासन, सामाजिक न्याय र सामाजिक रुपान्तरणलाई प्राथमिकता दिएको अवगत गराए। उपप्रधानमन्त्री पिटर्सले नेपालको विकास र समृद्धिका लागि भएका प्रयासको प्रशंसा गर्दै अन्तर्राष्ट्रिय मञ्चमा साना मुलुकहरूको साझा हितका विषयमा सहकार्य गर्न जोड दिए। भेटका अवसरमा परराष्ट्र मन्त्रालयका उच्चाधिकारीलगायत सहभागी थिए । सन् १९५३ मे २९ मा विश्वको सर्वोच्च शिखर सगरमाथामा सर्वप्रथम नेपालका तेन्जिङ नोर्गे र न्यूजिल्याण्डका सर एडमण्ड हिलारीले सफल आरोहण गरेकाले पनि दुई देशबीचको सम्बन्ध नजिक भएको छ ।"
सिद्धार्थ बैंकका ग्राहकलाई लाइल्याक वेलनेस एण्ड स्पामा १० सम्मको छुट,काठमाडौं : सिद्धार्थ बैंक र लाइल्याक वेलनेस एण्ड स्पा बौद्धबीच बैंकका ग्राहकलाई विभिन्न सेवामा छुट प्रदान गर्ने सम्बन्धी सम्झौता भएको छ। सम्झौता अनुसार बैंकका ग्राहकले लाइल्याक वेलनेस एण्ड स्पा काठमाडौंमा बैंकको प्लेटिनम डेबिट तथा क्रेडिट कार्डबाट भुक्तानी गर्दा सम्पूर्ण सेवामा १० सम्मको छुट प्राप्त गर्न सक्नेछन्। यस सम्झौताले ग्राहकहरुलार्ई छुटको सुविधा उपलब्ध गराउनुका साथै नगद कारोबारबाट डिजिटल कारोबारमा जान पनि उत्प्रेरित गर्ने विश्वास बैंकले लिएको छ। बैंकले डिजिटल भुक्तानीको प्रयोगलाई बढाउन र ग्राहकहरुलाई डिजिल माध्यमबाट भुक्तानी गर्न प्रोत्साहन गर्ने क्रममा केही समय अघि मात्रै सिद्धार्थ रिवार्डस नामक लोयल्टी सेवा पनि सञ्चालनमा ल्याएको छ।
थप्रेकमा आधुनिक स्वास्थ्यचौकी भवन निर्माण,नुवाकोट : नुवाकोटको पूर्वी भेग थप्रेकमा आधुनिक स्वास्थ्यचौकी भवन निर्माण गरिएको छ। पञ्चकन्या गाउँपालिका४ थप्रेकमा निर्मित स्वास्थ्यचौकी भवनको बुधबार उद्घाटन गर्दै गाउँपालिका अध्यक्ष तेजबहादुर तामाङ रमेशले अब गाउँवासीले स्थानीयस्तरमै स्वास्थ्य सेवा पाउने बताए। उनले गाउँवासीलाई प्रभावकारी रूपमा स्वास्थ्य सेवा लिन आग्रह गरे।
मिस युनिभर्स नेपाल २०२५ को आवेदन खुला,"काठमाडौं : मिस युनिभर्स नेपाल २०२५ को लागि दर्ता औपचारिक रूपमा खुला गरिएको छ। ग्लोबल ग्ल्यामर भेन्चरको आयोजनामा बुधबार काठमाडौंस्थित हिल्टन होटलमा आयोजित विशेष कार्यक्रममा यो घोषणा गरिएको हो। यो वर्ष प्रतियोगिता आठ भागमा आधारित रियालिटी टिभी शोको रूपमा प्रस्तुत गरिने जानकारी कार्यक्रममा गराइयो। यस माध्यमबाट दर्शकहरूले प्रतियोगीहरूको यात्रा, चुनौती र परिवर्तनलाई नजिकबाट अनुभव गर्न सक्ने आायोजकले जनाएको छ। कार्यक्रममा मिस युनिभर्स नेपालकी राष्ट्रिय निर्देशक सङ्गीता पुरीले सम्पूर्ण ब्रह्माण्डमा नेपाली महिलाहरूको असीम क्षमता उजागर गर्ने प्लेटफर्म भएको बताइन्। प्रतियोगिताको समावेशी र लोकतान्त्रिक स्वरूपबारे जानकारी दिँदै उनले भनिन्,तपाईं जस्तो हुनुहुन्छ, त्यही नै तपाईंको सौन्दर्यता हो, उनले अगाडि थपिन्,हामी सबै पृष्ठभूमिका महिलाहरूलाई स्वागत गर्दछौं। यो मञ्च आत्मविश्वास देखाउने, अवसर समाउने र सम्पूर्ण ब्रह्माण्डमा नेपाली महिलाहरूको असीम क्षमता उजागर गर्ने प्लेटफर्म हो। दर्ता प्रक्रिया जेठ १५ देखि असार १५ सम्म खुला रहनेछ। इच्छुक सहभागीहरूले खल्ती एप, मिस युनिभर्स नेपालको वेबसाइट वा सोसल मिडिया प्लेटफर्म मार्फत दर्ता गर्न सक्नेछन्। सहभागी महिला कम्तीमा १८ वर्ष उमेर पुगेको र प्लस टु वा सो सरहको शैक्षिक योग्यता प्राप्त गरेको हुनुपर्ने जनाइएको छ। प्रतियोगिता समावेशी मूल्यमा आधारित रहेकाले उचाइ, तौल वा वैवाहिक स्थितिमा कुनै प्रतिबन्ध नराखिएको आयोजकले जानकारी दिएको छ। नेपाली नागरिकसँगै गैरआवासीय नेपाली महिलाहरूले पनि प्रतियोगितामा सहभागिता जनाउन पाउनेछन्। कार्यक्रममा मिस युनिभर्स नेपाल २०२५ सम्पदा घिमिरे, अन्तर्राष्ट्रिय श्रम संगठन नेपालका देश निर्देशक नुमान ओजकान, मिस युनिभर्स राष्ट्रिय निर्देशक सङ्गीता पुरी, कोरियोग्राफर दिक्पाल कार्की तथा मिस युनिर्भ नेपालकी अध्यक्ष साबी पुरीको विशेष उपस्थिति रहेको थियो। प्रतियोगिताका टप प्रतिस्पर्धीहरूले साउन महिनामा २५ दिने इन्टेन्सिभ ट्रेनिङ प्राप्त गर्नेछन् भने भदौमा क्लोज क्याम्प सञ्चालन हुनेछ। ग्रान्ड फिनाले भदौमा महिनामा आयोजना गरिनेछ। मिस युनिभर्स नेपालले यस वर्ष समाजसेवा र सामाजिक कल्याणका क्षेत्रमा अन्तर्राष्ट्रिय श्रम संगठनसँग सहकार्य गर्ने घोषणा समेत गरेको छ।"
जिउँदै मान्छे जलाएको आरोपमा ६ वर्षदेखि जेलमा रहेका आफताब आलमले पाए सफाइ,"वीरगन्ज : इँट्टा भट्ठामा हालेर मान्छेलाई जिउँदै जलाएको कसूरमा ६ वर्षदेखि जेलमा रहेका नेपाली कांग्रेसका नेता एवं रौतहटका पूर्वसांसद मोहम्मद अफताब आलमलाई उच्च अदालत अस्थायी इजलास वीरगन्जले सफाइ दिएको छ। पहिलो संविधानसभाको निर्वाचनको बेला चुनावलाई प्रभावित पार्न २०६४ चैत २७ गते रौतहटको राजपुरमा भएको बम बिस्फोटमा घाइते भएका २३ जना व्याक्तिहरूलाई जिउँदै इँट्टा भट्ठामा हालेर हत्या गरेको कसूरमा दोषी ठहर गर्दै रौतहट जिल्ला अदालतले २०८१ बैशाख १३ गते आलमसहित चार जनालाई जन्ममकैदको सजाय सुनाएको थियो। त्यसबेला रौतहट जिल्ला अदालतले आलमसँगै उनका भाइ ममताब आलम, शेख सेराज र बद्री सहनीलाई पनि जन्मकैदको सजाय सुनाएको थियो। बुधबार उच्च अदालत अस्थायी इजलास वीरगन्जले रौतहट जिल्ला अदालतको उक्त फैसलालाई उल्ट्याउँदै आलमलाई सफाइ दिएको हो। उच्च अदालत वीरगन्जका न्यायाधीशद्वय डा खुसीप्रसाद थारू र अर्जुन महर्जनको संयुक्त इजलासले आलमलाई सफाइ दिएको हो। आलमका मुख्य कानुन व्यवसायी सरोजकृष्ण घिमिरेले आलमविरुद्ध अदालतले यथेष्ट प्रमाण नदेखेपछि रौतहट जिल्ला अदालतको फैसला उल्टाएको बताए। घिमिरेले बम विष्फोट गराएको वस्तुनिष्ठ प्रमाण नदेखिएको भन्ने निष्कर्षमा पुगेर नै उच्च अदालतले रौतहट जिल्ला अदालतको फैसला उल्टाएको प्रतिक्रिया दिए। उच्च अदालत वीरगन्जमा आलमको तर्फबाट घिमिरेसहित अभिवक्ताहरू सुधीर कर्ण, सञ्जीव मल्लिक, रामेश्वर न्यौपाने र साविर हुसेनले बहस गरेका थिए। पीडितका पक्षबाट भने सरकारी वकिल र पुष्पराज पौडेलले बहस गरेका थिए। पहिलो संविधानसभाको निर्वाचनको पूर्वसन्ध्यामा २०६४ चैत २७ गते राति अहिलेको राजपुर नगरपालिकाको फरदवा गाउँमा भएको बम बिस्फोटको घटना र त्यसपछि प्रमाण नष्ट गर्न २३ जनालाई इँट्टा भट्ठामा जिउँदै जलाएर मारेको अभियोगमा आलम, उनका भाइ मोहम्मद महताब आलम र शेख सेराजसहित ११ जनाविरुद्ध २०७६ साल कात्तिक १८ गते रौतहट जिल्ला अदालतमा मुद्दा दर्ता भएको थियो। त्यही मुद्दामा कांग्रेस नेता एंव पूर्वसांसद आलम २०७६ असोज २६ गते रौतहटबाटै पक्राउ परेका थिए। त्यसबेला थुनछेक बहसपछि २०७६ कात्तिक २९ गते रौतहट जिल्ला अदालतले आलमलाई पुर्पक्षका लागि रौतहटको गौर कारागार चलान गरेको थियो। गौर कारगारमा रहँदा आफू असुरक्षित भएको भनेर आलमले गुनासो गरेपछि त्यहाँबाट उनलाई काठमाडौंको नख्खु कारागारमा स्थानान्तरण गरिएको थियो। त्यसयता उनी नख्खु कारागारमै छन्।"
"प्रतिनिधिसभा बैठक आजका लागि स्थगित, भोलि साढे १ बजे बस्ने","काठमाडौं : प्रतिनिधिसभा बैठक आजका लागि स्थगित भएको छ। आज बसेको प्रतिनिधिसभा बैठकमा विपक्षी दलहरूले अवरोध गरेपछि सभामुख देवराज घिमिरेले आधा घण्टाका लागि आधा घण्टाका लागि स्थगित गरिएको बैठक पुनः ३ः३० बजे बोलाइएको थियो। सो समयमा पनि बैठक बस्न नसकेपछि संसद् सचिवालयले सूचना जारी गर्दै बिहीबार दिउँसो १:३० बजे बस्नेगरी सभामुखले बैठक बोलाएको जानकारी दिएको छ। संघीय संसद्का महासचिव पद्म प्रसाद पाण्डेयले जारी गरेको सूचनामा भनिएको छ,आजै दिनको ३ः३० बजे बस्ने गरी सूचना प्रकाशित भएको प्रतिनिधि सभाको बैठक विशेष कारणले निर्धारित समयमा बस्न नसक्ने भएकोले प्रतिनिधि सभा नियमावली, २०७९ को नियम ६ को उपनियम (३) बमोजिम सम्माननीय सभामुखले सभाको अर्को बैठक मिति २०८२ साल जेठ १५ गते बिहीबार दिनको १ः३० बजे बस्ने गरी निर्धारण गर्नुभएको बेहोरा माननीय सदस्यहरूको जानकारीको लागि यो सूचना प्रकाशित गरिएको छ। विपक्षी दलहरूले गृहमन्त्री रमेश लेखक भिजिट भिसा प्रकरणमा मुछिएको भन्दै राजीनामाको माग गर्दै संसद् अवरुद्ध गरिरहेका छन्। जेठ १५ गते सरकारले बजेट ल्याउनुपर्ने संवैधानिक बाध्यता रहेको छ।"
"सडकबाट राजा ल्याउने कुरा न आज सम्भव छ, न भविष्यमा : एमाले","काठमाडौं : नेकपा एमालेका महासचिव शंकर पोखरेलले सडकबाट राजा ल्याउन कुरा सम्भव नरहेको बताएका छन्। बुधबार पार्टी कार्यालयमा आयोजित पत्रकार सम्मेलनमा महासचिव पोखरेलले जनताको विकल्प अरु कुरा हुन नसक्ने बताए। 'बेबी किङका सन्दर्भमा राजतन्त्र भएका बेला विभिन्न तर्क भए होलान्। तर, अहिले गणतन्त्र र जनताको युग हो। जनताको विकल्प अरु कुरा कुनै पनि हिसाबले सम्भव छैन,' उनले भने, 'संविधानको फैसला सडकबाट बदल्ने कुरा मुर्खतामात्र हो। सडकबाट राजा ल्याउने कुरा न आज सम्भव छ न भविष्यमा।'"
राजसंस्था फर्काउने सपना नदेख्न पूर्वराजालाई कांग्रेस नेता सिटौलाको सुझाव,काठमाडौं : नेपाली कांग्रेसका नेता कृष्ण सिटौलाले अहिको व्यवस्था उल्टाउने सपना नदेख्न पूर्वराजा ज्ञानेन्द्र शाहलाई सुझाव दिएका छन्। गणेशमान सिंह तथा जनआन्दोलन शहीद स्मृति शान्ति प्रतिष्ठानले बुधबार काठमाडौंमा आयोजना गरेको कार्यक्रममा नेता सिटौलाले यस्तो बताएका हुन्। दिगो शान्तिलाई असर पार्ने चुनौतिहरूलाई सामना गर्नका लागि परिवर्तनकारी शक्तिहरू एकैठाउँमा रहेको उनले बताए। सिटौलाले अहिलको व्यवस्थाका बिरुद्धमा उठ्ने कुनैपनि प्रकारका आवाजहरूलाई निस्जेत पार्न जनताहरूसक्षम रहेको उल्लेख गरे। राजावादीहरू राजसंस्था पुनर्स्थापनाको माग गर्दै भोलि जनआन्दोलनको घोषणा गरेका छन्। यसअघि १५ चैत्रमा राजवादीको तीनकुने प्रदर्शनले हिंसात्मक रुप लिँदा एकजना पत्रकारसहित दुईजनाको ज्यान जानुको साथै कयौं भौतिक संरचनामा क्षति पुगेको थियो।
ऋषभलाई स्लो ओभरको जरिवाना,काठमाडौं : लखनउ सुपर जायन्ट्सका कप्तान ऋषभ पन्तलाई स्लो ओभर रेटको जरिवाना लागेको छ। लिग चरणको अन्तिम खेलमा रोयल च्यालेन्जर्स बैंगलोर (आरसीबी)सँगको खेलमा उनलाई तेस्रो पटक स्लोओभरको कारबाही भएको हो। उनलाई ३० लाख भारतीय रुपैयाँ बराबरको जरिवाना लाग्नेछ। कप्तान पन्तबाहेक टिममा रहेका प्लेइङ ११ मा रहेका खेलाडीको म्याच फिबाट १२ लाख भारु अथवा ५० प्रतिशतसम्म कटौती हुन सक्नेछ। यसअघि लखनउले अप्रिल ५ र अप्रिल २६ मा स्लो ओभरको कारबाहीमा परेको थियो। ऋषभको यो तेस्रो कारबाही भएतापनि उनी अघिल्लो सिजनका लागि प्रतिबन्धमा भने पर्ने छैनन्। पछिल्लो सिजन (२०२४) मा मुम्बई इन्डियन्सका कप्तान हार्दिक पाण्ड्याले प्रतिबन्ध भोगेका थिए। जसका कारण उनले यस सिजनको आइपीएलको सुरुवाती खेल खेल्न पाएका थिएनन्। लिग चरणको अन्तिम खेलमा आरसीबीसँग ६ विकेटको हारसहित ऋषभको टिमले २०२५ को आइपीएल सकेको छ। लखनउले १४ खेलमा १२ अंक जोड्दै अंक तालिकाको सातौं स्थानमा रहँदै आइपीएलको यो सिजन सकेको हो। क्रिकइन्फोबाट
"स्वदेशमै केही हुन्छ, हुँदैछ भन्ने आशावाद पलाएको छ : प्रधानमन्त्री ओली","काभ्रे : प्रधानमन्त्री केपी शर्मा ओलीले विकास र परिवर्तनका लागि आफूहरूको लगातारको प्रयासले नेपालमा केही हुन्छ र हुँदैछ भन्ने आशावाद देखिएको बताएका छन्। काभ्रेको धुलिखेल नगरपालिका६ स्थित धुलिखेल अस्पतालको ट्रमा एण्ड इमर्जेन्सी सेन्टर भवनको आज शिलान्यास गर्दै उनले केही नभएको ठाउँमा पनि विकास र परिवर्तन देखिनुले स्थानीय जनतामा आत्मविश्वास पलाएको बताए। उनले केही भएन भनेर गलत भाष्य सिर्जना गर्नेहरुले भएको विकास नदेखेको टिप्पणी गर्दै कुनै पनि अवस्थामा परिवर्तन ल्याउन एकैदिनमा सम्भव नहुने भएकाले यसका लागि इमानदार र लगातारको प्रयास आवश्यक रहेको जनाए। अविकासबाट विकासमा मुलुकलाई लान सबैले आफ्नो ठाउँबाट योगदान गर्नुपर्छ। कुरा काट्नेहरु त गल्ली गल्लीमा भेटिन्छन्। काम गर्न र साँच्चिकै परिवर्तन ल्याउन कुरा काटेजस्तो सजिलो हुँदैन, प्रधानमन्त्री ओलीले भने, तीस वर्षअघि बाँझो कान्ला र खेत भएको यस ठाउँमा आधुनिक अस्पताल बन्छ र विकास हुन्छ भनेर सपना देख्नेहरुले यो काम अघि बढाए। त्यो सम्भव छ भन्ने विश्वास गरेर स्थानीय जनताले आफ्नो खेतबारी दिएर योगदान गरे। अस्पताल र काठमाडौँ विश्वविद्यालयको सहकार्य टुट्न दिनुहुँदैन। यस सहकार्यमा सरकारले पनि सक्दो साथ दिनेछ। प्रधानमन्त्री ओलीले सरकारले निरोगी नेपालको उद्देश्य राखेर गरिरहेको काममा धुलिखेल अस्पतालले सहज र गुणस्तरीय सेवा दिएर आफ्नो ठाउँबाट योगदान दिने विश्वास पनि व्यक्त गरे। नेपाल सरकारको पहलमा धुलिखेल अस्पताल र जापान अन्तर्राष्ट्रिय सहयोग एजेन्सी (जाइका)बीचको समझदारी अनुसार जापान सरकारको सहयोगमा सेन्टर निर्माण हुन लागेको हो।"
इमामी लिमिटेडद्वारा नेपालमा नवरत्न बीट मसाज २०२५ अभियान प्रारम्भ,"काठमाडौं : इमामी लिमिटेडले नेपालमा नवरत्न बीट मसाज २०२५ अभियान प्रारम्भ गरेको छ। ७० दिने अभियानले उपभोक्तालाई प्रत्यक्ष संलग्न गराएर २ मिनेटमा टाउको दुखेको, शरीर दुखेको र तनावबाट शीतलताको राहत दिने कम्पनीले जनाएको छ। इमामी लिमिटेडले नवरत्न तेलको उपभोक्तालाई प्रत्यक्ष अनुभव प्रदान गराउन नेपालभरि नवरत्न बीट मसाज २०२५ को शुभारम्भ गरेको हो। अभियान जेष्ठ ११ देखि सुरु भएर साउन १७ सम्म नेपालको तराई क्षेत्रमा केन्द्रित भएर संचालन गरिने कम्पनीले जनाएको छ। अभियानले पूर्वी तथा पश्चिमी नेपालका २४ जिल्ला ओगट्ने जनाइीएको छ। अभियानअन्तर्गत ३०० भन्दा बढी ब्रान्डेड सैलुनहरू र ६० वटा मोबाइल स्टलमार्फत निःशुल्क २मिनेटको नवरत्न हेड मसाज प्रदान गरिनेछ। यसबाट उपभोक्ताहरूले दैनिक रूपमा आयुर्वेदिक जडिबुटीको शक्तिशाली मिश्रणबाट बनेको नवरत्न तेलको शीतलता र तनाव कम गर्ने फाइदाहरू अनुभव गर्न सक्ने कम्पनीले जनाएको छ। अभियानमा खटिएका दुई समर्पित टोलीले दैनिक १०० किलोमिटरभन्दा बढी यात्रा गर्नेछन्। उनीहरूले अन्तरक्रियात्मक स्टलहरू, सवारी साधनको ब्रान्डिङ, सार्वजनिक घोषणाहरू, र २मिनेट च्यालेन्ज, कूल कूल पर्फमेन्स जस्ता विभिन्न खेलहरू मार्फत उपभोक्ताहरूलाई प्रत्यक्ष अनुभव प्रदान गर्ने जनाइएको छ। यस अभियानले प्रत्यक्ष संलग्नतामार्फत ६०,००० भन्दा बढी उपभोक्ताहरूसम्म पुग्ने अपेक्षा गरिएको छ भने १२,००० भन्दा बढी वेट स्याम्पलिङ (मसाज) र ३०,००० भन्दा बढी ड्राई स्याम्पलिङ (स्यासे वितरण) समावेश रहेको जनाइएको छ। नवरत्न तेलका ब्रान्ड म्यानेजर बिकास तिवारीले अभियानबारे आफ्नो उत्साह व्यक्त गर्दै भने,नवरत्न बीट मसाज २०२५ मार्फत उपभोक्ताहरूलाई राहत र ताजगी केवल दुई मिनेट टाढा छ भन्ने कुरा स्मरण गराउन चाहन्छौं । यो अभियानले ब्रान्डलाई हाम्रा प्रयोगकर्ताहरूसँग नजिक ल्याउँनेछ , जसले गर्दा उनीहरूले नवरत्न तेलले प्रदान गर्ने प्राकृतिक र प्रभावकारी शीतलतालाई साँच्चिकै महसुस गर्न सक्नेछन् । हामी विश्वास गर्छौं कि उपभोक्ताको प्रत्यक्ष अनुभवले नवरत्न तेललाई हरेक नेपाली घरपरिवारमा एक विश्वसनीय वेल्नेस सहयात्रीको रूपमा अझ स्थापित गर्नेछ। बढ्दो तनाव र थकानलाई मध्यनजर गर्दै नवरत्न तेलको सन्देश सरल र प्रभावकारी हुने जनाइएको छ।"
"जनप्रतिनिधिका ८ वर्ष, चुलिँदै आर्थिक अराजकता","परासी : जनप्रतिनिधिहरू निर्वाचित भएर आएको ८ वर्षको अवधिमा नवलपरासीका स्थानीय तहमा आर्थिक अनियमित रोकिन सकेको छैन । २०७४ सालमा पहिलो स्थानीय तहको निर्वाचन भएको थियो । त्यस अवधिदेखि घट्न नसकेको बेरुजु रकम २०७९ सालको दोस्रो निर्वाचनबाट आएका जनप्रतिनिधिको समयसम्म घट्नुको साटो झन् बढेको छ । दोस्रो चरणको निर्वाचनपछि आएका जनप्रतिनिधिको यो तेस्रो वर्ष चलिरहेको छ । स्थानीय तहमा जनप्रतिनिधि आएसँगै गाउँ टोलमा तीव्र रूपमा विकास भए पनि आर्थिक अनियमित भने रोकिन नसकेको हो । पछिल्लो समय स्थानीय तहमा बढेको आर्थिक बेथितिले जनप्रतिनिधिप्रति जनताको निराशालाई बढाएको देखिएको छ । जनताको आवश्यकताभन्दा दल र आफूनिकट व्यक्तिको स्वार्थमा काम गर्दा अधिकांश जनप्रतिनिधि अहिले आलोचित बनिरहेका छन् । यसले गर्दा स्थानीय तहमा झन् आर्थिक बेथिति बढेको देखिएको हो । आर्थिक वर्ष २०८०८१ को महालेखा परीक्षण प्रतिवेदनले पनि नवलपरासीका स्थानीय तहमा आर्थिक बेथिति बढेको औंल्याएको छ । हरेक वर्षजसो स्थानीय तहमा बेरुजु रकम बढेको छ । जिल्लामा तीन नगरपालिका र चार गाउँपालिका गरी सात स्थानीय तह छन् । उक्त आवमा महालेखा परीक्षकको कार्यालयले ७ पालिकाको कुल ११ अर्ब २४ करोड १३ लाख ६६ हजार रुपैयाँको लेखापरीक्षण गरेको छ । जसमा ३१ करोड ९३ लाख १९ हजार रुपैयाँ बेरुजु देखाएको छ । जसमध्ये सुनवल नगरपालिकाको सबैभन्दा बढी बेरुजु देखिएको छ । सबैभन्दा कम सरावल गाउँपालिकाको छ । आव २०७४७५ मा सुनवल नगरपालिकामा कुल १ अर्ब १८ करोड ९८ लाख ८३ हजार रुपैयाँ लेखापरीक्षण गरिएको थियो । जसमा ३ करोड ८६ लाख ७७ हजार रुपैयाँ बेरुजु देखिएको थियो । आव २०८०८१ सम्म आइपुग्दा उक्त आवको एक वर्षको कुल २ अर्ब १ करोड ३१ लाख ७१ हजार लेखापरीक्षण गर्दा सुनवलमा १० करोड ८३ लाख ९२ हजार रुपैयाँ बेरुजु आएको छ । सबैभन्दा कम बेरुजु देखिएको सरावल गाउँपालिकामा आव २०७४७५ मा कुल ६३ करोड ९८ लाख लेखापरीक्षण गर्दा १ करोड २७ लाख ८६ हजार रुपैयाँ बेरुजु देखिएको छ । आव २०८०८१ मा कुल १ अर्ब २९ करोड ५० लाख ३९ हजार लेखापरीक्षण गरिएकोको सरावलमा १ करोड ९० लाख ३३ हजार रुपैयाँ बेरुजु देखिएको छ । कति असुल भयो बेरुजु रकम ? नवलपरासीका स्थानीय तहले बेरुजु नियन्त्रणमा चासो देखाएका छैनन् । महालेखा परीक्षकको कार्यालयले गर्ने लेखापरीक्षणमा हरेक वर्ष एउटै सुझाव र निर्देशन दिँदै आएको छ । तर, ती सुझाव र निर्देशनको कार्यान्वयनमा जनप्रतिनिधि र कर्मचारीले ध्यान दिएको पाइएको छैन । जिल्लाका स्थानीय तहमध्ये आव २०७९८० मा सुनवल ननगरपालिका, पाल्हीनन्दन र प्रतापपुर गाउँपालिकाले कत्ति पनि बेरुजु रकम फछ्र्योट गरेका छैनन् । रामग्राम नगरपालिकाले महालेखा परीक्षणको कार्यालयमा सम्परीक्षण (फछ्र्योटका लागि प्रमाण पेस) का लागि पठाएको बेरुजु रकम फछ्र्योट भएर आएको छ । तर, अन्य तीन पालिका (बर्दघाट, सरावल र सुस्ता) ले बेरुजु रकम सम्परीक्षणका लागि पठाए पनि महालेखाले नपठाएको पालिकाका लेखा शाखाले जनाएका छन् । महालेखाबाट सम्परीक्षण फरफारक नभएसम्म रकम फछ्र्योट भएको नमानिने लेखा अधिकृतहरूले जनाएका छन् । आव २०८०८१ मा सबैभन्दा बढी बेरुजु १० करोड ८३ लाख ९२ हजार रुपैयाँ रहेको सुनवलमा उक्त आवमा कत्ति पनि फछ्र्योट नभएको लेखाअधिकृत बृहस्पति घिमिरेले जानकारी दिए । उक्त आवमा सबैभन्दा कम १ करोड ९० लाख ३३ हजार रुपैयाँ बेरुजु देखिएको सरावल गाउँपालिकाले ६३ लाख १६ हजार रुपैयाँ बेरुजु फछ्र्योटका लागि सम्परीक्षण गर्न महालेखा परीक्षणको कार्यालयमा पठाइएको प्रमुख प्रशासकीय अधिकृत विशाल मिश्राले जानकारी दिए । त्यसैगरी, ३ करोड २९ लाख ५५ हजार बेरुजु रहेको बर्दघाट नगरपालिकाले २ करोड ३८ लाख ९ हजार रुपैयाँ सम्परीक्षणका लागि पठाइएको लेखाअधिकृत विष्णु पुरीले जानकारी दिए । चार करोड ४२ लाख २२ हजार बेरुजु देखिएको रामग्राम नगरपालिकाले सम्परीक्षणका लागि पठाएको २ करोड ६१ लाख ३८ हजार रुपैयाँ महालेखाले फछ्र्योट गरी पठाएको नगरपालिकाका आन्तरिक लेखापरीक्षक रामसुवास गुप्ताले जानकारी दिए । त्यसैगरी, १ करोड ८१ लाख ७० हजार बेरुजु रहेको सुस्ता गाउँपालिकाले १ करोड ५८ लाख ३० हजार रुपैयाँ सम्परीक्षणका लागि पठाएको लेखापाल गणेश पन्थीले बताए । पाँच करोड ४१ लाख रुपैयाँ बेरुजु रहेको प्रतापपुर गाउँपालिकामा कत्ति पनि रकम असुलफछ्र्योट नभएको लेखाअधिकृत राजु सुवेदीले जानकारी दिए । चार करोड २३ लाख ६८ रुपैयाँ बेरुजु रहेको पाल्हीनन्दन गाउँपालिकामा पनि कत्ति पनि रकम फछ्र्योट नभएको लेखापाल नरेश कहाँरले जानकारी दिए । किन हुँदैन फछ्र्योट ? काम गर्दा गर्दै गरिएको लेखापरीक्षण, पेस्की दिएको र काम सम्पन्न नभएका रकमहरू जोड्दा बेरुजु बढी भएको देखिएको पालिकाका प्रमुख प्रशासकीय अधिकृतहरूले जनाएका छन् । काम गरेर गएकाहरू कतिपय व्यक्तिहरूलाई सम्पर्क गरेर बोलाउँदा नआउने, कोही विदेश जाने र कोही सम्पर्क नआएका कारण बेरुजु बढेको सुनवल नगरपालिकाका प्रमुख प्रशासकीय अधिकृत शेषकान्त पौडेलले अन्नपूर्णलाई बताए । रामग्राम नगरपालिकाका प्रमुख प्रशासकीय अधिकृत यमबहादुर कुँवरले कर्मचारीको समय नपुग्दै सरुवा हुने र फछ्र्योट गर्न बाँकी भएकालाई पत्र पठाउन समय नमिल्दा बेरुजु देखिने गरेको बताए । कार्यालयमा कामको चाप हुन्छ । दुई लाखदेखि पाँच लाखसम्मका कोटेसनको बिल भरपाइमा सही गर्दै फुर्सद हुन्न कहाँबाट बेरुजु देखिनेहरूलाई पत्र काट्ने समय हुन्छ ? त्यसैले देखिएको हो, कुँवरको तर्क छ । सुस्ता गाउँपालिकाका प्रमुख प्रशासकीय अधिकृत हुमलाल भुसालले बेरुजु फछ्र्योट नहुनुमा कर्मचारीको तदरुक तापनि प्रमुख कारण रहेको बताउँछन् । नयाँ आउने कर्मचारीले पुरानाको हो, भन्दै वास्ता नगर्ने र आएका प्रमुख प्रशासकीय अधिकृतको पनि दुई वर्ष नपुग्दै सरुवा हुँदा सभामा सम्परीक्षणका लागि कागजपत्र पेस गर्न नपाउँदा बेरुजु घट्न नसकेको उनको भनाइ छ । सुस्तामा २०७४ सालदेखि नै फछ्र्योटका लागि सभामा सम्परीक्षण प्रस्ताव गएको थिएन । अहिले ०७९८० सम्मको सबै कागज पत्र पेस गरेर सम्परीक्षणका लागि पेस गरिएको छ । तर, महालेखाले नपठाएकाले बेरुजु कायमै देखिएको उनले बताए । कर्मचारीसँगै महालेखा परीक्षणको कार्यालयमा सम्परीक्षणका लागि पठाइएका कागजपत्रहरूलाई प्राथमिकता नदिने र त्यहाँबाट फछ्र्योट नभएसम्म बेरुजु देखिने भएकाले बेरुजु रकम घटन नसकेको प्रमुख प्रशासकीय अधिकृत भुसालको भनाइ छ । बेरुजु के हो ? स्थानीय तहले आफूखुसी कर्मचारी भर्ना गर्ने, आफूनिकट व्यक्तिलाई कोटेसनमा ठेक्का दिने, आर्थिक ऐनविपरीत सहयोग वितरण गर्ने, जनप्रतिनिधि र कर्मचारीलाई सुविधाका सामान खरिद गर्ने लगायतले सबैभन्दा बढी बेरुजु देखिने गरेको महालेखाको प्रतिवेदनमा उल्लेख छ । बेरुजु भनेको आर्थिक हिनामिना नभई रीत नपुर्याई कारोबार गरेको वा राख्नुपर्ने लेखा नराखेको तथा अनियमित वा बेमनासिब तरिकाले गरेको आर्थिक कारोबारलाई बुझ्ने गरिएको छ । महालेखा परीक्षकको कार्यालयले बेरुजुलाई हिनामिना फछ्र्योट, हानि नोक्सानी, अनियमित, प्रमाण कागज पेस नभएको, जिम्मेवारी नसारेको, सोधभर्ना नलिएको, पेस्की फछ्र्योट नगरेको र असुलउपर गर्नुपर्ने गरी बेरुजुलाई वर्गीकरण गरेको छ । असुल गर्नुपर्ने भनेको जति दिनुपर्ने थियो, त्योभन्दा बढी गएको हो । त्यसलाई असुल गर्ने नै हो । असुल गर्नुपर्ने पैसाचाहिँ समयमै हुनुपर्छ । बेरुजुको वर्गीकरणमा असुलउपर गर्नुपर्ने रकम सबैभन्दा बढी संवेदनशील मानिएको छ ।"
प्रतिनिधिसभा बैठक साढे ३ बजेलाई सर्यो,काठमाडौं : प्रतिनिधिसभा बैठक साढे ३ बजे बस्ने भएको छ। विपक्षीको अवरोधपछि आधा घन्टाका लागि स्थगित गरिएको बैठक पुनः ३:३० बजे बोलाइएको संसद सचिवालयले जनाएको छ। यसअघि ११ बजे बोलाइएको बैठक करिब १ बजे सुरू भएको थियो। बैठक सुरु हुनेवित्तिकै विपक्ष दलले संसद अवरुद्ध गरेका थिए। गृहमन्त्री रमेश लेखक भिजिट भिसा प्रकरणमा मुछिएको भन्दै राजीनामा माग्दै आएको विपक्षीले संसद वरुद्ध गरेको हो। विपक्षी दलले यस प्रकरण संसदीय छानबिन समितिको माग पनि गर्दै आएको छ। मंगलबार बैठक पनि विपक्षीको अवरोधपछि प्रभावित बनेको थियो।
मोटरसाइकल दुर्घटनामा पाँच महिने बालकसहित एकैपरिवारका तीनजनाको मृत्यु,"सिमरा : बाराको पचरौता नगरपालिका १ पिपरपातीका एकै परिवारका तीनजनाको मोटरसाइकल दुर्घटनामा परि मृत्यु भएको छ । मृत्यु हुनेमा पाँच महिने बालक,उनकी २० वर्षीया आमा र ५० वर्षीया हजुरआमा छन् । भारतको रक्सौलबाट फर्किने क्रममा छौडादानोको बखरी गाउँनजिक मंगलबार राति मोटरसाइकल दुर्घटना भएको हो । दुर्घटनामा परि मोटरसाइकल चालक २५ वर्षीय धर्मराज साह गम्भीर घाइते भएका छन् । छोरा दिब्यांशको उपचार गराउन पत्नी रेश्मी देवी र आमा राजकुमारी देवीलाई लिएर धर्मराज रक्सौल गएका थिए । उपचार गराएर फर्कने क्रममा भारतको छौडादानो क्षेत्रमा दुर्घटना भएको हो । सडक निर्माणका लागि खनिएको खाल्डोमा मोटरसाइकल दुर्घटना भएको बताइएको छ । दुर्घटनामा परि मोटरसाइकलमा सवार तीनै जनाको घटनास्थलमै मृत्यु भएको थियो । मृतक तीनै जनाको पचरौता ल्याएर अन्तिम संस्कार गरिएको छ । उता घाइते धर्मराजको भारतको मोतिहारी अस्पतालमा उपचार भइरहेको छ । उनको शरीरमा गम्भीर चोट लागेको छ । साहको आर्थिक अवस्था कमजोर छ । उपचारका लागि समस्या भएपछि आर्थिक जुटाउन अभियान समेत थालिएको छ । यसैबीच पचरौता नगरपालिकाका नगर प्रमुख जलान्धर सिंहले घाइते साहको उपचारका लागि एक लाख दिने घोषणा गरेका छन् । अत्यन्तै दुःखद् र भयानक दुर्घटनाले आफूलाई दुखित् भएको बताउँदै नगर प्रमुखले तत्कालै एक लाख उपलब्ध गराउने घोषणा गरेका हुन् ।"
"नेप्से परिसूचक १७ अंकले बढ्यो, साढे ८ अर्बको सेयर कारोबार","काठमाडौं : नेप्से परिसूचक आज दोहोरो अंकले बढेर बन्द भएको छ। साताको चौथो सेयर कारोबार दिन बुधबार नेप्से परिसूचक १७४४ अंकले बढेर २६९३०६ विन्दुमा कायम भएको छ। नेप्से दोहोरो अंकले वृद्धि भएसँगै कारोबार रकम पनि मंगलबारको तुलनामा बढेको छ। यसदिन ३२३ स्क्रिप्सको २ करोड ७ लाख ५९ हजार ५४७ कित्ता सेयर ८ अर्ब ५८ करोड ६० लाख ४ हजार ३३४ रुपैयाँमा खरिदबिक्री भए।मंगलबार ६ अर्ब ५२ करोड मूल्य बराबरको सेयर कारोबार भएको भएको थियो। आज दुईवटा कम्पनीको सेयर सकारात्मक सर्किट लेभलमा कारोबार भयो। ओम मेघाश्री फरमाक्युटिकल्स र पियोर इनर्जीको सेयर १० प्रतिशतले बढेको हो। ग्रिन डेभलपमेन्ट बैंकको सेयर ९८५ प्रतिशतले बढ्दा भूगोल इनर्जी डेभलपमेन्टको ९१५ प्रतिशत र अरुण कावेली पावरको ५८९ प्रतिशतले बढ्यो। कारोबार रकमका आधारमा नगदी ग्रुप शीर्षस्थानमा रह्यो। सो कम्पनीको १ अर्ब ५ करोड बढीको सेयर करोबार भयो। यसैगरी राधी विद्युतको ६० करोड,युनिभर्सल पावरको ५१ करोड,बुटवल पावरको ३४ करोड र कुमारी बैंकको २१ करोड मूल्य बराबरको सेयर कारोबार भयो। कारोबारमा आएकामध्ये १४८ स्टक्सको मूल्य बढ्दा ९७ वटाको घट्यो। २ स्टक्सको मूल्य भने स्थिर रह्यो। ९ समूहको उपसूचक बढ्दा ४ समूहको उपसूचक नकारात्मक देखिएका छन्।"
संसदमा प्रतिपक्षीले असंसदीय र गैरराजनीतिक व्यवहार देखायो : महेश बर्तौला,काठमाडौं : नेकपा एमालेका मुख्य सचेतक महेश बर्तौलाले संसदमा प्रतिपक्षीले असंसदीय र गैरराजनीतिक व्यवहार देखाएको बताएका छन्। बुधबार संसद् भवन नयाँ बानेश्वरमा सञ्चारकर्मीसँग कुरा गर्दै बर्तौलाले भिजिट भिसा प्रकरणमा गृहमन्त्रीलाई सदनमा बोल्न नदिएर प्रतिपक्षीले असंसदीय र गैरराजनीतिक व्यवहार देखाएको बताएका हुन्। उनले आफूमाथि लागेको आरोपका सन्दर्भमा गृहमन्त्रीले सदनमा धारणा राख्न पाउनुपर्ने जिकिर गरे। बर्तौलाले सरकारलाई रोष्टममा पुग्नका लागि नाकाबन्दी लगाउने प्रतिपक्षीको कार्यशैली दुखद रहेको भन्दै स्वीकार्य नहुने धारणा राखे। उनले सत्तापक्षका सांसदहरुलाई समेत जनसरोकारका मुद्दामा बोल्न नदिनु उचित नभएको बताए।
चितुवाको आक्रमणबाट बर्दियामा ६ वर्षीया बालिकाको मृत्यु,गुलरिया : बर्दियाको गुलरिया नगरपालिका५ स्थित बालापुरमा चितुवाको आक्रमणमा परी ६ वर्षिया बालिका सायरा थारुको मृत्यु भएको छ। बुधबार बिहान घरकै शौचालय गएकी बालिकालाई चितुवाले आक्रमण गरेको हो। जिल्ला प्रहरी कार्यालय बर्दियाका प्रहरी नायव उपरीक्षक चक्रबहादुर डमरपालले बालिकाको शव बर्दिया अस्पताल गुलरियामा राखिएको जानकारी दिए। पछिल्लो समय बर्दियाको गुलरियामा चितुवा आक्रमण बढ्दै गएको छ। यसैबीच चितुवाले ४ जनाभन्दा बढी बालबालिकाको ज्यान लिइसकेको भन्दै चितुवा नियन्त्रण गर्नुपर्ने माग गर्दै बालापुरवासीले जिल्ला प्रशासन कार्यालय बर्दिया अगाडि धर्नासहित चक्काजाम गरेका थिए। जिल्लास्थित सुरक्षा समितिमा चितुवा समात्ने सहमति भएपछि चक्काजाम खुलेको गुलरिया नगरपालिका५ का वडा सदस्य सोवेन्द्र बहादुर चौधरीले बताए। सहमति भएपछि धर्ना तथा चक्काजाम खोलिएको भन्दै स्थानीयहरूले आफूहरूको माग पूरा नभए फेरि आन्दोलन गर्ने चौधरीले बताए।
गृहमन्त्रीलाई सदनमा बोल्न नदिएर प्रतिपक्षीले असंसदीय र गैरराजनीतिक व्यवहार देखाए : महेश बर्तौला,काठमाडौं : नेकपा एमालेका मुख्य सचेतक महेश बर्तौलाले संसदमा प्रतिपक्षीले असंसदीय र गैरराजनीतिक व्यवहार देखाएको बताएका छन्। बुधबार संसद भवन नयाँ बानेश्वरमा सञ्चारकर्मीसंग कुरा गर्दै बर्तौलाले भिजिट भिसा प्रकरणमा गृहमन्त्रीलाई सदनमा बोल्न नदिएर प्रतिपक्षीले असंसदीय र गैरराजनीतिक व्यवहार देखाएको बताएका हुन्। उनले आफूमाथि लागेको आरोपका सन्दर्भमा गृहमन्त्रीले सदनमा आफ्नो धारणा राख्न पाउनुपर्ने जिकिर गरे । बर्तौलाले सरकारलाई रोष्टममा पुग्नका लागि नाकाबन्दी लगाउने प्रतिपक्षीको कार्यशैली दु:खद रहेको भन्दै स्वीकार्य नहुने धारणा राखे। उनले सत्तापक्षका सांसदहरूलाई समेत जनसरोकारका मुद्दामा बोल्न नदिनु उचित नभएको बताए।
गर्मीमा मौसमी फलफूल खानु किन महत्त्वपूर्ण छ ?,"काठमाडौं : गर्मीमा आफ्नो हजुरआमाबाट मौसमी फलफूल खानुका फाइदाहरूको बारेमा सुन्नुभएको होला। गर्मीमा बजारमा तरबुजा, खरबुजा, आँप र लिची जस्ता फलफूल प्रशस्त मात्रामा पाउँछन्। यी फलहरू रंगीन, राम्ररी पाकेका, गुलियो, ताजा तथा स्वादमा उत्कृष्ट र पोषक तत्त्वहरूले भरिपूर्ण हुन्छन्। यीनीहरूले हाइड्रेशन, पाचन र गर्मी सुरक्षामा पनि मद्दत गर्छन् र भिटामिन र एन्टिअक्सिडेन्टले भरिपूर्ण हुन्छन्। हाइड्रेसन आवश्यक यी फलफूलमा पानीको मात्रा उच्च हुन्छ। जसले गर्मी मौसममा शरीरमा पानीको कमीलाई पूरा गर्छ र हाइड्रेटेड रहन मद्दत गर्छ। त्यसैले गर्मीमा प्रशस्त पानी र मौसमी फलफूल सेवन गर्नुपर्छ। पाचनमा सुधार गर्मीका फलफूलहरूमा प्रायः पानीको मात्रा बढी हुन्छ र फाइबर प्रशस्त मात्रामा हुन्छ। त्यसैले यीनीहरू पेट र पाचन प्रणालीको लागि राम्रो हुन्छन्। यी फलफूलले गर्मीबाट बचाउँछन् तरबुजा र क्यान्टालूप जस्ता फलफूलहरू प्रकृतिमा शीतल हुन्छन्। त्यसैले यीनीहरूले शरीरको तापक्रम नियन्त्रण र गर्मीसँग सम्बन्धित रोगबाट बचाउन मद्दत गर्न सक्छन्। रोग प्रतिरोधात्मक क्षमता बढाउँछ यी सबै फलफूलमा भिटामिन सी पनि प्रशस्त मात्रामा पाइन्छ, जुन बलियो प्रतिरक्षा प्रणालीको लागि आवश्यक छ। प्रतिरक्षा प्रणाली बलियो छ भने शरीर रोगहरूबाट सुरक्षित रहन्छ। सूजनलाई टाढा राख्छ तरबूज र क्यान्टालूप जस्ता फलफूलहरूमा एन्टिअक्सिडेन्ट हुन्छ, जसले सूजन कम गर्न मद्दत गर्दछ। न्टिअक्सिडेन्टले बुढ्यौली बढाउन जिम्मेवार फ्री रेडिकलहरूसँग पनि लड्छ। त्यसैले जवान र सुन्दर रहन चाहनुहुन्छ भने दैनिक मौसमी फलफूल अवश्य सेवन गर्नुहोस्।"
मानव अधिकार आयोगलाई एमालेको जवाफ आफ्नो तटस्थता र निष्पक्षतातिर ध्यान दिनू,"काठमाडौं : नेकपा एमालेले मानव अधिकार आयोगलाई तटस्थता र निष्पक्षतातिर ध्यान दिन सुझाव दिएको छ। एमाले अध्यक्षसमेत रहेका प्रधानमन्त्री केपी शर्मा ओलीको अभिव्यक्तिप्रति आयोगले गम्भीर ध्यानाकर्षण जनाएको हो। आयोगले 'एमाले कार्यकर्तालाई जेठ १५ गते काठमाडौं कब्जा गर्नुपर्ने' ओलीको अभिव्यक्ति पदीय मर्यादा विपरीत रहेको बताएको थियो। त्यही विषयमा एमाले महासचिव शंखर पोखरेलले आयोगलाई तटस्थता र निष्पक्षतातिर ध्यान दिन आग्रह गरे। 'मानव अधिकार आयोगले आफ्नो भूमिका तटस्थ, निष्पक्ष र संविधानसम्मत बनाउनुपर्छ। त्यतातिर उसको ध्यान पुगेको होला भन्ने मैले ठानेको छु,' महासचिव पोखरेलले भने। उनले प्रधानमन्त्री ओली पार्टीको अध्यक्ष पनि भएकाले पार्टीको कार्यक्रममा पार्टीको नीतिअनुरुप बोल्ने गरेको स्पष्ट पारेका थिए। 'सरकार र पार्टीका नीति फरक फरक कुरा हुन्। पार्टीका कार्यक्रममा पार्टीको र सरकारको कार्यक्रममा सरकारको नीतिअनुरुप उहाँ (प्रधानमन्त्री ओली) प्रस्तुत हुनुहुन्छ,' उनले भने।"
संसदमा बोल्न नपाएपछि पत्रकार सम्मेलन गर्दै गृहमन्त्री,काठमाडौं : विपक्षी दलहरूले अवरोध गरेपछि प्रतिनिधिसभा बैठकमा भिजिट भिसा प्रकरणबारे बोल्न नपाएका गृहमन्त्री रमेश लेखकले पत्रकार सम्मेलन गर्ने भएका छन्। गृहमन्त्री लेखकले भिजिट भिसा प्रकरणबारे प्रतिनिधिसभामा बोल्न समय मागेपनि विपक्षी दलहरूले संसद्को कामकारबाहीलाई अघि बढाउन नदिएपछि सभामुखले बैठक ३० मिनेटका लागि स्थगित गरेका थिए। तर त्यसपछि प्रतिनिधिसभा बैठक बस्न नसकेपछि गृहमन्त्री लेखकले संघीय संसद् भवनको ल्होत्से हलमा आज ५ बजे पत्रकार सम्मेलन गर्न लागेका हुन्। विपक्षी दलहरूले भिजिट भिसा प्रकरणमा गृहमन्त्रीको राजीनामाका साथै अनुसन्धानका लागि उच्चस्तरीय छानबिन आयोगको माग गर्दै आएका छन्। तर सत्तापक्षले भने गृहमन्त्रीले राजीनामा दिनु नपर्ने र उच्चस्तरीय छानबिन आयोग गठन नगर्ने अडान राख्दै आएका छन्।
स्पेसएक्सको सबैभन्दा ठुलो रकेट प्रक्षेपणपछि दुर्घटनाग्रस्त,काठमाडौं : स्पेसएक्सको विशाल स्टारशिप रकेटको पछिल्लो परीक्षण उडान फेरि असफल भएको छ। यो अन्तरिक्ष यान अहिलेसम्म निर्मित सबैभन्दा ठुलो र शक्तिशाली रकेट हो। मंगल ग्रहमा उपनिवेश स्थापना गर्ने एलोन मस्कको महत्वाकांक्षाको लागि यसलाई महत्त्वपूर्ण मानिएको थियो। बीबीसी उत्तर अमेरिका संवाददाता पिटर बोवेसका अनुसार यो स्टारशिपको नवौं परीक्षण उडान हो। यो मानवरहित रकेट टेक्सासबाट सफलतापूर्वक प्रक्षेपण गरिएको थियो। प्रक्षेपणको केही समय पछि कक्षामा समस्या देखा परेको हो। रकेट पृथ्वीको वायुमण्डलमा फर्कने योजना अघि नै नियन्त्रण बाहिर गएको थियो। स्पेसएक्सको एक विज्ञप्ति अनुसार अन्तरिक्षयान हिन्द महासागरमा खस्नु अघि द्रुत गतिमा विभाजित भएर टुक्राटुक्रा भएको छ। कम्पनीले एक्समा एक पोस्टमा यो परीक्षणले स्टारशिपको विश्वसनीयता सुधार गर्न मद्दत गर्ने बताएको छ।
लोकतन्त्रको विकल्प अन्य कुनै व्यवस्था हुन सक्दैन : मन्त्री पाण्डे,"काठमाडौं : संस्कृति,पर्यटन तथा नागरिक उड्डयनमन्त्री बद्री पाण्डेले लोकतन्त्रको विकल्पमा अन्य कुनै पनि शासन व्यवस्था नहुने स्पष्ट पारेका छन्। बुधबार प्रज्ञा प्रतिष्ठानले गणतन्त्र दिवसको अवसरमा आयोजना गरेको कविता उत्सवमा बोल्दै मन्त्री पाण्डेले लोकतान्त्रिक व्यवस्थाका कमजोरीहरू सुधार्दै अगाडि बढ्नुपर्नेमा जोड दिए। 'लोकतन्त्रको विकल्पमा कुनै पनि राजनीतिक व्यवस्था हुन सक्दैन। लोकतन्त्रमा भएका कमीकमजोरी सुधार गर्दै जानुपर्छ। प्राप्त उपलब्धिहरू गुमाएर अर्को व्यवस्था ल्याउने कुरा देशलाई फेरि गोलचक्रमा लैजाने प्रयास मात्रै हुन्छ,'उनले भने। मन्त्री पाण्डेले संघीय लोकतान्त्रिक गणतान्त्रिक व्यवस्था नै नेपालको स्थायित्व र समृद्धिको आधार भएको उल्लेख गर्दै यसैलाई सबल र प्रभावकारी बनाउनु नै आजको आवश्यकता भएको बताए। उनले तीनवटै तहका सरकारबीच समन्वयमा आधारित कार्यशैली आवश्यक रहेको धारणा राख्दै सबै तहका सरकारले एकअर्कासँग मिलेर राष्ट्र निर्माणमा लाग्नुपर्ने औंल्याए। मन्त्री पाण्डेले नेपाली कवि, साहित्यकार र लेखकहरू क्रान्तिका प्रत्येक चरणमा जनचेतना जगाउन महत्वपूर्ण भूमिका निर्वाह गरेको स्मरण गर्दै गणतन्त्रको पक्षमा कलम चलाउन आग्रह गरे। साथै, संस्कृति, पर्यटन तथा नागरिक उड्डयन मन्त्रालय सिर्जनात्मक व्यक्तित्वहरूको सम्मान र प्रवर्द्धनमा सधैं तयार रहेको उल्लेख गर्दै उनले आगामी दिनहरूमा यस्ता कार्यक्रमहरूलाई अझ प्रभावकारी रूपमा अगाडि बढाइने प्रतिवद्धता जनाए।"
प्रधानमन्त्रीले गरे धुलिखेल अस्पतालको ट्रमा एण्ड इमर्जेन्सी सेन्टर को शिलान्यास,"काभ्रेपलाञ्चोक : प्रधानमन्त्री केपी शर्मा ओलीले काभ्रेपलान्चोकको धुलिखेल नगरपालिका६ स्थित धुलिखेल अस्पतालको ट्रमा एण्ड इमर्जेन्सी सेन्टर भवनको आज शिलान्यास गरेका छन्। नेपाल सरकारको पहलमा धुलिखेल अस्पताल र जापान अन्तरर्राष्ट्रिय सहयोग एजेन्सी (जाइका) बीचको समझदारी अनुसार जापान सरकारको सहयोगमा सेन्टर निर्माण हुन लागेको हो । उक्त अस्पतालमा ट्रमा एण्ड इमर्जेन्सी सेन्टर (आन्तरिक अनुदान) को सुधार परियोजनाका लागि जापान सरकारले थप तीन अर्ब दुई करोड ९६ लाख यान अनुदान दिनेछ । सगरमाथा संवादका क्रममा जापानका परराष्ट्र उपमन्त्री इक्युना आकिकोको नेपालमा भ्रमणका क्रममा उक्त सम्झौतामा दुईपक्षीय हस्ताक्षर भएको थियो । यही जेठ २ गते अर्थ मन्त्रालयमा उपप्रधान एवं अर्थमन्त्री विष्णुप्रसाद पौडेल र जापानका संसदीय उपविदेशमन्त्री इकुइना अकिकोबीच उक्त अनुदान सहायता सम्झौतामा हस्ताक्षर भएको थियो । आयोजना कार्यान्वयनका लागि जापान सरकारबाट तीन अर्ब दुई करोड ९६ करोड यानको अनुदान सहयोगमा सन् २०२३ मा हस्ताक्षर भइसके पनि मूल्यवृद्धि र अन्य कारणले आर्थिक अभाव भएपछि अहिले थप अनुदान उपलब्ध गराइएको जनाइएको छ । निर्माण सम्झौतामा जापान सरकारले ६० प्रतिशत भवनमा र सबै प्रकारका मेडिकल उपकरणका लागि ४० प्रतिशत सहयोग गर्ने उल्लेख छ । सेन्टरमा पार्किङ, आइसियु, ३ वटा अप्रेसन थिएटर, एचडियुु, ल्याब, फार्मेसी, फोहोर व्यवस्थापनलगायत आवश्यक सबै सेवाहरु उपलब्ध हुने छ । यस्तै सेन्टर सञ्चालनका लागि ३ तला बेसमेन्टसहित ५ तलाको भवन निर्माण हुने आयोजनाको वातावरणीय प्रभाव मुल्याङ्कन (इआइए) प्रतिवेदनमा उल्लेख छ । शिलान्यास कार्यक्रममा स्वास्थ्य तथा जनसङ्ख्यामन्त्री प्रदीप पौडेल, संघीय सांसद् गोकुुलप्रसाद बाँस्कोटालगायत सहभागी थिए।"
केही भएन भनेर गलत भाष्य सिर्जना गर्नेहरूले भएको विकास देखेनन् : प्रधानमन्त्री,"काभ्रेपलाञ्चोक : प्रधानमन्त्री केपी शर्मा ओलीले विकास र परिवर्तनका लागि आफूहरूको लगातारको प्रयासले नेपालमा केही हुन्छ र हुँदैछ भन्ने आशा देखिएको बताएका छन् । काभ्रेको धुलिखेल नगरपालिका६ स्थित धुलिखेल अस्पतालको ट्रमा एण्ड इमर्जेन्सी सेन्टर भवनको आज शिलान्यास गर्दै उनले केही नभएको ठाउँमा पनि विकास र परिवर्तन देखिनुले स्थानीय जनतामा आत्मविश्वास पलाएको बताएका हुन्। उनले केही भएन भनेर गलत भाष्य सिर्जना गर्नेहरूले भएको विकास नदेखेको टिप्पणी गर्दै कुनै पनि अवस्थामा परिवर्तन ल्याउन एकैदिनमा सम्भव नहुने भएकाले यसका लागि इमानदार र लगातारको प्रयास आवश्यक रहेको बताए। 'अविकासबाट विकासमा मुलुकलाई लान सबैले आफ्नो ठाउँबाट योगदान गर्नुपर्छ । कुरा काट्नेहरू त गल्ली गल्लीमा भेटिन्छन् । काम गर्न र साँच्चिकै परिवर्तन ल्याउन कुरा काटेजस्तो सजिलो हुँदैन,'प्रधानमन्त्री ओलीले भने,'तीस वर्षअघि बाँझो कान्ला र खेत भएको यस ठाउँमा आधुनिक अस्पताल बन्छ र विकास हुन्छ भनेर सपना देख्नेहरूले यो काम अघि बढाए । त्यो सम्भव छ भन्ने विश्वास गरेर स्थानीय जनताले आफ्नो खेतबारी दिएर योगदान गरे । अस्पताल र काठमाडौं विश्वविद्यालयको सहकार्य टुट्न दिनुहुँदैन । यस सहकार्यमा सरकारले पनि सक्दो साथ दिनेछ ।' प्रधानमन्त्री ओलीले सरकारले निरोगी नेपालको उद्देश्य राखेर गरिरहेको काममा धुलिखेल अस्पतालले सहज र गुणस्तरीय सेवा दिएर आफ्नो ठाउँबाट योगदान दिने विश्वास पनि व्यक्त गरे। नेपाल सरकारको पहलमा धुलिखेल अस्पताल र जापान अन्तरराष्ट्रिय सहयोग एजेन्सी (जाइका) बीचको समझदारी अनुसार जापान सरकारको सहयोगमा सेन्टर निर्माण हुन लागेको हो ।"
यसवर्ष मनसुनजन्य विपद्बाट २० लाख मानिस प्रभावित हुने आकलन,"काठमाडौं : आगामी मनसुनजन्य विपद्का कारण करिब २० लाख जनसङ्ख्या प्रभावित हुने प्रक्षेपण गरिएको छ । गृहमन्त्री रमेश लेखकको अध्यक्षतामा आज यहाँ बसेको विपद् जोखिम न्यूनीकरण तथा व्यवस्थापन कार्यकारी समितिको ३२औँ बैठकले सो आकलन गरेको हो । मनसुन पूर्वतयारी तथा प्रतिकार्य राष्ट्रिय कार्ययोजना, २०८२ समेत अनुमोदन गरेको छ । विभिन्न सरोकारवाला मन्त्रालय तथा विभागका प्रतिनिधि रहेको समितिले तयार गरेको कार्ययोजनामा यस वर्षको मनसुनजन्य विपद्बाट देशभर करिब चार लाख ५७ हजार १४५ घरधुरीका १९ लाख ९७ हजार ७३१ जनसङ्ख्या प्रभावित हुने आकलन गरिएको छ। कार्यकारी समितिको ३१औँ बैठकबाट भएका निर्णयको समीक्षा, स्वीकृति, आपत्कालीन गोदामघर सञ्चालन कार्यविधि, २०८१ (प्रथम संशोधन), विपद् जोखिम न्यूनीकरण राष्ट्रिय रणनीतिक कार्ययोजना (२०१८२०३०) को कार्यान्वयनको अवस्थाबारेको अनुगमन प्रतिवेदन र चोभार गल्छीमा नदी प्रवाह सुचारुलगायतका प्रस्ताव पेस भएका छन्। बैठकले यस वर्षको मनसुनको पूर्वानुमान, विपद्बाट प्रभावित हुने अनुमानित केसलोड, मनुसनजन्य विपद्को पूर्वतयारी तथा प्रतिकार्यका लागि सरोकारवाला मन्त्रालय, विभाग तथा निकायको जिम्मेवारी, विषयगत क्षेत्र तथा सम्बन्धित निकायको मनसुन पूर्वतयारी र प्रतिकार्य कार्ययोजना, पूर्वतयारी र प्रतिकार्यका लागि आवश्यक सम्पर्क विवरण, सामग्रीहरुको मौज्दात तथा दक्ष जनशक्तिहरुको विवरण समेटिएको मनसुन पूर्वतयारी तथा प्रतिकार्य राष्ट्रिय कार्ययोजना, २०८२ पारित गरेको छ। जल तथा मौसम विज्ञान विभागले यस वर्षको मनसुन ऋतुमा देशका अधिकांश स्थानमा सरदरभन्दा बढी वर्षा हुने सम्भावना रहेको उल्लेख गरेको छ । बैठकले चोभार गल्छी साँघुरो भई गत वर्ष असोज १० गतेदेखि १३ गतेसम्म परेको अविरल वर्षाको कारण बागमती नदीमा पानीको सतह बढ्न गई काठमाडौँ उपत्यकाका नख्खु, कुलेश्वर, थापाथली, बल्खुलगायतका भूभागमा डुबान भएको हुँदा पुनः उक्त प्रकारको क्षति हुन नदिन नेपाली सेनाबाट सहयोग लिई चोभार गल्छीमा रहेको अवरोध हटाउने निर्णय गरेको छ।"
"खोला किनारबाट ३ सय किलो गाँजा बरामद,कारोबारी फरार",विराटनगर : मोरङको सुनवर्षी नगरपालिका७ स्थित बक्राहा खोला किनारबाट प्रहरीले ठूलो परिमाणमा लागुऔषध गाँजा बरामद गरेको छ । मोरङ प्रहरीका प्रवक्ता डीएसपी वेदप्रकाश जोशीका अनुसार ३ सय किलो गाँजा बरामद भएको हो । लागुऔषध गाँजा ओसारपसार भइरहेको विशेष सूचनाका आधारमा पुगेको प्रहरी टोलीले बुधबार बिहान करिब बजेतिर गाँजा बरामद गरेको जोशीले बताए । उनका अनुसार ७ वटा बोरामा प्याक गरेर अवस्थामा बरामद गरिएको गाँजा इलाका प्रहरी कार्यालय रंगेलीमा राखेर थप अनुसन्धान सुरु गरिएको छ । गाँजाको कारोबार र ओसारपसारमा संलग्नहरु भने फरार भएका छन् । फरार भएकाको खोजी तीव्र पारिएको डीएसपी जोशीले जनाए ।
भेटियो माटोको पाइप,"पोखरा : पोखरा ५, ६, ७ र १८ नम्बर वडाको सिमानामा पर्ने कैलाशेश्वर महादेव मन्दिर परिसर बासेको पँधेरो नुवारथोकमा धेरै वर्ष पहिले बस्तीमा पानी लग्न गाडिएको अवस्थामा गाडिएको माटोको पाइप फेला परेको छ । स्थानीयले पानी बस्तीमा लग्न गाँडिएको माटोको पाइप कहिले गाँडिएको हो भन्ने नै थाहा नभएको बताएका छन् । बासेको पँधेरो वर्षौं पुरानो मूलको स्रोत भएको पँधेरो हो । यस पँधेरोमा पोखरा ५, ६, ७ र १८ का बासिन्दा समेतले खानेपानीको प्रयोग गर्दै आएका छन् । यही पँधेरोको पानी धेरै पहिले माटोको पाइप बनाएर बस्तीमा लगेको भेटिएको नुवारथोक टोल विकास संस्थाका अध्यक्ष दामोदर बरालले बताए । पँधेरो नजिकै किरियापुत्री भवन पुनर्निर्माणको क्रममा माटोको पाइप भेटिएको पनि बरालले बताए । यसअघि २०५५ सालमा पनि बाटो बनाउन खन्ने क्रममा पँधेरोभन्दा ५ सय मिटर पर यस्तै माटोको पाइप भेटिएको स्थानीयले बताएका छन् । पहिले माटोको पाइप फेला पर्दा पुरातात्विक विभागलाई भन्नुपर्छ भन्ने ज्ञान नभएकाले खबर नगरिएको स्थानीयले बताएका छन् । पहिले बासेको पँधेरो भएको क्षेत्रबाट ५ सय मिटर माटोको पाइप भेटिनु र अहिले पँधेरो नजिकै पुनः माटोको पानी लग्न प्रयोग गरिएको पाइप भेटिनुले पँधेराबाट धेरै पहिले बस्तीमा माटोको पाइपबाट पानी लग्ने गरिएको पाइएको हो । आफूले जान्दासम्म पानी लग्न माटोको पाइप बिच्छ्याएको र पानी कहाँ लग्न यसो गरिएको हो भन्ने जानकारीमा नरहेको स्थानीय ८८ वर्षीया भुवानीप्रसाद बरालले बताए । सामुदायिक किरियापुत्री भवन पुनर्निर्माणका क्रममा स्थानीयले पुरानो माटोको पाइप भेटेपछि पुरातात्विक विभागलाई खबर गरेका हुन् ।"
आध्यात्मिक यात्राबाटै समृद्धि,"नवयुवाले आत्मशुद्धिको मार्ग अपनाउनुपर्छ । विवेकको दीप जलाउनुपर्छ र राष्ट्र निर्माणको दिव्य यात्रामा समर्पित हुनुपर्छ । प्राकृतिक सौन्दय, धार्मिक कला तथा संस्कृतिले भरिएको नेपाल एक यस्तो पुण्यभूमि हो, जहाँ प्रकृति स्वयंले दिव्यता ओढेकी छन्् । सगरमाथा, अन्नपूर्ण, गणेश हिमालजस्ता आकाश चुम्ने शिखर मात्र हिमशृंखलाहरू होइनन्, ती शाश्वत सत्यका संकेत हुन्, जहाँ आत्मा ब्रह्मसँग एकाकार हुन्छ । महायोगको पुनर्जागरण तथा नेपाल निर्माणको दिव्य मार्ग यो भूमि केवल भूगोल होइन, यो त तपोभूमि हो । जहाँ ऋषि परम्पराको दिव्य ज्ञान आज पनि वायुमण्डलमा गुञ्जिरहेको छ । यसै भूमि भित्रैबाट उदीयमान भएको छ । त्यो ज्ञानको उज्यालो, जसले आत्मा जागृत गर्छ, विवेक प्रज्वलित गर्छ र मानव जीवनलाई परम ध्येयतिर उन्मुख गराउँछ । भावातीत ध्यान विश्वभर फैलाउने महर्षि महेश योगी ५०औं वर्षअघि नेपाल आए र नेपालको समृद्ध वैदिक सम्पदाले यी आध्यात्मिक अभ्यासहरूलाई प्रवर्धन गरे । यसरी, विश्व शान्तिको प्रमुख नेतृत्वकर्ता बन्ने उद्घोष गर्नुभएको थियो । उहाँको त्यो दूरदृष्टि आज हाम्रा आँखाअघि पुनः साकार बन्दैछ । आजको युग, जहाँ प्रविधिले चमत्कार गरे पनि आत्मा थकित छ । धर्म कमजोर छ, कर्तव्य मन्थरिँदै छ र राष्ट्रप्रेम मस्त निद्रामा सुत्न पुगेको छ । यस्तो विकट कालखण्डमा, नेपाल जननीका वरद पुत्र, रत्न, समाधि सिद्ध त्रिदण्डी स्वामी, तारकब्रह्म पीठाधीश, अनन्त श्रीविभूषित, जगद्गुरु श्री रामानन्दाचार्य, स्वामी रामकृष्णाचार्य, महायोगी सिद्ध बाबाको कृपा र तपस्या छ । जसबाट दुई सय पचास वर्ष अघिदेखि लुप्त भएको हिमालयन सिद्ध महायोग सदगुरुदेवको घोर तपस्या आज पुनः जागृत भएको छ । लोप हुँदै गएको महायोग परम्परालाई जनमानससम्म पुर्याएर केवल आध्यात्मिक मार्ग मात्र होइन, जननी जन्मभूमिश्च स्वर्गादपि गरीयसी भन्ने शाश्वत् वाक्यलाई आत्मसात् गर्दै जन्मभूमिबाट विश्वकल्याणका लागि आएका त्यागी साधु स्वयं ज्वलन्त प्रेरणाका स्रोत बन्नुभएको छ । उहाँको जीवन, उहाँको सत्कर्म, मातृभूमिप्रति समर्पण र युवाप्रति अपार स्नेहले मुटु छोएको छ । आज उहाँले जुन राष्ट्रप्रेम पुनर्जागरणको ज्योति प्रज्वलन गर्नुभएको छ, त्यो केवल आध्यात्मिक प्रकाश मात्र होइन । यो त आत्मिक आँधी हो । जुन आँधीले निदाएका चेतनालाई ब्युँझाउँछ । मन्द भएका आत्मबललाई बलियो बनाउँछ । अनि राष्ट्रनिर्माणको पवित्र यात्रामा सम्पूर्ण जनमानसलाई एकताबद्ध गराउँछ । अब सद्गुरुदेवको नेपालमा भएको उदय, हिमालयन सिद्ध महायोगको अन्तर्राष्ट्रिय लोकप्रियता बढ्दै गएको अवस्था र अयोध्याको निमन्त्रण तथा उक्त अवसरमा सद्गुरुदेवले गर्नुहुने महायोगको उद्घोष छ । जसले महर्षि महेश योगीले आजभन्दा ५०औं वर्ष पहिला भविष्यवाणी गरे झैं आध्यात्मिक क्षेत्रमै नेपालले विश्वमा नेतृत्व लिने र नेपालको छुट्टै आध्यात्मिक पहिचान बनाउने अपूर्व आशाहरू प्रज्वलित गराएको छ । हिमालयन सिद्ध महायोग स्धर्मबोध, राष्ट्रभक्ति, समृद्धि र मोक्षको मार्ग हिमालयन सिद्ध महायोग अर्थात् सुरत शब्दयोग ध्यान साधना कुनै साधारण योग साधना होइन । यो त चेतनाको जागरण गर्ने, आत्मशुद्धि प्राप्त गर्ने, आत्मानुशासनमा बाँधिने अन्ततः ब्रह्मसँग एकत्व प्राप्त गर्ने राजमार्ग हो । महायोग योगहरूकै मूल स्रोत हो । यो योगको पनि योग हो, जहाँ साधक मात्र अभ्यासकर्ता नभई, शक्ति स्वयं साधकमा जागृत हुन्छ । यो दिव्य योगमा लिंग, जात, वर्गको कुनै भेद छैन । सद्गुरुको कृपाबाट शक्तिपातको माध्यमद्वारा यो योग प्रकट हुन्छ । अरू योगहरूले मात्र आत्मसाक्षात्कार गराउँछन् भने महायोगले ब्रह्मसाक्षात्कार गराउँछ । यसमा शरीर, मन, आत्मा र कर्म सबैको शुद्धीकरणको प्रक्रिया चल्छ, जसले व्यक्तिभित्र राष्ट्रभक्ति, धर्मबोध, सेवाभाव र समर्पणको भावना जागृत गराउँछ । युगौंदेखि हिमालयका गुफा र कन्दरामा ऋषिमुनिहरूले अभ्यास गर्दै आएको यो दिव्य ब्रह्मयोग केवल व्यक्तिगत मोक्षको मार्ग होइन, राष्ट्रको आत्मा, संस्कृति र समृद्धिको मार्गचित्र पनि हो । आजको विश्वव्यापी असन्तुलन, आत्मविस्मृति र दिशाहीनताको युगमा महायोग नै त्यो शक्ति हो, जसले आत्मालाई शुद्ध पार्छ, समाजलाई जागृत गराउँछ र राष्ट्रलाई विश्वगुरु बनाउने सामथ्र्य दिन्छ । यसैले, हिमालयन सिद्ध महायोगमा समर्पण गर्नु भनेको केवल आध्यात्मिक मार्गमा अग्रसर हुनु मात्र होइन, राष्ट्रको पुनर्जागरणका लागि आत्मिक योगदान दिनु पनि हो । यही मार्ग हो, जहाँबाट नयाँ युगको निर्माण शुरू हुन्छ । महायोगी सिद्ध बाबाको जीवित भूसमाधि विज्ञानलाई एक चुनौती महायोगी सिद्धबाबाले चतरा बराहक्षेत्रमा वैदिक पुनर्जागरण र आध्यात्मिक चेतनाको कार्य गर्दै आएको छ । उहाँले नेपालकै पवित्र स्थल चतरा बराहक्षेत्रमा रही, कौशिकी नदीको तटलाई हराभरा बनाई, अन्तर्राष्ट्रिय जगत्मै नेपालको दिव्यता झल्काउने गरी महायोग साधना केन्द्र चतराधामको रूपमा रूपान्तरण गर्दै सनातन वैदिक धर्मको पुनर्जागरण र आध्यात्मिक चेतनाको संरक्षणमा आफूलाई समर्पित गर्नुभएको छ । महायोगी बाबाको जीवन स्वयं ब्रह्मचेतनाको अभिव्यक्ति हो र आध्यात्मिक विज्ञानको ठूलो प्रयोगशाला पनि हो। यो केवल एक सिद्धिको विजय मात्र होइन, यो हाम्रो राष्ट्रको आध्यात्मिक पुनर्जागरणको उज्यालो प्रभा हो। जसले नेपाललाई विश्वमञ्चमा गौरवको शिखरमा उभ्याउने निश्चित संकेत प्रदान गरेको छ। २०७२ चैत २६ देखि २०७३ वैशाख ३ सम्म पोखरामा सञ्चालित ९ दिने जीवित भूसमाधि प्रयोग जहाँ उहाँ काठको बाकसमा बिनाअक्सिजन, बिनाखाना रहनु भई जीवितै बाहिर आउनुभयो । यो विज्ञानका लागि चुनौती हो र सनातन शक्तिको प्रमाण हो । लाखौं श्रद्धालुको साक्षीमा सम्पन्न भएको यो अद्भुत सिद्धि केवल साधनाको परिणाम मात्र नभई दिव्य आत्मबलको जीवन्त दृष्टान्त हो । नेपालभारतसहित विश्वका धेरै देशमा फैलिएको हिमालयन सिद्ध महायोग आज आध्यात्मिक विज्ञानको जीवित प्रयोगशाला बनेको छ । महायोगी बाबाको जीवन स्वयं ब्रह्मचेतनाको अभिव्यक्ति हो र आध्यात्मिक विज्ञानको ठूलो प्रयोगशाला पनि हो । अतः उहाँले यस जीवित भूसमाधिको दुर्लभ साधना गरेर संसारलाई चकित पार्नुभएको कुरामा नेपालीले गर्वको अनुभूति गर्नुपर्छ । यो केवल एक सिद्धिको विजय मात्र होइन, यो हाम्रो राष्ट्रको आध्यात्मिक पुनर्जागरणको उज्यालो प्रभा हो, जसले नेपाललाई विश्वमञ्चमा गौरवको शिखरमा उभ्याउने निश्चित संकेत प्रदान गरेको छ । महायोगको विश्वव्यापी उद्घोष नेपालभारत आध्यात्मिक शिखर यात्रा आउँदो जुन १ देखि १० तारिखसम्म मित्रराष्ट्र भारतको श्रीराम जन्मभूमि अयोध्यास्थित मनिराम दास छावनीमा अनन्त श्री विभूषित, परम बन्दनीय, पूज्य महन्त श्री नृत्य गोपाल दासजी महाराजको ८७औं प्राकट्य दिवसको शुभ अवसरमा आयोजना हुन गइरहेको भव्य आध्यात्मिक महोत्सव केवल एक कार्यक्रम होइन, यो युगान्तकारी आध्यात्मिक जागरणको ऐतिहासिक क्षण हो । भारतभरिका शंकराचार्य, जगतगुरु र महान सन्तहरूको दिव्य उपस्थिति रहने यस महोत्वमा नेपालका सद्गुरुदेव महायोगी सिद्धबाबालाई प्रमुख अतिथि तथा वाच्यकारको रूपमा ऐतिहासिक र गौरवशाली आमन्त्रण गरिएको छ । जसलाई भारतका प्रमुख सञ्चारमाध्यमहरू, दूरदर्शन जस्ता टेलिभिजनले प्रत्यक्ष प्रसारण गर्नेछन् । यसले संसारभरका करोडौं श्रद्धालु र भक्तजनहरूलाई आत्मिक रूपमा यो कार्यक्रमसँग जोड्नेछ । ऐतिहासिक उक्त अवसरमा राम जन्मभूमि अयोध्याको पवित्र र दिव्य स्थलबाट नेपालका सिद्धपुरुष महायोगी सिद्धबाबाको मार्फत हिमालयन सिद्ध महायोगको विश्वव्यापी उदघोष हुनेछ । यही क्षणबाट महायोग, ध्यान, साधना र सत्सङ्गको दिव्य लहर पुनः चल्नेछ । यो नेपाल र भारतबीचको वैदिक सनातन परम्पराको संरक्षण, सम्बद्र्धन र आत्मीयताको पुनर्जागरण हो । यो पवित्र पहलले पशुपतिकाशी, जनकपुरअयोध्या, मुक्तिनाथबद्रीनाथ जस्ता सांस्कृतिक र धार्मिक सम्बन्धलाई अझ गहिरो बनाउँदै आध्यात्मिक संवादको सेतु निर्माण गर्नेछ । यसै संवाद र एकताको बलमा धार्मिक पर्यटन प्रबद्र्धन, वैदिक सनातन संस्कृतिको संरक्षण, तथा नेपालको आत्मीय सम्बन्ध र आर्थिक समृद्धिमा अपूर्व योगदान सुनिश्चित हुनेछ । महायोग आत्मशुद्धिको साधन र चरित्रवान् युवाशक्ति समृद्ध राष्ट्रका निर्माता : जुन देशका युवा विदेश पलायन हुन्छन्, त्यो देश दिउँसै अँध्यारोमा डुब्छ । अविकास, अनिश्चितता र निराशाले ग्रस्त हुन्छ । किनभने आजका युवाशक्ति नै भोलिका राष्ट्र निर्माता हुन् । तर दुःखद् यथार्थ के छ भने आजको समयमा अधिकांश नवयुवामा स्वदेशमै केही गर्न सकिन्छ भन्ने आत्मविश्वास हराउँदै गएको छ । धेरै युवाले विदेश पलायनलाई नै भविष्य निर्माणको एक मात्र विकल्प ठानेका छन् । यो सोचसँगै उनीहरूमा दिशाहीनता, आत्मविस्मृति र व्यक्तिगत स्वार्थले स्थान लिँदै गएको छ । यस्तो अवस्थामा आत्मप्रकाशको खोज अत्यन्त आवश्यक भएको छ । आजको युगमा हामी प्रविधिको चकचकीमा त छौं, तर त्यसैले उज्यालोभित्र लुकेको नैतिक अँध्यारोलाई हामीले बुझ्न सक्नुपर्छ । आत्मप्रकाश कुनै बाह्य उपलब्धिबाट होइन, आध्यात्मिक बोध, योग र साधनाबाट निर्मित शुद्ध चरित्र र आत्मशुद्धिबाट मात्र सम्भव छ । आजका युवा नै भोलिको परिवर्तनका संवाहक हुन्, तर यदि उनीहरू आत्मामुखी भएनन्, विवेकशून्य भए भने राष्ट्र नै दिशाहीन बन्न सक्छ । त्यसैले आजको सबैभन्दा ठूलो आवश्यकता हो, नैतिकवान, चरित्रवान, अनुशासित, कर्तव्यपरायण र भक्तिभावयुक्त देशप्रेमी युवा शक्तिको निर्माण । यस्ता मूल्यहरूको बीजारोपण गर्ने शक्ति छ, महायोगको दिव्य साधनामा । सद्गुरुदेवले हिमालयन सिद्ध महायोग र हरित क्रान्तिको अभियन्ता बनेर युवाजगत्लाई आत्मअनुशासन, भक्तिभाव, देशप्रेम र स्वदेशमै स्वरोजगारको सम्भावनामा उत्प्रेरित गर्दै आउनुभएको छ । उहाँले युवालाई स्वावलम्बी, स्वाभिमानी बनाउँदै राष्ट्रसेवाको मार्गमा अघि बढ्न प्रेरणा दिनु भएको छ । जन्मभूमिलाई नै कर्मभूमि बनाउने आदर्श प्रस्तुत गर्दै, एक त्यागी, अबाल ब्रह्मचारी साधुसन्तको रूपमा, उहाँ यही महायोगको दिव्य पथमा साक्षात् दीप बनेर प्रज्वलित भइरहनु भएको छ । यो दीप हामी सबैका लागि मार्गदर्शक हो, जसले हामीभित्र आत्मप्रकाश र राष्ट्रप्रेम दुवैको ज्योति जगाउन सक्छ । महायोग केवल साधना गर्ने विधि होइन, जीवन जिउने शैली हो । जहाँ आहार, विहार संगत हुन्छ, मन, वचन र कर्म एक सूत्रमा बाँधिन्छ । सद्गुरुदेव महायोगी सिद्धबाबाले युवालाई मनमौजी जीवन होइन, आत्माको प्रकाशबाट विवेकयुक्त जीवनतर्फ डोर्याउनुपर्छ भन्ने एक मात्र उद्देश्यले सधैं भन्दिनुहुन्छ भित्र पसेर हेर, माथि उठेर सोच । यही सन्देशले आत्मा र शरीरको समन्वय बुझेर सत्कर्मी जीवनको आरम्भ गर्न सकिन्छ । निकट भविष्यमा भारतको अयोध्या धाममा हुन लागेको प्राकट्य दिवसको सत्सङ्ग महोत्सव केवल आध्यात्मिक समारोह होइन, यो नवयुवाका लागि दिव्य प्रेरणा हुनेछ । यस अवसरमा महायोगी सिद्धबाबाको मार्गदर्शनले हजारौं युवामा आत्मअनुशासन, महायोग साधना, भक्ति र सेवा भावको ज्वाला जाग्नेछ । सत्सङ्गको शक्ति नै हो । जहाँ मन परिवर्तन हुन्छ र जीवन परिवर्तन त स्वतः नै हुन्छ । निष्कर्ष नेपालको उज्यालो भविष्य र समृद्ध राष्ट्र निर्माण केवल नीति र योजनाबाट सम्भव हुँदैन । त्यसका लागि युवामा देशप्रेम, राष्ट्रसेवा र आत्मिक अनुशासनको ज्योति जलाउनु आवश्यक छ । आजको युगमा राष्ट्रले उपेक्षा गरेको मुख्य परिवर्तनशील शक्ति नैतिकवान्, चरित्रवान् र विवेकी नागरिकहरूको हो । जसको निर्माण केवल शिक्षालयबाट नभई सद्गुरुजस्ता राष्ट्रप्रेमी, त्यागी, सिद्ध पुरुषहरूको आध्यात्मिक मार्गदर्शनबाट मात्र सम्भव छ । त्यसैले, अब ढिला गर्ने समय छैन, नवयुवाले आत्मशुद्धिको मार्ग अपनाउनु पर्छ । विवेकको दीप जलाउनुपर्छ र राष्ट्र निर्माणको दिव्य यात्रामा समर्पित हुनुपर्छ । जसको जीवनमा सद्गुरुको सान्निध्य हुन्छ, त्यसको कर्म पवित्र, जीवन उज्यालो, आत्मा समृद्ध र राष्ट्र स्वाभिमानी हुन्छ । आजैदेखि देशका सम्पूर्ण नवयुवा शक्ति जागौं, महायोगको अभ्यास गरौं, र राष्ट्र निर्माणको बलियो आधारस्तम्भको रूपमा सशक्त ढंगले प्रस्तुत होऔं । यही हो हाम्रो युगको पुकार, राष्ट्र निर्माणका लागि आत्मनिर्माण ! पूर्वसशस्त्र प्रहरी महानिरीक्षक श्रेष्ठ समाजसेवी एवं महायोग साधनाका साधक हुन् ।"
"अर्थतन्त्र चलायमान हुने, उत्पादनमुखी बजेट","जेठ १५ गते सरकारले आगामी आर्थिक वर्षको बजेट सार्वजनिक गर्दै छ । थलिएको अर्थतन्त्र चलायमान हुने र स्वदेशमै उत्पादनलाई मलजल पुग्ने बजेटको प्रतीक्षामा छ निजी क्षेत्र । त्यसैकारण, एमालेकांग्रेसको बलियो सरकारबाट अर्थतन्त्र निको हुने र हात्ती जस्तै लम्किने गरी बजेट आउनुपर्ने निजी क्षेत्रको सुझाव छ । कार्यान्वयन नहुने र कागजमा मात्र देखिनेभन्दा कार्यान्वयन हुने र प्रतिफल दिने योजनालाई महत्व दिएर वास्तविक बजेट ल्याउनुपर्ने उनीहरूको माग छ । चलायमान बजेट चन्द्रप्रसाद ढकाल अध्यक्ष, नेपाल उद्योग वाणिज्य महासंघ (एफएनसीसीआई) संस्थागत सुझाव अर्थ मन्त्रालयलाई बुझाएका छौं । कोभिडपछि खुम्चिएको अर्थतन्त्रलाई बाहिर ल्याउन जरुरी छ । हुनत पछिल्लो तथ्यांकले पनि सकारात्मक सन्देश दिएको छ । अबको बजेट अर्थतन्त्रलाई चलायमान हुने गरी आउनुपर्यो । यसैबारे एफएनसीसीआईले अर्थ मन्त्रालयलाई सुझाव पनि दिइरहेको छ । व्यवसायीलाई लगानी गर्न डोमेस्टिक (आन्तरिक) होस वा प्रत्यक्ष वैदेशिक लगानी (एफडीआई) होस्, यसमध्ये लगानी आउने खालको प्रमोट हुनुपर्यो । खास गरेर घरेलु उत्पादनलाई उद्योग क्षेत्रमा प्राथमिकता दिनका लागि त्यस्ता आयात प्रतिस्थापन गर्ने खालको हुनुपर्यो । स्वदेशी उत्पादनलाई प्रोत्साहन दिनुपर्छ । सबै वातावरण मिलाएर ढुंगा, गिट्टी बालुवा निर्यातका लागि बजेटले व्यवस्था गर्नुपर्छ । यससँगै नेपालले भारतसँग १० हजार मेगावाट विद्युत् बिक्रीको सम्झौता गरेका छौं । यसकारण अब जलविद्युत् कम्पनीहरूमा लगानी गर्न यसअघि दिइरहेका इन्टेन्सिभ कमसेकम १० प्रतिशत दिइनुपर्छ । यसो हुँदा जलविद्युत् उत्पादन गर्दा सिमेन्ट, डन्डिको खपतसँगै रोजगारी सिर्जना हुने भएकाले यसलाई बजेटको प्राथमिकतामा राखिनुपर्छ । विद्युत् खपतका लागि बजेट आवश्यक गणेश कार्की, अध्यक्ष स्वतन्त्र ऊर्जा उत्पादक संघ नेपाल (इप्पान) ऊर्जा विकास मार्गचित्र, २०८१ लाई सरकारले अघि बढाएको छ । यसका लागि विद्युत् व्यापार सम्झौता (पीपीए) खुला गर्नुपर्छ । विद्युत् उत्पादनका लागि १० वर्षमा लिइएको लक्ष्यमा केन्द्रित हुन जरुरी छ । विद्युत् उत्पादन तथा निर्यातका लागि बजेटले ध्यान दिन जरुरी छ । अब खपतका लागि बजेटले सम्बोधन गर्नुपर्छ । यसका लागि सरकारले प्रसारणलाइन तथा वितरण प्रणालीमा बजेट विनियोजन गर्न आवश्यक छ । यसका साथै ऊर्जामा लगानीका लागि निजी क्षेत्रलाई सहज वातावरण बनाउन पनि उत्तिकै आवश्यक छ । नयाँ बजेटले नयाँ विषयमा मात्र नभई अघिल्ला वर्षहरूमा गरेका प्रतिबद्धता कार्यान्वयन गर्नुपर्छ । वन तथा वातावरणसँग सम्बन्धित विषयहरूमा पनि बजेटले नै सहजीकरण गरिदिनुपर्छ । अघिल्लो बजेटले हटाएको भन्सार विन्दुमा कर छुटलाई पुनः सुरु गर्नुपर्छ । बजेटले ऊर्जालाई प्राथमिकतामा राख्दै ऊर्जा सम्मि श्रणका लागि पनि वातावरण तयार गर्नुपर्छ । लक्जरी कर हटाउनुपर्छ विनायक शाह, अध्यक्ष होटल संघ नेपाल (हान) सरकारले आगामी आर्थिक वर्षको बजेट अंकमा होइन अक्षरमा बढी केन्द्रित भएर आउने भनेको छ । हाम्रो क्षेत्रले पनि बजेटबाट अहिलेको आर्थिक मन्दीको अवस्थाको निकास नै खोजेको हो । यस क्षेत्रको क्षमताको उपयोग भइरहेको छैन । यसका लागि चाहिने भनेको हवाईदेखि रोड कनेक्टिभिटी नै हो । आन्तरिक होस् या अन्तर्राष्ट्रिय पर्यटक आउनपर्यो । क्षमता उपयोग नभएको हुनाले नयाँ करका दर लगाउनु उपयुक्त हुँदैन । अहिले कर तिर्न सक्ने क्षमता छैन । सरकारले लगाइरहेको लक्जरी कर नै अहिले पर्यटकलाई उपयोगी देखिँदैन । नेपालमा पर्यटकलाई दिइने भौतिक सुविधामा कुनै वृद्धि भइरहेको छैन । कोभिड पछिका वर्षमा इकोटुरिजमका लागि नेपाली परिचित बनिरहेको छ । यस्तै होटल क्षेत्रमा विद्युतीय चुल्होलाई बढवा दिन प्रेरित गर्नुपर्छ । हवाई टिकटमा भ्याट हटाउनै पर्छ प्रतापजंग पाण्डे, प्रथम उपाध्यक्ष नेपाल वायुसेवा सञ्चालक संघ व्यवसायीलाई विश्वासमा लिने किसिमको बजेट आउनुपर्छ । अहिले लगानीको वातावरण खस्किएको छ । लगानीमा उत्साह ल्याउने किसिमको बजेट आउनुपर्छ । यसले एकातिर रोजगारी सिर्जना गर्छ भने अर्कोतिर सरकारलाई कर पनि तिर्छ । यसले सरकारलाई कर पनि बढ्छ । सरकारले लिँदै आएको हवाई टिकटमा मूल्य अभिवृद्धि कर (भ्याट) ले नेपाल महँगो गन्तव्यमा परेको छ । कम्तीमा अन्तर्राष्ट्रिय हवाई टिकटमा भ्याट हटाउनै पर्छ । यस्तै, हवाईजहाज र त्यसका पाटपुर्जालाई एउटै शीर्षकमा वर्गीकरण गर्न जरुरी छ । उड्डयन क्षेत्रलाई परिचालन गर्न पर्यटक बढाउन सक्नुपर्छ । पर्यटक बढाउने नीति सरकारको हुनुपर्छ । यसका लागि कनेक्टिभिटीमा नै जोड दिन आवश्यक छ । आन्तरिक हवाई उद्योगलाई प्रोत्साहन गर्दै सेवा वृद्धिमा प्रेरित गर्नपर्छ । उद्यमशीलतामा केन्द्रित बजेट शोभा ज्ञवाली, अध्यक्ष नेपाल महिला उद्यमी महासंघ उत्पादनमुखी नभएसम्म कुनै पनि देश अघि बढ्न सक्दैन । आगामी बजेटले सकेसम्म उद्योगधन्दा, उद्यमशीलता, पर्यटनलाई प्राथमिकता दिनुपर्छ । यी क्षेत्रमा आत्मनिर्भर बन्न सक्यो भने जस्तोसुकै अवस्थामा पनि बाँच्न सकिन्छ । घरेलु तथा साना उद्योगमा आत्मनिर्भर बन्दा कोभिड महामारीबाट थाइल्यान्डमाथि उठेको उदाहरण छ । युवाहरूलाई बिदेसिन दिनेभन्दा नेपालमा नै केही गर्नका लागि बजेटले उद्यमशीलतामा कार्यक्रम ल्याउन आवश्यक छ । यसका शिक्षा, दक्षतामा लगानीको नीति बजेटले लिनुपर्छ । उत्पादन लागत कम गर्न सहुलियत नरेशलाल श्रेष्ठ, अध्यक्ष नेपाल निर्यात परिषद् देशको अर्थतन्त्र आयातमुखीभन्दा पनि निर्यातमुखी हुनुपर्छ । हाम्रो उत्पादनको लागत भारत, चीन, बंगलादेश र अन्य देशभन्दा बढी छ । यसले हाम्रो निर्यातले अन्य बजारमा प्रतिस्पर्धा गर्न सकिरहेको छैन । उत्पादन लागत कम गर्न सरकारले सहुलियत दिनुपर्ने हुन्छ । कच्चपदार्थ आयातमा लिइरहेको मूल्य अभिवृद्धि कर (भ्याट) छुट हुनुपर्छ । ऋणको ब्याजदर प्रतिशतमा सीमित, नगद अनुदान निर्यातको १० प्रतिशतसम्म दिने व्यवस्था, निर्यात भएका वस्तुको ढुवानी लागात कम गर्न भारत सरकारसँग वार्ता गरी फास्ट ट्रयाक बाटो माग्न जरुरी छ । विदेशबाट आउने कच्चापदार्थलाई नेपालमा नै उत्पादन गर्ने व्यवस्था गर्नुपर्छ । भारतमा भइरहेको निर्यात स्थायी प्रकृतिको नभइरहेकोले यसलाई स्थायी गर्न पहल गर्नुपर्छ । सफ्टवेयर क्षेत्रलाई ऋणको व्यवस्था गर्नुपर्यो चिरञ्जीवी अधिकारी, वरिष्ठ उपाध्यक्ष कम्प्युटर एसोसिएन नेपाल महासंघ (क्यान) नेपालको सूचनाप्रविधमा सफ्टवेयरबाट सम्वृद्धि ल्याउने हो भने सफ्टवेयरमा लगानीको वातावरण बनाउनुपर्छ । यहाँ पहिला नै प्रमाणित भइ स्थापित भएका सफ्टवेयरलाई विदशी टेन्डर नगरी नेपाली सफ्टवेयर प्रयोगमा ल्याउन बजेटले व्यवस्था गर्नुपर्छ । अहिले बजेटले करोडौं लगाएर बनाएको सफ्टवेयर राखेर बैंक ऋण लिन सक्ने व्यवस्था गर्नुपर्छ । बैंक तथा वित्तीय सम्बन्धमा सफ्टवेयर क्षेत्रसँग सम्बन्धित स्पष्ट नीति छैन । यसले अहिले अप्ठ्यारो भइरहेको छ । यसको भ्यालुएसन गरेर ऋणको व्यवस्था हुने हो भने यो क्षेत्र बुम हुन्छ । अर्को भनेको यो क्षेत्रसँग सम्बन्धित स्टार्ट अपलाई कम्तीमा ५ वर्ष कर नलिने नीति लिन आवश्यक छ । स्टार्टअप नीतिमा भएको फन्डलाई प्रक्रियागत सरलीकरण गरेर वास्तविक र इनोभेसन आइडियाले फन्डिङ पाउनुपर्छ । स्टार्टअप रिकभरी फन्डको पनि व्यवस्था हुनुपर्छ । एआई, साइबर सेक्युरिटीसँग सम्बन्धित अध्ययनका लागि अध्ययन तथा अनुसन्धान फन्डको व्यवस्था गर्नुपर्छ । आईटी अध्यादेश कार्यान्वयनका लागि कार्यविधि र निर्देशिका आउन आवश्यक छ । नीति कार्यक्रम अनुरूपको बजेट रवि सिंह, अध्यक्ष नेपाल निर्माण व्यवसायी महासंघ अर्थ मन्त्रालयले ल्याएको नीति तथा कार्यक्रमलाई कार्यान्वयन गर्ने गरी आगामी बजेट ल्याउन आवश्यक छ । नीति तथा कार्यक्रमले अबका २ आर्थिक वर्षमा सम्पूर्ण योजनाहरू सम्पन्न गर्ने भनेको छ । योअनुसार सबै योजनाहरू आगामी बजेटमा समावेश हुनुपर्यो । जति पनि योजना यो बजेटमा समावेश हुँदैनन्, ती योजना स्वतः रूपमा खारेज हुने बजेटमा व्यवस्था हुनुपर्यो । यसो हुँदा मात्र सरकारले लिएको नीति तथा कार्यक्रमले सार्थकता पाउँछ । यसमा बजेट केन्द्रित हुन जरुरी छ । योसँगै प्राविधिक रूपमा अन्य काम लगाउने सरकारी निकायलाई सोही अनुरूप निर्देशन दिएर काम अघि बढाएर सम्पन्न गर्नपर्छ । अर्को भनेको अहिले सार्वजनिक खरिद नियमावलीको दफा ५९ को ८ का कारणले आयोजनाहरू अल्झिएर बसेका छन् । यो व्यवस्थाअनुसार आयोजना सम्पन्न पछि आयोजनाको सबै लागत सम्बन्धित कम्पनीबाट असुल्ने प्रावधान छ, त्यो खारेज हुनपर्छ । विदेशीलाई अपार्टमेन्ट दिने व्यवस्था लागू हुनुपर्छ दीपक मल्होत्रा, वरिष्ठ उपाध्यक्ष नेपाल चेम्बर अफ कमर्श बजेटमा भन्सार, आयकर लगायतका करका दर घट्छन र बढ्छन् । यसमा हामीले केके कुरामा भन्सार घट्दा, कर घट्दा, अन्तःशुल्क नलगाउँदा कस्तो असर गर्छ, आयकरको दायरा फराकिलो पार्दा के हुन्छ भनेर सम्बन्धित निकायमा सुझाव दिइसकेका छौं । जुन प्रकारले यो सरकार अर्थतन्त्रको अहिलेको अन्योललाई चिर्ने गरी ६ वटा अध्यादेश ल्याएर सकारात्मक काम गरेको छ, सोही अनुसार नै बजेट आउँछ भन्ने लाग्छ । अर्थतन्त्रलाई सुधार्न यो बजेटले मदत पुर्याउँछ । बजेटअनुसार नै मौद्रिक नीतिले पनि तादम्यता मिलाएर अर्थतन्त्रलाई निकास दिनुपर्छ । जबसम्म घरजग्गाको व्यापार फस्टाउँदै तबसम्म अर्थतन्त्र सुध्रिदैन । यसको चेन इफेक्ट अन्य व्यापार व्यवसायमा पनि परेको छ । बजेटमा कुनै पनि हालतमा विदेशीलाई अपार्टमेन्ट दिने व्यवस्थालाई लागू गर्नुपर्छ । बहु भ्याट प्रणालीमा जाने व्यवस्था आवश्यक रोहित गुप्ता, उपाध्यक्ष नेपाल उद्योग परिसंघ आगामी बजेट विस्तारित हुनुपर्छ । अहिले बजार सुस्त र गतिहिन भएको छ । यसलाई चलायमान बनाउनका लागि औद्योगिक व्यापार बढाउने रणनीति बजेटले लिनुपर्छ । आयात प्रतिस्थापन गरेर निर्यात प्रबद्र्धनमा जोड दिनुपर्छ । भएका उद्योगहरूलाई कसरी पूर्णत क्षमता चलाउन सकिन्छ भन्नेमा पनि बजेट केन्द्रित हुनुपर्छ । यसका लागि सरकारले नयाँ ऐनकानुन ल्याउन आवश्यक छ । परिसंघले पहिलादेखि नै बहु भ्याट प्रणालीको माग गर्दै आएको छ । छिमेकी मुलुक भारतमा पनि यो प्रणाली लागू छ । नेपालमा १३ प्रतिशत भनेर भ्याटलाई स्थिर बनाइएको छ । खैरो कालोबजारीलाई नियन्त्रण गर्न बहु भ्याट प्रणाली लागू गर्ने व्यवस्था बजेटले गर्नुपर्छ । यसका साथै आन्तरिक उत्पादन बढाउने गरी नीति नियम ल्याउन जरुरी छ । वास्तविक बजेट डा जगदीशचन्द्र पोखरेल  पूर्वउपाध्यक्ष, राष्ट्रिय योजना आयोग आगामी आवको बजेटले भरसक विनियोजन गरेको बजेट जति छुट्याएको छ सोहीअनुसार खर्च गर्ने खालको हुनुपर्छ । चालु आवको मध्यावधि समीक्षाबाट बजेट घटाउने काम भयो । तर, आगामी आवमा यसो हुनु भएन, बरु वास्तविकतामा आधारित बजेट विनियोजन गरिनुपर्यो । कति खर्च गर्न सकिन्छ, मोटामोटी सोहीभित्र रहने गरी विनियोजन हुनुपर्यो । विनियोजित बजेट बीचमा घटाउनुपर्ने स्थिति हुनु भएन । अहिलेको बजेटको बढी फोकस पूर्वाधार र सामाजिक क्षेत्रमा हो । विशेष गरेर बनेको पूर्वाधारहरूको जतिसक्दो बढी प्रतिफल लिने हिसावले कार्यक्रमहरू राख्नुपर्यो । पहिला ठूला आयोजनामा लगानी भइसकेको छ वा सकिने स्थितिमा छन् भने त्यसलाई टुंगो लगाऔं । बजेट छर्ने काम नगरौं । हुनत राजनीतिक बाध्यता होला तर भरसक संघीय सरकारले छर्ने काम गरी नगरी ठूला आयोजनामै केन्द्रित होऔं । बरु बजेट छर्ने नै भए प्रदेश तहले गर्छ । यससँगै अहिले हेर्नै पर्ने कुरा मुलुक संघीयतामा आइसकेपछि सातै प्रदेशलाई एउटै आँखाबाट हेर्नुभएन । बजेट विनियोजनमा सन्तुलन हुनुपर्छ । कर्णाली, सुदूरपश्चिम लगायतका केही क्षेत्र दुर्गम नै छन् । उत्पादनमुखी बजेट पञ्चाकाजी श्रेष्ठ  अध्यक्ष,राष्ट्रिय कृषक समूह महासंघ, नेपाल कृषि प्रधान देशले कृषि प्रणाली र खाद्य प्रणालीमार्फत आत्मनिर्भरताको पाइला अगाडि सार्नका लागि सार्थक हस्तक्षेप गर्नेे र देशलाई चाहिने खाद्यान्न आफैं उत्पादन गर्ने राष्ट्रिय संकल्प सहितको बजेट आवश्यक छ । सरकारले २०८१ देखि २०९१ सम्मका लागि घोषणा गरेको कृषि लगानी दशकलाई कार्यान्वयनमा लैजान लगानीको स्रोत सुनिश्चितता सहित प्रदेश सरकार र स्थानीय तहलाई स्पष्ट खाका उपलब्ध गराई कार्यान्वयनको योजना ल्याउनुपर्छ । १६औं आवधिक योजनाको मर्मअनुसार खाद्य तथा पोषण सुरक्षा सुनिश्चित गर्न पर्यावरणीय कृषिमार्फत मौलिक तथा रैथाने उत्पादन, प्रकृति सम्मत कृषि पद्धति अवलम्बन, खाद्य प्रणालीको रूपान्तरणकारी अभ्यास एवं स्थानीयकरणमा जोड दिई उत्पादनदेखि उपभोगसम्म स्वस्छ खाद्य श्रृखलालाई सवलीकरण गर्ने बजेट आवश्यक छ । कृषि विबा कार्यक्रममा ८० प्रतिशत संघीय अनुदानलाई निरन्तरता गरी ग्रामीण समुदायका भूमिहीन, साना र सीमान्तकृत वर्गले महसुस गर्ने गर ग्रामीण समुदायमा पुग्ने प्रणाली निर्माण खाद्य अधिकार, खाद्य सम्प्रभुता ऐन २०७५, नियामावली २०८० को वयवस्था र भावनाअनुसार किसानको पहिचान, अनुदान प्रणालीको वयवस्थापन, बाँझो जमिनको कृषि प्रयोजनामा उपयोगका लागि स्थानीय तहको अगुवाई र राष्ट्रिय कृषक समूह महासंघ, नेपाल समेतको सहजीकरणमा सुुरुवात भएको किसानको पहिचान, सूचीकरण वर्गीकरण, परिचयपत्र र त्यसको आधारमा सेवा सुविधा एकद्वार प्रणालीबाट वितरण गर्ने नीति र कार्यान्वयनको लागि बजेट जरुरी छ । विदेशबाट फर्कनेनेपालमा रहेका युवा शक्ति र सीपलाई सम्बोधन गरी युवा लक्षित हरित कृषि रोजगार कार्यक्रमलाई बजेटमा समेटन आवश्यक छ । लाभकरमा सहुलियत डाकेशवप्रसाद श्रेष्ठ अध्यक्ष, नेपाल सेयरबजार लगानीकर्ता संघ हामीले अर्थ मन्त्रालयमा १५ बुँदे सुझाव दिएका छौं । विशेष गरेर सेयर बिक्रीमा पुँजीगत लाभकरमा सहुलियत दिए राम्रो हो । यदि सहुलियत नदिने हो भने पनि यसलाई आयकर ऐनको दफा ९२ मा राखिदिनुपर्यो । सकभर पुँजीगत लाभकर बढाउने होइन, यसले लगानीकर्तालाई निरुत्साहित गर्छ । बढाउने अनुमान गरी रहदा लगानीकर्तामा कस्ता प्रभाव पर्छन भन्नेबारे ख्याल गरिनुपर्छ । यसकरण पुँजीगत लाभकर बढाउनु हँुदैन भन्छौं । कम्तीमा यसलाई अन्तिम कर हो भनेर राखिदिनुपर्यो । यता नेपाल राष्ट्र बैंकले सेयर धितो कर्जाको जोखिमभार १२५ प्रतिशतबाट घटाएर १०० प्रतिशतमा कायम गर्ने भनिसकेकोे छ । यसले पनि सहज त गर्ला । उपभोक्तामुखी बजेट माधव तिमिल्सिना अध्यक्ष  उपभोक्ता अधिकार अनुसन्धान मञ्च आगामी वर्षको बजेट स्वच्छ, प्रतिपर्धी र उपभोक्तामैत्री संविधानको धारा ४४ ले प्रत्याभूत गरेको मौलिक हक कार्यान्वयनका लागि आपूर्ति व्यवस्था सहज र सरल बनाउन अनुगमन र नियमनलाई कडाइ गर्ने हुनुपर्छ । साथै बजार नीति, आपूर्ति नीति, उपभोक्ता नीति, उपभोक्ता संरक्षण ऐन २०७५ लाई पनुर्लेखन गर्नुपर्छ । छाता कानुनको रूपमा तिनै तहको सरकारको सशक्त र प्रभावकारी उपस्थितिका लागि एकीकृत कानुनको निर्माण गर्नुपर्छ । पालिकाहरूमा सुपथ मूल्य पसल सञ्चालन गर्न आपूर्ति नियमित गर्न, मूल्यवृद्धि नियन्त्रण गर्न, आवश्यक नीतिगत व्यवस्था प्रभावकारी गराउन केन्द्रीय रूपमा रहेका सबै विभागहरूलाई स्रोत साधन र जनशक्तिको पूर्ण व्यवस्था गर्नुपर्छ । उपभोक्ता सुरक्षाकोष स्थापना गर्न उपभोक्ता अदालतलाई क्षेत्राधिकारी विस्तार गर्दै देशव्यापी स्थापन गर्न स्कुल कलेज विभिन्न समुदायमा गई उपभोक्ता जागरण कार्यक्रम सञ्चालन गर्नुपर्छ । उपभोक्ता हितका क्षेत्रमा सक्रिय उपभोक्ता हितसम्बन्धी सक्रिय संघसंस्था सञ्चारकर्मी अधिकारकर्मी र कर्मचारीहरूको क्षमता विकासका लागि विभिन्न भम्रण तालिम र अनुदानको व्यवस्था गरिनुपर्छ । विधिको शासन र कानुनी राज्य स्थापनाका लागि उपभोक्तामैत्री बजार आजको आवश्यकता छ । यसैमा केन्द्रित रही उपभोक्तामैत्री बजेटको अपेक्षा गरेको छ । शिक्षाको गुणस्तर सुधार्ने बजेट गुणराज मुक्तान अध्यक्ष, विद्यालय व्यवस्थापन समिति आर्थिक वर्ष २०८२८३ को बजेटले विद्यालय शिक्षाको गुणस्तर सुधारमा केन्द्रित हुनुपर्छ । गुणस्तरीय शिक्षाको खोजीमा अभिभावकहरू आफ्नो ओैकातअनुसार भौतारिरहेका छन् । राम्रो विद्यालयको खोजीमा छन् । गाउँबाट सहर र सहरबाट विदेशमा समेत बसाइँ सरेका छन् । विदेशमा राम्रो शिक्षाको नाममा महँगो मूल्य चुकाउनु परेको छ । यो अवस्था सम्बोधन गरेर सार्वजनिक शिक्षाको गुणस्तर कायम गर्न सक्नुपर्छ नत्र सरकारले गुणस्तरीय शिक्षाको आकंक्षा सम्बोधन गर्न नसक्दा जनसंख्या बनोटको समग्र पक्षमा असर गरेको छ । शिक्षाको कारण जन्मदर र बसाइँसराइ प्रभावित छ । यस्तै, संघीयताको कार्यान्वयनपश्चात् विद्यालय शिक्षाको सुपरभिजन प्रणाली ध्वस्त भएको छ । कक्षा कोठाको शिक्षण सिकाइमा सहयोग संयन्त्र ब्युँताउनु पर्दछ । माध्यमिक तहको मूल विषयको शिक्षक अभावको समस्या यो बजेटले सम्बोधन गर्नुपर्छ । विद्यालय र समुदायबीच कमजोर सम्बन्ध यो बजेटले जोड्न सकेमा र अभिभावक र शिक्षकको साझेदारीमा गुणस्तरीय शिक्षाको रणनीति लिन सकेमा राम्रो हुन्छ । हस्तकला प्रवर्द्धन गर्नुपर्छ प्रचण्ड शाक्य  पूर्वअध्यक्ष, नेपाल हस्तकला महासंघ सरकारले यस पालिको बजेटमा भविष्यमा हुन सक्ने भयावह अवस्थालाई हेरेर लगानी गर्नु जरुरी छ । अहिले दिनहुँ युवाहरू बहिरिएको अवस्था छ । यसले के आकलन गर्न सकिन्छ कि भविष्यमा युवा खोज्न गाह्रो हुन सक्छ । र, हामीसँग पूर्वमेचीदेखि महाकालिमा भएको प्राकृतिक रेशालाई अहिले नै प्रयोग या प्रशिक्षणमा ल्याउन सकियो भने पक्कै पनि फाइदा हुनेछ । हुन त युरोपको लडाइँले विश्वको अर्थ तन्त्र पक्कै पनि संकुचित हुँदै गएको छ । तर, यो अवस्थालाई मौकाको रूपमा लिनुपर्छ । यसै अवस्थामा नयाँ प्रविधि तथा नयाँ डिजाइनमा हामीले लगानी गर्न सक्यो भने पक्कै पनि भविष्यका लागि राम्रो हुन्छ । जस्तै हस्तकला ग्रामको अवधारणा, ललितपुरको जस्तो कला नगरी विश्वलाई चिनाउन सक्नुपर्छ । साथै नेपाली कला बिश्व मा नै परिचित अवस्थामा यसलाई एकेडेमिक लेबलमा लान सक्थ्यौ । वित्तीय क्षेत्र बलियो नरबहादुर थापा, पूर्व कार्यकारी निर्देशक, नेपाल राष्ट्र बैंक नेपाल राष्ट्र बैंकको पहिलो काम वित्तीय क्षेत्रलाई नै बचाउने हो । वित्तीय क्षेत्र बचे निजी क्षेत्र बच्छ । निजी क्षेत्र बचे सरकारको राजस्व परिचालन गर्ने ठाउँ हुन्छ । केन्द्रीय बैंकले बैंक तथा वित्तीय संस्थासँग भएको अधिक तरलतालाई अर्थतन्त्रमा डोर्याउनुपर्छ । यसका लागि सरकारले पनि भ्रष्टाचार न्यूनीकरण गर्ने, संस्थागत सुशासन कायम गर्ने, संघसंस्थाहरूलाई स्वायत्त ढंगले काम गर्न दिने हो भने अधिक तरलता लगानीतर्फ बढ्छ । संस्थाहरूलाई स्वायत्त काम गर्न नदिने, भष्ट्राचार पनि कम नहुने र डुईङ विजनेशमा कुनै सुधार नहुने हो भने गतिरोध २०८२ मा पनि लम्बिने देखिन्छ । अहिले वित्तीय क्षेत्र स्थिर छ । सो विन्दुबाट कता जाने भन्ने कुराको निक्र्यौल हुन सकेको छैन । कतिपयले बैंकहरूले घरजग्गातिर लगानी गरे अर्थतन्त्र लयमा जान्छ भन्छन, कतिपयले सेयर बजारमा, कसैले साना तथा मझैला उद्यमीतिर लगानी गरे उद्यमशीलता विकास गरी युवा विदेश पलायन रोकिन्छ भनिरहेका छन् । कसैले ठूला व्यापारी जसले बैंकबाट धेरै ऋण लिएका छन्, उनीहरूको कर्जालाई पुनर्संरचना तथा पुनरतालिकीकरण गरेर भएपनि बचाउनुपर्छ भन्छन् । जलविद्युत् लगायतका पूर्वाधारमा लगानी बढाए अर्थतन्त्र चलायमान गर्छ भन्छन् । सबैले आआफ्नो अनुकूलका दाबी गर्छन् । यसअवस्थामा बैंकहरूको लगानीले कुनै क्षेत्रमा पनि गति लिन सकिरहेको छैन । अब थप कर्जा जाने नयाँ व्यवस्था छैन । साना तथा मझौला उद्यम व्यवसायमा जाने कर्जाको संस्थागत व्यवस्था छैन । सरकारले सहुलीयतपूर्ण व्याज अनुदान व्यवस्थालाई पनि झिकिसक्यो । जनमुखी बिमा बजार रवीन्द्र घिमिरे  बिमा विज्ञ अध्यक्ष, नेपाल बिमा तथा जोखिम व्यवस्थापन संघ जोखिम व्यवस्थापन, बिमा र सामाजिक सुरक्षा एकै पिरामीडका तीन पक्ष हुन् । तसर्थ तीनै क्षेत्रमा कार्यरत सबै निकायहरूबीच समन्वय गरी सरकारले एकीकृत जोखिम व्यवस्थापन तथा बिमा नीति जारी गर्नु आवश्यक छ । बिमा तथा जोखिम व्यवस्थापनसम्बन्धी प्राज्ञिक पाठ्यक्रमको अध्यापन गर्दै यस क्षेत्रमा आवश्यक योग्य जनशक्ति आपूर्ति गर्नुपर्दछ । गरिबी निवारणका लागि लघुबिमा, पारामेटिक बिमा, जलवायु अनुकूल बिमा र सबैलाई सर्वसुलभ स्वास्थ्य सेवाका लागि सामाजिक स्वास्थ्य बिमा प्रणालीलाई सुदृढ गर्नुपर्छ । बिमाप्रति विश्वास अभिवृद्धि गर्नका लागि पारदर्शिता, सुशासन, इमानदारी, नैतिकता, गुणस्तरीय सेवा र समयमा दाबी भुक्तानी गर्नुपर्छ । जसका लागि विश्वासिलो नियामक प्रणालीको विकास गर्दै, ठगी तथा अनियमित क्रियाकलापविरुद्ध लड्नका लागि मूल्यमा आधारित बिमा कर्मचारीहरूको सशक्त टिम निर्माण गर्नुपर्छ । बिमा उद्योगका लागि अपरिहार्य अन्य निकायहरू बिमा ब्रोकर, तेस्रो पक्ष सहजकर्ता, वेभ एग्रिग्रेटर, डाटा सेन्टर, ठगीविरुद्ध कार्य गर्ने निकाय, बिमित हित कोष, प्राज्ञिक अनुसन्धान केन्द्र लगायतका विभिन्न संस्थाहरूको स्थापना र विकास हुुनु जरुरी छ सो तर्फ सम्बन्धित निकायको ध्यान जानेछ । बिमा क्षेत्र, अन्य क्षेत्रहरू जस्तै विविध समस्या र चुनौतीको सामना गर्दै अघि बढिरहेको छ । २०८२ मा बिमा क्षेत्रमा अन्तर्राष्ट्रिय असल अभ्यासको सिको गर्दै जनमुखी बिमा बजारको बिकास होस् भन्ने अपेक्षा गरिएको छ । चलचित्रलाई पनि सम्बोधन गरियोस नरेन्द्र महर्जन, अध्यक्ष नेपाल चलचित्र संघ हरेक वर्ष हामीले सरकारसँग माग गर्दै आएका छौं, सुझाव पनि दिएका छौं । तर, अहिलेसम्म सुनुवाइ भएको छैन । घरेलु बक्स अफिसमा नेपालमा सिनेमा हलको संख्या घटिरहेको छ । यो उद्योगका लागि समस्या बनिरहेको छ । यसका लागि आगामी बजेटमार्फत सरकारले यो उद्योगलाई सम्बोधन गर्नुपर्छ । नयाँ आउने लगानीकर्तालाई आकर्षित गर्नुपर्छ । यसका लागि कर अलि बढी छ, यसमा परिमार्जन गर्न आवश्यक छ । करकै कारणले कर्पोरेट हाउसले यसमा लगानी गरेका छैनन् । भन्सार छुटमा पनि साउन्ड सिस्टमलाई छुट्ट्याइएको छ, यसलाई पनि छुटमा नै राख्न पर्छ । ५ वर्षपछि कसैले पुनर्निर्माण (रेनोभेसन) गर्छ भने त्यसमा पनि छुटको व्यवस्था गर्नुपर्छ । हरेक वर्ष लागिरहेका छौं तर पनि सरकारले यो उद्योगलाई उपेक्षा गरिरहेको छ । यसको सम्बोधन हुनुपर्छ । करका मापदण्ड सरल शशी राई,अधिवक्ता मुलुकका स्टार्टअपहरूले २०८२८३ को बजेटमा धेरै परिवर्तनहरू चाहेका छन् । नवीकरण र विस्तार दर्ता शुल्क छुट हुनुपर्छ । स्टार्टअपहरूका लागि करका मापदण्डहरू स्पष्ट र सरल बनाउनुपर्छ । स्पष्ट, लचिलो नियमहरू सुनिश्चित गर्नुपर्छ, ताकि अधिक स्टार्टअपहरूले एनपीआर १० मिलियनसम्मको कारोबारमा पाँच वर्षको कर छुटबाट लाभ उठाउन सकून् । यस्तै, प्रत्यक्ष वित्तीय सहायता र सीड फन्डिङ बढाउनुपर्छ, विगतका पहलहरूलाई बाधा पुर्याउने ढिलाइ वा ब्युरोक्रेटिक अवरोधहरूबाट बच्न कार्यान्वयन संयन्त्रलाई सुदृढ पार्नुपर्छ । कोष स्रोतहरूमा विविधीकरण गर्न र स्टार्टअपहरूको दिगो विकासलाई प्रोत्साहित गर्न उद्यम पुँजी र निजी इक्विटी लगानीलाई बढावा दिनुपर्छ । स्टार्टअप सञ्चालन गर्न भूमि अधिग्रहण र कम्पनी दर्ता प्रक्रियाहरू सहित औद्योगिक र व्यापार नियमहरूलाई सरल बनाउनुपर्छ । प्राविधिक र व्यापार विकास सहयोगका साथ स्टार्टअपहरू प्रदान गर्न प्रदेशहरुमा इन्क्युबेसन पूर्वाधार र मेन्टरसिप कार्यक्रमहरू बढाउनुपर्छ ।"
अमेरिकाले अस्थायी रुपमा विदेशी विद्यार्थीको भिसा रोक्यो,"वाशिङ्टन डीसी : अमेरिकाले विदेशमा रहेका आफ्ना दूतावासहरूलाई नयाँ विद्यार्थी भिसा आवेदनहरू अस्थायीरुपमा रोक्न आदेश दिएको छ। अमेरिकी राष्ट्रपति डोनाल्ड ट्रम्पको प्रशासनले अब आवेदकहरूको सामाजिक सञ्जालको गहन अनुसन्धान गर्ने जनाएको छ। विद्यार्थी भिसाका आवेदकहरूको सामाजिक सञ्जाल जाँच (सोसल मिडिया स्क्रिनिङ) कडा बनाउने तयारीस्वरूप यस्तो निर्णय लिएको जनाइएको छ। अमेरिकी विदेश मन्त्रालयले विश्वभरका अमेरिकी कूटनीतिक नियोगहरूलाई पठाएको एक पत्रमा विदेश मन्त्री मार्को रुबियोले यो स्थगन 'अर्को निर्देशन नआएसम्म' कायम रहने उल्लेख गरेका छन्। ज्ञापनमा भनिएको छ, 'विद्यार्थी तथा बिदेशी विनिमय कार्यक्रमका लागि आवेदन दिनेहरूका सामाजिक सञ्जालको जाँच प्रक्रिया अझ कडाइका साथ अगाडि बढाइनेछ,'जसले विश्वभरका अमेरिकी दूतावास र वाणिज्यदूतावासहरूमा 'गम्भीर प्रभाव' पार्नेछ। यो निर्णय राष्ट्रपति ट्रम्प र अमेरिकाकै केही प्रतिष्ठित विश्वविद्यालयहरूबीच बढ्दो विवादको सन्दर्भमा आएको हो। ट्रम्पले ती शिक्षण संस्थाहरूलाई अत्यधिक वामपन्थी भएको आरोप लगाउँदै आएका छन्। उनले केही विश्वविद्यालयहरूले क्याम्पसमा यहूदी विरोध (एण्टीसेमिटिज्म) फैलाउन सहजीकरण गरेको र जातीय आधारमा विभेदकारी भर्ना नीति अपनाएको दाबी गरेका छन्। विगत दुई महिनायता, हार्वर्ड र डोनाल्ड ट्रम्प प्रशासन बीचको विवाद गहिरो हुँदै गएको छ।"
डोटीमा होटलको छतबाट खसेर युवकको मृत्यु,डोटी : डोटीमा छतबाट खसेर एक युवकको मृत्यु भएको छ । मृत्यु हुनेमा जोरायल गाउँपालिका १ गैरा (भड्डी) बस्ने अन्दाजी ३२ वर्षीय दिपक खड्का रहेको जिल्ला प्रहरी कार्यालय डोटीले जनाएको छ । खड्का मंगलबार राति करिब डेढ बजेतिर जोरायल गाउँपालिका १ गैरामा भुपेन्द्र घर्ती मगरले सञ्चालन गर्दै आएको लुम्बिनी भान्सा घर एण्ड लजको तीन तलामाथिको छतबाट खसेका थिए । प्रहरी सहायक निरीक्षक पदम सिंहका अनु्सार घाइते अवस्थाका उनलाई उपचारका लागि डडेल्धुरा अस्पतालमा पठाएको थियो। बिहान ५ बजेतिर डडेल्धुरा अस्पतालले चेकजाँच गर्ने क्रममा मृत घोषणा गरेको हो। स्थानीयका अनुसार खडकाले मदिरा सेवन गरेको बुझिएको छ। प्रहरीले घटनाको विस्तृत अनुसन्धान गरिरहेको छ।
बुटवलमा पूर्वश्रीमानले गरे पूर्वश्रीमती र दुई छोरीको हत्या,कोइराला आफ्नै दाजुलाई हत्या गरेर कारागार बसी केही वर्ष अघि मात्र संविधान दिवसको अवसरमा आम माफी पाएर छुटेका हुन्। बुटवल : बुटवलमा पूर्वश्रीमानले नाबालक दुई छोरी र पूर्वश्रीमतीको हत्या गरेका छन्। बुधबार बिहान चार बजे बुटवल उपमहानगरपालिकाको होराइजन चोकस्थित मिलिजुली पथमा बस्दै आएका ३४ वर्षीया दिपा बस्याल र उनका दुई छोरीको पूर्वश्रीमान सुजन कोइरालाले घरेलु हतियार प्रयोग गरेर हत्या गरेको जिल्ला प्रहरीकार्यालय रुपन्देहीका सूचना अधिकारी प्रहरी नायव उपरीक्षक सुरज कार्कीले जानकारी दिए। उनका अनुसार छोरीहरू चार हिमानी बस्याल र सात वर्षीया स्नेहा बस्यालको हत्या भएको हो। सुजनले आफ्नै घरमा बोलाएर हत्या गरेको रुपन्देही प्रहरीले जनाएको छ। दीपा श्रीमान दुबई रहेका छन्। उनीहरूबीच सम्बन्धविच्छेद भएपछि अर्को विवाह गरेका थिए। हत्या गर्ने कोइरालालाई प्रहरीले नियन्त्रणमा लिएको छ। कोइराला आफ्नै दाजुलाई हत्या गरेर कारागार बसी केही वर्ष अघि मात्र संविधान दिवसको अवसरमा आम माफी पाएर छुटेका हुन्।  यस अगाडि छोरी हुनुपर्नेमा अन्यथा भएकाले सच्याइएको छ।
जिल्ला होटल व्यवसायी संघले विमानस्थलमा यात्रु सहायता कक्ष स्थापना गर्दै,काठमाडौं : जिल्ला होटल व्यवसायी संघ काठमाडौं र त्रिभुवन अन्तर्राष्ट्रिय विमानस्थलको आगमन कक्षको व्यवसाय आईएमएस सर्भिसेज प्रालिबीच मंलबार सहायता कक्ष राख्ने विषयमा सम्झौता भएको छ । हवाई यात्रामार्फत स्वदेशी तथा विदेशी पाहुनालार्ई व्यवस्थित र सुरक्षित तवरले होटलसम्म पुर्याउनका लागि विमानस्थलको आगमन कक्षमा यात्रु सहायता कक्ष स्थापना गर्ने र सञ्चालन गर्ने विषयमा मंलबार आईएमएससँग सहायता कक्ष स्थापना हुने ठाउँको बहाल सम्झौता भएको छ । असार पहिलो सातादेखि सेवा सुरु हुने जनाइएको छ । आईएमएसकी प्रमुख कार्यकारी अधिकृत चारू श्रेष्ठ र जिल्ला होटल व्यवसायी संघ काठमाडौंका अध्यक्ष सुरेश बरालले सम्झौतापत्रमा हस्ताक्षर गरे । उक्त कार्यक्रममा जिल्ला होटल व्यवसायी संघका पदाधिकारी तथा एकाइका नेतृत्वहरूको उपस्थिति रहेको थियो ।
भन्सार छलेर भारततर्फ लैजाने क्रममा ७ सय ९५ थान भेप बरामद,रौतहट : सशस्त्र प्रहरीले ठूलो परिमाणमा विद्युतीय चुरोट (भेप) बरामद गरेको छ । सशस्त्र प्रहरी बल नेपालको बोर्डर आउट पोष्ट छतौनाले मंगलबार सीमावर्ती क्षेत्रस्थित बलरा नगरपालिका २ हथियौलबाट विद्युतीय चुरोट बरामद गरेको हो । भारततर्फ लैजाँदै गरेको ७ सय ९५ पिस विद्युतीय चुरोट बरामद भएको सर्लाहीका सशस्त्र प्रहरी उपरीक्षक देवबहादुर चन्दले जानकारी दिए । बीआर ०६ बी क्यू ५४२७ नम्वरको मोटरसाइकलमा भारततर्फ भन्सार छलेर लैजान लागेको अवस्थामा विद्युतीय चुरोट बरामद गरिएको चन्दले जानकारी दिए । ओसारपसारमा संलग्न मानिस भने सुरक्षाकर्मीलाई देख्नासाथ मोटरसाइकल छाडेर फरार भएका छन्। बरामद गरिएको विधुतीय चुरोटको मूल्य १५ लाख ५० हजार रुपैँयाँ बराबर रहेको उनले जानकारी दिए । भेप र मोटरसाइकल थप अनुसन्धानका लागि सर्लाही भन्सार कार्यालय मलंगवामा बुझाइएको उपरीक्षक चन्दले जानकारी दिए ।
"खुला दौडको उपाधि विक, तामाङ र ढुङ्गेललाई","सिन्धुपाल्चोक : गणतन्त्र दिवस २०८२ को अवसरमा सिन्धुपाल्चोकको चौतारामा आयोजना भएको खुला दौड प्रतियोगिताको उपाधि जागर विकले जितेका छन्। जिल्ला खेलकुद विकास समितिले आयोजना गरेको ५ किलोमिटर खुला पुरुषतर्फ इन्द्रध्वज गणका जागर विक निर्धारित दुरी १८ मिनेट १६ सेकेण्डमा पार गर्दै विजेता भएका हुन्। दौडमा सोही गणका अमृत बयलकोटीले १८ मिनेट ४४ सेकेण्ड र रामबहादुर सुनारले १९ मिनेट ७ सेकेण्डमा दूरी पार गर्दै द्वितीय र तृतीय भए। यस्तै ३ किलोमिटर खुला महिलातर्फ चौतारा साँगाचोकगढी नगरपालिका ७ की निमा तामाङ प्रथम भइन् । उनले निर्धारित दुरी १७ मिनेट ४९ सेकेण्डमा पार गर्दै विजेता भएकी हुन्। दौडमा स्मति श्रेष्ठले १९ मिनेट ४४ सेकेण्ड र सयुना श्रेष्ठले २० मिनेट ४७ सेकेण्डमा दूरी पार गर्दै द्वितीय र तृतीय भए। त्यस्तै ५ किलोमिटर ४० वर्षमाथिको पुरुषतर्फ चौतारा साँगाचोकगढी नगरपालिका१३ का दुर्गाप्रसाद ढुङ्गेलले निर्धारित दुरी २३ मिनेट ३८ सेकेण्डमा पार गर्दै प्रथम भए। दौडमा सशस्त्र प्रहरी बलका राजु कोइरालाले २५ मिनेट ५२ सेकेण्ड र सोही बलका जगतबहादुर भुजेलले २६ मिनेट ३२ सेकेण्डमा दूरी पार गर्दै द्वितीय र तृतीय भएको जिल्ला खेलकुद विकास समिति सिन्धुपाल्चोकमा अध्यक्ष रामकृष्ण दंगालले जानकारी दिए। प्रतियोगिताका प्रथम, द्वितीय र तृतीय भएका खेलाडीलाई गणतन्त्र दिवसको दिन पुरस्कार प्रदान गरिने उनको भनाई छ।"
गोरखाकै २२ जना सगरमाथामा,"गोरखा : धार्चे ४ लाप्राकका ३७ वर्षीय पुरबहादुर गुरुङ (युक्त) गत साता विश्वको सर्वोच्च शिखर सगरमाथा सफल आरोहण गरी फर्किए। यो उनको आठौं आरोहण हो। पहिलोपटक उनले २०११ मे १९ मा सगरमाथामाथि विजय हासिल गरेका थिए। २३ वर्षको कलिलो उमेरमा पाएको सफलताले उनलाई फेरिफेरि आरोहण गरिरहने ऊर्जा मिल्यो। पछि उनले २०१७ मा सगरमाथा शिखर चुमे। हिमाल आरोहणलाई व्यवसाय बनाउने निर्णयमा पुगेका उनले लगत्तै २०१८ र २०१९ मा पनि सफल आरोहण गरेका थिए। त्यसलगत्तै विश्वलाई कोभिड१९ महामारीले गाँज्यो। कोभिडमुक्त भएपछि २०२२ मा फेरि उनले सगरमाथा आरोहणलाई निरन्तरता दिए। त्यो वर्ष उनले दुईपटक सगरमाथा चुमे। लगत्तै फेरि २०२३ मा पनि आरोहण गरे। अहिले २०२५ मे १९ मा आठौं पटक सफल आरोहण गरेका छन्। पहिलोपटक चुरेन हिमाल ट्रेक कम्पनीबाट उनले सगरमाथा आरोहण गरेका थिए। यसपटक निर्मल पुर्जाको इलाइट एक्स्पेडमा आबद्ध भई आरोहण गरेका हुन्। अब हातगोडामा तागत हुञ्जेल हिमाल चढ्ने हो, उनले भविष्यको योजना सुनाए, हिमाल चढ्न नसक्ने भएपछि कम्पनी खोलेर व्यवसाय गर्नुपर्ला। शेर्पा समुदायबाहेक गुरुङ समुदायबाट सबैभन्दा धेरै सगरमाथा चढ्ने अहिलेसम्मको किर्तिमान उनले कायम गरेका छन्। युक्तले मात्र होइन, लाप्राकका बीसबहादुर गुरुङले पनि पाँचपटक सगरमाथा आरोहण गरिसकेका छन्। अहिलेसम्म लाप्राक निबासी १३ जनाले सगरमाथा आरोहण गरिसकेका छन्। लाप्राकीलाई सगरमाथा आरोहणको बाटो देखाउने इमानसिङ गुरुङ हुन्। उनले सन् २००५ मा सगरमाथाको सफल आरोहण गरेका थिए। पछि उनको कङ्गारु हिमाल आरोहणकै क्रममा देहावशान भएको थियो।त्यसयता लाप्राकी युवाहरू सगरमाथाप्रति आकर्षित भए। यसबर्ष पनि लाप्राकका युक्त गुरुङ, इमानसिङ गुरुङ (सानो), राम गुरुङ, पूर्ण गुरुङ, डम्बर गुरुङ, सुजल गुरुङले सगरमाथाको सफल आरोहण गरेका छन्। उनीहरूमध्ये पूर्ण र डम्बर गुरुङको प्रथम आरोहण हो। अरूले भने यसअघि धेरैपटक आरोहण गरिसकेका थिए। यसअघि धेरैपटक आरोहण गर्ने लाप्राकीहरूमा मुलाल गुरुङ, इमान गुरुङ, तुल्सिङ गुरुङ, बिसबहादुर गुरुङ, सुमन गुरुङ, सन्दीप गुरुङ र बुद्ध गुरुङले आरोहण गरिसकेका छन्। खुम्बु क्षेत्रबाहेक सबैभन्दा धेरै सगरमाथा आरोहण गर्ने गाउँ लाप्राक हो। यो एउटै गाउँबाट १३ जनाले सगरमाथा आरोहण गरिसकेका छन्। त्यसैले गण्डकी प्रदेशमै आरोहीको गाउँ भनेर लाप्राक प्रख्यात छ। यससँगै धार्चे गाउँपालिकामा सगरमाथा आरोहण गर्ने आरोहीको संख्या १७ पुगेको छ। धार्चे ३ उहिया (दुङ्ला)का ओमबहादुर गुरुङले पनि सगरमाथा आरोहण गरेका छन्। त्यस्तै धार्चे ५ माछाखोलाकी नानुमाया गुरुङ, धार्चे ५ गुम्दाका मनुमान गुरुङ, धार्चे ५ सिङ्लाका बिसबहादुर गुरुङले पनि सगरमाथा आरोहण गरिसकेका छन्। हिमाली भेगमा पर्ने चुमनुब्री गाउँपालिका १ की नाङ्स्याल छोदेन ल्हामु र डिकी लामुले पनि सगरमाथा आरोहण गर्न सफल भएका छन्। चुमनुब्री ७ छेकम्पारकी फुञ्जो झाङ्मु ल्हामु पनि कीर्तिमानी आरोही हुन्। उनले सबैभन्दा छोटो समयमा सगरमाथा आरोहण गर्ने महिलाको रुपमा गिनिज बुक अफ वल्र्ड रेकर्डमा कीर्तिमान कायम गरेकी छिन्। त्यस्तै आरुघाट गाउँपालिका ९ आरुटारकी पूर्णिमा श्रेष्ठ अर्की कीर्तिमानी आरोही हुन्। पाँच पटकसम्म सगरमाथा शिखर चुम्ने उनी नेवार समुदायकी प्रथम महिला हुन्। साथै उनले १४ दिनको अवधिमा तीन पटक सगरमाथा आरोहण गरेर किर्तिमान कायम गरेकी थिइन्। आरुघाट गाउँपालिका ३ थुमीका यानबहादुर थापा मगरले पनि सगरमाथाको सफल आरोहण गरेका छन्। शेर्पा समुदायबाहेक सबैभन्दा धेरै सगरमाथा आरोहण गर्ने आरोहीको जिल्ला भनेर गोरखालाई चिनिने नेपाल राष्ट्रिय पर्वतारोहण पथप्रदर्शक संघका अध्यक्ष तुलसिङ गुरुङको भनाइ छ।"
जनशक्तिको अभावमा मेची अस्पतालको सेवा खस्किएपछि मन्त्रीलाई बुझाइयो ज्ञापनपत्र,"झापा : संघीय सरकारबाट प्रदेश मातहत आएपछि साबिक मेची अञ्चल अस्पतालको सेवा खस्किँदै गएको छ। साबिक मेची अस्पतालबाट प्रादेशिक अस्पताल भद्रपुर नामकरण गरिएको अस्पतालमा चिकित्सकसहितको आवश्यक जनशक्ति तथा अन्य भौतिक संरचनाको अभावले अस्पतालको सेवा खस्किँदै गएको हो। नाम अनुसारको स्वास्थ्य सेवा प्रदान गर्न कठिनाइ भएको भन्दै अस्पताल प्रशासनले कोशी प्रदेशका भौतिक विकास तथा स्वास्थ्य मन्त्री भूपेन्द्र राईको ध्यानाकर्षण गराएको छ। अस्पतालको निरीक्षण तथा अनुगमनमा आएका मन्त्री राईलाई निमित्त मेडिकल सुपरिटेन्डेन्ट डारामबाबु खडकाले अस्पतालको वर्तमान अवस्था र भविष्यमा सुधार गर्नुपर्ने विषयवस्तुको बारेमा जानकारी गराउँदै विभिन्न मागसहितको ज्ञापनपत्र बुझाएका हुन् । प्रदेश मातहत गएपछि १२६ शय्याबाट २०० शय्यामा स्तरोन्नति भएको अस्पतालमा १०३ जनाको कर्मचारी दरबन्दी रहेको छ। जसमा २१ जना विशेषज्ञ चिकित्सकको दरबन्दीमा ११ जना रिक्त छ। डा खडकाले भने,स्वास्थ्य बीमा कार्यक्रमको कारण दैनिक औसत ५०० जना बिरामी उपचारका लागि आउने गरेकोमा चिकित्सकको अभावले उपचारमा समस्या भइरहेको छ। यस्तै अस्पतालमा भौतिक पूर्वाधारको पनि अभाव रहेको उनले बताए। अस्पतालको ज्ञापनपत्र बुझ्दै मन्त्री राईले प्रादेशिक अस्पतालका लागि प्रदेश सरकारको तर्फबाट गर्नसकिने काम तत्काल पूरा गर्ने आश्वासन दिए।"
"चीनको एक रासायनिक प्लान्टमा विष्फोट, कम्तिमा पाँचजनाको मृत्यु",एजेन्सी : चीनको पूर्वी शानडोङ प्रान्तमा रहेको एक रासायनिक प्लान्टमा विष्फोट हुँदा कम्तीमा पाँचजनाको मृत्यु भएको छ। उक्त दुर्घटनामा १९ जना घाइते भएका छन्। मंगलबार राती भएको उक्त दुर्घटनामा छजना बेपत्ता भएको बताइएको छ। सामाजिक सञ्जालमा भाइरल भएको फुटेजमा घटनास्थलबाट कालो धूवाँ निस्किरहेको देखिन्छ। स्थानीय प्रशासनका अनुसार शानडोङ युदाओ केमिकल कारखानामा राहत र उद्धार कार्यका लागि २०० भन्दा बढी आपतकालीन उद्धारकर्मीहरू खटाइएको थियो। यहाँ कीटनाशक र औषधि उत्पादन हुँदै आएको थियो।
"सुनको मूल्य घट्यो,चाँदीको बढ्यो",काठमाडौं : स्थानीय बजारमा सुनको मूल्य घटेको छ। आज सुन तोलामा १ हजार ६०० रुपैयाँले घटेको हो । नेपाल सुनचाँदी व्यवसायी महासंघका अनुसार प्रतितोला सुनको मूल्य १ लाख ८९ हजार ३०० कायम भएको छ । यसैगरी चाँदीको मूल्य भने १० रुपैयाँले बढेर प्रतितोला २ हजार ५ रुपैयाँ पुगेको छ।
सदनको अवरोध हटाउन प्रमुख सचेतकहरूसँग छलफल गर्दै सभामुख,"काठमाडौं : सदनको अवरोध हटाउन सभामुख देवराज घिमिरेले प्रमुख प्रतिपक्षी दलका प्रमुख सचेतकहरूसँग छलफलमा जुटेका छन्। भिजिट भिसा प्रकरणमा गृहमन्त्री रमेश लेखकको राजीनामा माग गर्दै संसद अवरोध भएपछि सभामुख छलफलमा जुटेका हुन्। विपक्षी दलहरूले गृहमन्त्रीको राजीनामा नआएसम्म संसदको कामकारवाही अघि बढाउन नदिने अडानमा छन्। गृहमन्त्रीको राजीनामाको विषयलाई लिएर विपक्षीले अवरोध गरेपछि मंगलबारको संसद बैठक आज बिहान ११ बजेसम्मका लागि स्थगित भएको थियो। विपक्षी दलहरूले गृहमन्त्रीले राजीनामा दिनुपर्ने र उक्त घटनाको अनुसन्धानका लागि उच्चस्तरीय छानबिन समिति गठन हुनुपर्ने माग गरेका छन्। तर, सत्तारूढ नेपाली कांग्रेस र नेकपा एमाले भने गृहमन्त्रीको राजीनामाको पक्षमा छैनन्। संसदको गतिरोधबारे आज बिहान प्रधानमन्त्री केपी शर्मा ओली र कांग्रेस सभापति शेरबहादुर देउवाबीच छलफल भएको छ।"
विपक्षीको अवरोधपछि प्रतिनिधिसभा बैठक आधा घण्टा स्थगित,"काठमाडौं : विपक्षी दलहरूले अवरोध गरेपछि प्रतिनिधिसभा बैठक आधा घण्टाका लागि स्थगित भएको छ। बैठक सुरू हुने वित्तिकै भिजिट भिसा प्रकरणमा गृहमन्त्री रमेश लेखकको राजीनामा माग गर्दै उनीहरूले संसदको कामकारवाहीलाई अघि बढाउन नदिएपछि सभामुखले बैठक ३० मिनेटका लागि स्थगित गरेका हुन्। सभामुख देवराज घिमिरेले गृहमन्त्रीलाई बोल्न वातावरण बनाइदिन आग्रह गरेका थिए। तर,पनि उनीहरूले आफ्नो अडान छोडेनन्। मंगलबार पनि सोही विषयलाई लिएर विपक्षी दलहरूले अवरोध गरेपछि आज बिहान ११ बजेसम्मका लागि बैठक स्थगित भएको थियो। भिजिट भिसा प्रकरणमा गृहमन्त्री राजीनामाका साथै अनुसन्धानका लागि उच्चस्तरीय छानबिन आयोगको माग गर्दै प्रतिपक्षी दलहरूले संसद् बैठक अवरुद्ध गरेका हुन् । आफूहरुको माग पुरा नभएसम्म सदन चल्न नदिने अडान प्रतिपक्षीले राखेको छ । आज पनि ढिलो गरी सुरू भएको बैठकमा अवरोध कायमै राखेपछि स्थगित भएको हो।"
"प्रधानमन्त्री ओली र देउवाबीच भेटवार्ता, संसद् अवरोध हटाउनेबारे छलफल","काठमाडौं : प्रधानमन्त्री केपी शर्मा ओली र नेपाली कांग्रेसका सभापति शेरबहादुर देउवाबीच भेटवार्ता भएको छ। भिजिट भिसा प्रकरणमा मुछिएको भन्दै विपक्षी दलहरुले गृहमन्त्री रमेश लेखकको राजीनामा मागेपछि लेखकलाई लिएर सभापति देउवा प्रधानमन्त्री निवास बालुवाटार पुगेका हुन्। उनीहरुबीच छलफल जारी रहेको बालुवाटार स्रोतले जनाएको छ। संसदमा विपक्षीले गृहमन्त्री लेखकको राजीनामा नआएसम्म सदन चल्न नदिने अडान राखेका छन्। उपप्रधानमन्त्री एवम् अर्थमन्त्री विष्णुप्रसाद पौडेलले आव २०८१८२ को आर्थिक सर्वेक्षण पेश गर्ने र भूमिसम्बन्धी केही नेपाल ऐनलाई संशोधन गर्ने विधेयक, २०८२ माथि दफावार छलफल गरी आजै पारित गर्ने कार्यतालिका छ। बिहीबार सरकारले आव २०८२८३ को बजेट ल्याउँदैछ। भोलि बजेट ल्याउनैपर्ने संवैधानिक बाध्यता भएकाले बजेट र संसद्मा उठेका विषय सम्बोधन सत्तारुढ दुई दलबीच छलफल भएको हो। सरकारले विपक्षीको अवरोधले सदनमा बजेट पेस गर्न सरकारलाई सकस पर्ने देखिएको छ।"
प्रतिनिधिसभा बैठक (लाइभ),"काठमाडौं : प्रतिनिधिसभाको बैठक सुरू भएको छ। आजको बैठकमा राज्य व्यवस्था तथा सुशासन समितिका सभापति रामहरि खतिवडाले संघीय निजामती सेवा विधेयकसम्बन्धी समितिको प्रतिवेदन, २०८० पेश गर्ने कार्यसूची छ। यसैगरी उपप्रधानमन्त्री एवम् अर्थमन्त्री विष्णुप्रसाद पौडेलले आव २०८१८२ को आर्थिक सर्वेक्षण पेश गर्ने र भूमिसम्बन्धी केही नेपाल ऐनलाई संशोधन गर्ने विधेयक,२०८२ माथि दफावार छलफल गरी आजै पारित गर्ने कार्यतालिका छ। बिहीबार सरकारले आर्थिक वर्ष २०८२८३ को बजेट ल्याउँदैछ। मंगलबार प्रतिपक्षी दलहरूले गृहमन्त्री रमेश लेखक भिजिट भिसा प्रकरणमा मुछिएकाले राजीनामा दिनुपर्ने माग गर्दै अवरोध गरेपछि आजसम्मका लागि बैठक स्थगित भएको थियो। आज पनि सोही विषयलाई लिएर प्रतिपक्षी दलहरू माओवादी केन्द्र,रास्वपा,राप्रपालायतले विरोध गर्ने तयारी गरेका छन्।"
चितुवाको आक्रमणबाट स्याङ्जामा एकजना घाइते,स्याङ्जा : चितुवाको आक्रमणबाट स्याङ्जाका ४५ वर्षीय मुक्तबहादुर थापा घाइते भएका छन्। उनलाई मंगलबार बिहान चितुवाले आक्रमण गरेको थियो। वालिङ् नगरपालिका ११ तल्लो पेखुका थापा घर नजिर्के रहेको कुखुराको खोरमा चितुवा पसेको थाहा पाएपछि धपाउन गएका उनलाई चितुवाले आक्रमण गरेको प्रहरी नायब उपरीक्षक प्रशन्नराज चौधरीले जानकारी दिए। चितुवाको आक्रमणबाट थापाको टाउको र बायाँ हातमा चिथोरेर घाउ भएको छ। प्राथमिक स्वास्थ्य केन्द्र वालिङ्मा प्राथमिक उपचारपछि थप उपचारको लागि पोखरा रिफर गरिएको छ। चितुवाले खोरमा रहेका २ वटा कुखुरा मारेको र २ वटालाई घाइते बनाएको छ।
भिजिट भिसा प्रकरण : गृहमन्त्री लेखकको राजीनामा मागे उपसभामुखको राजीनामा माग्न कांग्रेसलाई दबाब,"काठमाडौं : भिजिट भिसा प्रकरणमा विपक्षी दलले गृहमन्त्री रमेश लेखकले राजीनामा दिनुपर्ने अडान राखे उपसभामुख इन्दिरा रानामगरको राजीनामा माग गर्न दबाब बढेको छ। विपक्षी दलहरुले भिजिट भिसामा मानिस विदेश पठाउँदा सेटिङ गरेर पैसा उठाएको आरोप गृहमन्त्री लेखकमाथि लागेपछि यस अगाडि नै मानव तस्करीमा मुछिएको भन्दै उपसभामुखको राजीनामा माग गर्नुपर्ने अडान राख्न कांग्रेसलाई दबाब बढेको हो। विपक्षीले भिजिट भिसामा मानिस विदेश पठाउँदा सेटिङ गरेर पैसा उठाएको आरोप गृहमन्त्रीमाथि लागेको छ। यसैगरी गृह मन्त्रालयको आडमा मुलुकमा मानव तस्करी भइरहेको उनीहरुको दाबी छ। यसै प्रकरणमा अध्यागमनका विमानस्थल प्रमुख तीर्थ भट्टराई लगायतलाई नियन्त्रणमा लिएर अख्तियारले सोधपुछ गरिरहेको छ। रास्वपा, माओवादी केन्द्र र राप्रपाले गृहमन्त्रीको राजीनामा माग गरेपछि रास्वपाबाट उपसभामुख बनेकी राना पनि विवादमा मुछिएकाले उनले पनि राजीनामा दिनुपर्ने कुरा सतहमा आएको छ। यस अगाडि उपसभामुखले गैर सांसदलाई अमेरिका जान लागेका लागि भिसाका डेट चाँडो राखिदिन अमेरिकी दूतावासलाई पत्राचार गरेको थिइन्। ०७९ साल फागुन २२ देखि चैत ३ गतेसम्म अमेरिकाको न्युयोर्कमा हुने संयुक्त राष्ट्रसंघको संयन्त्र कमिसन अन द स्टाटस अफ वुमेनको ६७ औं सत्रमा भाग लिन जाने क्रममा उपसभामुखले असम्बन्धित व्यक्तिका लागि दूतावासमा पत्र लेखेकी थिइन्। जसमा ४ जना पुरुष र एकजना महिला थिए। यी पाँचैजना यो कार्यक्रमसँग असम्बन्धित व्यक्ति हुन्। उपेन्द्र गौतम, सुष्मा लामा, राजेश लामा, सुजन घर्ती मगर र धनप्रसाद गुरुङ पनि जान लागेको भन्दै उनले काठमाडौंस्थित अमेरिकी दूतावासलाई पत्राचार गरेकी थिइन्। उनले आफूलाई तिनीहरूमध्ये एकजनाले विशेष आग्रह गरेकाले पत्र लेखेको स्पष्टीकरण दिएकी थिइन्। सोहि विषयलाई लिएर पटकपटक नेपाली कांग्रेसले संसदमा राजीनामा माग गर्दै आएको थियो। प्रधानमन्त्री केपी शर्मा ओली र कांग्रेस सभापति शेरबहादुर देउवाका बीच भेटमा पनि यो विषयमा कुराकानी भएको छ। बिहीबार सरकारले आव २०८२८३ को बजेट ल्याउँदैछ। जेठ १५ मा बजेट ल्याउनैपर्ने संवैधानिक बाध्यता भएको र त्यस अगाडि उपप्रधानमन्त्री एवम् अर्थमन्त्री विष्णुप्रसाद पौडेलले आव २०८१८२ को आर्थिक सर्वेक्षण पेश गर्ने पर्ने भएकाले सरकारलाई अफ्यारो पर्ने भएपछि नेपाली कांग्रेस र नेकपा एमालेका नेताहरु छलफलमा जुटेका हुन्। सरकारले संसद बैठकको अन्त्य गरेर अध्यादेशबाट बजेट ल्याउन सक्ने भएपनि अहिले त्यो चरणको मनस्थिति बनाइसकेको छैन। विभिन्न तहमा बसेका बैठकहरूमा यदि यही कारणले अहिले गृहमन्त्रीले राजीनामा दिनुपर्ने अवस्था विपक्षीहरुले बनाउने हो भने यस्तै प्रकृतिको विवादमा उपसभामुखले पनि राजीनामा दिनुपर्ने भन्ने विषय उठेको स्रोतले बताएको छ। एक छानबिन समिति सरकारले गठन गर्ने र यी दुवै विवादको निराकरण नहुञ्जेलसम्मका लागि गृहमन्त्री र उपसभामुख दुवैले राजीनामा दिनुपर्ने कुरा सत्तारुढ दलका बैठकहरूमा उठेको नेपाली कांग्रेस स्रोतले जनाएको छ। कांग्रेसका एक नेताले भने, केही अघि निकै विवादमा आएकी उपसभामुख रानामगरले आफैँ राजीनामा नदिएपछि संसदमा महाअभियोग लगाउनुपर्ने आवाज उठेको थियो। प्रधानमन्त्री ओली र उनको पार्टीले महाअभियोग लगाउनुपर्ने अडान राखेको भए पनि यता कांग्रेस सभापति महाअभियोगका पक्षमा नभएकाले त्यो सम्भव हुन सकेन। यदि अहिले अब गृहमन्त्री लेखकको राजीनामाको बटम लाइन रास्वपाले बनाउने हो भने दुवैले राजीनामा दिनुपर्ने परिस्थिति निर्माणका लागि कांग्रेस नै लाग्न सक्नेछ। उक्त समयमा संसदमा सांसद रामहरी खतिवडाले संसदसँग सम्बन्धित नभएका व्यक्तिलाई सिफारिस गरिनुले देशको अपमान भएको भन्दै उपसभामुखले तत्काल राजीनामा दिएर छानबिनमा सहयोग गर्नुपर्ने बताएका थिए।"
आइपीएल : बैङ्गलोरले पञ्जाबसँग पहिलो क्वालिफायर खेल्ने,"काठमाडौं : इन्डियन प्रिमियर लिग (आइपीएल)को लिग चरण खेल सकिएका छन्। रोयल च्यालेन्जर्स बैङ्गलोर (आरसीबी) ले लखनउ सुपर जायन्ट्सलाई लिग चरणको अन्तिम खेलमा ६ विकेटले पराजित गर्दै शीर्ष दुईमा स्थान बनाएको हो। आरसीबीले पहिलो क्वालिफायरमा पन्जाब किङ्गसँग भिड्नेछ। लखनउस्थित भरत रत्नश्री अटल बिहारी भाजपाए एकना क्रिकेट स्टेडियममा टस हारेर ब्याटिङको निम्तो पाएको लखनउले २२७ रन बनाएको थियो। लखनउले दिएको २२८ रनको विजयी लक्ष्य पछाएको आरसीबीले १८४ ओभरमा ४ विकेट गुमाउँदै २३० रनसहित लक्ष्य पूरा गर्यो। आरसीबीका लागि कप्तान जितेश शर्माले सर्वाधिक ८५ रनको उत्कृष्ट पारी खेले। उनले ३३ बलमा ८ चौका र ६ छक्का प्रहार गर्दै अविजित रहे। ओपनरद्वय फिल साल्ट र विराटको कोहलीले क्रमश: ३० र ५४ रन बनाए। रजत पार्टीदार १४ रनमा क्याचआउट हुँदा मयंक अग्रवाल ४१ रनमा अभिजित रहे। मयङ्कले पाँचौं विकेटका लागि कप्तान जितेशसँग १०७ रनको अविजित साझेदारी गर्दै आरसीबीलाई पहिलो क्वालिफायरमा पुर्याएका हुन्। लखनउको लागि बलिङतर्फ विल ओ' रोकेले दुई विकेट लिए । आकाश सिंह र आवेश खानले ११ विकेट लिए। त्यसअघि, ब्याटिङ गरेको लखनउले निर्धारित २० ओभरमा ३ विकेट गुमाउँदै २२७ रन बनाएको थियो। लखनउको लागि कप्तान ऋषभ पन्तले ११८ रनको अविजित पारी खेले। पुरै सिजन नचलेको उनको ब्याट अन्तिम खेलमा आएर चल्यो। उनले ६१ बलमा ११ चौका र ८ छक्का प्रहार गरे। ओपनरद्वय मिचेल मार्स र म्याथु ब्रिजकेले क्रमश: ६७ र १४ रन बनाए। निकोलसपुरन १३ रनमा क्याचआउट हुँदा अब्दुल सामद एक रनमा अविजित रहे। आरसीबीका लागि बलिङतर्फ नोवान तुसारा, भुवनेश्वर कुमार र रोमियो सेफर्डले समान ११ विकेट लिए। लिग चरणको खेल सकिएसँगै अब आइपीएल सिजन २०२५ को प्लेअफका खेलहरू सुरु हुनेछन्। शीर्षस्थानमा रहेको पन्जाबले दोस्रो स्थानमा रहेको आरसीबीसँग पहिलो क्वालिफायर बिहिबार खेल्नेछ। त्यस्तै तेस्रो स्थानमा रहेको गुजरात टाइटन्सले चौथो स्थानमा रहेको मुम्बई इन्डियनसँग एलिमिनेटरको खेल खेल्नेछ। एलिमिनेटरको खेल शुक्रबार हुनेछ। एलिमिनेटरबाट विजयी टिमले दोस्रो क्वालिफायरमा पहिलो क्वालिफायरमा पराजित हुने टिमसँग खेल्नेछ। आइपीएल २०२५ को दोस्रो क्वालिफायर जुन १ मा र फाइनल खेल जुन ३ मा हुनेछ।"
संशोधन गर्ने कि सम्बन्धविच्छेदको कानुन ?,"सम्बन्धविच्छेदको कानुनी संरचना बृहत् भए पनि छुट्टै कानुन भने बनेको छैन । विवाहबाट जसरी पुरुष र महिलाबीचको सम्बन्ध श्रीमान्श्रीमतीको रूपमा जोडिन्छ त्यसैगरी सम्बन्धविच्छेदबाट सोही श्रीमान्श्रीमतीबीचको नातासम्बन्ध तोडिन्छ । पति र पत्नीबीच कुनै पनि प्रक्रियाद्वारा जोडिएको वैवाहिक सम्बन्ध, सामाजिक र कानुनी मान्यता अनुरूप पतिपत्नीबीचको नातासम्बन्धको त्यागपत्र नै सम्बन्धविच्छेद हो । सम्बन्धविच्छेदपछि श्रीमान्श्रीमतीको अस्तित्व कानुनी रूपमा समाप्त गरी दुवै पक्षलाई स्वतन्त्रता प्राप्तिका लागि चालिने कानुनी हक नै सम्बन्धविच्छेद हो । नेपाली कानुनी शब्दकोशअनुसार सम्बन्धविच्छेद भन्नाले पारपाचुके अर्थात् तलाक भन्ने शब्द प्रयोग गरिएको छ । सम्बन्धविच्छेदको कानुनी संरचना बृहत् भए तापनि यससम्बन्धी छुट्टै कानुन भने बनेको छैन । नेपालमा सम्बन्धविच्छेदसम्बन्धी कानुनी व्यवस्था मुलुकी देवानी संहिता २०७४ को परिच्छेद ३ बमोजिम व्यवस्था गरेको छ । पीडित महिला मात्र हुन् भनी मानेर मुद्दाहरूलाई सामान्यीकरण गर्दा आफ्ना पत्नीहरूको हातबाट पीडित पुरुषहरूका लागि गम्भीर खतराहरू खडा हुन्छन् । आज महिलाहरू आर्थिक रूपमा स्वतन्त्र, बढी शिक्षित र आफ्ना अधिकारहरूप्रति बढ्दो रूपमा सचेत छन् । यद्यपि, अधिकारहरूको यो जागरुकता दोधारे तरबार जस्तो देखिन्छ किनकि आफ्नो भौतिक उद्देश्य पूरा गर्न कानुनको प्रयोग गर्ने सचेत महिलाहरूको संख्या बढ्दै गएको छ । पछिल्लो समय नेपालमा सम्बन्धविच्छेद दरमा अभूतपूर्व वृद्धि भएको छ । सर्वाेच्च अदालतले उपलब्ध गराएको तथ्यांकअनुसार, सन् २०२३२४ मा मात्र देशभर ४० हजारभन्दा बढी जोडीले सम्बन्धविच्छेदका लागि निवेदन दिएका थिए । यस तथ्यांकको विश्लेषणले समीक्षा वर्षमा देशभरका अदालतहरूमा दैनिक औसतमा १११ जोडीले सम्बन्धविच्छेदका लागि निवेदन दिएको देखाउँछ । तथ्यांकले सम्बन्धविच्छेदका लागि निवेदन दिने महिलाको संख्यामा वृद्धि भएको पनि देखाउँछ । विगतमा, महिलाहरू सम्बन्धविच्छेदलाई कलंक मानिने भएकाले त्यसबाट टाढा रहन्थे, जसले गर्दा समाजबाट लाज र न्यायको सामना गर्नुपथ्र्याे । गहिरो पितृसत्तात्मक समाज, आर्थिक निर्भरता, सामाजिक दबाब र शिक्षाको अभावले धेरै महिलालाई दुःखी विवाहमा टिक्न प्रेरित गथ्र्यो । यद्यपि, आज महिलाहरू स्वतन्त्र, शिक्षित र आफ्ना अधिकारप्रति बढ्दो रूपमा सचेत हुँदै जाँदा बढ्दो संख्यामा महिलाहरूले सम्बन्धविच्छेदका लागि निवेदन दिइरहेका छन् । निःसन्देह, महिलाहरू प्रायः अनादिकालदेखि नै पीडित हुँदै आएका छन् । पति र ससुराल परिवारबाट पीडित छन् । दाइजोका लागि मानसिक र शारीरिक यातना दिइनुदेखि भान्साको चार पर्खालभित्र थुनिएर राख्नु, पढ्ने र काम गर्ने अधिकारबाट वञ्चित हुनुसम्म छ । लामो समयसम्म जारी रहेको दमनले लंैगिक समानता आन्दोलनको लहरलाई जन्म दियो, जसको परिणामस्वरूप महिलाहरूलाई अन्यायबाट जोगाउन विश्वभर विभिन्न कानुन लागू भए । नेपालले महिला अधिकारको रक्षा गर्ने उद्देश्यले धेरै कानुन पनि पारित गरेको छ । यसको सट्टा, नेपालको सम्बन्धविच्छेद कानुनमा महिलाहरूलाई पतिको सम्पत्ति मात्र नभई आमाबाबुको सम्पत्तिको पनि ५० प्रतिशत दाबी गर्ने अधिकार दिएको छ । कानुन महिलातर्फ धेरै झुकाव राख्छ । नेपालमा महिलाहरूको सामाजिकआर्थिक अवस्थाले विगतमा यस्ता कानुनी व्यवस्थाहरू आवश्यक पारेको थियो तर अब विश्वले लैंगिक भूमिका र अपेक्षाहरूमा परिवर्तनसँगै ठूलो परिवर्तन देखेको छ । आज महिलाहरू आर्थिक रूपमा स्वतन्त्र, बढी शिक्षित र आफ्नो अधिकारका बारेमा बढ्दो रूपमा सचेत छन् । यद्यपि, अधिकारको यो जागरूकता दोधारे तरबार जस्तो देखिन्छ, जहाँ आफ्नो भौतिक उद्देश्य पूरा गर्न कानुनको प्रयोग गर्ने सचेत महिलाहरूको संख्या बढ्दै गएको छ । सम्बन्धविच्छेद कानुनले उत्पीडन र हिंसाको सिकार भएका वास्तविक पीडितहरूका लागि रक्षा वा सुरक्षाका रूपमा काम गर्दछ । यद्यपि, अनैतिक कम्पासबाट प्रेरित पत्नीहरूका लागि सम्बन्धविच्छेद कानुनलाई आफ्ना निर्दाेष पतिहरूबाट खगोलीय सम्पत्ति प्राप्त गर्ने उपायको रूपमा गलत ढंगले प्रयोग गरिएको छ । हालसालै, सामाजिक सञ्जालमा यस्ता धेरै घटना देखापरेका छन्, जहाँ निर्दोष पतिहरूले आफ्नी श्रीमती र सासूससुराबाट हुने उत्पीडनको सामना गर्न नसकेर जीवन समाप्त पारेका छन् । समाजको रूपान्तरण र समयको आवश्यकताअनुसार सम्बन्धविच्छेद कानुनमा सुधार ल्याउनुपर्छ, जसले पीडितहरूको वास्तविक अधिकारको रक्षा गर्दै नकारात्मक मानसिकताको खारेजी गर्नेछ। धेरै पुरुषले आफ्नो र पैतृक सम्पत्ति गुमाउने डरले दुःखी विवाहमा रहन बाध्य महसुस गर्ने घटनाहरूमा तीव्र वृद्धि भएको छ । केही महिलाहरूले अंश प्राप्त गर्ने एक मात्र उद्देश्यले विवाह गर्नेगरेको पनि पाइन्छ । श्रीमतीहरूले आफ्नो गल्तीको पर्वाह नगरी वैवाहिक सम्पत्ति मात्र नभई आमाबाबुको सम्पत्ति पनि दाबी गर्न सक्ने कानुनी व्यवस्था हाम्रो कानुनी प्रणालीमा ठूलो कमजोरी हो । यति मात्र होइन, यदि श्रीमतीले चाहन्छिन् भने उनले पति र परिवारका सदस्यहरूलाई झुटा आरोप लगाएर जेल पठाउन सक्छिन् । तर पुरुषका लागि त्यस्तो कुनै कानुनी व्यवस्था छैन । नेपालमा सम्बन्धविच्छेद कानुनमा केही परिवर्तन आएको छ, जसमा मुलुकी देवानी संहिता २०७४ लागू भएको छ । जसले पतिहरूलाई सम्बन्धविच्छेदका लागि निवेदन दिन अनुमति दिन्छ, धेरै उपायहरू अझै अपनाउन बाँकी छन् । पत्नीहरूलाई उनीहरूको गल्तीको पर्वाह नगरी ५० प्रतिशत हिस्सा प्रदान गर्ने प्रावधान अझै पनि कायम छ, जुन खारेज गर्नुपर्छ । सम्बन्धविच्छेद कानुनमा अधिकारको समानता केवल महिलाको क्षेत्र हुनुहुँदैन । यो समावेशी हुनुपर्छ, पुरुषहरूका लागि समान सुरक्षाको रूपमा यो ठूलो अन्यायबाट निर्दाेष आत्माहरूलाई जोगाउनु पहिलेभन्दा बढी अनिवार्य भएको छ । पीडितहरू महिला मात्र हुन् भनी मानेर मुद्दाहरूलाई सामान्यीकरण गर्दा अनैतिक चरित्र भएकाहरूको हातबाट पीडित पुरुषहरूलाई गम्भीर खतरा हुन्छ । यदि कानुनको कमजोरीका कारण एकजना व्यक्तिले पनि दुःख भोग्यो भने त्यस्तो कानुनलाई निष्पक्ष मान्न सकिँदैन । नेपालमा सम्बन्धविच्छेद कानुन स्पष्ट रूपमा न्याय र निष्पक्ष व्यवहार सिद्धान्तहरूबाट वञ्चित छ । न्यायबाट वञ्चित हुने पुरुषहरू मात्र होइनन् तर उनीहरूका गरिब आमाबाबुले पनि यस्ता बुहारीहरूका कारण आफ्नो मेहनतले कमाएको सम्पत्ति गुमाउँछन् । समाज रूपान्तरण हुँदैछ र विश्वभर कानुनहरू परिमार्जन भइरहेका छन् ताकि नागरिकहरूको अधिकार र मर्यादा सुरक्षित होस् । तर आफ्नै प्रणालीमा गहिरिएर गएर सम्बन्धविच्छेद कानुनमा रूपान्तरण ल्याउने, तिनीहरूलाई थप समावेशी र समान बनाउने र पतिहरू पनि पीडित हुन सक्छन् भन्ने कुरालाई पनि मान्यता दिने ? यसका साथै, अन्यायपूर्ण क्षति रोक्न सम्बन्धविच्छेद कारबाहीको क्रममा पैतृक सम्पत्तिको सुरक्षा गर्नुपर्छ । सम्भावित नक्कली पीडितहरूलाई निरुत्साहित गर्न त्यस्ता महिलालाई कडा सजाय दिने व्यवस्था पनि हुनुपर्छ । यसबाहेक, कानुनी प्रक्रियालाई कुशलतापूर्वक र प्रभावकारी रूपमा तीव्र पारिनुपर्छ । समाज विकसित हुँदैछ र समयसँगै परिस्थितिहरू परिवर्तन हुन्छन् । कानुनहरू सान्दर्भिक हुन तिनले ती परिवर्तनहरूलाई समावेश गर्नुपर्छ र समाजका आवश्यकताहरूलाई सम्बोधन गर्नुपर्छ । समयको आवश्यकता भनेको हाम्रा कानुनहरूलाई कडा र न्यायसंगत बनाउनु हो ताकि कुनै पनि नकारात्मक मानसिकता अनुचित फाइदा लिएर नजाओस् । कानुनहरू मानवताको अधिकारको रक्षाका लागि हुन् । त्यस्तो मानसिकतालाई ढाल्ने कुनै पनि कानुन खारेज गर्नुपर्छ । यदि कानुनको उद्देश्य न्याय हो भने संलग्न सबै पक्षका लागि निष्पक्ष परिणाम प्राप्त गर्न सम्बन्धविच्छेद कानुनमा सुधार गर्नुपर्छ । नेपालमा सम्बन्धविच्छेद कानुनको सुधार अत्यन्त आवश्यक छ । यसले पुरुष र महिलाबीच समान अधिकार र सुरक्षा सुनिश्चित गर्नुपर्छ । ताकि कुनै पनि पक्षले अनैतिक रूपमा कानुनी प्रावधानहरूको दुरुपयोग गर्न सक्दैन । समावेशी, निष्पक्ष र न्यायसंगत कानुनी संरचनाले समाजमा सबैलाई समान व्यवहार र सुरक्षा प्रदान गर्न सक्छ । समाजको रूपान्तरण र समयको आवश्यकताअनुसार, सम्बन्धविच्छेद कानुनमा सुधार ल्याउनुपर्छ, जसले पीडितहरूको वास्तविक अधिकारको रक्षा गर्दै त्यस्तो मानसिकताको खारेजी सुनिश्चित गर्नेछ ।"
भर्ती केन्द्र भइरहेको विश्वविद्यालय,"विश्वविद्यालय प्राज्ञिक थलो हो । जहाँ पढाइ मात्रै हुँदा ज्ञान उत्पादन हुन्छ र हुन्छ अनुसन्धान पनि । यति मात्र होइन, हरेक विद्यार्थीले जीवनको गोरेटो कोर्छ । त्यो भनेको देश बनाउने सबल र सक्षम नागरिक तयार हुनु पनि हो । अर्थात्, उही नै हो भोलिको नेपालको नेतृत्वकर्ता वा भनौं विकासकर्ता । यही कसीमा राखेर हेर्ने हो भने देशको सबैभन्दा पुरानो त्रिभुवन विश्वविद्यालयको गुणस्तरमा ह्रास देखिन्छ । ४ लाख हाराहारीका विद्यार्थी, हजारौं रोपनीमा फैलिएका भौतिक पूर्वाधार र देशभरि आंगिक क्याम्पस हेर्दा यो विश्वविद्यालय विश्वका तमाम विश्वविद्यालयहरूको सूचीमा अग्रपंक्तिमा आउनुपर्नेमा उत्कृष्ट हजारभित्र पनि पर्न सकेको छैन । कारण यसको बिग्रेको थिति र प्राज्ञिक कर्ममा लागेको खिया र हुन नसकेको अनुसन्धान हो । यस्तो विश्वविद्यालयलाई कसरी उत्कृष्ट बनाउने भनेर लाग्ने पहिलो कर्तव्य पदाधिकारी र सभाको हो । तर, त्यही सभा कसै गरी योग्य र गुणवेत्ता व्यक्ति प्राज्ञिक थलो छिर्लान् कि भनेर तगारो लगाएर बसेको छ । पहिला आफन्त र चिनेजानेका लागि अस्थायी र करारमा लिने । पछि तिनैलाई आन्तरिक प्रतिस्पर्धाबाट स्थायी गर्ने प्रवृत्ति त्रिविमा पटकपटक देखिएको छ । डेढ दसकअघि सर्वोच्च अदालतले एकपटकका लागि आन्तरिक प्रतिस्पर्धाका लागि मौका दिएको थियो तर त्यसैलाई आधार मान्दै खुला प्रतिस्पर्धाको ढोकामा गजबार लगाउँदै त्रिविमा भकाभक आन्तरिक प्रतिस्पर्धा र स्थायीको क्रम चल्यो । हालै सर्वोच्च अदालतले फेरि आदेश गरेको छ कि आन्तरिक प्रतिस्पर्धाबाट होइन, खुला प्रतिस्पर्धाबाट जनशक्ति भर्ना गर । त्रिवि ऐन २०४९ अनुसार नियम बनाउने अधिकार विश्वविद्यालय सभालाई छ । सोही सभाले आन्तरिक प्रतिस्पर्धाबाट जनशक्ति स्थायी गराउने प्रपञ्च रचेको हो । अहिले त्रिवि नातावाद, राजनीतिक हस्तक्षेप र अपारदर्शी नियम संशोधनको चक्रव्यूहमा फसेको देखिन्छ । विश्वविद्यालयको मूल उद्देश्य ज्ञानको सृजना, वैज्ञानिक अनुसन्धानको प्रवर्धन, र योग्य जनशक्तिको उत्पादन हो भन्ने मान्यता बिस्तारै क्षीण हुँदै गएको छ । २०७८ र २०८० सालमा नियम संशोधन गरी त्रिवि सभाले बेथितिलाई मार्ग प्रशस्त त गयो नै प्रतिस्पर्धालाई निषेध गर्दै विश्वविद्यालयको गरिमालाई झन् गिरायो । १० वर्षभन्दा बढी अस्थायी वा करार सेवामा रहेका सीमित व्यक्तिहरूलाई मात्र आवेदन दिन पाउने गरी त्रिविले योग्यता निर्धारण गर्नु नै योग्यता प्रणालीमाथिको प्रहार हो । यस्तो प्रवृत्तिले प्राज्ञिक मर्ममा प्रहार गरेको छ । प्राज्ञिक मर्ममा प्रहार गर्नु भनेको योग्य नागरिकलाई सही मार्गमा हिँड्न काँडेतार लगाउनु हो । अब भने सर्वोच्चले भनेअनुसार त्रिविले योग्यता प्रणाली लागू गर्नुपर्छ । त्यसमा आनाकानी गर्न बहाना खोजिन्छ भने त्रिविको भविष्यलाई डुबाउने खेल नै रचिएको बुझ्न कठिन पर्दैन । त्रिविको भविष्य डुबाउनु भनेको अन्ततः देश र नागरिकको भविष्य डुबाउनु हो । हेक्का सबैमा होस् ।"
"प्रतिनिधि सभाको बैठक बस्दै, निजामती विधेयकसम्बन्धी प्रतिवेदन र आर्थिक सर्वेक्षण पेश हुने","काठमाडौं : प्रतिनिधिसभाको बैठक आज बिहान ११ बजे बस्ने भएको छ । मंगलबार प्रतिपक्षी दलहरूले गृहमन्त्री रमेश लेखक भिजिट भिसा प्रकरणमा मुछिएकाले राजीनामा दिनुपर्ने माग गर्दै अवरोध गरेपछि नियमित कार्यसूचीमा प्रवेश नै नगरी स्थगित भएको हो। आज पनि माओवादी केन्द्र, रास्वपा, राप्रपाले विरोध गर्ने तयारी गरेका छन्। आजको बैठकमा राज्य व्यवस्था तथा सुशासन समितिका सभापति रामहरि खतिवडाले संघीय निजामती सेवा विधेयकसम्बन्धी समितिको प्रतिवेदन, २०८० पेश गर्ने कार्यसूची छ। झन्डै एक वर्षको रस्साकस्सीपछि राज्य व्यवस्था समितिले संघीय निजामती सेवासम्बन्धी विधेयक समितिबाट सर्वसम्मत पारित गरेको छ। राज्य व्यवस्था समितिले निजामती सेवासम्बन्धी विधेयकमा सेवा निवृत्त भएको दुई वर्षपछि मात्रै संवैधानिक र राजनीतिक नियुक्ति लिन पाउने समय (कुलिङ पिरियड) को व्यवस्था गरेको छ। समितिको यो निर्णयले निजामती नेतृत्वमा हलचल ल्याइरहेको छ। कर्मचारीलाई संवैधानिक निकाय, राजदूत लगायतका उच्च पदमा नियुक्त गर्ने परिपार्टीले गर्दा स्वार्थ बाझिने अवस्था आएको छ। पदमा हुँदा राजनीतिक लाइन मिलाउने, अनि सेवा निवृत्त लगत्तै फ्याट्ट संवैधानिक र राजनीतिक नियुक्ति लिने, विगतमा यसले विकृतिकै रूप लियो । अझ कतिपयले त एक हातमा अवकाश अर्को हातमा नयाँ नियुक्ति पनि लिए । त्यसैकारण राज्य व्यवस्था समितिले निजामती सेवाबसम्बन्धी विधेयकमा सेवा निवृत्त भएको दुई वर्षपछि मात्रै संवैधानिक र राजनीतिक नियुक्ति लिन पाउने समय (कुलिङ पिरियड) को व्यवस्था गर्यो । समितिको यो निर्णय हटाउन निजामती नेतृत्व नेताहरूको घरदैलोमा लागेको छ । निजामती नेतृत्वको दबाबलाई राजनीतिक नेतृत्वले कसरी सम्बोधन गर्छ ? चासोको विषय बनेको छ । यसैगरी उपप्रधानमन्त्री एवम् अर्थमन्त्री विष्णुप्रसाद पौडेलले आव २०८१८२ को आर्थिक सर्वेक्षण पेश गर्ने र भूमिसम्बन्धी केही नेपाल ऐनलाई संशोधन गर्ने विधेयक, २०८२ माथि दफावार छलफल गरी आजै पारित गर्ने कार्यतालिका छ। बिहीबार सरकारले आव २०८२८३ को बजेट ल्याउँदैछ।"
"कोरोना बिमाको ११ अर्ब ३४ करोड, कहिले हुन्छ भुक्तानी ?","काठमाडौं : विश्वव्याधी कोरोना महामारीका बेला सर्वसाधारणले गरेको बिमाको ११ अर्ब ३४ करोड २५ लाख ३५ हजार ६ सय ७० पैसा भुक्तानी पाउन बाँकी छ। त्यस बेला करिब ९५ हजार बढीले कोरोना बिमा दाबी गरेका थिए। बिमा कम्पनीहरूले सरकारले बिमाको पैसा नदिएको भन्दै बिमितलाई भुक्तानी दिएका छैनन्। तर, अर्थ मन्त्रालय भने स्रोत र साधनको अभाव भन्दै बिमा रकम निकासीमा अलमल गरिरहेको छ। कोरोना बिमापीडित भने वर्षांैदेखि बिमा कम्पनी, नियामक निकायदेखि अर्थ मन्त्रालय धाइरहेका छन्। गुनासो पत्र बुझाउँदाबुझाउँदा थाकेर अदालतमा मुद्दासमेत दायर गरिसकेका छन्। आगामी आवको बजेटमा पनि बिमा भुक्तानीका लागि स्रोत सुनिश्चित हुन नसकेको अर्थ मन्त्रालय बताउँछ। मन्त्रालयका सूचना अधिकारी अम्बिका प्रसाद खनाल कोरोना बिमा भुक्तानीको विषय प्राथमिकतामा परे पनि स्रोत व्यवस्थापनको आधारमा मात्रै यसबारे निर्णय हुने जानकारी बजेट लेखनमा खटिएका कर्मचारीले दिएको बताउँछन्। कोरोना बिमा प्राथमिकतामा परे पनि वर्तमान स्रोतको अवस्थालाई मध्यनजर गर्दै निर्णयमा पुग्नुपर्ने देखिन्छ भनिएको छ, खनाल भन्छन्, स्रोतमाथि चाप परेको छ। कोरोनाको बाँकी भुक्तानीबारे अझै भन्न सकिन्न। बिमा प्राधिकरणबाट र बिमा कम्पनीहरूले अर्थ मन्त्रालयलाई आवश्यक बजेट छुट्याइदिन तारान्तर भनिरहेका छन्। मन्त्रालयमा पनि निवेदनको चाङ छ। नेपाल बिमा प्राधिकरणका प्रवक्ता निर्मल अधिकारी कोरोना बिमा दाबी भुक्तानीका लागि प्राधिकरणको समन्वयकारी भूमिका मात्रै हुने बताउँछन्। त्यसैकारण अर्थ मन्त्रालयलाई घचघच्याइरहेको उनी बताउँछन्। सरकारलाई बाँकी रकम भुक्तानी गर्न भनेर अनुरोध गर्ने हो, सरकारबाट कुनै निर्णय नआएसम्म प्राधिकरणको केही नलाग्ने उनको भनाइ छ। कोरोना बिमाको भुक्तानी गर्नुपर्नेबारे सरकारको जानकारीमा छ । विगत वर्षदेखि नै बजेटमार्फत निकासा खोज्न अर्थलाई सुझाव दिइरहेका छौं, उनले भने, हाम्रो भूमिका समन्वयको मात्रै हो। सरकारलाई बाँकी कोरोना दाबी भुक्तानी दिन अनुरोध मात्रै गर्ने हो। अरू कुरा सरकारकै हातमा रहुन्छ। यसर्थ सरकारकै निर्णय कुरेका छौं। प्राधिकरणमा सुरुमा आएकै गुनासो धेरै छन् तर पछि भने यसबारे खासै गुनासो नआएको उनले जनाए। ९५ हजार २ सय ९४ जना बिमित अझै भुक्तानी पाउने आसमा सञ्चालनमा रहेका १४ निर्जीवन बिमा कम्पीहरूबाट कोरोना बिमालेखअन्तर्र्गत जारी गरिएका बिमितको कुल संख्या १७ लाख ५८ हजार ३ सय ४३ थियो। ती मध्ये कोरोना बिमालेख अनुदानअन्तर्गत जारी बिमितको संख्या ९ लाख ५८ हजार १ सय ९८ थियो। जारी बिमालेख मध्येबाट कोरोना बिमा दाबी संख्या १ लाख ६५ हजार ५९ जना थिए। कोरोना महामारीबाट जोखिम वहनका लागि गरिएको बिमाको भुक्तानी अझै ९५ हजार २ सय ९४ ले पाउनै बाँकी छ। यो कोरोना अनुदानवाहेकको संख्या हो। यद्यपि दाबी परेको मध्ये ६९ हजार ७ सय ६५ जनाले भने विभिन्न चरणमा रकम पाए। उक्त संख्याका बिमितलाई ६ अर्ब ५८ करोड १४ लाख ८८ हजार २ सय ३५ रुपैयाँ बराबरको भुक्तानी भइसकेको छ। बाँकी भुक्तानी हुने आसमा छन्। तर, विगत ३ वर्षदेखि सरकारले बजेटमा सम्बोधन गरेर निकासा खोज्ला भन्ने बिमितको आस भने बगरबास बनेको छ। किनभने आगामी आर्थिक वर्षको बजेटको अन्तिम तयारीमा जुटेको अर्थ मन्त्रालयले यसपटक पनि कोरोना बिमाको दाबी भुक्तानीलाई स्रोत सुनिश्चिततामा सकस भएको बताएको छ। अघिल्ला वर्षहरूमा पनि अत्यावश्यक क्षेत्रमा बजेट विनियोजन गर्नुपर्ने भन्दै उक्त दायित्वलाई पन्छाइँदै आएको थियो। गत आवमा पनि कोरोना बिमा दाबी भुक्तानीमा स्रोत जोहो गर्न नसकिएको बताएको थियो। यसअघिका वर्षमा अर्थ मन्त्रालय, वित्तीय क्षेत्र व्यवस्थापनले राज्यको बजेटको अवस्था कमजोर रहेकाले तत्काललाई कोरोना बिमाका भुक्तानीको प्रक्रिया अघि नबढाएको बताइएको थियो। उतिबेला पनि राजस्वको स्थिति ऋणात्मक रहेकाले दाबी भुक्तानी नगर्ने अर्थ मन्त्रालयको निर्णय थियो। बरु यसको दायित्व ढुकुटीको अवस्था सकारात्मक आएको बखतमा मात्रै गर्ने भनिएको थियो। ६ सय ६९ जनाको दोहोरो दाबी अर्थात् फ्रड कोरोना बिमा गरेको बिमितहरूमध्ये ६ सय ६९ जनाको दोहोरो दाबी गरी अधिक भुक्तानी भएको छ। दोहोरो भुक्तानी हुँदा ६ करोड ३९ लाख २५ हजार रुपैयाँ बराबरको रकम अपारदर्शी हुन पुगेको छ। यसरी दोहोरो भुक्तानीलाई फ्रड को संज्ञा दिन्छन्, बिमा विज्ञ डा रवीन्द्र घिमिरे। हुनतः बिमामा विश्वभर नै फ्रड हुने गर्छ। अझ स्वास्थ्य बिमामा सबैभन्दा बढी प्रिमियम संकलन गर्ने अमेरीकामा सबैभन्दा बढी फ्रड पनि हुने गरेको छ। कठा संयन्त्रका कारण पनि बिमामा फ्रड हुने गरेको छ, उनले थपे। थाइल्यान्ड र सिंगापुरले पनि जारी गरेका थिए कोरोना बिमा कोरोना कालमा थाइल्यान्ड र सिंगापुरले पनि कोरोना बिमा जारी गरेका थिए। तर उनीहरूले जारी गर्नुअघि नै निश्चित समय सीमा र मापदण्ड बनाएका थिए। ती मुलुकले बिमाका लागि निश्चित रकम छुट्याएका थिए। त्योभन्दा बढी दायित्व भयो भने दिन सक्दैनौं भनेर पहिल्यै घोषणा गरेका थिए। यससँगै प्रतिव्यक्ति २०२५ हजार रुपैयाँ मात्रै दिने भनिएको थियो। तर, नेपालमा १ लाख रुपैयाँसम्मको सीमा दिइयो। ती मुलुकले अप्रिलसम्मको दाबीलाई मात्रै लिने अझ यससमयभित्र पनि बढी दाबी आयो भने फस्ट कम फस्ट सर्भ आधारमा कुल २ करोडसम्म भ्याउने गरी मात्रै दिने भनेर पूर्वघोषणा गरिएको थियो। रकमको समयसीमा तोकेकाले बढी रकम आउनुअघि स्वतः बन्द भयो। विदेशीहरू कोरोना बिमाको मामलामा सेभ साइडमा थिए। तर, नेपालमा निश्चित रकमको अधिकतम सीमा तोकिएन। दाबीको समयसीमा सुुरुमै तोकिएन यसरी असीमित दायित्वलाई पनि सरकारले स्विकार गर्दा अहिले वर्षौंदेखि करिब ९५ हजार जनताका लागि अलोकप्रिय बन्नु परेको छ। नेपालले पूरै नक्कल गरेको भए यस्तो समस्या आउँदैन थियो तर आधा मात्रै कपी पेस्ट गर्दा दाबी भुक्तानीमा यो स्थिति भोग्नु परेको हो, बिमा विज्ञ डा घिमिरे भन्छन्, कोरोना पोजेटिभलाई दिने भनियो तर बजारमा यस्तो रिपोर्ट पनि छ्यापछ्याप्ती पाइयो। यसमा नियन्त्रण भएन। यति समयभित्र दाबी भन्ने भएन आर्थिक वर्ष पूरै समय राखियो। यसले धेरै संख्यामा दाबी पर्न आयो। यो सबै हुनुको कारण विज्ञताको कमी र सरकारको लाचारीपन, गैरनालायक, हुस्सुपन र गैरजिम्मेवारपनले कोरोना बिमामा चुकेको उनको टिप्पणी छ। सरकार र प्राधिकरणविरुद्ध सर्वोच्चमा मुद्दा विश्वभर नै महामारीको बिमा गर्ने प्रवृत्ति खासै नभएको बताउँदै अर्का एक कर्मचारीले भने नेपालमा कोभिड देखिएकै भरमा बिमा गर्नु गलत भएको औंल्याए। तर, तत्कालीन अर्थमन्त्री युवराज खतिवडाले कोरोना बिमालाई निरन्तरता दिन प्रिमियममा ५० प्रतिशत अनुदानदेखि साढे ३ अर्ब रुपैयाँ माथिको दाबी भुक्तानी भएमा सरकारले दिने उद्घोष गरेका थिए। तर, पछिल्लो समयसम्म कोरोना बिमा मापदण्डबमोजिम सरकारले भुक्तानी गर्ने कुल बाँकी रकम ११ अर्ब ३४ करोड रुपैयाँ हाराहारी छ। सरकारले बाँकी रहेको अर्बौंको कोरोना बिमाको भुक्तानीका लागि बजेटले सम्बोधन गर्ने अपेक्षा राखेको ३ वर्ष बितिसकेको तर अझै भुक्तानी नगरेकाले बिमा कम्पनीहरूले नेपाल बिमा प्राधिकरण र सरकारलाई विपक्षी बनाएर सर्वोच्च अदालतमा मुद्दा दायर गरेका थिए। सञ्चालनमा रहेका १४ निर्जीवन बिमा कम्पनीहरूको छाता संगठन नेपाल बिमक संघका निवर्तमान अध्यक्ष चंकी क्षेत्री सरकारले अर्बौंको दायित्वमा रहेको कोरोना बिमा रकम लामो समयदेखि दायित्व वहनमा बेवास्ता गरेकाले अन्ततः गत वर्ष नै निर्जीवन बिमा कम्पनीहरू र नेपाल बिमक संघले सर्वोच्च अदालतमा मुद्दा दायर गरेको बताउँछन्। कोरोना बिमा सुरुमा आफूहरूले गर्न नसकेपछि रोक्दा सरकारले व्यहोर्छु भनेर पुनः गर्न लगाएको तर यत्ति धेरै समय बितिसक्दा पनि चुक्ता नहुँदा बजारमा समग्र बिमा कारोबरमै असर परेको बताए। सरकारले आफैंले दायित्व बहन गर्नुपर्यो भनेर मुद्दा हालेको हो। अदालतले सम्बन्धित निकायबाट कागजातहरू मगाइसकेको छ। अब बहस हुनेछ तर समय निश्चित भइसकेको छैन। सरकारले तिर्ने भनेर सर्वसाधारणको भुक्तानी नगर्दा बिमा कम्पनीहरूले अन्य शीर्षकमा गरेको भुक्तानीसमेत ओझेलमा परेको छ, उनले अन्नपूर्णसँग भने। सगरमाथा लुम्बिनी इन्स्योरेन्सका प्रमुख कार्यकारी अधिकृतसमेत रहेका चंकी सरकारले पुरानो भुक्तानीको दायित्व लिएर नदिँदा कम्पनीहरूलाई गरेको कामहरू बालुवामा पानी हाले समान भएको गुनासो गर्छन्। सुुरुवातमा यसबारे अर्थमन्त्री, अर्थ सचिवलाई हप्तैपिच्छे र महिनैपिच्छे सिंहदरबार भेट्न धाए तर सुनुवाइ भएन। पटकपटक अर्थ मन्त्रालय धाउँदा आएको प्रतिउत्तर थियो, यो बिमालेख सरकारले निरन्तर गर्न नहुने, गरिहालियो तर जे भए पनि दिनुपर्ने त हो तर सरकारसँग पैसा छैन। हामी हाम्रो कमजोरी स्विकार गर्छौं।, सम्बद्ध निकाय, जिम्मेवारी नेतृत्वबाट सधैं यही रेडिमेट उत्तर आउने उनले बताए। यसपछि केही सीप नलागेर बिमक संघ र कम्पनीहरूले सर्वोच्चमा रिट दायर गरेक बताउँछन्। कोरोना बिमामा को कहाँ चुके ? सुरुमा बिमा प्राधिकरण अर्थात् तत्कालीन बिमा समितिका अध्यक्ष चिरञ्जीवी चापागाईंले कोरोना बिमा प्रडक्ट ल्याए। यसपछि उनले दायित्व बढ्ने देखेपछि नल्याउनु ल्याइहाल्यो भनेर पछुतो मानी बन्द गर्न खोजेका थिए। तर, सरकारले कोरोना बिमालाई मान्यता दिँदै बजेट राख्यो। यसपछि बजेटमा राखेकाले सरकारले उक्त बिमालाई निरन्तरता दिन प्राधिकरणलाई बाध्य गरायो। बरु सरकारले कोरोना बिमा नियमित गर्न के कति सहायता गर्न सकिन्छ भनेर आश्वासन दियो। यसपछि कोरोना बिमा रकम कसरी भुक्तानी गर्ने भन्ने विषयमा कार्यविधि बन्यो। उक्त कार्यविधिले साढे ३ अर्ब रुपैयाँभन्दा बढी दायित्व आयो भने सरकारले व्यहोर्ने भनेर लेखिएको थियो। तर अहिले त्यो कार्यविधिलाई कसैले पनि अपनत्व (वनरसीप) लिँदैन। सो व्यवस्थामा सरकारले हस्ताक्षर गरेको छैन, यो निर्णय नै गरेको छैन यो कुनै व्यक्तिले गरेको निर्णय हो भनेर टार्ने काम भइरहेको छ। यसले गर्दा जोजो मान्छेले कोरोना बिमालाई प्रमोट गरे ती सबै दोषी हुन्, बिमा विज्ञ डा घिमिरे भन्छन्, कोरोना बिमालाई प्रमोट गर्नेमा अर्थमन्त्री, बजेट पारीत गर्दा सभासदहरूले ताली पड्काए तर बजेटमा कोरोना बिमाको दायित्व किन राखेनन् ? दायित्व आउनसक्छ भनेर प्रोभिजननै गरिएन। यसबारे कुनै सांसदले नै बोलेनन्। सरकारले नै यस्तो बिमालाई प्रोत्साहन गरेपछि सर्वसाधारण त १ लाख पाइन्छ भने किन बिमा नगर्नु भनेर अघि बढ्नु स्वाभाविक हो। बिमा विज्ञ डा घिमिरेका अनुसार राज्यमा कोरोना बिमा जोखिमबारे सामान्य ज्ञान पनि राखिएन। उनी भन्छन्, बिमा बुझेका मान्छे भएनन्। सुरुमा बिमा प्राधिकरणले गल्ती गर्यो। यसभित्र भएका विज्ञ भन्नेहरू, अर्थ मन्त्रालयका सचिवहरू, आर्थिक सल्लाहकारहरू कसैले वास्ता नगरेकाले ती सबै दोषी हुन्। सरकार र नियामक निकायले बिमा गर्न लगाएकाले निर्जीवन कम्पनीहरूको दोष नभएको उनको तर्क छ। किनभने यो प्रडक्ट कम्पनीले व्यक्तिगत रूपमा डिजाइन गरेको प्रडक्ट होइन प्राधिकरणले ल्याएपछि जारी गरिएको हो। हुनतः बिमाको सिद्धान्तअनुसार कुनै कम्पनीले बिमालेख बिक्री गरेको छ भने बिमितले दाबी गर्न आएमा मापदण्डअनुसार भुक्तानी दिनुपर्छ। तर, यसमा नियामक निकाय र सरकार जोडिएकाले समस्या आएको हो। यद्यपि कोरोना बिमा सुरुमा बिमा कम्पनीहरूले हौसियर काम गरे तर यसमा घाटा लाग्ने देखिए पछि स्थगित गरे। तर, यसलाई सरकारले नै निरन्तरता दिन र दायित्व पनि बाँडफाँट गर्ने भनेर कार्यविधि बनाएरै सम्झौता भएपछि फेरि सञ्चालनमा ल्याइयो। यसअनुसार नेपाल सरकारले ३ अर्ब ५० करोडभन्दा बढीको दायित्व व्यहोर्ने लिखित कार्यविधिमार्फत ल्याएको थियो। तर, त्यसपछिका नेतृत्वले यसलाई कार्यान्वयन पनि गर्न सकेको छैन र कार्यविधि नै पास गरेको होइन भन्न पनि सकेको छैन। यद्यपि अर्थ मन्त्रालय उच्च स्रोतका अनुसार उक्त कार्यविधि मन्त्रीस्तरीय नभई सचिव स्तरीय मात्रैभएको भेटिएकाले कार्यान्वयनमा चुनौती भएको पनि बताइन्छ। कोभिड महामारी लागेसँगै सम्बद्ध सबै निकायले पूर्व योजना बिनै महामारीको बिमा थालेकाले यस्तो स्थिती आएको बिमा विज्ञहरू औंल्याउँछन्। जबकी अन्तर्राष्ट्रिय स्तरमै यसको अभ्यास खासै देखिँदैन। बिमा शुल्क धेरै उठ्ला र नाफा कमाउला भन्ने कम्पनीको सोच कोरोना बिमाले भने सम्भव भएन। हुन पनि बिमापछि संक्रमित भएकाबाट अनपेच्छित ढंगले दाबी बढेपछि सम्बद्ध निकायहरूको होसै उड्यो। अर्बौंको भुक्तानी गर्ने दायित्व थपियो। तर, यसबाट पछि हट्न खोज्नु गैरजिम्मेवारी भएको र कम्पनीप्रतिको विश्वासमा आँच आएको सरोकारवालाहरू बताउँछन्। कोरोना भाइरसको विश्वव्यापी महामारीको प्रारम्भिक काल २०७७ वैशाखमै नेपालमा कोरोना बिमा सुरु गरिएको थियो। त्यतिखेर एक लाखका लागि ६ सय रुपैयाँ र ५० हजारका लागि ३०० रुपैयाँ प्रिमियम बुझाएर बिमा गर्न सकिन्थ्यो। संक्रमित पुष्टि भएको कागजात देखाएमा एकमुष्ट १ लाख रुपैयाँ वा ५० हजार पाउने सर्तसहित थुप्रैले बिमा गराएका थिए। तर, साउनदेखि देशमा सङ्क्रमितहरूको चाप बढ्न थालेपछि कोरोना बिमा रोकिएको थियो। कोरोना बिमा दाबी भुक्तानी नगर्दा सरकार अहिलेसम्म विवादित कोरोना बिमा सरकारले ल्याएको कार्यक्रम हो। सुरुमा तत्कालीन बिमा समिति (नेपाल बिमा प्राधिकरण)ले सामाजिक उत्तरदायित्वको रुपमा यो बिमा पोलिसी ल्याउन अनुरोध गरेकाले २०७७ वैशाख ७ बाट थालेको हो। तर, बिमा गर्ने र दाबी गर्ने बढेपछि जेठ १७ गते रोक्ने निर्णय भयो। सरकारले पनि दायित्व लिने भनेर जेठ २३ मा फेरी यसलाई नियमीत गर्न अर्थमन्त्रालयले अनुरोध गर्यो। यसपछि कोरोना बिमा मापदण्ड बनाएर दाबी भुक्तानी बाँडफाँट गर्यो। तर कार्यान्वयन भएन। कोभिड बिमा सुरु हुनु अघि सरोकारवाला संस्था सबै बसेर कोरोना बिमा मापदण्ड २०७७ पनि बनाएको थियो। विश्वव्यापी महामारीको रूपमा फैलिएको कोरोना भाइरसबाट उत्पन्न हुन सक्ने जोखिमको आर्थिक सुरक्षण प्रदान गर्न आर्थिक वर्ष २०७७७८ को बजेट वक्तव्यको बुँदा ५५ र २८५ को कोरोना बिमासम्बन्धी व्यवस्था गरियो। यसलाई कार्यान्वयन गर्न नेपाल सरकार, अर्थ मन्त्रालयको सहमतिमै मापदण्ड बनाइयो। यसअनुसार कोभिड प्रभावितको बिमा बापतको दाबी रकम तिर्न बाँडफाँट गरियो। मापदण्डमा उल्लेख भएबमोजिम बिमा कम्पनी (बिमक) हरूले जतिसुकै बिमा गरे पनि १ अर्ब रुपैयाँसम्म, यसभन्दा माथि २ अब रुपैयाँसम्म नेपाल पुनर्बिमा कम्पनीले, यसभन्दा माथि साढे २ अर्ब रुपैयाँसम्म बिमकको महाविपति पुल (बिमा कम्पनीहरूको कोष), यसमाथि साढे ३ अर्बसम्म बिमा समितिले र साढे ३ अर्ब माथिको सरकारले भुक्तानी गर्ने सहमति भएको थियो। यस सहमतिअनुसार नियमीत भुक्तानी रोकियो। दायित्व वहन गरेका सबै निकायले भुक्तानी दिए पनि नेपाल सरकारले भने बजेट निकासा नै गरेन। यो स्थिति अहिलेसम्म नै देखियो। आगामी आवमा पनि स्रोतको सुनिश्चितता नभएको भन्दै सरकार कोरोना बिमाको बाँकी रकमबाट पन्छिने होकी भन्ने आशंका छ। उक्त सर्वसाधारण बिमितको भुक्तानी बक्यौता अझै चुक्ता नगर्दा सरकार यस विषयमा विवादित बन्दै आएको छ। लोकप्रिय बन्न सरकारले ल्याएको कोरोना बिमा दाबी भुक्तानी नहुँदा अन्नतः बर्सेनि अलोकप्रियको सूचीमा परेको छ।"

शीर्षक,विवरण
किसानहरूलाई कृषि उपकरण तथा बिउ बोका प्रदान,"नुवाकोट : कृषिमा आधुनिक प्रविधिमा जोड दिँदै नुवाकोटको शिवपुरी गाउँपालिकामा किसानहरूलाई कृषि उपकरण तथा बिउ बोका प्रदान गरिएको छ। गाउँपालिकाको आर्थिक समृद्धिको लक्ष्यलाई पुरा गर्ने उद्देश्यसहित शिवपुरी कृषि रुपान्तरण परियोजना अन्तर्गत कृषि सामग्री तथा बीउ बोका वितरण गरिएको हो। शिवपुरी कृषि उपज संकलन केन्द्रमा आयोजित कार्यक्रममा शिवपुरी गाउँपालिका अध्यक्ष गोविन्द प्रसाद थपलिया, उपाध्यक्ष बीरबहादुर तामाङ लगायतले कृषि उपकरण र बिउ बोका किसानहरूलाई हस्तान्तरण गरे। गाउँपालिका अध्यक्ष थपलियाले किसानले अब आधुनिक प्रणालीबाट खेती गर्नुपर्नेमा जोड दिए। किसानहरूलाई १५ वटा बीउ बोका, अकबरे खुर्सानी खेती गर्ने किसान समूहहरूलाई स्प्रेयर प्रदान गरिएको हो। २ जना पशु प्राविधिकलाई माइक्रोस्कोप र बोकालाई खसी पार्ने मेसिनसमेत हस्तान्तरण गरिएको छ। कार्यक्रममा स्थानीयस्तरमै दूध उत्पादन प्रवर्द्धन, गोठ निर्माण सहयोग, र उन्नत जातका बाख्राको उत्पादन बढाउने उद्देश्यका साथ बीउ बोका वितरण गरिएको हो। बोका वितरणसँगै बोका बिमाको समेत व्यवस्था गरिएको छ।"
"सरकारी कार्यालयमा प्रशासनको छड्के, ९७ कर्मचारी अनुपस्थित","दैलेख : जिल्ला प्रशासन कार्यालय दैलेखले सोमबार जिल्लास्थित सरकारी कार्यालयहरूको छड्के अनुगमन गरेको छ। सोमबार बिहान सवा १० बजेदेखि ११ बजेसम्म १८ वटा कार्यालयहरूको छड्के निरीक्षण गर्दा ९७ जना कर्मचारी अनुपस्थित रहेको पाइएको प्रमुख जिल्ला अधिकारी बद्रीनाथ गैह्रेले जानकारी दिए। उपस्थितमध्ये ६७ जना कर्मचारीले तोकिएको पोसाक नगलाएको पाइएको प्रमुख जिल्ला अधिकारी गैह्रेले बताए। केही कार्यालयहरूमा कर्मचारीले हाजिर गरेको भएपनि कार्यकक्षमा अनुपस्थित रहेको पाइएको उनको भनाइ छ। जिल्ला प्रशासन कार्यालय दैलेखका अनुसार जिल्ला समन्वय समितिको कार्यालयमा पाँच जना कर्मचारी अनुपस्थित रहेको र चार जना कर्मचारीले पोसाक नलगाएको भेटिएको छ। यस्तै कोष तथा लेखा नियन्त्रण कार्यालयका २ जना, पुष्पलाल मध्यपहाडी राजमार्ग योजना कार्यालयमा १२ जना कर्मचारी अनुपस्थित रहेको र २ जना कर्मचारीले पोसाक नलगाएको पाइएको प्रशासन कार्यालयले जनाएको छ। यस्तै शिक्षा विकास समन्वय इकाईमा २, मालपोत कार्यालयमा ८, डिभिजन वन कार्यालयमा ९, जिल्ला हुलाक कार्यालयमा २, खानेपानी, सिँचाइ तथा ऊर्जा विकास कार्यालयमा एक, स्वास्थ्य सेवा कार्यालयमा ३६, आयुर्वेद स्वास्थ्य केन्द्रमा २, कृषि विकास कार्यालयमा ३, उद्योग तथा उपभोक्ता हित कार्यालयमा २, नारायण नगरपालिकामा १२ जना कर्मचारी कार्यालयमा उपस्थित थिएनन्। छड्के निरीक्षणका क्रममा कैफियत देखिएको कार्यालय तथा कर्मचारीको हकमा सम्बन्धित कार्यालय प्रमुखमार्फत स्पष्टीकरण माग गरिने प्रमुख जिल्ला अधिकारी गैह्रेले बताए। स्पष्टीकरणको आधारमा प्रचलित कानुन बमोजिम कारबाहीका लागि सम्बन्धित निकायमा सिफारिस गरिने उनले जानकारी दिएका छन्।"
असार ६ गते प्रधानमन्त्रीसँग प्रश्नोत्तर कार्यक्रम,"काठमाडौं : राष्ट्रिय स्वतन्त्र पार्टी (रास्वपा)को नाराबाजीका बीच विनियोजन विधेयक २०८२ माथि विचार गरियोस् भन्ने प्रस्ताव प्रतिनिधिसभाबाट सर्वसम्मतिले स्वीकृत भएको छ। भिजिट भिसा प्रकरणमा संसदीय छानबिन समिति गठनको माग गर्दै रास्वपाले दिनभर सदनमा नाराबाजी र वेल घेराउ गरे पनि बैठक सञ्चालन भएको थियो। बैठकमा उपप्रधानमन्त्री तथा अर्थमन्त्री विष्णुप्रसाद पौडेलले उक्त प्रस्ताव पेस गरे। त्यसअघि बैठकमा विनियोजन विधेयकमाथिको सैद्धान्तिक छलफल भएको थियो। छलफलमा भाग लिँदै सांसद दामोदर पौडेलले निर्वाचनका बेला मतदातासमक्ष गरिएका वाचाअनुसार विकासनिर्माणका काम गर्न नसकिएको बताए। नेपाल कम्युनिष्ट पार्टीका सांसद मेटमणि चौधरीले सदनमा प्रस्तुत भएको आगामी आर्थिक वर्षको विनियोजन विधेयक कुन क्षेत्रमा कति बजेट छुट्याउँदा मुलुकको गार्हस्थ्य उत्पादन बढ्छ, अर्थतन्त्रको आकार बढ्छ र उच्च अङ्कको आर्थिक वृद्धिदर हासिल हुन्छ भन्ने स्पष्ट नभएको बताए। माओवादी केन्द्रका सांसद हितराज पाण्डेले सङ्घीयताको मर्मअनुसार वित्त हस्तान्तरण हुन नसकेको बताए। वित्तीय समानीकरण अनुदान बढाएर सशर्त अनुदानको हिस्सा घटाउँदै जानुपर्नेमा सरकारले त्यसो गर्न नसकेको उनले बताए। नेपाली कांग्रेसकी कान्तिका सेजुवालले स्थानीय तहका आफ्नै ऐन, नियम, कानूनसमेत भएकाले सङ्घ सरकार बाट बजेट मात्र पठाएर उनीहरुलाई स्वतन्त्र रुपमा काम गर्न दिनुपर्ने बताइन्। विभिन्न मन्त्रालयको बजेटमाथिको छलफल असार ५, ६ र ७ गत हुने र प्रधानमन्त्रीसँग प्रश्नोत्तर कार्यक्रम असार ६ गते हुने सभामुख देवराज घिमिरेले बताए। प्रतिनिधिसभाको अर्को बैठक अर्को बैठक असार ३ गते १ बजे बस्नेछ।"
नेपाल र नेदरल्यान्ड्सबीचको खेल सुपर ओभरमा,काठमाडौं : नेपाल र नेदरल्यान्ड्सबीचको खेल सुपर ओभरमा जाने भएको छ। तितवुड क्रिकेट मैदानमा टस हारेर ब्याटिङ गरेको नेदरल्यान्ड्सले दिएको १५३ रनको विजयी लक्ष्य पछ्याएको नेपालले निर्धारित २० ओभरमा ८ विकेट गुमाउँदै १५२ रन बनायो। निर्धारित २० ओभरमा खेल टाइ हुँदा खेल सुपर ओभरमा तानिएको हो। अन्तिम ओभरमा ६ बलमा १६ रन चाहिएको अवस्था रहेको थियो। क्रिजमा नन्दन यादव र सन्दीप लामिछाने रहेका थिए। १९३ मा नन्दन यादवले चौका प्रहार गर्दै ३ बलमा ९ रन चाहिएको अवस्थामा नेपाललाई ल्याए। चौथो बलमा २ रन लिए। अन्तिम बलमा नेपाललाई जितको लागि ५ रन चाहिँदा नन्दन क्रिजमा रहेको अवस्थामा नन्दनले अन्तिम बलमा चौका प्रहार गर्दै खेल सुपर ओभरमा लगेका हुन्।
विदुरमा विपद् न्यूनीकरण अभियान,"नुवाकोट : नुवाकोटको सदरमुकाम विदुरमा विपद् प्रतिकार्यमा सामूहिक एकता रहेको निष्कर्ष निकालिएको छ। विदुरमा सोमबार आयोजित कार्यक्रममा विपद् नियन्त्रणमा सबैको सहकार्य जरुरी रहेको सरोकारवालाले निष्कर्ष निकालेका हुन्। विदुर नगरपालिकामा बितेको साँढे ६ वर्षको अवधिमा विपदका ३८ वटा घटना भएका छन्। यसको नियन्त्रणका लागि सबै पक्ष सचेत र सक्रिय हुनुपर्ने ठहर गरिएको छ। गत २०७५ साल साउन १ देखि गत २०८१ साल मंसिर १८ गतेभित्र विदुर नपामा विपदजन्य बाढीपहिरो, आगलागी र नदीमा डुबेर ६ जनाले ज्यान गुमाएको तथ्यांक सार्वजनिक भएको छ। चार जना घाइते भएको जिल्ला प्रहरी कार्यालयको तथ्यांकमा उल्लेख छ। उक्त अवधिमा ४४ वटा सडक दुर्घटना भएको तथ्यांक सार्वजनिक भएको छ। सो सडक दुर्घटनामा ५५ जनाले ज्यान गुमाउनुका साथै दुई सय १८ जना घाइते भएका थिए। क्षतिको विवरण अनुसार विपदका उक्त घटनाहरूबाट कुल १५ करोड ३० लाख रुपैयाँको आर्थिक क्षति भएको तथ्यांक सार्वजनिक गरिएको छ। विपद न्यूनीकरणका लागि सबै पक्षको सामूहिक सहकार्य र एकताको जरुरी रहेको उल्लेख गर्दै विदुर नपाका मेयर राजन श्रेष्ठले नगरपालिकाले यसको न्यूनीकरणका लागि विभिन्न अभियान सञ्चालन गर्नुका साथै नगरवासीहरूलाई सचेत गराएको बताए।"
राष्ट्रिय टिममा किरण र रुपेशको डेब्यु,काठमडौं : नेपाल राष्ट्रिय क्रिकेट टिममा किरण ठगुन्ना र रुपेश सिंहले डेब्यु गरेका छन्। किरण राष्ट्रिय टिमबाट टी२० अन्तर्राष्ट्रियमा डेब्यु गर्ने ५०औं खेलाडी भएका छन् भने रुपेश सिंह डेब्यु गर्ने ५१औं खेलाडी। तितवुड क्रिकेट मैदानमा टस जितेर फिल्डिङ गरेको नेपालका लागि आज विकेट किपरको रुपमा अनिल शाह रहेका छन्। पावरप्ले सकिँदा नेदरल्यान्ड्सले १ विकेट गुमाउँदै ५२ रन बनाएर खेलिरहेको छ।
नेदरल्यान्ड्सले नेपाललाई दियो १५३ रनको लक्ष्य,"काठमाडौं : नेदरल्यान्ड्सले नेपाललाई १५३ रनको लक्ष्य प्रस्तुत गरेको छ। स्कटल्यान्डको तितवुड क्रिकेट मैदानमा टस हारेर ब्याटिङको निम्तो पाएको नेदरल्यानड्सले निर्धारित २० ओभरमा ७ विकेट गुमाउँदै १५२ रन बनाएको हो। नेदरल्यान्ड्सका लागि तेजा निडामानुरुले सर्वाधिक ३५ रन बनाए। उनले ३७ बलमा १ छक्का प्रहार गरे। नेदरल्यान्ड्सले पहिलो विकेटको रुपमा ललित राजवंशीले म्याक्कस ओ डिओडलाई १९ रनमा करण केसीको हातमा क्याच हुँदै गुमाएको थियो। पावरप्लेमा १ विकेट गुमाउँदै ५२ रन बनाएको नेदरल्यान्डले ६२ ओभरमा ओपनर माइकल लेभिटलाई बोल्ड आउट गरेका हुन्। त्यसपछि उनले ६६ ओभरमा स्कट इड्वार्डलाई रूपेश सिंहको हातमा क्याच गराउँदै एकै ओभरमा २ विकेट लिँदै नेपाललाई खेलमा फर्काएका हुन्। ओपनर मिचेल लेभिट २० र कप्तान स्कट खोल्ने बित्तिकै पेभेलियन फर्किएका हुन्। त्यसपछि ११३ ओभरमा नन्दन यादवले महँगो बनेका विक्रमजितलाई बाउन्ड्री लाइनमा क्याच आउट गराए। १४३ ओभरमा नेदरल्यान्ड्सले ५ विकेट गुमाउँदै १०० रनको आँकडा पूरा गरेको थियो। नेदरल्यान्ड्सले छैटौं विकेटका रूपमा जाच लियोन क्याचेटलाई गुमायो। उनले ११ रन बनाए। सकिब जुलफिकर २४ रनमा र काकइल केलिन १ रनमा अविजित रहे। नेपालका लागि सन्दीप लामिछानेले सर्वाधिक ३ विकेट लिए। नन्दन यादवले २ विकेट लिँदा, कुशल भुर्तेल र ललित राजवंशी ११ विकेट लिए।"
चैते धानले उचित मूल्य नपाएपछि कृषि र उद्योगमन्त्रीबीच छलफल,"काठमाडौं : किसानले चैते धानको उचित मूल्य नपाएको गुनासो पछि कृषि तथा पशुपन्छी विकासमन्त्री रामनाथ अधिकारी र उद्योग वाणिज्य तथा आपूर्ति मन्त्री दामोदर भण्डारीबीच आज वाणिज्य मन्त्रालयमा छलफल भएको छ। छलफलमा दुवै मन्त्रालयका सचिव, खाद्य व्यवस्था तथा व्यापार कम्पनीका प्रमुख कार्यकारी अधिकृत लगायतको सहभागिता थियो। बैठकमा चैते धानको हालको अवस्था, किसानले उचित मूल्य नपाउनुका कारण, भारतबाट हाल चामल आयातको अवस्था, खाद्य व्यवस्था तथा व्यापार कम्पनीमा धान, चामलको मौज्दात अवस्था, खाद्यले किसानको चैते धान खरिद गर्न सक्ने अवस्था र भण्डारण क्षमता लगायतका विषयमा छलफल भएको छ। दुई मन्त्रालय बीच हाल खाद्य व्यवस्था तथा व्यापार कम्पनीसँग पर्याप्त भण्डारण क्षमता नभएकाले यसका लागि पहल गर्ने, चामल, चिउरा र भुजिया निर्यातका लागि सम्बन्धित निकायसँग समन्वय गर्ने, खाद्यमार्फत धान खरिद गर्नका लागि अर्थ मन्त्रालयसँग बजेट माग गर्ने लगायतका विषयमा पहल गर्ने निर्णय भएको छ। बैठकमा कृषिमन्त्री अधिकारीले किसानले चैते धानको उचित मूल्य पाउनका लागि सम्बन्धित निकायको पहल आवश्यक रहेकोमा बताए। उद्योग मन्त्री भण्डारीले कृषि, उद्योग, अर्थ मन्त्रालय र राष्ट्रिय योजना आयोग समेत बसेर समस्याको समाधान र यस विषयमा आगामी रणनीति तय गर्नुपर्ने बताए। बैठकमा कृषि तथा पशुपन्छी विकास मन्त्रालयका सचिव डागोविन्द प्रसाद शर्मा , वाणिज्य तथा आपूर्ति सचिव डारामप्रसाद घिमिरे र खाद्य व्यवस्था तथा व्यापार कम्पनीका प्रमुख कार्यकारी अधिकृत रमेश आचार्यले हालको अवस्था बारे जानकारी गराएका थिए। सरकारले चैते धानको न्यूनतम समर्थन मूल्य प्रतिक्विन्टल २८ सय ६९ पैसा तोके पनि झापा लगायत पूर्व र पश्चिमका जिल्लाहरूमा किसानले १५ देखि १६ सय रुपैयाँमा बिक्री गर्नुपर्ने अवस्था आएको बताएका छन्। हाल डेढ लाख मेट्रिक टनको हाराहारीमा किसानसँग बिक्रीका लागि रहेको अनुमान छ। पछिल्लो समय मात्र भारतबाट ३१ अर्ब जतिको चामल आयत भएको छ ।"
क्रिकेटमार्फत बाभुमाको कप्तानी : कोटा प्रणाली र सामाजिक न्यायको कथा,"काठमाडौं : मेरी हजुरआमाले मेरो नाम टेम्बा राख्नुभयो, किनभने यसको अर्थ आशा हो। हाम्रो समुदायको आशा, हाम्रो देशको आशा। दक्षिण अफ्रिकाका कप्तान टेम्बा बाभुमाले आफ्नो बारेमा यी कुराहरू भनेका थिए। केप टाउनका ३५ वर्षीय अश्वेत खेलाडीले आफ्नो ब्याटिङ र कप्तानीले दक्षिण अफ्रिकालाई विश्व टेस्ट च्याम्पियन बनाएका छन्। यस ऐतिहासिक जितमा सबैभन्दा ठुलो योगदान चौथो इनिङमा एडेन मार्क्रमको १३६ रनको शानदार ब्याटिङ थियो। यसैबीच कप्तान टेम्बा बाभुमाले पनि चौथो इनिङमा ६६ रनको महत्त्वपूर्ण इनिङ खेले। जसले दक्षिण अफ्रिकालाई लक्ष्यमा पुग्न महत्त्वपूर्ण भूमिका खेल्यो। कप्तानको रूपमा टेम्बाको लागि यो अझ विशेष थियो। उनको नेतृत्वमा खेलिएका १० टेस्ट खेलमा दक्षिण अफ्रिकाको यो नवौं जित थियो भने एउटा खेल बराबरीमा सकिएको थियो। इतिहासमा अहिलेसम्म इङ्गल्याण्डका पर्सी च्यापम्यान मात्र त्यस्ता कप्तान हुन् जसले आफ्नो पहिलो १० टेस्ट खेलमा उही संख्यामा जित दर्ता गरेका थिए। बाभुमाले किन अपमान सहनु पर्यो ? यो जित केवल ट्रफी जित्ने कथा मात्र थिएन।२०२५ को विश्व टेस्ट च्याम्पियनसिपको फाइनलमा अष्ट्रेलियालाई हराएर दक्षिण अफ्रिकाले इतिहास रच्दा क्रिकेटको लागि मात्र नभई परिवर्तनको लागि पनि जित थियो। कप्तान टेम्बा बाभुमा देशको पहिलो स्थायी अश्वेत टेस्ट कप्तान हुन्। उनले टोलीको नेतृत्व गरेको आत्मविश्वास र संयम रंगभेदको इतिहाससँग जुधिरहेको देशको लागि प्रतीकात्मक क्षण बन्यो। दक्षिण अफ्रिकी क्रिकेटमा टेम्बा बाभुमालाई प्रायः कोटा खेलाडी भनिन्थ्यो। आलोचकहरूले उनलाई प्रदर्शनको आधारमा नभइ रंगको आधारमा टोलीमा समावेश गरिएको विश्वास गर्थे। २०१९ मा इङ्गल्याण्डविरुद्धको टेस्ट शृंखलामा तत्कालीन कप्तान फाफ डु प्लेसिसले बावुमामा रसी भान डर डुसेनलाई रोज्दा विवाद उत्पन्न भएको थियो। पहिलो दुई टेस्टमा दक्षिण अफ्रिकाले केवल चार अश्वेत खेलाडीलाई मैदानमा उतारेको आरोप लगाइएको थियो। लक्ष्य भने ६ जनाको थियो।फाफले आफ्नो बचाउ गर्दै भने,टोली छनोट फर्ममा आधारित हुन्छ। रंगमा होइन। कोटा खिलाडी राष्ट्रिय बहस बन्यो बाभुमाको छनोटलाई सामाजिक सञ्जाल र मिडियाहरूमा बारम्बार खिल्ली उडाइएको थियो। उनलाई आईपीएलमा निरन्तर बेवास्ता गरियो र टोलीमा हुने हरेक असफलतालाई कोटा नीतिको असफलताको कारणले जिम्मेवार ठहराइयो। जसको सामना बाभुमाले निरन्तर गर्नुपरेको थियो। विडम्बना के छ भने देशका लागि शतक बनाउने, टेस्ट टोलीको कप्तानी गर्ने र च्याम्पियन बनाउने खेलाडीले बारम्बार आफ्नो क्षमता प्रमाणित गर्नुपरेको थियो। तर पहिले दक्षिण अफ्रिकी क्रिकेट टोलीमा लागू हुने कोटा प्रावधानको बारेमा कुरा गरौँ। दक्षिण अफ्रिकी क्रिकेटमा कोटा प्रणाली एक छनोट नीति हो। जसले टोलीमा जातीय विविधता सुनिश्चित गर्ने लक्ष्य राख्छ। यसको उद्देश्य रंगभेद युगमा सीमान्तकृत समुदायका खेलाडीहरू जस्तै काला अफ्रिकी, रंगीन र भारतीय खेलाडीलाई समान अवसर प्रदान गर्नु हो। यसअन्तर्गत टोलीहरुले प्रत्येक सिजनमा निश्चित संख्यामा गैरगोरा खेलाडी समावेश गर्नु अनिवार्य छ। ताकि खेल अझ समावेशी र सामाजिक रूपमा सन्तुलित हुन सकोस्। यो अनौपचारिक रूपमा १९९८ मा सुरु भयो। क्रिकेट साउथ अफ्रिकाले गैरगोरा खेलाडीहरू लाई प्रवर्द्धन गर्ने नीति अपनायो। २००२ मा कोटा प्रणाली औपचारिक रूपमा घरेलु क्रिकेटमा लागू गरिएको थियो र २०१६ देखि अन्तर्राष्ट्रिय स्तरमा पनि अनिवार्य भयो। यसअन्तर्गत प्लेइङ एघारमा औसतमा छ जना गैरगोरा खेलाडीहरू समावेश गर्न अनिवार्य गरिएको थियो। यी मध्ये कम्तीमा दुई जना काला अफ्रिकी खेलाडी हुनु आवश्यक छ। टोलीमा कोटाको अर्को पक्ष यद्यपि, कोटा नीतिको अर्को पक्ष भनेको केही प्रतिभाशाली खेलाडीले देश छोड्नुपरेको थियो। केभिन पिटरसनले आफ्नो पुस्तक क्रसिङ द बाउन्ड्रीमा छनोटका लागि अनौपचारिक जातीय कोटा नीति लागू भएको कारणले गर्दा उनलाई क्वाजुलुनेटाल टोलीबाट निकालिएको लेखेका छन्। यसै कारणले उनले दक्षिण अफ्रिका छोडेर इङ्गल्याण्डमा आफ्नो क्रिकेट करियर सुरु गरे। पिटरसन र एन्ड्रयू स्ट्रस जस्ता धेरै प्रतिभाशाली गोरा खेलाडीले इङ्गल्याण्डका लागि १०० भन्दा बढी टेस्ट खेल खेले। तिनीहरूमध्ये केहीले रंगको आधारमा घरेलु स्तरमा छनोटबाट वञ्चित भएको बताए। यो विवादले कोटा नीति दुवै पक्षका लागि चुनौतीपूर्ण रहेको देखाउँछ छ। केहीले अवसर पाएनन् भने अवसर पाउनेहरूले आफ्नो वैधता का लागि बारम्बार लड्नुपरेको थियो। कोटाका खेलाडीहरूको मानसिक संघर्ष कोटा खेलाडीले राम्रो प्रदर्शन मात्र गर्दैन। तर बारम्बार कुनै विशेषाधिकारको कारणले नभइ आफ्नो क्षमताको आधारमा टोलीमा अटाएको प्रमाणित गर्नुपर्छ। आलोचनाको बीचमा पनि आत्मविश्वास कायम राख्नु र टोलीलाई उत्प्रेरित गर्नु ठुलो चुनौती हो। बाभुमा जस्ता खेलाडीले यो चुनौती स्वीकार गरे र विजेता बनेर उभिए। बाभुमाले भने,म यहाँ कोटा भर्न आएको होइन। म यहाँ नेतृत्व गर्न आएको हुँ। मलाई थाहा छ म को हुँ। कार्यसम्पादनमा कोटा नीतिको प्रभाव कोटा नीति कार्यान्वयन हुनुभन्दा अघि र पछिको सन्दर्भमा दक्षिण अफ्रिकी क्रिकेट टोलीको प्रदर्शनलाई हेर्दा एउटा रोचक ढाँचा देखा पर्दछ। १९९२ देखि २००२ सम्म कोटा नीति औपचारिक रूपमा लागू नहुँदा टेस्ट खेलमा टोलीको जित प्रतिशत करिब ५८ प्रतिशत र एकदिवसीय खेलमा करिब ६५ प्रतिशत थियो। यो प्रदर्शन अष्ट्रेलियापछि विश्वकै उत्कृष्ट थियो। यस अवधिमा दक्षिण अफ्रिकाले १९९८ मा च्याम्पियन्स ट्रफी जितेर आफ्नो शक्ति प्रमाणित गर्यो। त्यसपछि २००३ र २०१५ को बीचमा कोटा नीति आंशिक रूपमा लागू गरिएपछि टेस्ट जित प्रतिशत थोरै घटेर ५५ प्रतिशत र एकदिवसीयमा करिब ६२ प्रतिशमा झर्यो। यस अवधिमा टोलीले २००७ र २०१५ को विश्वकपको सेमिफाइनलमा पुगेर आफूलाई बलियो दावेदारको रूपमा प्रस्तुत गर्यो। यद्यपि २०१६ पछि कोटा प्रणाली पूर्ण रूपमा अनिवार्य गरिएपछि टेस्ट क्रिकेटमा टोलीको स्थिरता प्रभावित भयो। यसपछि टेस्ट खेलमा जितको प्रतिशत करिब ४७ प्रतिशत र एकदिवसीय खेलमा करिब ५९ प्रतिशतमा झर्यो। यस अवधिमा टोलीको टेस्ट वरीयतामा पनि गिरावट देखियो। यद्यपि एकै समयमा टोलीले केही नयाँ प्रतिभालाई हुर्कायो। २०२३ मा फेरि विश्वकपको सेमिफाइनलमा पुग्यो। टेम्बा बाभुमाले सबै तथ्याङ्क र आशंकालाई गलत साबित गर्दै टोलीलाई विश्व टेस्ट च्याम्पियन बनाएका छन्। कोटा नीति : राजनीति वा न्याय ? दक्षिण अफ्रिकाको कोटा नीतिलाई रूपान्तरण लक्ष्य भनेर चिनिन्छ। क्रिकेट साउथ अफ्रिकालाई प्रत्येक वर्ष राष्ट्रिय टोलीमा औसतमा ६ जना गैरगोरा खेलाडी समावेश गर्न आवश्यक छ। जसमध्ये कम्तीमा दुई जना काला अफ्रिकी मूलका हुनुपर्छ। ऐतिहासिक रंगभेदबाट उत्पन्न अन्याय हटाउने उद्देश्यले यो नीति सुरु गरिएको थियो। यद्यपि, यसलाई कार्यान्वयन गर्ने प्रक्रिया प्रायः विवादास्पद रहेको छ। केही पूर्वक्रिकेट दक्षिण अफ्रिका प्रमुख, प्रशिक्षक र खेलाडीहरूले प्रतिभाशाली गोरा खेलाडीलाई कोटा लक्ष्य पूरा गर्न टोलीबाट बाहिर राखिएको स्वीकार गरेका छन्। तर यो पनि तथ्य हो कि दक्षिण अफ्रिकामा दशकौंसम्म काला खेलाडीलाई स्कुल स्तरमा पनि खेल्ने अवसर दिइएको थिएन। कोटा प्रणालीको प्रभाव राष्ट्रिय टोलीमा मात्र सीमित थिएन। अहिले स्कुल, क्लब र टाउनशिप स्तरमा सक्रिय अश्वेत प्रशिक्षक, अम्पायर र प्रशासकको संख्या धेरै छ। दक्षिण अफ्रिकामा क्रिकेट अब केवल गोरा मानिसको खेल मात्र रहेन। तर देशको सम्पूर्ण जनसंख्याको प्रतिनिधित्व गर्ने खेल बनेको छ। तथ्याङ्कले के भन्छ ? २००३ मा टोलीमा काला खेलाडीको सहभागिता केवल १४ प्रतिशत थियो। यो संख्या २०१६ मा ४७ प्रतिशत, २०२३ मा ६१ प्रतिशत र २०२५ को च्याम्पियन टोलीमा ६३ प्रतिशत पुग्यो। यस अवधिमा टोलीको प्रदर्शन वरीयतामा पनि सुधार भएको छ। २०१६ मा टेस्ट वरीयतामा छैटौँ, २०२३ मा तेस्रो र अब २०२५ मा विश्व च्याम्पियनको स्थिति छ। के रबाडा, फिलान्डर, अमला, महाराज कोटाबाट आएका थिए ? कागिसो रबाडा (कालो अफ्रिकी), भर्नन फिलान्डर (रंगीन), हाशिम अमला र केशव महाराज (भारतीय मूल) जस्ता खेलाडी दक्षिण अफ्रिकामा रूपान्तरण लक्ष्य अर्थात् कोटा नीति लागू भएको समयमा टोलीको हिस्सा बनेका थिए। यी खेलाडी यस नीति अन्तर्गत छनोट भए कि भएनन् भन्न गाह्रो छ। तर यो स्पष्ट छ कि कोटा नीतिले उनीहरूलाई एउटा प्लेटफर्म दियो र उनीहरूको प्रतिभा, स्थिरता र प्रदर्शनले टोलीमा राख्यो। रबाडाले अन्डर१९ विश्वकपमा चम्किए। फिलान्डरले डेब्यूमै पाँच विकेट लिए। अमलाले ९,००० भन्दा बढी टेस्ट रन बनाए र केशव महाराजले विदेशमा पनि विकेट लिए। यी तथ्याङ्कले उनीहरूलाई प्रतिनिधित्वको लागि मात्र नभई वास्तविक क्षमताको आधारमा पनि छनोट गरिएको स्पष्ट रूपमा देखाउँछ। कोटा नीतिले अवसर प्रदान गर्यो र यी खेलाडीले आफ्नो प्रदर्शनमार्फत अवसरलाई जायज ठहराए। निष्कर्ष : अस्थायी नीति, स्थायी परिवर्तन कोटा प्रणालीमा बहस अपरिहार्य छ। यो नीति अयोग्यलाई शीर्षमा ल्याउने षड्यन्त्र नभइ दशकौंदेखि सीमान्तकृत वर्गलाई खेल्ने र देखिने अधिकार दिने प्रक्रिया हो। बाभुमा, रबाडा, एनगिडी र वारेन जस्ता खेलाडीले प्लेटफर्म दिइएपछि रंग कहिल्यै प्रदर्शनमा बाधा हुँदैन भन्ने प्रमाणित गरेका छन्। यस बहसको सार सायद क्रिकेट दक्षिण अफ्रिकाका पूर्व प्रमुख हारुन लोर्गटको यो भनाइमा लुकेको छः क्रिकेट मैदानमा सीमा तोड्ने खेल मात्र होइन, यसले बाहिर पनि परिवर्तन ल्याउँछ।"
कराँतेमा गण्डकी प्रदेशकै उत्कृष्ट बन्यो गोरखा,"गोरखा : कराँतेमा गोरखा गण्डकी प्रदेशकै उत्कृष्ट जिल्ला बनेको छ। हालै सम्पन्न १६ औँ राष्ट्रपति रनिङ शिल्ड प्रतियोगितामा कराँते विधातर्फ गोरखा सर्वोत्कृष्ट भएको हो। गण्डकी प्रदेश खेलकुद विकास समितिको आयोजना र जिल्ला खेलकुद विकास समिति गोरखाको समन्वयमा प्रतियोगिता सम्पन्न भएको थियो। प्रतियोगितामा कराँते विधातर्फ ४ स्वर्ण, १ रजत र २ कास्य पदक जित्दै गोरखाको टिम च्याम्पियन बनेको हो। प्रतियोगितामा एकल कातातर्फ जिल्लाका वसन्त परियारले स्वर्ण पदक हात पारेका थिए। ४७ केजीतर्फ रुपेश गुबाजु, ५७ केजीतर्फ फिलेमन गुरुङ र ६० केजीतर्फ सृष्टि श्रेष्ठले स्वर्ण पदक हात पारेका हुन्। ५२ केजीतर्फ सिर्जन गुरुङले रजत र ४२ केजीतर्फ अमृता राना र ५५ केजीतर्फ अनिता नेपालीले कास्य पदक जितेका छन्। उनीहरुलाई सदरमुकाममा एक कार्यक्रम आयोजना गरेर नगद, ट्रफी तथा मेडल वितरण गरिएको प्रशिक्षक बुद्ध लामाले बताए। राष्ट्रिय स्तरको राष्ट्रपति रनिङ शिल्ड प्रतियोगिताको कराँते विधातर्फ गण्डकी प्रदेशलाई प्रतिनिधित्व गर्दै जिल्लाबाट चार जना खेलाडीहरु सहभागि भएका थिए। प्रदेश स्तरको प्रतियोगितामा एकल कातातर्फ स्वर्ण पदक जितेका वसन्त परियार, ४७ केजीतर्फ स्वर्ण पदक विजेता रुपेश गुबाजु, ५७ केजीतर्फ फिलेमन गुरुङ र ६० केजीतर्फ स्वर्ण पदक हात पारेकी सृष्टि श्रेष्ठ राष्ट्रिय स्तरको प्रतियोगितामा सहभागि भएका थिए। जसमध्ये एकल कातातर्फ वसन्त परियारले कास्य पदक हात पारेको जिल्ला खेलकुद विकास समितिले जनाएको छ।"
प्रधानमन्त्री ओली असार १४ गते स्पेन भ्रमणमा जाने,काठमाडौं : प्रधानमन्त्री केपी शर्मा ओली स्पेन भ्रमणमा जाने भएका छन्। संयुक्त राष्ट्रसंघका महासचिव एन्टोनियो गुटेरेसको निमन्त्रणामा प्रधानमन्त्री ओली स्पेन भ्रमणमा जान लागेका हुन्। प्रधानमन्त्री ओली असार १४ गते त्यसतर्फ प्रस्थान गर्नेछन्। सोमबार बसेको मन्त्रिपरिषद् बैठकले प्रधानमन्त्री ओलीको स्पेन भ्रमण स्वीकृत गरेको बैठकमा सहभागी एक मन्त्रीले बताए। प्रधानमन्त्री ओली असार २० गते स्वदेश फर्किने कार्यक्रम रहेको छ। त्यस्तै मन्त्रिपरिषद् बैठकले जलस्रोत विधेयक फिर्ता लिने निर्णय गरेको छ। विधेयकका केही बुँदालाई स्वार्थ समूहले प्रभावित पारेको आशंकामा विधेयक फिर्ता लिइएको ती मन्त्रीको भनाइ छ।
जलस्रोत विधेयक फिर्ता लिने सरकारको निर्णय,"काठमाडौं : सरकारले जलस्रोत विधेयक फिर्ता लिएको छ। सोमबार बसेको मन्त्रिपरिषद् बैठकले जलस्रोत विधेयक फिर्ता लिएको हो। प्रतिनिधिसभा र राष्ट्रियसभाबाट पनि पारित भइसकेको उक्त विधेयक फिर्ता लिइएको एक मन्त्रीले बताए। स्वार्थ समूहले विधेयक प्रभावित पारेको आशंकामा फिर्ता लिइएको हो। विधेयकका कतिपय बुँदा स्वार्थ समूहले प्रभावित पारेको सूचना पाएपछि प्रधानमन्त्री केपी शर्मा ओली गम्भीर बनेका थिए। मन्त्रिपरिषद् बैठकमा पनि प्रधानमन्त्री ओलीले यस विषयमा गम्भीर समीक्षा गरेको स्रोतको भनाइ छ। 'जलस्रोत विधेयकमा स्वार्थ समूह हाबी भएको सूचना पाएपछि प्रधानमन्त्रीज्यु गम्भीर बन्नुभएको हो। त्यस विषयमा लामो छलफलपछि विधेयक फिर्ता लिने निर्णयमा पुग्नुभएको हो,' स्रोतले भन्यो।"
"बोलेरो दुर्घटना हुँदा २ जनाको मृत्यु, एक घाइते",पाल्पा : पूर्वखोला गाउँपालिका५ मा बोलेरो जिप दुर्घटना हुँदा जनाको मृत्यु भएको छ। दुर्घटनामा परी सवारी धनी बगनासकाली गाउँपालिका१ गाप्टुङ घर भई हाल बुटवल उपमहानगरपालिका११ मझुवा बस्दै आएका ४६ वर्षीय विनोद ढुंगाना र अर्का नाम थर नखुलेका अन्दाजी ४५ वर्षीय पुरुषको मृत्यु भएको जिल्ला प्रहरी कार्यालयका प्रहरी नायब उपरीक्षक सुनिल मल्लले बताए। ढुंगानाको लुम्बिनी मेडिकल कलेज प्रभासमा उपचारका क्रममा र अर्का एक जनाको मिसन अस्पताल पाल्पामा मृत्यु भएको हो। आज साँझ आर्यभञ्ज्याङदेखि रामपुरतर्फ जाँदै गरेको अण्डा बोकेको लु१च ६७५६ नम्बरको बोलेरो जिप वीरकोटस्थित आर्यभञ्ज्याङरामपुर कच्ची सडकखण्डमा दुर्घटना भएको हो। दुर्घटनामा चालक बुटवल उपमहानगरपालिका११ का ३० वर्षीय राजु खड्का गम्भीर घाइते भएका छन्। खड्काको लुम्बिनी मेडिकल कलेज प्रभासमा उपचार भइरहेको छ। गाडी सडकदेखि ३०० मिटर तल खसेको छ। दुर्घटनाको कारण भने खुल्न सकेको छैन। घटनाको विषयमा थप अनुसन्धान भइरहेको प्रहरीले जनाएको छ।
मंगलबार देशका यी स्थानमा हुने छ वर्षा,"काठमाडौं : मंगलबार देशभर आंशिकदेखि साधारणतया बदली रहनेछ। मौसम पूर्वानुमान महाशाखाका अनुसार सबै प्रदेशका केही स्थानहरूमा मेघगर्जनचट्याङसहित हल्कादेखि मध्यम वर्षाको सम्भावना रहेको छ। कोशी प्रदेश, बागमती प्रदेश र गण्डकी प्रदेशका एकदुई स्थानमा भारीदेखि धेरै भारी वर्षाको पनि सम्भावना रहेको महाशाखाले जनाएको छ। कोशी प्रदेश, बाग्मती प्रदेश र गण्डकी प्रदेशका उच्चपहाडी तथा हिमाली भूभागका थोरै स्थानहरू तथा बाँकी उच्चपहाडी तथा हिमाली भूभागका एकदुई स्थानमा हल्का वर्षाहिमपातको सम्भावना रहेको महाशाखाले जनाएको छ।"
"नेदरल्यान्ड्सको पाँचौं विकेट पतन, सन्दीपलाई तेस्रो सफलता",काठमाडौं : नेदरल्यान्ड्सको पाचौं विकेट पतन भएको छ। सन्दीप लामिछानेले नोह क्रोयजको विकेट लिएका हुन्। यसअघि उनले एकै ओभरमा दुई विकेट लिएका थिए। लामिछानेले सातौं ओभरमा २ विकेट लिएका हुन्। पावरप्लेमा १ विकेट गुमाउँदै ५२ रन बनाएको नेदरल्यान्डले ६२ ओभरमा ओपनर माइकल लेभिटलाई बोल्ड आउट गरेका हुन्। त्यसपछि उनले ६६ ओभरमा स्कट इड्वार्डलाई रुपेश सिंहको हातमा क्याच गराउँदै एकै ओभरमा २ विकेट लिँदै नेपाललाई खेलमा फर्काएका हुन्। ओपनर मिचेल लेभिट २० र कप्तान स्कट खोल्ने बित्तिकै पेभेलियन फर्किएका हुन्। नेदरल्यान्ड्सले पहिलो विकेटको रूपमा ललित राजवंशीले म्याक्कस ओ डिओडलाई १९ रनमा करण केसीको हातमा क्याच हुँदै गुमाएको थियो। नेदरल्यान्ड्सले १५ ओभरको समाप्तिमा १०२ रन बनाएर खेलिरहेको छ।
पावरप्लेमा नेपालले ३ विकेट गुमाउँदै ५४ रन बनायो,"काठमाडौं : स्कटल्यान्डमा जारी त्रीदेशीय टी२० अन्तर्राष्ट्रिय शृखलाको पहिलो खेलमा नेपालले पावरप्लेमा ३ विकेट गुमाउँदै ५४ रन बनाएको छ। नेदरल्यान्ड्सले दिएको १५३ रनको विजयी लक्ष्य पछ्याएको नेपालले पावरप्लेमा ५४ रन बनाएको हो। नेपालका ओपनर लोकेश बम डक आउट हुँदा तेस्रो क्रममा आएका अनिल कुमार शाह पनि खाता मात्रै खोल्दै पेभेलियन फर्किए। कुशलले ४५ ओभरमा ३१ रन बनाउँदा बाउन्ड्री लाइनमा क्याच ड्रप हुँदा जीवनदान पाएका कुशल ५२ ओभरमा ३४ रन बनाउँदै क्याच आउट भए। नेपालका कप्तान रोहित पौडेल ११ र उपकप्तान दिपेन्द्र सिंह ऐरी १ रनमा क्रिजमा रहेका छन्। नेदरल्यान्ड्सका लागि काइल केलिन, बेन फ्लेच्चर र डेनिएल डोरमले ११ विकेट लिए।"
फरार अभियुक्त १७ वर्षपछि पक्राउ,नुवाकोट : जिउ मास्ने बेच्ने मुद्दामा अदालतले दोषी ठहर गरेको फैसला गरिएका नुवाकोटका एकजना अभियुक्तलाई १७ वर्षपछि पक्राउ गरिएको छ। पुनरावेदन अदालत इलामबाट जिउ मास्ने बेच्ने मुद्दामा गत २०६५ माघ १३ गते ३ वर्ष ८ महिना ४ दिन कैद भुक्तान गर्नु पर्ने फैसला भई फरार रहेका दुप्चेश्वरका एक पुरुषलाई प्रहरीले पक्राउ गरेको हो। नुवाकोटको साविक घ्याङफेदी गाविस ५ हाल परिवर्तित दुप्चेश्वर गाउँपालिका१ घ्याङफेदीका ५३ वर्षीय दावा तामाङलाई १७ वर्षपछि पक्राउ गरिएको जिल्ला प्रहरी कार्यालय नुवाकोटले जनाएको छ। प्रहरी चौकी समुन्द्रटारबाट खटिएको प्रहरी अधिकृतसहितको टोलीले खोजतलास गर्दै जाँदा उनकै घरबाट पक्राउ गरिएको प्रहरी नायब उपरीक्षक विक्रम लामाले बताए। उनका अनुसार पक्राउ परेका दावा तामाङलाई आवश्यक कारबाहीका लागि सोमबार नुवाकोट जिल्ला अदालतमा बुझाएकोमा अदालतको आदेशले उनलाई कैद भुक्तानको लागि केन्द्रीय कारागार कार्यालय खम्पाक्याप नुवाकोट चलान गरिएको छ।
धवल शमशेर राणालाई ३ लाख धरौटीमा छाड्न आदेश,काठमाडौं : राष्ट्रिय प्रजातन्त्र पार्टीका महामन्त्री धवल शमशेर राणालाई ३ लाख धरौटीमा छाड्न आदेश दिएको छ। काठमाडौं जिल्ला अदालतमा भएको थुनछेक बहसपछि न्यायाधीश शिवप्रसाद खनालको एकल इजलासले धरौटीमा छाड्न आदेश दिएको हो। यसअघि उनी हाजिर जमानीमा रिहा भएका थिए। गत चैत १५ गते तीनकुनेमा भएको राजावादीको प्रदर्शन हिंसात्मक भएपछि प्रहरीले पक्राउ गरी अनुसन्धान थालेको थियो। उक्त घटनासम्बन्धी मुद्दामा मुख्य कमान्डर भनिएका दुर्गा प्रसाईँसहित ७ जनालाई पुर्पक्षका लागि जेल चलान गर्न आदेश दिइएको थियो। काठमाडौं जिल्ला अदालतका न्यायाधीश ध्रुवराज कार्कीको इजलासले प्रसाईंसहित ७ जनालाई पुर्पक्षका लागि जेल चलान र ३२ जनालाई धरौटी जमानतमा छाड्न आदेश गरेको थियो।
ऐतिहासिक सुपर ओभरमा नेपाल नेदरल्यान्ड्ससँग पराजित,"काठमाडौं : ऐतिहासिक सुपरओभरमा नेपाल र नेदरल्यान्ड्ससँग पराजित भएको छ। स्कटल्यान्डमा भएको खेलमा नेपाल नेदरल्यान्ड्ससँग तेस्रो सुपर ओभरमा पराजित भएको हो। पहिलो र दोस्रो सुपर ओभर बराबरीमा सकिएपछि खेल तेस्रो सुपर ओभरमा लम्बिएको थियो। पहिलो सुपर ओभरमा १९ रनको बराबरी र दोस्रो सुपर ओभरमा १७ रनको बराबरी भएको थियो। तेस्रो सुपर ओभरमा भने नेपाल डक आउट भयो। तेस्रो सुपरमा कप्तान रोहित पौडेल र दीपेन्द्र सिंह ऐरीले नेपालको क्रिज सम्हाले। तेस्रो सुपर ओभरको पहिलो बलमा कप्तान रोहित पौडेल क्याच आउट भए। दोस्रो बल डट बल, तेस्रो बल डट र चौथो बलमा रुपेश सिंह क्याच आउट हुँदा नेपालले तेस्रो सुपर ओभरमा नेपालले अंक नै जोडेन सकेन। नेदरल्यान्ड्सले तेस्रो सुपर ओभरमा आएर नेपाललाई पराजित गर्यो। जितका लागि तेस्रो सुपर ओभरमा १ रनको विजयी लक्ष्य पायो। नेदरल्यान्ड्सका लागि माइकल लेभिट र जाच लिओन क्याचेट आएका थिए। बलिङमा नेपालका लागि सन्दीप लामिछाने थिए। माइकल लेभिटले तेस्रो सुपर ओभरको पहिलो बलमा छक्का प्रहार गर्दै नेदरल्यान्ड्सको जित सुनिश्चित गरेका हुन्। टस हारेर ब्याटिङ गरेको नेदरल्यान्ड्सले १५२ रन बनाएको थियो। १५३ रनको विजयी लक्ष्य पछ्याएको नेपालले निर्धारित २० ओभरमा ८ विकेट गुमाउँदै १५२ रन बनायो। निर्धारित २० ओभरमा खेल बराबरी हुँदा खेल सुपर ओभरमा तानिएको थियो। अन्तिम ओभरमा ६ बलमा १६ रन चाहिएको अवस्था रहेको थियो। क्रिजमा नन्दन यादव र सन्दीप लामिछाने रहेका थिए। १९३ मा नन्दन यादवले चौका प्रहार गर्दै ३ बलमा ९ रन चाहिएको अवस्थामा नेपाललाई ल्याए। चौथो बलमा २ रन लिए। अन्तिम बलमा नेपाललाई जितको लागि ५ रन चाहिँदा नन्दन क्रिजमा रहेको अवस्थामा नन्दनले अन्तिम बलमा चौका प्रहार गर्दै खेल सुपर ओभरमा लगेका हुन्। नेपालका लागि कप्तान रोहित पौडेलले सर्वाधिक ४८ रन बनाए। उनले ३५ बलमा ३ चौका र २ छक्का प्रहार गरे। त्यस्तै कुशल भुर्तेलले ३१ रन बनाए। त्यसअघि ब्याटिङ गरेको नेदरल्यान्ड्सले निर्धारित २० ओभरमा १५२ रन बनाएको थियो। नेदरल्यान्ड्सको लागि तेजा निडामानुरुले सर्वाधिक ३५ रन बनाए। उनले ३७ बलमा १ छक्का प्रहार गरे। ओपनरद्वय मिचेल लेभिट र म्याक्स ओ डिओडले क्रमशः २० र १९ रन बनाए। तेस्रो क्रममा आएका विक्रमजित सिंहले ३० रन बनाउँदा जाच लिओन क्याचेटले ११ रन बनाए। नेपालका लागि सन्दीप लामीछानेले सर्वाधिक ३ विकेट लिए। नन्दन यादवले २ विकेट लिँदा, कुशल भुर्तेल र ललित राजवंशी ११ विकेट लिए।"
पर्यटकीय क्षेत्रहरुको प्रवर्द्धन सरकारको प्राथमिकतामा छ : मन्त्री दाहाल,"काठमाडौं : भौतिक पूर्वाधार तथा यातायात मन्त्री देवेन्द्र दाहालले पर्यटकीय क्षेत्रहरूको प्रवर्द्धनमा सरकारले प्राथमिकता दिएको बताएका छन्। उनले पर्यटकीय गन्तव्यहरूसम्म पुग्ने सडक, पुल लगायतका संरचनाहरूको निर्माण, विकास र स्तरीकरणमा मन्त्रालयले प्राथमिकता दिएको बताएका हुन्। पर्वतीय पर्यटन : हाम्रो सान, हाम्रो पहिचान विषयक तस्बिर प्रदर्शनीको सोमबार अवलोकन गर्दै उनले सो बताएका हुन्। मन्त्री दाहालले नेपालको पर्वतीय पर्यटनले विश्वकै पर्यटकहरूलाई आकर्षित गरेको भन्दै यसलाई थप व्यवस्थित र सुविधायुक्त बनाउनुपर्नेमा जोड दिए। नेपालको आर्थिक विकासका लागि पर्यटन बलियो सम्भावना रहेको क्षेत्र रहेकाले यसको माध्यमबाट स्वरोजगारी सिर्जना समेत गराउन सकिने दाहालले बताए। गत जेठ ११ गतेदेखि सुरु भएको प्रदर्शनीमा नेपालका विभिन्न हिमशृङखला, हिमाली जनजीवन तथा प्रमुख पर्यटकीय गन्तव्यका ९६ तस्बिर राखिएको छ।"
कलंकीमा स्कुलको माइक्रो भ्यानको ठक्करबाट छात्राको मृत्यु,काठमाडौं : काठमाडौं महानगरपालिका१४ कलंकीमा स्कुलको माइक्रो भ्यानको ठक्करबाट छात्राको मृत्यु भएको छ। इडीफाई इन्टरनेशनल स्कुलको कमाउण्डभित्र सोही स्कुलको माइक्रो भ्यानको ठक्करबाट सोही स्कुलमा अध्ययनरत सर्लाही घर भई काठमाडौंको कुलेश्वर बस्ने ९ वर्षीया सोनाक्षी यादवको सोमबार दिउँसो मृत्यु भएको हो। गम्भीर घाइते भएकी उनको सहिद मेमोरियल अस्पतालमा उपचारको क्रममा मृत्यु भएको प्रहरीले जनाएको छ। साथै उक्त भ्यानको ठक्करबाट घाइते भएका ६ जनामध्ये ५ जनाको नेपाल नेशनल अस्पतालमा र १ जनाको बयोधा अस्पताल बल्खुमा उपचार भइरहेको छ। दुर्घटनामा घाइते भएका भ्यान चालकको बयोधा अस्पताल बल्खुमा उपचार भइरहेको छ। दुर्घटनाका सम्बन्धमा प्रहरीले आवश्यक अनुसन्धान गरिरहेको छ।
"राप्रपाको विरोध शैली : संसद् बैठक बहिष्कार गर्ने, भत्ता पनि नबुझ्ने","काठमाडौं : भिजिट भिसा प्रकरणमा गृहमन्त्रीको राजीनामा माग गर्दै आएको विपक्षी दल राष्ट्रिय प्रजातन्त्र पार्टी (राप्रपा) ले संसद बैठकमा विरोध जनाएको छ। बैठक सुरू हुने वित्तिकै राप्रपा र रास्वपाका सांसदहरूले सिटबाट उठेर विरोध जनाएका हुन्। बजेट पारित गर्न बाध्यकारी समय भन्दै बैठक सञ्चालनका लागि सहयोग गरिदिन सभामुख देवराज घिमिरेले आग्रह गरे। तर, विरोध जारी राखेपछि सभामुखले बोल्नका लागि राप्रपा सांसद राजेन्द्र लिङ्देनलाई समय दिए। दुई मिनेट बोल्न समय पाएका राप्रपाका अध्यक्ष लिङ्देनले आफ्ना माग जायज रहेकाले जबरजस्त संसद अगाडि नबढाउन चेतावनी समेत दिए। विपक्षीले विरोध जारी राखेको बेला जबरजस्त संसद अगाडि बढाउनु संसदीय मर्यादा विपरीत भएको उनले तर्क गरे। 'संसदमा दुईवटा राजनीतिक दलहरूले महत्वपूर्ण विषयमा आफ्ना फरक मत राखिराखेका छन्। विरोध जारी राखेको बेला जबरजस्त संसद अगाडि बढाउनु संसदीय मर्यादा विपरीत हो। सभामुख स्वयंका लागि पनि यो राम्रो विषय होइन,'उनले भने,'जबसम्म संसदलाई अगाडि बढाउने काम भइराख्छ भने यो कर्मकाण्डमा राप्रपा सहभागी हुँदैन। हामी बहिष्कार गर्छौं।' उनले राप्रपाका सांसदहरूले पाउने बैठक भत्तावापत रकम राजस्वमा फिर्ता गर्न समेत आग्रह गरे। भने,'हामीले जब बैठक बहिष्कार गर्छौं,राप्रपाका सदस्यहरूको नाममा आउने बैठक भत्ता राजश्वमा फिर्ता हुने व्यवस्था होस्।' संसद सचिवालयलाई पत्राचार यसैबिच संसद सचिवालयलाई पत्र पठाएर प्रमुख सचेतक ज्ञानबहादुर शाहीले भत्ता नलिने जानकारी गराउँदै उक्त भत्ता राजस्वमा फिर्ता गरिदिन अनुरोध गरेका छन्। पत्रमा भनिएको छ,राष्ट्रिय प्रजातन्त्र पार्टीले मिति २०८२ असार १ गते बसेको प्रतिनिधिसभाको बैठक बहिष्कार गरेको सर्वविदितै छ । हाम्रो पार्टीले उठाएका मागहरू भिजिट भिसा प्रकरणमा संसदमा अवरोध भएको समयमा पनि जबर्जस्त बैठक संचालन गर्नु अनुचित हुने ठहर गर्दै यो बैठक बहिष्कार गर्ने निर्णय गरिएकाले यो बैठक वापत प्राप्त हुने बैठक भत्ता राजस्वमा फिर्ता हुने व्यवस्था गरि सहयोग गरिदिन हुन अनुरोध छ।"
"बजेटमाथिको छलफल : सत्ता पक्षद्वारा स्वागत, विपक्षीको विरोध","काठमाडौं : सत्तारुढ दलका सांसदहरूले जनअपेक्षा र यथार्थपरक बजेट आएको भन्दै स्वागत गरेका छन् भने विपक्षी दलका सांसदहरूले बजेटको विरोध गरेका छन्। सोमबार रास्वापा सांसदहरूको बेल घेराउकाबीच प्रतिनिधिसभा बैठकमा भएको बजेटमाथिको छलफलका क्रममा कांग्रेसका सांसद ज्ञानेन्द्रबहादुर कार्कीले बजेटले निर्धारण गरेका प्राथमिकता र लक्ष्य उपयुक्त रहेको बताए। बजेटले उच्च, दिगो, फराकिलो आर्थिक वृद्धि दर हासिल गरी गरिबी निवारण गर्ने, उद्यमशीलता विकास र सार्वजनिक तथा निजी लगानी विस्तार गरी रोजगारी सिर्जना गर्ने विषय प्राथमिकतामा राखेको उनले बताए। सांसद कार्कीले बजेटले मुलुकको वर्तमान आर्थिक यथार्थता, जनअपेक्षा र दीर्घकालीन सुधारलाई सम्बोधन गर्ने स्पष्ट संकेत गरेको धारणा राखे। त्यस्तै एमाले सांसद पदम गिरीले मुलुकको अर्थतन्त्र लयमा फर्काउने लक्ष्यमा केन्द्रित गर्दै बजेट आएको बताए। सरकारले ल्याएको बजेट कार्यान्वयन गर्न योग्य रहेको र आर्थिक लक्ष्य हासिल गर्नका लागि सहयोग गर्ने सांसद गिरीको भनाइ छ। सांसद गिरीले युवा पुस्ताहरूलाई नेपालमा रोजगारी दिएर विदेश पलायन हुनबाट रोक्ने सरकारको नीति सही रहेको जिकिर गरे। त्यस्तै माओवादी सांसद शक्ति बस्नेतले सरकारले विनियोजन गरेको बजेट संघीयतालाई कमजोर पार्ने प्रकारको रहेको आरोप लगाए। योजना र बजेटको असन्तुलनले संघीयतामाथिको धारणालाई कमजोर पार्ने उनको आशंका रहेको छ। उनले ऊर्जा विकास मार्गचित्र कार्यान्वयन गर्नका लागि कहिपनि ध्यान नदिइएको बताए। त्यस्तै नेकपा एकीकृत समाजवादीका सांसद प्रकाश ज्वालाले बजेटलाई मन्त्रीहरूले आफ्नो क्षेत्र केन्द्रित गरेको आरोप लगाए।"
कांग्रेस नेता ढुण्डीराज शास्त्रीको निधन,"अर्घाखाँची : पूर्वउद्योगमन्त्री तथा नेपाली कांग्रेसका पूर्वकेन्द्रीय सदस्य तथा समाजवादी चिन्तक ढुण्डीराज शास्त्री (पौडेल) को निधन भएको छ ।काठमाडौंको केएमसी अस्पतालमा उपचारको क्रममा ९० वर्षीय शास्त्रीको आज बिहान ४ बजेतिर निधन भएको हो। उनका श्रीमती, २ छोरा र २ छोरी छन् । छोराहरू देश बाहिर रहेकाले उनीहरू आएपछि अन्तिम दाह संस्कार गरिने पौडेल परिवारका अशोक पौडेलले जानकारी दिए। अर्घाखाँची जिल्लाको भूमिकास्थान नगरपालिका ८ निमडाँडामा बुवा खेमराज पौडेल र माता साबित्रा पौडेलको जेठो सन्तानको रूपमा १९९३ सालमा उनको जन्म भएको थियो । उनी बनारसमा २०१० मा पढदादेखि नै नेपाली कांग्रेससँग आवद्ध थिए। त्यसपछि पढाइ सकेर घर आएपछि भूमिगतरूपमा नेपाली कांग्रेसको संगठन विस्तारमा लागेका थिए। २०१४ सालमा नेपाली कांग्रेसले सुरू गरेको भद्र अवज्ञा आन्दोलनमा अर्घाखाँचीको अगुवाइ गर्दै पाल्पा तानसेनमा भाग लिएका थिए । २०१५ सालको आम निर्वाचनमा सक्रियरूपमा लागेका २०१७ साल पौष १ गते राजा महेन्द्रले संसद भंग गरी नेताहरूलाई जेल हाल्ने क्रममा गुल्मी अर्घाखाँचीका लडाकु युवाहरूलाई क्रान्तिमा संलग्न गराउने कार्यमा उनले अग्रणी भूमिका निर्वाह गरेका थिए। बि पी कोइरालाका अनुयायी शास्त्री समाजवादका व्याख्याता हुन् । उनले भूमिगतरूपमा अर्घाखाँची गुल्मीलगायतका जिल्लामा नेपाली कांग्रेसको संगठन विस्तारमा उल्लेख्य भूमिका निर्वाह गरेका थिए। उनले २०३६ र २०४६ सालको जन आन्दोलनमा पनि नेतृत्वदायी भूमिका खेलेको कांग्रेसजन बताउँछन् । २०४८ सालमा भएको निर्वाचनमा अर्घाखाँची क्षेत्र नं२ बाट भारी मतले विजयी भएपछि उनी उद्योग मन्त्री बनेका थिए।"
कतिन्जेल जैविक विविधता ह्रास ?,"जैविक विविधताले परिपूर्ण नेपाल जंगल विनाशका कारण भने ठूलो र अनेक समस्यासँग जुधिरहेको छ। जैविक विविधताले परिपूर्ण नेपाल जंगल विनाशका कारण भने ठूलो र अनेक समस्यासँग जुधिरहेको छ। ७० वर्षदेखि वनका लागि रूख कटान, खेतीका लागि जंगल अतिक्रमण र जनसंख्या दबाबले वन क्षेत्र निकै घटाएको छ। यसलाई समाधान गर्न दोस्रो पञ्चवर्षीय योजनादेखि नै वन योजना सुरु गरे तापनि वन विनाश रोक्न ठोस पहल भएन। वृक्षरोपण गतिविधिहरूले भूक्षयलाई नियन्त्रण गर्ने र दिगो वन व्यवस्थापनलाई प्रोत्साहन गर्ने उद्देश्य राखेका थिए। बिरुवाको प्रजातिको छनोट, विशेषगरी एकल प्रजातिका बिरुवाहरूमा जोड दिँदा, वन्यजन्तु विस्थापन र मानववन्यजन्तु द्वन्द्वजस्ता अनपेक्षित पर्यावरणीय समस्या देखिन थाले। नेपालको जंगल व्यवस्थापनको इतिहास नीतिहरूको परिवर्तनले भरिएको छ। २०१५ अघि जंगलहरू जमिन्दारहरूले नियन्त्रण गर्थे। २०१५ को वन राष्ट्रियकरण ऐनले वनहरूलाई सरकारी नियन्त्रणमा ल्यायो। २०१८ सालको वन ऐनले जंगल स्रोतहरूको संरक्षण र संरक्षण गर्ने लक्ष्य राख्यो। यी नीतिहरू सुरुमा असफल भए, जसले २०२० र २०३० को दशकमा व्यापक जंगल विनाश निम्त्यायो। प्राकृतिक स्रोतको सर्वेक्षण, वन व्यवस्थापन योजना र जंगल उत्पादन बढाउन दोस्रो पञ्चवर्षीय योजनाले ठूलो मात्रामा वृक्षरोपण सुरु गर्यो। यी प्रयासले सामुदायिक वन व्यवस्थापनको आधार तयार गरे तापनि त्यतिबेला ती पूर्ण प्रभावकारी भएनन्। २०२० को दशकका वृक्षरोपण प्रयासहरू : दोस्रो पञ्चवर्षीय योजनाको वृक्षरोपण अभियान वन विनाशलाई रोक्ने नेपालको रणनीतिको हिस्सा थियो। १९६० को सुरुमा व्यवस्थित जंगल योजनाले निम्न कुराहरूमा ध्यान दियो : भूस्खलन रोक्न ठूलो मात्रामा बिरुवा रोप्ने। उपयुक्त रोपण क्षेत्र पहिचान गर्न प्राकृतिक स्रोतको सर्वेक्षण। छानिएका जिल्लाहरूका लागि वन व्यवस्थापन योजना। वन व्यवस्थापनका लागि आगो नियन्त्रण र वन सडक निर्माण। वनमा आधारित उद्योगहरूलाई प्रोत्साहन गरी आर्थिक लाभ बढाउने। यी गतिविधि काठ कटाइ, कृषि विस्तार र जनसंख्या वृद्धिका कारण गुमेको जंगल क्षेत्र पुनस्र्थापित गर्न प्रेरित थिए। यद्यपि वृक्षरोपण राष्ट्रिय जंगल योजनाको हिस्सा थियो भन्ने संकेत गरे तापनि २०२० को दशकको अभियानको दस्ताबेजीकरण छैन। सरकार र दाता संस्थाहरूको सहयोगमा भएका यी सुरुका प्रयासहरू खासै सफल भएनन्। जसले पछि २०३० को दशकमा सामुदायिक वन व्यवस्थापनको ढोका खोल्यो। वृक्षारोपणमा बिरुवाका प्रजातिहरू : २०२० को दशकमा रोपिएका बिरुवाहरू मुख्य रूपमा नेपालको विविध पर्यावरणीय क्षेत्रहरू (उष्णतटीय क्षेत्रदेखि अल्पाइन उच्च भूमिसम्म) मा आधारित स्थानीय प्रजातिहरू थिए। निम्न तालिकाले सम्भावित प्रजातिहरू देखाउँछ : तराई र चुरे क्षेत्र (उष्ण, आद्र्र) : खैर, सिसौ, साल। महाभारत क्षेत्र (५,०००१०,००० फिट) : पाइन, ओक, लालीगुराँस, पप्लर, ओखर, लार्च। १०,०००१२,००० फिट : फर, बर्च, रोडोडेन्ड्रन। हिमाली क्षेत्र (टिम्बर लाइनमुनि) : फर, साइप्रस, जुनिपर, बर्च। यी प्रजातिहरू स्थानीय मौसममा अनुकूल र काठ, इन्धन र पर्यावरणीय स्थिरताका लागि छानिएका थिए। तराईमा खैर र सिसौजस्ता प्रजातिहरूका साथै सालका जंगलहरू प्रमुख थिए। मध्यम उचाइमा पाइन र ओक र उच्च उचाइमा फरजस्ता कोनिफर प्रजातिहरू रोपिए। नेपालको राष्ट्रिय फूल लालीगुराँस मध्यमदेखि उच्च उचाइमा रोपिए। फलफूलका बिरुवा किन प्राथमिकतामा परेनन् ? : २०२० को दशकको वृक्षरोपणमा फलफूलका बिरुवाहरू कम रोपिए। यसको सट्टा, छिटो बढ्ने पाइनजस्ता एकल प्रजातिका बिरुवाहरूलाई जोड दिइयो। जंगल विनाश रोक्ने तत्कालीन लक्ष्यसँग मेल खाने यिनले माटो स्थिर गर्न र छिटो जंगल वृद्धि गर्न सक्छ। तर पाइनले फल उत्पादन नगर्ने हुनाले पर्यावरणीय समस्याहरू निम्त्यायो। पाइनका एकल प्रजातिका जंगलहरूले वन्यजन्तु, विशेषगरी बाँदरहरूलाई चाहिने फलफूल र अन्य खाद्य स्रोतहरू प्रदान गर्न सकेनन्। नेपालले विगतका गल्तीहरूबाट सिकेर दिगो पर्यावरणीय नेतृत्व देखाइरहेको छ। विविध किसिमका वृक्षरोपण र समुदाय संलग्नताले मानव आवश्यकता र पर्यावरण संरक्षणको सन्तुलन कायम राख्छ। यो अभियानले नेपाललाई विश्वमा वन संरक्षणको उदाहरण बनाएको छ। पाइनको घना छायाँले तल्लो तहका बिरुवाहरूलाई बढ्न रोकेर जैविक विविधता कम भएको हरित मरुभूमि बनायो। खाना र बासस्थानको कमीले वन्यजन्तुहरू मानव बस्तीमा खाना खोज्न बाध्य भए। यसले मानववन्यजन्तु द्वन्द्व बढायो। वन्यजन्तु र स्थानीय समुदायलाई चाहिने आप, लिची, वा अम्बाजस्ता फलफूलका बिरुवाहरू वक्षरोपण अभियानको प्राथमिकतामा परेन। पर्यावरणीय र सामाजिक प्रभाव : २०२० को दशकमा फलफूलका बिरुवाको अभावले ठूलो पर्यावरणीय र सामाजिक प्रभाव पार्यो। खाद्यस्रोतको कमीले वन्यजन्तु, विशेषगरी बाँदरहरू, जंगल छोडेर बस्ती र खेतमा खाना खोज्न बाध्य भए। यसले मानववन्यजन्तु द्वन्द्व बढायो, जुन आज पनि नेपालको चुनौती छ। एकल प्रजातिका पाइन जंगलले जैविक विविधता घटायो किनभने तिनले तल्लो तहका बिरुवा र अन्य प्रजातिलाई बढ्न दिएनन्, जसले समग्र पर्यावरणीय प्रणालीलाई असर गर्यो। पाइनमा आधारित जंगलहरू कम लचिलो र नेपालको समृद्ध जैविक विविधता (१ हजार २ सय ४० भन्दा बढी चरा, उभयचर, सरीसृप र स्तनधारी प्रजातिहरू, जसमध्ये ७० प्रजाति संकटमा) लाई टेवा दिन कम सक्षम थिए। यी हरित मरुभूमिले विविध वृक्षरोपण रणनीतिको आवश्यकता औंल्यायो। सिकाइ र आधुनिक सन्दर्भ : २०२० को दशकमा वृक्षरोपण प्रयासहरूले पर्यावरणीय विविधताको महŒव देखायो। २०३० को दशकमा सुरु भएको र २०५१ सालको वन ऐनले औपचारिक रूपमा स्थापित सामुदायिक वन व्यवस्थापनले यी कमजोरीलाई सम्बोधन गर्यो। स्थानीय समुदायहरूलाई जंगल व्यवस्थापनको जिम्मेवारी दिइयो र विविध प्रजातिलाई प्राथमिकता दिइयो। आधुनिक परियोजनाहरूले वन्यजन्तु र जीविकोपार्जनलाई टेवा पुर्याउने आँप र लिचीजस्ता फलफूलका बिरुवाहरू व्यापक रूपमा समावेश गर्नुपर्छ। निष्कर्ष : नेपालको २०२० को दशकमा सुरु भएको दोस्रो पञ्चवर्षीय योजना (२०२०२०२२) मा वृक्षरोपण अभियानले जंगल विनाश रोक्न र हरियाली पुनर्स्थापित गर्न ठूलो प्रयास गर्यो। यो अभियानले खैर, सिसौ, साल, पाइन, ओक र रोडोडेन्ड्रनजस्ता स्थानीय बिरुवाहरू रोपेर माटोको संरक्षण, जैविक विविधता बढाउने र ग्रामीण समुदायको जीविकोपार्जनलाई सहयोग गर्ने लक्ष्य राखेको थियो। तराईदेखि हिमाली क्षेत्रसम्मका विभिन्न पर्यावरणीय क्षेत्रमा उपयुक्त बिरुवाहरू छानिए। उदाहरणका लागि, तराईमा साल र सिसौ, मध्यम उचाइमा पाइन र ओक र उच्च हिमाली क्षेत्रमा फर र जुनिपर रोपिए। यी बिरुवाहरूले काठ, इन्धन र पर्यावरणीय स्थिरता प्रदान गर्ने अपेक्षा गरिएको थियो। यो अभियानले पाइनजस्ता फल नफल्ने एकल प्रजातिका बिरुवाहरूलाई धेरै प्राथमिकता दियो। पाइन छिटो बढ्छ र खराब माटोलाई स्थिर गर्छ तर यसले फल उत्पादन गर्दैन। फलफूलका बिरुवाहरू, जस्तै आम, लिची वा अम्बा, कम रोपिए, जसले पर्यावरणीय असन्तुलन निम्त्यायो। फलको अभावले बाँदरजस्ता वन्यजन्तुहरू खाना खोज्न गाउँ र बस्तीमा प्रवेश गरे। यसले बाली नष्ट गर्यो र मानववन्यजन्तु द्वन्द्व बढायो। पाइनका घना जंगलले तल्लो तहका बिरुवाहरूलाई बढ्न रोकेर हरित मरुभूमि बनायो, जसले जैविक विविधतालाई ह्रास गर्यो। यी कमजोरीहरूले वृक्षरोपणमा विविधता र पर्यावरणीय सन्तुलनको महŒव सिकायो। फलफूलका बिरुवाहरूले वन्यजन्तु र समुदाय दुवैलाई फाइदा पुर्याउन सक्थे, तर तत्कालीन योजनाले छिटो जंगल कभरमा मात्र ध्यान दियो। यी चुनौतीहरूका बाबजुद २०२० को अभियानले सामुदायिक वन व्यवस्थापनको आधार तयार गर्यो। २०३० को दशकमा सुरु भएको र २०५० मा जंगल ऐनले औपचारिक रूपमा स्थापित सामुदायिक वनले स्थानीय समुदायलाई जंगल संरक्षणको जिम्मेवारी दियो। यसले विविध प्रजातिका बिरुवाहरूलाई प्राथमिकता दियो र मानववन्यजन्तु द्वन्द्व कम गर्न सहयोग पुर्यायो। आज, नेपालको जंगल क्षेत्र २०४९ सालमा २६ प्रतिशत रहेकोमा २०७३ सालमा ४५ प्रतिशत पुगेको छ, जुन सामुदायिक वन र आप्रवासनले जंगलमाथिको दबाब कम गरेको कारणले हो। जलवायु परिवर्तन र बासस्थान ह्रास जस्ता वर्तमान चुनौतीहरूमा २०२० को सिकाइले मार्गदर्शन गर्छ। आधुनिक वृक्षरोपणले स्थानीय प्रजाति, फलफूलका बिरुवा र समुदायको सहभागितालाई जोड दिन्छ। उदाहरणका लागि, आम र लिची जस्ता बिरुवा रोपेर वन्यजन्तु र मानव दुवैलाई फाइदा पुर्याइन्छ। नेपालले विगतका गल्तीहरूबाट सिकेर दिगो पर्यावरणीय नेतृत्व देखाइरहेको छ। विविध किसिमका वृक्षरोपण र समुदाय संलग्नताले मानव आवश्यकता र पर्यावरण संरक्षणको सन्तुलन कायम राख्छ। यो अभियानले नेपाललाई विश्वमा वन संरक्षणको उदाहरण बनाएको छ। जसले भविष्यमा पनि यस्तै प्रयासले हरियाली र जैविक विविधता जोगाउनेछ।"
"भारतमा पटाका कारखानामा विस्फोट, ४ महिलाको मृत्यु","काठमाडौं : भारतको उत्तर प्रदेशको अमरोहामा रहेको पटाका कारखानामा विस्फोट हुँदा ४ जनाको मृत्यु भएको छ। मृतक सबै महिला छन्। विस्फोटमा ६ जना महिला पनि घाइते भएका छन्। घाइते सबैलाई जिल्ला अस्पतालमा भर्ना गरिएको छ। कारखानामा विस्फोट हुनुको कारण पत्ता लाग्न सकेको छैन। प्रहरीले विस्फोटको कारणको अनुसन्धान गरिरहेको बताएको छ। अमरोहका एसपी अमित कुमार आनन्दले भने, चार महिलाको मृत्यु भएको छ। उनीहरूको शव पोस्टमार्टमको लागि पठाइएको छ। ६ महिला घाइते भएका छन्। उनीहरूलाई उपचारका लागि अस्पताल पठाइएको छ।"
एनएमबि बैंकद्वारा माथिल्लो मैवा जलविद्युत आयोजनाको वित्तीय व्यवस्थापन,"एनएमबि बैंक तथा काङ हाइड्रोपावर कम्पनीबीच १७८५ मेगावाट क्षमताको ताप्लेजुङ जिल्ला, मैवाखोला तथा मेरिङदेन गाउँपालिकामा अवस्थित माथिल्लो मैवा खोला जलविद्युत आयोजनामा ऋण लगानी गर्न वित्तीय व्यवस्थापन भएको छ। एनएमबि बैंकको तर्फबाट दिनेश दुलाल चिफ, सस्टेनेबल इनर्जी बैंकिङ तथा काङ हाइड्रोपावर कम्पनीको तर्फबाट प्रबन्ध निर्देशक गणेश प्रसाद सुब्बाले ऋण सम्झौता पत्रमा हस्ताक्षर गरेका हुन्। हस्ताक्षरपश्चात एनएमबि बैंकका प्रमुख कार्यकारी अधिकृत गोविन्द घिमिरे तथा कम्पनीको तर्फबाट प्रबन्ध निर्देशक सुब्बाले ऋण सम्झौता पत्र आदान प्रदान गरे। कार्यक्रममा बैंकका प्रमुख कार्यकारी अधिकृत घिमिरेले आयोजना निर्धारित लागत तथा तोकिएको समय सीमा भित्र सकाउन र आयोजना निर्माण गर्दा प्राविधिक पक्ष, वातावरणीय तथा पर्यावरणीय पक्षलाई ध्यानमा राखि सोको उचित समाधान पहिचान गरी अगाडि बढ्न पनि कम्पनीलाई आग्रह गरे। गणेश प्रसाद सुब्बाले बैंकलाई धन्यवाद ज्ञापन गर्नुका साथै माथिल्लो मैवा खोला जलविद्युत आयोजना निर्धारित लागत तथा समयसीमामा सम्पन्न गर्ने प्रतिबद्धता समेत जाहेर गरी कार्यक्रमको समापन गरे। बैंकले हालसम्म ५० वटाभन्दा बढी जलविद्युत आयोजनामा लगानी गरिसकेको छ।"
धरानबाट ठूलो परिणामको ट्रकसहित गाँजा बरामद,धरान : सुनसरीको धरान उपमहानगरपालिकाबाट सशस्त्र प्रहरीले ठूलो परिणामको मालबाहक ट्रकसहित प्रतिबन्धित लागुऔषध गाँजा बरामद गरेको छ। सोमबार धरान१३ स्थित शिवधाराबाट ट्रकसहित गाँजा बरामद गरिएको सशस्त्र प्रहरी बलको ४ नम्बर गण सुनसरीका प्रमुख सशस्त्र प्रहरी उपरीक्षक निर्मलकुमार थापाले बताए। कोशी लोकमार्गमा रहेको शिवधारमा सशस्त्र प्रहरी बेस क्याम्प धरानबाट सशस्त्र प्रहरी उपरीक्षक सन्जीव पौडेल नेतृत्वको टोलीले धनकुटाबाट आउँदै गरेको प्रदेश १०२००२ ख ०८४८ नम्बरको मालबाहक ट्रक चेक गर्ने क्रममा ठूलो परिणामको गाँजा बरामद गरेको हो। तस्करहरूले अदुवा र बन्दाकोपी ल्याउने बहानामा ट्रकमा गाँजा लोड गरी तस्करी गरेको सशस्त्र प्रहरी उपरीक्षक थापाले बताए। उनले ट्रकमा लुकाई ल्याइएको ७० बोरा अर्थात् २ हजार १३० केजी गाँजा बरामद गरिएको बताए। त्यस्तै गाँजासँगै ३१ बोरा अदुवा र ६ बोरा बन्दाकोपी पनि बरामद गरिएको थापाले बताएका छन्। गाँजा तस्करी गर्ने ट्रकका चालक भने फरार रहेका छन्। ट्रकको कागजपत्रका आधारमा गाँजा तस्करी गर्नेहरूको पहिचान गर्न टोली परिचालन गरिएको थापाले बताए। बरामद गरिएको गाँजा सहितको ट्रक सशस्त्र प्रहरीले आवश्यक कारबाहीका लागि इलाका प्रहरी कार्यालय धरानमा बुझाइएको छ।
इजरायलमा इरानको क्षेप्यास्त्र आक्रमणमा पाँच जनाको मृत्यु,इजरायली आपतकालीन सेवाले आइतबार राति इरानको आक्रमणमा पाँच जनाको मृत्यु भएको बताएको छ। मृत्यु हुनेमा दुई महिला र दुई पुरुष छन्। यस आक्रमणमा घाइते भएका ९२ जनालाई उपचारको लागि अस्पताल पठाइएको छ। इजरायली आपतकालीन सेवाले शुक्रबारदेखि इजरायलमा मृत्यु हुनेको संख्या कम्तीमा १९ पुगेको जनाएको छ। शुक्रबारदेखि दुवै देशले एकअर्कामाथि आक्रमण गर्न थालेका थिए। यसैबीच इरानको स्वास्थ्य मन्त्रालयले इजरायली आक्रमणमा देशभर २२४ जनाको मृत्यु भएको बताएको छ।
आवश्यकता अनुसारको दिगो पूर्वाधार विकासमा सांसदहरूको जोड,"काठमाडौं : पूर्वाधार विकास समितिका सभापति दीपक बहादुर सिंहले नीति निर्माताहरूको काम चुनाव केन्द्रित हुँदा पूर्वाधार आयोजनामा समस्या देखिएको बताएका छन्। नेपाल पूर्वाधार पत्रकार समाजसँगको सहकार्यमा काठमाडौंमा पूर्वाधार विकास समितिले आयोजना गरेको नेपालमा पूर्वाधार विकास र संसदीय निगरानी विषयक अन्तरक्रिया कार्यक्रममा बोल्दै सभापति सिंहले सांसदहरू आयोजना पार्न र चुनाव जित्नमा केन्द्रित भइरहेको बताएका हुन्। योजना स्थानीय आवश्यकताभन्दा पनि राजनीतिक इच्छा शक्तिमा आउँदा त्यसको सहि कार्यान्वयन हुन नसकेको सभापति सिंहले बताए। आयोजनालाई पार्टी केन्द्रित गर्दा छोटो हुने बाटो लामो बन्न पुगेका छन्। माननीयज्यूहरूले आफ्नै पार्टीको निर्णयलाई गलतलाई गलत भन्न सक्नुपर्छ, उनले भने। कार्यक्रममा पूर्वसचिव एवं पूर्वाधार विज्ञ इन्जिनियर किशोर थापाले पूर्वाधारमा संसदीय निगरानी विषयक कार्यपत्र प्रस्तुत गरेका थिए। उनले पूर्वाधार आफैंमा विकास नभइ विकासका लागि पूर्व सर्त भएको बताए। उनले अहिलेको पूर्वाधारमा भइरहेको बजेट विनियोजन अपर्याप्त भएको उल्लेख गरे। अहिले पूर्वाधारमा मात्रै २० खर्बको लगानी चाहिएको छ। तर, बजेटले मुश्किलले ४ खर्ब छुट्याउँछ। खर्च भने करिब २ खर्बको हुन्छ। कसरी दिगो विकास लक्ष्य पूरा हुन्छ? उनको प्रश्न थियो। कार्यपत्रमा पूर्व सचिव थापाले आयोजना छनौटका लागि हुने प्रतिस्पर्धादेखि निर्माण सम्पन्नसम्मको पारदर्शितामा संसदीय निगरानी आवश्यक रहेको औंल्याए। नीति निर्माताहरूले नीति कै कारण आयोजनामा कहाँ समस्या छ, कसरी सहज बनाउन सकिन्छ सम्मको जानकारी लिन आवश्यक रहेको बताए। आयोजनामा अन्तर निकाय समन्वय र सहकार्यका लागि औंल्याउने निकाय पनि सांसद र संसदीय समिति भएको उनको भनाइ थियो। सांसद माधव सापकोटाले स्रोतको उपलब्धता र देशको आवश्यकताका आधारमा आयोजना छनौट गर्ने विषयमा अझै मन्त्रालय हाबी हुने गरेको बताए। सासंदहरूलाई आफ्नो के कस्तो भूमिका हुने र कसरी प्रभावकारी रूपमा भूमिका खेल्ने विषयमा थप जानकार हुन आवश्यक भएको औंल्याए। सासंद दिनेशकुमार यादवले आयोजनाको स्थलगत अनुगमन र त्यसमा आधारित भइ निर्देशन दिने गरिए पनि त्यसको प्रभावकारिता नदेखिएको बताए। पूर्वाधार आयोजनाको मापदण्ड बनाउन आवश्यक रहेको उनको भनाइ थियो। अर्का सांसद ठाकुर गैरेले आयोजना चक्र पूरा गरेर सम्पन्न भएका आयोजना कति होलान् भन्ने तथ्यांक नभएको बताए। उनले २० खर्ब लगानीको आवश्यकतामा ४ खर्ब विनियोजन हुन्छ र योजना चक्र नपुगेका आयोजनमा बजेट विनियोजन हुँदा प्रभावकारिता समस्या भएको बताए चक्रअनुसार मात्र आयोजनाको सुरुवात हुनुपर्नेमा उनको जोड थियो। संविधानका नीति र निर्देशक सिद्धान्त एकातिर तर राज्य अर्कोतिर हिँडिरहेको अनुभव भइरहेको भन्दै सांसद गैरेले संविधानको भाग ४ मा भएको नीतिगत व्यवस्थामै आधारित भएर जानुपर्नेमा अन्य विषयमा केन्द्रित भइरहेको बताए। संघीय संसदका सांसदहरूले आयोजना छनौटदेखि कार्यान्वयनसम्म कमिसनको खेल, विचौलियाको सहभागिता, आयोजना चक्र, खरि प्रक्रिया र आयोजना व्यवस्थापनबारे जानकारी दिलाउन सासंदहरूलाई अभिमुखीकरण गर्नुपर्ने जस्ता विषयमा जिज्ञासा राखेका थिए।"
मन्त्रिपरिषद् बैठक बस्दै,काठमाडौं : प्रधानमन्त्री केपी शर्मा ओलीले मन्त्रिपरिषद् बैठक बोलाएका छन्। प्रधानमन्त्री निवास बालुवाटारमा सोमबार साँझ ६ बजे बैठक बस्ने प्रधानमन्त्री सचिवालयले जानकारी दिएको छ। बैठकमा समसामयिक विषयमा छलफल हुने बताइएको छ। देशमा मनसुन आइसकेकाले विपद् व्यवस्थापनका विषयमा पनि छलफल हुने बताइएको छ।
गाउँपालिकालाई एम्बुलेन्स प्रदान,"रसुवा : रसुवामा निर्माणाधीन २१६ मेगावाट जडित क्षमताको माथिल्लो त्रिशूली१ जलविद्युत आयोजनाले आयोजना प्रभावित उत्तरगया गाउँपालिकालाई एम्बुलेन्स प्रदान गरेको छ। आयोजनाको प्रवर्द्धक नेपाल वाटर एन्ड इनर्जी डेभलपमेन्ट कम्पनीका प्रमुख कार्यकारी अधिकृत (सीईओ)बायोङ सु मिनले आज गाउँकार्यपालिकाको कार्यालयमा आयोजित कार्यक्रमका बीच एम्बुलेन्सको चाबी गाउँपालिकाका अध्यक्ष माधव प्रसाद अर्याललाई हस्तान्तरण गरे। उक्त एम्बुलेन्स गाउँपालिकास्थित स्वास्थ्य चौकीले सञ्चालन गर्नेछ। आयोजनाको सामुदायिक सहयोग कार्यक्रमअन्तर्गत विपद्, दुर्घटना एवम् गम्भीर प्रकृतिका रोगबाट प्रभावित घाइते, सुत्केरी लगायतका आयोजना प्रभावित क्षेत्रका बासिन्दालाई मानवीय सेवा पुर्याउने उद्देश्यले गाउँपालिकालाई आधुनिक सुविधा सम्पन्न एम्बुलेन्स प्रदान गरिएको हो। कम्पनीले यसअघि आयोजना प्रभावित अर्को आमाछोदिङमो गाउँपालिकालाई एम्बुलेन्स प्रदान गरिसकेको छ। उक्त एम्बुलेन्स प्रभावित आमाछोदिङमो गाउँपालिका१ हाकुस्थित हाकु हेल्थ पोस्टले सञ्चालन गरिरहेको छ।"
राजदूत बासले परराष्ट्रमन्त्री राणासँग भने इजरायलमा रहेका नेपालीहरू सुरक्षित छन्,काठमाडौं : परराष्ट्रमन्त्री आरजु राणा देउवाले केही दिनयतादेखि इजरायल र इरानबीच सुरु भएको युद्ध र पछिल्लो समय यसबाट विकसित परिस्थितिका बारेमा नेपालका लागि इजरायली राजदूत स्मुलिम एरी बाससँग जानकारी लिएकी छन्। आज परराष्ट्र मन्त्रालयमा मन्त्री राणासँग राजदूत बासले इजरायल र इरानबीचको पछिल्लो द्वन्द्व र त्यहाँको पछिल्लो अवस्थाका बारेमा जानकारी गराएका थिए। त्यस अवसरमा मन्त्री राणाले त्यहाँ रहेका नेपालीहरूको अवस्थाबारे जानकारी लिँदै उनीहरूलाई पर्नसक्ने आवश्यक सहायता र सुरक्षित अवस्थाका लागि राजदूत बासमार्फत इजरायल सरकारलाई आग्रह गरेका थिइन्। त्यस अवसरमा राजदूत बासले हाल त्यहाँस्थित नेपालीहरू सुरक्षित रहेका जानकारी गराएका थिए। आइतबारमात्र परराष्ट्र मन्त्रालयले विज्ञप्ति प्रकाशन गरेर इजरायल र इरानमा रहेका नेपालीहरू सुरक्षित रहेको जानकारी गराएको थियो। पछिल्ला केही दिन इरान र इजरायलबीच विकसित घटनाक्रमका सन्दर्भमा मन्त्री राणाले तेल अभिभ र दोहास्थित नेपाली राजदूतहरूलाई आइतबार टेलिफोन सम्पर्क गरी त्यहाँस्थित नेपाली नागरिकको सुरक्षामा ध्यान दिन निर्देशन दिएका थिए। मन्त्रालयले दुई देशबीचको द्वन्द्वलाई नजिकबाट नियालिरहेको र त्यहाँ रहेका नेपालीको सुरक्षा सुनिश्चितताका लागि नेपाल सरकारले आवश्यकताअनुसार उपयुक्त कदम चाल्ने सो विज्ञप्तिमा स्पष्ट गरेको थियो।
रास्वपा र राप्रपाको विरोधका बिच प्रतिनिधिसभा बैठक सुरू,"काठमाडौं : प्रतिनिधिसभा बैठक सुरु भएको छ। बैठकमा विपक्षी दल रास्ट्रिय स्वतन्त्र पार्टी (रास्वपा) र राष्ट्रिय प्रजातन्त्र पार्टी (राप्रपा)ले विरोध कायमै राखेका छन्। भिजिट भिसा प्रकरणमा गृहमन्त्री रमेश लेखकको राजीनामा माग गर्दै उनीहरूले संसद बैठकमा अवरोध गर्दै आएका छन्। आइतबारको बैठकमा पनि दुवै पार्टीले नाराबाजी गरेका थिए। नाराबाजीकै बिच सभामुख देवराज घिमिरेले बैठक अगाडि बढाएपछि राप्रपाले संसद बहिष्कार गरेको थियो भने रास्वपा बैठक अवधिभर नाराबाजीमा उत्रिएको थियो। गृहमन्त्रीको राजीनामा नआएसम्म संसद्मा अवरोध कायमै राख्ने उनीहरूको माग छ। आज बैठकमा संवैधानिक परिषद् (काम,कर्तव्य,अधिकार र कार्यविधि) सम्बन्धी (पहिलो संशोधन) विधेयक, २०७९ का सम्बन्धमा राष्ट्रिय सभाबाट प्राप्त सन्देश सहितको विधेयक टेबुल गरिने कार्यसूची छ। आर्थिक वर्ष २०८२०८३ को राजश्व र व्ययको वार्षिक अनुमानमाथि सामान्य छलफल जारी रहनेछ। बैठकमा उपप्रधानमन्त्री तथा अर्थ मन्त्री विष्णुप्रसाद पौडेलले छलफलका क्रममा उठेका प्रश्नहरूको जवाफ दिने कार्यसूची छ। यसैगरी अर्थमन्त्री पौडेलले विनियोजन विधेयक, २०८२ लाई प्रस्तुत गर्न अनुमति माग्ने प्रस्ताव प्रस्तुत गर्ने र त्यसपछि विनियोजन विधेयक, २०८२' प्रस्तुत गर्नेछन्। मन्त्री पौडेलले राष्ट्र ऋण उठाउने विधेयक,२०८२, लाई प्रस्तुत गर्न अनुमति माग्ने प्रस्ताव प्रस्तुत गर्ने कार्यसूची छ। यसैगरी मन्त्री पौडेलले बैठकमा राष्ट्र ऋण उठाउने विधेयक, २०८२"" प्रस्तुत गर्ने कार्यसूचीमा उल्लेख रहेको छ।"
हिरा तथा बहुमूल्य पत्थरलाई मूल्य अभिवृद्धिकर र सुनमा विलासिता कर लगाइएको भन्दै संघको आपत्ति,"काठमाडौं : हिरा तथा बहुमूल्य पत्थरलाई मूल्य अभिवृद्धिकर नलाग्ने वस्तुको सूचीबाट हटाइएको र सुनमा विलासिता कर लगाइएको प्रति नेपाल रत्न तथा आभुषण संघको गम्भीर आपत्ति जनाएको छ। संघले विज्ञप्ति जारी गरेर नयाँ बजेटमा भएका यी व्यवस्थाप्रति आपत्ति जनाएको हो। संघले हिरा र बहुमूल्य पत्थरलाई पुनः मूल्य अभिवृद्धिकर छुट हुने वस्तुको सूचीमै राख्नुपर्ने, सुनमा विलासिता कर लगाउने प्रावधान खारेज गर्नुपर्ने र सुनचाँदी, हिरा तथा बहुमूल्य पत्थरको कारोबारसम्बन्धी स्पष्ट नीति, निर्देशिका अविलम्ब जारी गर्नुपर्ने, गरगहना व्यवसायलाई समेत ड्युटी ड्र ब्याकको सुविधा प्रदान गर्नुपर्ने लगायतका माग गरेको छ। सरकारले ल्याएको आर्थिक वर्ष २०८२८३ को बजेटका क्रममा आर्थिक अध्यादेशमार्फत गरिएका केही व्यवस्थाले गरिरहेको सुन, हिरा र बहुमूल्य पत्थरको व्यवसाय धराशायी हुने अवस्थामा पुगेको संघले जनाएको छ। सरकारले हिरा तथा बहुमूल्य पत्थरलाई मूल्य अभिवृद्धिकर छुट हुने वस्तुको सूचीबाट हटाएको छ। सुन र सुनका गरगहनामा बिलासिता कर लाग्ने घोषणा गरेको छ। व्यवसायीले १० लाख रुपैयाँभन्दा माथिका गरगहना बिक्रीमा गत वर्षदेखि लागू भएको २ प्रतिशत विलासिता कर नै फिर्ता गर्नुपर्ने माग गरिरहेका थिए। भन्सार विभागको तथ्यांक अनुसार हिरा तथा बहुमूल्य पत्थरको कारोबार क्रमशः बढिरहेको छ। आर्थिक वर्ष २०७९८० मा २ अर्ब ९७ करोड ४ लाख ४३ हजार रुपैयाँ मूल्यको हिरा आयात भएकोमा चालू आर्थिक वर्ष २०८१८२ को जेठ मसान्तसम्ममा ३ अर्ब ७५ करोड ९२ लाख ४३ हजारभन्दा बढीको हिरा आयात भइसकेको छ। संघका अनुसार सुनचाँदी, हिरा र बहुमूल्य पत्थर व्यवसायमा २५ हजार हाराहारी व्यवसायीको करिब ३५ खर्ब रुपैयाँ लगानी छ। वार्षिक १ खर्ब रुपैयाँभन्दा माथिको कारोबार हुन्छ।"
नेपालको १००औं टी२० अन्तर्राष्ट्रिय खेलमा करणलाई कीर्तिमानको मौका,"काठमाडौं : नेपालले त्रीदेशीय टी२० शृंखलाको पहिलो खेलमा आज नेदरल्यान्डसँग खेल्दैछ। स्कटल्यान्डको घरेलु मैदानमा नेपालले आफ्नो १००औं टी२० अन्तर्राष्ट्रिय खेल खेल्न लागेको हो। नेपालले हालसम्म ५५ जित, ३९ हार र २ बराबरी खेल्दा ३ खेल नतिजाविहीन बनेको थियो। नेपालले हालसम्म नेदरल्यान्ड्ससँग ५ पटक खेलेको छ। नेदरल्यान्ड्ससँग नेपाल ३ पटक पराजित भएको छ। २ पटक नेपालले जित निकालेको छ। टी२० अन्तर्राष्ट्रियमा नेपालका तर्फबाट ५ वटा शतक बनेका छन्। जसमा पारस खड्का, ज्ञानेन्द्र मल्ल, कुशल मल्ल, कुशल भुर्तेल र दीपेन्द्र सिंह ऐरीले शतक प्रहार गरेका छन्। त्यस्तै नेपालका लागि करण केसीले टी२० अन्तर्राष्ट्रियमा ९९ वटा विकेट लिएका छन्। आजको खेलमा उनले नेदरल्यान्ड्ससँग खेल्दै १०० विकेटको कीर्तिमान पूरा गर्ने मौका पाउनेछन्। यसअघि नेपालका लागि सन्दीप लामिछानेले टी२० अन्तर्राष्ट्रियमा १०० विकेटको कोशेढुंगा पार गरेका छन्। आजको खेलमा २०१४ यता नेपालको अधिकांश टी२० अन्तर्राष्ट्रिय खेलेका सोमपाल कामी हुने छैनन्। चोटका कारण टिमबाट बाहिर रहेका सोमपालले १००औं खेलको अनुभव गुमाउनेछन्। सोमपालले भने हालसम्म टी२० अन्तर्राष्ट्रियमा ७८ खेल खेल्दै ७६ विकेट लिएका छन्। उनी सर्वाधिक विकेट लिने नेपाली बलरको तेस्रो नम्बरमा रहेका छन्। ब्याटिङतर्फ हालसम्म टी२० अन्तर्राष्ट्रियमा कुशल मल्लले सर्वाधिक १३७ रनको अविजित पारी खेलेका छन्। उनले मंगोलियाविरुद्ध कीर्तिमानी शतक प्रहार गरेका थिए। उनले ५० बलमा ८ चौका र १२ छक्का प्रहार गर्दै १३७ रन बनाएका थिए। टी२० अन्तर्राष्ट्रियमा दीपेन्द्र सिंह ऐरीले ९ बलमा अर्धशतक बनाएका छन्। यो कीर्तिमान भने अकाट्य छ। यो रेकर्ड बराबरीमात्र हुन सक्छ, टुट्न असम्भव छ। हालसम्म टी२० अन्तर्राष्ट्रियको एकै इनिङ्समा सर्वाधिक विकेट लिने नेपाली बलरको रेकर्ड भने अभिनास बोहोराको नममा रहेको छ। उनले १९औं एसियन गेम्समा माल्दिभ्सविरुद्ध ३४ ओभरमा ११ रन खर्चेर ६ विकेट लिएका छन्। टिमका लागि नेपालले एसियन गेम्समा मंगोलियाविरुद्ध ३१४ रन बनाएको थियो। यो टी२० अन्तर्राष्ट्रिय क्रिकेटको इतिहासमा सर्वाधिक ठूलो लक्ष्यको दोस्रो स्थानमा छ। नेपालका लागि भने यो हालसम्मको ९९ वटा टी२० अन्तर्राष्ट्रियमा बनाएको सबैभन्दा ठूलो रन हो। नेपालले नेदरल्यान्ड्सविरुद्ध २३८ रनको पारी खेलेको थियो। यो नेपाली क्रिकेटको टी२० अन्तर्राष्ट्रिय इतिहासमा दोस्रो सर्वाधिक रन हो। यो खेलमा नेपालले नेदरल्यान्ड्सलाई १४२ रनले हराएको छ। उक्त खेलमा नेदरल्यान्ड्स १७२ ओभरमा ९६ रन बनाउँदै अलआउट भएको थियो।"
"नेप्से परिसूचक सामान्य अंकले बढ्यो, होटल तथा पर्यटनमा आकर्षण","काठमाडौं : आज सेयर बजार सामान्य अंकले बढेको छ। नेप्से परिसूचक २८० अंकले बढेर २६५८६६ विन्दुमा पुगेको हो। ३१८ कम्पनीको ३ करोड ३६ लाख ३३ हजार कित्ता सेयर १३ अर्ब १८ करोड ६९ लाख ४५ हजार रुपैयाँमा कारोबार भएको छ। यसदिन होटल तथा पर्यटन क्षेत्रमा लगानीकर्ताको आकर्षण देखिएको छ। होटल तथा पर्यटन समूहको ४६९ प्रतिशत बढेको हो। २ वटा कम्पनी सकारात्मक सर्किट लेबलमा कारोबार भएका छन्। बैंकिङ, विकास बैंक, लाइभ इन्स्योरेन्स, माइक्रोफाइनान्स, मेचुअल फन्ड, नन लाइभ इन्स्योरेन्स र ट्रेडिङ समूहको उपसूचक बढेको छ। फाइनान्स, हाइड्रोपावर, इनभेस्टमेन्ट, म्यानुफ्याक्चरिङ र अदर समूहको उपसूचक घटेका छन्। कारोबार रकमका आधारमा सानिमा माई हाइड्रोपावर अग्रस्थानमा आएको छ। यस कम्पनीको ९५ करोड १६ लाख रुपैयाँ भन्दा बढीको सेयर कारोबार भएको छ। कारोबार रकममा आधारमा ङादी ग्रुप पावर दोस्रो र बुटवल पावर कम्पनी तेस्रो स्थानमा छन्।"
"इरानमा डर, स्तब्धता र भ्रम, इजरायली आक्रमणपछि के भन्छन् मानिस ?","काठमाडौं : इजरायलले इरानको आणविक कार्यक्रमलाई लक्षित गरी केही स्थानमा हवाई आक्रमण गरेको छ। इरानले पनि प्रतिक्रियास्वरूप कारबाही गरेको छ। दुवै देशबाट एकअर्कामाथि आक्रमण जारी छ। इजरायलले इरानको आक्रमणमा अहिलेसम्म १९ जनाको मृत्यु भएको दाबी गरेको छ। यसैबीच इरानको स्वास्थ्य मन्त्रालयका अनुसार इजरायली आक्रमणमा २२४ जनाको मृत्यु भएको छ। तेहरानका मानिस वर्तमान परिस्थितिबारे के भन्नेमा अलमल्लमा छन्। बीबीसी न्यूज फारसीसँग कुरा गर्ने अधिकांश मानिसले इरानको अवस्था अत्यन्तै कठिन भएको बताए। एक महिलाले बीबीसीलाई दुई रातदेखि सुत्न नसकेको बताइन्। उनले भनिन्,धेरै कठिन समयबाट गुज्रिरहेको छु। अहिलेको अवस्थाले आफू बाल्यकालमा हुँदा १९८० को दशकमा इरानइराक युद्धको समयमा बम विस्फोट र आश्रयस्थलमा लुकेका दिनको सम्झना गराएको उनले बताइन्। फरक यति हो कि पहिले कुनै आक्रमण हुँदा हामीले हवाई आक्रमणको साइरन वा कम्तीमा केही चेतावनी सुन्थ्यौँ। तर अहिले बम विस्फोट वा आक्रमणको समयमा कुनै साइरन वा कुनै चेतावनी हुँदैन। यस्तो देखिन्छ कि उनीहरूलाई अब हाम्रो जीवनको वास्ता छैन, उनले भनिन्। बीबीसी न्यूज फारसीका घोन्चेह हबिबियाझादले १९८० को युद्धपछि जन्मेका युवालाई युद्धमा बाँच्नु कस्तो हुन्छ भन्ने कुनै अनुभव नरहेको बताइन्। तेहरानका एक बासिन्दाले बीबीसीलाई भने, प्रत्येक पम्प बाहिर लामो लाइन भएकाले पेट्रोल पम्प खोज्न मलाई घरबाट लामो यात्रा गर्नुपर्यो। शहरका केही मानिस इरानी अधिकारी बस्ने ठाउँबाट टाढा सर्न खोजिरहेका छन्। बीबीसी संवाददाताका अनुसार इन्टरनेटले कहिले काम गरिरहेको छ कहिले पूर्ण रूपमा बन्द हुन्छ। जसले गर्दा मानिससँग सम्पर्कमा रहन अत्यन्तै गाह्रो भइरहेको छ। तेहरानकी एक महिलाले आफू शहर छोड्ने विचार गरिरहेको बताइन्। उनले भनिन्,हामी सबै साना शहर वा गाउँमा जान चाहन्थ्यौं। तर हाम्रा आफन्तहरूलाई छोड्न सक्दैनौं। उनले देशका नेताहरूले वास्ता नगरेकाले दुःख लागेको बताइन्। उनले यो समय धेरै कठिन र पीडादायी रहेको बताइन्। तेहरानका अर्का बासिन्दाले भने, म शहर छोड्न सक्दिन। म मेरा वृद्ध आमाबाबुलाई छोड्न सक्दिन। उनीहरू लामो दूरीको यात्रा गर्न सक्दैनन्। यसबाहेक मेरो काम छ। अब मसँग अर्को कुनै विकल्प छैन, म के गरूँ ? इरानका केही मानिसलाई इजरायली सेनाले सैन्य अड्डा नजिकैका क्षेत्र छोड्न चेतावनी दिएको छ। तेहरानका मानिस सैन्य अड्डाहरू कहाँ छन् र कति सुरक्षित छन् भन्ने बारेमा बढी चिन्तित छन्। तेहरानका एक बासिन्दाले भने, हो, दुर्भाग्यवश मैले यी चेतावनीहरू देखेको छु। तर सैन्य अड्डा कहाँ छ र कहाँ छैन हामीलाई कसरी थाहा हुन्छ? इजरायली प्रधानमन्त्री बेन्जामिन नेतान्याहूले आक्रमणको एक दिनपछि इरानका जनतालाई शासनको पतनको लागि आह्वान गरे। बीबीसी न्यूज फारसीका दर्युश करिमीले नेतान्याहूको आह्वानले जमीनमा कुनै प्रभाव पार्छ भन्ने कुराको थोरै प्रमाण रहेको बताए।"
"कर फिर्ताको माग गर्दै सुनचाँदी व्यवसायी आन्दोलनमा, तस्बिरहरु",काठमाडौं : सुनचाँदी गहनामा लगाइएको विलासिता कर फिर्ता लिन माग गर्दै सुनचाँदी व्यवसायीहरूले आन्दोलन गरेका छन्। कर फिर्ता लिन माग गर्दै नेपाल सुनचाँदी व्यवसायी र कालिगड संघर्ष समिति सोमबार विरोधमा उत्रिएका हुन्। बजेटमार्फत सरकारले २ प्रतिशत विलासिता कर तथा रत्न र पत्थरमा लगाएको १३ प्रतिशत करले आफूहरूको व्यापारमाथि नकारात्मक असर पर्ने व्यवसायीहरूले बताएका छन्।
मन्त्रालयगत नै नछुट्ट्याई सुदूरपश्चिममा बजेट,"धनगढी : सुदूरपश्चिम प्रदेश सरकारले आगामी आर्थिक वर्षका लागि ३३ अर्ब ४७ करोडको बजेट ल्याएको छ । अबेर बसेको प्रदेशसभा बैठकमा प्रदेशका आर्थिक मामिलामन्त्री बहादुर सिंह थापाले आर्थिक वर्ष ०८२८३ को बजेट प्रस्तुत गरेका हुन् । प्रदेश सरकारले ३३ अर्ब ४७ करोड ६० लाख ४८ हजारको बजेट सार्वजनिक गरेको छ । जसमध्ये ५९ दशमलव २५ प्रतिशत अथवा १९ अर्ब ८३ करोड २ लाख ६ हजार रकम पुँजीगततर्फ विनियोजन गरेको छ । यस्तै चालुतर्फ १० अर्ब २० करोड ८१ लाख ८२ हजार रकम विनियोजन गरेको छ । यो कुल बजेटको ३० दसमलव ४९ प्रतिशत हो । सुदूरपश्चिममा सत्तारुढ दलहरूकै बीचमा बजेटबारे कुरा नमिल्दा दिउँसो १ बजेका लागि प्रस्तुत हुने भनिएको बजेट भाषण अपराह्न ५ बजे हुँदै ७ बजेसम्मका लागि सरेको थियो । राति ७ बजे बसेको प्रदेशसभा बैठकमा आर्थिक मामिलामन्त्री बहादुर सिंह थापाले बजेट प्रस्तुत गरेका हुन् । बजेटमा भौतिक पूर्वाधार मन्त्रालयका लागि मात्रै १५ अर्ब ४० करोड रकम विनियोजन गरिएको छ । यो भनेको प्रस्तुत बजेटको झन्डै आधा रकम हो । भौतिक पूर्वाधारमन्त्री र मुख्यमन्त्रीका बीचमा बजेटको सिलिङमा कुरा नमिल्दा बजेट प्रस्तुत गर्ने कार्य पनि ढिला भएको बताइएको छ । आर्थिक मामिलामन्त्री थापाले भौतिक पूर्वाधार र भूमि व्यवस्था कृषि तथा सहकारी मन्त्रालय बाहेकका मन्त्रालयको कुल बजेट नै कति हो भन्ने कुरा बजेट वक्तव्यमै समेट्न सकेनन् । भूमि व्यवस्था कृषि तथा सहकारी मन्त्रालयका लागि भने ३ अर्ब ३० करोड १० लाख रकम विनियोजन गरिएको छ । संसद्को बजेट भाषण बजेटको अंकभन्दा पनि सैद्धान्तिक भाषण जस्तो देखिएको थियो । बजेटमा खासै नयाँ कुरा समेटिन सकेका छैनन् । कृषिका केही कार्यक्रमहरू आकर्षक देखिए पनि अरू मन्त्रालयका बजेटमा परम्परागत शैली नै देखिएको छ । कार्यक्रमहरू समेटिए पनि कति बजेटका हुन भन्ने कुरा पनि बजेट वक्तव्यमा नआउँदा बजेट भाषण खल्लो जस्तै भएको थियो । कृषितर्फ भने प्रदेशका ३२ वटा निर्वाचन क्षेत्रमा हरेक निर्वाचनमा २ बाली उत्पादनका लागि बजेट विनियोजन गरिएको छ । खेलकुदतर्फ एक जिल्ला एक क्रिकेट मैदानका लागि १ करोड ३५ लाख विनियोजन गरिएको छ । कैलालीको टीकापुर र कञ्चनपुरको महाकाली प्रादेशिक अस्पतालमा मानसिक स्वास्थ्यको जनशक्ति थपिनेबाहेक स्वास्थ्यको क्षेत्रमा पनि नयाँ खासै कार्यक्रम देखिएन । लागुऔषध नियन्त्रण, शिशु कक्षाका शिक्षकलाई तालिम, कर्मचारी तालिम, अध्ययन अनुसन्धान जस्ता शैद्धान्तिक भाषणले बजेट भाषण खासै दमदार नआएको प्रतिक्रियाहरू आउन थालेका छन् । कार्यक्रमअनुसार बजेट अंकमा नआउँदा हतारहतारमा बजेट वक्तव्य तयार पारेको प्रष्ट झल्किन्थ्यो । केही मन्त्रालयहरूले शनिबार मात्रै बजेटको सिलिङ दिएकाले वक्तव्यमा दिनुपर्ने धेरै कुराहरू छुटेका थिए । आर्थिक मामिलामन्त्री बहादुर सिंह थापाले प्रस्तुत गरेको बजेट प्रणालीका चुनौतीबाटै पनि प्रदेशको बजेट दमदार नआएको भान हुन्थ्यो । उनले विगतको बजेटले प्रतिफल दिन नसकेको, आन्तरिक राजस्व संकलन बढाउन नसकेको, बहुबर्षीय योजनाहरूमा बजेटको अभाव हुने गरेको, जस्ता चुनौती औंल्याएका थिए ।"
संक्रमणकालीन न्यायसम्बन्धी कामलाई छिटो सम्पन्न गर्न दबाब दिनुपर्छ : श्रेष्ठ,काठमाडौं : नेकपा माओवादी केन्द्रका वरिष्ठ उपाध्यक्ष नारायणकाजी श्रेष्ठले संक्रमणकालीन न्यायसम्बन्धी कामलाई छिटो सम्पन्न गर्न दबाब दिनुपर्ने बताएका छन्। सोमबार माओवादी पार्टी कार्यालय पेरिसडाडामा आयोजित शहिद रितबहादुर खड्का प्रतापको १३औँ स्मृति कार्यक्रममा श्रेष्ठले विभिन्न कारणले शान्तिप्रक्रियाका बाँकी कामलाई सम्पन्न गर्न ढिलाइ भइरहेको बताए। त्यस्तै उनले भ्रष्टाचार अन्त्य गरी सुशासन कायम नगरेसम्म जनताको जीवन परिवर्तन हुन नसक्ने स्पष्ट पारे। माओवादी सरकारमा रहँदा सुशासन कायम गर्ने निकै महत्त्वपूर्ण काम गरेकाले भ्रष्टाचारीलाई रक्षा गर्न माओवादीको सरकार ढालिएको उनले बताए। श्रेष्ठले अहिलेको सरकार भ्रष्ट र निरंकुश रहेको आरोप समेत लगाए। सरकारका कारण जनताका असन्तुष्टि बढेकाले प्रतिगामी शक्तिहरू सल्वलाइरहेको उनले बताए। श्रेष्ठले अबको दुई वर्ष पुरै जनतासँगको अभियानमा केन्द्रित भएर निर्वाचनको तयारी गर्ने र २०८४ को निर्वाचनमा बहुमत ल्याउने गरी अघि बढेको धारणा राखे।
चार वटा प्रदेशका एकदुई स्थानमा भारी वर्षाको सम्भावना,"काठमाडौं : आज कोशी, बागमती, गण्डकी र लुम्बिनी प्रदेशका एकदुई स्थानमा भारी वर्षाको सम्भावना रहेको छ। जल तथा मौसम पूर्वानुमान महाशाखाका अनुसार गत जेठ २५ गते कोशी प्रदेशबाट मधेश, बागमती, गण्डकी प्रदेशका केही भूभाग र लुम्बिनी प्रदेशका पूर्वी क्षेत्रका थोरै भूभागमा यस वर्षको मनसुन प्रणाली प्रवेश गरेको छ । आज बिहान जारी जारी गरेको बुलेटिनमा पूर्वी भूभागमा मनसुनी वायु, पश्चिम भूभागमा पश्चिमी वायु तथा स्थानीय वायुको आंशिक प्रभाव रहेको छ। कोशी प्रदेश, बागमती प्रदेश, गण्डकी प्रदेश र लुम्बिनी प्रदेशका केही स्थानहरू र बाँकी प्रदेशका थोरै स्थानहरुमा मेघगर्जनचट्याङ सहित हल्का देखि मध्यम वर्षाको सम्भावना रहेको छ । बुलेटिनमा भनिएको छ, कोशी प्रदेश, बागमती प्रदेश, गण्डकी प्रदेश र लुम्बिनी प्रदेशका एकदुई स्थानमा भारी देखि धेरै भारी वर्षाको पनि सम्भावना रहेको छ। कोशी प्रदेश, बागमती प्रदेश र गण्डकी प्रदेशका उच्चपहाडी तथा हिमाली भूभागका थोरै स्थानहरू तथा बाँकी उच्चपहाडी तथा हिमाली भूभागका एकदुई स्थानमा हल्का वर्षा हिमपातको सम्भावना रहेको छ। राति पनि कोशी प्रदेश, बागमती प्रदेश, गण्डकी प्रदेश र लुम्बिनी प्रदेशका केही स्थानहरू र बाँकी प्रदेशका थोरै स्थानहरुमा मेघगर्जनचट्याङसहित मध्यम वर्षाको सम्भावना रहेको छ । बागमती प्रदेश, गण्डकी प्रदेश र लुम्बिनी प्रदेशका एकदुई स्थानमा भारी देखि धेरै भारी वर्षाको पनि सम्भावना रहेको छ ।"
कर्णाली प्रदेशको बजेट ३२ अर्ब ९९ करोड ६६ लाख ५५ हजार,वीरेन्द्रनगर : कर्णाली प्रदेश सरकारले आगामी आर्थिक वर्ष २०८२०८३ का लागि ३२ अर्ब ९९ करोड ६६ लाख ५५ हजार रुपैयाँको बजेट प्रस्तुत गरेको छ। चालु आर्थिक वर्षको तुलनामा यो बजेट करिब ५ प्रतिशतले वृद्धि भएको हो। प्रदेश सरकारका आर्थिक मामिला तथा योजना मन्त्री राजीवविक्रम शाहले बजेट कर्णाली प्रदेशसभामा मध्यराति प्रस्तुत गरेका हुन्। दलहरूबीच अन्तिम घडीसम्म पनि सहमति जुट्न नसक्दा बजेट असार १ गते मध्य राति मात्र सार्वजनिक गरिएको हो। बजेट विनियोजन विवरण अनुसार पुँजीगत खर्चतर्फ १९ अर्ब ९८ करोड २७ लाख १३ हजार रहेको छ भने चालु खर्चतर्फ ७ अर्ब ७९ करोड ९१ लाख १ हजार रुपैयाँ रहेको छ । कानुन अनुसार असार १ गतेभित्र बजेट ल्याउनुपर्ने बाध्यताले गर्दा दलहरूबीच सहमति नजुट्दा पनि अन्ततः मध्यराति बजेट ल्याउनुपरेको हो। दिनभर दलहरूबीच चलिरहेको राजनीतिक खिचातानी र प्रमुख प्रतिपक्षीसहित विपक्षी दलहरूद्वारा बजेट बहिष्कारको चेतावनीका कारण बजेट प्रस्तुत हुनेनहुने विषयमा अन्योल देखिएको थियो। तर अन्ततः कानुनी बाध्यता पालना गर्न प्रदेश सरकारले समय सीमाभित्रै बजेट सार्वजनिक गरेको हो।
इजरायली आक्रमणमा इरानी सेनाका गुप्तचर प्रमुखको मृत्यु,"काठमाडौं : इस्लामिक रिभोलुसनरी गार्ड्स कोर्प्स (आईआरजीसी)को गुप्तचर एकाइका प्रमुख मोहम्मद काजेमीको मृत्यु भएको छ। इजरायली आक्रमणमा काजेमीसहित उनका उपप्रमुख हसन मोहाक र कमाण्डर मोहसेन बाकेरी मारिएको आईआरजीसी सम्बद्ध तस्निम समाचार एजेन्सी र इरानको सरकारी टिभीले जनाएको छ। यसअघि, फक्स न्यूजलाई दिएको एक अन्तर्वार्तामा इजरायली प्रधानमन्त्री बेन्जामिन नेतान्याहूले भनेका थिए, म तपाईंलाई भन्न सक्छु कि हामीले इरानका गुप्तचर प्रमुख र उनका उपप्रमुखलाई मारेका छौं।"
राति आयो बागमतीको बजेट (पूर्णपाठ),"हेटौंडा : बागमती प्रदेशका अर्थमन्त्री कुन्दनराज काफ्लेले आर्थिक वर्ष २०८२८३ का लागि ६७ अर्ब ४७ करोड ७३ लाख २७ हजार रुपैयाँको बजेट प्रदेशसभामा प्रस्तुत गरेका छन् । प्रदेशका आर्थिक मामिला तथा योजनामन्त्री काफ्लेले आइतबार राति प्रस्तुत गरेको बजेट वक्तव्यमा पुँजीगत खर्चमा ४१ अर्ब ४३ करोड २६ लाख ३६ हजार अर्थात् कुल बजेटको ६१७ ४ प्रतिशत विनियोजन गरिएको छ । यस्तै चालु खर्चतर्फ २६ अर्ब ४ करोड ४६ लाख ९१ हजार अर्थात् ३८६ प्रतिशत विनियोजन गरिएको छ । बजेट वक्तव्यमा प्रदेशको आगामी वर्ष खर्च व्यहोर्ने स्रोतमध्ये कर राजस्वबाट २८ अर्ब ८७ करोड ८२ लाख १ हजार र अन्य राजस्वबाट ६ अर्ब ७९ करोड ४ लाख १३ हजार रुपैयाँ अनुमान गरेको छ । यस्तै संघीय वित्तीय हस्तान्तरणबाट ४१ अर्ब ८१ करोड ८३ लाख र सञ्चित कोषको विविध प्राप्तिबाट १६ अर्ब ९८ करोड ९४ लाख १३ हजार रुपैयाँ खर्च व्यहोर्ने स्रोत अनुमान गरिएको छ । यस्तै प्रदेश सरकारले स्थानीय तहलाई वित्तीय समानीकरण अनुदानतर्फ राष्ट्रिय प्राकृतिक स्रोत तथा वित्तीय आयोगको सिफारिसमा १ अर्ब ६६ करोड २५ लाख विनियोजन गरेको छ । यस्तै सशर्त अनुदानतर्फ ३ अर्ब ४३ करोड ८८ लाख रुपैयाँ, यस्तै प्रदेशका १ सय १९ वटा स्थानीय तहका लागी समपूरक अनुदानबापत २ अर्ब ७९ करोड ८६ लाख रुपैयाँ विनियोजन गरिएको छ । यस्तै विशेष अनुदानतर्फ ७६ करोड ३० लाख रुपैयाँ र सवारी कर बाँडफाँटबापत प्रदेश सरकारले आगामी आर्थिक वर्षमा ५ अर्ब ५० करोड रुपैयाँ हस्तान्तरण गर्ने अनुमान गरेको छ । बजेट वक्तव्यमा प्रदेश सरकारले आगामी आर्थिक वर्षमा स्थानीय तहलाई अनुदान र कर बाँडफाँटबापत १४ अर्ब १५ करोड ८९ लाख हस्तान्तरण गर्ने लक्ष्य लिएको छ । कुन मन्त्रालयलाई कति बजेट ? आइतबार राति बागमती प्रदेशका अर्थमन्त्री काफ्लेले आर्थिक वर्ष २०८२८३ का लागि प्रस्तुत गरेको बजेट वक्तव्यमा प्रदेशको कृषि तथा पशुपन्छी विकास मन्त्रालयलाई २ अर्ब ६३ करोड ४२ लाख रुपैयाँ विनियोजन गरिएको छ । यस्तै संस्कृति तथा पर्यटन मन्त्रालयलाई ३ अर्ब ६७ करोड ७० लाख रुपैयाँ बजेट विनियोजन भएको छ । सहकारी तथा गरिबी निवारण मन्त्रालयलाई २५ करोड ७८ लाख रुपैयाँ विनियोजन गरिएको छ भने, प्रदेशको उद्योग वाणिज्य भूमि तथा प्रशासन मन्त्रालयलाई ७७ करोड ९६ लाख विनियोजन गरेका छन । यस्तै वन तथा वातावरण मन्त्रालयलाई ३ अर्ब ९९ सय करोड ६७ लाख, श्रम, रोजगार तथा यातायात मन्त्रालयलाई ८७ करोड ४१ लाख विनियोजन, स्वास्थ्य मन्त्रालयका लागि ३ अर्ब ९६ करोड ८८ लाख बजेटको विनियोजन गरिएको छ । यस्तै, सामाजिक विकास मन्त्रालयका लागि ४ अर्ब ३५ करोड ९७ लाख, विनियोजन गरिएको छ । पूर्णपाठ"
मधेसको बजेट झन्डै ४८ अर्ब,"जनकपुरधाम : मधेस सरकारले आगामी आर्थिक वर्ष २०८२८३ का लागि ४६ अर्ब ५८ करोड ३३ लाख ५१ हजारको बजेट सार्वजनिक गरेको छ । कुल विनियोजनमध्ये चालुतर्फ १६ अर्ब ७२ करोड ५ लाख १७ हजार रुपैयाँ अर्थात् ३५८९ प्रतिशत र पुँजीगततर्फ ३० अर्ब २६ करोड २८ लाख ३४ हजार रुपैयाँ अर्थात् ६४११ प्रतिशत बजेट विनियोजन गरिएको छ । यो खर्च अनुमान चालु आर्थिक वर्षको विनियोजनको तुलनामा ६१३ प्रतिशत बढी हो । अर्थमन्त्री सुनीलकुमार यादवले आइतबार प्रदेशसभामा प्रस्तुत गरेको बजेटमा समाजका आधारभूत आवश्यकता र दीर्घकालीन विकास लक्ष्यलाई मध्यनजर गर्दै विभिन्न मन्त्रालयका लागि उल्लेख्य बजेट विनियोजन गरिएको बताए । आगामी आर्थिक वर्षका लागि आन्तरिक राजस्वबाट ९ अर्ब ५० करोड ८३ लाख रुपैयाँ, वित्तीय हस्तान्तरण अनुदानतर्फ वित्तीय समानीकरण अनुदानबाट ७ अर्ब ७२ करोड १९ लाख रुपैयाँ तथा सशर्त अनुदानबाट रु ४ अर्व २६ करोड १८ लाख, विशेष अनुदानबाट ३९ करोड ४५ लाख रुपैयाँ समपूरक अनुदानबाट ३५ करोड ८२ लाख रुपैयाँ गरी जम्मा १२ बर्ब ७३ करोड ६४ लाख रुपैयाँ, संघीय राजस्व बाँडफाँटबाट १२ अर्ब ३५ करोड ८४ लाख रुपैयाँ र गत वर्षको नगद मौज्दातबाट १० अर्ब ३८ करोड २ लाख ५१ हजार रुपैयाँ व्यहोर्ने उल्लेख छ । त्यसो गर्दा पनि २ अर्ब बजेट न्यून हुनेछ । सो न्यून पूर्ति गर्न आन्तरिक ऋणबाट २ अर्ब रुपैयाँ जुटाइनेछ । राजस्व, वित्तीय हस्तान्तरण, नगद मौज्दात र संघीय बाँडफाँटबाट प्राप्त स्रोत परिचालन गर्दा नपुग हुने रकम आन्तरिक ऋणबाट व्यहोरिनेछ, अर्थमन्त्रीले पेश गरेको बजेटमा उल्लेख छ । मन्त्रालगत रूपमा सबैभन्दा बढी बजेट भौतिक पूर्वाधार विकास मन्त्रालयलाई १५ अर्ब ८८ करोड ७१ लाख ८५ हजार रुपैयाँ विनियोजन गरिएको छ । यस्तै, स्वास्थ्य तथा जनसंख्या मन्त्रालयलाई ६ अर्ब ४५ करोड रुपैयाँ, ऊर्जा सिँचाइ तथा खानेपानी मन्त्रालयलाई ४ अर्ब ४१ करोड, शिक्षा तथा संस्कृति मन्त्रालयतर्फ ३ अर्ब ५७ करोड, उद्योग बाणिज्य तथा पर्यटनतर्फ ३ अर्ब ८ करोड रुपैयाँ विनियोजन गरेको छ । यसैगरी कृषि मन्त्रालयतर्फ २ अर्ब ८३ करोड, बन तथा वातावरण २ अर्ब ३७ करोड, खेलकुद तथा सामाजिक कल्याण १ अर्ब ६८ करोड, गृह सञ्चार तथा कानुनतर्फ ६४ करोड ८९ लाख रुपैयाँ, श्रम तथा यातायात मन्त्रालय ५७ करोड १४ लाख बजेट विनियोजन गरिएको छ । बजेटमा शिक्षा, रोजगारी, कृषि र पर्यटन क्षेत्रलाई उच्च प्राथमिकता दिइएको छ । प्रदेश सरकारले गुणस्तरीय शिक्षा, सांस्कृतिक संरक्षण, र युवालाई खेल र नवप्रवर्तनमा अभिप्रेरित गर्ने कार्यक्रमहरू सञ्चालन गर्ने योजना बनाएको छ । मधेसको इतिहास, संस्कृति र परम्परालाई जगेर्ना गर्ने उद्देश्यले महोत्तरीमा मधेस सांस्कृतिक ग्राम निर्माण गर्न बजेट विनियोजन गरिएको छ ।"
त्रिदेशीय टी२० सिरिज : नेपालले आज नेदरल्यान्ड्ससँग खेल्दै,"काठमाडौं : स्कटल्यान्डमा हुने त्रिदेशीय टी २० अन्तर्राष्ट्रिय सिरिजमा नेपालले आज पहिलो खेल नेदरल्यान्ड्ससँग खेल्दैछ। नेपालले तितवुड मैदानमा नेपाली समय अनुसार बेलुका पौने ८ बजे पहिलो खेल खेल्नेछ। सिरिजको पहिलो खेलमा घरेलु टोली स्कटल्यान्डले नेदरल्यान्ड्सलाई ३९ रनले हराउँदै विजयी सुरुवात गरिसकेको छ। नेपालले यस अघि आईसीसी क्रिकेट विश्वकप लिग २ को श्रृङ्खला खेलेको थियो। जसमा नेपालले ४ खेलमध्ये ३ खेल जित्दै ६ अङ्क जोडेको छ। श्रृङ्खला सकिएपश्चात् नेपाली टिमले त्रिदेशीय टी २० सिरिज खेल्न लागेको हो। यस सिरिजका लागि नेपाली टिममा ३ जना नयाँ खेलाडी थपिएका छन्। जसमा रुपेश सिंह र किरण ठगुन्नाले नेपाली टिमबाट अन्तर्राष्ट्रिय डेब्यु गर्ने सम्भावना रहेको छ । रुपेश यसअघि पनि हङकङ सिरिजमा नेपाली टिमका सदस्य रहेका थिए तर उनले नेपाली जर्सीमा डेब्यु गर्न भने बाँकी रहेको छ। किरण ठगुन्ना भने पहिलो पटक राष्ट्रिय टिमको सेटअपमा परेका हुन् । टिममा आएका लोकेश बम भने नेपालका लागि टी २० अन्तर्राष्ट्रिय खेलिरहेका खेलाडी हुन्। आक्रमक स्वभावको ब्याटिङ गर्न रुचाउने लोकेश टी २० लागि राम्रो ब्याटर मानिन्छन्। नेपाली टिममा रहेका तीव्र गतिका बलर सोमपाल कामी र अलराउन्डर गुल्सन झा लिग २ श्रृङ्खलाको अन्तिम खेल अगावै घाइते भएपश्चात टिमबाट बाहिरिएका हुन्। त्रिदेशीय सिरिज खेल्ने नेपाली टोली : रोहित पौडेल (कप्तान), आसिफ शेख, कुशल भुर्तेल, अनिल कुमार शाह, भीम सार्की, आरिफ शेख, बसिर अहमद, दिपेन्द्र सिंह ऐरी, ललित राजवंशी, करण केसी, नन्दन यादव, सन्दिप लामिछाने, रिजन ढकाल, लोकेश बम, किरण ठगुन्ना र रुपेश सिंह"
सुनसरीको बराहक्षेत्रमा जंगली हात्ती मृत फेला,धरान : सुनसरीको बराहक्षेत्र नगरपालिका२ स्थित रेल्वे लाइनमा जंगली हात्ती मृत फेला परेको छ। रेल्वे लाइनको खेतमा जंगली भाले हात्ती मृत भेटिएको इलाका प्रहरी कार्यालय महेन्द्रनगरका प्रहरी निरीक्षक दिवस कुवरले जानकारी दिएका छन्। हात्ती मृत भेटिएको स्थानमा प्रहरी र डिभिजन वन कार्यालय चतराको टोलीले घटनाको अनुसन्धान थालेको प्रहरी निरीक्षक कुवरले बताए। उनका अनुसार हात्तीको सुढमा गम्भीर चोट लागेको छ।
बजेटमाथि उठेका प्रश्नको जवाफ दिँदै अर्थमन्त्री,"काठमाडौं : प्रतिनिधिसभा बैठक केहीबेरमा बस्दैछ। बैठकमा संवैधानिक परिषद् (काम, कर्तव्य, अधिकार र कार्यविधि) सम्बन्धी (पहिलो संशोधन) विधेयक, २०७९ का सम्बन्धमा राष्ट्रिय सभाबाट प्राप्त सन्देश सहितको विधेयक टेबुल गरिने कार्यसूची छ। आर्थिक वर्ष २०८२०८३ को राजश्व र व्ययको वार्षिक अनुमानमाथि सामान्य छलफल जारी रहनेछ। बैठकमा उपप्रधानमन्त्री तथा अर्थ मन्त्री विष्णुप्रसाद पौडेलले छलफलका क्रममा उठेका प्रश्नहरूको जवाफ दिने कार्यसूची छ। यसैगरी अर्थमन्त्री पौडेलले विनियोजन विधेयक, २०८२ लाई प्रस्तुत गर्न अनुमति माग्ने प्रस्ताव प्रस्तुत गर्ने र त्यसपछि विनियोजन विधेयक, २०८२' प्रस्तुत गर्नेछन्। मन्त्री पौडेलले राष्ट्र ऋण उठाउने विधेयक,२०८२, लाई प्रस्तुत गर्न अनुमति माग्ने प्रस्ताव प्रस्तुत गर्ने कार्यसूची छ। यसैगरी मन्त्री पौडेलले बैठकमा राष्ट्र ऋण उठाउने विधेयक, २०८२"" प्रस्तुत गर्ने कार्यसूचीमा उल्लेख रहेको छ।"
संसदको अवरोध खुलाउन पाँच दलसँग छलफलमा सभामुख,"काठमाडौं : सभामुख देवराज घिमिरेले विभिन्न पाँच दलका नेताहरूसँग छलफल गरिरहेका छन्। प्रतिनिधिसभा बैठकमा अवरोध भएपछि खुलाउन सभामुखले नेपाली कांग्रेस,नेकपा एमाले,मावादी केन्द्र,रास्वपा,राप्रपाका नेताहरूसँग छलफलमा जुटेका हुन्। प्रमुख विपक्षी दल नेकपा माओवादी केन्द्रसँग सहमति भए पनि रास्वपा,राप्रपालगायतका दलको अवरोध जारी रहेपछि सभामुखले अहिले बानेश्वरमा प्रमुख पाँच दलसँग छलफलमा जुटेका हुन्। नयाँ बानेश्वरस्थित सभामुखको कार्यकक्षमा पाँच दलका नेताहरूको छलफल जारी छ। छलफलमा कानुन, न्याय तथा संसदीय मामिला मन्त्री अजयकुमार चौरसिया, उपसभामुख इन्दिरा राना, एमाले मुख्य सचेतक महेशकुमार बर्तौला, कांग्रेस प्रमुख सचेतक श्यामकुमार घिमिरे, माओवादी केन्द्रका प्रमुख सचेतक हितराज पाण्डे, रास्वपा प्रमुख सचेतक सन्तोष परियार र राप्रपा प्रमुख सचेतक ज्ञानबहादुर शाही सहभागी छन्। सभामुखले संसदमा जारी अवरोधबारे आज बिहान पनि रास्वपा कार्यवाहक अध्यक्ष डीपी अर्याल र प्रमुख सचेतक परियारसँग बालुवाटारमा छलफल गरेका थिए। भिटिज भिसा प्रकरणमा गृहमन्त्री रमेश लेखकको राजीनामा,अनुसन्धान गर्न उच्चस्तरीय छानबिन समितिको माग गर्दै अवरोध गरेपछि जेठ १३ गतेदेखि संसद बैठक प्रभावित हुँदै आएको छ। आइतबार बसेको बैठकमा पनि रास्वपा र राप्रपाले अवरोध गरेका थिए। अवरोधकै बिच सभामुखले संसद सञ्चालन गरेपछि राप्रपा बाहिरिएको थियो भने रास्वपा बैठक अवधिभर नाराबाजीमा उत्रिएको थियो।"
"सांसदज्यू, सुन्ने कि बागमती पीडितको पेचिलो प्रश्न ?","सार्वभौम नागरिकको सम्पत्तिामाथिको संवैधानिक अधिकार राज्यद्वारा खोसिनु गैरन्यायिक कार्य हो। यस कुराको पुस्ट्याइँ नदीकिनार मापदण्डसम्बन्धी सम्मानित सर्वोच्च अदालतको फैसलाले पनि गरेको छ। यतिखेर व्यवस्थापिका संसद्को बजेट अधिवेशन संघीय संसद्मा चलिरहेको छ । प्रतिनिधिसभा र राष्ट्रियसभाका सम्पूर्ण माननीय सांसद सदस्यहरूको ध्यानाकर्षणका लागि लामो समयदेखि अनिर्णीत पेचिलो विषय र प्रसंगमा माननीयज्यूहरूको ध्यानाकर्षण गराउने प्रयास गरिएको छ । जनताको प्रतिनिधिद्वारा जनताकै लागि निर्वाचित सरकारमार्फत चलेको शासन व्यवस्थामा जनताको काम छिटो, छरितो र निस्वार्थ भावनाले सम्पादन गरिनुपर्ने हो । सुशासन, समृद्धि र नागरिकहित एकअर्कासँग अन्योन्याश्रित विषय रहेको वर्तमान परिप्रेक्ष्यमा माननीयज्यूहरूको ध्यानाकर्षणका लागि यो यो खुलापत्र प्रस्तुत गरेको छु । कार्यपालिकाले वर्षौंदेखि झुलाएर राखेको बागमतीपीडित किसानवर्गको गाँस, बास र कपासको सन्दर्भमा केन्द्रित यो विषयप्रति यहाँहरूको ध्यान अवश्य जानेछ । काठमाडौंस्थित गुह्येश्वरी मन्दिरदेखि माथि गोकर्ण ब्यारेजसम्म बागमती नदी शुद्धीकरण गर्ने बहानामा राज्यले गरेको घोर अन्यायको घटनाक्रम यस्तो छ । आव २०५१०५२ मा तत्कालीन सरकारले बागमती नदी शुद्धीकरण आयोजना सञ्चालनका लागि अधिकार सम्पन्न बागमती सभ्यता एकीकृत विकास समिति गठन गयो । उच्च प्राथमिकता प्राप्त समितिलाई पहिलो पटक गोकर्णगुह्येश्वरी खण्डको बागमती नदी सौन्दर्यीकरणको जिम्मेवारी दियो । गठन आदेश प्रक्रियाद्वारा ल्याइएको समितिलाई कार्यक्षेत्रभित्र निर्धक्कसँग काम गर्न सजिलो होस् भनेर भूमिसम्बन्धी सम्पूर्ण अधिकार दिइएको थियो । आराध्यदेव पशुपतिनाथलाई शुद्ध जलले सिञ्चन गर्न नदीको सानो भागमा मात्र बागमती नदी सौन्दर्यीकरण आयोजनाको शुभारम्भ भयो । सुन्दरीजलबाट गोकर्ण ब्यारेज हँुदै गुह्येश्वरी, पशुपति, शंखमूल, थापाथली भएर चोभार छिचोल्ने जल प्रवाहलाई स्वच्छ, निर्मल र पवित्र पार्ने बृहद् लक्ष्यसहित आएको आयोजनालाई सरकारले राष्ट्रियअन्तर्राष्ट्रिय स्तरबाट पैसा र अन्य स्रोतको खोलो बगाउँदै आएको छ । विगत ३० वर्षदेखि अर्बौंअर्ब खर्च हुँदा पनि बागमती नदीमा पुग्न नपाउँदै नाक थुन्नु पर्ने, नदीमा पाइला पयो भने अनेक चर्म रोग लाग्ने समस्या यथावत् छ । यो कुराको अनुभव माननीयज्यूहरूले गर्नु भएकै होला । साबिकमा १५ मिटरको साँघुरो नदीलाई एकैचोटी ४० मिटरसम्म फराकिलो बनाउँदा धेरै किसानको जमिन खोलामा पारियो । जग्गा प्राप्ति ऐन, २०३४ लाई पूरै लत्याएर आयोजना सुरु गरियो । सरकारको सेतो हात्तीका रूपमा विद्यमान यो विकासे समिति भ्रष्टाचार, बेथिति र कुशासनको अखडा भएको छ । स्थानीय जनतालाई बेवास्ता गरेर केन्द्रबाट लादिएको नदी सौन्दर्यीकरण आयोजनामा अथाह साधनस्रोतको लगानी भएको छ । यो दूषित कार्यको पृष्ठपोषकका रूपमा तत्कालन मुख्यसचिव लीलामणि पौड्याल, तत्कालीन अध्यक्ष बिदुर पौडेल रहनुभयो । काठमाडौंस्थित कागेश्वरी मनोहरा, गोकर्णेश्वर नगरपालिका र कामपा६ का बागमती तटीय किसानहरूको गाँस, बास र कपास खोसेर योजना सञ्चालन गरेको पनि वर्षौं भइसक्यो । एसियाली विकास बैंकबाट चार अर्बभन्दा अधिक बजेट ऋणका रूपमा लिएर सञ्चालित यो कार्यक्रमबाट स्थानीय जनता लाभान्वित हुनुको साटो घरबारविहीन हुन पुगेका छन् । २०२१ सालको नक्सालाई तोडमोड गरेर उत्तरदक्षिणतर्फको बहाव क्षेत्रलाई झन्डै तीन गुणा फराकिलो बनाउँदा व्यक्तिगत जमिन खोलामा पर्न गयो । बहाव क्षेत्र विस्तार गर्दा विस्तारित क्षेत्रमा पारिएको जमिनको मुआब्जा धेरै किसानले पहिल्यै पाए भने थोरैले पाएका छैनन् । राज्यपक्षले गरेको यो जघन्य अपराधविरुद्ध धेरै पटक विभिन्न सञ्चारमाध्यममार्फत उठ्दै आएको कुरा सर्वविदितै छ । यो मुद्दाको विषय र प्रसंग सतहमा आएपछि धेरै पटक सरकार फेरियो । प्रधानमन्त्री, मन्त्रीहरू आएगए । वर्तमान प्रधानमन्त्री केपी ओली पनि दुई पटक प्रधानमन्त्री भइसक्नु भयो । अहिले त यही क्षेत्रबाट प्रतिनिधित्व गर्नुहुने प्रकाशमान सिंह विभागीय मन्त्री हुनुहुन्छ । तर अपशोच ! कसैले पनि यो कुरामा ध्यान दिनु भएन । उहाँले पनि यसै हो भन्न सकिरहनु भएको छैन । अख्तियार दुरुपयोग अनुसन्धान आयोगको डरले जग्गाको मामलामा कलम चोप्न नचाहने कर्मचारी र राजनीतिज्ञहरूको दोहोरो मारमा फसेका किसानहरूको निर्णय कहिले हुने ? बागमतीको बहाब क्षेत्र विस्तारका क्रममा नदीमा परिणत करिब १ सय ८८ रोपनी जमिनमध्ये १ सय ४६ रोपनीको मुआब्जाबापत जग्गाको सट्टा जग्गै र नगद नै वितरण भइसकेको छ । आजका मितिसम्म एक इन्च जमिन र एक पैसा पनि मुआब्जाबापत नपाएका पीडित किसानहरूको जमिनको क्षेत्रफल ४१९२० मात्र हो । यो जग्गाको मुआब्जा वितरण गर्न सजिलो होस् भनेर भूमि सुधार विभागले क, ख र ग गरी तीन वर्गमा पीडित किसानहरूको जग्गा वर्गीकरण गरिसकेको छ । यसमध्ये ख र ग समूहमा वर्गीकृत १ सय ४६ रोपनी क्षेत्रफल भएका किसानले क्षतिपूर्ति पाइसकेका छन् । बाँकीको सन्दर्भमा धेरै पटक कुरा उठ्दा पनि सरकार कानमा तेल हालेर बसेको छ । नागरिक शासनको बहाली हुँदा पनि जनताहरू अन्यायमा पर्नु भनेको सुशासनको धज्जी उडाउनु सरह हो । बाढीपहिरोका कारण खोलाले आफैं धार बदलेको भए किसानको बोल्ने ठाउँ थिएन । राज्य स्वयंले नदीको सौन्दर्य अभिवृद्धि गर्न साँघुरो नदीलाई फराकिलो बनाउँदा अतिक्रमित जमिनको क्षतिपूर्ति दिनुुको विकल्प सरकारसँग छैन । दिन नसके यति कारणले दिन सकिएन भन्न ढिलाइ गर्नु भनेको कानुनी राज्यको बर्खिलाप गर्नु हो । नदीको चौडाइतर्फको बहाब क्षेत्र गोकर्णगुह्येश्वरी खण्डमा मात्र फराकिलो पारेर अन्यत्र पुरानै डोबमा कायम गर्नु नै सरकारको महामुख्र्यांइ हो । प्राकृतिक सिद्धान्तअनुसार गुह्येश्वरीभन्दा तल चोभारसम्म नदीको बहाव क्षेत्र ४० मिटरबाट बढाएर थप फराकिलो पार्नु पर्दछ । नदीको बहाव क्षेत्र मुहानतर्फ फराकिलो र पुछारतिर साँघुरो हुनै सक्दैन । गुह्येश्वरीचोभार खण्डमा सहायक नदीहरूको भार पनि थपिने हुँदा बहाव क्षेत्र ४० मिटरभन्दा बढी चाहिन्छ । त्यसो गर्न नसके गुह्येश्वरीदेखि गोकर्ण ब्यारेजसम्म क्रमशः नदीको बहाव क्षेत्र घटाएर सामाजिक न्यायको सिद्धान्तअनुसार किसानको अतिक्रमित भूमि फिर्ता गर्नु कानुनसम्मत हुन्छ । सार्वभौम नागरिकको सम्पत्तिमाथिको संवैधानिक अधिकार राज्यद्रारा खोसिनु गैरन्यायिक कार्य हो । यस कुराको पुस्ट्याइँ नदीकिनार मापदण्डसम्बन्धी सम्मानित सर्वोच्च अदालतको फैसलाले पनि गरेको छ । फैसलालार्ई हरेक दृष्टिकोणबाट हेर्दा पनि कही कतै किसानको जमिन क्षतिपूर्ति नदिइकन राज्यपक्षले प्रयोग गर्नु हुँदैन भन्ने आशय पाइन्छ । नदीको किनारा कति कायम गर्ने, बहाव क्षेत्र कति राख्ने र नदीको उचित व्यवस्थापन कसरी गर्ने ? विषय सरकारको हो । गुह्येश्वरीचोभार खण्डको बहावक्षेत्र न्यूनतम ४० मिटर कायम गर्नुको विकल्प अब छैन । खोलाको पुछारतर्फ साँघुरो र सिरानतर्फमात्रै फराकिलो बनाउने नीति प्राकृतिक हिसाबले पनि गलत देखिन्छ । कालो मण्डी ओढेर घिउ खान पल्केकाहरूका कारण यो समस्या तीन दशकदेखि कचल्टिँदै आएको छ । यसलाई मिहिन ढंगले केलाएर दूधको दूध पानीको पानी गरी दिनका लागि जनताका प्रतिनिधिसमक्ष हार्दिक अनुरोध गरिन्छ । हरेक दृष्टिकोणबाट हेर्दा पनि आम नागरिकको पक्षमा काम गर्न नसकेको अहिलेसम्मको अवस्थालाई जोडदार रूपमा आवाज उठाई दिएर टुंगो लगाइदिनु हुने आशा सर्वत्र गरिएको छ । हिउँदमा कमिला हिँड्ने बागमतीलगायत नदीहरूको विषयलाई लिएर ठूला कुरा गर्नु र ठूलो धनराशि लगाएर सौन्दर्यीकरण गर्नु बेकार छ । एसियाली विकास बैंकको ठूलो ऋण बोकेर सञ्चालित बागमती सौन्दर्यीकरणले तात्विक अन्तर पारेको देखिँदैन । उपत्यकाका नदीहरूको विकासका लागि भनेर सरकारले आव २०६५०६६ देखि विशेष कोषको व्यबस्था गरेको छ । काठमाडौं उपत्यकाका तीनैवटा जिल्लाबाट जग्गा पास गर्दा उठ्ने थैली अंकको ०५ प्रतिशत रकम कोषमा दाखिला गरिएको छ । अझै केन्द्रीय राजस्व खातामा सञ्चित रहेको रकमबाट बाँकी जनताको मुआब्जा दिन सकिन्छ । किसानको अतिक्रमित जग्गाको क्षतिपूर्ति दिनै नमिल्ने भए कारण खुलाएर लिखित जबाफ दिए जनता न्यायालयको ढोका चाहार्न जान पनि तयार देखिन्छन् । राज्य स्वयंले नागरिकमाथि गरेको जालझेलको पर्दाफासका लागि सबै सांसदज्यूमा हार्दिक अनुरोध छ ।"
"इजरायलइरान द्वन्द्व चर्कँदै, नेपाली सुरक्षित","काठमाडौं : इजरायल र इरानमा रहेका सम्पूर्ण नेपाली सुरक्षित रहेको परराष्ट्र मन्त्रालयले जनाएको छ । मन्त्रालयका अनुसार हाल इजरायलमा करिब ५ हजार ५ सय र इरानमा करिब १२ जना नेपाली छन् । इजरायल र इरानबीच पछिल्ला तीन दिनदेखि विकसित घटनाक्रमका सन्दर्भमा परराष्ट्रमन्त्री डाआरजु राणा देउवाले तेल अभिभ र दोहास्थित नेपाली राजदूतहरूलाई सम्पर्क गरी त्यहाँ रहेका नेपाली नागरिकको सुरक्षालाई उच्च प्राथमिकतामा राखेर काम गर्न निर्देशन दिएकी छन् । परराष्ट्रमन्त्री देउवाले नेपाली समुदायसँग निरन्तर सम्पर्कमा रहन र सम्बिन्धित मुलुकले जारी गरेको सुरक्षा सतर्कतासम्बन्धी अद्यावधिक सूचना नियमित रूपमा प्रवाह गरी नेपालीलाई निरन्तर सुसूचित गर्न पनि भनेकी छन् । इजरायल र इरानबीच विकसित घटनाक्रमलाई नेपाल सरकारले नजिकबाट नियालिरहेको र त्यहाँ रहेका नेपालीको हित सुनिश्चित गर्न आवश्यकताअनुसार उपयुक्त कदम चालिने तेल अभिभ र दोहास्थित नेपाली दूतावासले जनाएको छ । आइतबार तेहरानभरि विस्फोटहरू सुनिए । इरानी मिडियाले तेहरान प्रहरी मुख्यालयमा आक्रमण भएको जनाएको छ भने अन्य धेरै स्थलहरूमा गोलीबारी भएको छ । रातारात, इजरायलले पनि तेहरानका तेल डिपोहरूमा आक्रमण गर्यो । त्यसैगरी इरानले पनि इजरायलमा ब्यालिस्टिक मिसाइलका दुई छालहरू प्रहार गर्यो, जसमा कम्तीमा १० जनाको मृत्यु भयो । आइतबार पनि अर्को छाल प्रहार गरेको जनाइएको छ । इजरायली सेनाले आइतबार इरानबाट थप क्षेप्यास्त्रहरू प्रहार गरिएको जनाएको छ । ऊर्जा र रक्षा पूर्वाधारमा इजरायली आक्रमण पछि इरानइजरायल द्वन्द्व झन् चर्किँदै गएको छ । आफूहरूले कुनै एक क्षणका लागि पनि आक्रमण गर्न नछोड्ने इजरायली सेनाले जनाएको छ । आक्रमणमा परी इजरायलमा कम्तीमा १३ जनाको मृत्युको पुष्टि भएको छ । इजरायली अपरेसनको एक घोषित लक्ष्य इरानलाई आणविक बम विकास गर्नबाट रोक्नु रहेको इजरायली प्रधानमन्त्री बेन्जामिन नेतान्याहूले जनाएका छन् । प्रधानमन्त्री नेतान्याहूले इजरायलको अस्तित्वका लागि इरानी खतरालाई पन्छाउन सैन्य अपरेसन राइजिङ लायन सुरु गरेको जनाएका छन् । दशकौंदेखि, तेहरानका आतंककारीहरूले इजरायलको विनाशका लागि खुलेआम आह्वान गर्दै आएका, आणविक हतियार विकास गर्ने कार्यक्रमका साथ उनीहरूले आफ्नो नरसंहारको बयानबाजीलाई समर्थन गरेका, हालैका वर्षहरूमा उनीहरूले ९ वटा आणविक बम बनाउन पर्याप्त युरेनियम जम्मा गरेका लगायतका कारणले गर्दा आफूले उक्त अपरेसन सुरु गरेको उनले एक वक्तव्यमार्फत जनाए । त्यसैगरी इजरायली रक्षामन्त्री इजरायल काट्जले इरानले नागरिक बस्तीहरूमा मिसाइल प्रहार गरेर रातो रेखा पार गरेको र यसका लागि उनीहरूले धेरै ठूलो मूल्य चुकाउनुपर्ने जनाएका छन् । यसैबीच, अमेरिकी राष्ट्रपति डोनाल्ड ट्रम्पले इरान र इजरायललाई द्वन्द्व रोक्नका लागि सम्झौता गर्न आग्रह गरेका छन् । दुवै पक्षलाई लडाइँ रोक्नका लागि हाल धेरै टेलिफोन कुराकानी र बैठकहरू भइरहेको पनि उनले जनाएका छन् । जसरी मैले भारत र पाकिस्तानलाई गर्न लगाएको थिएँ, इरान र इजरायलले पनि सम्झौता गर्नुपर्छ र सम्झौता गर्ने छन्, ट्रम्पले आइतबार बिहान ट्रुथ सोशलमा लेखेका छन् । उनले सर्बिया र कोसोभो, इजिप्ट र इथियोपिया बीचको लामो समयदेखि चलिरहेको शत्रुतालाई पनि उद्धृत गरे । यी दुवैबीचको द्वन्द्व उनको पहिलो कार्यकालदेखि नै भड्किएको थियो । म धेरै गर्छु र कहिल्यै कुनै पनि कामको श्रेय पाउँदिन । तर, ठीक छ, मानिसले बुझ्छन् । मध्यपूर्वलाई फेरि महान बनाउनुहोस्, राष्ट्रपति ट्रम्पले लेखेका छन् । रूसी दूतावासले पनि इरानबाट आफ्ना नागरिकहरूलाई बाहिर निकालिरहेको छ । बेलायतले भने कर्मचारीहरूलाई बाहिर निकालेको कुनै जानकारी आएको छैन । द्वन्द्वका क्रममा आइतबार तेहरानका केही बासिन्दा उत्तरतिर सुरक्षित ग्रामीण क्षेत्रहरूमा भागिरहेका थिए भने अन्यले आवश्यक वस्तुहरू भण्डारण गरिरहेका जनाइएको छ । मानिसले आश्रय लिन सकून् भनेर त्यहाँको मेट्रो प्रणाली चौबीसै घण्टा खुला राखिएको थियो । इरानतर्फ मारिएकाहरूको संख्या कुनै आधिकारिक तथ्यांक नदिइएको अन्तर्राष्ट्रिय समाचार एजेन्सीहरूले जनाएका छन् ।"
"रास्वपालाई सभामुखले भने सधैं विरोध गरेर हुँदैन, बजेट पारित गर्नैपर्छ","काठमाडौं : सभामुख देवराज घिमिरेले राष्ट्रिय स्वतन्त्र पार्टी (रास्वपा)का कार्यवाहक सभापति डोलप्रसाद (डीपी) अर्याल र प्रमुख सचेतक सन्तोष परियारसँग भेट गरेका छन्। आज बिहान सरकारी निवास बालुवाटारमा संसद्को अवरोध खुलाउने विषयमा छलफल भएको सभामुखको सचिवालयले जनाएको छ। छलफलका क्रममा सभामुख घिमिरेले बजेट पारित गराउनका लागि रास्वपालाई आग्रह गरेका थिए। 'दुई सातादेखि विपक्षीको अवरोधले संसद बन्धक भयो । बजेटबारे ब्यापक छलफल गर्नुपर्ने,समृद्ध बनाउने बेला संसद अवरूद्ध हुँदा जनतामा गलत सन्देश गएको छ । विपक्षीले उठाएका मुद्दा गम्भीर छन्,त्यही भएर दुई सातासम्म संसदलाई सहमतिका लागि रोकेको हुँ । तर,अब रोक्ने अवस्था छैन । संसदको नेतृत्वका हिसाबले मैले संवैधानिक सीमालाई पनि ख्याल गर्नुपर्दछ । राष्ट्रिय सभाले ५ गतेभित्र प्रतिनिधिसभाबाट विनियोजन विधेयक पठाउन भनेको छ । यस्तो अवस्थामा जुनसुकै हालतमा बजेट पारित गर्नैपर्दछ । तपाईंहरूले आफ्नो आन्दोलनको स्वरुप बदलेर पनि संवैधानिक सीमा र बाध्यता बुझ्नुपर्छ । बरू सरकारसँग संवादका लागि आवश्यक सहजीकरण म गर्नेछु । गम्भीर भएर छलफल गरौं ,'सभामुखले भने। तर,रास्वपाले भने अहिलेकै अवस्थाबाट पछाडि हट्ने अवस्था नरहेको बताएको थियो। 'विपक्षीले उठाएका माग गम्भीर छन् । जनताको वास्तविक समस्या उठाएका छौं । हाम्रा माग र मुद्दामा सरकार गम्भीर नभएकाले संसद अबरोध बाध्यात्मक भएको हो । अहिलेकै अवस्थामा हामी मुद्दाबाट पछाडि फर्कन सक्ने अवस्थामा छैनौं । तथापि हामी अहिलेको निकासका लागि छलफल र संवादमा नै छौं ,'रास्वपाले भन्यो।' प्रमुख विपक्षी दल नेकपा माओवादी केन्द्रसँग सहमति भए पनि रास्वपा, राप्रपालगायतका दलको अवरोध जारी रहेपछि सभामुखले अहिले बानेश्वरमा प्रमुख पाँच दलसँग छलफल गरिरहेका छन्। छलफलमा कानुन, न्याय तथा संसदीय मामिला मन्त्री अजयकुमार चौरसिया, उपसभामुख इन्दिरा राना, एमाले मुख्य सचेतक महेशकुमार बर्तौला, कांग्रेस प्रमुख सचेतक श्यामकुमार घिमिरे, माओवादी केन्द्रका प्रमुख सचेतक हितराज पाण्डे, रास्वपा प्रमुख सचेतक सन्तोष परियार र राप्रपा प्रमुख सचेतक ज्ञानबहादुर शाही सहभागी छन्।"
इरानले तेल अभिभमा गर्यो क्षेप्यास्त्र आक्रमण,इरानले सोमबार बिहान इजरायलको तेल अभिभमा क्षेप्यास्त्र आक्रमण गरेको छ। इजरायली आपतकालीन सेवा (एमडीए)का अनुसार यस आक्रमणमा १२ जना घाइते भएका छन्। घाइतेहरूलाई उपचारको लागि अस्पताल पठाइएको छ। यसबाहेक इजरायली आपतकालीन सेवाले तेल अभिभमा खोजी अभियान सञ्चालन गरिरहेको छ।
अमेरिकी विरोध प्रदर्शनमा गोली लागेर एक जना गम्भीर घाइते,"वासिङटन (एजेन्सी) : पश्चिमी राज्य युटाहमा राष्ट्रपति डोनाल्ड ट्रम्पका नीतिहरू विरुद्धको विरोध प्रदर्शनमा भएको गोलीकाण्डमा एक व्यक्तिलाई जीवनलाई जोखिममा पार्ने चोट लागेको प्रहरीले जनाएको छ । प्रहरीका अनुसार अन्य तीन जनालाई हिरासतमा लिइएको छ । यो घटना शनिबार राति ८ः०० बजे युटाहको राजधानी साल्ट लेक सिटीमा भएको प्रहरीले बताएको छ । ट्रम्पको विरोधमा संयुक्त राज्य अमेरिकाभर चलेका धेरै नो किंग्स प्रदर्शनहरूमध्ये एक त्यहाँ करिब १० हजार मानिसले विरोध प्रदर्शन गरेका थिए । गोलीकाण्डमा एकजना व्यक्ति गम्भीर घाइते भएको हामी पुष्टि गर्न सक्छौं । बिरामीलाई जीवनलाई जोखिममा पार्ने (घाइते) अस्पतालमा लगिएको छ, साल्ट लेक सिटी प्रहरी विभागले एक सामाजिक सञ्जाल पोस्टमा भनेको छ, एक संदिग्ध व्यक्तिलाई हिरासतमा राखिएको छ । प्रहरी प्रमुख ब्रायन रेडले एक पत्रकार सम्मेलनमा गोलीकाण्डसम्मका घटनाहरू धेरै शान्तिपूर्ण भएको जोड दिँदै हिरासतमा लिइएको पहिलो व्यक्तिलाई गोली लागेको र अस्पताल लगिएको बताए । घटनामा संलग्न अन्य दुई जनालाई हिरासतमा लिइएको पनि उनले बताए । यस समयमा, त्यहाँ जनताका लागि कुनै खतरा जारी छैन, रेडले भने । गोलीकाण्ड राजनीतिक रूपमा प्रेरित थियो कि भनी भन्न प्रहरीको अनुसन्धानमा अझै चाँडो भएको उनले बताए । हिंसाको यो कार्यले गहिरो रातो रिपब्लिकन राज्य युटाहमा रहेको डेमोक्रेटिक गढ साल्ट लेक सिटीलाई परिभाषित गर्दैन, सहरका मेयर एरिन मेण्डनहलले भने, आजको प्रदर्शनको उद्देश्य यो घटना नभएसम्म एक शक्तिशाली र शान्तिपूर्ण अभिव्यक्ति थियो र यसलाई हानि पुयाउने उद्देश्यले एकल कार्यले छाड्न वा चुप लगाउन सकिँदैन । हामी एउटा राष्ट्र हौं जसलाई हाम्रो पहिलो संशोधन अधिकार चाहिन्छ, हामी शान्तिले विरोध गर्न योग्य छौं र आज जे भयो म आशा गर्दछु कि जनताको आवाजलाई चुप लगाउने छैन जो आफ्नो आवाज सुन्न योग्य छन्, उनले भने ।"
जहाँ जाँऊ लागिरहन्छ माया देशको,"काठमाडौं : मेरो बाउ बाजे नेपाल आउन नपाई संसार त्याग्नु भयो। सात पुस्तापछि पहिलो पटक नेपाल आएकी हुँ। म आफूलाई निकै भाग्य मानि ठानेकी छु। म्यानमारबाट अस्मिता न्यौपाने नेपालमा पहिलो पटक आइपुगेको अनुभव सुनाउदै भावुक भइन्। आफ्नो पुस्तौनी मुलुकप्रतिको माया उनको हृदयमा भरिएको भाव झल्किन्थ्यो। आज सञ्चार तथा सूचना प्रविधि मन्त्रालयमा सञ्चार मन्त्री पृथ्वीसुब्बा गुरुङसमक्ष उनले नेपाल आउनुको खुशी त सुनाइन् नै, साथसाथै उनले गीत समेत गाएर नेपालीपन झल्काइन्। उनको सपना सायद नेपाल टेलिभिजनबाट प्रशारण हुने गायन रियालिटी शो मेरो भ्वाइस युनिभर्स सिजन२ नभएको भए सम्भव हुने थिएन। मेरो भ्वाइस युनिभर्सकी सहभागी न्यौपाने जस्ता थुप्रै विभिन्न देशमा बसोबास गर्दै आएका युवा प्रतिभाहरुले सञ्चार मन्त्री गुरुङसमक्ष आफ्ना भावना साटासाट गरे। उनीहरुले सामूहिक रुपमा राष्ट्रिय भाव झल्काउने भाषा भेषको, जहाँ जाँऊ लागिरहन्छ माया देशको बोलको गीत समेत गाएर सुनाए। मन्त्री गुरुङका अनुसार नेपालमा सुगौली सन्धिपछि, विश्व युद्धको प्रभाव र अहिले विश्वव्यापीकरण गरि तीन तरिकाले नेपाली विभिन्न देशमा छरिएर रहेका छन्। विभिन्न कारण स्वरुप नेपाली जहाँ बसे पनि यहाँको संस्कार, संस्कृति र भाषाशैली मार्फत नेपाललाई विश्वमा चिनाउन सकिने मन्त्री गुरुङले बताए। उनले खास गरि कला संस्कृति नै मुलुकको पहिचान विश्वव्यापीकरण गराउन मद्दत गर्ने हुँदा मेरो भ्वाइस युनिभर्स र मेरो डान्स युनिभर्स जस्ता रियालिटी शोले ठूलो सहयोग गरेकोमा आभार व्यक्त गरे। अमेरिकास्थित भुटानी नेपालीहरूको सेवामुलक सामाजिक संस्था इन्ट्रा फाउन्डेसनद्धारा उत्पादित गायन रियालिटी शो मेरो भ्वाइस युनिभर्स र नृत्य रियालिटी शो मेरो डान्स युनिभर्स तीन वर्षअघि शुरु भएको हो। हाल यी दुबै रियालिटी शोका सिजन२ नेपाल टेलिभिजनमार्फत प्रशारण भइरहेको छ। फाउन्डेशनका कार्यकारी निर्देशक चुडामणि भट्टराईका अनुसार संसारभर छरिएका नेपाली मूलका नागरिकलाई गायन र नृत्य कलामार्फत एउटै मालामा गाँसेर नेपाली साँस्कृतिक पहिचानलाई विश्वभर प्रवर्द्धन गर्ने कार्यक्रमको उद्देश्य रहेको छ। दुबै शोमा विभिन्न ६० मुलुकबाट सहभागिता भई हाल १६ देश प्रतिभा उत्कृष्ट १८ को सुचीमा प्रवेश गरेका छन्।"
बाढीले पुल बगाउँदा स्थानीयलाई समस्या,सिन्धुली : सिन्धुलीको दुधौली नगरपालिका१३ स्थित खानिबेसीमा बाढीले पुल बगाएको छ। असार १ गते आएको बाढीले खानिबेसीमा रहेको खानिखोला पुल बगाएको हो। वडा अध्यक्ष तथा नगरपालिकाका प्रवक्ता दीपक खड्काका अनुसार अघिल्लो वर्ष मात्र निर्माण गरिएको काठको पुल बाढीले बगाएको छ। पुल बगाउँदा स्थानीयलाई खानिखोला आवतजावतमा समस्या परेको छ। सबैभन्दा बढी मावि अरुणडाँडा जाने विद्यार्थीहरू र हेल्थपोष्ट अरुणडाँडा जाने सर्वसाधारण प्रभावित भएका छन्।
आज एक तोला सुनको मूल्य कति छ ?,काठमाडौं : आज सुनको मुल्य स्थिर रहेको छ। अघिल्लो दिन आइतबार ४ सय रुपैयाँले बढेर एक तोला सुनको मूल्य १ लाख ९७ हजार ५०० रुपैयाँ कायम भएको थियो। आज सुन सोही मूल्यमा खरिदबिक्री भइरहेको नेपाल सुनचाँदी व्यवसायी महासंघले जनाएको छ। सोमबार चाँदीको मूल्य पनि स्थिर रहेको छ। एक तोला चाँदीको मूल्य २१ सय ६५ रुपैयाँ कायम भएको छ। आइतबार एक तोला चाँदी सोही मूल्यमा खरिदबिक्री भएको थियो।
प्रधानमन्त्रीले पहल गरे बँच्छ दुबईमा अमरको जीवन,"दार्चुलाका अमरबहादुर बम २२ वर्षदेखि दुबईको जेलमा मृत्युदण्डको सजाय कुरिरहेका छन् । एउटा हत्याकाण्डमा उनी जोडिएका छन्, जसमा उनी निर्दोष हुन्, किनभने उनको संलग्नता पुष्टि भएकै छैन । मात्रै उनले चलाएर गएको गाडीका दुई यात्रुचाहिँ हत्याकाण्डमा संलग्न थिए । ती भारतीय नागरिकले गरेको अपराधमा अमरलाई प्रयोग त गरे तर उनी स्वयंलाई थाहा थिएन, त्यो कुरा स्वयं अपराधीहरूले नै त्यहाँको अदालतमा गरेको बयानबाट पुष्टि हुन्छ । तर पनि मतियार भनेर अमरलाई जेलमा कोचिएको छ । अमरविरुद्धको फैसला अनुचित यातना र भाषिक अवरोधको उपज हो । त्यहाँको अदालतले त्यस्तो फैसला गरे पनि संयुक्त अरब इमिरेट्स (यूएई) मा अदालतभन्दा माथि राजाको विशेषाधिकार छ । अमरले न्याय पाउने अन्तिम उपाय भनेको राजाको विवेक हो । त्यसका लागि हाम्रो देशको राजकीय तहको कूटनीतिक पहल चाहिन्छ । हाम्रा प्रधानमन्त्रीले दुबईका राजालाई अमरको निर्दोषिताको आधारसहित आममाफीको आग्रह गर्न सक्छन्, यही चाहना अमरको छ । सवाल अमरबहादुर बमको एउटा ज्यानको मात्रै नभई निर्दाेषिताको पनि हो र नेपालीले आफ्नो देश छ, राज्य छ भनेर विश्वको जुनसुकै कुनामा रहे पनि अनुभूत गर्न पाउने कुरा हो । सँगसँगै नेपालको राष्ट्रको नैतिक गरिमा पनि यो अन्यायपूर्ण घटनासँग जोडिएको छ । दिल्लीमा मार्बल ढुवानी गर्ने ड्राइभरको सामान्य जीवन बिताइरहेका अमर राम्रो अवसरको लोभमा दुबई भारतीयहरूबाट पुर्याइएका हुन् । अमर गाडी चलाउने काममै गएका हुन् दुबई । सन् २००३ जनवरी १९ मा भएको हत्याकाण्डका अपराधीहरू उनको गाडी चढे, तर उनलाई के थाहा कि ती हत्याराहरू हुन् । अमरले प्रहरीसँग आफ्नो निर्दोषिता जाहेर नगरेका होइनन्, त्यहाँको प्रहरीले दिएको यातनाकै कारण अपराधको मतियार बन्न बाध्य भएका छन् । जेलमा रहेका अमरले छुट्ने मौका पाएनन् भने मृत्युदण्ड भोग्नु पर्नेछ । हो, यही संवेदनशीलतालाई ख्याल गर्दै प्रधानमन्त्री तहकै पहल यहाँ आवश्यक देखिन्छ । आफ्नो नागरिक संसारको जुनसुकै कुनामा रहे पनि सुरक्षा र संरक्षण सरकारको कर्तव्य हो । अन्तर्राष्ट्रिय मानवअधिकार सन्धिहरूले पनि यस्ता नागरिकलाई कानुनी र दूतावासीय सहायता सुनिश्चित गर्छ । अमरले यी कुनै सहायता पाएका छैनन् । अमरको मुद्दामा न त वकिलको साथ थियो, न त निष्पक्ष अनुवादकको । उनी यान्त्रिक न्यायको सिकार भएका छन् । अमर स्वयंले जेलबाट प्रधानमन्त्री गुहारेका छन् । प्रधानमन्त्रीले युएईका राजासँग कुरा गरेर उनको ज्यान जोगिन्छ भने त्यतिको पहल हुनुपर्छ । पहल भएर न्याय पाए अमर नेपाल फर्कन सक्छन्, आफ्नो परिवारसँग बाँच्न सक्छन्, र नयाँ जीवन सुरु गर्न सक्छन् । विदेशको जेलमा भएको एउटा नागरिकको याचना सरकारले सुन्नुपर्छ । अमरको जीवन बाँच्नुपर्छ । उनले न्याय पाउँदा सम्पूर्ण नेपालीमा सरकारप्रतिको विश्वसनीयताले पनि उचाइ पाउनेछ । यो पनि पढ्नुहोस अमर जीवन माग्दै छन्, त्यो तपाईं दिन सक्नुहुन्छ, प्रधानमन्त्रीज्यू"

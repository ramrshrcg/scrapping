शीर्षक,विवरण
विपक्षीको अवरोधपछि प्रतिनिधिसभा बैठक बिहीबारसम्मका लागि स्थगित,काठमाडौं : भिजिट भिसा प्रकरणमा गृहमन्त्रीको राजीनामाको विषयलाई लिएर विपक्षी दलहरूले अवरोध गरेपछि प्रतिनिधिसभा बैठक स्थगित भएको छ। बैठक सुरू हुनासाथ विपक्षी दलहरूले सिटबाट उठेर अवरोध सुरू गरेका थिए। गृहमन्त्रीको राजीनामा दिनुपर्ने अडानबाट पछि नहटेपछि अवरोधकै बीच संसद सञ्चालन गर्न नसकिने भन्दै सभामुखले भोलि दिउँसो ३ बजेसम्मका लागि संसद स्थगित गरेको घोषणा गरे। प्रतिनिधिसभाको आजको सम्पूर्ण कार्यक्रम सूचीबाट हटाएको जानकारी गराउँदै सभामुखले बैठक स्थगित भएको घोषणा गरेका हुन्। सभामुख देवराज घिमिरेले सदन चलाउन सहयोग गर्न आग्रह गर्दा पनि उनीहरूले अवरोध कायमै राखे।
गर्मी बढेपछि वीरगन्जका विद्यालयमा दुई दिन बिदा,वीरगन्ज : अत्यधिक गर्मीले विद्यार्थीहरू कक्षाकोठामै बेहाेस हुन थालेपछि पर्साको वीरगन्ज महानगरपालिकाले विद्यालयमा दुई दिन बिदा दिएको छ। गर्मीले बालबालिकाहरूको स्वास्थ्यमा प्रतिकूल प्रभाव परेको भन्दै वीरगन्ज महानगरले जेठ २९ र ३० गते दुई दिन सबै सामुदायिक र संस्थागत विद्यालयहरू बन्द गर्ने निर्णय गरेको हो। बुधबार वीरगन्ज महानगरपालिकाको शैक्षिक प्रशासन महाशाखाका प्रमुख आनन्द लामिछानेले सूचना जारी गर्दै गर्मीले विद्यार्थीहरूको स्वास्थ्यमा असर पारेकाले महानगरका सम्पूर्ण सामुदायिक र संस्थागत विद्यालयमा दुई दिन पठनपाठन स्थगित गरिएको जनाएका छन्।
"अमेरिका र चीनबीच सम्झौता, करबारे ट्रम्पले के भने ?","काठमाडौं : अमेरिकी राष्ट्रपति डोनाल्ड ट्रम्पले अमेरिकाले चीनसँग सम्झौता गरेको बताएका छन्। ट्रम्पले सामाजिक सञ्जालमा पोस्ट गर्दै करमा सम्झौता भएको बताएका हुन्। ट्रम्पले लेखेका छन्,हामी चीनसँग सम्झौतामा पुगेका छौँ। चिनियाँ राष्ट्रपति सि जिनपिङ र मेरो अन्तिम स्वीकृतिको अधीनमा छ। पूर्ण चुम्बक र आवश्यक पर्ने धेरै दुर्लभ तत्त्वहरू चीनले अग्रिम रूपमा प्रदान गर्नेछ। ट्रम्पले अमेरिकाले चीनलाई सहमति भएका कुरा प्रदान गर्ने बताए। उनले अमेरिकी कलेज र विश्वविद्यालयमा आउने चिनियाँ विद्यार्थी पनि समावेश रहेको बताए। यो आफ्नो लागि सधैँ राम्रो कुरा हुने उनले बताए। करको बारेमा ट्रम्पले भने, हामीले कुल ५५ प्रतिशत कर पाइरहेका छौँ। चीनले १० प्रतिशत पाउँछ। सम्बन्ध राम्रो छ। यसैबीच, चिनियाँ विदेश मन्त्रालयका प्रवक्ता लिन जियानले एक्समा पोस्ट गरेका छन्,चीनअमेरिका आर्थिक तथा व्यापार परामर्श संयन्त्रको पहिलो बैठक लन्डनमा सम्पन्न भयो। वार्ताको क्रममा दुवै पक्षले स्पष्ट र गहन कुराकानी गरेका छौँ। आर्थिक तथा व्यापारिक विषयमा विचार आदानप्रदान गरेका छौँ।"
गर्मी बढेपछि धरानका विद्यालयमा बिदा,धरान : तराईमा अत्यधिक गर्मी बढेपछि धरान उपमहानगरपालिकाले विद्यालयमा दुई दिन बिदा दिने निर्णय गरेको छ। धरान उपमहानगरपालिकाका प्रमुख प्रशासकीय अधिकृत अम्बिका चौलागाईंले उपमहानगरभित्रका सरकारी तथा निजी विद्यालयमा बिदा दिने निर्णय गरिएको बताए। अत्यधिक गर्मीका कारण बालबालिकाहरूको स्वास्थ्यमा प्रतिकूल असर गर्ने भएकाले बिहीबार र शुक्रबार विद्यालय बन्द गराउन निर्देशन दिइएको चौलागाईंले बताए।
सूचना तथा प्रसारण विभागका महानिर्देशक प्रदीप परियारविरुद्ध ४ करोडको भ्रष्टाचार मुद्दा,"काठमाडौं : अख्तियार दुरूपयोग अनुसन्धान आयोगले सूचना तथा प्रसारण विभागका महानिर्देशक प्रदीप परियारविरुद्ध भ्रष्टाचार मुद्दा दायर गरेको छ। काठमाडौं महानगरपालिकाको तत्कालीन प्रमुख प्रशासकीय अधिकृत रहेका बेला आपसी मिलेमतोमा भ्रष्टाचार गरेको आरोपमा अख्तियार दुरुपयोग अनुसन्धान आयोगले परियारविरुद्ध ४ करोड ३१ लाख ७२ हजार २८७ रुपैयाँको मुद्दा दायर गरेको हो। परियारसँगै बोलपत्र मूल्यांकन समितिका पदाधिकारीहरू निर्देशक रवीनमान श्रेष्ठ, निर्देशक शिवराज अधिकारी,निर्देशक बसन्त आचार्य,निर्देशक नमराज ढकाल,इन्जिनियर जनार्दन गिरी र खरिद एकाइका सहायक निर्देशक उत्तम दाहाललाई प्रतिवादी बनाइ आरोप पत्र दायर भएको छ। उनीहरूविरुद्ध जनही ४ करोड ३१ लाख ७२ हजार २८७ रुपैयाँ बिगो माग गरिएको छ। काठमाडौं महानगरपालिकाको सामाखुसी कोरिडोरअन्तर्गत बसुन्धरादेखि म्हेपीसम्मको ढल निर्माण कार्यको ठेक्कामा भ्रष्टाचार गरेको उनीहरूविरुद्ध उजुरी परेको थियो। सोही उजुरीका आधारमा अनुसन्धान हुँदा उक्त ठेक्का निर्माण व्यवसायी सेवा प्रालिलाई नदिनअयोग्य गर्नका लागि उक्त ठेक्कामा   नहुने विषयलाई   रहेको भनी बदनियत राखी अपव्याख्या गरी सरकारी सार्वजनिक सम्पत्तिको हानिनोक्सानी तथा दुरूपयोग गरेको अख्तियारको ठहर छ। अख्तियारका सहायक प्रवक्ता देवीप्रसाद थपलियाले परियारसहित प्रतिवादीले ढल निर्माणको ठेक्कामा ४ करोड ३१ लाख ७२ हजार २८७ रुपैयाँ भ्रष्टाचार गरेको खुलेपछि सोही रकम बराबरको बिगो,सजाय र कैद माग दावी गर्दै आज विशेष अदालत काठमाडौंमा आरोप पत्र दायर गरेको जानकारी दिए। 'महानगरपालिकाको     (         ) ठेक्काको खरिद प्रक्रियाको बिभिन्न भूमिकामा संलग्न राष्ट्रसेवक समेतका प्रतिवादीहरुले काठमाडौ महानगरपालिकाका तत्कालीन पदाधिकारीहरु उपर ०७७०७८ को    ,      ,  खरिद कार्यमा भएको भ्रष्टाचारको सम्वन्धमा विशेष अदालतमा मिति २०७८०८२९ गते मुद्दा नं ०७८००३१ मा दायर भएको मुद्दामा निर्माण व्यवसायी समानान्तर सेवा प्रालि संलग्न भई महानगरपालिकाका तत्कालीन पदाधिकारीहरुलाई विशेष अदालत काठमाडौबाट कसुर कायम गरी सजाय गराउन भूमिका निर्वाह गरे गराएको, सोही ठेक्का   ,      ,  को खरिद कार्यसँग सम्बन्धित भुक्तानीको सम्बन्धमा उच्च अदालत पाटन, नेपाल मध्यस्थता परिषदसमेतमा काठमाडौ महानगरपालिका समेतलाई विपक्ष बनाई निवेदन दिएकोसमेत देखिएकोबाट सोही कार्यसमेतको कारण बदनियत राखी काठमाडौं महानगरपालिकाको प्रस्तुत मुद्दासँग सम्बन्धित     (         ) ठेक्का निर्माण व्यवसायी समानान्तर सेवा प्रालिलाई नदिन अयोग्य गर्नको लागि नै उक्त ठेक्कामा   नहुने विषयलाई   रहेको भनी बदनियत राखी अपव्याख्या गरी गराई मनसाय पूर्वक गलत मूल्याङ्कन प्रतिवेदन खडा गरी गराई सरकारी सार्वजनिक सम्पत्तिको हानिनोक्सानी तथा दुरुपयोग गरे गराएको देखिएको छ,'आरोप पत्रमा उल्लेख छ।"
लुटपाट गरेको आरोपमा दुई जना पक्राउ,रौतहट : लुटपाटमा संलग्न रहेको आरोपमा प्रहरीले दुई जनालाई पक्राउ गरेको छ। रौतहटको यमुनामाई गाउँपालिका१ जेठरहीया झाझपुल स्थायी ठेगाना भएका २२ वर्षीय मुकेश महतो र २० वर्षीय सीताराम महतोलाई रौतहट पक्राउ गरिएको प्रहरीले जनाएको छ। लुटपाट गरिरहेको अवस्थामा उनीहरूलाई पक्राउ गरिएको जिल्ला प्रहरी कार्यालय रौतहटका प्रहरी उपरीक्षक नेत्रमणि गिरीले जानकारी दिए। घटनाबारे थप अनुसन्धान भइरहेको प्रहरीले जनाएको छ।
एमालेमा एकता नभए शून्य सिटमा झरिन्छ : सचिव भट्ट,"धनगढी : नेकपा एमालेका केन्द्रीय सचिव तथा सुदूरपश्चिम प्रदेशका इन्चार्ज लेखराज भट्टले एमालेमा एकता भएमात्रै मिसन २०८४ सफल हुने बताएका छन्। नेपाल खेलकुद महासङ्घ सुदूरपश्चिम प्रदेशको दोस्रो अधिवेशनलाई सम्बोधन गर्दै उनले पार्टीभित्रको गुटबन्दीको अन्त्य भए आगामी प्रतिनिधिसभाको निर्वाचनमा सुदूरपश्चिमका १६ वटै सिट जितिने बताएका हुन्। पार्टीभित्र एकता कायम भए आगामी प्रतिनिधि निर्वाचनमा सुदूरपश्चिमका १६ वटै सिट जित्न सकिन्छ। तर गुटबन्दी हाबी भयो भने एक सिट पनि जित्न गाह्रो हुन्छ,उनले भने। गत निर्वाचनमा एमालेले सुदूरपश्चिमका १६ सिट मध्ये २ सिट मात्र जितेको थियो। सचिव भट्टले पार्टीमाथि आन्तरिक र बाह्य दुवै कोणबाट आक्रमण भइरहेको बताए। यस्तो अवस्थामा जनवर्गीय सङ्गठनहरू सक्रिय भएर अग्रपङ्क्तिमा उभिनुपर्ने आवश्यकता रहेको उनको भनाइ छ।"
अमेरिकामा लस एन्जलससहित ११ सहरमा विरोध प्रदर्शन,"काठमाडौं : अमेरिकामा आप्रवासन छापा मार्ने विषयमा हिंसात्मक प्रदर्शन भएपछि थप १० अमेरिकी सहर र राज्यहरूमा विरोध प्रदर्शन सुरु भएको छ। योसँगै अमेरिकामा लस एन्जलससहित ११ सहरमा विरोध प्रदर्शन भएका छन्। राष्ट्रपति डोनाल्ड ट्रम्प प्रशासनले लस एन्जलसमा स्थिति नियन्त्रण गर्न राष्ट्रिय गार्ड र अमेरिकी मरीन तैनाथ गर्ने आदेश दिएको छ। तर क्यालिफोर्नियाका गभर्नरले यस सम्बन्धमा मुद्दा दायर गरेका छन्। ल्याटिनो जनसंख्या बढी भएको क्षेत्रबाट अध्यागमन अधिकारीले छापा मारेर ठुलो संख्यामा अवैध आप्रवासीलाई पक्राउ गरेपछि विरोध प्रदर्शन सुरु भए। यसपछि विरोध प्रदर्शन हिंसात्मक भयो र लस एन्जलस बाहेक धेरै सहरहरूमा विरोध प्रदर्शन र जुलुसहरू सुरु भए। अमेरिकाको दोस्रो ठुलो सहर लस एन्जलसका प्रभावित क्षेत्रहरूमा धेरै सवारी साधनहरूमा आगजनी गरिएको रिपोर्ट आएको छ। धेरै ठाउँमा लुटपाट पनि भएको जनाइएको छ। यसपछि प्रहरीले दर्जनौंलाई पक्राउ गरेको छ। कुन प्रान्त र सहरहरूमा विरोध प्रदर्शन भइरहेका छन् ? बीबीसी संवाददाता माया डेभिसका अनुसार टेक्सास, न्यूयोर्क, सान फ्रान्सिस्को, सान्ता आना, फिलाडेल्फिया, एटलान्टा, शिकागो, वाशिंगटन डीसी, बोस्टन र सियाटलमा विरोध प्रदर्शन भएका थिए। दर्जनौं मानिसलाई पक्राउ गरिएको छ। यी सबै ठाउँमा अध्यागमन कार्यालयहरू बाहिर विरोध प्रदर्शन भएका छन्। सियाटलमा करिब ५० जनाले बाइक र ईस्कुटरहरू लिएर अध्यागमन कार्यालयलाई अवरुद्ध गरेका थिए। वासिङ्टन डीसीमा ट्रेड युनियन सदस्यहरूले न्याय विभागको भवन अगाडि मार्च गरे। एक युनियन नेता डेभिड हुएर्टालाई अध्यागमन अधिकारीले पक्राउ गरे। शिकागोमा हजारौं मानिसले सहरको केन्द्रमा प्रदर्शन गरे। टेक्सासका गभर्नरले सान एन्टोनियोमा राष्ट्रिय गार्ड तैनाथ गर्ने आदेश दिए।"
बीपी राजमार्गको क्षतिग्रस्त क्षेत्रमा मुख्यसचिव अर्यालद्वारा निरीक्षण,"काठमाडौं : मुख्यसचिव एकनारायण अर्यालले बीपी राजमार्ग क्षेत्रमा बाढीले क्षति पुर्याएको पूर्वाधारको निर्माण वर्षा अगावै सक्न निर्देशन दिएका छन्। बुधबार क्षतिग्रस्त क्षेत्रको निरीक्षण गर्दै मुख्यसचिव अर्यालले सरोकारवाला निकायलाई समयमै काम सम्पन्न गर्न निर्देशन दिएका हुन्। गत वर्ष आएको बाढीले बीपी राजमार्गमा पर्ने सडक बगाएको थियो। सडकसँगै थुप्रै भौतिक पूर्वाधारमा पनि क्षति पुर्याएको थियो। मुख्य सचिव अर्यालले भौतिक पूर्वाधार मन्त्रालयका सचिव केशव कुमार शर्मा, आयोजना प्रमुख र सम्बन्धित जिल्लाका प्रमुख जिल्ला अधिकारीलाई समयमै काम सक्न निर्देशन दिएका हुन्। निरीक्षणका क्रममा उनले निर्माण व्यवसायीलाई पनि समयमै काम सक्न निर्देशन दिएका थिए। मुख्यसचिव अर्यालले निर्माणाधीन सुनकोशी मरिन डाइभर्सन परियोजना र सूर्यविनायकधुलिखेल सडकको समेत निरीक्षण गरेका थिए।"
समाचार हटाउन अदालतले दिएको आदेशप्रति पत्रकार महासंघको आपत्ति,"काठमाडौं : नेपाल पत्रकार महासंघले काठमाडौं जिल्ला अदालतले अनलाइन सञ्चारमाध्यममा प्रकाशित समाचार हटाउन दिएको अल्पकालीन आदेशप्रति आपत्ति जनाएको छ। बुधबार महासंघका महासचिव रामप्रसाद दाहालले विज्ञप्ति जारी गर्दै जिल्ला अदालत काठमाडौंले नेपालखबर डटकम र बिजमान्डु डटकम अनलाइनमा प्रकाशित समाचारका विषयमा गरेको अल्पकालीन अन्तरिम आदेशका विषयमा महासंघको गम्भीर ध्यानाकर्षण भएको जनाएका हुन्। न्यायाधीश पीताम्बर शर्माको इजलासले नेपाल खबर डटकम र बिजमान्डु डटकमविरूद्ध सन्तोष नारायण श्रेष्ठले दिएको रिटमा मंगलबार सुनुवाइ गर्दै श्रेष्ठको विषयमा छापिएका समाचार हटाउन आदेश जारी गरेको थियो। विज्ञप्तिमा भनिएको छ,यसरी सञ्चारमाध्यममा प्रकाशित प्रसारित समाचारका विषयमा चित्त नबुझेको अवस्थामा पीडितको उजुरी लिने र त्यसविरुद्ध कारबाही गर्ने प्रेस काउन्सिल नेपालको क्षेत्राधिकारको विषय हो। काउन्सिलको क्षेत्राधिकारलाई नजरअन्दाज गर्दै अदालतबाट भएको यो आदेश प्रेस स्वतन्त्रतासम्बन्धी अन्तर्राष्ट्रिय मूल्यमान्यता, नेपालको संविधान २०७२ का व्यवस्था र मर्म विपरीत भएको महासंघको ठहर छ। संविधानले प्रस्तावनामै पूर्ण प्रेस स्वतन्त्रताको प्रत्याभूत गरेको भन्दै महासंघले प्रेस स्वतन्त्रताको संवैधानिक व्यवस्थालाई कुनै पनि निकायको आदेशले सीमित गर्न नसक्ने उल्लेख गरेको छ। विज्ञप्तिमा भनिएको छ,लोकतन्त्रमा न्यायालयको निर्णय पालना हुनुपर्छ भन्ने महासंघ दृढ छ र सम्मान समेत गर्दछ। तर, अदालतको यो आदेश नेपालको संविधानका व्यवस्था र मर्म, प्रेस स्वतन्त्रताको प्रचलित मान्यता र अभ्यासविपरीत भएकाले यसप्रति महासंघ आपत्ति प्रकट गर्दछ। आदेशप्रति पुनर्विचार गर्न सम्बन्धित निकायसँग आग्रह गर्दै महासंघले अन्यथा त्यसविरुद्ध अदालती प्रक्रिया तथा अन्य गतिविधि गर्न बाध्य हुने प्रष्ट पारेको छ।"
५२ संवैधानिक पदाधिकारी नियुक्तिसम्बन्धी मुद्दाको निर्णय असार १८ मा सुनाइने,"काठमाडौं : सर्वोच्च अदालतले संवैधानिक निकायका ५२ जनाको नियुक्तिसम्बन्धी मुद्दामा निर्णय सुनाउने मिति सारेको छ। प्रधानन्यायाधीश प्रकाशमान सिंह, न्यायाधीशहरू सपना मल्ल प्रधान, डा मनोजकुमार शर्मा, डा कुमार चुडाल र नहकुल सुवेदी सम्मिलित संवैधानिक इजलासले उक्त मुद्दाको सुनुवाइ मिति असार १८ गतेका लागि सारेको हो। यसअघि उक्त मुद्दाको निर्णय आज सुनाउने तय गरिएको थियो। २०७७ मंसिर ३० र त्यसपछि तत्कालीन प्रधानमन्त्री केपी शर्मा ओली नेतृत्वको सरकारको सिफारिसमा अध्यादेश जारी गरी पटकपटक गरी विभिन्न संवैधानिक निकायमा ५२ जना पदाधिकारी तथा सदस्य नियुक्त भएका थिए। प्रतिनिधिसभा विघटन भएका बेला संवैधानिक सुनुवाइ बिना नै संवैधानिक निकायमा नियुक्ति र सपथ गराउनु गैरसंवैधानिक भन्दै वरिष्ठ अधिवक्ता दिनेश त्रिपाठी, अधिवक्ता ओपप्रकाश अर्याल, सम्रित खरेललगायतले ५२ जना पदाधिकारीहरूको नियुक्ति असंवैधानिक रहेको दाबी गर्दै सर्वोच्चमा रिट दायर गरेका थिए। रिटमा राष्ट्रपति कार्यालय, प्रधानमन्त्री तथा मन्त्रिपरिषद कार्यालय र संवैधानिक परिषद्लाई विपक्षी बनाइएको छ।"
जतुवावासीको खानेपानीको समस्या समाधान भयो : मन्त्री यादव,"विराटनगर : खानेपानीमन्त्री प्रदीप यादवले १८ वर्षदेखिको जतुवावासीको खानेपानीको समस्या समाधान भएको बताएका छन्। आज विराटनगर महानगरपालिका१४ स्थित जतुवा खानेपानी तथा सरसफाइ आयोजनालाई नेपाल खानेपानी संस्थान विराटनगर शाखाको स्वामित्वमा हस्तान्तरण कार्यक्रममा बोल्दै उनले वर्षौदेखि खानेपानीको समस्या समाधान भएको बताएका हुन्। उनले भने,करिब १८ वर्षदेखिको जतुवावासीको खानेपानीको समस्या समाधान भएको छ। मन्त्रालय यस आयोजनाको सफल कार्यान्वयनमा आवश्यक नीति, स्रोत र सहकार्य उपलब्ध गराउन सधैँ कटिबद्ध छ । मन्त्री यादवले जतुवा आयोजना अब संस्थागत रूपमा नियमित सेवा सञ्चालनको चरणमा प्रवेश गरेको जानकारी दिए। उनले सुरक्षित खानेपानी हरेक नागरिकसम्म पुर्याउनु सरकारको प्रमुख उद्देश्य र दायित्व रहेको उल्लेख गरे। उनले भने,हामी सबैको समन्वय र सहभागिताबाट मात्र जनताको स्वास्थ्य र समृद्धिमा योगदान पुर्याउन सकिन्छ। हाम्रो उद्देश्य भनेको जनताको आधारभूत सेवामा पहुँच सुनिश्चित गर्नु हो। आयोजनामार्फत दैनिक १७ लाख लिटर पानी उत्पादन गरी कम्तीमा ६ हजार नागरिकलाई प्रत्यक्ष लाभ पुर्याउने र पाँच सय घरमा नयाँ धारा जडान गर्ने लक्ष्य लिइएको नेपाल खानेपानी संस्थानका महाप्रबन्धक अर्जुनबाबु ढकालले बताए।"
अष्ट्रेलियाको जहाज छोडेर फर्किएका नन्दनको नयाँ उडान,"सिमरा : आइसीसी विश्वकप लिग २ त्रिकोणात्मक सिरिजबाट नेपालका लागि ४२औं एकदिवसीय क्याप लगाउँदै डेब्यु गरेका नन्दन यादव यतिबेला चर्चामा छन्। स्कटल्याण्डको डुण्डीमा नेदरल्याण्डविरुद्ध महत्त्वपूर्ण तीन विकेट लिँदै २६ वर्षीय नन्दनले मंगलबार शानदार डेब्यु गरे। नन्दनको डेब्यु खेल सबैका लागि अविस्मरणीय रहने निश्चित नै छ। उनको प्रदर्शनको मद्दतबाट नेपालले नेदरल्याण्डलाई १६ रनले पराजित गर्दै महत्त्वपूर्ण जित हात पारेको छ। उक्त लिगमा नेपालको यो तेस्रो र नेदरल्याण्डविरुद्धको दोस्रो जित थियो। सिनियर खेलाडी घाइते भएपछि अवसर पाएका नन्दनले आफ्नो क्षमता प्रदर्शन गर्ने मौका समेत पाए। यो नन्दनका लागि सुखद् अवसर पनि हो। नेपालको जर्सीमा एकदिवसीय खेल खेल्ने सपना पनि नन्दनले पूरा गरेका छन्। पाँच महिनाअघि नेपालबाट अष्ट्रेलिया फर्कन लागेका उनी यही सपना पूरा गर्ने अठोटका साथ त्रिभुवन अन्तर्राष्ट्रिय विमानस्थलबाट घर फर्किएका थिए। विमानस्थलमा बोडिङ गरेर अष्ट्रेलियाको जहाज पर्खिरहेका नन्दनले अचानक आफ्नो निर्णय बद्लिएका थिए। यो निर्णय लिन उनलाई सहज थिएन। तर, अभिभावकले पनि साथ दिए। अष्ट्रेलियामा तीन वर्षदेखि व्यवसायिक क्रिकेट खेल्दै आएका नन्दन नेपाल प्रिमियर लिग (एनपीएल) खेल्न स्वदेश फर्किएका थिए। उनी कर्णाली याक्ससँग ११ लाखमा अनुबन्धित भएका थिए । एनपीएल खेलेर नन्दनको माघ ४ गते अष्ट्रेलिया फर्कने तालिका थियो। अष्ट्रेलियामा उनको आम्दानी पनि राम्रै थियो। पारिवारिक स्रोतका अनुसारप्रति सिजन उनले ६ हजार पाँच सय अष्ट्रेलियन डलर पाउँथे। त्यसबाहेक फुर्सदको समयमा काम गर्थे भने साना बालबालिकालाई क्रिकेट सिकाउँथें। त्यसबाट पनि उनको आम्दानी हुन्थ्यो। नेपालबाट क्रिकेट खेल्ने इच्छा हुँदाहुँदै पनि अवसर नपाएर र आर्थिकरूपमा सबल बन्न अष्ट्रेलिया फर्कनुपर्ने उनको बाध्यता थियो। विमानस्थल जानुअघि नन्दनले सिरहामा रहेकी आमा समिरालाई फोन गरेर आफू अष्ट्रेलिया फर्कन लागेको जानकारी गराउँदै बिदा लिए। उनी सबै तयारीसहित विमानस्थल पुगेका थिए। विमानस्थल भित्र बोडिङ र लगेज चेकिङ गरेर उनी विमानको पर्खाइमा थिए। तर, अचानक नन्दनको मन फेरियो। उनले अष्ट्रेलिया नफर्कने निधो गरे। तर, यो कुरा कसलाई भन्ने भनेर नन्दनलाई छटपटी भयो। उनले नेपाल एयरलाइन्समा कार्यरत आफ्नो दाइ इन्जिनियर चन्दनलाई फोन गरे। चन्दन त्रिभुवन अन्तर्राष्ट्रिय विमानस्थलमै थिए। नन्दनको कुरा सुनेर दाइ चन्दन पनि चकित परे। चन्दनले बाराको पथलैयामा रहेका मामा शम्भु मण्डललाई फोन गरेर सबै कुरा सुनाए। मण्डलले तत्कालै विमानस्थलको वेटिङ कक्षमा रहेका भान्जा नन्दनसँग कुरा गरे। नन्दनले मामासँग भक्कानिँदै आफू अष्ट्रेलिया नफर्कने र नेपालमै बसेर खेल्ने इच्छा रहेको सुनाए। भान्जाको कुरा सुनेर मण्डलसमेत भावुक भए। उनले भान्जालाई विमानस्थलबाट घर फर्कन हौसला दिए। मण्डललगत्तै आमा समिराले पनि नन्दनलाई फोन गरिन्। समिराले पनि नन्दनलाई आफ्नो इच्छा जहाँ छ त्यही बसेर खेल्न सुझाव दिइन्। विमानस्थलमै रहेका दाइ चन्दनले पनि सम्झाए। सबैको हौसलापछि नन्दन अष्ट्रेलियाको जहाज छोडेर घर फर्किए। दाइ चन्दनले चेकिङ गरेर भित्र लगिसकेको नन्दनको लगेजसमेत फिर्ता ल्याइदिए। विमानस्थलबाट देशका लागि खेल्ने सपना बोकेर घर फर्किएका नन्दनले त्यसको दुई महिनापछि ४९औं क्याप लगाउँदै पहिलो अन्तर्राष्ट्रिय टी२० खेल्ने अवसर पाए। आइसीसी टी२० विश्वकप छनौटको तयारी लागि हङकङमा आयोजना गरिएको सिरिज खेल्ने टोलीमा उनी परेका थिए। उक्त सिरिजअन्तर्गत चार खेल खेलेका नन्दनले ६ विकेट लिए भने कुवेतविरुद्ध ३७ रन पनि बनाए। उक्त सिरिजमा नेपालसहित कुवेत, हङकङ र कतार सहभागी थिए। उक्त सिरिजपछि नेपालको राष्ट्रिय क्याम्पमा परेका नन्दन आइसीसी विश्वकप लिग २ त्रिकोणात्मक सिरिज खेल्ने टोलीमा छनोट हुँदै स्कटल्याण्ड गएका थिए। अघिल्लो तीन खेलमा अवसर नपाएका उनले चौथो खेलमार्फत डेब्यु गरेका हुन्। उक्त खेलमै नन्दनले आफ्नो क्षमता देखाएका छन्। उनको शानदार प्रदर्शनले देशभर चर्चा बटुलिरहँदा पथलैयामा रहेका मामा शम्भु पनि निकै भावुक बनेका छन्। देशका लागि खेल्ने भान्जाको ठूलो सपना थियो। उनले आफ्नो सपना पूरा गरेका छन्, मण्डलले भने, त्योभन्दा बढी देशको जितमा महत्त्वपूर्ण योगदान गरेका छन्। त्यसले हामीलाई निकै खुशी तुल्याएको छ। भान्जाको प्रदर्शनले हौसिएका शम्भु नन्दनको क्रिकेट यात्रामा सहयोग गर्ने महत्त्वपूर्ण पात्र हुन्। उनले नन्दनलाई सानैदेखि हौसला दिँदै आएका थिए। नन्दन पथलैयास्थित मामाघरमै जन्मिएका थिए। उनको घर सिरहाको बरियारपट्टी गाउँपालिका ४ तेनुवापट्टी हो। नन्दनले कक्षा १० सम्मको अध्ययन लहानको शारदा इङलिस बोर्डिङ स्कुलबाट गरेका थिए। त्यसपछि उनले पथलैयास्थित मामाघर बसेर कक्षा ११ र १२ को अध्ययन पूरा गरे। सिमरास्थित नेपाल राष्ट्रिय माध्यमिक विद्यालयबाट २०७१ सालमा विज्ञान संकायमा कक्षा १२ उतिर्ण गरेका नन्दन त्यसपछि काठमाडौं गए। काठमाडौंमा उनले काठमाडौं क्रिकेट ट्रेनिङ सेन्टरमा एक वर्ष प्रशिक्षण लिए। त्यसपछि उनी क्रिकेट सिक्नकै लागि दिल्ली पुगे। दिल्लीमा ६ महिना क्रिकेट प्रशिक्षण गरेर नन्दन नेपाल फर्किए। २०७२ सालमा मामा शम्भुले नन्दनलाई चितवनको गैंडाकोटस्थित अक्सफोर्ड कलेज अफ इन्जिनियरिङ एण्ड मेनेजमेन्टमा लगेर भर्ना गराए। नन्दनको भर्ना गर्न उनले एक लाख नगदसमेत बुझाए। त्यसबाहेक अन्य तयारीमा उनको थुप्रै रकम खर्च भयो। नन्दन केही दिन कलेज पनि गए। तर, एक साता नवित्दै १९ वर्षमुनिको एसिया कपको क्याम्पमा परेको खबर आएपछि नन्दन कलेज छोडेर काठमाडौं पुगे। सन् २०१६ मा श्रीलंकामा भएको यु१९ एसिया कपका लागि नन्दन छनौट पनि भए। राष्ट्रिय टोलीका अहिलेका कप्तान रोहित पौडेल उक्त टिममा सहभागी थिए। श्रीलंकाबाट फर्केपछि उनको इन्जिनियरिङको अध्ययन त्यही रोकियो। उनले विभिन्न घरेलु क्रिकेटमा सक्रिय सहभागिता जनाउन थाले। नेपालले भाग लिने विभिन्न अन्तर्राष्ट्रिय क्रिकेटको क्याम्पमा परेपनि त्यसयता उनले खेल्ने अवसर भने पाएनन्। अवसर नपाएपछि उनी व्यवसायिक क्रिकेट खेल्न अष्ट्रेलिया उडेका थिए। एनपीएल खेल्न नेपाल आएका उनले अष्ट्रेलिया फर्कने अघिल्लो दिन नेपाल क्रिकेट संघ (क्यान) का सचिव पारस खड्कालाई समेत भेट गरेका थिए। उक्त भेटमा खड्काले नन्दनलाई नेपालमै बसेर क्रिकेट खेल्न सुझाव दिएको समेत बुझिएको छ। अष्ट्रेलिया उड्ने अघिल्लो दिन भान्जा (नन्दन)ले पारस खड्कासंग पनि भेटेको रहेछ, नन्दनको भनाइलाई उद्धृत गर्दै मामा शम्भुले भने, उक्त भेटमा क्षमता रहेको र देशका लागि खेल्ने सम्भावना समेत बोकेको भन्दै नेपालमै बस्न खड्काले सुझाव दिएका थिए। क्यानका सचिव खड्काको हौसलापछि नन्दन अष्ट्रेलिया फर्कने योजनाबाट पछि हटेर नेपालमै बसेको मामा शम्भुको भनाइ छ।"
दक्षिण अफ्रिकामा बाढीका कारण ४९ जनाको मृत्यु,काठमाडौं : दक्षिण अफ्रिकाको पूर्वी केप प्रान्तमा बाढीमा परी मृत्यु हुनेको संख्या ४९ पुगेको छ। मुसलधारे वर्षाका कारण केप प्रान्तमा बाढी आएको छ भने केही भागमा भारी हिमपात पनि भएको छ। मंगलबार बिहान बाढीले एउटा स्कुल बस बगाएको त्यहाँका अधिकारीले बताएका छन्। एक अधिकारीले न्यूजरूम अफ्रिका नामक टिभी च्यानललाई बताएअनुसार बस चालकसहित आठ जनाको शव निकालिएको छ। अन्य अधिकारीहरूले तीन जना विद्यार्थीको उद्धार गरिएको बताएका छन्। बसमा कति विद्यार्थी सवार थिए भन्ने अझै स्पष्ट छैन। अन्यको खोजी कार्य जारी रहेको बीबीसीले उल्लेख गरेको छ। वर्षा र बाढीका कारण पूर्वी केप प्रान्तका सयौँ मानिस विस्थापित भएका छन्। उनीहरू अस्थायी आश्रय स्थलमा बसिरहेका छन्।
चार अन्तरिक्ष यात्रीको आइएसएस जाने एक्सियम४ मिसन पुनः स्थगित,काठमाडौं : भारतीय अन्तरिक्ष यात्री शुभाशु शुक्लाको एक्सियम४ मिसन पुनः स्थगित गरिएको छ। स्थिर आगो परीक्षण पछि बूस्टरको निरीक्षणको क्रममा तरल अक्सिजन चुहावट पत्ता लागेपछि मिसन स्थगित गरिएको हो। इसरोले चुहावट समाधान भएपछि मिसनलाई फेरि अनुमोदन गरिने बताएको छ। स्पेसएक्सले चुहावट समाधान गरेपछि नयाँ प्रक्षेपण मिति घोषणा गर्ने बताएको छ। यस मिसन अन्तर्गत भारतीय वायुसेनाका ग्रुप क्याप्टेन शुभांशु शुक्लालाई अन्तर्राष्ट्रिय अन्तरिक्ष स्टेशन अर्थात् आइएसएसमा पठाउने तयारी छ। यसअघि शुभांशु शुक्ला जुन ८ मा अन्तरिक्ष स्टेशनको लागि प्रस्थान गर्ने कार्यक्रम थियो। तर खराब मौसमका कारण यसलाई जुन ११ मा सारिएको थियो।
५२ संवैधानिक पदाधिकारी नियुक्तिविरुद्धको मुद्दामा आज निर्णय नआउने,"काठमाडौं : ५२ संवैधानिक नियुक्तविरुद्धको मुद्दामा आज निर्णय नआउने भएको छ। सर्वोच्च अदालतले उक्त मुद्दामाथि बुधबार निर्णय सुनाउने मिति तय गरेको थियो। तर, उक्त असार १८ गतेका लागि सारिएको सर्वोच्च अदालत प्रशासनले जनाएको छ। प्रधानन्यायाधीश प्रकाशमान सिंह, न्यायाधीशहरू सपना मल्ल प्रधान, डा मनोजकुमार शर्मा, डा कुमार चुडाल र नहकुल सुवेदी सम्मिलित संवैधानिक इजलासले मुद्दाको सुनुवाइको मिति सार्ने निर्णय गरेको हो। २०७७ मंसिर ३० र त्यसपछि तत्कालीन प्रधानमन्त्री केपी शर्मा ओली नेतृत्वको सरकारको सिफारिसमा अध्यादेश जारी गरी पटकपटक गरी विभिन्न संवैधानिक निकायमा ५२ जना पदाधिकारी तथा सदस्य नियुक्त भएका थिए। प्रतिनिधिसभा विघटन भएका बेला संवैधानिक सुनुवाइ बिना नै संवैधानिक निकायमा नियुक्ति र सपथ गराउनु गैरसंवैधानिक भन्दै वरिष्ठ अधिवक्ता दिनेश त्रिपाठी, अधिवक्ता ओपप्रकाश अर्याल, सम्रित खरेललगायतले ५२ जना पदाधिकारीहरूको नियुक्ति असंवैधानिक रहेको दाबी गर्दै सर्वोच्चमा रिट दायर गरेका थिए। रिटमा राष्ट्रपति कार्यालय, प्रधानमन्त्री तथा मन्त्रिपरिषद कार्यालय र संवैधानिक परिषद्लाई विपक्षी बनाइएको छ।"
कर घटाउन माग गर्दै सुनचाँदी व्यवसायीले बुझाए प्रधानमन्त्रीलाई ज्ञापनपत्र,"बर्दिया : सरकारले आगामी आर्थिक वर्षको बजेटमा सुनचाँदी तथा हीराका गरगहनाको व्यवसायमा लगाएको कर हटाउन माग गर्दै बर्दियाका सुनचाँदी व्यवसायीहरूले प्रधानमन्त्री केपी शर्मा ओलीलाई ज्ञापनपत्र बुझाएका छन्। नेपाल सुनचाँदी व्यवसायी संघ बर्दिया र बर्दिया सुनचाँदी व्यवसायी संघले जिल्ला प्रशासन कार्यालयमार्फत प्रधानमन्त्री ओलीलाई ज्ञापनपत्र बुझाएका हुन्। चालु आर्थिक वर्षमा १० लाख रुपैयाँभन्दा माथिको गरगहनामा मात्र लागु गरिएको विलासिता कर आगामी आर्थिक वर्षको बजेटमा सीमा नतोकी सम्पूर्ण गरगहनामा लागु गरिएको भन्दै सुनचाँदी व्यवसायीहरु आक्रोशित भएका छन्। सुनमा लगाइएको २ प्रतिशत विलासिता कर र बहुमूल्य हीरामा १३ प्रतिशत भ्याट खारेज गरिनु पर्ने, सुनको भन्सार ६ प्रतिशत कायम गर्नुपर्ने सुनचाँदीको कारोबारका लागि प्रस्ट नीति नियमावली निर्माण गर्नुपर्ने लगायतसँग मागहरू राखी प्रशासन कार्यालय बर्दियामार्फत प्रधानमन्त्रीलाई ज्ञापनपत्र बुझाइएको बर्दिया सुनचाँदी व्यवसायी संघका अध्यक्ष हर्कमान सुनारले बताए। आफूहरूको माग पूरा नभए थप आन्दोलनमा उत्रिने नेपाल सुनचाँदी व्यवसायी संघ बर्दियाका अध्यक्ष विष्णुकुमार सुनारले चेतावनी दिए।"
"एलोन मस्कले भने ट्रम्पबारे मेरा केही पोस्टप्रति पछुतो छ, त्यो अलि बढी भयो","काठमाडौं : विश्वका धनी व्यक्तिहरूमध्ये एक एलोन मस्कले हालै अमेरिकी राष्ट्रपति डोनाल्ड ट्रम्पबारे गरेका पोस्टमा पछुतो व्यक्त गरेका छन्। मस्कले सामाजिक सञ्जाल प्लेटफर्म एक्समा लेखेका छन्,गत हप्ता राष्ट्रपति ट्रम्पको बारेमा मेरा केही पोस्टहरूप्रति मलाई पछुतो छ। त्यो अलि बढी भयो। अमेरिकी राष्ट्रपति डोनाल्ड ट्रम्प र मस्कबीचको टकराव गत हप्तादेखि सुरु भएको थियो। यो टकराव गत हप्ता बुधबार तीव्र भएको थियो भने बिहीबार दुई जनाबीचको टकराव उल्लेखनीय रूपमा बढेको थियो। त्यसपछि मस्कले ट्रम्पविरुद्ध आक्रमणको श्रृंखला सुरु गरेका थिए। सोही समयमा ट्रम्पले संघीय सरकारसँग एलोन मस्कको ठुलो स्तरको व्यापारिक सम्झौतालाई धम्की दिएका थिए। गत वर्ष अमेरिकी राष्ट्रपति चुनावमा मस्कले डोनाल्ड ट्रम्पलाई खुलेआम समर्थन गरे। राष्ट्रपति बनेपछि ट्रम्पले मस्कलाई सरकारी दक्षता विभागको प्रमुखमा नियुक्त गरेका थिए।"
सभ्य समाजको नैतिक आधारशिला,"कतिलाई लोकतन्त्रको यो उन्नत रूप मन परेको छैन भने कति यसको गलत फाइदा लिनमा मग्न छन् । महाभारतमा महामन्त्री विदुरले दृष्टिविहीन राजा धृतराष्ट्रलाई सम्झाउँदै भन्छन् न सा सभा यत्र न सन्ति वृद्धाः वृद्धा न ते ये न वदन्ति धर्मम् । धर्मो न वै यत्र च नास्ति सत्यमसतां न तद्यच्छलनानुविद्धम् । । जुन सभामा वृद्ध अर्थात् ज्ञानी मानिस हुँदैनन्, त्यो सभा सभा नै होइन । जुन सभासद्ले आपसमा धर्मको चर्चा गर्दैनन्, ती ज्ञानी होइनन् । जुन सभामा सत्य र सदाचार छैन, त्यहाँ धर्मको अस्तित्व हुँदैन । जहाँ छलकपट र धोका हुन्छ, त्यहाँ सत्य हुँदैन । प्राचीन सन्दर्भमा सभा भन्नाले राजसभा या राजपरिषद् भन्ने बुझिन्थ्यो, जहाँ राजा र उनका मन्त्रीहरू बसेर निर्णय लिने गर्दथे । वर्तमान सन्दर्भमा संसद्, मन्त्रिपरिषद्, न्यायालय, संवैधानिक अंग, शिक्षण संस्था र निजामती सेवामा कार्यरत सबै मानिस सभाका सभासद् हुन् । सभासद्को अर्थ हो सभ्य, विवेकी र विचारशील व्यक्ति । समाजले सभामा संलग्न व्यक्तिहरू सज्जन, सुसंस्कृत र शिष्ट होऊन् भन्ने अपेक्षा गरेको हुन्छ । नेपाल अर्थतन्त्र, शिक्षा र रोजगारीको क्षेत्रमा पिछडिएको भए तापनि राजनीतिक रूपमा पूर्ण लोकतान्त्रिक पद्धतिको अभ्यासमा छ । कतिलाई लोकतन्त्रको यो उन्नत रूप मन परेको छैन भने कति यसको गलत फाइदा लिनमा मग्न छन् । लोकतन्त्रका खातिर संघर्ष गर्नेहरूले यसलाई स्वतन्त्रताको रूपमा मात्र बुझे । लोकतन्त्र केवल स्वतन्त्रता मात्र नभई जीवनपद्धति पनि हो । यस कुरालाई आत्मसात् नगर्दासम्म लोकतान्त्रिक पद्धति मजबुत हुन सक्दैन । महात्मा विदुरले माथिको श्लोक कुरु राजसभालाई व्यंग्य गर्दै उल्लेख गरेका थिए । दुर्योधन, शकुनि, कर्ण र दुःशासनको चौकडीले आधिपत्य जमाएको राजसभा उनीहरूका सामु विवश थियो । भीष्म तथा द्रोणलगायतका अनुभवी, दक्ष र प्रवीण सभासद्हरू दुर्योधनको एक हुँकारमा चुप लाग्न लाचार थिए । आजको मुख्य चासो नै देशलाई कसरी छलबल र फरेबको चंगुलबाट जोगाउने भन्ने हो। अहिले नेपालका समस्त सार्वजनिक निकायहरू आरोपित र लाञ्छित छन्। यस्तो अवस्थाबाट देशलाई जोगाउनु सबैको दायित्व हो। जानाजान या अञ्जानमा नेपालको लोकतन्त्र पनि तर्क एवं वस्तुतथ्यबाट नभई भावनात्मक प्रचारबाट निर्देशित हुन गयो । राजनीतिक मामिलामा सत्य र धर्म भनेको पारदर्शिता र निष्कपटता हो । व्यक्तिगत र सामाजिक नैतिकताबीचको सन्तुलन बडो नाजुक हुन्छ । व्यक्तिगत नैतिकतमा आउने विचलनलाई सामाजिक मान्यता प्राप्त हुँदै गयो भने समग्र राष्ट्रिय जीवन नै प्रदूषित हुन पुग्दछ । माथि उल्लेख गरिएका सभासद्हरू समाजका अगुवा हुन् । अगुवाका हरेक क्रियाकलापमा समाजको नजर हुन्छ । अगुवाहरूले जस्तो चरित्रलाई अंगीकार गर्दछन्, सर्वसाधारण मानिसहरूले त्यसैको अनुगमन गर्दछन् । आजको मुख्य चासो नै देशलाई कसरी छलबल र फरेबको चंगुलबाट जोगाउने भन्ने हो । अहिले नेपालका समस्त सार्वजनिक निकायहरू आरोपित र लाञ्छित छन् । राज्य व्यवस्थाको सर्वांगीण आयाम विचलनको मार्गतर्फ उन्मुख हुँदै गएको आम आशंका छ । सार्वजनिक निकायका अधिकारीहरू निर्णय गर्यो कि आक्षेप लाग्ने अवस्थामा छन् । राम्रै काम गरेको ठान्दाठान्दै पनि कहाँनिर कुन वितण्डाकारी घुसेर बर्बाद पार्ने हो भन्ने त्रास छ । असल र खराबको विभाजन रेखा मेटिन जाँदा सबै एउटौ भकारीमा भरिएको विजातीय धानजस्ता बन्न पुगेका छन् । कतिपय सार्वजनिक सेवकहरू संसर्ग दोषको सिकार बनेका छन् । अदालत र अख्तियारलगायतका महत्त्वपूर्ण सार्वजनिक निकायहरूलाई कपटपूर्ण निर्णयको आरोप लाग्न थालेको छ । दार्शनिक दृष्टिले हेर्दा सरकार फगत एक भौतिक अस्तित्व मात्र होइन । सरकार वास्तवमा राष्ट्रिय चेतनाको प्रतीक र प्रतिनिधि हो । मुलुकको राष्ट्रिय जीवन जस्तो छ, त्यसैको दुरुस्त प्रतिरूप हो सरकार । यहाँ इमान मात्र नभई समझदारीपूर्ण बुद्धिमानीको समेत दरकार छ । यहाँ समग्र राष्ट्रिय जीवनलाई पतनको मार्गमा जानबाट जोगाउनु जरुरी छ । यहाँ नैतिक परिपक्वताका साथसाथै कुशाग्र दक्षता र दायित्वबोधको समेत उत्तिकै आवश्यकता छ । हामीकहाँ आर्थिक विचलन मात्र नभई अकर्मण्यता र नैतिक मूल्यमा ह्रास पनि राष्ट्रिय पिछडापनको प्रमुख कारक हो । यहाँ सदाचार, दक्षता र दत्तचित्तताको सुन्दर त्रिवेणीको प्रचुर खाँचो छ । अल्बर्ट आइन्स्टाइनको शब्दमा सच्चा मानवता तब मात्र सम्भव हुन्छ, जब हामी नैतिक मूल्यलाई सर्वोच्च स्थान दिन्छौं । जिम्मेवार स्थान ओगटेर बसेका वयोवृद्ध मानिसहरूको आपसी गालीगलौज, निन्दा र उपहासले समाज नै आक्रान्त छ । सामाजिक सञ्जाल निर्मम तवरले छाडा भएको छ । समग्र समाज विपथनको संघारमा छ । अब प्रश्न उठ्छ, त्यसो भए स्वस्थ समाज निर्माण गर्ने जिम्मेवारी कसको हो ? केही हुँदैछ भन्ने भरोसा जगाउने अभिभारा कसको हो ? सर्वत्र छाएको निराशाको कुहिरो हटाउने जवाफदेही कसको हो ? सच्चा नियतका मानिसहरू समेत डराउनुपर्ने परिस्थितिको निराकरण कसले गर्ने हो ? कोही केही बोल्यो या लेख्यो कि अनर्गल गालीको वर्षा हुने भयले चुप लाग्नुपर्ने परिस्थितिको जिम्मेवार को हो ? यसैगरी, नैतिक संरचनाको जग खल्बलिँदै जाने हो भने हाम्रो समाजको परिणति कस्तो होला ? ग्रिक विचारक अरस्तु भन्छन्, कुनै पनि समाज तबसम्म मात्र टिकाउ हुन्छ, जबसम्म त्यहाँ नैतिक गुणको प्रधानता रहन्छ । जहाँ समाजका अगुवा नै स्वार्थी, लोलुप र परनिन्दक हुन्छन्, त्यहाँ नैतिक शून्यताको स्थिति सिर्जना हुन्छ । विचलित समाजमा मनुष्यको सामूहिक चेतना शिथिल हुँदै जान्छ । सर्वसाधारणलाई कुन अगुवा सत्य र कुन चाहिँ धोकेबाज भनेर चिन्नै गाह्रो हुन्छ । यस्तो अवस्थामा समाजको साधारण व्यक्तिले सार्वजनिक जीवनको प्रत्येक व्यक्तिमा खोट देख्न थाल्दछ । यस परिस्थितिमा सत्य र असत्य, सज्जनता र दुर्जनता एवं सदाचार र कदाचार सबै कुरा उस्तै प्रतीत हुन थाल्दछ । समाजको आधारशिला अव्यक्त सामाजिक अनुबन्धको जगमा खडा भएको हुन्छ । सामाजिक र राष्ट्रिय भलाइका लागि प्रत्येक व्यक्तिले हरेक व्यक्तिको हितमा आफ्ना केही अधिकारको त्याग गरेको हुन्छ । यही अनुबन्धले नै छिमेक, कुटुम्ब, समाज र समग्र राष्ट्रमै सहमतिको जग खडा हुने हो । यस्तो अनुबन्धको डोरी छिन्नभिन्न हुन गयो भने समाजमा आपसी भरोसा टुटेर जान्छ । युवाहरूले आफ्नो भविष्य अन्धकार देख्न थाल्छन् । अनि भएको बाघ मात्र होइन, हुँदै नभएको मनोगत बाघले समेत झम्टा हान्न थाल्दछ । लोकतन्त्रमा समाजको प्रत्येक व्यक्ति स्वतन्त्र हुन्छ । लोकतन्त्रमा जननिर्वाचित सरकार पनि लोककल्याणकारी कार्य गर्न स्वतन्त्र हुन्छ । अन्य संवैधानिक संस्था पनि प्रचलित कानुन, सार्वजनिक नैतिकता र सदाचारका अधीन रहेर आआफ्नो कर्तव्य निर्वाह गर्न स्वतन्त्र हुन्छन् । लोकतन्त्रमा आफू स्वतन्त्र हुनुको अर्थ आफूजस्ता अरू सबै पनि स्वतन्त्र हुनु हो । वास्तवमा स्वतन्त्रताको यो नाजुक कडीको सन्तुलनमै राष्ट्रिय जीवन टिकेको हुन्छ । अनि राष्ट्रिय जीवनका सारा पहलुहरूको कर्तव्यपालनमै राष्ट्रिय समृद्धिको भरोसा टिकेको हुन्छ । जब कुनै व्यक्ति या संस्थाले आफ्नो अधिकारको प्रयोग गर्दा आफू जस्तै अर्को पक्षको अधिकारको ख्याल गर्दैन, तब नै सन्तुलनको तन्तु छिन्नभिन्न हुन पुग्दछ । राज्यको कुनै एउटा संस्थामा उत्पन्न भएको बदनियतको जालो अन्यत्र फैलिन नपाउँदै बेलैमा शमन हुन सकेन भने त्यसले सबैलाई ग्रस्त पार्छ । महामारीको रूपमा फैलिएपछि त्यसले सदाचारी र कदाचारी भनेर चिन्दैन । महामारीको नजरमा बाटामा भेटिने साराका सारा बटुवा बराबर हुन्छन् । अन्त्यमा, सभ्य हुनुको अभिप्राय केवल नैतिक नियमको पालनामा सीमित छैन । सभ्यता एक राष्ट्रिय आत्मचेतना हो, जसले गलत र सहीको छ्यानविवेक राख्दछ । सभ्य समाजमा अधिकार र दायित्वको नाजुक कडीलाई संयम र दक्षतापूर्वक आपसमा जोडिएको हुन्छ । नैतिक जग मजबुत नभएको समाज बाहिरबाट हेर्दा सभ्य देखिए तापनि भित्रीरूपमा खोक्रो हुन्छ ।"
प्रसंग डाक्टरहरूको पलायन,"नेपालमा गुणस्तरीय स्वास्थ्य सेवा कायम राख्न डाक्टरहरूलाई प्रलोभन होइन, प्रेरणा दिनुपर्छ । सम्मान होइन, संरचना दिनुपर्छ। आश्वासन होइन, व्यवहारमा लागू हुने ठोस नीति दिनुपर्छ । यो केवल भाषणले होइन, व्यावहारिक योजनाले समाधान खोज्ने समय हो। नेपालमा एमबीबीएस गरिसकेका झन्डै ७०७५ प्रतिशत चिकित्सक विभिन्न माध्यमबाट बिदेसिने क्रम बढ्दो छ । बिदेसिनेहरूमा स्नातक (एमबीबीएस) र स्नातकोत्तर (एमडीपोस्ट ग्र्याजुएट) दुवै तहका डाक्टरहरू छन् । यस्तो अवस्थामा नेपालको स्वास्थ्य प्रणाली कता जाँदैछ भन्ने गम्भीर प्रश्न उठेको छ । यो केवल डाक्टरको समस्या होइन, यो आम जनताको स्वास्थ्य अधिकारसँग गाँसिएको विषय हो । सरकारका तर्फबाट डाक्टरहरूको मनोबल बढाउने, स्वाभिमान जोगाउने र नेपालमै सेवा गर्न सहज अनुभूति हुने वातावरण बनाउने प्रयास अझै सन्तोषजनक देखिँदैन । नेपाल सरकारअन्तर्गतका अस्पतालहरूमा कार्यरत मेडिकल अफिसर (एमबीबीएस पास गरेका) डाक्टरहरूलाई मासिक करिब ४८ हजार रुपैयाँमात्र तलब दिइन्छ । अझै दुःखद् पक्ष के छ भने केही निजी अस्पतालहरूमा त योभन्दा कम, मासिक ३०३५ हजार रुपैयाँ मात्र हुन्छ । यस्तो अवस्थामा विदेशमा अवसर खोज्नु डाक्टरहरूको व्यक्तिगत चाहना मात्र नभई एक बाध्यता बन्ने खतरा बढ्दो छ । नेपालमै गुणस्तरीय स्वास्थ्य सेवा दिन सकिने अवस्था बनाउने हो भने डाक्टरहरूलाई न्यूनतम सुविधा ग्यारेन्टी गर्ने वातावरण बनाउनु आवश्यक छ । सुरु स्केलको तलबभन्दा बढी महत्त्वपूर्ण कुरा हो, डाक्टरको पेसागत हैसियत, कार्यक्षेत्रको सुरक्षा, र इमान्दारीपूर्वक सेवा दिने अवसर । सरकारले डाक्टरहरूलाई एउटै स्थानमा पूर्णकालीन सेवा दिने सर्तमा पर्याप्त सुविधा दिनुपर्छ । यस्ता डाक्टरहरूले अन्यत्र दोहोरो जागिर गर्न नपाउने व्यवस्था गर्नुपर्छ । साथै, चिकित्सकको शैक्षिक योग्यता पनि अनिवार्य रूपमा प्रमाणित हुनुपर्नेछ । एमबीबीएस पास गरेका चिकित्सकले आफूलाई विशेषज्ञ भनेर प्रचार गर्नु गलत हो । को को डाक्टर कुन विषयमा स्नातकोत्तर गरेका छन्, स्पष्ट सूचीकृत गरिनुपर्छ । यसबाहेक, स्नातकोत्तर तहको पढाइ (एमडीलगायत) नेपालमै गर्न चाहनेका लागि चिकित्सा शिक्षा आयोगले वर्षमा कम्तीमा दुई पटक परीक्षा खुला गर्नुपर्छ । छात्रवृत्तिमा एमबीबीएस वा स्नातकोत्तर पढ्ने चिकित्सकले दुर्गम जिल्ला वा तोकिएको क्षेत्रमा कम्तीमा तीनदेखि पाँच वर्ष सेवा गर्न अनिवार्य गरिनुपर्छ । त्यसका लागि सर्टिफिकेट आयोगले राख्ने र सेवा अवधि पूरा गरेपछि मात्र फिर्ता गरिने व्यवस्था हुनुपर्छ । बीचमै सेवा त्यागेमा लगानी भएको खर्च कम्तीमा ५ गुणासम्म फिर्ता गराउन सकिने कानुनी संरचना आवश्यक छ । दोस्रो महत्त्वपूर्ण पक्ष हो, डाक्टरमाथिको व्यवहार । कतिपय घटनाहरूमा बिरामीका आफन्तबाट डाक्टरहरू कुटपिटमा पर्ने गरेका छन् । यस्ता अवस्थाहरूले उनीहरूको पेसागत सुरक्षामा गम्भीर असर पार्दछ । सरकारले डाक्टरहरूको सुरक्षाका लागि कडा कानुनी संरक्षण र कार्यस्थलको जिम्मेवारी लिनैपर्छ । यद्यपि चिकित्सकहरूको गल्ती हुने अवस्था पनि नकार्न सकिन्न । कुनै चिकित्सकले गम्भीर त्रुटि वा लापरबाही गरेमा, आवश्यक अनुसन्धानसहित उसलाई निलम्बन गर्न सकिने, प्रमाणित भएमा डाक्टरी लाइसेन्ससमेत खारेज गर्न सकिने व्यावहारिक र निष्पक्ष संयन्त्र चाहिन्छ । अब मूल कुरा के हो भने नेपालमा गुणस्तरीय स्वास्थ्य सेवा कायम राख्न डाक्टरहरूलाई प्रलोभन होइन, प्रेरणा दिनुपर्छ । सम्मान होइन, संरचना दिनुपर्छ । आश्वासन होइन, व्यवहारमा लागू हुने ठोस नीति दिनुपर्छ । यो केवल भाषणले होइन, व्यावहारिक योजनाले समाधान खोज्ने समय हो । यस्तो वातावरण बनाउँदा मात्र देशका मेधावी चिकित्सकहरू देशमै बसेर सेवा दिन प्रेरित हुनेछन्, विदेश पलायन रोक्न सकिन्छ र नेपाली जनताले घरमै गुणस्तरीय उपचार पाउनेछन् । अब शब्द होइन, कामले बोल्ने समय आएको छ ।"
साउदीमा फल्ने खजुर स्याङजाको जिमुवामा लटरम्मै,"स्याङ्जा : साउदी अरबको खजुर स्याङ्जामा फलेको छ। बालुवा तथा मरुभूमिमा उम्रने खजुर स्याङ्जाको गल्याङ् नगरपालिका ११ जिमुवामा लटरम्मै फलेको छ। रोजगारका लागि साउदी पुगेका करिब ६० वर्षीय बाबुराम ढकालले घर आउँदा खजुरको बिउ लिएर आएका थिए। बालुवासहित मलमाटो मिलाएर बिउ जमाए। जमाएको बिउमध्ये दुईवटा बिउ बढेर उत्पादन दिने भए। गतवर्ष अलिअलि फलेको खजुर यसपटक लटरम्मै फलेको छ। मरुभूमिभन्दा केही बाहिर खजुर फलेको देखेपछि आफ्नो जन्मभूमिमा पनि हुन्छ होला भन्ने लागेर केही खजुरका बीउ लिएर आएको उनले बताए। खजुरका लागि घाम पर्ने जग्गा चाहिन्छ। यसले ४०४५ डिग्री तापक्रम पनि सहन सक्छ। विशेषगरी मरूभूमिमा उम्रिने भएकाले पानी चाहिँदैन। ढकालले पनि जिमुवामा खजुर लगाउँदा बालुवासहित मलमाटो मिलाएर रोपेको बताए। 'रोपेको ७ वर्षमा फल दिएको छ। गतवर्ष अलिअलि फलेको थियो। अहिले भने असाध्यै राम्रो फलेको छ। अब खजुर खेती विस्तार गर्नेछु,'उनले भने। उनले आँप,लिचि,कटहरलगायत अन्न तथा तरकारी पनि उत्पादन गर्दै आएका छन्। जिमुवामा खजुर फलेपछि अन्य किसान पनि हर्षित बनेका छन्। कृषि वीउ उत्पादन फर्मका सञ्चालक रुमलाल कँडेलले यसपटकको फललाई राम्रोसँग पाक्न दिएर बिउ उत्पादन गर्नेगरी छलफल भइरहेको बताए।"
उसु संघको कार्यालयमा प्रदेशका रेफ्रीहरुको तालाबन्दी,"काठमाडौं : नेपाल उसु संघमा प्रदेशका निर्णायक (रेफ्री)हरुको तालाबन्दी गरेका छन्। १५ औँ राष्ट्रपति रनिङ शिल्डमा प्रदेशस्तरको निर्णायकहरुमा नाम समावेश नगराएको भन्दै उसु संघको केन्द्रीय कार्यालयमा ताला लगाएका छन्। प्रदेश स्तरमा रहेर प्रतियोगिताहरूमा निर्णायकको भूमिका निर्वाह गरिरहेका निर्णायकहरूलाई संघले पक्षपात गरेको भन्दै उनीहरूले ताला लगाएका हुन्। ६ प्रदेशका ११ निर्णायकले एक विज्ञप्ति जारी गर्दै आफ्नो माग सम्बोधन नहुँदासम्म तालाबन्दी नखोल्ने जानकारी दिएका छन्। यी सम्पूर्ण रेफ्री(निर्णायक)हरू प्रदेशबाट छनोट भएर आएको नामहरू हुन्। असहमत रेफ्रीहरु: पदम बहादुर ठकुल्ला(सुदूरपश्चिम प्रदेश), कसम गाहा(लुम्बिनी प्रदेश), धर्मराज आचार्य(कर्णाली), दिलीप लामा(गण्डकी प्रदेश), रिलेन्द्र प्रसाद थन्डर(मधेश प्रदेश), एलिसा खाती(सुदूरपश्चिम प्रदेश), तारस कुँवर(सुदूरपश्चिम प्रदेश), जनक चन्द (सुदूरपश्चिम प्रदेश), विजय कुमार सोनी(लुम्बिनी प्रदेश), दिपक लामा(कोशी प्रदेश) र सुकवेन्द्र रोक्का(गण्डकी प्रदेश)"
"सुनको मूल्य १३ सयले बढ्यो, चाँदी स्थिर",काठमाडौं : एक तोला सुनको मूल्यमा १ हजार ३०० रुपैयाँले वृद्धि भएको छ। नेपाल सुनचाँदी व्यवसायी महासंघका अनुसार बुधबार १३ सय रुपैयाँले बढेर एक तोला सुनको मूल्य १ लाख ९१ हजार ३०० रुपैयाँ कायम भएको हो। मंगलबार एक तोला सुनको मूल्य १ लाख ९० हजार कायम भएको थियो। महासंघका अनुसार आज प्रतितोला चाँदीको मूल्य स्थिर छ। अघिल्लो दिन तोलाको २१ सय ६५ रुपैयाँ पुगेको चाँदी आज पनि सोही मूल्यमा कारोबार भइरहेको छ।
मोबाइल लुटेर फिरौती मागेको आरोपमा ३ जना पक्राउ,"विराटनगर : मोबाइल लुटेर फिरौती मागेको आरोपमा विराटनगरबाट ३ जना पक्राउ परेका छन्। प्रहरीले भारतीय नागरिकसँगको मिलेमतोमा मोबाइल लुटेर फिरौती रकम माग गरेको आरोपमा पक्राउ गरेको हो। विराटनगर महानगरपालिका१६ का १९ वर्षीय प्रलवकुमार विक, दीपक अधिकारी र २३ वर्षीय मुकेश सरदारलाई पक्राउ गरिएको प्रहरीले जनाएको छ। घटनामा संलग्न भारतीय नागरिक २२ वर्षीय गोलु सिंह फरार रहेकाले खोजी भइरहेको इलाका प्रहरी कार्यालय धरानका डीएसपी प्रकाश जबेगूले बताए। घटनाबारे थप अनुसन्धान भइरहेको प्रहरीले जनाएको छ।"
मन्दिरको स्तरोन्नतिका लागि सरकारले उपलब्ध गराएको रुपैयाँ फ्रिज हुने अवस्थामा,वीरगन्ज : पर्साको प्रमुख धार्मिक एवं पर्यटकीयस्थल भाथाधाममा रहेको दुग्धेश्वर महादेव मन्दिरको स्तरोन्नति लागि मधेस प्रदेश सरकारले उपलब्ध गराएको ५० लाख रुपैयाँ फ्रिज हुने अवस्थामा पुगेको छ। मधेस प्रदेशको पर्यटन मन्त्रालयले मन्दिरको स्तरोन्नति लागि चालु आर्थिक वर्षको बजेटमा ५० लाख रुपैयाँ विनियोजन गरेको थियो। उक्त रकम मन्त्रालयले वीरगन्जस्थित पर्यटन विकास कार्यालयमा निकासा गरिसकेको छ। तर चालु आर्थिक वर्ष सकिन अब १ महिनामात्रै बाँकी रहँदा समेत भाथाधाम स्तरोन्नतिकाे काम सुरु हुन सकेको छैन। बजेट आएको ६ महिना बितिसकेको र अब चालु आर्थिक वर्ष सकिन १ महिनामात्रै बाँकी रहँदा काम सुरु नभएको पटेर्वा सुगौली गाउँपालिकाका अध्यक्ष दिनेश चौधरीले बताए। अब उक्त बजेट फ्रिज हुने अवस्थामा पुगेको उनले बताए। पर्यटन विकास कार्यालय वीरगन्जकी प्रमुख बबीता जयसवालको लापरबाहीका कारण उक्त बजेट फ्रिज हुने अवस्थामा पुगेको आरोप गाउँपालिका अध्यक्ष चौधरीको छ। तर पर्यटन विकास कार्यालय वीरगन्जकी प्रमुख बबीता जयसवालले मन्दिर राष्ट्रिय निकुञ्जभित्र रहेकाले निकुञ्जले अनुमति नदिएका कारण काम सुरु गर्न नसकिएको बताइन्।
"सेयर बजार फेरि ओरालोतिर, कारोबार रकम पनि घट्यो","काठमाडौं : साताको चौथो कारोबार दिन बुधबार नेप्से परिसूचक दोहोरो अंकले घटेर बन्द भएको छ। नेप्से परिसूचक १३६९ अंकले घटेर २६६४४७ विन्दुमा अडिएको छ। दुई कारोबार दिन सोमबार र मंगलबार उच्च अंकले बढेको सेयर बजार आज दोहोरो अंकले ओरालो लागेको हो। नेप्से घटेसँगै मंगलबारको तुलनामा कारोबार रकम पनि घटेको छ। यसदिन ३०७ स्क्रिप्सको २ करोड २० लाख ७५ हजार ७६९ कित्ता सेयर ९ अर्ब ९० करोड ७० लाख ५ हजार ५७५ रुपैयाँमा खरिदबिक्री भए। मंगलबार १० अर्ब बढीको सेयर कारोबार भएको थियो। नेप्से दोहोरो अंकले घटे पनि दुई कम्पनीको सेयर सकारात्मक सर्किट लेभलमा कारोबार भयो। पियोर इनर्जी र सिनर्जी पावर डेभलपमेन्टको सेयर सकारात्मक सर्किट लेभलमा कारोबार भएको हो। बुटवल पावरको सेयर ९९३ प्रतिशतले बढ्दा रिभर फल्स र गुराँस लघुवित्त वित्तीय संस्थाको सेयर ७१४ प्रतिशतले बट्यो। ६१ करोडको सेयर कारोबार गरी राधी विद्युत शीर्षस्थानमा रह्यो। सानिमा माइ हाइड्रोपावरको ५९ करोडको सेयर कारोबार हुँदा बुटवल पावरको ५८ करोड,युनिभर्सल पावरको ४७ करोड मूल्यको सेयर कारोबार भयो। कारोबारमा आएकामध्ये ७७ वटा स्टक्सको मूल्य बढ्दा १७० वटाको घट्यो। बाँकी १ स्टकको मूल्य भने स्थिर रह्यो। हाइड्रोपावर समूहको उपसूचकबाहेक अन्य समूहको घट्यो।"
प्रतिनिधिसभा बैठक सर्यो,काठमाडौं : प्रतिनिधिसभा बैठक सरेको छ। यसअघि बुधबार दिउँसो ३ बजेका लागि बोलाइएको बैठक ३ः१५ बजे बस्ने गरी सरेको हो। संघीय संसद्का महासचिव पद्म प्रसाद पाण्डेयले सूचना जारी गर्दै प्रतिनिधिसभा बैठक विशेष कारणले निर्धारित समयमा बस्न नसक्ने भएकाले सारिएको जानकारी दिएका छन्। उनका अनुसार सभामुख देवराज घिमिरेले बैठक बुधबार ३ः१५ बजे बस्ने गरी समय निर्धारण गरेका छन्। सत्तापक्ष र प्रतिपक्षी दलहरूबीच सहमति जुट्न नसक्दा प्रतिनिधिसभा बैठक सरेको जनाइएको छ। संसद्को अवरोध खुलाउने विषयमा सभामुख देवराज घिमिरेले सत्तापक्ष र प्रतिपक्षी दलहरूसँग छलफल गरेका थिए। तर उक्त बैठकमा सहमति जुट्न नसकेपछि बैठक सरेको जनाइएको छ। प्रतिपक्षी दलहरूले गृहमन्त्री रमेश लेखकले राजीनामा दिनुपर्ने र भिजिट भिसा प्रकरणको छानबिन गर्नुपर्ने अडान कायमै राखेका छन्। तर सत्तापक्ष दलहरूले भने गृहमन्त्रीले राजीनामा दिनुनपर्ने र भिजिट भिसा प्रकरणको छानबिन समिति पनि नबनाउन बताउँदै आएका छन्। जसले गर्दा लामो समयदेखि प्रतिनिधिसभा बैठक बस्न सकेको छैन।
आप्रवासीको आन्दोलन चर्किदै गएपछि लस एन्जलसमा कर्फ्यू,एजेन्सी : आप्रवासीको आन्दोलन चर्किदै गएपछि अमेरिकाको लस एन्जलसमा आंशिक कर्फ्यु जारी गरिएको छ। लस एन्जलसका मेयर करेन बासले स्थिति नियन्त्रण बाहिर जान नदिन कर्फ्यू जारी गरेकी हुन्। लस एन्जलसका प्रहरी प्रमुख जिम म्याकडोनले नागरिक र सम्पत्तिको सुरक्षा दिन कर्फ्यू जारी गरिएको बताएका छन्। प्रहरीका अनुसार आन्दोलनका क्रममा हालसम्म १९७ जनालाई नियन्त्रणमा लिएको छ। लस एन्जलसमा आप्रवासीमाथिको धरपकडविरुद्ध भएको प्रदर्शन नियन्त्रण लिन अमेरिकी राष्ट्रपति डोनाल्ड ट्रम्पले ४ हजार बढी राष्ट्रिय सुरक्षा गार्ड परिचालन गरेको छ। आप्रवासीमाथिको धरपकडविरुद्ध अमेरिकाका विभिन्न सहरमा पनि प्रदर्शन सुरू भएको छ। क्यालिफोर्नियाका गभर्नर गेभिन नुजुमले अमेरिकी राष्ट्रपति ट्रम्प प्रशासनविरुद्ध मुद्दा दायर गरेका छन्। राष्ट्रपति डोनाल्ड ट्रम्पले १०औं संशोधनअन्तर्गत राज्य सरकारको अधिकारमा अतिक्रमण गरेको आरोप लगाएको छ। ट्रम्प प्रशासनको जालमा नपरून् भन्दै यसअघि नै लस एन्जलसकी मेयर करेन बासले एक्समा पोस्ट गर्दै प्रदर्शनकारीहरूलाई शान्तिपूर्ण रूपमा विरोध गर्न आह्वान गरेकी थिइन्। प्रदर्शनका क्रममा त्यहाँको सुरक्षा निकाय नेसनल गार्डको तैनाथीका सन्दर्भमा क्यालिफोर्नियाका गभर्नर नुजुम र एलएका मेयर बासले निन्दा गर्दै परिस्थिति सम्हाल्न स्थानीय प्रहरी सक्षम रहेको जनाएका थिए। क्यालिफोर्नियाका महान्यायाधिवक्ता रोब बोन्टाले नेसनल गार्डको तैनाथी संघीय सरकारको क्षेत्राधिकार बाहिर रहेको र यसले १० औं संशोधनको उल्लंघन गरेको दाबी गरेका छन्।
प्रतिनिधिसभा बैठकमा विपक्ष दलहरूको अवरोध,काठमाडौं : प्रतिनिधिसभा बैठकमा विपक्ष दलहरूले आज पनि अवरोध गरेका छन्। भिजिट भिसा प्रकरणमा गृहमन्त्रीको राजीनामा माग गर्दै उनीहरूले संसद्मा अवरोध जनाएका हुन्। प्रतिनिधिसभा बैठक सुरु हुनासाथ विपक्ष दलहरूले अवरुद्ध गरेका हुन्। सभामुख देवराज घिमिरेले सदन सञ्चालनका लागि आग्रह गरेपनि विपक्षी दलहरूले अवरोध जारी राखेका छन्। विपक्षी दलहरूले भिजिट भिसा प्रकरणमा गृहमन्त्री रमेश लेखको राजीनामा माग गर्दै उक्त प्रकरणको छानबिन गर्न संसदीय समिति बनाउनु पर्ने अडान राख्दै आएका छन्। सत्तापक्षले भने गृहमन्त्रीले राजीनामा दिन आवश्यक नरहेको बताउँदै आएको छ। यसअघि संसद्को अवरोध खुलाउने विषयमा सभामुख देवराज घिमिरेले सत्तापक्ष र प्रतिपक्षी दलहरूसँग छलफल गरेका थिए। तर उक्त बैठकमा सहमति जुट्न नसकेपछि विपक्ष दलहरूले अवरोध गरेका हुन्।
"मधेसमा कृषिको सम्भावना धेरै, चासो र लगानी थोरै","जनकपुरधाम : देशको खाद्य सुरक्षामा २२ देखि २५ प्रतिशतसम्म योगदान पुर्याउँदै आएको मधेस प्रदेशको कृषि क्षेत्रमा सम्भावना प्रचुर भए पनि न्यून लगानी र सरकारी उदासीनताले गर्दा यो क्षेत्र उपेक्षित बनेको छ । प्रदेशमा खेतीयोग्य जग्गाको उपलब्धता ५ लाख ७४ हजार ३ सय ६० हेक्टर र सिञ्चित क्षेत्रफल ८३ प्रतिशत छ । उत्पादनमा लागत कम रहे पनि उन्नत बिउबिजनको उपलब्धता नहुँदा, समयमा मलको पर्याप्तता नहुँदा र कृषि कर्मलाई आधुनिक र प्रविधिमैत्री बनाउन नसकिँदा कृषि क्षेत्रले आस गरिएअनुसारको फड्को मार्न सकेको छैन । चालु आर्थिक वर्ष २०८०८१ मा मधेस प्रदेश सरकारले कुल बजेटको मात्र ५ प्रतिशत रकम कृषि क्षेत्रमा विनियोजन गरेको थियो । मधेस प्रदेश सरकारको चालु आर्थिक वर्षको जम्मा बजेट ४३ अर्ब ८९ करोड २१ लाखभन्दा बढी छ । जसमध्ये भूमि व्यवस्था, कृषि सहकारी मन्त्रालयका लागि मात्र २ अर्ब ५७ करोड ९० लाख ८९ हजार छ । त्यसमा पनि आर्थिक वर्ष बित्न मात्र एक महिना बाँकी रहँदासम्म कृषि मन्त्रालयको मात्र १६ प्रतिशत बजेट खर्च हुन सकेको छ । मधेश प्रदेश कृषि उत्पादनको लागि निकै उर्वर र देशकै खाद्य भण्डार बन्न सक्ने क्षमता भएको प्रदेश हो तर, पनि सरकारको प्राथमिकतामा कृषि क्षेत्र नपर्दा चाहेअनुसारको उपलब्धि हासिल गर्न सकिएको छैन्, मधेस प्रदेश भूमि व्यवस्था, कृषि तथा सहकारी मन्त्रालयका सचिव डा उमेश दाहाल भन्छन्, यहाँ पूर्वाधार निर्माणका योजनाहरूलाई ठूलो महŒवका साथ अगाडि बढाइन्छ । मनग्य बजेट विनियोजन गरिन्छ तर, कृषि क्षेत्रमा मागअनुसारको बजेटसमेत विनियोजन गरिँदैन यस्तो उपेक्षाले कृषि क्षेत्र कहिल्यै अगाडि बढ्न सक्दैन् । देशको कुल कृषि उत्पादनमा १९२ प्रतिशत अंश ओगटेको मधेसको कृषि क्षेत्रमा कृषि यान्त्रिकीकरणको उच्च सम्भावना भए पनि सो खालको व्यवस्था हुन सकेको छैन् । प्रदेश सरकारले आर्थिक वर्ष २०८२८३ को मधेस प्रदेश सरकारको नीति तथा कार्यक्रममा कृषि क्षेत्रलाई समेटेर मधेसले देशलाई खुवाउने अभियान सञ्चालनमा ल्याउने नीति ल्याएको छ । त्यसैगरी किसानको बारी, स्वयंसेविकाको छहारी, आँपको बगैंचा मधेसको समृद्धि, एक जिल्ला एक शीतभण्डार तथा एक जिल्ला एक कस्टम हायरिंग स्थापना गरिने । कृषि उपजहरूको प्रशोधन कार्यक्रमको सुरुवात गरिने, कृषि विद्युतीकरणलाई निरन्तरतालगायतका योजनाहरू समावेश गरेको छ । तर, यी सबै कार्यक्रम सम्पन्न गर्नका लागि आउँदो आर्थिक वर्षमा कृषि क्षेत्रका यी नाराहरू कार्यान्वयन गर्न प्रदेश सरकारले उचित बजेट विनियोजन गर्नुपर्ने प्रदेशसभा सांसद माला राय बताउँछिन् । यहाँ सरकारले कृषि क्षेत्रमा थुपै्र नारा ल्याएको छ तर, के यी नाराहरूलाई सार्थक बनाउन प्रदेश सरकारको योजनाहरू खासै छ जस्तो मलाई लाग्दैन मात्र गफ दिएर भएन्, सांसद राय भन्छिन्, कृषि क्षेत्र सधैं उपेक्षित भएको छ । तर, आगामी बजेटमा सरकारले यसलाई महत्वका साथ अगाडि बढाओस् भन्ने आश छ । मधेस प्रदेशका प्राथमिकताका बालीहरूमध्ये प्रदेशमा १४ लाख ४७ हजार ७ सय ८९ हेक्टरमा ५४ लाख ८६ हजार ४ सय ७२ टन धान उत्पादन भएको छ । जुनकी कुल उत्पादनमा २५ प्रतिशत योगदान राख्दछ । देशमा धानको कुल आवश्यकता ६० लाख, ४२ हजार ३ सय ४१ टन छ जसमध्ये आयातको परिमाण ५ लाख ५५ हजार ८ सय ३९ टन छ आयात प्रतिस्थापन गर्न मधेस प्रदेशले थप १८ लाख ९ हजार हेक्टरमा चैते धान विस्तार गर्न सकिने सम्भावना रहेको कृषि मन्त्रालयको तथ्यांकले देखाउँछ । त्यसैगरी मकैको उत्पादन मधेस प्रदेशमा ९ लाख ४० हजार २ सय ५६ हेक्टरमा हुँदै आएको छ । जसमा उत्पादन २९ लाख ७६ हजार ४ सय ९० टन भएको छ । जुन कुल उत्पादनमा ६४ प्रतिशत योगदान पुर्याइराखेको छ । देशमा मकै बालीको कुल आवश्यकता ३४ लाख ११ हजार टन रहेको छ भने आयातको परिमाण ४ लाख ३५ हजार २ सय १७ टन छ । आयात प्रतिस्थापन गर्न मधेस प्रदेशले मकै खेतीलाई थप ८७ हजार हेक्टरमा विस्तार गर्न सकिन्छ । गहुँ बालीको उत्पादन यस प्रदेशमा ६ लाख ९७ हजार ७ सय ६२ हेक्टरमा हँुदै आएको छ जसमा उत्पादन २० लाख ९८ हजार ४ सय ६२ टन भएको छ जसले कुल उत्पादनको ३२ प्रतिशत योगदान दिएको छ । देशको कुल आवश्यकता गहँुको २७ लाख ५२ हजार ९ सय १ टन छ । जसमा आयातको परिमाण ६५ लाख ४ हजार ४ सय ३९ टन छ । मधेसमा आँपको खेती ४२ हजार हेक्टर ७ सय ७३ हेक्टरमा भएको छ । जसमा आँपको उत्पादन ५१ लाख २० हजार ५५ टन भएको छ । जसले कुल उत्पादनमा ७७ प्रतिशत योगदान पुर्याएको छ । प्रदेशमा उखुको खेती ६२ हजार ८ सय ३३ हेक्टरमा भएको छ । जसमा उत्पादन ३१ लाख ३० हजार १ सय ९ टन भएको छ जसले कुल उत्पादनमा ६६ प्रतिशत योगदान पुर्याएको छ । तेलहन बालीको खेती २४ लाख ४० हजार हेक्टरमा हुँदै आएको छ । जसमा उत्पादन २७ लाख ४ सय ८२ टन छ । जुन कुल उत्पादनमा २२ प्रतिशत योगदान पुर्याउँछ । दलहन बालीको खेती २९ लाख ६२ हजार हेक्टरमा भएको छ । जसमा ३४ लाख टन उत्पादन भएको छ जसले कुल उत्पादनमा ३७ प्रतिशत योगदान पुर्याएको छ । केरा खेती प्रदेशमा २४ हजार २ सय ८६ हेक्टर क्षेत्रफलमा भएको छ जसमा उत्पादन ८८ हजार ७ सय ४५ टन भएको छ जुन देशको कुल उत्पादनमा २१ प्रतिशत योगदान पुर्याउँछ । त्यसैगरी माछापालन १४ हजार ७ सय ४५ हेक्टरमा हुँदै आएको छ जसमा ८२ हजार २ सय ६१ टन उत्पादन भएको छ जसले कुल उत्पादनमा ५७ प्रतिशत योगदान पुर्याएको छ । दूध उत्पादनमा मधेस निकै पछाडि छ यहाँ ४७ लाख ५ हजार ८ सय ७० टन दूध उत्पादन भएको छ । जसले देशको कुल उत्पादनमा मात्र १८ प्रतिशत योगदान पुर्याएको छ ।"
कबीर जयन्तीमा मधेश प्रदेशमा आज सार्वजनिक विदा,"जनकपुरधाम : मधेश प्रदेशमा आज सदगुरु कबीरको ६२७ औं जयन्तीमा सार्वजनिक विदा दिइएको छ । मधेश सरकारले पहिलो पटक कबीर जन्म जयन्तीको सम्मानमा सार्वजनिक बिदा दिएको हो। गत वर्ष उनका अनुयायीहरूले सदगुरु प्रकाटय दिवसमा सार्वजनिक विदाको मागसहित सरकारी निकायमा ज्ञापनपत्र बुझाएको थियो। कबीर साहेव ६२७ वर्षअघि काशी शहर नजिकको लहेरतारा तलाउमा ब्रम्हमुर्हत पारेर सशरीर र सतलोकबाट बालक रुप धारण गररी फक्रेको कमलको फूलमा लीला गर्न विराजमान हुन् आएका थिए भन्ने मान्यता छ । नियमित रुपमा तत्कालिन समयका धुरन्धर,चर्चित रामानन्द ऋषिका शिष्य अष्टानन्द ऋषिले यो दृष्य प्रत्यक्ष देखेको ग्रन्थहरूमा उल्लेख छ । कबीर पन्थी अर्थात् कबीर पथ धर्मावलम्बीहरूले कबीर पथ अर्थात कबीर पन्थी धर्मलाई जनगणना गर्दा समावेश गर्नुपर्ने माग अनुयायी सत्यनारायण आलोकले गरेका छन् । कबीर धर्मालम्बीहरुको संख्या नेपालमा २० लाखको रहेको भन्दै उनले धर्मलाई जनगणनामा समावेश गराउन सरकारसमक्ष माग गरेका छन्। कार्यक्रममा बोल्दै कविपथ धर्म सभाका अध्यक्ष सत्यनारायण आलोकले राष्ट्रिय जनगणना २०७८ को जनगणना फारममा कवीरपथ धर्मको महल स्पष्ट रुपमा समावेश गर्न सरकारसँग माग गर्दा पनि सुनुवाइ नभएको गुनासो गरे। उनले भने,२० लाख बढी संख्यामा अनुयायी रहेको कबीर धर्मलाई जनगणना गर्दा समावेश गराइनुपर्छ । कवीरपथ धर्म विकासको लागि कवीरपथ धर्म कोष स्थापना गर्नुपर्ने उनको माग छ । उनले कवीरपथ धर्म विभिन्न जातजाति, धर्म, संस्कृतिहरूलाई संरक्षण,सम्वर्द्धन र विकास गर्न स्थापना भएको बताए । उनले भने,सदियौंदेखि नेपालको भूमिमा लाखौं लाखको संख्यामा रहि आए पनि कवीरपथ धर्म नेपाल सरकारको तथ्यांकमा सत्यतथ्य समाहित नभएको हुँदा कवीर पथ धर्मालम्बीहरू धार्मिक पहिचानविहीन भएका छौं ।"
"चीन जाँदै अर्थमन्त्री,यी हुन् मन्त्रिपरिषद् बैठकका ११ निर्णयहरू","काठमाडौं : सरकारले जेठ २६ गते बसेको मन्त्रिपरिषद बैठकका निर्णयहरू सार्वजनिक गरेको छ। बुधबार सरकारका प्रवक्ता एवं सञ्चार तथा सूचना प्रविधिमन्त्री पृथ्वीसुब्बा गुरूङले पत्रकार सम्मेलन गरी बैठकका निर्णयहरू सार्वजनिक गरेका हुन्। बैठकले २०८२ असार १० गतेदेखि १२ गतेसम्म चीनको बेइजिङमा आयोजना हुने एसियाली पूर्वाधार लगानी बैठकको बोर्ड अफ गभर्नर्सको वार्षिक बैठकमा उपप्रधानमन्त्री एवं अर्थमन्त्री विष्णुप्रसाद पौडेललाई सहभागी हुन स्वीकृत दिएको छ। २०८२ असार २ गतेदेखि ६ गतेसम्म तिब्बतको ल्हालामा आयोजना हुने नेपालचीनको सिजाङ (तिब्बत) व्यापार सहजीकरण समितिको १३औं बैठकको छलफलको एजेण्डा स्वीकृत गर्ने र सो बैठकमा सहभागी हुन उद्योग,वाणिज्य तथा आपूर्ति मन्त्रालयका सहसचिवको संयोजकत्वमा वार्ता टोली गठन गर्ने निर्णय भएको प्रवक्ता गुरूङले जानकारी दिए। त्यस्तै,निर्माण व्यवसायीसम्बन्धी कानुनलाई संशोधन र एकीकरण गर्न बनेको विधेयक तर्जुमाको लागि सिद्धान्त स्वीकृत गर्ने निर्णय पनि बैठकले गरेको छ।यसैगरी बैठकले नेपाल स्वास्थ्य सेवाको अधिकृत बाह्रौं तह,अतिरिक्त स्वास्थ्य सचिव पदमा डाकेशर बहादुर ढकाल र डाश्रीकृष्ण श्रेष्ठलाई बढुवा गर्नेलगायत निर्णय गरेको छ। यी हुन् मन्त्रिपरिषद बैठकका ११ निर्णयहरू"
"तीनदेखि बालिका बेपत्ता,खोजि कार्य जारी",हुम्ला : सिमकोट गाउँपालिका७ की ११ वर्षीय एक बालिका तीनदेखि बेपत्ता भएकी छन्। कर्णाली माध्यमिक विद्यालयमा कक्षा ४ मा पढ्दै गरेकी ११ वर्षीय सुनसरी सिंह तीनदिनदेखि बेपत्त भएकी हुन्। यही जेठ २६ गते बेलुका खेल्न क्रममा बेपत्ता भएकी उनका बुबा देवी सिंहले जानकारी दिए। छोरी हराएकोबारे धारापोरी प्रहरीचौकीलाई जानकारी गराए पनि नभेटिएको उनले बताए। बेपत्ता बालिकाको खोजी कार्यमा प्रहरी खटिएको जिल्ला प्रहरी कार्यालय हुम्लाका डीएसपी शंकर पोखरेलले बताए।
अमेरिकाको विमानस्थलमा हतकडी लगाएर राखिएका भारतीय नागरिकको घटना के हो ?,एजेन्सी : अमेरिकाको नेवार्क विमानस्थलमा एक भारतीय पुरूषलाई हतकडी लगाएर भुइँमा लडाएको भीडीयो सामाजिक सञ्जालमा भाइरल बनेको छ। उक्त भीडीयो सामाजिक सञ्जालमा छाएपछि भारतको विदेश मन्त्रालयले त्यसप्रति चासो देखाएको छ। न्यूयोर्कस्थित वाणिज्य दूवातासका अधिकारीहरू अमेरिकी अधिकारीहरूसँग घटनाबारे जानकारी लिइरहेका छन्। हतकडी लगाएका ती युवा छटपटाउँदै भुँइमा लडेको भीडीयोमा देखिन्छ। विदेश मन्त्रालय स्रोतले यस विषयमा दूतावासका अधिकारीहरूले जानकारी संकलन गरिरहेको जनाएको छ। भारतको हरियाणाका ती व्यक्ति अवैधरुपमा अमेरिका प्रवेश गरेको खुल्न आएको बीबीसीमा समाचार छ। स्रोतका अनुसार ती व्यक्तिलाई अदालतको आदेशमा अमेरिकाबाट देश निकाला गरिदै थियो। निर्वासनका क्रममा न्यूयोर्कको नेवार्क विमानस्थलमा ती व्यक्तिले अनौठो व्यवहार देखाएपछि उनलाई रोकेर मेडिकल सेन्टरमा लगिएको थियो। निको हुने वित्तिकै उनलाई भारत पठाइने अमेरिकी अधिकारीहरूले बताएका छन्। अमेरिकी राष्ट्रपति डोनाल्ड ट्रम्पले बसोबासका लागि वैधानिक कागजपत्र नभएका 'अप्रमाणित' आप्रवासीलाई तिनका देश फिर्ता गर्नेगरी कार्यकारी आदेश जारी गरेपछि निकालामा पर्नेहरूको संख्या दिन प्रतिदिन बढ्दो छ। ट्रम्प प्रशासनको उक्त निर्णयविरुद्ध अमेरिकाका विभिन्न सहरमा प्रदर्शन भइरहेका छन्। प्रदर्शनले हिंसात्मक रुप लिएपछि लस एन्जलसमा कर्फ्यू लगाइएको छ। लस एन्जलसमा आप्रवासीमाथिको धरपकडविरुद्ध भएको प्रदर्शन नियन्त्रण लिन राष्ट्रपति ट्रम्पले ४ हजार बढी राष्ट्रिय सुरक्षा गार्ड परिचालन गरेको छ। आप्रवासीमाथिको धरपकडविरुद्ध अमेरिकाका विभिन्न सहरमा प्रदर्शन सुरू भएको छ। क्यालिफोर्नियाका गभर्नर गेभिन नुजुमले राष्ट्रपति ट्रम्प प्रशासनविरुद्ध मुद्दा दायर गरेका छन्। राष्ट्रपति ट्रम्पले १०औं संशोधनअन्तर्गत राज्य सरकारको अधिकारमा अतिक्रमण गरेको आरोप लगाएको छ।
धितोपत्र बोर्ड अध्यक्षका बारेमा प्रकाशित समाचार हटाउन अदालतको अल्पकालीन आदेश,"काठमाडौं : काठमाडौं जिल्ला अदालतले अनलाइन सञ्चारमाध्यममा प्रकाशित समाचार हटाउन अल्पकालीन आदेश दिएको छ। न्यायाधीश पीताम्बर शर्माको इजलासले नेपाल खबर डटकम र बिजमान्डु डटकमविरूद्ध सन्तोष नारायण श्रेष्ठले दिएको रिटमा मंगलबार सुनुवाइ गर्दै श्रेष्ठको विषयमा छापिएका समाचार हटाउन आदेश जारी भएको हो। अदालतले निवेदकले मागेबमोजिमको आदेश किन जारी हुन नपर्ने हो भन्ने विषयमा प्रतिवादी रहेका नेपालखबर र बिजमान्डुलाई १५ दिनभित्र लिखित जवाफ पेश गर्न समेत आदेश दिएको छ। आदेशमा तथ्यहीन समाचार प्रकाशन नगर्न, नगराउन समेत भनिएको छ। यसमा के कसो भएको हो? निवेदकको माग बमोजिमको आदेश किन जारी हुनु नपर्ने हो ? आदेश जारी हुनु नपर्ने आधार र कारण भए सो को प्रमाण समेत साथै राखी आफै वा आफ्नो कानून बमोजिमको प्रतिनिधि मार्फत म्याद सूचना पाएको मितिले बाटोको म्याद बाहेक १५ (पन्ध्र) दिनभित्र लिखित जवाफ पेश गर्नू भनी यो आदेश र निवेदनको प्रतिलिपि साथै राखी विपक्षीहरुका नाउँमा म्याद जारी गरी लिखित जवाफ परे वा अवधि व्यतित भएपछि पेश गर्नू। आदेशमा थप भनिएको छ,साथै निवेदकले अन्तरिम आदेश समेत माग गरेको सम्बन्धमा विचार गर्दा, बिजमाण्डु प्रालि नामक पत्रिकामा विभिन्न शीर्षक राखी समाचारहरु प्रकाशन गरी निवेदकको इज्जत प्रतिष्ठामा आँच पुर्याएको, बेइज्यती गर्ने तवरबाट समाचार प्रकाशन गरेको भन्ने निवेदनसाथ संलग्न विभिन्न मितिमा प्रकाशित समाचार समेतबाट देखिंदा निवेदकलाई हुन सक्ने अपूरणीय क्षति ( ) र सुविधा सन्तुलन (  ) समेतको दृष्टिकोणबाट विपक्षीहरुलाई आफ्नो वेवसाइट, 'अनलाइन वा अन्य माध्यमबाट अप्रमाणित, तथ्यहीन समाचारहरु प्रकाशन, प्रशारण नगर्नु नगराउनु, प्रकाशित भएका समाचारहरु अनलाइनबाट तुरुन्त हटाउनू, हटाउन लगाउनु भनी विपक्षीहरुका नाममा जिल्ला अदालत नियमावली, २०७५ को नियम ३४ (१) बमोजिम अल्पकालीन अन्तरिम आदेश जारी गरिदिएको छ। अदालतले प्रकाशित भएका समाचारहरु तुरुन्त हटाउन आदेश दिएपछि पत्रकार र पत्रकारिता क्षेत्रका विभिन्न संस्था तथा निकायले आलोचना र विरोध गर्न थालेका छन्। नेपाल पत्रकार महासंघका महासचिव रामप्रसाद दाहालले अदालतले प्रकाशित समाचार डिलिट गर्न आदेश दिएमा त्यो संविधान र पत्रकार आचारसंहिता विपरित हुने बताए। उनले भने, कुनै पनि अदालतले सञ्चार माध्यममा प्रकाशित समाचार डिलिट गर्न आदेश दिएमा त्यो संविधान र पत्रकार आचारसंहिता विपरितको कार्य हुन जान्छ।"
हात्ती छेक्न लगाएको तारबाट करेन्ट लागेर मृत्यु,झापा : हात्ती छेक्न लगाइएको बिजुलीको तारबाट करेन्ट लागेर झापाको कचनकवलमा एकजनाको मृत्यु भएको छ । मृत्यु हुनेमा कचनकवल गाउँपालिका७ स्थित बैगुनवारि निवासी ६५ वर्षीय किर्खनाथ खनाल रहेको जिल्ला प्रहरी कार्यालय झापाले जनाएको छ । प्रहरीका अनुसार बुधबार बिहान साढे ८ बजेतिर खनाल घर नजिकैको आफ्नै बारीमा बाख्रा चराउन गएका थिए । अन्नबाली हात्तीले क्षति नगरोस् भनी उनले आफ्नै बारीमा लगाएको तारबाट करेन्ट लाग्दा घटनास्थलमै मृत्यु भएको थियो । घटनाको बारेमा प्रहरीले अनुसन्धान गरिरहेको छ भने कानुनी प्रक्रिया पूरा गरी शव पोस्टमार्टमका लागि प्रादेशिक अस्पताल भद्रपुर पठाइने प्रहरीले जनाएको छ ।
५२ संवैधानिक पदाधिकारी नियुक्तिविरुद्धको मुद्दामा सर्वोच्चले आज निर्णय सुनाउँदै,"काठमाडौं : सर्वोच्च अदालतले विभिन्न संवैधानिक निकायमा ५२ जनाको नियुक्ति बदरको माग गर्दै दायर रिट निवेदनमाथि आज निर्णय सुनाउँदैछ। यससम्बन्धी रिटमा बहस सकिएकाले सर्वोच्चले आज निर्णय सुनाउने भएको हो। अधिवक्ता अर्यालले २०७७ पुस १ गते रिट निवेदन दायर गरेका थिए। तत्कालीन प्रधानमन्त्री केपी शर्मा ओलीको सरकारले अध्यादेशमार्फत संवैधानिक परिषद् सम्बन्धी ऐन संशोधन गरेर संवैधानिक निकायहरूमा पदाधिकारी नियुक्ति गरेको थियो। त्यसबेला अख्तियार दुरुपयोग अनुसन्धान आयोग, लोक सेवा आयोग, निर्वाचन आयोगलगायतका संवैधानिक निकायमा ५२ जना पदाधिकारीहरू नियुक्त गरिएको थियो। रिट निवेदनमा संवैधानिक नैतिकताको उल्लंघन र संविधानमाथि जालसाजि गरेर सो नियुक्ति गरिएको दावी गर्दै नियुक्ति बदरको माग गरिएको छ। रिट निवेदनमा राष्ट्रपति कार्यालय, प्रधानमन्त्री कार्यालय, मन्त्रिपरिषद, संवैधानिक परिषद, संवैधानिक सचिवालय लगायतलाई विपक्षी बनाइएको छ। २०८० सालमा अग्राधिकार दिइएको यस मुद्दा विगतमा धेरै पटक हेर्न नभ्याइने सूचीमा पर्दै आएको थियो। रिट दर्ता भएको चार वर्षपछि प्रधानन्यायाधीश प्रकाशमानसिंह राउत, न्यायाधीशहरू सपना प्रधान मल्ल, मनोजकुमार शर्मा,कुमार चुडाल र नहकुल सुवेदीको संवैधानिक इजलासले निर्णय सुनाउन लागेको हो।"
आन्दोलन दमन गरेकामा ट्रम्पविरुद्ध मुद्दा,"लस एन्जलस (एजेन्सी) : क्यालिफोर्नियाका गभर्नर गेभिन नुजुमले अमेरिकी राष्ट्रपति डोनाल्ड ट्रम्प प्रशासनविरुद्ध मुद्दा दायर गरेका छन्। राष्ट्रपति डोनाल्ड ट्रम्पले १०औं संशोधनअन्तर्गत राज्य सरकारको अधिकारमा अतिक्रमण गरेको आरोप लगाएको छ। ट्रम्प प्रशासनको जालमा नपरून् भन्दै यसअघि नै लस एन्जलसकी मेयर करेन बासले एक्समा पोस्ट गर्दै प्रदर्शनकारीहरूलाई शान्तिपूर्ण रूपमा विरोध गर्न आह्वान गरेकी छन्। शान्तिपूर्ण रूपमा विरोध गर्नुहोस्। लुटपाट र तोडफोड सहन गरिने छैन, उनले भनेकी छन्। प्रदर्शनका क्रममा त्यहाँको सुरक्षा निकाय नेसनल गार्डको तैनाथीका सन्दर्भमा क्यालिफोर्नियाका गभर्नर नुजुम र एलएका मेयर बासले निन्दा गर्दै परिस्थिति सम्हाल्न स्थानीय प्रहरी सक्षम रहेको जनाएका थिए। क्यालिफोर्नियाका महान्यायाधिवक्ता रोब बोन्टाले नेसनल गार्डको तैनाथी संघीय सरकारको क्षेत्राधिकार बाहिर रहेको र यसले १० औं संशोधनको उल्लंघन गरेको दाबी गरेका छन्। मुद्दाको सन्दर्भमा राष्ट्रपति डोनाल्ड ट्रम्पले भने, तपाईंहरू पनि मैले देखेको जस्तै क्लिप देख्न सक्नुहुन्छ। कारहरू जलिरहेका थिए, मानिस दंगा गरिरहेका थिए। हामीले यसलाई रोक्यौं। यदि, हामीले कारबाही नगरेको भए, ती ठाउँहरू पनि घरहरूजस्तै जल्ने थिए। नेसनल गार्डको तैनाथीको विषयमा विवाद भइरहेकै बेला लस एन्जलसमा २१ सय थप नेसनल गार्डहरू तैनाथ गरिएको ह्वाइट हाउसको विज्ञप्तिमा जनाइएको छ। साथै अमेरिकी सेनाले लस एन्जसलमा ७ सय मरिनहरू सक्रिय रहेको पुष्टि गरेको छ। अमेरिकी सेनाको एक विज्ञप्तिमा भनिएको छ, मरिनहरूको सक्रियताको उद्देश्य टास्क फोर्स ५१ लाई पर्याप्त बल प्रदान गर्नु हो। यसअघि, रक्षा सचिव पिट हेगसेथले लस एन्जलसमा हिंसा जारी रहे पेन्टागन सक्रिय सेना तैनाथ गर्न तयार रहेको शनिबार बताएका थिए। यो पनि पढ्नुहोस आप्रवासीको प्रदर्शनपछि तनावग्रस्त बन्दै लस एन्जलस, चार हजार नेसनल गार्ड तैनाथ"
विराटनगर महानगरका प्रशासकीय प्रमुख पनि ५० दिनदेखि हाजिरमा वञ्चित,"विराटनगर : सहसचिव रामचरित्र मेहता विराटनगर महानगरको प्रमुख प्रशासकीय अधिकृतमा सरुवा भएर आएको ५० दिन भयो। तर, अझै महानगरपालिकामा हाजिर गर्न पाएका छैनन्। मेयर नागेश कोइरालाले उनलाई हाजिर गर्न नदिएका हुन्। मेयरको अड्डीलाई उपमेयर शिल्पा निराला कार्कीले पनि साथ दिएकी छन्। मेयर र उपमेयरको स्वार्थमा महानगरका कर्मचारीसमेत सहयोगी बनेर मेहतालाई हाजिर हुन नदिएपछि विराटनगर अहिले प्रमुख प्रशासकीयविहीन छ। महानगर कायममुकामयको भरमा चलिरहेको छ। यद्यपि, मेहताको विगत भने विवादरहित छैन। सुनसरीको इटहरी उपमहानगरपालिकाबाट विवादित भएपछि उनको सरुवा भएको थियो। त्यसको अढाई महिनामै उनले पुनः विराटनगरको प्रमुख प्रशासकीयको रूपमा सरुवा भएर आए। विराटनगर कोशी प्रदेशको एउटा मात्रै महानगर हो। मन्त्रिपरिषद्को निर्णयबमोजिम संघीय मामिला तथा सामान्य प्रशासन मन्त्रालयले वैशाख ९ गते ४७ जना सहसचिवको सरुवा गरेको थियो। उक्त सरुवाबाट मेहताले विराटनगरको प्रमुख प्रशासकीयको जिम्मेवारी पाए। उनको सरुवा भएको बुधबार ५० दिन पूरा हुन्छ। तर, हालसम्म हाजिर हुन पाएका छैनन्। सहसचिवको सरुवा सूची सार्वजनिक हुनासाथ मेयर कोइरालाले मेहतालाई हाजिर गर्न नदिने बताएका थिए। सल्लाह नगरिकन मन्त्रालयले आफूखुसी प्रमुख प्रशासकीय पठाएकाले स्वीकार गर्न नसकिने मेयर कोइरालाको भनाइ थियो। पटकपटक विवादमा परेका कारण हाजिर हुन नदिने उनको अडान अहिले पनि यथावत् छ। मेहताले आफूसँग सहमतिसमेत नलिई सरुवा मागेको र कार्यशैली ठीक नदेखिएकोले स्वीकार्न नसकिएको मेयर कोइरालाको भनाइ छ। मन्त्रालयले प्रमुख प्रशासकीय अधिकृत पठाउँदा एकपटक पनि समन्वयन नगरेको भन्दै कोइराला क्रुद्ध बनेका थिए। आफूहरूलाई काम गर्ने कर्मचारी चाहिएको बताउँदै मेयर कोइरालाले सेटिङमा प्रमुख प्रशासकीय पठाइएकाले चुप लागेर नबस्ने अडान लिएका थिए। विगत विवादित भएकाले मेहतालाई महानगर प्रवेशमा रोक लगाइने उनको भनाइ थियो। कोइराला अहिले नेपाल बाहिर छन्। इजरायल रहेका कारण उनीसँग सम्पर्क हुन सकेन। तर, यसअघि अन्नपूर्णसँगकै कुराकानीमा उनले भनेका थिए, प्रमुख प्रशासकीय अधिकृत पठाउँदा एकपटक हामीसँग त समन्वय गर्नु पर्छ नि। न मन्त्रालयले गर्यो। न त सचिवले नै। मेयर र जनप्रतिनिधिसँग एक वचन पनि नसोध्ने ? अनि माथिबाट सेटिङ गरेर पठाइदिएपछि हामीले स्वीकार्नु पर्ने ? हामी काम गर्ने जनप्रतिनिधिलाई सहज खालको प्रमुख प्रशासकीय आवश्यक परेको छ। इटहरी उपमहानगरमा हुँदा विवाद सिर्जना गरेका कारण विराटनगरमा स्वीकार गर्न गाह्रो परेको मेयरनिकट स्रोतको भनाइ छ। स्रोतले भन्यो, इटहरीमा हुँदा विवाद सिर्जना गर्ने मुख्य भूमिकामा रहेका व्यक्तिलाई अहिले फेरि विराटनगरको प्रमुख प्रशासकीय बनाएर पठाउने काम भयो। मेयर र उपमेयरसहितका जनप्रतिनिधिले खुलेर विरोध गरिरहेका छन्। त्यही भएर अहिलेसम्म हाजिर हुन नपाएका हुन्। मेयर कोइरालाले त्यतिबेलै अरूलाई नै प्रमुख प्रशासकीय बनाएर पठाउनुपर्ने बताएका थिए। यो मान्छेलाई पठाउन लाग्यौं। काम गर्न सकिन्छ कि सकिँदैन भनेर सोध्नु पर्दैन ? काठमाडौंबाट जे गरे पनि हामीले ठीक भन्नुपर्ने ? त्यो कदापि हुँदैन, कोइरालाको अडान थियो। विराटनगर सरुवा हुनुअघि मेहता युवा तथा खेलकुद मन्त्रालयअन्तर्गत कार्यरत थिए। तर, उनी इटहरी हुँदा विवादमा तानिए। मेयर हेमकर्ण पौडेलसँग भने उनको सम्बन्ध राम्रै थियो। मेयरको इशारामा चलेर अरू जनप्रतिनिधि र कर्मचारीबीच झगडा लगाइदिएको अपजश पनि मेहताले खेपे। कर्मचारीको आन्दोलनलाई उकासेको, जथाभावी कर्मचारी सरुवा गरेको तथा उपमहानगर र वडाहरूको सर्भर डाउन गराएको विवादमा उनी मुछिए। मेयर पौडेलसँग मिलेर विद्यालयको पोसाक तथा चार वटा विद्युतीय बस खरिदमा मोटो रकम कमिसन खाएको आरोप मेहतामाथि लाग्दै आएको छ। इटहरीमा उपमेयर संगीताकुमारी चौधरीको अध्यक्षतामा बसेको कार्यपालिका बैठकले उनीमाथि कारबाहीको सिफारिससमेत गरेको थियो। २०६० सालमा प्रशासनको तर्फबाट मधेसी कोटामा नाम निकालेका मेहता २०७० सालमा शिक्षा समूहबाट सहसचिवमा बढुवा भएका थिए। मेहताले भने मेयर कोइरालाले नआउनु भनेपछि विराटनगरमा हाजिर गर्न नपाएको बताए। मेयर आफैंले फोन गरेर म तपाईंलाई हाजिर गराउन सक्दिनँ, नआउनु होला भन्नुभयो। त्यही भएर अहिलेसम्म विराटनगर महानगरमा हाजिर हुन गएको छैन, उनले भने। महानगरमा मेयरसँगै मिलेर काम गर्नुपर्ने र मेयरले नै नआउनु भनेपछि द्वन्द्व निम्त्याउन आफू नगएको उनको दाबी छ। मेहता अहिले युवा तथा खेलकुद मन्त्रालयमा कार्यरत छन्।"
"अर्थतन्त्रका बाह्य सूचक सुदृढ, आन्तरिक सुधारमा चुनौती कायमै","काठमाडौं : चालु वर्षका १० महिनाका अर्थतन्त्रको तस्बिरले भन्छ बाह्य सूचक बलियो बन्दै गएका छन्। अर्थतन्त्र निरन्तर सुधारोन्मुख छ। नेपाल राष्ट्र बैंकको तथ्यांकअनुसार रेमिट्यान्सको आकार बढ्दै गएको छ। निर्यातमा सुधार भइरहेको छ। देशबाट बाहिरिने विदेशी मुद्राभन्दा भित्रिने हिस्सा बढ्दा शोधनान्तर निरन्तर बचतमा छ। विदेशी विनिमय सञ्चितिको आकार बढ्दै जाँदा वस्तु तथा आयात धेरै महिनालाई धान्न सक्ने स्थिति छ। मूल्यवृद्धि क्रमशः नियन्त्रण हुँदैछ। अर्थात्, अर्थतन्त्रका बाह्य सूचक सुदृढ हुँदै गएका छन्। तर, बोक्रो राम्रै देखिए पनि भित्री अर्थात् आन्तरिक अर्थतन्त्रमा भने धेरै सुधार आउन जरुरी भएको सरोकारवालाहरू बताउँछन्। तथ्यांकले महँगी घटेको देखिएको छ। तर, बजारमा माग कम भएकाले नियन्त्रित देखिनु जोखिमपूर्ण भएको अर्थविद्हरू बताउँछन्। अर्थतन्त्रका अंकलाई विश्लेषण गर्दा सकारात्मक संकेत देखिए पनि व्यवहारतः देखिने गरी औसतमा बढ्ने आधार अझै तयार हुन नसकेको बताउँछन्, अर्थविद् डा रमेश पौडेल। उनका अनुसार औसतमा अर्थतन्त्र सुधार भएको देखिने सूचकअन्तर्गत रेमिट्यान्स बढेको छ। तर, समस्या भने पुँजीगत खर्चको प्रगति हुन सकेको छैन। उनी भन्छन्, वित्त नीतिभित्र राजस्व संकलनको दर बढ्न सकेको छैन। उपभोग बढ्ने हो भने राजस्वको आकार बढ्थ्यो। तर, त्यो अलि भनेजस्तो देखिन सकेको छैन। आयात र निर्यातको असमानता थोरै घटेको छ। आयातको बढोत्तरी, कुल गार्हस्थ्य उत्पादनको वृद्धिदरमा उत्पादन बढ्न सकेको छैन। राष्ट्रिय गौरवका आयोजनाहरूमा, पुँजीगत खर्चका स्रोतमा प्रगति भए समग्र कारोबार बढेको देखिन्थ्यो। कर संकलन बढेको छैन। अर्थविद् डा पौडेलका अनुसार अधिकांश सूचक सकारात्मक हुँदाहँुदै पनि औसत माग बढ्ने अवस्था देखिएको छैन। बजारमा औसत माग नबढेसम्म आर्थिक क्षेत्र विस्तार हुन सक्दैन। यो नै सबैभन्दा ठूलो चुनौती हो, उनले अन्नपूर्णसँग भने। राष्ट्र बैंकका पूर्वकार्यकारी निर्देशक नरबहादुर थापा अर्थतन्त्रको तस्बिर अझै नसङलएको बताउँछन्। बजारमा माग घटेका कारण मूल्य घट्नु, सरकारको आन्तरिक कर्जा कम हुनु र निजी क्षेत्रमा जाने कर्जा वृद्धि अझै उत्साहजनक हुन नसक्नु, विकास खर्च गर्न नसक्नु, राजस्व परिचालन पनि राम्रो नहुनु, सरकारले खर्च नबढाउनु, बरु मौज्दात खर्बौंमा रहँदा अझै अर्थतन्त्र सङ्लिन नसकेको उनको तर्क छ। उत्पादन बढेर आपूर्ति धेरै हँुदा मूल्य घटे पनि त्यसले रोजगारी बढाउने गर्छ। त्यो राम्रो हो, थापा भन्छन्, तर अहिले यसो भएर मूल्य घटेको होइन। बजारमा उत्पादन छैन तर माग पनि कमजोर भएको छ। माग नबढेका कारण मन्दी भएकाले मूल्य घटेको हो। आर्थिक गतिविधि राम्रो नभएकै कारण सरकारले अपेक्षाकृत राजस्व संकलन गर्न नसकेको उनको ठहर छ। अर्थविद् डाचन्द्रमणि अधिकारी समग्रमा मुलुकले लगानी बढाउन नसक्नु र उत्पादन बढाउन नसक्दा आन्तरिक अर्थतन्त्र कमजोर भएको औंल्याउँछन्। उनका अनुसार कृषि, खनिज क्षेत्रको उत्पादनमा जोड दिनुपर्यो, निर्माण क्षेत्रमा विस्तार गर्नुपर्यो। यद्यपि, निर्माण क्षेत्र क्रमशः बढ्ने संकेत देखिएको उनको भनाइ छ। अहिलेको अर्थतन्त्र चुनौतीपूर्ण घडीमा छ। जबसम्म उत्पादन बढ्दैन, स्थिति सुध्रदैन। अहिले आयातित वस्तुमा भटमास, सोयाबिन र पामको कच्चा पदार्थ ल्याएर तेल निर्यात गरेको स्थिति छ। दुवैमा यी वस्तुको हिस्सा बढी छ, उनले भने, यसैले अब बजेटको कार्यान्वयन गर्दा र प्रदेश तथा स्थानीय तहको बजेट आउँदा उत्पादन र उत्पादकत्व बढाउने हुनुपर्यो। जसले मान्छेलाई काम र गोजीमा दाम बढाउने खालको हुनुपर्यो। समग्रमा विश्व अर्थतन्त्र सुधारोन्मुख रहे तापनि पछिल्लो समयमा देखिएको भूराजनीतिक परिस्थितिका कारण अनिश्चितताको अवस्था कायम छ। विकसित मुलुकहरूले अवलम्बन गर्न थालेका व्यापार, आप्रवासन र वैदेशिक सहयोग नीतिका कारण विश्वव्यापी रूपमा आर्थिक वृद्धि र मुद्रास्फीतिमा असर पर्न सक्ने जोखिम पनि देखिएको छ। यसबीच केन्द्रीय बैंकले चालु आवमा सजगतापूर्वक लचिलो कार्यदिशालाई निरन्तरता दिइएको मौद्रिक नीतिबाट मूल्य स्थिरता तथा बाह्य क्षेत्र स्थायित्व कायम राख्दै आर्थिक क्रियाकलाप विस्तारमा थप सहयोग पुग्ने अपेक्षा गरेको छ। साथै नेपाल सरकारले लिएको आर्थिक वृद्धिको लक्ष्य हासिल गर्न सहयोग पुग्ने अपेक्षा गरिएको छ। तर, अवस्था भने चुनौतीपूर्ण रहेको सरोकारवालाहरू औंल्याउँछन्। महँगी नियन्त्रण तर मन्दीले घटेको लामो समयदेखि महँगीको मार खेपिरहेका आम उपभोक्तालाई पछिल्लो समय भने केही राहत महसुस भएको छ। ०८२ वैशाखमा वार्षिक विन्दुगत उपभोक्ता मुद्रास्फीति २७७ प्रतिशत छ। गत वर्ष वैशाखमा मुद्रास्फीति ४४० प्रतिशत थियो। अझ चालु आवको १० महिना अवधिमा मुद्रास्फीति गत मंसिर (चालु आवको ६ महिना) मा तोकिएको सीमाभन्दा माथि अर्थात् ६०५ प्रतिशत थियो। जबकि चालु आवमा मुद्रास्फीतिलाई ५ प्रतिशतको हाराहारीमा राख्न मौद्रिक विस्तारबाट मूल्यमा चाप पर्न नदिने गरी मौद्रिक व्यवस्थापन गर्ने नीति लिइएको थियो। वैशाखमा खाद्य तथा पेय पदार्थ समूहको मुद्रास्फीति १५२ प्रतिशत र गैरखाद्य तथा सेवा समूहको मुद्रास्फीति ३४५ प्रतिशत छ। यस्तै, खाद्य तथा पेय पदार्थ समूहअन्तर्गत घ्यू तथा तेल उपसमूहको वार्षिक विन्दुगत उपभोक्ता मूल्य सूचकांक ११०८ प्रतिशत, फलफूलको ६१५ प्रतिशत, दाल तथा गेडागुडीको ५१७ प्रतिशत र गैरमदिराजन्य पेय पदार्थको ४७० प्रतिशतले बढेको छ भने तरकारी उपसमूहको वार्षिक विन्दुगत उपभोक्ता मूल्य सूचकांक ८११ प्रतिशत, मरमसलाको २२० प्रतिशत र माछा तथा मासुको ०४८ प्रतिशतले घटेको छ। यस्तै, गैरखाद्य तथा सेवा समूहअन्तर्गत विविध वस्तु तथा सेवा उप समूहको वार्षिक विन्दुगत उपभोक्ता मूल्य सूचकांक ९०४ प्रतिशत, शिक्षाको ५८८ प्रतिशत, कपडाजन्य तथा जुत्ताचप्पलको ५२३ प्रतिशत, फर्निसिङ तथा घरायसी उपकरणको ३९९ प्रतिशत र रेस्टुरेन्ट तथा आवास सेवाहरूको ३१६ प्रतिशतले बढेको छ। सुधारोन्मुख निर्यात मुलुकको निर्यातमा सुधारोन्मुख स्थिति देखिएको छ। गत आर्थिक वर्षको १० महिनामा ३६ प्रतिशतले घटेको कुल वस्तु निर्यात चालु आर्थिक वर्ष २०८१८२ को सोही महिनामा भने ७२७ प्रतिशतले वृद्धि भएको छ। यसरी निर्यातको आकार बढ्दा वैशाखसम्म २ खर्ब १७ अर्ब ९१ करोडको निर्यात भएको छ। यो निर्यात विगत २ आर्थिक वर्ष यताकै अधिक हो। अझ गन्तव्यका आधारमा भारत, चीन र अन्य मुलुकतर्फको निर्यात क्रमशः १०४७ प्रतिशत, ५१ प्रतिशत र ४२ प्रतिशतले वृद्धि भएको छ। वस्तुगत आधारमा भटमासको तेल, पोलिस्टरको धागो, चिया, जुटका सामान, पिना लगायतका वस्तुको निर्यात बढेको छ। तर, यसअवधिमा पाम तेल, जिंक सिट, तयारी पोसाक, जुस, अलंैचीलगायत वस्तुको निर्यात घटेको छ। यता कुल वस्तु आयात १३१ प्रतिशतले वृद्धि भएको छ। जसअनुरूप १० महिनामा १४ खर्ब ७४ अर्ब १९ करोड रुपैयाँ बराबरको आयात भएको छ। गत वर्षको सोही अवधिमा यस्तो आयातमा २४ प्रतिशतले कमी आएको थियो। सो आयातमा भटमासको कच्चा तेल, चामलधान, खाने तेल, यातायातका उपकरण, सवारीसाधन तथा स्पेयर पार्टस्, स्पन्ज आइरनलगायत वस्तुको आयात बढेको छ। यसबाहेक पेट्रोलियम पदार्थ, सुन, विद्युत्तीय उपकरण, रासायनिक मल, कोइलालगायत वस्तुको आयात घटेको छ। बर्सेनि मुलुकले गर्ने निर्यातभन्दा आयातको आकार अधिक हँुदा निरन्तर व्यापार घाटाकै स्थिति हुने गरेको छ। आन्तरिक उत्पादन नहुँदा आयातित वस्तुकै भर पर्नु परेकाले यो स्थिति देखिएको जगजायर छ। यद्यपि, पछिल्लो समय निर्यातमा झिनो सुधार हँुदा व्यापार घाटामा थोरै कमी भने आएको देखिन्छ। आर्थिक वर्ष २०८१८२ को दश महिनामा कुल वस्तु व्यापार घाटा ६७ प्रतिशतले वृद्धि भई १२ खर्ब ५६ अर्ब २८ करोड पुगेको छ। गत वर्षको सोही अवधिमा यस्तो घाटामा २३ प्रतिशतले कमी आएको थियो। रेमिट्यान्समा नयाँ रेकर्ड वैदेशिक रोजगारीमा जानेको संख्या बढेसँगै रेमिट्यान्स पनि बढ्दो क्रममा छ। आर्थिक वर्ष २०८१८२ को दश महिनामा विप्रेषण आप्रवाह १३२ प्रतिशतले वृद्धि भई १३ खर्ब ५६ अर्ब ६१ करोड पुगेको छ। अझ गत आव अहिलेको भन्दा बढी वृद्धि भएको थियो। गत वर्षको सोही अवधिमा विप्रेषण आप्रवाह १६९ प्रतिशतले बढेको थियो। वैशाख महिनामा मात्रै विप्रेषण आप्रवाह १ खर्ब ६५ अर्ब ३० करोड रहेको छ। गत वर्षको वैशाखमा १ खर्ब १५ अर्ब ९९ करोड भित्रिएको थियो। समग्रमा यस अवधिमा अमेरिकी डलरमा विप्रेषण आप्रवाह १०५ प्रतिशतले वृद्धि भई ९ अर्ब ९६ करोड पुगेको छ। गत आर्थिक वर्ष यस्तो आप्रवाह १४८ प्रतिशतले बढेको थियो। यस अवधिमा वैदेशिक रोजगारीका लागि अन्तिम श्रम स्वीकृति (संस्थागत तथा व्यक्तिगतनयाँ) लिने नेपालीको संख्या ४,०५,६१० र पुनः श्रम स्वीकृति लिनेको संख्या २,८०,३१४ रहेको छ। गत आर्थिक वर्षको सोही अवधिमा यस्तो संख्या क्रमशः ३,७३,३०७ र २,३६,३९८ रहेको थियो। चालु खाता र शोधनान्तर स्थिति निरन्तर बचतमा देशबाट बाहिरीने भन्दा भित्रिने विदेशी मुद्रा अधिक हुँदा लामो समयदेखि शोधनान्तर बचतमा छ। यसअघि आर्थिक वर्ष २०७८७९मा शोधनान्तर २५ अर्ब २३ करोड रुपैयाँले घाटामा थियो। यसपछि निरन्तर बचतमा देखिन्छ। चालु आवमा त झन् शोधनानतरको आकार बढेको छ। यस अवधिमा शोधनान्तर स्थिति ४ खर्ब ३८ अर्ब ५२ करोडले बचतमा छ। गत वर्षको सोही अवधिमा शोधनान्तर स्थिति ३ खर्ब ९२ अर्ब ६४ करोडले बचतमा थियो। अमेरिकी डलरमा गत आर्थिक वर्षको सोही अवधिमा २ अर्ब ९५ करोडले बचतमा रहेको शोधनान्तर स्थिति समीक्षा अवधिमा ३ अर्ब २३ करोडले बचतमा छ। यससँगै, चालु खाता पनि निरनतर बचतमा छ। यस अवधिमा चालु खाता २ खर्ब ५५ अर्ब ९३ करोडले बचतमा छ। गत वर्षको सोही अवधिमा चालु खाता १ खर्ब ९३ अर्ब ३१ करोडले बचतमा थियो। अमेरिकी डलरमा गत वर्षको सोही अवधिमा १ अर्ब ४५ करोडले बचतमा रहेको चालु खाता समीक्षा अवधिमा १ अर्ब ८९ करोडले बचतमा छ। यससँगै, यस अवधिमा १० अर्ब ६० करोड रुपैयाँको प्रत्यक्ष वैदेशिक लगानी (ईक्वीटी मात्र) भित्रिएको छ। गत आर्थिक वर्षको सोही अवधिमा यस्तो प्रत्यक्ष वैदेशिक लगानी (ईक्वीटी मात्र) ७ अर्ब ५ करोड रहेको थियो। वैदेशिक अध्ययनमा ठूलो रकम बाहिरिँदै विदेशी मुद्रा बाहिरिने अर्को ठूलो क्षेत्र वैदेशिक अध्ययन पनि बन्दै गएको छ। चालु आवको दश महिनासम्ममा शिक्षातर्पको खर्च १ खर्ब १२ अर्ब ४४ करोड पुगेको छ। गत आवको सोही अवधिमा १ खर्ब ४ अर्ब २५ करोड शिक्षातर्फ खर्च भएको थियो। सेवा खाताअन्तर्गत भ्रमण व्यय १७९ प्रतिशतले वृद्धि भई १ खर्ब ८५ अर्ब ३ करोड पुगेकोमा पनि बढी हिस्सा वैदेशिक अध्ययन गर्न गएकोबाट भएको छ। जसअन्तर्गत शिक्षामा १ खर्ब १२ अर्ब हाराहारी खर्च हुँदा बाँकी ७२ अर्ब ५९ करोड रुपैयाँ विदेश भ्रमण र उपचारमा भएको देखिन्छ। यसर्थ, नेपालबाट भ्रमणअन्तर्गत घुम्न, स्वास्थ्य र शिक्षामार्फत बाहिरिने रकमको ठूलो हिस्सा शिक्षा हो। यसकारण नेपालमा घुम्न आउने पर्यटन लगायतको आम्दानीभन्दा विदेश घुम्न, पढ्न र उपचार गर्न जाने नेपालीले गरेको खर्चको आकार ठूलो हुँदा समग्रमा सेवा खाता निरन्तर घाटामा छ। जसअनुरूप चालु आवको १० महिनामा खुद सेवा आय ८६ अर्ब ५३ करोडले घाटामा छ। गत आर्थिक वर्षको सोही अवधिमा खुद सेवा आय ५० अर्ब ३१ करोड रुपैयाँले घाटामा रहेको थियो। यद्यपि, सेवा खाताअन्तर्गत भ्रमण आय ८६ प्रतिशतले वृद्धि भई ७५ अर्ब ७१ करोड रुपैयाँ पुगेको छ। गत वर्षको सोही अवधिमा यस्तो आय ६९ अर्ब ७३ करोड रहेको थियो। बोक्रो राम्रै देखिए पनि भित्री अर्थात् आन्तरिक अर्थतन्त्रमा भने धेरै सुधार आउन जरुरी । बजारमा औसत माग नबढेसम्म आर्थिक क्षेत्र विस्तार हुन सक्दैन। यो नै अहिलेको मुख्य चुनौती रहेको छ । संघीय सरकारको बजेट कार्यान्वयन गर्दा र प्रदेश तथा स्थानीय तहका बजेट आउँदा उत्पादन र उत्पादकत्व बढाउने हुनुपर्छ । बजारमा उत्पादन छैन, माग पनि कमजोर भएको छ। माग नबढेका कारण मन्दी छ। त्यसैकारण मूल्य घटेको हो। सरकारले मौज्दात थुपार्दा बजारमा पैसा गएन सरकारको विकास खर्च प्रणाली सुस्त छ। सरकारले खर्च नगरेको पैसा अर्बौं थन्किएको छ। गत वैशाख मसान्तमा केन्द्रीय बैंकमा रहेका सरकारका विभिन्न खातामा ३६० अर्ब ९८ करोड (प्रदेश सरकार तथा स्थानीय सरकारको खातामा रहेको रकमसमेत) नगद मौज्दात रहेको छ। २०८१ असार मसान्तमा यस्तो मौज्दात ९३ अर्ब ९६ करोड रहेको थियो। सरकारले खर्च गर्नुपर्ने रकम मौज्दातको रूपमा रहँदा अर्थतन्त्र चलायमान हुन नसकेको टिप्पणी गर्छन्, नेपाल राष्ट्र बैंकका पूर्वकार्यकारी निर्देशक नरबहादुर थापा। यता सरकारको कुल राजस्व परिचालन (प्रदेश सरकार तथा स्थानीय सरकारमा बाँडफाँट हुने रकमसमेत) ९ खर्ब २२ अर्ब ४३ करोड पुगेको छ। यसअन्तर्गत कर राजस्व ८ खर्ब २८ अर्ब ९४ करोड र गैरकर राजस्व ९३ अर्ब ४९ करोड परिचालन भएको छ। निजी क्षेत्रमा अझै कर्जा बढ्न सकेन बैंक तथा वित्तीय संस्थाबाट निजी क्षेत्रतर्फ प्रवाह हुने कर्जा १२५ प्रतिशतसम्मले वृद्धि हुने प्रक्षेपण गरिएकामा चालु आवको १० महिनामा ७३ प्रतिशतले मात्रै वृद्धि भएको छ। सो दरमा वृद्धि हँुदा निजी क्षेत्रमा प्रवाहित कर्जा ३ खर्ब ६८ अर्ब ६८ करोड (७३ प्रतिशत) ले बढेको छ। गत आवको सोही अवधिमा यस्तो कर्जा २ खर्ब २५ अर्ब २४ करोड (४७ प्रतिशत) ले बढेको थियो। वार्षिक विन्दुगत आधारमा २०८२ वैशाख मसान्तमा बैंक तथा वित्तीय संस्थाहरूबाट निजी क्षेत्रतर्प प्रवाहित कर्जा ८४ प्रतिशतले बढेको छ। २०८२ वैशाख मसान्तमा बैंक तथा वित्तीय संस्थाहरूबाट निजी क्षेत्रमा प्रवाहित कर्जामध्ये गैरवित्तीय संस्थागत क्षेत्रतर्फ प्रवाह भएको कर्जाको अंश ६३१ प्रतिशत र व्यक्तिगत तथा घरपरिवार क्षेत्रतर्फ प्रवाह भएको कर्जाको अंश ३६९ प्रतिशत रहेको छ। विदेशी विनिमय सञ्चिति २५ खर्ब माथि रेमिट्यान्स बढिरहेकाले नेपालमा विदेशी मुद्रा बढी जम्मा भइरहेको छ। जसले मुलुकको विदेशी विनिमय सञ्चितिको आकार दिन प्रतिदिन बढ्दो क्रममा छ। यस्तो मुद्रा वैशाखसम्म २५ खर्ब १२ अर्ब ९५ करोड पुगेको छ। जबकि, गत असार मसान्तमा २० खर्ब ४१ अर्ब १० करोडबराबर थियो। यसबीच विदेशी विनिमय सञ्चिति २३१ प्रतिशतले वृद्धि भएको छ। कुल सञ्चिति अहिलेसम्मकै उच्च हो। अमेरिकी डलरमा यस्तो सञ्चिति २०८१ असार मसान्तमा १५ अर्ब २७ करोड रहेकोमा २०८२ वैशाख मसान्तमा २०५ प्रतिशतले वृद्धि भई १८ अर्ब ४० करोड पुगेको छ। विशेष गरेर कुल विदेशी विनिमय सञ्चितिमध्ये नेपाल राष्ट्र बैंकमा रहेको सञ्चिति २२ खर्ब ११ अर्ब ११ करोड पुगेको छ। यस्तै, बैंक तथा वित्तीय संस्था (नेपाल राष्ट्र बैंकबाहेक) सँग ३ खर्ब १ अर्ब ८३ करोड कायम छ। सो अवधिसम्म कुल विदेशी विनिमय सञ्चितिमा भारतीय मुद्राको अंश २१२ प्रतिशत छ। उक्त सञ्चितिबाट १४६ महिनाको वस्तु तथा सेवा आयात धान्न पर्याप्त रहने देखिएको छ। जबकि, केन्द्रीय बैंकले कम्तीमा ७ महिनासम्मको वस्तु तथा सेवा आयात धान्न पर्याप्त हुने गरी विदेशी विनिमय सञ्चिति कायम गर्ने मौद्रिक नीतिको लक्ष्य रहेको थियो। तथापि, आर्थिक वर्ष २०८१८२ को दश महिनाको आयातलाई आधार मान्दा बैकिङ क्षेत्रसँग रहेको विदेशी विनिमय सञ्चिति १७४ महिनाको वस्तु आयात र १४६ महिनाको वस्तु तथा सेवा आयात धान्न पर्याप्त रहने देखिएको हो। विदेशी विनिमय सञ्चितिको कुल गार्हस्थ्य उत्पादन, कुल आयात र विस्तृत मुद्रा प्रदायसँगका अनुपातहरू क्रमशः ४११ प्रतिशत, १२१४ प्रतिशत र ३३८ प्रतिशत रहेका छन्।"
सरकारलाई गिज्याइरहेको अनागरिकको कहालीलाग्दो दृश्य,"शुक्लाफाँटा राष्ट्रिय निकुञ्ज बिस्तारको नाममा विस्थापित गरिएका नागरिकको पीडा संवेदनशील राज्यमा कल्पना नै गर्न नसकिने विषय हो । विस्थापित नागरिक ढक्का लगायतका शिविरमा २४ वर्षदेखि बस्दै आएका छन्, जहाँ उनीहरूले राज्यबाट कुनै सुस्पष्ट पहिचान, पुनस्र्थापना वा नागरिक सेवा पाएका छैनन् । न लालपुर्जा छ, न स्वास्थ्य, न त शिक्षा । न बत्ती, न त पानी । बासस्थान जंगलको छेउछाउमा छ, हात्तीले घर भत्काउँछ अनि निकुञ्जले पुनर्निर्माणमा रोक लगाउँछ । यसरी राज्यले नागरिकलाई झन् झन् अनागरिक बनाइरहेको छ । यो दृश्य कहालीलाग्दो मात्रै छैन, सरकारलाई गिज्याउँदो छ । विस्थापनपछि सरकारले अहिलेसम्म ३३ वटा आयोग गठन गरिसकेको छ । तर तीमध्ये अधिकांशले न त ठोस सिफारिस कार्यान्वयन गराए, न त पीडितहरूको जीवन सहज बनाए । यथार्थमा आयोगहरू पीडित व्यवस्थापनको भन्दा पनि राजनीतिक कार्यकर्ता व्यवस्थापनको साधन बनेका छन् । आयोगले पीडितको संख्या घटाउने वा बढाउने काम मात्रै गरेर वास्तविक पीडित झन् झन् ओझेलमा परेका छन् । यसैबाट प्रस्ट हुन्छ, सरकारले नागरिकका दुःखको होइन, दलगत स्वार्थको व्यवस्थापन गरिरहेको छ । यसरी आयोगका नाममा करोडौं रकम खर्चिएको छ । विस्थापितको जीवनशैलीमा कुनै परिवर्तन हुन सकेको छैन । राज्यद्वारा विस्थापित गरिएका नागरिकलाई २४ वर्षसम्म बेवास्ता गर्नु अत्यन्त निन्दनीय छ जुन मानवअधिकारको उलंघन पनि हो । यी नागरिकले सडकमै जन्म, सडकमै वृद्धावस्था र सडकमै मृत्यु भोगिरहेका छन् । निर्वाचनको बेला उनीहरू भोट बैंक बन्न बाध्य छन्, तर निर्वाचन सकिएपछि राज्य र दल दुवैले उनीहरूलाई बिर्सन्छन् । जंगलबीच बालबालिका, वृद्ध, महिला बस्न बाध्य हुनु कुनै सभ्य समाजको लक्षण होइन । सरकारले तत्काल ३३औं आयोगको सिफारिस अनुसार २ हजार २७ परिवारको व्यवस्थापन प्रक्रिया अघि बढाउनु आवश्यक छ । ती सिफारिसमा उल्लेख गरिए झैं लालपुर्जासहित जमिन वा नगद राहत दिएर उनीहरूलाई पुनः मानवोचित जीवनमा फर्काउनु आजको आवश्यकता हो । आयोग बनाएर समय, स्रोत र जनविश्वासको दोहन गर्ने काम अब रोकिनुपर्छ । तिनै नागरिकले वर्षौं अगाडि नेपालको वन्यजन्तु संरक्षणमा आफ्नो थातथलो त्यागेका हुन् । उनीहरू नै नेपालको जैविक विविधताको रक्षक पनि हुन् । आज उनीहरू राज्यबाट उपेक्षित छन् भने भोलिका दिनमा कसरी कसैले राष्ट्रका लागि आफ्नो जग्गा, जीवन वा भविष्य त्याग्न सक्ला ? यसैले अब देउरालीमा रमाउने होइन, पीडितको घरघर पुगेर समस्या समाधान गर्ने सरकार बन्नुपर्छ । सरकारको पहिलो कर्तव्य नागरिकको संरक्षण हो । ढक्का शिविरका नागरिकलाई राज्यले अनागरिक बनाउने होइन, सम्मानपूर्वक नागरिक बनाउने पहल गर्नुपर्छ । राजनीतिक गफ होइन, व्यवहारमा देखिने पुनस्र्थापनाको कारबाही आजको अपरिहार्यता हो । अब राज्यले सहजीकरण गर्ने कि अझै पनि पीडितलाई सास्ती दिने ? यो गम्भीर प्रश्न हो, जसको उत्तर तत्काल जनताले मागिरहेका छन् । नागरिकलाई विस्थापित गरेर आयोग गठनका नाममा अल्झ्याइराख्ने सरकारी रवैयाको अन्त्य गरिनुपर्छ । नागरिकको पुनस्र्थापनामा स्थानीय सरकारले पनि चासो र चिन्ता दिनुपर्छ । सरकारले नागरिकलाई संरक्षण गर्ने पहिलो दायित्वलाई अग्राधिकारमा राखेर काम गर्नुपर्छ । शुक्लाफाँटाका विस्थापित नागरिकलाई यथाशीघ्र व्यवस्थापन गरिनुपर्छ । सरकारले त्यसतर्फ समयमै ध्यान देओस् । यो पनि पढ्नुहोस २४ वर्षमा ३३ आयोग : आरक्षपीडितका समस्या जस्ताको तस्तै"
हिमाली पहिरो पूर्वानुमानमा एआई !,"नेपालजस्तो पर्वतीय भूगोल भएको मुलुकमा वर्षायामसँगै पहिरोको समस्या सुरु भइहाल्छ । सामान्य रूपमा दोहोरिने प्राकृतिक विपद् बनेको छ यो । विशेषगरी लवाङ, सोलुखुम्बु, सिन्धुपाल्चोक र गिरीबगरजस्ता उच्च जोखिमयुक्त पहाडी जिल्लामा हरेक वर्ष अवैज्ञानिक सडक निर्माण, डढेलो, अवैध वन कटान र अत्यधिक वर्षाका कारण ठूला पहिरोहरू गइरहन्छन् । यस्ता प्राकृतिक प्रकोपले सयौं परिवार विस्थापित हुने, जनधनको ठूलो क्षति हुने र स्थानीय पूर्वाधारहरू नष्ट हुने अवस्था छ । जलवायु परिवर्तनका असरहरूसँगै यस्ता जोखिम अझै बढ्न सक्ने देखिएकाले दीर्घकालीन समाधानका उपायहरू खोज्नु अपरिहार्य भएको छ । यस्तो अवस्थामा आधुनिक प्रविधिको प्रयोग, विशेषगरी कृत्रिम बुद्धिमत्ता (एआई), एक नयाँ आशाको संकेत बनेको छ । एआई प्रणालीहरूले स्याटलाइट इमेज, भौगोलिक सूचना प्रणाली (जीआईएस), मौसम पूर्वानुमान तथ्यांक र भूतपूर्व घटनाको विश्लेषणमार्फत जोखिमपूर्ण क्षेत्रहरूको पहिचान गर्न सक्छन् । यी प्रविधिले समयमै चेतावनी प्रदान गरेर पहिरोबाट हुने सम्भावित क्षति कम गर्न सघाउन सक्छन् । अब नेपालको भौगोलिक विशेषता र स्रोतहरूको उपयोग गर्दै यस्ता स्मार्ट प्रणालीहरूको विकास र प्रयोगलाई प्राथमिकता दिनुपर्ने आवश्यकता छ । यही प्रविधिमार्फत नेपालले पहिरो जोखिम न्यूनीकरणमा महत्त्वपूर्ण फड्को मार्न सक्छ । आजको प्रविधि युगमा विश्वका धेरै मुलुकले पहिरोको जोखिम पूर्वानुमान गर्न कृत्रिम बुद्धिमत्ता (एआई)को प्रयोग गरिरहेका छन् । जापानमा भूकम्प र पहिरोसँग सम्बन्धित चेतावनी प्रणालीमा राडार, मौसमसम्बन्धी तथ्यांक र एआई आधारित एल्गोरिदम प्रयोग गरिन्छ । यी प्रविधिहरूको सहयोगले पहिरोको सम्भावना समयमै थाहा पाउन सकिन्छ र प्रभावित क्षेत्रका बासिन्दालाई तत्काल जानकारी दिइन्छ । स्विटजरल्यान्डमा पनि अत्यधिक वर्षा, हिमपात पग्लने प्रक्रिया र भूचाललाई निरन्तर ट्र्याक गरेर रिअल टाइममा पहिरोको जोखिम मूल्यांकन गरिन्छ । यस्ता प्रविधिले जोखिम क्षेत्रमा मानवीय र भौतिक क्षति न्यून गर्न ठूलो योगदान पुर्याएका छन् । यसैगरी, अमेरिकाको क्यालिफोर्निया राज्यमा जंगल डढेलोपछि हुने पहिरोको निगरानी (यलआईडीएआर) प्रविधि, ड्रोन र एआई प्रणालीबाट गरिन्छ । यी प्रविधिहरूले पहिरोको सम्भाव्यता नक्सा बनाउन, जोखिमको स्तर मापन गर्न र सटिक चेतावनी दिन महत्त्वपूर्ण भूमिका खेलिरहेका छन् । यस्ता वैश्विक अभ्यासहरू नेपालजस्तो भौगोलिक विविधता भएको देशमा पनि प्रयोग गर्न सकिन्छ । तर, नेपालको भूपरिवेश, स्रोतसाधन र स्थानीय समुदायको पहुँचलाई ध्यानमा राखी यस्ता प्रणालीहरूलाई परिमार्जन गरेर लागू गर्नुपर्छ । जसले दीर्घकालीन रूपमा सुरक्षित र दिगो पहिरो व्यवस्थापनमा मद्दत पुर्याउनेछ । नेपालका हिमाली तथा पहाडी क्षेत्रहरू पहिरोको दृष्टिकोणले अत्यन्त संवेदनशील छन् । यस समस्याको समाधानका लागि पछिल्लो समयमा प्रविधिको सहयोगमा उल्लेखनीय पहलहरू हुँदै आएका छन् । पहिलो, त्रिभुवन विश्वविद्यालयमा एक अनुसन्धान टोलीले (टीसीएन) नामक एआई मोडेल प्रयोग गरेर पहिरो पूर्वानुमान गर्ने प्रयोग गरेका छन् । यस मोडेलले विगतको वर्षा, हिउँ पग्लिने गति, पानीको बहाव र भूबनावटजस्ता तथ्यांकहरूलाई प्रयोग गरी भविष्यमा पहिरो हुनसक्ने सम्भावनाहरूको सटिक अनुमान गर्न सक्छ । यो मोडेल अन्य प्रसिद्ध प्रविधिहरू जस्तै यलएसटीएम र एसभीआरको तुलनामा अझ राम्रो नतिजा दिन सफल भएको छ । वैज्ञानिकहरूले यसमार्फत आरएमएसई ००२३ र एमएई ००११ जस्ता प्रभावकारी परिणाम प्राप्त गरेका छन् । जसले नेपालमा एआई आधारित पूर्वानुमान प्रणालीको सम्भावनालाई थप सशक्त बनाएको छ । दोस्रोतर्फ, इन्स्टिच्युट अफ हिमालयन रिस्क रिडक्सनले पनि पहिरो पूर्वानुमानमा व्यावहारिक प्रयोग गर्दै आएको छ । पूजा लामिछानेको नेतृत्वमा बनेको यस संस्थाको टोलीले स्याटेलाइट तस्बिर, विगतका पहिरो तथ्यांक, मौसमसम्बन्धी डाटा र भूभौगोलिक जानकारीलाई एउटै एआई मोडेलमा एकीकृत गर्दै प्याच स्तरको अर्थात् सानो क्षेत्रको पहिरो जोखिम विश्लेषण गर्ने प्रविधि विकास गरिरहेको छ । भविष्यमा यो प्रविधि मोबाइल एपमार्फत नागरिक सहभागितासहित प्रयोगमा ल्याइने योजना छ । जसमा स्थानीय बासिन्दाले आफ्नो क्षेत्रको तस्बिर पठाएर तिनीहरूले त्यहाँ पहिरोको जोखिमबारे प्रत्यक्ष जानकारी प्राप्त गर्न सक्नेछन् । नेपाल सरकारको खानी तथा भूगर्भ विभागले पनि जर्मन सरकारको सहकार्यमा पोखरा र सिन्धु बस्तीमा पहिरो चेतावनी प्रणाली विकासको काम अघि बढाएको छ । विभागले यलआईडीएआर, ड्रोन, जीआईएस र एआई प्रविधिको समायोजनमार्फत वर्षासीमा निर्धारण गरेर कति पानी परेपछि पहिरो जाने जोखिम हुन्छ भन्ने यकिन जानकारी दिन सक्ने प्रणाली बनाउने तयारी गरेको छ । यसले स्थानीय सरकारहरूलाई समयमै सूचना प्रदान गरेर जनधनको सुरक्षा गर्न महत्त्वपूर्ण भूमिका खेल्नेछ । नेपालका हिमाली क्षेत्रहरूमा कृत्रिम बुद्धिमत्तामार्फत पहिरो पूर्वानुमान प्रणाली प्रयोग गर्दा केही महत्त्वपूर्ण चुनौतीहरू देखा परेका छन् । पहिलो र सबैभन्दा ठूलो समस्या हो, तथ्यांकको अभाव । अधिकांश दुर्गम हिमाली जिल्लामा स्थायी मौसम मापन स्टेसनहरू छैनन्, जसले गर्दा समयअनुसारको सटिक तथ्यांक संकलन सम्भव हुँदैन । यद्यपि स्याटेलाइट तस्बिर र दूरवर्ती सेन्सरहरूमार्फत केही हदसम्म तथ्यांक संकलन भइरहे पनि ती तथ्यांक यथार्थ स्थान र परिस्थितिअनुसार सधैं भरपर्दो नहुन सक्छन् । पहिरोको जोखिम सटिक रूपमा अनुमान गर्न विगतको वातावरणीय तथ्यांक अनिवार्य हुन्छ, जुन अहिले धेरै क्षेत्रमा अभावमा छ । दोस्रो चुनौती हो, प्राविधिक जनशक्तिको कमी । एआई प्रविधि प्रयोग गर्न प्राविधिक विज्ञता, तालिम प्राप्त जनशक्ति र आवश्यक पूर्वाधारको आवश्यकता हुन्छ । नेपालमा अझै पनि मेसिन लर्निङ, डाटा साइन्स र भूस्थानिक विश्लेषणजस्ता क्षेत्रमा सीमित मात्रामा दक्ष जनशक्ति उपलब्ध छन् । यस किसिमको अभावले प्रविधिको प्रयोगलाई दायरा र प्रभावकारिता दुवैमा असर पुर्याएको छ । तेस्रो र महत्त्वपूर्ण चुनौती भनेको सर्वसाधारणमा प्रविधिको पहुँचको सीमितता हो । ग्रामीण र पहाडी क्षेत्रमा इन्टरनेट सुविधा, भाषा बुझ्ने क्षमता तथा प्रविधिसँगको परिचय कमजोर हुँदा पूर्वानुमान प्रणाली वा मोबाइल एप प्रयोग गरेर समयमै चेतावनी दिन कठिन हुन्छ । यस कारण, प्रविधि विकास भए पनि त्यसको प्रत्यक्ष लाभ समुदायसम्म पुर्याउन अझै समय लाग्ने देखिन्छ । हाल देखिएका चुनौतीका बाबजुद नेपालमा एआईको प्रयोग गरेर पहिरो पूर्वानुमान गर्ने क्षेत्रमा आशाजनक सम्भावना जगाउन सकिन्छ । पहिलो सम्भावना हो, एकीकृत चेतावनी प्रणालीको विकास । टीसीएन, यलआईडीएआर प्रविधि, मोबाइलसेन्सर र स्याटलाइट डाटालाई एउटै प्लेटफर्ममा समेटेर रियलटाइममा चेतावनी दिने स्मार्ट प्रणाली बनाउनुपर्ने समय आएको छ जुन अब धेरै टाढाको कुरो होइन । यस्तो प्रणालीले बाढी, भारी वर्षा, जमिनको चाल र हिउँ पग्लनेजस्ता घटकहरूलाई मूल्यांकन गरेर पहिरोको जोखिमबारे समयमै अनुमान गर्नसक्छ । सामुदायिक सचेतना र सहभागिता पनि भविष्यको पहिरो जोखिम व्यवस्थापनमा महत्त्वपूर्ण भूमिका खेल्न सक्छ । स्थानीय सरकार, रेडियो स्टेसन तथा मोबाइल नेटवर्कमार्फत एसएमएस वा सूचना प्रसारण गरी जनतालाई सजग गराउन सकिन्छ । साथै, नागरिक विज्ञानको प्रयोग गरेर स्थानीय बासिन्दालाई डेटा संकलन र निगरानीको प्रक्रियामा समावेश गरिने हो भने सूचना प्रणाली अझ प्रभावकारी र विश्वसनीय बन्न सक्छ । अन्ततः, सस्तो र पहुँचयोग्य प्रविधिको विकास, जसमा नेपाली भाषामा आधारित एप, ग्रामीणमैत्री युजर इन्टरफेस र कममूल्यको स्मार्ट सेन्सर प्रयोग हुन्छ, ले सबै वर्गका जनतासम्म यो सेवा पुर्याउन सक्नेछ । यस्तो समग्र प्रयासले हिमाली नेपाललाई पहिरो जोखिम न्यूनीकरणको दिशामा सुरक्षित भविष्यतर्फ अग्रसर गराउनेछ । नेपालको हिमाली भूभाग भौगोलिक रूपमा अत्यन्तै संवेदनशील क्षेत्र हो जहाँ वर्षेनी पहिरोका घटनाहरूले जनधनको क्षति पुर्याइरहेका छन् । यस्तो प्राकृतिक जोखिमलाई पूर्णरूपमा नियन्त्रण गर्नु असम्भव भए पनि यसको प्रभावलाई न्यून पार्न आधुनिक प्रविधि र अनुसन्धानले महत्त्वपूर्ण भूमिका खेल्न सक्छ । विशेषगरी, एआई आधारित प्रविधिहरूले अब पहिरो पूर्वानुमान, जोखिम मूल्यांकन र आपत्कालीन पूर्वतयारीमा उल्लेखनीय सम्भावना देखाएका छन् । टीसीएनजस्ता डिप लर्निङ मोडेलहरू पहिरो घटनाका संकेतहरूलाई पहिल्यै पहिचान गर्न प्रयोग गर्न सकिन्छ । जीआईएस र यलआईडीएआर प्रविधिहरू भूप्राकृतिक तथ्यांकलाई विश्लेषण गरेर उच्च जोखिम भएका क्षेत्रहरू छुट्ट्याउन सहयोग गर्छन् । उपग्रह चित्र र मोबाइल एपमार्फत् स्थानीय स्तरमै सूचना संकलन र सचेतना विस्तार गर्न सकिन्छ । यी सबै प्रविधिलाई मिलाएर प्रारम्भिक चेतावनी प्रणाली निर्माण गर्न सकिन्छ जसले जनजीवनलाई जोगाउन महत्त्वपूर्ण भूमिका खेल्दछ । तर, प्रविधिमात्र पर्याप्त हुँदैन । यसको प्रभावकारी कार्यान्वयनका लागि सरकार, अनुसन्धान संस्थाहरू र सबैभन्दा महत्त्वपूर्ण स्थानीय समुदायबीच सहकार्य आवश्यक हुन्छ । जब सबै सरोकारवालाबीच सहकार्य र सूचना साझेदारी हुन्छ । तबमात्र दीर्घकालीन समाधान सम्भव हुन्छ । यसरी हेर्दा, एआईको सहायताले अब नेपालका हिमाली क्षेत्रहरूमा सुरक्षित बस्ती निर्माण, स्मार्ट व्यवस्थापन र आपदासम्बन्धी प्रतिरोधात्मक क्षमता विकास गर्ने मार्ग स्पष्ट भइसकेको छ । यो प्रविधिआधारित हस्तक्षेपले केवल मानवीय क्षतिमात्र घटाउँदैन बरु दिगो विकासका लक्ष्यहरू हासिल गर्न पनि योगदान पुर्याउँछ ।"
"प्रतिनिधिसभा बैठक बस्दै, निजामति सेवा विधेयक पेश हुने","काठमाडौं : संघीय संसद्अन्तर्गत प्रतिनिधिसभाको बैठक आज अपराह्न १ बजे बस्दैछ। आजको बैठकमा उपप्रधानमन्त्री एवम् अर्थमन्त्री विष्णुप्रसाद पौडेलले वक्तव्यसहित आर्थिक वर्ष २०८२र८३ को राजश्व र व्ययको वार्षिक अनुमानमाथि सामान्य छलफल गरियोस् भन्ने प्रस्ताव पेस गर्ने र सो प्रस्तावमाथि छलफल हुने सम्भावित कार्यसूची छ । यस्तै,राज्य व्यवस्था तथा सुशासन समितिका सभापति रामहरि खतिवडाले सङ्घीय निजामति सेवा विधेयकसम्बन्धी समितिको प्रतिवेदन, २०८२ पेस गर्नुहुने कार्यसूची छ । 'भिजिट भिसा प्रकरणमा विपक्षी दलहरूले लगातार बैठक अवरुद्ध गर्दै आएका छन् । यही जेठ १३ गतेदेखि लगातार प्रतिनिधिसभाको बैठक नियमित कार्यसूचीमा प्रवेश नगरी स्थगित हुँदै आएको छ । पटकपटक सहमतिका लागि दलहरूबीच छलफल भएपनि कुनै निष्कर्ष निस्कन सकेको छैन । प्रमुख विपक्षीलगायतका प्रतिपक्षी दलको निरन्तर अवरोधका कारण संसदको बैठक पछिल्ला दिनहरूमा नियमित कार्यसूचीमा प्रवेश गर्न सकेको छैन ।"
सबै निर्णय मन्त्रिपरिषद्मा नलैजान अख्तियारको निर्देशन,"काठमाडौं : अख्तियार दुरूपयोग अनुसन्धान आयोगले प्रचलित कानुनले स्पष्ट कार्यक्षेत्र तोकेका विषयमा नीतिगत भनी निर्णय गराउने काम तत्काल बन्द गर्न तीनै तहका सरकारलाई निर्देशन दिएको छ । अख्तियारको कारबाहीबाट बच्नका लागि प्रशासनिक तहबाटै हुने निर्णय पनि मन्त्रिपरिषद्मा लगेर पारित गर्ने प्रवृत्ति बढेपछि अख्तियारले यस्तो निर्देशन दिएको हो । अख्तियारले प्रशासनिक निर्णय प्रशासनिक तहबाटै गर्नु भनी संघीय मन्त्रिपरिषद्, प्रदेश मन्त्रिपरिषद् र स्थानीय तहलाई निर्देशन दिएको हो । सरकारका सचिव तथा विभागीय प्रमुखहरूसँग छलफल गरी अख्तियारले तयार पारेको ३१बुँदे सुझावमा तोकिएको अवधि नपुगी कर्मचारी सरुवा नगर्न पनि निर्देशन दिइएको छ । स्थानीय तहका प्रमुख प्रशासकीय अधिकृत एकमुष्ट सम्बन्धित प्रदेशको मुख्यमन्त्री तथा मन्त्रिपरिषद्को कार्यालयमा सरुवा गर्ने र प्रदेश स्तरबाट नै स्थानीय तहमा दुई वर्षका लागि तोकेर कामकाज गर्न पठाउन आवश्यक प्रबन्धन गर्न पनि अख्तियारले निर्देश गरेको छ । भ्रष्टाचारीको सम्पत्ति जफत गर्न विलम्ब हुनु शासकीय प्रबन्धमा गम्भीर कमजोरी अख्तियारले भ्रष्टाचारको मुद्दा दायर गरी अन्तिम किनारा लागेर सरकारको नाममा आउनुपर्ने सम्पत्ति लामो समयसम्म अभियुक्तको स्वामित्वमा रहनु शासकीय प्रबन्धमा गम्भीर कमजोरी भएको बताएको छ । न्यायालयसँग समेत आवश्यक समन्वय गरी त्यस्तो सम्पत्ति शीघ्र सरकारको नाममा आउने व्यवस्था गर्न कसुरजन्य सम्पत्ति व्यवस्थापन विभागमार्फत प्रधानमन्त्री तथा मन्त्रिपरिषद्को कार्यालयले गर्नू भनी अख्तियारले निर्देशन गरेको छ । गत वर्ष कात्तिक २८ र २९ गते अख्तियार र नेपाल सरकारका सचिव तथा विभागीय प्रमुखहरूबीच छलफल भएको थियो । छलफलका आएका सुझावलाई सम्बन्धित सबै मन्त्रालय र मुख्यमन्त्री तथा मन्त्रिपरिषद्को कार्यालयमा पठाउन आयोगले गत वर्षकै पुस ११ गते निर्णय गरेको थियो । अख्तियारले यी सुझावहरू मंगलबार सार्वजनिक गरेको छ । आन्तरिक राजस्व अनुसन्धान विभाग, भन्सार कार्यालय एवं ट्राफिक प्रहरी कार्यालयअन्तर्गत नियन्त्रणमा आउने सवारी सम्बन्धित धनी लिन नआए प्रयोगमा ल्याउन मिल्ने कानुनी व्यवस्था मिलाउन पनि अख्तियारले सुझाव दिएको छ । विगत केही वर्षदेखि सार्वजनिक वित्तमा बढ्दो दबाबले गर्दा सरकारले नयाँ सवारीसाधन खरिद नगर्ने नीति लिएको, सरकारी कार्यालयमा सवारीसाधान अभाव रहेको तथा भएका सवारीसाधन पनि पुरानो भएको अवस्था छ । सवारीसधान सुविधा प्राप्त गर्ने पदाधिकारीले कति र कस्तो सवारीसाधन सुविधा प्राप्त गर्ने हो, इन्धनमर्मत खर्च समेतको अर्थ मन्त्रालयबाट स्पष्ट मापदण्ड तयार गरी आर्थिक अनुशासन कायम गर्न पनि अख्तियारले सुझाएको छ । अख्तियारले दिएको सुझावमा भनिएको छ,आवधिक रूपमा नियुक्त हुने व्यवस्थापकीय पदमा कार्यरत पदाधिकारीलाई सवारीसाधान र इन्धनको सट्टा यातायात सुविधाबापत रकम दिने कार्यलाई प्रोत्साहन गर्ने । विदेश भ्रमणमा कडाइ संघ, प्रदेश र स्थानीय तहका राजनीतिक र प्रशासनिक पदाधिकारीको अत्यधिक वैदेशिक भ्रमणले सार्वजनिक खर्च, सेवा प्रवाह र नागरिक स्तरमा समेत नकारात्मक प्रभाव परेको छ । जसले गर्दा स्पष्ट उद्देश्य, निर्धारित उपलब्धि, समान तहको निमन्त्रणा र आवश्यकता समेतका आधारमा मात्र भ्रमणमा जाने गरी व्यवस्थित गर्न पनि अख्तियारले निर्देश गरेको छ । भ्रमणबाट फर्किएपछि अध्ययन वा अवलोकनमा सिकेका विषय अनिवार्य रूपमा प्रतिवेदन गर्ने व्यवस्था मिलाउने पनि अख्तियारले भनेको छ । कूटनीतिक र सरकारी राहदानीको प्रयोग निजी भ्रमणमा नगरी मुलुकको प्रतिनिधित्व गर्ने काममा मात्र गर्न पनि अख्तियारको निर्देशनमा छ । तीन तहका सरकारबीच दोहोरो नपर्ने गरी निर्धारित आधार र मापदण्डमा रहेर मात्र प्राथमिकता निर्धारण गरी आयोजना तर्जुमा गर्न पनि अख्तियारको सुझाव छ । रासायनिक मलको अभाव हुन नदिन र कृषकलाई मल समयमै उपलब्ध गारउने व्यवस्था लागि रासायनिक मल खरिदमा लाग्ने समय घटाउने र प्रतिस्र्धात्मक मितव्ययी खरिद व्यवस्था मिलाउने गरी कार्यतालिका बनाई कृषि तथा पशुपक्षी मन्त्रालयले कानुनी एवं प्रक्रियागत सुधार गर्नुपर्ने सुझाव अख्तियारको छ । अनावश्यक आयोजनाहरूको डीपीआर गराउन परामर्शदाता नियुक्त गरी प्रतिवेदन लिने तर ती प्रतिवेदन कार्यान्वयनमा नल्याई थन्काएर राख्ने प्रवृत्तिको अन्त्य गर्न पनि अख्तियारले सुझाएको छ । जुनसुकै प्रकारको अनुदानको पारदर्शी पद्धति विकास गर्न उत्पादनलाई प्रोत्साहन गर्ने, सामूहिक खेतीलाई उत्पादनमैत्री बनाउने र अनुदानमा दोहोरोपन हटाउन कृषि तथा पशुपक्षी विकास मन्त्रालयले प्रदेश तथा स्थानीय तह समेतको समन्वयमा एकीकृत राष्ट्रिय मापदण्डको विकास गर्न पनि सुझाइएको छ । सरकारीसार्वजनिक निकायले केन्द्रीयस्तरबाट समेत स्वास्थ्य, सूचना प्रविधि र मुद्रण लगायतका उपकरण र सामग्री खरिद गर्ने तर लामो समयसम्म प्रयोग नगरी राख्ने, हस्तान्तरण नगर्ने प्रवृत्ति छ । यस्ता प्रवृत्तिको अन्त्य गर्न खरिद गरिने सामग्रीको आवश्यकता, सोको उपयोगिता र सञ्चालन गर्न सक्ने दक्ष जनशक्तिको सुनिश्चितता गरेर मात्र खरिद गर्ने व्यवस्था मिलाउन पनि अख्तियारको सुझाव छ । राष्ट्रिय परिचयपत्रको आबद्धता वृद्धि गर्दै सबै भुक्तानी अनिवार्य रूपमा विद्युतीय माध्यमबाट गर्ने गरी भुक्तानी प्रणाली रूपान्तरण गर्न पनि सुझाएको छ । एकै प्रकृतिका कार्यका लागि धेरै निकायले छुट्टाछुट्टै सफटेयर खरिद गर्ने कार्य बन्द गरी सूचना तथा सञ्चार प्रविधि मन्त्रालय वा कुनै एउटा निकायबाट एकीकृत सफ्टवेयर निर्माण सबैले उपयोग गर्ने व्यवस्था मिलाउन पनि अख्तियारको सुझाव छ । वन क्षेत्रको जग्गा कानुनविपरीत लिजमा दिने, जग्गाको हक भोग नलिई सार्वजनिक निर्माण गर्ने, तोकिएको मापदण्ड र सर्तविपरीत खानी सञ्चालन गर्ने जस्ता कार्य तत्काल रोक्न पनि अख्तियारको निर्देशनमा छ । हदबन्दीभन्दा बढी सरकारका नाममा ल्याऊ अख्तियारले हदबन्दीभन्दा बढी भनी निर्णय भइसकेका सार्वजनिक जग्गा अविलम्ब सरकारको नाममा ल्याएर संरक्षण गर्न निर्देशन दिएको छ । संघ, प्रदेश र स्थानीय सरकारले विभिन्न व्यक्तिको नाममा प्रतिष्ठान स्थापना गरी बजेट विनियोजन गर्ने गरेको र यसबाट राज्यको स्रोतको दुरुपयोग भएको पनि अख्तियारले भनेको छ । अख्तियारले व्यक्तिको नाममा प्रतिष्ठान खोल्ने र बजेट उपलब्ध गराउने सम्बन्धमा पनि राष्ट्रिय मापदण्ड बनाउन निर्देश गरेको छ । संघ, प्रदेश र स्थानीय तहका साझा अधिकारको कार्यक्षेत्रमा परेको कार्यहरूमा स्पष्ट जिममेवारी नतोकिँदा काम पन्छाउने र निर्णयमा ढिलाइ हुने गरेको गुनासो वृद्धि भएको छ । यस्ता क्षेत्रको पहिचानगरी प्रधानमन्त्री तथा मन्त्रिपरिषद्को कार्यालयको नेतृत्वमा तहगत सरकारसँग समन्वयात्मक रूपले कार्यसम्पादनको व्यवस्था हुन उपयुक्त हुने देखिएको पनि अख्तियारले भनेको छ । सार्वजनिक सरकारी निकायले अख्तियारमा उजुरी परेपछि ठेक्का प्रक्रिया बीचमै रोक्ने, नापजाँच र मूल्यांकन नगर्ने, भुक्तानी रोक्ने जस्ता प्रवृत्ति पनि देखिएको उल्लेख गर्दै सार्वजनिक खरिद ऐनको प्रावधानअनुसार सम्बन्धित सार्वजनिक निकायमा, सार्वजनिक खरिद अनुगमन कार्यालयमा एवं पुनरावलोकन समितिमा उजुरी निवेदन गर्ने व्यवस्था गरिएको जानकारी पनि दिइएको छ । सबै सार्वजनिक निकायबाट सार्वजनिक खरिदसम्बन्धी प्रचलित कानुनी व्यवस्था अवलम्बन गर्ने र खरिद प्रक्रियाका सम्बन्धमा प्राप्त गुनासो कानुनबमोजिम अविलम्ब सम्बोधन हुने व्यवस्था मिलाउन पनि अख्तियारले निर्देशन गरेको छ । अख्तियारले गम्भीर प्रकृतिका अनुसन्धानमा किटान गरी कुनै काम नगर्नेनगराउने भनी लिखित निर्देशन दिएको अवस्थामा बाहेक सबै कार्यलाई निरन्तरता दिन पनि भनेको छ । कृषि उत्पादन र कृषकलाई वन्यजन्तु बाँदर, बँदेल, दुम्सी लगायतबाट क्षति पुगेका घटना वृद्धि भइरहेकाले शीघ्र उचित व्यवस्थापन गर्न निर्देशन गरेको छ ।"

शीर्षक,विवरण
नेपाल लाइफको सेल्स ट्रान्समिसन सेसन,"काठमाडौं : जीवन बीमा कम्पनी नेपाल लाइफ इन्स्योरेन्स कम्पनीले एक दिवसीय सेल्स ट्रान्समिसन सेसन सम्पन्न गरेको छ। काठमाडौंमा आयोजित कार्यक्रममा चालु आर्थिक वर्षको तेस्रो त्रैयमासको व्यापार समिक्षा गर्दै आर्थिक वर्ष २०८१८२ को बाँकी समयावधिको लागि सेल्स रणनीतिको तर्जुमा गरिएको हो। यस कम्पनीका सञ्चालक कमलेशकुमार अग्रवालको प्रमुख आतिथ्यतामा सम्पन्न कार्यक्रममा प्रमुख कार्यकारी अधिकृत प्रवीणरमण पराजुली, नायव प्रमुख कार्यकारी अधिकृत अमितकुमार कयाल, नेशनल सेल्स हेड उमापति पोखरेललगायत उच्च व्यवस्थापकहरू तथा प्रादेशिक प्रमुखहरूको सहभागिता रहेको थियो। कार्यक्रममा बोल्दै कम्पनीका सञ्चालक कमलेशकुमार अग्रवालले जीवन बिमा व्यवसाय एकदमै सेन्सिटिभ क्षेत्र रहेको बताए। उनले जीवन बिमा पोलिसी एउटा सामान्य दस्तावेज मात्र नभई यो भविष्य निर्धारण गर्ने आधारशीला र जीवनयापन गर्ने माध्यम रहेको बताए।"
बजेटलाई जनमुखी बनाउन मुख्यमन्त्रीको निर्देशन,"दाङ : लुम्बिनी प्रदेशका मुख्यमन्त्री चेतनारायण आचार्यले आर्थिक वर्ष २०८२८३ को बजेट जनमुखी बजेट बनाउन निर्देशन दिएका छन्। सन्देश दिनेगरी बजेट तर्जुमा गर्न सोहीअनुसार नीति ल्याउन मातहतका निकायलाई निर्देशन दिएका हुन्। आर्थिक मामिला तथा योजना मन्त्रालयद्वारा आयोजित बजेट तर्जुमा सम्बन्धी छलफल कार्यक्रममा मुख्यमन्त्रीले सीमित स्रोतसाधनलाई ध्यानमा राखी सुधारमुखी तथा कार्यान्वयन योग्य योजना सहितको बजेट तयारी गर्नुपर्ने बताए। हामी घाटा बजेट ल्याउने पक्षमा छैनौँ , मुख्यमन्त्री आचार्यले भने ,जति बजेटको सिलिङ बनाइएको छ, त्यसैको आधारमा सन्देश सहितका कार्यक्रम समेटेर बजेट आउँछ। कम बजेटमै सम्पन्न गर्न सकिने, जनताको अनुभूति हुने कार्यक्रमलाई प्राथमिकतामा राख्नुपर्छ। चालू आर्थिक वर्षमा झण्डै ४० अर्बको बजेट ल्याइएको भए पनि आगामी वर्षमा ३२ अर्बभन्दा बढी बजेट बनाउने अवस्था नरहेको उनले स्पष्ट पारे। यसपटक घाटाको बजेट ल्याएर अघि बढ्न सकिँदैन। त्यसैले बजेटको सीमा निर्धारण गरिएको हो , उनले भने। बजेट निर्माणका लागि प्राप्त सुझावलाई परिमार्जन गरी लैजाने र विगतका कमजोरी दोहोयाइने पक्षमा नरहेको पनि मुख्यमन्त्री आचार्यले बताए। समानीकरण अनुदान प्राप्त नहुँदा दायित्व थपिएको अवस्था रहे पनि अब त्यसबाट मुक्त भइसकेको प्रदेश सरकारले अब ऋण बोक्ने, भार थोपर्ने काम नगर्ने उनले बताए। लुम्बिनी प्रदेश सरकारले आगामी वर्षको बजेट निर्माणलाई यथार्थपरक, परिणाममुखी र जनउत्तरदायी बनाउने गरी छलफल प्रक्रिया अघि बढाएको हो। बजेटले दायित्व व्यवस्थापन, स्रोतको उचित परिचालन, सेवा प्रवाह सुधार तथा समृद्धिको दिशा देखाउने अपेक्षा गरिएको छ। कार्यक्रममा भौतिक पूर्वाधार विकास मन्त्री भूमिश्वर ढकालले आयोजनाको अवस्था हेरेर बजेटको मापदण्ड निर्माण गरिनुपर्ने बताए। विगतमा धेरै टुक्रे आयोजना क्षेत्र विकास कोषबाट आएका थिए। अब बजेट बनाउँदा यस बारेमा थप छलफल गर्नुपर्ने धारणा उनले राखे। उद्योग, पर्यटन तथा यातायात मन्त्री प्रचण्ड विक्रम न्यौपानेले कार्यान्वयन हुनेगरी बजेट निर्माण गरिनुपर्ने बताए। प्रदेश सरकारलाई सवारी चालक अनुमति पत्र छपाइको जिम्मेवारी आगामी वर्षबाट प्राप्त हुँदैछ। त्यसलाई बजेटमा समेट्नुपर्ने बताउँदै उनले उत्पादन बढाउने, रोजगार सिर्जना गर्ने र समृद्ध प्रदेश निर्माणसँग जोडिएका विषयहरूलाई प्राथमिकता दिनुपर्ने बताए। स्वास्थ्य मन्त्री खेमबहादुर सारुले मातृ मृत्यु दर, बाल मृत्यु दर, कुपोषणजस्ता समस्यालाई समाधान गर्ने गरी बजेटले प्राथमिकता दिनुपर्ने बताए। स्वास्थ्य संस्थाको भौतिक पूर्वाधार सुधार मात्र नभई सेवा प्रवाहलाई चुस्त बनाउनेगरी प्राथमिकीकरण गरिनुपर्ने उनको भनाइ थियो। सामाजिक विकास मन्त्री जन्मजय तिमिल्सिनाले शिक्षा, महिला, बालबालिका तथा ज्येष्ठ नागरिकलाई लक्षित गरेर कार्यक्रम समावेश गर्नुपर्ने बताए। ऊर्जा, जलस्रोत तथा सिँचाइ मन्त्री सीता शर्मा चौधरीले बजेट तर्जुमा छलफल गर्दा आयोजनाको क्षेत्र हेरेर सीमा तोक्नुपर्ने बताइन्। आर्थिक मामिला तथा योजना मन्त्रालयका सचिव डिलाराम पन्थीले सेवा प्रवाह चुस्त बनाउने, नागरिकको विश्वास जगाउने कार्यक्रमलाई बजेटमा समावेश गर्ने तयारी भइरहेको बताए। प्रदेशमा रहेका समस्याका सूचकहरूका आधारमा गरिबी निवारण, शिक्षा, स्वास्थ्य र जीवनस्तर सुधारका क्षेत्रलाई प्राथमिकता दिने बताए। छलफलमा दोस्रो आवधिक योजनाको प्राथमिकतालाई बजेट तर्जुमाको मुख्य आधार बनाउनु पर्ने, प्रदेश गौरवका आयोजनालाई प्राथमिकतामा राखेर बजेट प्रस्ताव गर्नु पर्ने, मर्मतसम्भारको अभावमा सञ्चालनमा आउन नसकेका आयोजनालाई पुनः सञ्चालनमा ल्याउने गरी बजेट छुट्याउनु पर्ने, आयोजनाको संख्या घटाउने, प्राथमिकीकरण गर्ने, बहुवर्षीय दायित्व घटाउने गरी बजेट निर्माण गर्नु पर्ने लगायतका विषय प्राथमिकताका साथ उठाइएको छ।"
करेन्ट लागेर मजदुरको मृत्यु,नुवाकोट : नुवाकोटको बट्टारबजारस्थित मोटर ग्यारेजमा कार्यरत मजदुरको करेन्ट लागेर मृत्यु भएको छ। विदुर नगरपालिका४ बट्टारबजारस्थति दिनेश मेकानिकल वर्कशप (ग्यारेज)मा कार्यरत रौतहटको चन्द्रनिगापुर नगरपालिका चपुरका ३५ वर्षीय भुवन गौतमको करेन्ट लागेर मृत्यु भएको हो। स्थानीय काम गर्ने क्रममा करेन्ट लागेर मृत्यु भएको जिल्ला प्रहरी कार्यालय नुवाकोटले जनाएको छ। काम गर्ने क्रममा मंगलबार करेन्ट लागेर घाइते भएको गौतमलाई उपचारका लागि त्रिशूली अस्पताल लगिएकोमा उपचारको क्रममा मृत्यु भएको प्रहरी नायब उपरीक्षक विक्रम लामाले बताए। उनका अनुसार गौतमको शव पोस्टमार्टमका लागि नुवाकोट जिल्ला अस्पताल त्रिशूलीमा राखिएको छ। घटनाका सम्बन्धमा थप अनुसन्धान भइरहेको डीएसपी लामाले जानकारी दिए।
राप्रपा स्याङ्जाले बुझायो प्रधानमन्त्रीलाई ६ बुँदे मागपत्र,"स्याङ्जा : राष्ट्रिय प्रजातन्त्र पार्टी स्याङ्जाले जिल्ला प्रशासन कार्यालयमार्फत मंगलबार प्रधानमन्त्री कार्यालय सिंहदरबारमा ज्ञापनपत्र पठाएको छ। चैत १५ गते तीनकुने, कोटेश्वर क्षेत्रमा भएको प्रदर्शनलाई हिंसात्मक बनाउन राज्यपक्षबाट भएको क्रियाकलापप्रति राष्ट्रिय प्रजातन्त्र पार्टीले गम्भीर दुःख व्यक्त गरेको जनाउँदै ६ बुँदे मागसहितको ज्ञापनपत्र बुझाएको हो। प्रमुख जिल्ला अधिकारी ईश्वरीप्रसाद अर्यालमार्फत प्रधानमन्त्री कार्यालयमा प्रेषित गर्ने गरी बुझाइएको ज्ञापनपत्रमा प्रदर्शनकारीहरूले आफ्ना सभा सुरु गर्ने क्रममा राष्ट्रिय गान गाउन सुरु गरेको बेला प्रशासनले कार्यक्रमस्थलमा निर्मित मञ्चलाई लक्षित गदै सर्वसाधारणको घरको छतबाट अन्धाधुन्ध म्याद सकिएका अश्रु ग्यासका सेलहरूको वर्षा गर्नु, सविन महर्जनलाई ताकेर गोलीहानी हत्या गरिनु, आँखै अगाडि घर आगलागी हुँदा घरभित्र मानिस रहेको जानकारी पाउँदा पनि नियन्त्रण र उद्धार गर्न नसकेर पत्रकार सुरेश रजकको ज्यान जानु, कार्यक्रमसँग कुनै सम्बन्ध नरहेका र कार्यक्रम स्थलबाट धेरै टाढा रहेका रेबिका खत्री र उनका दाइलाई गोली हान्नु जस्ता कार्यको भर्त्सना गरिएको उल्लेख छ। राप्रपाका आमन्त्रित केन्द्रीय सदस्य लालगोपाल अर्यालद्वारा हस्ताक्षरित ज्ञापनपत्रमा भविष्यमा यस प्रकारका घटना नदोहोर्याउन उक्त दिनको घटनाको निष्पक्ष र स्वतन्त्र छानबिन गर्न माग गरेको छ। सोही दिन सहभागी भएकामध्ये राप्रपा नेता रवीन्द्र मिश्र, धवलशमशेर राणा लगायतलाई राज्यविरुद्धको अपराध जस्तो गम्भीर प्रकृतिको मुद्दा किन लगाइयो भन्ने प्रश्नसमेत गरिएको छ।"
नेपाल र भारतबीच अन्तरदेशीय प्रसारण लाइन निर्माणसम्बन्धी सम्झौतामा हस्ताक्षर,"काठमाडौं : नेपाल र भारतबीच लम्कीबरेली र इनरुवापूर्णिया अन्तरदेशीय प्रसारण लाइन निर्माणसम्बन्धी सम्झौतामा हस्ताक्षर भएको छ। दुई देशबीच ऊर्जा क्षेत्रमा द्विपक्षीय सहकार्यलाई थप मजबुत बनाउने उद्देश्यसहित ४०० केभी क्षमताका यी अन्तरदेशीय प्रसारण लाइन निर्माणका मंगलबार सम्झौतापत्रमा हस्ताक्षर गरिएको हो। नेपालका ऊर्जा, जलस्रोत तथा सिँचाइ मन्त्री दीपक खड्का र भारतका विद्युत तथा आवास मन्त्री मनोहरलाल खट्टरको संयुक्त उपस्थितिमा उक्त सम्झौता सम्पन्न भयो। भारतीय मन्त्री खट्टर ऊर्जामन्त्री खड्काको निमन्त्रणमा दुई दिने नेपाल भ्रमणमा छन्। सम्झौताअनुसार इनरुवान्यु पूर्णिया र दोदोधारा (लम्की)बरेली प्रसारण लाइन निर्माणका लागि संयुक्त कम्पनी गठन गरिनेछ, जसमा सम्बन्धित देशको ५१ प्रतिशत शेयर स्वामित्व हुनेछ भने बाँकी ४९ प्रतिशत अर्को देशको हुनेछ। नेपाल विद्युत प्राधिकरणका निर्देशक कमल आचार्य र भारतका पावर ग्रिड लिमिटेडका निर्देशक डा यतिन्द्र दुवेदीले संयुक्त रुपमा सम्झौतापत्रमा हस्ताक्षर गरे। कार्यक्रममा मन्तव्य दिँदै ऊर्जा मन्त्री दीपक खड्काले नेपालभारत ऊर्जा सहकार्यलाई साझा समृद्धिको प्रतीकको रूपमा व्याख्या गर्दै इनरुवान्यु पूर्णिया र दोदोधारा बरेली प्रसारण लाइनलाई केवल संरचना नभई आपसी विश्वास र दीगो विकासतर्फको साझा यात्रा भएको उल्लेख गरे। मन्त्री खड्काले अरुण३, लोअर अरुण, अरुण४, फुकट कर्णाली, अपर कर्णाली, एसआर६, र वेस्ट सेतीजस्ता ठूला जलविद्युत् परियोजनामा भारतको निरन्तर सहयोगप्रति आभार प्रकट गरे। २०२४ नोभेम्बर १५ मा सुरु भएको नेपाल बंगलादेश विद्युत व्यापारका लागि भारतको सहयोगको पनि प्रशंसा गरे। भारतीय मन्त्री मनोहरलाल खट्टरले ऊर्जा क्षेत्रमा भएको प्रगति भारत र नेपालको गहिरिँदो सम्बन्धको द्योतक भएको उल्लेख गरे। उनले सन् २०२२ मा नेपालभारतबीच जारी गरिएको संयुक्त दृष्टिकोणपत्रको स्मरण गर्दै तीन प्रमुख आधारसंयुक्त उत्पादन, सीमापार पूर्वाधार र विद्युत् व्यापारमा उल्लेखनीय प्रगति भएकोमा सन्तोष व्यक्त गरे। उनले गोरखपुरबुटवल प्रसारण लाइन निर्माण सुरु भएसँगै नयाँ परियोजनाहरूले द्विपक्षीय ऊर्जा सुरक्षालाई थप बलियो बनाउने विश्वास व्यक्त गरे। साथै, खट्टरले नेपाली विद्युत् भारत हुँदै बंगलादेश निर्यात हुनु ऐतिहासिक उपलब्धि भएको बताए। इनरुवान्यु पूर्णिया प्रसारण लाइनमा नेपालतर्फ २५ किलोमिटर र भारततर्फ १०० किलोमिटर दूरी रहनेछ भने दोधोहराबरेली प्रसारण लाइन नेपालतर्फ करिब ३५ र भारततर्फ १५० किलोमिटर रहने बताइएको छ। यी प्रसारण संरचनाले भारतनेपाल विद्युत् कारोबारलाई सहज बनाउँदै ऊर्जा प्रवाहलाई भरपर्दो बनाउनेछ। संयुक्त कम्पनीमार्फत अगाडि बढाइने परियोजनाहरूले दुई देशबीचको परस्पर ऊर्जा निर्भरता सुदृढ पार्ने मात्र होइन, समग्र क्षेत्रीय ऊर्जा व्यापारको गतिशीलता पनि बढाउने विश्वास गरिएको छ। यसअघि, भारतीय मन्त्री खट्टरले संखुवासभास्थित अरुण तेस्रो जलविद्युत् आयोजनाको स्थलगत अवलोकन गरेका छन्। दुबै मन्त्रीले आयोजनाको पावर हाउस र बाँध क्षेत्रको स्थलगत निरीक्षण गर्दै निर्माणको प्रगतिबारे ठेकेदार कम्पनीसँग जानकारी लिएका थिए। सो अवसरमा आयोजना अन्तर्गतको युनिट२को संयुक्त रुपमा उद्घाटन गर्नुका साथै पावर हाउस नजिक वृक्षारोपण पनि गरेका थिए। ऊर्जामन्त्री खड्काले नेपालका लागि अरुण तेस्रो आयोजना विशेष प्राथमिकतामा रहेको भन्दै निर्माण कार्यलाई समयमै सम्पन्न गर्न निर्देशन दिएका थिए। सरकारले आयोजनामा कुनै किसिमको कमी हुन दिने छैन, समयमै सम्पन्न गर्न लाग्नुहोस्, उनले ठेकेदार कम्पनीलाई निर्देशन दिए। भारतीय मन्त्री खट्टरले नेपालमा जलविद्युत विकासको अपार सम्भावना रहेको भन्दै दुबै देशले यस क्षेत्रबाट प्रत्यक्ष लाभ लिन सक्ने बताए। अरुण तेस्रो समयमै सम्पन्न गर्न सके, यसले द्विपक्षीय ऊर्जा सहकार्यलाई थप सुदृढ बनाउनेछ, उनले भने। अरुण नदीमा निर्माणाधीन ९०० मेगावाट क्षमताको यो आयोजना मकालु र चिचिला गाउँपालिकाको सीमामा पर्दछ। आयोजनाको शिलान्यास २०७५ साल वैशाखमा प्रधानमन्त्री केपी शर्मा ओली र भारतीय प्रधानमन्त्री नरेन्द्र मोदीले संयुक्त रूपमा गरेका थिए। करिब १ खर्ब ४ अर्ब लागतको आयोजना भारतीय सरकारी कम्पनी सतलज हाइड्रोपावरले निर्माण गरिरहेको हो। निर्माण कार्य पाँच वर्षभित्र सम्पन्न गर्ने लक्ष्य लिइएको छ। भोली बुधवार भारतीय मन्त्री खट्टरले मुस्ताङको मुक्तिनाथ मन्दिर र पशुपतिनाथको दर्शन गर्ने कार्यक्रम रहेको छ भने प्रधानमन्त्री तथा अन्य उच्च अधिकारीहरूसँग शिष्टाचार भेटघाट गर्नेछन्। भ्रमणपश्चात उनी बुधबार साँझ स्वदेश फर्किने कार्यक्रम छ।"
पर्वतारोही निमा रिन्जी शेर्पा र पूर्णिमा श्रेष्ठ जलवायु अभियन्ता मनोनित,"काठमाडौं : संयुक्त राष्ट्रसंघीय विकास कार्यक्रम (युएनडीपी) नेपालले जलवायु न्यायप्रति जनचेतना अभिवृद्धि गर्ने आफ्नो पहलअन्तर्गत पूर्णिमा श्रेष्ठ र नीमा रिन्जी शेर्पालाई जलवायु अभियन्ताका रूपमा मनोनीत गरेको छ। यूएनडीपीको सामाजिक सञ्जाल अभियानको पूर्वसन्ध्यामा पर्वतारोहीद्वय शेर्पा र श्रेष्ठलाई जलवायु अभियन्ताका रूपमा मनोनीत गरेको हो। यस सहकार्यले लैङ्गिक उत्तरदायी जलवायु न्यायमा क्रियाशील युवाहरूको नयाँ पुस्तालाई प्रतिनिधित्व गर्ने युएनडीपीको विश्वास रहेको छ। यस अभियानको मुख्य उद्देश्य महिला र आदिवासी समुदायजस्ता संवेदनशील समुदायमा जलवायु परिवर्तनले परिरहेको असमान प्रभावलाई उजागर गर्नु रहेको युएनडीपीको भनाइ छ। नेपालको विश्वव्यापी हरितगृह ग्यास उत्सर्जनमा नगण्य प्रभाव भए पनि नेपालका उच्च पहाडी र हिमाली क्षेत्रका बासिन्दाले गम्भीर जलवायु असरको सामना गर्नुपरेको छ। यो क्रमशः बढ्दै जाँदा हिमनदी खुम्चिने र जैविक विविधताको ह्रास आउनेदेखि कृषि, स्वास्थ्य, खानेपानी, पूर्वाधार, शिक्षा र मानिसको जीवनयापनलाई समेत असर पर्ने देखिन्छ। सन् २०२० मा यूएनडीपी र इसिमोडले तीन वर्ष लगाएर गरेको एक अध्ययनले नेपालमा २ हजार ३२३ हिमताल छन् भने ४७ वटा हिमताल अति नै जोखिममा रहेको देखाएको छ। विश्वको हिमनदी प्रणालीको महत्त्वपूर्ण स्थान ओगटेका यी हिमाललाई भावी पुस्ताका लागि सुरक्षित राख्न तत्काल सामूहिक प्रयास आवश्यक रहेको पनि युएनडीपीको सुझाव छ।"
शिक्षकहरूले सडकमा ढुंगामुढा नै गर्नुपर्ने हो?,"शिक्षण पेसामा प्रवेश गरेको एक दशक नाघिसक्यो। दुई वटा स्कुल र एउटा क्याम्पसको अनुभव मसँग छ। बाल विकासदेखि स्नातकसम्मको शैक्षिक अवस्थालाई नजिकबाट नियालेकी छु। निजी विद्यालयको पठनपाठनलाई पनि छामेकी छु। सतप्रतिशत उपलब्धि ल्याउने सामुदायिक विद्यालय र शून्य प्रतिशत ल्याउने निजी विद्यालयलाई पनि नजिकैबाट देखेकी छु। सामुदायिक विद्यालयको अवस्था सबैलाई थाहा छ। तहअनुसारको दरबन्दी छैन। विषयगत दरबन्दी छैन। प्राथमिक तहमा नियुक्ति लिएका शिक्षकले माध्यमिक विद्यालय धानिरहेका कुरा पनि सबैका जोर आँखाले ट्वालट्वाल्ती हेरिरहेका छन्। एउटा शिक्षक दश बजे कक्षामा प्रवेश गरेपछि चार बजे निक्लेर हतास हुँदै घर जान्छन्। निजी विद्यालयले आफ्नो छुट्टै नीति नियम बनाई शुल्क लिएर तह र विषयअनुसारको शिक्षक राखेर विद्यालय चलाएका छन्। शिक्षकलाई व्यक्तिगत वृत्ति विकास गराउने, समयअनुसार प्रविधिमैत्री बनाउनेलगायतका सबै कार्यमा विद्यालयले सहजीकरण गर्छ। सामुदायिक र निजी विद्यालयमा विद्यालयको व्यवस्थापन हेर्ने हो भने आकाश र जमिनको फरक छ। यी र यस्ता थुप्रै कुराहरू सामुदायिक र निजी विद्यालयको तुलना गर्नै नमिल्ने छन्। यस पाटोमा सरोकारवालाहरू मौन छन्। किनकि स्थानीयदेखि केन्द्रसम्म रहेका कुर्सीवाल, बुद्धिजीवी, शिक्षाविद्हरूले निजी विद्यालयमा लगानी गरेका छन्। (अपवादमा केही व्यक्ति यसमा संलग्न छैनन्। जो सिधा कर्म गरेर आफ्नो गुजारा चलाइरहेका छन्।) उनीहरूको अनुकरण गरेर फलफूल व्यापारी, कपडा पसले, कृषकलगायत धेरैले निजी विद्यालयमा लगानी गरेका छन्। शिक्षालाई कमाइ खाने भाँडो बनाएका छन्। यो कुरा सबैलाई राम्रोसँग थाहा छ। थाहा नभए ऐनामा हेर्दा देखिन्छ। सामुदायिक विद्यालय र निजी विद्यालयलाई एउटै तराजुमा जोखेर उपलब्धि खोजिरहेका बुद्धिजीवी भनौदा मनुवादेखि उदेक लागेर आउँछ। अब कुरा गरौँ शैक्षिक आन्दोलनको, देशभरका शिक्षक सडकमा उत्रिएका छन्। किन उत्रिए सञ्जाल र पत्रपत्रिकाभरि छरपस्ट छन्। चैत २० गतेदेखि सुरु भएको राजधानी केन्द्रित आन्दोलन तीन हप्ता नाघिसक्यो। शिक्षकहरू जहाँ राज्य सञ्चालनका हरेक नीति नियम बन्छन्, त्यहाँ आएर भद्र र रचनात्मक शैलीमा शिक्षा ऐन मागिरहेका छन्। संविधान जारी भएको ३ वर्षभित्र ल्याउनुपर्ने शिक्षा ऐन एक दशकको संघारमा पुग्दा पनि आएको छैन। शिक्षकले व्यक्तिगत स्वार्थका लागि नभई शिक्षा प्रणालीलाई नियममा बाँध्न, शिक्षण पेसालाई मर्यादित बनाउन र पेसामा प्रवेश गरेका शिक्षकहरूलाई आफ्नो हक र अधिकारप्रति सुसूचित गराउन ऐन चाहियो भनेर सडकमा उत्रिएका हुन्। २१औं दिन बितिसक्दा पनि राज्यले शिक्षकलाई वास्ता गरेको छैन। कुनै ठोस निर्णय दिएको छैन। शिक्षामन्त्रीको राजीनामाले तहल्का मच्चाएको छ। यो तहल्का शिक्षकलाई खाली हात मैदानबाट विद्यालय फर्काउने रणनीति हो वा गर्न खोज्ने व्यक्तिलाई गर्न नदिनका लागि गरिएको जालसाजी हो, जोसँग सम्बन्धित छ उसैले जानोस्। सडकमा आन्दोलन गर्दा ढुंगामुढा र हतियार नै प्रयोग गर्नुपर्ने हो? आन्दोलनका तरिका बदल्न सकिन्न? पूर्व मेचीदेखि पश्चिम महाकालीसम्म हामी नेपालीको भाषा, धर्म, संस्कृति फरकफरक छन्। शिक्षकले आआफ्नो ठाउँअनुसारका संस्कृतिलाई सडकमा प्रस्तुत गर्दा, मनोरञ्जन गर्दा किन टाउको दुःखेको? किन पेट पोलेको? सुदूरबाट आएका शिक्षकले एक छाक खाएर समग्र शिक्षा प्रणाली सुधार गर्नुपर्छ भनेर साथ दिइरहेका छन्। अनिवार्य अवकाशको नजिक पुगेका शिक्षकले पछिल्ला पुस्ताका लागि सहज होस् भनेर घोक्रो सुकाएर चिच्याइरहेका छन्। यो आन्दोलनलाई फगत रमाइलो र शिक्षकको हैसियत पानीको फोकाजस्तै हो भनेर प्रमाणित गर्न लागिपर्ने र पदीय दायित्त्व बोकेर निदाएको नाटक मञ्चन गर्नेका आँखा नखुलेसम्म शिक्षण पेसा र शैक्षिक अवस्था यस्तै अस्तव्यस्त र भद्रगोल भइरहन्छ। देश विकासको आधार भाषा, शिक्षा र संस्कृति हो। शिक्षा देशको मेरुदण्ड हो। मेरुदण्ड सिधा भएन भने कुनै पनि व्यक्ति सिधा भएर हिँड्न सक्दैन। शिक्षा प्रणाली व्यवस्थित नभए देशले विकासको गति समाउन सक्दैन। पार्टीका झोले शिक्षक विद्यालयमा छन् अनि शैक्षिक सुधार कसरी हुन्छ रे! शिक्षक झोले भए, ती झोले शिक्षकलाई विद्यालयमा प्रवेश कसले गरायो? विद्यालयमा उनीहरू आफ्नै खुरुखुरु आएका त पक्कै होइनन् होला। शिक्षक हो भन्ने थाहा हुँदाहुँदै पार्टीको सदस्य बन् भनेर ताकेता किन गरेको? त्यस्ता झोले शिक्षकलाई विभिन्न समिति र परिषद्मा राखेर गोप्य रूपमा कार्यकर्ता र मतदाता गणना गर्न लगाएको किन? पार्टीका सदस्यबाट निष्कासन नगरेको किन? सामुदायिक विद्यालयमा धेरै किसिमका शिक्षक राखेर शैक्षिक अवस्था भद्रगोल बनाउने दोष कसलाई जान्छ? यी सबै बहसका विषय हुन्। साँच्चै शैक्षिक अवस्था सुधार गर्ने हो भने यी विषयमा बहस गर्न जरुरी पनि छ। (लेखक धादिङको धुनिवेशी नगरपालिका९ स्थित श्री डिल्ली सावित्री माध्यमिक विद्यालयमा अध्यापन गर्छिन्।)"
"कक्षा १२ को परीक्षा सर्यो, वैशाख २१ गतेदेखि सञ्चालन हुने",काठमाडौं : कक्षा १२ को परीक्षा सरेको छ। शिक्षकहरूले आन्दोलन चर्काउँदै लगेपछि राष्ट्रिय परीक्षा बोर्डले वैशाख ११ गतेदेखि तय गरिएको परीक्षा सारेको हो। बोर्डले वैशाख २१ गतेका लागि परीक्षाको नयाँ मिति तोकेको छ। बोर्डका अध्यक्ष महाश्रम शर्माले वैशाख २१ गतेदेखि परीक्षा गर्ने गरी नयाँ तालिका सार्वजनिक गरिने बताए। त्यसअघि प्रधानमन्त्री केपी शर्मा ओलीले बोर्डका अध्यक्ष शर्मालाई परीक्षा सार्न निर्देशन दिएका थिए। प्रधानमन्त्री निवास बालुवाटारमा छलफलका क्रममा प्रधानमन्त्री ओलीले अध्यक्ष शर्मालाई परीक्षा सार्न निर्देशन दिएका थिए।
कक्षा १२ को परीक्षा स्थगित,काठमाडौं : कक्षा १२ को परीक्षा स्थगित भएको छ। शिक्षकहरूले आन्दोलन चर्काउँदै लगेपछि राष्ट्रिय परीक्षा बोर्डले वैशाख ११ देखि तय गरिएको परीक्षा स्थगित गरेको हो। प्रधानमन्त्री केपी शर्मा ओलीले बोर्डका अध्यक्ष महाश्रम शर्मालाई परीक्षा सार्न निर्देशन दिएका थिए। प्रधानमन्त्री निवास बालुवाटारमा छलफलका क्रममा प्रधानमन्त्री ओलीले अध्यक्ष शर्मालाई परीक्षा सार्न निर्देशन दिएका थिए। प्रधानमन्त्रीको निर्देशनपछि बोर्डको बैठक बसी परीक्षा स्थगित गरिएको बोर्डले जनाएको छ।
केपी ओलीले एक दिन पनि सरकारको नेतृत्वमा बस्ने हैसियत गुमाइसके : प्रचण्ड,"काठमाडौं : नेकपा माओवादी केन्द्रका अध्यक्ष पुष्पकमल दाहाल 'प्रचण्डले प्रधानमन्त्री केपी शर्मा ओलीले एक दिन पनि सरकारको नेतृत्वमा बस्ने हैसियत र औचित्य गुमाइसकेको बताएका छन्। कम्युनिष्ट पार्टीको ७७औं स्थापना दिवस तथा लेनिन जयन्तीको अवसरमा मंगलबार पार्टी केन्द्रीय कार्यालय पेरिसडाँडामा आयोजित कार्यक्रममा प्रचण्डले लामो समयदेखि आन्दोलनरत शिक्षकसँग वार्ता गर्नेभन्दा प्रधानमन्त्रीले शिक्षकलाई अपमान गर्ने काम गरेकाले प्रधानमन्त्रीले एक दिन पनि सरकारको नेतृत्वमा बस्ने हैसियत र औचित्य गुमाइसकेको बताए। देशभरका शिक्षकहरू सडक आन्दोलनमा आउँदा पनि सरकारले कुनै तत्परता नदेखाउनु लाजमर्दो भएको उनको भनाइ छ। प्रचण्डले शिक्षकलाई अपमानित गर्ने काम बन्द गरेर शिक्षकहरूको समस्या हल गर्न सरकारको ध्यानाकर्षण गराए। उनले आफ्नो माग पूरा नभएसम्म धैर्यतापूर्वक आन्दोलनलाई निरन्तरता दिन शिक्षकहरूलाई अपील पनि गरे। एमालेबाटै शिक्षामन्त्री भएका विद्या भट्टराईले पदबाट राजीनामा दिएको विषयले सरकार गैरजिम्मेवार रहेको अर्को प्रमाण भएको उनले बताए। उनहाले सहकारी, डाक्टरलगायत सबै क्षेत्रका व्यक्तिहरू आन्दोलनका लागि सडकमा आउनुपर्ने अवस्थाले सरकार पूर्णतः असफल भइसकेको दाबी गरे। प्रचण्डले केपी ओली नेतृत्वको सरकारको जन्म नै अलोकतान्त्रिक र असंवैधानिक भएकाले आफ्नै बोझका सकिने तर्क गरे। त्यस्तै प्रचण्डले सच्चा कम्युनिस्टलाई एक बनाउने जिम्मेवारी आफूहरूकै काँधमा रहेको उल्लेख गरे। उनले कम्युनिष्ट एकता बलियो बनाउन एकैठाँउमा आउन अपील गर्दै समाजवादी मोर्चामा अरुलाई पनि समेट्ने प्रयासमा रहेको बताए। प्रतिक्रियावादी र अवसरवादीहरूले माओवादीलाई अपमानित गर्ने काम गरेको उल्लेख गर्दै प्रचण्डले प्रत्येकपटक माओवादी नयाँ ढंगले उठेर अघि बढिरहेको बताए।"
सरकारलाई कर्मचारी ट्रेड युनियनको ७२ घन्टे अल्टिमेटम,"काठमाडौं : कर्मचारी संगठनहरूले आफ्ना मागहरू ७२ घण्टाभित्र सम्बोधन नभए सशक्त आन्दोलन गर्ने चेतावनी दिएको छ। सिंहदरबारमा मंगलबार बसेको प्रतिनिधिसभा अन्तर्गतको राज्य व्यवस्था तथा सुशासन समिति बैठकमा निजामती सेवा सम्बन्धी विधेयकमाथिको छलफलका क्रममा नेपाल निजामती कर्मचारी संगठनका अध्यक्ष अम्बादत्त भट्टले ७२ घन्टाभित्र माग सम्बोधन भएर विधेयक अगाडि नबढे आन्दोलनको अर्को चरण सुरु हुने चेतावनी दिए। उनले आफूहरूले अघि सारेको मागका विषयमा राज्यलाई थप व्ययभार नपर्ने गरी छलफल गर्न तयार रहेको जिकिर गरे। भट्टले आफूहरूले अघि सारेका विषयलाई समेत समावेश गरेर सदनको पहिलो दिन नै निजामती विधेयक पेस हुनुपर्नेमा जोड दिए। स्थानीय तहमा कर्मचारीलाई दासको जस्तो व्यवहार भोग्नुपरेको उनले बताए। बैठकमा विभिन्न कर्मचारी संघसंगठनले १० बुँदे संयुक्त मागबारे जानकारी गराएका थिए। उनीहरूले संघीय कानुनबमोजिम संघ, प्रदेश र स्थानीय तहमा समायोजन भएका कर्मचारीहरूलाई एक पटकका लागि समयोजनको लागि छनौटको अवसर प्रदान गर्नुपर्ने, योग्यता पुगेका कर्मचारीलाई श्रेणी वृद्धि गरी तह मिलान गर्नुपर्ने लगायतका माग राखेका छन्।"
"दुर्गममा छैन परीक्षाको तयारी, निजामती कर्मचारी पनि परीक्षामा नबस्ने",जाजरकोट : वैशाख ११ देखि सञ्चालन हुने भनिएको कक्षा १२ को परीक्षाको तयारी अहिलेसम्म हुन सकेको छैन। नेपाल शिक्षक महासंघको नेतृत्वमा विद्यालय शिक्षा ऐन जारीको माग गदै शिक्षकहरू तीन साता देखि सडक आन्दोलनमा छन्। आफ्ना मागहरू पूरा नभएको भन्दै शिक्षकहरू परीक्षामा सहभागी नहुने भएपछि सरकारले निजामती कर्मचारी प्रयोग गरेर भएपनि परीक्षा सञ्चालन गर्ने निर्णय गरेको छ। तर जाजरकोट लगायतका दुर्गम जिल्लामा अहिलेसम्म परीक्षाको तयारी हुन सकेको छैन। शिक्षक सहभागी नहुने भएपछि अन्य विकल्पमा छलफल समेत चलाइएको छैन। जाजरकोटका प्रमुख जिल्ला अधिकारी मेखबहादुर मग्राँती केन्द्रको निर्णय कुरेर बसेको बताउँछन्। अहिलेसम्म कसरी परीक्षा सञ्चालन गर्ने भनेर निर्देशन नआएकाले तयारी नगरिएको उनले बताए। केन्द्रको निर्देशनको प्रतीक्षामा रहेको उनको भनाइ छ। त्यस्तै शिक्षा विकास तथा समन्वय इकाई प्रमुख लक्ष्मी भण्डारीले पनि परीक्षाको कसरी चलाउने स्पष्ट निर्देशन नआएको बताइन। उनले शिक्षक सहभागी नहुने भएपछि पालिका मार्फत परीक्षा हुन सक्ने तर्फ संकेत गरिन। तर पालिकाले पनि यस विषयमा आफूहरू अनभिज्ञ रहेका जनाएका छन्। भेरी नगरपालिका शिक्षा तथा खेलकुद शाखा प्रमुख अमृतबहादुर पुनले परीक्षा सञ्चालन बारे आफूहरूलाई कुनै जानकारी नभएको बताए। सबै विद्यालय बन्द छन्। तालाचाबी सरहरूसँग छ। सहयोगीले समेत असहयोग गरेपछि कसरी परीक्षा सञ्चालन गर्न सकिन्छ उनले भने परीक्षा सार्नुको विकल्प छैन। निजामती कर्मचारीहरूको आधिकारिक ट्रेड युनियन जाजरकोटका अध्यक्ष वीरबहादुर चन्दले शिक्षकहरूको आन्दोलनमा कर्मचारीहरूको समेत ऐक्यबद्धता भइसकेको अवस्थामा द्वन्द्व सिर्जना हुने गरी निजामती कर्मचारीहरू परीक्षामा समावेश नहुने स्पष्ट पारे। बिहीबारदेखि हुने भनिएको कक्षा १२ को परीक्षा दिने विद्यार्थीले विद्यालयहरू बन्द भएकै कारण अहिलेसम्म प्रवेशपत्र समेत पाउन सकेका छैनन्। जाजरकोटमा ३६ विद्यालयका १८ परीक्षा केन्द्रमा शिक्षा विकास तथा समन्वय इकाईले शिक्षकहरूलाई केन्द्राध्यक्ष तोकेको भएपनि उनीहरू सहभागी नहुने भएपछि परीक्षाका सबै कामकाज प्रभावित भएका हुन्। शिक्षकको सहभागिता विना परीक्षा सञ्चालन हुनै नसक्ने वीरेन्द्र ऐश्वर्य मावि लिम्साका प्रधानाध्यापक गोरखबहादुर सिंह बताउँछन्। प्रश्नपत्र विद्यालय वा प्रधानाध्यापकको मेलमा आउँछ। डाउनलोड गरेपछि प्रिन्ट वा फोटोकपी गरेर प्रश्नपत्र बाँड्नु पर्छ। यो लगायत धेरै प्राविधिक कुराहरू मिलाउनु पर्छ यस्तो अवस्थामा जबरजस्ती परीक्षा हुनै नसक्ने उनको भनाई छ।
"शिक्षा मन्त्रीको राजीनामाबारे प्रधानमन्त्रीले भने मैले बनाएको मन्त्री, मैले बसिखान दिइन रे? (भिडियो)","काठमाडौं : प्रधानमन्त्री केपी शर्मा ओलीले शिक्षा मन्त्री विद्या भट्टराईले स्वास्थ्यका कारण राजीनामा दिएको स्पष्ट पारेका छन्। काठमाडौंमा आयोजित कार्यक्रममा उनले आफैंले बनाएको मन्त्रीलाई बसिखान नदिएको भनेर प्रचार गरेको आरोप लगाए। उनले शिक्षा मन्त्री भट्टराईले हालै घाँटीको अप्रेसन गराएको र शिक्षा मन्त्रालय ठूलो भएकाले काम गर्न सहज नभएको स्पष्ट पारे। 'अस्ती उहाँले घाँटीको अप्रेसन गर्नुभयो। स्वास्थ्य पनि ठीक भएन। धेरै ठूलो मन्त्रालय छ शिक्षा मन्त्रालय। सजिलो पनि छैन। उहाँले पनि स्वास्थ्यको कारण देखाउनुभयो,' प्रधानमन्त्री ओलीले भने। स्वास्थ्यका कारणले काम गर्न नसकेको भनिरहँदा सबैका हेडलाइन आफूविरुद्ध आएको उनले गुनासो गरे। उनले मिडियामा आफूविरुद्ध आएका हेडलाइनले आश्चर्यमा परेको बताए। 'एउटा मन्त्रीले राजीनामा दियो भनेर खुब प्रचार भयो। किन दिनुभयो भन्दा प्रधानमन्त्रीले बसी खान दिएन रे। मैले बनाएको मन्त्री, मैले काम लगाइराखेको छु। सहयोग गरिराछु, सिकाइराछु। स्वास्थ्यका कारणले उहाँले काम गर्न सक्नुभएन। तर, सबैका हेडलाइन मेराविरुद्ध। अनौठो आश्चर्य लाग्छ, यस्तो दुश्मनी के कारणले? सबैले एकै ठाउँमा सल्लाह गरेर लेखेजस्तो। योजनाबद्ध ढंगले लेखेजस्तो,' उनले भने। शिक्षा मन्त्री भट्टराईले सोमबार राजीनामा दिएकी थिइन्। शिक्षकहरूले काठमाडौं केन्द्रित आन्दोलन चर्काइरहेका बेला उनले राजीनामा दिएकी थिइन्।"
ग्लोबल आइएमई बैंकको रुफटप सोलार कर्जा योजना,"ग्लोबल आइएमई बैंक लिमिटेडले पृथ्वी दिवसका अवसरमा औद्योगिक र व्यावसायिक भवनमा सोलार सिस्टम जडानलाई प्रोत्साहन गर्न रुफटप सोलार कर्जा योजना सार्वजनिक गरेको छ। यस कर्जाको मुख्य उद्देश्यहरु नविकरणीय ऊर्जाको पहुँच विस्तार गर्ने, जलविद्युत् ऊर्जा आपूर्तिमा निर्भरता घटाउँदै ऊर्जा सुरक्षा सुनिश्चित गर्ने र ऊर्जा खपत कम गर्दै वातावरणीय प्रभाव न्यूनीकरण गर्ने रहेका छन्। यो कर्जाबाट उत्पादनमूलक उद्योग तथा व्यवसायहरू जस्तै होटल, हस्पिटल, कोल्ड स्टोर, हाउजिङ कम्पनी, व्यापारिक भवन, शैक्षिक संस्थाहरूले प्रत्यक्ष लाभ लिन सक्नेछन्। बैंकले वातावरणीय प्रभाव न्यूनीकरण गर्दै दिगोपन तर्फ अग्रसर हुन रुफटप सोलार कर्जा योजना सार्वजनिक गरेको हो।"
रवि लामिछानेलाई थुनामा राख्नुको कारण पेश गर्न सर्वोच्चको आदेश,"काठमाडौं : सर्वोच्च अदालतले राष्ट्रिय स्वतन्त्र पार्टीका सभापति रवि लामिछानेलाई थुनामा राख्नुको कारण पेश गर्न सरकारका नाममा आदेश जारी गरेको छ। आफूलाई गैरकानुनी रुपमा थुनामा राखेको भन्दै लामिछानेका तर्फबाट बन्दी प्रत्यक्षीकरणको निवेदन दायर भएको थियो। न्यायाधीश अब्दुल अजीज मु्सलमानको एकल इजालासले रिटमाथि प्रारम्भिक सुनुवाइ गर्दै लामिछानेलाई थुनामा पठाउनुको कारण पेश गर्न सरकारका नाममा आदेश जारी गरेको हो। बुटवलस्थित सुप्रिम सहकारी ठगी प्रकरणमा लामिछानेविरुद्ध जिल्ला अदालत रूपन्देहीमा मुद्दा विचाराधीन अवस्थामा छ। जिल्ला अदालतले धरौटीमा छोड्न आदेश दिएपछि सहकारी वकिलको कार्यालय उक्त आदेश बदरको माग गर्दै उच्च अदालत तुलसीपुर पुगेको थियो। सहकारी ठगी मुद्दामा उच्च अदालत तुलसीपुर बुटवल इजलासले जिल्लाको आदेश उल्टाउँदै लामिछानेलाई पुर्पक्षका लागि कारागार पठाउन आदेश दिएको थियो। सोही आदेशबमोजिम लामिछाने हाल भैरहवा कारागारमा छन्। उच्च अदालतले पुपर्क्षका लागि कारागार पठाएपछि लामिछानेले कारागारबाटै उच्चको आदेश खारेजको माग गर्दै बाहिरबाटै मुद्दा लड्न पाउनुपर्ने मागसहित सर्वोच्चमा रिट दायर गराएका थिए। सो रिटमा सर्वोच्चले कैफियत प्रतिवेदन पेश गर्न आदेश जारी गरेको छ। तत्काल छुट्ने अवस्था नभएपछि लामिछानेले बन्दीप्रत्यक्षीकरणको रिट दायर गरेका हुन्। तत्काल छुट्ने अवस्था नभएपछि आइतबार लामिछानेकी श्रीमती निकिता पौडेलले आफ्ना श्रीमानको रिहाइको माग गर्दै सर्वोच्चमा निवेदन दायर गरेकी थिइन्। रिटमा प्रधानमन्त्री तथा मन्त्रिपरिषद सचिवालय,रुपन्देही जिल्ला अदालत रुपन्देही, उच्च अदालत तुलसीपुर बुटवल इजलास,जिल्ला प्रहरी परिसर भद्रकाली,कारागार कार्यालय रुपन्देही सिद्धार्थनगर रुपन्देही र जिल्ला प्रहरी कार्यालय रुपन्देही सिद्धार्थनगर रुपन्देहीलाई विपक्षी बनाइएको छ। गत माघ ६ गते जिल्ला सरकारी वकिल कार्यालय रूपन्देहीले बुटवलस्थित सुप्रिम बचत तथा ऋण सहकारी संस्थाको रकम ठगी प्रकरणमा लामिछाने समेतलाई प्रतिवादी बनाउँदै जिल्ला अदालत रूपन्देहीमा मुद्दा दायर गरेको थियो। सहकारीको रकम अपचलन गरेको कसुरमा कूल ४२ जनाविरुद्ध मुद्दा दर्ता भएको थियो। ती ४२ जनाबाट सहकारी ठगी,संगठित अपराध र सम्पत्ति शुद्धीकरण मुद्दामा कुल १ अर्ब ४३ करोड ८६ लाख २ हजार १ सय ३५ रुपैयाँ बिगो माग दाबी गरिएको थियो। त्यसपछि माघ १३ गते जिल्ला अदालत रूपन्देहीमा थुनछेक बहस सकिएपछि गोर्खा मिडियाका तत्कालीन पूर्वप्रबन्ध निर्देशक रहेका लामिछानेलाई न्यायाधीश प्रल्हादकुमार योगीको इजलासले एक करोड रुपैयाँ धरौटीमा छाड्ने आदेश गरेको थियो। जिल्ला अदालत रूपन्देहीले धरौटीमा रिहा गर्ने आदेश जारी गरेपछि प्रतिवादी लामिछानेलाई धरौटी नभइ थुनामै राख्नुपर्ने माग गर्दै सरकारी वकिल कार्यालय फागुन २२ गते उच्च अदालत पुगेको थिए। फागुन २६ गते लामिछाने पनि जिल्ला अदालतको एक करोड धरौटीको आदेशको खारेजीको माग गर्दै उच्चमा निवेदन दिएका थिए।"
नेपाली क्रिकेट टिमको कोर क्याम्पमा ४ नयाँ खेलाडी,"काठमाडौं : नेपाल क्रिकेट संघ (क्यान)ले ५२ खेलाडी सम्मेलित कोर क्याम्पको घोषणा गरेको छ। यसमा पहिलो चरणको प्रशिक्षणमा बोलाइएका ४८ खेलाडीमा ४ खेलाडी थप गर्दै ५२ जनाको टोली बनाइएको हो। यसमा यू१९ का ३ खेलाडी नरेन भट्ट, युवराज खत्री र सन्तोष यादव सामेल छन्। त्यस्तै सिनियर टिमका कमल सिंह ऐरी पनि जम्बो टिममा सामेल भएका छन्। आइसीसी विश्वकप लिग २ को तयारीका लागि क्यानले टोलीलाई तयारी खेल खेलाउन ठूलो संख्यामा खेलाडीलाई प्रशिक्षणमा बोलाएको हो। स्कटल्यान्डमा हुने लिग २ को श्रृंखलाका लागि नेपाल ब्लु, नेपाल ग्रिन, नेपाल रेड र नेपाल यल्लोबीच खेल हुनेछ। नेपाल ब्लु : रोहित कुमार पौडेल (कप्तान), प्रज्वल थापा (विकेटकिपर), देव खनाल, अनिल कुमार साह (विकेटकिपर), शाकिब हक, सुर्य तामाङ, सन्दीप जोरा, कुशल मल्ल, गुलशन कुमार झा, हेमन्त धामी, करण केसी, दिपेश प्रसाद कँडेल, युवराज खत्री नेपाल ग्रिन : आसिफ शेख (कप्तानविकेटकिपर), सोमपाल कामी, इशान पाण्डे, अर्जुन कुमाल, आकाश त्रिपाठी, सागर ढकाल, दिलीप नाथ (विकेटकिपर), विवेक कुमार यादव, पवन सर्राफ, रिजन ढकाल, शेर मल्ला, रसिद खान, सन्तोष यादव नेपाल रेड : सन्दीप लामिछाने (कप्तान), अर्जुन साउद (विकेटकिपर), तृतराज दास, भीम सार्की, शुभ कंसाकार, शहाब आलम, बसीर अहमद, आरिफ शेख, लोकेश बम, नन्दन यादव, आकाश चन्द, प्रतिश जीसी, नरेन भट्ट नेपाल एल्लो : दिपेन्द्र सिंह ऐरी (कप्तान), विनोद भण्डारी (विकेटकिपर), मयन यादव, कुशल भुर्तेल, सुजन थापालिया, ललित नारायण राजबंशी, अर्जुन घर्ती (विकेटकिपर), किरण ठगुन्ना, अविनाश बोहरा, रूपेश कुमार सिंह, कमल सिंह ऐरी, विशाल पटेल, दिपेन्द्र रावत"
शिक्षकहरूलाई प्रचण्डको अपील आन्दोलनलाई निरन्तरता दिनू (भिडियोसहित),"काठमाडौं : नेकपा माओवादी केन्द्रका अध्यक्ष पुष्पकमल दाहाल 'प्रचण्ड'ले शिक्षकहरूलाई आन्दोलन जारी राख्न अपील गरेका छन्। नेपाल कम्युनिस्ट पार्टीको ७७औं स्थापना दिवसको अवसरमा मंगलबार आयोजित कार्यक्रममा अध्यक्ष प्रचण्डले सरकारले पटकपटक धोका दिएको भन्दै शिक्षकहरूलाई आन्दोलन जारी राख्न अपील गरेका हुन्। 'शिक्षक साथीहरूलाई धैर्यतापूर्वक आन्दोलनलाई निरन्तरता दिन अपील गर्न चाहन्छु। तपाईँहरुले पटकपटक आन्दोलन गर्नुभएको छ। पटकपटक धोका भएको छ। यसपटक त्यस्तो हुन नदिन हामी सबैको जिम्मेवारी छ,' उनले भने। प्रधानमन्त्री केपी शर्मा ओलीले आन्दोलनरत शिक्षकहरूको माग सम्बोधन गर्नुको सट्टा अपमान गरेको प्रचण्डको आरोप छ। 'यो सरकारले एक दिन पनि सरकारमा बस्ने हैसियत गुमाइसकेको छ। दुई हप्तादेखि शिक्षकहरू आन्दोलरत छन्। तर, सरकारको नेतृत्वको गरेको प्रधानमन्त्रीले उनीहरूको मागप्रति गम्भीर हुनुको साटो उल्टै अपमान गर्ने, गाली गर्ने, तिनलाई हप्काउने गरेका छन्,' उनले भने। उनले प्रधानमन्त्री ओली शिक्षकहरूको मागलाई बेवास्ता गरेको आरोप लगाए।"
शिक्षामन्त्रीको राजीनामा स्वास्थ्यका कारण आएको हो : प्रधानमन्त्री,"काठमाडौं : प्रधानमन्त्री केपी शर्मा ओलीले शिक्षा, विज्ञान तथा प्रविधिमन्त्री विद्या भट्टराईले आफूसँग असहमति नभई स्वास्थ्यका कारण राजीनामा दिएको स्पष्ट पारेका छन्। नेपाल कम्युनिष्ट पार्टीको ७६ औँ स्थापना दिवसका अवसरमा आयोजित कार्यक्रममा मन्त्री भट्टराईको राजीनामालाई प्रधानमन्त्रीको असहयोग र उपेक्षाका कारण भनेर बाहिर चर्चा गरिएको प्रति उनले असन्तुष्टि जनाएका हुन्। उनले भने, उहाँ मैले बनाएको मन्त्री हो। मैले काम लगाइरहेको छु। सहयोग गरिरहेको छु। सिकाइराखेको छु। ठूलो मन्त्रालय छ, अहिले स्वास्थ्य ठिक भएन भनेर राजीनामा दिनुभएको हो। यसमा अन्य प्रचारबाजी गर्नुको कुनै अर्थ छैन। प्रधानमन्त्री ओलीले नेपाली कांग्रेसका सभापति शेरबहादुर देउवा स्वास्थ्य परीक्षणका लागि बैँकक गएको सन्दर्भलाई पनि सरकार ढल्छ भन्ने खालका हल्लासँग जोड्न खोजिएको टिप्पणी गरे। एमाले र कांग्रेससँगको सहमतिबमोजिम १५ महिनापछि आफूले सभापति देउवालाई प्रधानमन्त्री हस्तान्तरण गर्ने दोहोर्याएका छन्।"
गभर्नर सिफारिस समितिबाट भट्टराईले दिए राजीनामा,काठमाडौं : नेपाल राष्ट्र बैंकको गभर्नर नियुक्ति लागि सरकारले गठन गरेको सिफारिस समितिका सदस्य विजयनाथ भट्टराईले राजीनामा दिएका छन्। पूर्व गभर्नरसमेत रहेका भट्टराईले छनौट प्रक्रियामा असन्तुष्टि जनाउँदै राजीनामा दिएका हुन्। राष्ट्र बैंकको गभर्नर नियुक्ति लागि सरकारले अर्थमन्त्री विष्णु पौडेलको संयोजकत्वमा तीन सदस्यीय सिफारिस समिति गठन गरेको थियो। समितिको सदस्यमा डा विश्वनाथ पौडेल र पुर्वगभर्नर विजयनाथ भट्टराई रहेका थिए। भट्टराईले गभर्नर छनौट प्रक्रियामा नगएको र समितिको बैठकसमेत बस्न नसकिरहेको अवस्थामा आफू बस्न अनुकूल नभएको भन्दै राजीनामा दिएको अर्थ मन्त्रालयका एक अधिकारीले अन्नपूर्णलाई बताए।
वीरगन्जमा बिहे भाँडिएको प्रकरण : बेहुलासहित ५ जनालाई ६ महिना कैद,"वीरगन्ज : एक वर्षअघि दाइजोमा सुनको सिक्री नपाएको निहुँमा विवाह नै भाँडेर मण्डपबाट हिँडेको आरोप लागेका बेहुला, उनका बुबासहितका पाँच जनालाई पर्सा जिल्ला अदालतले ६६ महिना कैदको सजाय सुनाएको छ। मंगलबार पर्सा जिल्ला अदालतका न्यायाधीश मोहन सुवेदीको एकल इजलासले बेहुलासहित पाँच जनालाई विवाह सम्बन्धी कसुरमा ६६ महिना कैद सजाय र जनही ५ हजार रुपैयाँ जरिवानाको फैसला गरेको हो। साथै त्यसबेला बेहुला पक्षले दाइजोमा लिएको नगद ५ लाख ६५ हजार रुपैयाँ बेहुली पक्षलाई फिर्ता दिनुपर्ने फैसलापनि अदालतले गरेको छ। २०८० फागुन २८ गते वीरगन्ज महानगरपालिका२४ रामगढवामा बेहुलीको घरमा वैवाहिक समारोह चलिरहकै बेला बेहुलाले सुनको सिक्री मागेको विषयमा बेहुली पक्षसँग विवाद हुँदा कुटपिटसमेत भई बिहे नै भाँडिएको थियो। त्यसमा संलग्न बेहुला, उनका बुबा, दुई दाजु र भिनाजु गरी पाँच जनालाई प्रहरीले त्यही राति बेहुलीको घरबाटै प्रहरीले नियन्त्रणमा लिएको थियो। २०८० फागुन २९ मा बेहुली पक्षले दिएको जाहेरीका आधारमा पक्राउ परेका बेहुला बाराको कलैया४ का २८ वर्षीय उमेश साह, उनका बुबा ६० वर्षीय बच्चालाल साह गोढ, दाजुहरू ४२ वर्षीय राकेश कुमार साह, ४० वर्षीय मुकेश कुमार साह र भिनाजु बाराकै परवानीपुर ५ का ४५ वर्षीय रामएकबाल साहविरुद्ध विवाह सम्बन्धी कसूरमा प्रहरीले मुद्दा दर्ता गरेर कारबाही प्रक्रिया अगाडि बढाएको थियो। तर त्यसको केही दिनपछि पर्सा जिल्ला अदालतले धरौटीमा उनीहरूलाई रिहा गरेको थियो। वीरगन्ज२४ रामगढवास्थित बेहुलीको घरमा बनाइएको बिहेको जग्गेमा सामाजिक परम्परा अनुसार वैवाहिक विधि चलिरहेका बेला विवाद भई बेहुला र बेहुली पक्षबीच कुटाकुटसमेत भएको थियो। त्यसपछि बेहुला उमेश बिहे नगर्ने भन्दै जग्गेबाट उठेर हिँडेका थिए। लगत्तै बेहुली पक्षले खबर गरेपछि विवाहस्थलमा पुगेको प्रहरीले बेहुला उमेशसहित उनका पक्षका पाँच जनालाई नियन्त्रणमा लिएको थियो।"
मेरो उमेर र स्वास्थ्यको चिन्ता कसैले गर्नु पर्दैन : प्रधानमन्त्री,"काठमाडौं : प्रधानमन्त्री केपी शर्मा ओलीले आफ्नो उमेर र स्वास्थ्यका बारेमा कसैले चिन्ता लिनु नपर्ने बताएका छन्। नेपाल कम्युनिष्ट पार्टीको ७६औं स्थापना दिवसका अवसरमा आयोजित कार्यक्रममा उनले आफू अहिले बुढो नभएको र अस्वस्थ पनि नरहेको बताए। 'कतिपयलाई मेरो उमेर र मेरो स्वास्थ्यको चिन्ता छ। अहिले म बिरामी छैन। अबको २०२५ वर्षपछि बुढो हुन्छु। कसैले हतार गरेर हुँदैन। मलाई मेरो उमेर र स्वास्थ्यका कुरा गर्नु पर्दैन। केपी ओली बिनाको एमाले कसैले कल्पना गरेको छ भने त्यो पूरा हुँदैन,' उनले भने। उनले एमाले बिनाको देशको कल्पना नगर्न आग्रह गरे। 'केपी ओली बिनाको एमाले किन खोजेको होला? तिनको मनसाय राम्रो भए त म सरक्क छोडिदिने थिएँ। एमाले बिनाको नेपाल हेरौँला, मिसन २०८४ मा। हामी झन् बलियो भएर आउनेछौं,' उनल थपे। प्रधानमन्त्री ओलीले समाज बिगार्ने, राष्ट्रलाई नोक्सान गर्ने शक्तिहरुले कम्युनिष्ट आन्दोलन ध्वस्त बनाउन षड्यन्त्रकारीहरूबाट परिचालित भएर दुई तिहाइको अवस्थामा पुगेको पार्टीलाई विभाजन गराए पनि आफूहरुले आन्दोलनलाई पुनः गठित बनाउँदै जनताको सबैभन्दा लोकप्रिय पार्टीमा स्थापित गराएको बताए। 'हामी विकास र सुशासनको बाटोमा अगाडि बढेका छौं। बिग्रिएको स्थिपितलाई सपार्न सजिलो छैन तर हामी गर्न खोजिरहेका छौं। हामी जनतालाई बलियो बनाउन सरकारलाई बलियो बनाउन चाहन्छौं। आगामी नयाँ बजेट, नीति कार्यक्रम त्यसरुपमा ल्याउँदैछौं,' उनले भने। प्रधानमन्त्री ओलीले हालै आफ्नो थाइल्याण्डमा भ्रमणका क्रममा भारतका प्रधानमन्त्री नरेन्द्र मोदीसँग लामै र बहुत राम्रो कुराकानी भएको अवगत गराउँदै नेपालको कुनै पनि मुलुकसँग शत्रुता नरहेको र सबैसँग मित्रता रहेको स्पष्ट पारे।"
प्रचण्ड लक्षित ओलीको अभिव्यक्ति १५ महिनापछि शेरबहादुरजीलाई साथ दिए भो त (भिडियो),"काठमाडौं : प्रधानमन्त्री केपी शर्मा ओलीले आफूले १५ महिनापछि राजीनामा दिने बताएका छन्। काठमाडौंमा आयोजित कार्यक्रममा उनले आफ्नो राजीनामा माग्नेहरूलाई १५ महिना पर्खिन आग्रह गरेका हुन्। 'नयाँ शक्तिहरूले भनेछन्, शिक्षामन्त्रीको राजीनामा आयो, प्रधानमन्त्रीको आउनुपर्थ्यो। मैले भन्ने गरेको छु त, १५ महिनापछि राजीनामा आउँछ। नेपाली कांग्रेससँग हाम्रो सहमति नै त्यही छ। राजीनामा हेर्न मन छ भने १५ महिना पर्खिनुस्,' उनले भने। प्रधानमन्त्री ओलीले विपक्षी दलका नेतासमेत रहेका माओवादी अध्यक्ष पुष्पकमल दाहाल 'प्रचण्ड' केन्द्रित अभिव्यक्ति पनि दिए। प्रचण्डले छिट्टै सरकार ढल्ने र कांग्रेस सभापति शेरबहादुर देउवाको नेतृत्वमा सरकार बन्ने अभिव्यक्ति दिँदै आएका छन्। सोही अभिव्यक्तिको जवाफमा ओलीले १५ महिनापछि साथ दिन आग्रह गरेका हुन्। 'हामी साथ दिन्छौं। हामी सहयोग गर्छौं। तपाईँ नै सरकार चलाउनुस्। १४१५ महिना पर्खिनुस् न। उहाँ (देउवा)लाई नै हो प्रधानमन्त्री बनाउने। त्यतिबेला साथ दिनुस् न। सहयोग गर्नुस्। हल्ला चलाइरहेका छन्। बैंकबाट आएपछि शेरबहादुरजी प्रधानमन्त्री भनेर,' उनले भने।"
गाँजा र ब्राउन सुगरसहित युवक पक्राउ,धरान : सुनसरीको कोशी गाउँपालिका१ स्थित भन्सार कार्यालय अगाडिबाट प्रहरीले गाँजा र ब्राउन सुगर सहित एक जनालाई पक्राउ गरेको छ। मंगलबार लागूऔषध नियन्त्रण ब्यूरो विराटनगर र इलाका प्रहरी कार्यालय लौकही सुनसरीबाट खटिएको संयुक्त टोलीले भारतको बिरपुरबाट नेपालतर्फ पैदल आउँदै गरेका भोजपुरको अरुण गाउँपालिका५ का २६ वर्षीय तेजेन्द्र कार्कीलाई पक्राउ गरेको हो। जिल्ला प्रहरी कार्यालय सुनसरीका डीएसपी योगराज खतिवडाका अनुसार कार्कीलाई शंका लागेर चेकजाँच गर्दा खैरो हेरोइन २ ग्राम बरामद गरिएको हो। प्रहरी नियन्त्रणमा रहेका कार्कीलाई सोधपुछ गर्ने क्रममा उनले चलाई ल्याएको प्रदेश १०२००२ च ५३४८ नम्बरको पिकअप गाडी र गाडीभित्र ११ वटा बोरामा प्याक गरेको अवस्थामा लागूऔषध गाँजा ३ सय २३२१ केजी बरामद गरिएको डीएसपी खतिवडाले बताए। पक्राउ परेका कार्कीलाई जिल्ला प्रहरी कार्यालय सुनसरीको हिरासतमा राखेर थप अनुसन्धान गर्ने कार्य भइरहेको पनि डीएसपी खतिवडाले बताए।
"सेयर बजार निरन्तर ओरालोतिर, कारोबार रकम पनि घट्यो","काठमाडौं : सेयर बजार ओरालो लाग्ने क्रम आज पनि जारी रह्यो। साताको पहिलो कारोबार दिन आइतबारदेखि ओरालो लागेको सेयर बजारले आज पनि सोही दिशालाई निरन्तरता दिएको हो। आज नेप्से परिसूचक ९९६ अंकले घटेर १६८८३२ विन्दुमा अडिएको छ। सेन्सेटिभ इण्डेक्स ०८५ प्रतिशतले घटेर ४५१८९ विन्दुमा पुगेको छ। आइतबार १६६८ अंकले घटेको नेप्से परिसूचक सोमबार ७ ७५ अंकले घटेर २६९८२८ विन्दुमा पुगेको थियो। नेप्से घटेसँगै कारोबार रकम पनि सोमबारको तुलनामा घटेको छ। आज ३१९ स्क्रिप्सको २ करोड २५ लाख ५५ हजार ७१३ कित्ता सयर ८ अर्ब ३२ करोड १२ लाख ८२ हजार १८८ रुपैयाँमा खरिदबिक्री भए। सोमबार ८ अर्ब ७७ करोडको सेयर कारोबार भएको थियो। त्यसअघि आइतबार ८ अर्ब ४३ करोड मूल्य बराबरको सेयर कारोबार भएको थियो। यसदिन एउटा कम्पनीको सेयर सकारात्मक सर्किट लेभलमा कारोबार भयो। नेपाल माइक्रो इन्स्योरेन्सको सेयर १० प्रतिशतले बढ्यो। क्रेष्ट माइक्रो लाइफ इन्स्योरेन्सको ९९८ प्रतिशतले बढ्दा मकर जितुमाया सुरी हाइड्रोपावरको ७४७,ग्रिनलाइफ हाइड्रोपावरको ५३० प्रतिशत र नेपाल रिइन्स्योरेन्सको ४८३ प्रतिशतले बढ्यो। यसदिन कर्पोरेट डेभलपमेन्ट बैंकको लगानीकर्ताले भने सर्वाधिक गुमाए। सो बैंकको सेयर १० प्रतिशतले घट्यो। कारोबार रकमका आधारमा गद ग्रुप अग्रस्थानमा रह्यो। सो कम्पनीको ४४ करोड ६० लाख मूल्य बराबरको सेयर कारोबार भयो। यसैगरी हिमालयन पावरको ४० करोड,हिमालयन इन्स्योरेन्सको ३६ करोड,नेपाल रिइन्स्योरेन्स र राधी विद्युतको ३५३५ करोडको सेयर कारोबार भयो। कारोबारमा आएकामध्ये ८६ स्टक्सको मूल्य बढ्दा १६० वटाको घट्यो। बाँकी १ स्टकको मूल्य स्थिर रह्यो। यसदिन तीन समूहको उपसूचक बढ्दा अन्यको समूहको उपसूचक नकारात्मक देखिएका छन्। होटल्स एण्ड टुरिजम,मनु एण्ड प्रो र अदर्श समूहको उपसूचक सकारात्मक देखिए। अदर्श समूहको उपसूचक सर्वाधिक २२१ प्रतिशतले बढ्यो।"
एमाले वीरगन्ज महानगरको अध्यक्षमा शर्मा विजयी,"वीरगन्ज : नेपाल कम्युनिस्ट पार्टी (एमाले)को वीरगन्ज महानगर कमिटीको अध्यक्षमा सुन्दर नवराज शर्मा विजयी भएका छन्। मंगलबार भएको निर्वाचनमा प्रतिस्पर्धी उम्मेदवार सुन्दर राउत कुर्मीलाई ५५ मतान्तरले पराजित गर्दै अध्यक्षमा शर्मा विजयी भएका हुन्। अध्यक्षमा निर्वाचित शर्माले १५१ मत पाए भने उनका प्रतिस्पर्धी कुर्मीले ९६ मत मात्रै पाए। यस्तै उपाध्यक्षमा रामकिशोर सिंह पराग निर्वाचित भएका छन्। पराग १४० मतका साथ उपाध्यक्षमा विजयी हुँदा उनका प्रतिस्पर्धी जसे आलम अन्सारीले १०१ मत मात्रै पाए। यसैगरी सचिवमा लियाकत अली विजयी भएका छन्। अलि १४६ मतका साथ सचिवमा विजयी हुँदा उनका प्रतिस्पर्धी अनिस अन्सारीले १०९ मत मात्रै ल्याए। यस्तै उपसचिव(खुल्ला) मा जयनारायण सिंह कुर्मी विजयी भएका छन्। कुर्मी १३८ मतका साथ विजयी भएका हुन् भने उनका प्रतिस्पर्धी अमोद प्रसाद यादवले १०४ मत पाए। उपसचिव(महिला)मा विमला श्रीवास्तव निर्वाचित भएकी छन्। श्रीवास्तव १३३ मतका साथ विजयी हुँदा उनकी प्रतिस्पर्धी अर्चना अधिकारीले १०१ मत पाइन्। यसैगरी लेखा समिति अध्यक्षमा अजयकुमार साह र सचिवमा राघव पटेल साह विजयी भएका छन्। यस्तै खुल्ला सदस्यमा सतेन्द्र कुमार सिंह, युवा सदस्यमा देवकुमार सर्राफ र महिला सदस्यमा सितामैया श्रेष्ठ विजयी भएको प्रमुख निर्वाचन अधिकृत सन्तोष सिंहले जानकारी दिए। एमाले वीरगन्ज महानगर कमिटीको नेतृत्व चयनका लागि गत चैत ३० गते नै उम्मेदवारी दर्ता भएको भएपनि विविध कारणले मतदान हुन सकेको थिएन। मंगलबार भएको मतदानमा कूल मतदाता २५६ रहे पनि २४८ मत मात्रै खसेको एमाले पर्साका सचिव महेश दासले बताए।"
ऊर्जामन्त्री खड्का र भारतीय समकक्षी खट्टरले गरे अरुण तेस्रो आयोजनाको अवलोकन,"काठमाडौं : ऊर्जा,जलस्रोत तथा सिंचाईमन्त्री दीपक खड्काको निमन्त्रणामा दुई दिने औपचारिक भ्रमणमा नेपाल आएका भारतका विद्युत,आवास तथा शहरी मामिलामन्त्री मनोहरलाल खट्टरले संखुवासभास्थित अरुण तेस्रो जलविद्युत् आयोजनाको स्थलगत अवलोकन गरेका छन्। दुबै मन्त्रीले आयोजनाको पावर हाउस र बाँध क्षेत्रको स्थलगत निरीक्षण गर्दै निर्माणको प्रगतिबारे ठेकेदार कम्पनीसँग जानकारी लिएका थिए। सो अवसरमा आयोजना अन्तर्गतको युनिट२को संयुक्त रुपमा उद्घाटन गर्नुका साथै पावर हाउस नजिक वृक्षरोपण पनि गरेका थिए । उर्जामन्त्री खड्काले नेपालका लागि अरुण तेस्रो आयोजना विशेष प्राथमिकतामा रहेको भन्दै निर्माण कार्यलाई समयमै सम्पन्न गर्न निर्देशन दिएका थिए। उनले भने, 'सरकारले आयोजनामा कुनै किसिमको कमी हुन दिने छैन,समयमै सम्पन्न गर्न लाग्नुहोस्।' भारतीय मन्त्री खट्टरले नेपालमा जलविद्युत विकासको अपार सम्भावना रहेको भन्दै दुबै देशले यस क्षेत्रबाट प्रत्यक्ष लाभ लिन सक्ने बताए। 'अरुण तेस्रो समयमै सम्पन्न गर्न सके, यसले द्विपक्षीय ऊर्जा सहकार्यलाई थप सुदृढ बनाउनेछ,'उनले भने। अरुण नदीमा निर्माणाधीन ९०० मेगावाट क्षमताको यो आयोजना मकालु र चिचिला गाउँपालिकाको सीमामा पर्दछ। आयोजनाको शिलान्यास विसं २०७५ वैशाखमा नेपालका तत्कालीन प्रधानमन्त्री केपी शर्मा ओली र भारतीय प्रधानमन्त्री नरेन्द्र मोदीले संयुक्त रूपमा गरेका थिए। एक खर्ब चार अर्ब लागतको आयोजना भारतीय सरकारी कम्पनी सतलज हाईड्रोपावरले निर्माण गरिरहेको हो। निर्माण कार्य पाँच वर्षभित्र सम्पन्न गर्ने लक्ष्य लिइएको छ। मन्त्री खट्टर भ्रमणका क्रममा आज साँझ काठमाडौँमा लम्कीबरेली र इनरुवापूर्णिया अन्तरदेशीय प्रसारण लाइन निर्माणसम्बन्धी सम्झौता कार्यक्रममा समेत सहभागी हुनेछन्। नेपालभारत संयुक्त लगानीमा निर्माण हुने यी प्रसारण संरचनाले दुवै देशको ऊर्जा व्यापारलाई थप सुदृढ बनाउने अपेक्षा गरिएको छ। भोली बुधबार भारतीय मन्त्री खट्टरले मुस्ताङको मुक्तिनाथ मन्दिर र पशुपतिनाथको दर्शन गर्ने कार्यक्रम रहेको छ भने प्रधानमन्त्री तथा अन्य उच्च अधिकारीहरूसँग शिष्टाचार भेटघाट गर्नेछन्। भ्रमणपछि उनी बुधबार साँझ स्वदेश फर्किने कार्यक्रम छ। यसअघि त्रिभुवन अन्तर्राष्ट्रिय विमानस्थलमा उनको स्वागत ऊर्जा सचिव सुरेश आचार्यले गरेका थिए। त्यसलगत्तै ऊर्जामन्त्री खड्काले त्रिभुवन विमानस्थलस्थित नेपाली सेनाको विशिष्ट कक्षमा स्वागत गर्दै संखुवासभा प्रस्थान गरेका थिए ।"
एनसेल बन्यो डाटा सेन्टर र क्लाउड सेवा प्रदायकका रूपमा सूचीकृत हुने पहिलो कम्पनी,"काठमाडौं : एनसेल डाटा सेन्टर र क्लाउड सेवा प्रदायकका रूपमा सूचीकृत हुने पहिलो र एकमात्र नेपाली कम्पनी बनेको छ। सूचना प्रविधि विभागले आइतबार एनसेललाई डाटा सेन्टर सेवा प्रदायक र क्लाउड सेवा प्रदायकका रूपमा सूचीकृत गरेको हो। सञ्चार तथा सूचना प्रविधि मन्त्रालय, सूचना प्रविधि विभागले डाटा सेन्टर तथा क्लाउड सेवा (सञ्चालन तथा व्यवस्थापन) निर्देशिका २०८१ मा भएको कानुनी व्यवस्था बमोजिम एनसेल सूचीकृत भएको हो। विभागले कम्पनीको प्रत्यक्ष निरीक्षण तथा कम्पनीबाट पेश भएको निवेदन तथा कागजातको गहन अध्ययन गर्दा कम्पनीले तोकेको सञ्चालन मापदण्ड तथा सुरक्षा अनुसरण गरेको देखिएकोले कम्पनीलाई सूचीकृत गरिएको हो। निर्देशिका अनुसार सञ्चालनमा रहेका डाटा सेन्टर र क्लाउड सेवा प्रदायकले ६ महिनाभित्रै विभागमा सूचीकृत भइसक्नुपर्ने प्रावधान रहेको थियो। एनसेलले सो अवधि भन्दा पहिला नै आफूलाई सूचीकृत गराएको हो। यो निर्देशिका २०८१ माघ १५ गतेको सञ्चार तथा सूचना मन्त्री पृथ्वी सुब्बा गुरुङको मन्त्रीस्तरिय निर्णयबाट स्वीकृत भएपछि कार्यान्वयनमा आएको थियो। निर्देशिकाले सेवा प्रदायकहरूको लागि सुरक्षा, गोपनीयता र पूर्वाधार लगायतका महत्वपूर्ण क्षेत्रहरूमा नियमहरू निर्धारण गरेको छ। डाटा सेन्टर र क्लाउड सेवा सञ्चालनका लागि छुट्टाछुट्टै सूचीकृत हुनुपर्ने निर्देशिकाको व्यवस्था बमोजिम एनसेलले आफूलाई यी दुवै सेवाका लागि छुट्टाछुट्टै सूचीकरण गराएको छ । सो सूचीकरणसँगै एनसेलले अब नयाँ कानुनी व्यवस्था अनुसार पनि डाटा सेन्टर र क्लाउड सेवा सहजै प्रदान गर्न सक्ने पहिलो र एकमात्र कम्पनी बनेको छ। हाल एनसेलको ललितपुर, नख्खुमा बैंक, सरकारी निकाय र ठूला व्यावसायिक संस्थाले प्रयोग गर्न मिल्ने अत्याधुनिक टियर थ्री डाटा सेन्टर सञ्चालनमा रहेको छ। त्यसैगरी एनसेलले पोखरा र हेटौडामा गरी दुई डिजास्टर रिकभरी डाटा सेन्टरहरु सञ्चालन गर्दै आएको छ। हामीले साइबर सुरक्षा, डेटा गोपनीयतालाई उच्च प्राथमिकतामा राख्दै अन्तर्राष्ट्रिय मापदण्डहरू अनुसार काम गर्दै आएकोले सूचीकरणको प्रक्रिया सहज भएको हो। सूचीकृत भई सरकारबाट मान्यता प्राप्त गर्ने एनसेल पहिलो र एकमात्र कम्पनी बनेकोमा हामी खुसी छौं। डाटा सेन्टर र क्लाउड सेवाहरूको बढ्दो बजारलाई ध्यानमा राख्दा, यो सूचीकरण अत्यन्त महत्वपूर्ण छ। यसले डिजिटल नेपाल भिजन अनुरूप एनसेल सूचना प्रविधि क्षेत्रको विकासमा योगदान पुर्याउन प्रतिबद्ध रहेको प्रतिबिम्बित गर्दछ। यो सूचीकरणका लागि हामी सूचना प्रविधि विभाग प्रति धेरै आभारी छौं, एनसेलका चीफ बिजनेस अफिसर डिओन एसेन्सिओले भने। सूचीकृत गर्ने प्रक्रियाका क्रममा विभागले आगलागी सुरक्षाको सुनिश्चितता, संस्थाको सुरक्षा र गोपनीयता नीति, बिजनेस कन्टिन्युटी प्लान, डेटा सेन्टरको टियर, आईपी पुल लगायतका कागजात तथा विवरणहरुको गहन अध्ययन गरेको थियो। सरकारले सूचना प्रविधि प्रणालीलाई भरपर्दो, सुरक्षित एवं प्रभावकारी रूपमा सञ्चालन गर्न निर्देशिका जारी गरेको थियो। डाटा सेन्टर र क्लाउड सेवा प्रदायकको सूचीकरणले यस क्षेत्रको नियमन, पारदर्शिता र साइबर सुरक्षालाई थप प्रभावकारी बनाउने अपेक्षा गरिएको छ। निर्देशकाले देशमा सूचना प्रविधि प्रणालीहरूको भरपर्दो, सुरक्षित र प्रभावकारी सञ्चालन सुनिश्चित गर्ने उद्देश्य राखेको छ। डाटा सेन्टर र क्लाउड सेवा प्रदायकहरूको औपचारिक सूचीकरणले सम्पूर्ण क्षेत्रमा नियमन, पारदर्शिता र साइबर सुरक्षालाई सुदृढ गर्ने अपेक्षा गरिएको छ।"
पुरेनवा आँखा अस्पताल जसले दियो २० लाखलाई ज्योति,"रौतहट : जिल्ला सदरमुकाम गौरस्थित आँखा अस्पताल पुरेनवाले २० लाख बढीलाई नयाँ संसार देखाएको छ। रौतहट सर्लाही, बारादेखि भारतसम्म लोकप्रिय पुरेनवा आँखा अस्पतालले मोतिबिन्दु लगायत रोगको सफल अप्रेसन र आँखा सम्बन्धी विभिन्न रोगको उपचार गरी २० लाख बढी मानिसलाई पुनः संसार देखाएको हो। २०५४ पुसदेखि हालसम्म कुल १ लाख ९३ हजार ६८३ जना मोतिबिन्दु लगायत विभिन्न रोगबाट ग्रसित बिरामीको सफलता पूर्वक आँखाको अप्रेसन गरी पुनः संसार देखाएको अस्पतालका मेडिकल डाईरेक्टर डाक्टर प्रज्ज्वल बस्नेतले बताए। सोही अवधिमा अस्पतालमा ओपीडी सेवा मार्फत कुल १८ लाख ८८२ जना आँखा रोगका बिरामीहरूको सफल उपचारबाट पुनः संसार देखाएको अस्पतालका लेखा अधिकृत पवन न्यौपानेले बताए। अस्पतालमा मेडिकल डाइरेक्टर डाक्टर बस्नेतसँगै नेत्र विशेषज्ञ डाक्टर प्रिती चौधरी, सुरेन्द्र मिश्र, मनोज साह लगायत ६६ जना कर्मचारी कार्यरत रहेका छन्। आँखाको अप्रेसन फेको प्रविधि र एस आईसीएस प्रविधिबाट हुने गरेको अस्पतालले जनाएको छ। आँखा अस्पतालमा दैनिक ओपीडी तर्फ ४५० बिरामी उपचारका लागि आउने गर्छन्। त्यसैगरी मोतिबिन्दु लगायत विभिन्न रोगबाट ग्रसित ४५ जना बिरामीको आँखाको सफल अप्रेसन हुने गरेको अधिकृत न्यौपानेले बताए। नेपाल नेत्र ज्योती संघद्वारा सञ्चालित अस्पतालका संस्थापक तथा स्थापना गर्न महत्वपूर्ण योगदान दिएका आवोका जापानका डाक्टर जुन्सुके आकुरा केही दिनअघि अस्पतालको अनुगमन गरेका थिए।"
राष्ट्र बैंकका कार्यकारी निर्देशक गुणाकर भट्टविरुद्धको रिटमा आज पनि सुनुवाइ भएन,काठमाडौं : नेपाल राष्ट्र बैंकका कार्यकारी निर्देशक डागुणाकर भट्टको योग्यतामाथि प्रश्न उठाउँदै सर्वोच्चमा दायर भएको रिटमाथि आज पनि सुनुवाइ भएन। सुनुवाइका लागि न्यायाधीश महेश शर्मा पौडेल र बालकृष्ण ढकालको इजलासमा पेशी तोकिएको थियो। तर सो रिट 'हेर्न नभ्याइने' सूचीमा परेको छ। यसअघि सुनुवाइका लागि आइतबार र सोमबार पेशी तोकिए पनि 'हेर्न नभ्याइने' सूचीमा राखिएको थियो। अधिवक्ता विशाल थापा र प्रतिभा उप्रेतीले गभर्नर नियुक्तिका लागि भट्टको योग्यता नपुगेको दावी गर्दै गत शुक्रबार रिट दायर गरेका थिए। भट्टले कार्यकारी निर्देशक पदबाट राजीनामा दिएको तर स्वीकृत भएको छैन। नेपाल राष्ट्र बैंक ऐन २०५८ को व्यवस्थाको कार्यविधि विपरित डाभट्टलाई कानुनको विधि मिचेर नेताहरूको सहमतिको आधारमा नियुक्ति गर्ने गैरकानुनी प्रपञ्च रचिएको रिट निवेदनमा दावी गरिएको छ। यसअघि वैशाख २ गते उप्रेती र थापाले दायर गरेको अर्को रिटमा सर्वोच्च अदालतले ६५ वर्ष उमेर नाघेका व्यक्तिलाई मात्रै नियुक्ति प्रक्रियामा सहभागी नगराउन सरकारलाई अन्तरिम आदेश दिएको थियो। गत चैत्रमा अर्थ मन्त्रालयले अर्थ अम्बद्ध सार्वजनिक निकायमा पदाधिकारी तथा सदस्य नियुक्ति र मनोनयसम्बन्धी मापदण्ड २०७३ संशोधन गर्दै पदाधिकारी तथा सदस्य नियुक्तिमा रहेको उमेर हद हटाएको थियो। उक्त निर्णयविरुद्ध अधिवक्ता द्वय थापा र उप्रेतीले सर्वोच्चमा रिट दायर गरेका थिए। रिटमा सर्वोच्चले अल्पकालीन अन्तरिम आदेश जारी गर्दै दुवै पक्षलाई छलफलका लागि बोलाएको छ।
"सरकार र शिक्षक मुठभेटमा : बोर्डले परीक्षा गर्ने, शिक्षक सहभागी नहुन महासंघको निर्देशन","काठमाडौं : सरकार र शिक्षक मुठभेटको नजिक पुगेका छन्। आज बिहान भक्तपुरमा बसेको बोर्डको बैठकले वैकल्पिक उपायबाट भएपनि शिक्षक कक्षा १२ को परीक्षा तोकिएको समयमा नै गर्ने निर्णय गरेपछि शिक्षक थप आक्रोशित भएका हुन्। संघीय संसदबाट ऐन पारित नभएसम्म शिक्षकले आन्दोलन नरोक्ने बताएपछि सरकार पेलेरै अगाडि बढ्ने तयारी गरेको हो। बोर्डका अध्यक्ष महाश्रम शर्माले परीक्षा नरोकिने र निर्धारित मितिमै हुने निर्णय भएको जानकारी दिए। तोकिएको समयमा नै परीक्षा गर्न विद्यार्थीहरूबाट पनि अनुरोध भएकाले परीक्षालाई सञ्चालन गर्न बोर्ड तयार रहेको उनले बताए। उनले परीक्षाका लागि केन्द्रसमेत तोकिएको अवस्थामा सहज रुपमा परीक्षा सम्पन्न गर्न सबैसँग पुन: अनुरोध गर्ने निर्णय भएको जानकारी दिए। त्यसलगत्तै आज दिउँसो बानेश्वरमा भएको आन्दोलनलाई सम्बोधन गर्दै शिक्षक महासंघका अध्यक्ष लक्ष्मीकिशोर सुवेदीले विद्यालय शिक्षा ऐन जारी नभएसम्म आन्दोलन निरन्तर जारी रहने बताए। उनले शिक्षकलाई परीक्षामा संलग्न नहुन निर्देशन दिए। राष्ट्रिय परीक्षा बोर्डले निजामती कर्मचारी र सुरक्षाकर्मी परिचालन गरेर परीक्षा सञ्चालन गर्ने भनेको रहेछ। हामी कोही परीक्षामा सहभागी हुँदैनौं र केन्द्रमा निर्देशन दिन पनि म आग्रह गर्दछु। परीक्षा पनि उनीहरु नै लिउन्, कापी पनि उनीहरुनै जाँचुन् उनले भने। शिक्षा ऐनमा अन्योल भइरहँदा सोमबार शिक्षामन्त्री विद्या भट्टराईले राजीनामा दिएकी छन्। परीक्षा प्रभावित हुँदा करिब साढे पाँच लाख विद्यार्थीको परीक्षा अनिश्चित हुने भएकाले सरकार गम्भीर रुपमा लागेको बताइएको छ। आन्दोलनले एसईईको मूल्यांकन तथा नयाँ भर्ना प्रक्रियासम्मलाई अवरुद्ध गरिदिएको छ। प्रवेशपत्र हातमा बोकेका विद्यार्थी परीक्षा केन्द्र जाने, नजाने भन्ने अन्योलमा थिए। चैत २० गतेदेखि देशभरबाट विद्यालयमा ताला नै लगाएर शिक्षक,कर्मचारी काठमाडौं आएका छन्। १२ बजेबाट ३ बजेसम्म आन्दोलन गर्दै आएका शिक्षकहरूले बिहान ९ बजेदेखि दिउँसो १२ सम्म आन्दोलन गर्न सुरु गरेका हुन्।"
भारतका विद्युतमन्त्री खट्टर काठमाडौं आइपुगे,"काठमाडौं : भारतका विद्युत् र आभास तथा सहरी मामिलामन्त्री मनोहरलाल खट्टर काठमाडौं आइपुगेका छन्। भारतका विद्युतमन्त्री खट्टरलाई नेपाल भ्रमणको निमन्त्रणा गरेसँगै उनी आज बिहान दुई दिने भ्रमणका लागि नेपाल आएका हुन्। उनलाई त्रिभुवन अन्तर्राष्ट्रिय विमानस्थलमा परराष्ट्र मन्त्रालयका उच्च अधिकारी र नेपालका लागि भारतीय राजदूत नवीन श्रीवास्तवले स्वागत गरेका थिए। गत माघ ३० गते भारत भ्रमणका क्रममा ऊर्जा, जलस्रोत तथा सिँचाइमन्त्री दीपक खड्काले उनलाई भ्रमणको निम्तो दिएका थिए। ऊर्जामन्त्री खड्कासँगै भारतका विद्युत्मन्त्री खट्टरले आज दिउँसो भारत सरकारको सहयोगमा निर्माण भएको कोशी करिडोर २२० केभी प्रसारण लाइनअन्तर्गत इनरुवाबसन्तपुरबानेश्वरतुम्लिङटार २०० केभी प्रसारण लाइन तथा २२०१३३३३ केभी तुम्लिङटार सवस्टेशन, २२०३३ केभी बानेश्वर सवस्टेशन र २२०१३३३३ केभी वसन्तपुर सवस्टेसनको संयुक्त रूपमा संखुवासभाको तुम्लिङटार सबस्टेसनमा उद्घाटन गर्ने कार्यक्रम रहेको छ। उनले आजै भारतले निर्माण गरेको अरुण तेस्रो जलविद्युत् आयोजनाको पावर हाउस तथा बाँध क्षेत्रको अवलोकन गर्ने छन्। त्यसैगरी दुई देशले संयुक्त रूपमा निर्माण गर्न लागेको प्रसारण लाइन निर्माणका लागि स्थापना गरिएको कम्पनीको सम्झौतापत्रमा हस्ताक्षर हुनेछ। बुधबार भारतका विद्युत्मन्त्री खट्टरले मुस्ताङको मुक्तिनाथको अवलोकन भ्रमण गर्ने कार्यक्रम रहेको छ। बुधबार नै उनले प्रधानमन्त्री केपी शर्मा ओली र उपप्रधानमन्त्री एवं सहरी विकासमन्त्री प्रकाशमान सिंहसँग शिष्टाचार भेटघाट गर्ने कार्यक्रम तय भएको छ। विद्युत्मन्त्री खट्टरले बुधबार साँझ पशुपतिनाथको दर्शन गरेर स्वदेश फर्कने कार्यक्रम रहेको छ।"
एक तोला सुनको मूल्य दुई लाख नजिक,काठमाडौं : आज नेपाली बजारमा सुनको मूल्य तोलाकै लगभग ७ हजारले बढ्को छ। मंगलबार एक सुनको मूल्य बढेर तोलाको एक लाख ९७ हजार ९०० कायम भएको नेपाल सुनचाँदी व्यवसायी महासङ्घले जनाएको छ। यो हालसम्मकै उच्च मूल्य हो। आज एक तोलामा छ हजार ९००ले सुनको भाउ बढेको हो। त्यस्तै चाँदीको मूल्यमा पनि वृद्धि भएको छ। चाँदी तोलामा १० रुपैयाँले बढेको छ। आज चाँदीको मूल्य प्रतितोला एक हजार ९७० कायम भएको छ। सोमबार स्थानीय बजारमा सुन प्रतितोला एक लाख ९१ हजारमा कारोबार भएको थियो। त्यस्तै चाँदी सोमबार प्रतितोला ९६० मा कारोबार भएको थियो। अन्तरराष्ट्रिय बजारमा आज प्रतिऔंस सुन तीन हजार ४७९ अमेरिकी डलरमा कारोबार भइरहेको छ। अन्तरराष्ट्रिय बजारमा लगातार सुनको मूल्य बढिरहेकोले त्यसको असर स्थानीय बजारमा पनि परेको जनाइएको छ।
नगरपालिकाका तत्कालीन निमित्त प्रमुखसहित तीनजनाविरुद्ध भ्रष्टाचार मुद्दा,"काठमाडौं : अख्तियार दुरूपयोग अनुसन्धान आयोगले पचरौता नगरपालिका बाराका तत्कालीन निमित्त प्रमुख प्रशासकीय अधिकृत श्यामप्रसाद यादवसमेत तीनजनाविरुद्ध गैरकानुनी लाभ तथा हानी पुर्याइ भ्रष्टाचार गरेको आरोपमा मुद्दा दायर गरेको छ। आयोगले गाउँपालिकाका तत्कालीन निमित्त प्रमुख प्रशासकीय अधिकृत श्यामप्रसाद यादव,लेखापाल हासिम मियाँ अन्सारी र केएस मल्टिप्रपोज तथा उक्त कम्पनीका अध्यक्ष कमल कुमार उपाध्यक्षविरुद्ध आज विशेष अदालत काठमाडौंमा भ्रष्टाचार मुद्दा दायर गरेको हो। आयोगका प्रवक्ता राजेन्द्र कुमार पौडेलका अनुसार उनीहरूविरुद्ध सार्वजनिक ऐनलाई छलेर विज्ञापन प्रकाशित नगरी आर्थिक अनियमिता गरेको उजुरी परेको थियो। सोही उजुरीका आधारमा अनुसन्धान हुँदा निमित्त प्रमुख प्रशासकीय अधिकृत यादव र लेखापाल मियाँले नगरपालिकाबाट आर्थिक वर्ष २०७७०७८ मा सञ्चालन भएका ठेक्काहरूको बोलपत्र आह्वानको सूचना सार्वजनिक खरिद ऐन बमोजिम राष्ट्रियस्तरको दैनिक पत्रिकामा प्रकाशन गर्नुपर्नेमा त्यसो नगरी झुटा विवरणसहितको आधारमा ३ लाख ५२ हजार ५६० रुपैयाँ भुक्तानी दिएको खुल्न आएपछि निमित्त प्रमुख प्रशासकीय अधिकृत यादवसहित तीनजनाविरुद्ध भ्रष्टाचार मुद्दा दायर भएको हो। अध्यक्ष उपाध्यासमेतको मिलेमतोमा नगरपालिकाको ठेक्काको अभिलेखमा राख्ने प्रयोजनार्थ मात्रै एकप्रति मात्र बोलपत्र आह्वानको सूचना प्रकाशित गरी नगरपालिकामा पेश गर्न लगाइ सोही झुट्टा विवरणसहितको पत्रिकाको आधारमा ३ लाख ५२ हजार ५६० रुपैयाँ केएस मल्टिप्रपोज प्राइभेट लिमिटेडलाई भुक्तानी दिएको पाइएको अख्तियारको ठहर छ। उनीहरूविरुद्ध सोही रकम बराबरको विगो दावी र सजाय माग गरिएको आरोप पत्रमा उल्लेख छ।"
रोबर्टो कार्लोस नेपालमा,काठमाडौं : ब्राजिलियन लेजेन्ड फुटबलर रोबर्टो कार्लोस नेपाल आइपुगेका छन्। नेपाल सुपर लिग (एनएसएल)को लागि उनी मंगलबार बिहान काठमाडौं आइपुगेका हुन्। एनएसएलको आयोजक नेपाल स्पोर्ट्स म्यानेजमेन्ट एण्ड इभेन्ट कम्पनीले उनलाई नेपाल ल्याएको हो। उनले नेपाल सुपर लिग २०२५ को दोस्रो क्वालिफायर धनगढी एफसी र पोखरा थन्डर्स बीचको खेलमा दशरथ रङ्गशालामा आउने तालिका रहेको छ। यसअघि नै नेपाल आउने तालिका रहेको उनी बिरामी हुँदा केही दिनपछि मात्र नेपाल आइपुगेका हुन्।
यथास्थितीवादकै कारण प्रतिगमनकारीहरूले टाउको उठाइरहेका छन् : नारायणकाजी श्रेष्ठ,"काठमाडौं : नेकपा माओवादी केन्द्रका वरिष्ठ उपाध्यक्ष नारायणकाजी श्रेष्ठले प्रतिगमनलाई बल पुराउने यथास्थितीवादलाई परास्त गर्नुपर्ने बताएका छन्। मंगलबार काठमाडौंमा आयोजित नेपाली कम्युनिस्ट आन्दोलनको ७५ वर्ष र अबको कार्यभार विषयक विचार गोष्ठीमा बोल्दै श्रेष्ठले यथास्थितीवादकै कारण प्रतिगमनकारीहरूले टाउको उठाइरहेको भन्दै त्यसलाई परास्त गर्नुपर्ने बताएका हुन्। यथास्थितीवाद सत्ता लोलुपता,भ्रष्टाचार र निरंकुशताको मुख्य पक्ष बनेको उनको भनाइ छ। श्रेष्ठले सरकार यथास्थितीवादको मुख्य बाहकको रुपमा रहेकाले त्यसकाविरुद्ध पनि संघर्ष गरेर मात्रै प्रतिगमनविरुद्धको लडाईंलाई सफल पार्न सकिने तर्क गरे। त्यस्तै उनले कम्युनिष्ट पार्टीहरूसँग एकता र ध्रुविकरण प्रक्रिया अघि बढाउँदै वामपन्थी पार्टीहरूको वामपन्थीकरणका लागि प्रयत्न गर्नुपर्ने बताए। उनले संविधानको कार्यान्वयन गर्दै सामाजिक आर्थिक रुपान्तरण गर्नुपर्ने आवश्यकता रहेको जिकिर गरे । सडक,सदन र सरकारको मोर्चालाई संयोजन गरि शान्तिपूर्णबाटोबाट समाजवादउन्मुख समृद्धिलाई मूल कार्यदिशा बनाउनुपर्ने उनको भनाइ छ ।"
सार्वजनिक ऋणको सीमा,"करिब २७ खर्ब बराबरको सार्वजनिक ऋण लिएछौं । जुन नेपालको कुल गार्हस्थ्य उत्पादनको ४७ प्रतिशतभन्दा बढी हो । बजेटको घाटा पूर्ति गर्न ऋण लिइन्छ। करिब ७० वर्षबाट हामी घाटाको बजेट लिएर हिँडिरहेका छौं। नेपालमा सार्वजनिक ऋण लिन थालेको करिब ६२ वर्ष भयो। सन् १९६२ बाट आन्तरिक र सन् १९६३ बाट वैदेशिक ऋण उठाउने काम सुरु भयो। इतिहास केलाउँदा वैदेशिक ऋणतर्फ सुरुआतमा हामीले तत्कालिन सोभियत संघ र बेलायत सरकारबाट दुईपक्षीय ऋण लिन सुरु गरेको देखिन्छ। त्यसपछि मात्र अन्तर्राष्ट्रिय वित्त संस्थाहरूबाट बहुपक्षीय ऋण लिने कामको प्रारम्भ भयो। सन् १९६३ बाट ऋण लिन थाल्यौं। हाम्रो वैदेशिक ऋण लिने प्रवृत्ति बढ्दै गएको पछिल्लो तथ्यांकले पुष्टि गर्छ। तर नेपालको सन्दर्भमा ऋण लिएर गरेको खर्चले आर्थिक दर बढाएको देखिन्न। हो, आर्थिक वृद्धिलाई सहयोग पुर्याउँछ, रोजगारीलाई सहयोग पुर्याउँछ वा पूर्वाधार निर्माणलार्ई सहयोग पुर्याउँछ भने सार्वजनिक ऋण लिनुपर्छ, ऋण लिएर काम गर्नुपर्छ। ऋण लिनु भनेको भोलिका दिनको कर अहिले उठाएर खर्च गर्नु हो। ऋण लिइसकेपछि त्यसको दायित्व भुक्तानी गर्नुपर्छ। त्यसको सावाँ र ब्याजको दायित्व सिर्जना हँुदै जान्छ, जुन भुक्तानी गर्नैपर्छ। त्यसको अर्थ ऋण र सावाँब्याज भुक्तानीको अन्तिम स्रोत चाहिँ राजस्व नै हो। यसकारण राज्यले परिचालन गर्ने ऋणको कुरा एउटा वृद्धिसित जोडिन्छ त अर्को रोजगारीसित जोडिनुपर्छ र तेस्रो चाहिँ राजस्वसित। किनभन्दा राजस्वको निश्चित अंश चाहिँ त्यसमा जाने हुनाले राजस्वले गार्हस्थ्य उत्पादनमा योगदान कति गरिराखेको छ भन्ने कुराले महत्वपूर्ण राख्छ। अब अहिलेको यो दुइटा परिस्थितिलाई हेर्ने हो भने एउटा वृद्धिको कुरालाई र अर्को उत्पादनको कुरातर्फ विचार गर्न सकिन्छ। राजस्वसितको दृष्टिकोणले हेर्ने हो भने देशको आर्थिक वृद्धि औसतमा चार प्रतिशत भएको छ। अब विगत ६२ वर्षलाई हेर्ने हो भने ऋण र वृद्धिबीच न सम्बन्ध न समन्वय, केही देखिएन। यदि ऋणको सदुपयोग भएको भए ऋण बढी लिएको बेला आर्थिक वृद्धि बढी भएको हुनुपर्ने थियो। यसले ऋणको सदुपयोग भयो भनेर पुष्ट्याइँ गर्ने ठाउँ छैन। त्यस्तो नभएकाले हाम्रो ऋण चाहिँ सामान्य किसिमले खर्च भएको छ, व्यपस्थापनमा गएको छ र त्यसको प्रयोग गरेर हामीले उत्पादन बढाउन सकेको छैनौं। समग्रमा कर्जा नीति के हो त अबको दिनमा ? राष्ट्र ऋण नीति के हो ? यसलाई कता निर्देशित गर्ने ? यी सबैको खाका तयार गरेर सरकारले नयाँ योजनाका साथ अघि बढ्नुपर्छ। हुँदाहुँदै अहिले आएर विगत पाँच वर्षमा सार्वजनिक ऋण दोब्बर हुन गयो। करिब २७ खर्ब बराबर ऋण लिइसक्यौं। जुन ऋण नेपालको कुल गार्हस्थ्य उत्पादनको ४७ प्रतिशतभन्दा बढी हो। सन् २०२० र अहिलेकै हेर्ने हो भने पनि करिब ६७ खर्ब ऋण थप भैसक्यो। त्यसबेला कुल गार्हस्थ उत्पादनसँगको अनुपात ४० प्रतिशत मात्र थियो। अहिले ४७ प्रतिशत हुँदा पनि आर्थिक वृद्धिदर जुन छ, त्यसमा उन्नति भएन। कर्जा लिने दरमा चाहिँ वृद्धि हुँदै गयो। अब प्रश्न आउँछ, नेपालजस्तो देशका लागि कुल गार्हस्थ्य उत्पादनसँग सार्वजनिक ऋणको अंश कतिसम्म हुनु उपयुक्त हुन्छ त ? यो एउटा अहं प्रश्न हो। अब अहिले प्रतिव्यक्ति ऋण ८६८७ हजार रुपैयाँ जति पुगेको, नेपालीको थाप्लो झन् झन् भारीले थिचिँदै छ। सार्वजनिक ऋणको अवस्था मापन गर्ने यो पनि एउटा प्रमुख सूचक हो। यो सूचक हुनुपर्नैभन्दा करिब डेढीले माथि चढेको छ। कुल गार्हस्थ्य उत्पादनमा यो ऋणको अंश कति छ ? भनेर हेर्दा बलियो र विकसित तथा निकासी बढी भएको देशका लािग १०० प्रतिशतसम्म पुर्याउँदा पनि त्यति जोखिम निम्तिँदैन। हुन त विश्वमा यस्तो ऋणको अनुपात हेर्दा विगत दुई दशकमा करिब दोब्बर हुन पुगेको छ। अमेरिकाको यो अनुपात १२४१२५ प्रतिशत पुगिसक्यो। चीनकै पनि ७० प्रतिशत नाघिसक्यो। छिमेकी देश भारतको पनि ८५ प्रतिशत नाघिसक्यो। जापानको २५० प्रतिशत नाघिसक्यो। श्रीलंकाको पनि त्यस्तै अवस्था भइसकेको छ, त्यहाँ त बीचमा अलिकति संकट पनि आयो। त्यो दृष्टिकोणबाट हेर्दा नेपालको अहिलेको ४७ प्रतिशतको अनुपात खासै केही होइन जस्तो लाग्छ। तर नेपालको अर्थतन्त्रको क्षमता र वैदेशिक व्यापारको संरचना पुँजी निर्माणमा स्रोतको लगानी हेर्दा यो अनुपात पनि उच्च्नै मान्नु पर्छ। किनभने सरकारले लिएको ऋणको प्रयोग आर्थिक वृद्धिका लागि गर्न सकेको छैन, उत्पादन बढाउन सकेको छैन। अर्थतन्त्रलाई प्रतिस्पर्धी बनाउन सकेका छैनौं। निकासी बढाउन सकेका छैनौं। त्यसकारण हामीले सीमा नाघ्न थाल्यौं भन्न सकिन्छ। पुरातन हिसाबले हेर्ने हो भने र विगतका कतिपय व्यक्ति वा संस्थाले गरेको अध्ययन अनुसार नेपालको जस्तो अर्थतन्त्रमा ऋणको कुल गार्हस्थ्य उत्पादनसँगको एक तिहाइभन्दा बढी बढ्नु हुँदैन भनिएको छ। तर अन्तर्राष्ट्रिय मुद्रा कोषले यति नै लेऊ त भन्दैन। विकासोन्मुख मुलुकका लागि चाहिँ अत्यन्त बढी भयो भने पनि ५० प्रतिशत भन्दा त नाघ्नु हुँदैन भन्ने धारणा छ। त्यस दृष्टिकोणबाट हामीले पछिल्लो सीमा पनि करिब छुन लाग्यौं। हुन त नेपालको दृष्टिकोणबाट हेर्दा अहिले हामीले जुन ढंगले अर्थतन्त्रलाई विकास गर्नुपर्ने हो, त्यो दृष्टिकोणबाट ऋण नलिई सुखै छैन। सन् २०३० सम्ममा दिगो विकास लक्ष्य हाँसिल गर्न अबका बाँकी छ वर्ष लगातार प्रतिवर्ष ३० खर्ब रुपैयाँका दरले पुँजी लगाउनुपर्ने हुन्छ। खासगरी निर्माण, विकास, उत्पादन, पूर्वाधार र कृषिका क्षेत्रमा थप लगानीको आवश्यकता छ। तर अहिले वार्षिक लगानी बढीमा ७ खर्ब रुपैयाँमात्र भइरहेको छ। यसरी हेर्दा, एकातिर लगानीका अन्य स्रोत पर्याप्त नभएकाले थप ऋण लिनुपरेको छ। तर, ऋण लिँदा कस्तो ऋण लिने ? कस्तो परियोजनालाई लिने ? कस्ता कार्यक्रमलाई लिने ? प्रश्न अहं छ। त्यसले यसमा विशेष चनाखो हुनुपर्छ। अन्यथा हामी ऋणको पासोमा पर्न सक्छौं। अब नेपालले ऋण कुल उत्पादनसँगको यो ४७ प्रतिशतको अनुपातलाई घटाउनु पर्छ। हुन त नेपालको सार्वजनिक लगानीको अवस्था टिठलाग्दो छ। गत वर्ष १ खर्ब ९२ अर्ब रुपैयाँ पुँजीगत खर्च भयो। त्यसभन्दा बढी तीन खर्ब चानचुन ऋणको सावाँब्याज भुक्तानी गर्नु परेको तीतो यथार्थ नेपालसँग छ। चालु आर्थिक वर्षको बजेटमा ३ सय ५२ अर्ब पुँजीगत खर्चका लागि छुट्ट्याइएको छ। तर वित्त व्यवस्थापनतर्फ भने ३ सय ६७ अर्ब रकम विनियोजन गरिएको छ। अनि ४ सय १९ अर्ब चाहिँ सावाँ भुक्तानी गर्ने भनेर राखिएको छ, ब्याज खर्च चालुतर्फ राखिएको छ। यी सबै हेर्दा हामीले ऋण लिने अंकको सीमा काटिसकेको पुष्टि हुन्छ। त्यसैले खतराको क्षेत्रमा प्रवेश गर्यौं भन्ने देखिन्छ। यस प्रसंगमा दुइटा कुरा हेर्नुपर्छ वृद्धिलाई सन्तुलित बनाउने हो भने मुद्रास्फीतिलाई आर्थिक वृद्धिले उछिन्नुपर्छ। अहिलेसम्म आर्थिक वृद्धिलाई मुद्रास्फीतिले नै उछिनिराखेको अवस्था छ। राजस्वको अनुपातमा कुल गार्हस्थ्य उत्पादनसँग कर राजस्वको अनुपातमा झन्डै एक चौथाइ हुनुपर्छ। त्यो अवस्था हाम्रो छैन। दुई तीन वर्षदेखि त्यो अनुपात घटेको छ, सत्र जतिमा झरेको छ। त्यसैले अब फरक ढंगले सोच्नुपर्ने भएको छ। राजस्वका नयाँ क्षेत्रहरू खोज्नुपर्ने भएको छ। राजस्वको स्रोतको प्रभावकारिता बढाउनुपर्ने अवस्था छ। अर्को जोखिम छ, आन्तरिक ऋण बढाइराख्या छौं। यसको औसत कुल गार्हस्थ्य उत्पादनसँगको अनुपात २४ प्रतिशत पुग्न लागिसक्यो। कूल तिर्नुपर्ने ऋणमा ५० प्रतिशत वा आधाआधी भइसक्यो। १५ वर्षअघि आन्तरिक र बाह्य ऋणको अंश ४० र ६० प्रतिशत् हुन्थ्यो। अथवा आन्तरिक ऋण ४० प्रतिशत र वैदेशिक ऋण ६० प्रतिशत थियो। तर हामीले वैदेशिक ऋण उपयोग गर्न नै सकेनौं। आयोजनाहरू समयमा सम्पन्न गर्न सकेदेखि वैदेशिक ऋण लिन सकिन्छ, किनभने अहिलेसम्म नेपालले सफ्ट लोन पाइराखेका छौं। अब अर्को वर्षबाट देश विकासोन्मुख राष्ट्रमा स्तरोन्नति हुँदैछ। त्यसपछि यी अवसरहरू खुम्चिँदै जानेछन् र हामीले बढी ब्याज तिर्नुपर्ने हुन्छ, वैदेशिक ऋणको। अब देशलाई ऋणको पासोमा पर्न नदिन राजस्व परिचालन बढाउने, राजस्वमा भएका चुहावट कम गर्ने र मितव्ययिता गर्नेतर्फ नेपाल सरकार अग्रसर हुनुपर्छ। करका दर नबढाई दायरा र गहिराइ बढाउनु पर्र्छ। चालु खर्चमा मितव्ययिता अपनाउनु पर्छ। नत्र आन्तरिक ऋणको अंश बढ्दै जान्छ र मूल्यवृद्धिमा त्यसले योगदान गरिराख्छ। चालु खर्च बढिरहन्छ। त्यही ऋण र ब्याज तिर्न चालु आन्तरिक ऋण लिएर सावाँ र ब्याज भुक्तानी गर्नुपर्ने अवस्था अहिले नेपालको छ। रणनीतिक हिसाबले कर्जा लिँदा सबैभन्दा बढी वैदेशिक सहयोगतर्फ जोड दिने चलन छ। जुन परियोजनामा आधारित कार्यक्रममा आधारित हुन्छन्। चालु खर्चतर्फ मितव्ययितालाई ख्याल गर्ने र नचाहिएको क्षेत्रमा भइरहेका खर्च कटौती गर्नु आजको आवश्यकता हो। राजस्व क्षेत्रमा जहाँ चुहावट छ, जुन क्षेत्र दायरामा आएको छैन, त्यसमा राजस्व बढाउनुपर्छ। समग्रमा, कर्जा नीति के हो त अबको दिनमा ? राष्ट्र ऋण नीति के हो ? यसलाई कता निर्देशित गर्ने ? यी सबैको खाका तयार गरेर सरकारले नयाँ योजनाका साथ अघि बढ्नुपर्छ। खासमा अबको बजेट निर्माण गर्दा यिनै विषय ख्याल राख्नुपर्छ। अधिकारी वरिष्ठ अर्थशास्त्री हुन्।"
"कक्षा १२ को परीक्षा नरोक्ने बोर्डको निर्णय, शिक्षकलाई जिम्मेवार बन्न आग्रह","काठमाडौं : राष्ट्रिय परीक्षा बोर्डले कक्षा १२ को परीक्षा गराउने भएको छ। शिक्षक आन्दोलनले परीक्षा हुने नहुने अन्योल बढिरहेको बेला आज बिहान बसेको राष्ट्रिय परीक्षा बोर्डको बैठकले कक्षा १२ को परीक्षा निर्धारित समयमा गराइने भएको छ । तर, आन्दोलनरत शिक्षकले कक्षा १२ को परीक्षा सहभागी नहुने बताउँदै आएका छन्। शिक्षक महासंघले नै कक्षा १२ को परीक्षामा संलग्न नहुन पनि प्रधानाध्यापक, शिक्षक तथा कर्मचारीलाई आह्वान गरेको छ। बोर्ड अध्यक्ष महाश्रम शर्माले परीक्षा सञ्चालनमा सहयोग गर्न सबै पक्षलाई अनुरोध गर्ने निर्णय गरिएको जानकारी दिए। परीक्षा संवेदनशील विषय भएकाले शिक्षकलाई जिम्मेवार रूपमा प्रस्तुत हुन आग्रह गर्ने निर्णय भएको उनको भनाई छ। उनले परीक्षाका लागि केन्द्र समेत तोकिएको अवस्थामा सहज रुपमा परीक्षा सम्पन्न गर्न सबैसँग पुन अनुरोध गर्ने निर्णय भएको जानकारी दिए। उनले भने, हामी छलफलमै छौं। परीक्षा संवेदनशील विषय भएकाले शिक्षकलाई जिम्मेवार रूपमा प्रस्तुत हुन आग्रह गर्छौं। कक्षा १२ को परीक्षा निर्धारित समयमै हुन्छ। तोकिएको समयमा नै परीक्षा गर्न विद्यार्थीहरूबाट पनि अनुरोध भएकाले परीक्षालाई सञ्चालन गर्न बोर्ड तयार रहेको उनले बताए। शिक्षक महासंघका अध्यक्ष लक्ष्मीकिशोर सुवेदीले विद्यालय शिक्षा ऐन जारी नभएसम्म आन्दोलन निरन्तर जारी रहने बताए । शिक्षकहरूसँग भएको सहमति अनुसार नै शिक्षा ऐन जारी हुनुपर्ने उनको भनाइ छ । शिक्षकहरुले नमानेको खण्डमा सरकारले निजामती कर्मचारी खटाएर भएपनि वैशाख ११ गतेदेखि परीक्षा सञ्चालन गर्ने सरकारको तयारी छ। यद्यपी निजामति कर्मचारी खटाउनेबारे छलफल भएपनि निर्णय भने भइनसकेको स्रोतको भनाई छ। परीक्षा प्रभावित हुँदा करिब साढे पाँच लाख विद्यार्थीको परीक्षा अनिश्चित हुने भएकाले सरकार गम्भीर रुपमा लागेको बताइएको छ। आन्दोलनले एसईईको मूल्यांकन तथा नयाँ भर्ना प्रक्रियासम्मलाई अवरुद्ध गरिदिएको छ। प्रवेशपत्र हातमा बोकेका विद्यार्थी परीक्षा केन्द्र जाने, नजाने भन्ने अन्योलमा थिए। सरकारले शिक्षकहरूको माग पूरा गर्ने बताएपनि शिक्षकहरू भने निरन्तर आन्दोलनमा छन्। उनीहरूले संघीय संसदबाट ऐन पारित नभएसम्म आन्दोलन नरोकिने स्पष्ट पारेका छन्। काठमाडौंको माइतीघरदेखि नयाँबानेश्वरसम्म नै शिक्षक भरिएका छन्। शान्तिपूर्ण रूपमा उनीहरूले आन्दोलन गरिरहेका छन्। सडकमा गीत गाउँदै नाच्दै प्रदर्शन गरिरहेका छन्। शिक्षक आन्दोलनका दिनदेखि नै काठमाडौंको यातायात पनि प्रभावित छ। दिउँसो माइतीघर बबरमहलदेखि नयाँबानेश्वरसम्मको यातायात ठप्प हुने गरेको छ। सडकमा शिक्षकको भरिभराउ भएका कारण सर्वसाधारण यात्रुहरूले भने सास्ती बेहोर्दै आएका छन्। चैत २० गतेदेखि देशभरबाट विद्यालयमा ताला नै लगाएर शिक्षक,कर्मचारी काठमाडौं आएका छन्। १२ बजेबाट ३ बजेसम्म आन्दोलन गर्दै आएका शिक्षकहरूले बिहान ९ बजेदेखि दिउँसो १२ सम्म आन्दोलन गर्न सुरु गरेका हुन्। सोमबार शिक्षा मन्त्री विद्या भट्टराईले समेत राजीनामा दिएकी छन्।"
"गाउँमा पुगे सरकार, जनता लागे सहर","काठमाडौं : राजनीतिक परिवर्तनसँगै मुलुकको पुनर्संरचना गरिएको छ। नेपालमा संघीय गणतान्त्रिक प्रणालीको प्रादुर्भाव भएको छ। संघीय लोकतान्त्रिक गणतन्त्रात्मक मुलुक भएसँगै नेपालको आन्तरिक बसाइँसराइको परिदृश्यमा पनि ठूलो परिवर्तन आएको छ। केन्द्रीकृत एकात्मक प्रणालीबाट मुलुक संघीय प्रणालीमा गएसँगै गाउँगाउँमा जनताको आकर्षण बढ्नुपर्नेमा त्यसको उल्टो धेरै मान्छेले आफ्नो थाकथलो छोडेका छन्। १० वर्षे द्वन्द्व, शान्ति प्रक्रिया र राजनीतिक प्रणालीको पुनर्संरचानापछि ठूलो जनसंख्या काठमाडौं उपत्यका र अन्य सहरहरूमा स्थायी रूपले नै बसाइँ सरेको देखिन्छ। राज्य पुनर्संरचना अघि नेपालमा करिब ४ हजार गाउँविकास समिति थिए। राज्य पुनर्संरचनासँगै गाउँविकास समितिहरू ७५३ गाउँपालिकानगरपालिकामा रूपान्तरण भए। राज्यको पुनर्संरचनासँगै सुरक्षा र अवसरको खोजी गर्दै मानिस पछिल्लो समय थातथलो छोडेर सहरी क्षेत्रमा आएको देखिएको राष्ट्रिय तथ्यांक कार्यालयका प्रवक्ता एवं उपप्रमुख तथ्यांक अधिकारी ढुण्डिराज लामिछाने बताउँछन्। उनका अनुसार शिक्षा, स्वास्थ्यदेखि यातायात, सडक, सूचनाप्रविधि लगायतका सहज वातावरण खोज्दै ठूला सहरमा बसाइँसराइ गरेका छन्। काठमाडौं उपत्यकामा मात्रै मूलथलो छोडेर आउनेको संख्या ६०३ प्रतिशत छ। गाउँपालिका, नगरपालिकाका केन्द्र, प्रदेश राजधानी, संघीय राजधानी, ठूला सहरमा पनि मानिसहरू बसाइँसराइ गर्न थालेको देखिन्छ। तर जनसंख्या विषयकी उपप्रध्यापक भगवती सेढाईं राजनीतिक परिवर्तनले विकास र समृद्धिको लहर आएर मानिसहरू गाउँगाउँमा पुग्नुपर्नेमा उल्टो छोडेर हिँडेको बताउँछिन्। केन्द्रीकृत शासन प्रणाली र केन्द्रीकृत विकास प्रणालीलाई गाउँगाउँ पुर्याउनुपर्छ भनेर संघीय प्रणाली विकास भएको हो। जुन सोचबाट यो प्रणाली ल्याइएको थियो, त्यो अनुसार विकास हुन सकेन, उनी भन्छिन्, गाउँगाउँमा सरकार पुगे पनि त्यो सरकारले जनतालाई न विकास दिन सक्यो, न रोजगारी नै। फलस्वरूप मानिस केन्द्र, सहरतिरै आकर्षित भए। अझ अन्तर्राष्ट्रिय बसाइँसराइसमेत मौलायो। माओवादी द्वन्द्वको कारण असुरक्षा महसुस गरी ठूलो संख्याले गाउँबस्ती छोडेको उनको विश्लेषण छ। २०७२ सालको विनाशकारी भूकम्पको कारणले पनि धेरै नागरिकले मूलथलो छोड्न बाध्य भए। २०७२ वैशाख १२ मा आएको भूकम्पले नेपालीको ठूलो धनजनको क्षति भएको थियो। करिब ९ हजारको ज्यान नै गएको थियो। ३ लाख घर पूर्णक्षति, करिब ३ लाख आंशिक क्षति भएका थिए भने ३५ लाख नागरिक घरबारविहीन भएका थिए। भूकम्पपश्चात् लगातार आएको परकम्पको त्रास र पहाडी क्षेत्रको बसोबासको स्थितिको अनिश्चितताले उपत्यका र नजिकको सहरी क्षेत्रमा बसाइँसराइको प्रवृत्ति बढेको देखिन्छ। हिमाल तथा पहडाका ३४ जिल्लामा त जनसंख्या वृद्धिदर नै ऋणात्मक छ। बढ्दो अन्तर्राष्ट्रिय प्रवासनले बसाइँसराइ गर्ने प्रवृत्ति बढेको देखिएको छ। अवसरका लागि काठमाडौं आउने र त्यसपछि काम र अध्ययनका लागि विदेश जाने प्रवृत्ति पछिल्लो समय अध्यधिक रूपमा बढेको छ। यसले जनसंख्याको संरचनामा नै अभूतपूर्व रूपमा परिवर्तन देखिन थालेको लामिछाने बताउँछन्। आन्तरिक बसाइँसराइको बढ्दो प्रवृत्तिले देशको जनसांखिक, सामाजिक, सांस्कृतिक र आर्थिक परिदृश्यमा नै परिवर्तन ल्याएको छ। सहरी क्षेत्रमा जनघनत्व वृद्धि भएको छ। उच्च श्रमशक्ति सहभागिता सहरमा देखिएको छ। ग्रामीण क्षेत्रको जनसंख्या सुक्दै गएको छ। यसले गर्दा परिवारको औसत आधार सानो भएको छ। जनसंख्या वृद्धिदर नै ०९२ छ। महिलाको भूमिकामा परिवर्तन ल्याएको छ। वृद्धवृद्धाको संख्या बढ्दै गएको छ। जसले गर्दा सरकार र समुदायको सामाजिक दायित्वमा परिवर्तन ल्याएको छ। हिमाल र पहाडी ग्रामीण क्षेत्रमा जनसंख्या पातलिँदै पछिल्लो समय हिमाली र पहाडी ग्रामीण क्षेत्रमा जनसंख्या पातलिँदै गएको छ। पहाडी क्षेत्रमा काठमाडौं उपत्यका, चितवन, पोखरा लगायतका मुख्य सहर बाहेकका अन्यमा जनसंख्यामा तीब्र कमी आएको छ। हिमाल र पहाडमा नै जनसंख्या पातलिँदै गएपछि तराईमा बसाइँ सर्ने प्रवृत्तिमा समेत पछिल्लो समय कमी आएको छ। पहाडी, हिमाली क्षेत्रमा यातायातको पहुँच पुगे पनि नजिक अर्धसहरी क्षेत्रमा बसाइँ सर्ने प्रवृत्ति बढ्दो गतिमा छ। तराईबाट पनि काठमाडौं, पोखरा, चितवन लगायतका क्षेत्रमा बसाइँसराइ बढिरहेको छ। स्थायी रूपमा बसाइँसराइ गर्नेको संख्या २० प्रतिशत २०७८ सालको जनगणनाको तथ्यांकअनुसार नेपालमा कुल जनसंख्याको २० प्रतिशत स्थायी रूपमा नै मुल थलो छोडेका छन्। जबकी यो २०१८ मा मात्रै ४७ प्रतिशत थियो। १८ वटा जिल्लाले आफ्ना जिल्लामा जन्मिएका २० प्रतिशत जनसंख्या गुमाएको देखिन्छ। कुनै पनि जिल्लाबाट बाहिर बसाइँसराइ नगरेको भन्ने स्थीति नरहेको पनि तथ्यांक कार्यालयका प्रवक्ता लामिछाने बताउँछन्। पर्सा, रौतहट, नवलपरासी(पूर्व), भक्तपुर, नवलपरासी पश्चिम, ललितपुर, कञ्चनपुर, काठमाडौं, कैलाली, रुपन्देही, बाँके र कपिलवस्तुबाट १० प्रतिशतभन्दा कम अन्य जिल्लामा बसाइँसराइ गरी गएको देखिएको छ। २०७८ को जनगणनाअनुसार काठमाडौंमा ५७२ प्रतिशत बसाइँसराइ गरी आएका छन्। भक्तपुरमा ५०२ प्रति र ललितपुरमा ४६२ प्रतिशत छन्। यो स्थायी आन्तरिक बसाइँसराइको सबैभन्दा उच्च दर हो। काठमाडौं, भक्तपुर र ललितपुरबाहेक सुनसरी, मोरङ, रुपन्देही, बाँके, दाङ, कैलाली, कञ्चनपुरलगायत १६ खुद बसाइँसारइ दर धनात्मक छ। बाँकी ५८ जिल्लाको खुद आन्तरिक बसाइँसराइ दर ऋणात्मक छ। अर्थात बसाइँ सरी आउनेभन्दा जाने धेरै छन्। एकबाट अर्को प्रदेशमा बसाइँसराइ गर्नेको संख्या २१ लाख ४२ हजार ३६३ २०७८ मा कुल २१ लाख ४२ हजार ३६३ जनाले एक प्रदेशबाट अर्को प्रदेशमा बसाइँसराइ गरेको देखिएको छ। यसमा महिलाको संख्या ११ लाख ५४ हजार ९०९ छ। पुरुष ९ लाख ८७ हजार ४५४ छन्। बागमती प्रदेशमा बसाइँसराइ गरी आउनेको संख्या सबैभन्दा बढी छ। ११ लाख ५० हजार ६२६ जना स्थायी रूपमा नै बसोबास गर्ने गरी बागमती प्रदेशमा आएका छन्। बागमती प्रदेशमा बसाइँसराइ गर्ने संख्या थपिएको तथा गण्डकी र कोशी प्रदेशको खुद बसाइँसराइ ऋणात्मक छ। गण्डकीमा खुद ३ लाख ४३ हजार ५० बराबर ऋणात्मक र कोशीमा ३ लाख १८ हजार ७९६ जना बराबर ऋणात्मक छ। कुल बसाइँसराइ गर्ने व्यक्तिहरूको प्रथम छनौट बागमती प्रदेश रहेको देखिएको छ। यो प्रदेशमा ५७३ प्रतिशत पुरुष र ५०६ प्रतिशत महिला अन्यत्रबाट सरेर आएका छन्। बागमतिमा बसाइँसराइ गर्नेमा पुरुष धेरै देखिए पनि अन्य ६ प्रदेशमा भने महिलाको संख्या बढी छ। उमेरगत रूपमा यू सेप्ड उमेरगत रूपमा ग्रामीण क्षेत्रबाट सहर बसाइँसराइको धार दर्शाउने चित्र यू सेप्ड देखिन्छ। १० देखि १४ वर्षबाट संख्या वृद्धि भएर २० देखि २९ वर्ष उच्च देखिएको छ। त्यसपछिको प्रौढ उमेर समूहमा ओरालो लागेको देखिएको छ। भक्तपुरमा सबैभन्दा धेरै बसाइँसराइ सबैभन्दा बढी बसाइँसराइ गरी आएको जिल्लामा भक्तपुर पर्छ। १९ प्रतिशत भक्तपुर आएर बसेका छन्। ललितपुरमा १४५ प्रतिशत र काठमाडौंमा १४ प्रतिशत बसाइँसराइ गरिआएका छन्। ताप्लेजुङमा र खोटाङबाट धेरै मानिसको बसाइँसराइ भएको छ १७४ प्रतिशतले ताप्लेजुङर १७१ प्रतिशतले खोटाङ छोडेका छन्। तर, मनाङ र मुस्ताङ भने सबैभन्दा कम बसाइँसराइ भएको जिल्लामा पर्छन्। थोरै जनसंख्या भएकाले जिल्लाबाट बाहिर जाने र भित्रिने दर दृष्टिकोणले सबैभन्दा थोरै बसाइँसराइ भएको जिल्लामा मनाङ र मुस्ताङ रहेको तथ्यांक कार्यालयले जनाएको छ। बसाइँसराइका मुख्य कारण अरूमा आश्रित २०७८ सालको जनगणनाअनुसार २५९ प्रतिशत अरूको आश्रित भएर बसाइँसराइ गरेका छन्। चार वर्षमुनिका र ७५ वर्षभन्दा माथि व्यक्ति आश्रित भएर परिवारसँग बसाइँसराइ गरेको तथ्यांकमा देखिन्छ। २४९ प्रतिशत विवाहको कारण गर्दा बसाइँसराइ गरेका छन्। २० देखि २४ वर्षका महिला विवाहका कारणले बसाइँ सरेको देखिन्छ। १९२ प्रतिशत काम अवसरको खोजी बसाइँ सरेर गएको तथ्यांक देखिएको छ। ३५ देखि ३९ वर्ष उमेर समूहका अधितम कामको कारणले बसाइँसरेको देखिएको छ। १४१ प्रतिशत अध्ययन तालिमका कारण आन्तरिक बसाइँ सरेका छन्। तराईमा बसाइँ सरेकामध्ये ३१३ प्रतिशत विवाह र २६७ प्रतिशत आश्रित भएर गएको देखिन्छ। बागमती र गण्डकीमा कामको अवसरको लागि बसाइँ सरेको तथ्यांकमा देखिएको छ। कोशी, मधेस, लुम्बिनी, कर्णाली र सुदूरपश्चिममा विवाहकै कारणले धेरै बसाइँसराइ भएको देखिएको छ। कम आम्दानी भएका वा विपन्न समूहले विवाह र आश्रित हुनु (क्रमशः५५९प्रतिशत र १७३ प्रतिशत) प्रमुख कारण रहेको बताएको राष्ट्रिय तथ्यांक कार्यालयको प्रतिवेदनमा उल्लेख छ। आय समूह बढेअनुसार क्रमश : अध्ययन तालिमा र कामको अवसर (क्रमशः २०२ र २२९प्रतिशत) प्रमुख कारण बताइएको छ। ५० वर्षको आन्तरिक बसाइँसराइको अवस्था ५० वर्षको अवधिमा आन्तरिक बसाइँसराइ तुला गर्दा प्रवृत्तिमा अन्तर आएको देखिएको छ। २०२८ को जनगणनाले तराईमा सर्ने दर ७१ प्रतिशत र पहाडमा सर्नेको दर २६५ प्रतिशत थियो। २०७८ मा तराई सर्ने दरमा घटेको देखिन्छ भने पहाड विशेष त काठमाडौ, पोखरासहित स्थानमा सर्नेदर बढेको छ। २०७८ मा आएर तराई सर्नेदर ४१५ प्रतिशत र पहाड सर्नेदर ५६२ प्रतिशत हुन आएको छ। बसाइँसराइको प्रवृतिको यो अन्तर राज्यको विकास योजनासँग सम्बन्धित देखिन आएको तथ्यांक कार्यालयको प्रतिवेदनमा उल्लेख छ। नेपालको कुल जनसंख्या २ करोड ९१ लाख ६४ हजार ५७८ हिमाल तथा पहाडका ३४ जिल्लामा त जनसंख्या वृद्धिदर नै ऋणात्मक आन्तरिक बसाइँसराइ गर्नेमा अत्यधिक ३७६ प्रतिशत महिला, पुरुषको दर २०६ प्रतिशत मात्रै आफ्नो जन्मथलो छोडी नेपालभित्रै बसाई सर्नेको अनुपात २९२ प्रतिशत ८२ लाख ३९ हजार ५८९ बसाइँ सरेर अर्को स्थानमा गए महिलाको पछिल्लो बसाइँसराइ दर ३८२ प्रतिशत छ भने पुरुषको १९९ प्रतिशत ३२ प्रतिशतले पहाड छोडेको, तराईबाट २८९ र हिमालबाट १३८ प्रतिशत बसाइँ सरेका २०२८ सालमा तराईमा बसाईसराई जानेको संख्या ४ लाख १० हजार ६४ थियो भने २०७८ मा आइपुग्दा यो संख्या २० लाख ८४ हजार ५०५ पुगेको हिमाली क्षेत्रमा बसाइँ सरी जानेको सख्या २०२८ सालमा ९ हजार ६९८ थियो भने २०७८ मा ७५ हजार ५४२ देखिएको पहाडी क्षेत्रमा २०२८ सालमा ६ प्रतिशतले बसाइँसराइ गरेका थिए भने २०७८ सालमा आइपुग्दा ३० प्रतिशत पुगेको बसाइँसराइ दर नगरपालिकामा ३५५ प्रतिशत र गाउँपालिकामा १७१ प्रतिशत प्रदेशगत रूपमा सबैभन्दा बढी बागमतीमा ४३५ प्रतिशत गण्डकी प्रदेशमा ३३१ प्रतिशत कर्णालीमा १४५ प्रतिशत कुल जनसंख्याको २० प्रतिशतले स्थायी रूपमा नै मुल थलो छोडेका २०७८ को जनगणनाअनुसार काठमाडौंमा ५७२ प्रतिशत, भक्तपुरमा ५०२ प्रतिशत र ललितपुरमा ४६२ प्रतिशत बसाइसराइ गरी आएका एकबाट अर्को प्रदेशमा बसाइँसराइ गर्नेको संख्या २१ लाख ४२ हजार ३६३ जसमा महिलाको संख्या ११ लाख ५४ हजार ९०९ छ भने पुरुष ९ लाख ८७ हजार ४५४ सबैभन्दा बढी बसाइँसराइ गरी आएको जिल्लामा भक्तपुर पर्छ जहाँ १९ प्रतिशत आएर बसेका छन् । बसाइँसराइको लैगिक अनुपात आन्तरिक बसाइँसराइको गर्ने जनसंख्याको लैगिक अनुपात २०३८ सालमा ७२२ थियो। २०६८ मा ४२३ र यसपछि २०७८ मा ४९९ देखिएको छ। २०३८ सालमा १०० जना महिलामा ७२ जना पुरुष बसाइँसराइ गर्थे भने २०६८ मा घटेर ४२ भयो। २०७८ मा पुन ः करिब ५० जना देखिएको छ। २०३८ मा भन्दा २०६८ मा बढी बसाइँसराइ गर्नेमा महिला पर्दथे भने २०६८ मा पुरुषको अनुपात बढ्दै गएको देखिएको छ। विवाहबाहेक महिला पनि काम र अध्ययनका लागि घर छोड्ने प्रवृत्ति २०६८मा देखिएको थियो। तर, २०७८ मा आएर त्यो प्रवृत्तिमा केही कमी आएको देखिएको छ। नेपालको संविधानले मौलिक हकअन्तर्गत नागरिकलाई आफ्नो आर्थिक, सामाजिक र व्यक्तिगत क्षमता विकास र सुखसुविधा उपभोगका लागि कुनै निश्चित स्थानमा निर्वाध रूपमा रहने, बसाइँ सर्ने, काम गर्ने अधिकार दिएको छ। जसले गर्दा पछिल्लो ६ दशकमा जिल्ला, क्षेत्र, प्रदेशबाट बसाइँसराइ गर्ने प्रवृत्ति बढेको छ। परिणामतः सकारात्मक एवं नकारात्मक असर देखिएको तथ्यांक कार्यालयले जनाएको छ। तथ्यांक कार्यालय प्रवक्ता लामिछाने बसाइँसराइको प्रवृत्तिको विषयमा नीति निर्माण तथा कार्यक्रम तर्जुमाका लागि गहन तथा थप अध्ययनहरू आवश्यक रहेका बताउँछन्। बसाइँसराइ प्रवृत्तिमा आर्थिक क्षमताको असर देखिएकोले सबैभन्दा विपन्न र पछाडि परेका समुदाय थप पछाडि पर्ने जोखिम छ। यसर्थ, लिभ नो वान बिहाइन्ड भनिएको एजेन्डालाई ध्यानमा राखी पछाडि परेका र गाउँमा छोडिएका सीमान्तकृत समुदायलक्षित स्वास्थ्य, रोजगारी र सामाजिक सुरक्षाजन्य अवसरको विस्तार आवश्यक उनले बताए। जनसंख्याको उमेर संरचनामा आएको परिवर्तनले जनसांख्यिक लाभको अवसर खोलिदिएको छ। समावेशी बसाइँसराइको नीति अवलम्बन गर्नु आन्तरिक बसाइँसराइ व्यवस्थापनको प्रथम चरण हुनुपर्ने तथ्यांक कार्यालयको भनाइ छ। आन्तरिक बसाइँसराइ (जिल्लाहरूबाट जाने र जिल्लाहरूमा आउने) गर्ने समूहलाई व्यवस्थापन स्थानीय, प्रदेश तथा संघीय सरकारको प्रयास आवश्यक रहेको उनले बताए। यसमा निजी क्षेत्र, राष्ट्रिय अन्तर्राष्ट्रिय नागरिक समाज, रोजगारी प्रदायक प्रतिष्ठान समेतको सहभागितामा नीति निर्माण आवश्यक रहेको उनको भनाइ छ। राज्यको पुनर्संरचनापछि गाउँपालिका, नगरपालिका घोषणा भए। जसले गर्दा मानिसहरूको बसाइँसराइ बढेको देखिन्छ। गणतन्त्र आइसकेपछि मानिसका पहुँचमा वृद्धि भयो। सामाजिक समावेशी नीतिले गर्दा मानिसहरू चलायमान भए। राजनीतिक निर्णय, नीतिले मानिसहरूलाई चलायमान बनायो। राजनीतिक दलहरूका अवसर, नीति, निर्णय, गतिविधिमा नागरिकलाई सहभागिता गराउँदै गएपछि उनीहरू सहरकेन्द्रित भए। जसका कारण राज्य पुनर्संरचना र गणतन्त्र आएपछि आन्तरिक बसाइँसराइ बढेको देखिन्छ। ढुण्डीराज लामिछाने  प्रवक्ता एवं उपप्रमुख तथ्यांक अधिकारी राष्ट्रिय तथ्यांक कार्यालय राजनीतिक पुनर्संरचना र संघीय गणान्त्रिक प्रणालीको प्रदुर्भावपछि बसाइँसराइको अवस्थाका विषयमा मैले सम्बन्ध केलाउने प्रयास गरे। तर मैले यसको सकात्मक प्रभाव देखिनँ। जसले गर्दा सहरी क्षेत्रमा मानिस आकर्षित भए। गाउँहरू रित्तिए। केन्द्रीकृत शासनप्रणाली र केन्द्रीकृत विकास प्रणालीलाई गाउँगाउँ पुर्याउनुपर्छ भनेर संघीय प्रणालीका विकास भएको हो। जुन सोचबाट यो प्रणाली ल्याएको थियो, त्यो अनुसार जनतामा रोजगारी विकास हुन सकेन। भगवती सेढाईं उपप्राध्यापक (जनसंख्याविद्),पद्मकन्या क्याम्पस नेपाल आन्तरिक बसाइँसराइमा महिला धेरै पछिल्लो राष्ट्रिय जनगणनाको तथ्यांक हेर्दा पुरुषभन्दा झन्डै दोब्बर महिलाले जन्मथलो छोडेका छन्। आन्तरिक बसाइँसराइ गर्नेमा अत्यधिक ३७६ प्रतिशत महिला छन् भने पुरुषको दर २०६ प्रतिशत मात्रै छ। पछिल्लो राष्ट्रिय जनगणना अनुसार नेपालभित्र आफ्नो जन्मथलो छोडी बसाइँ सर्नेको अनुपात २९२ प्रतिशत छ। २०७८ को जनगणना अनुसार ८२ लाख ३९ हजार ५८९ बसाइँ सरेर अर्को स्थानमा गएका छन्। नेपालको कुल जनसंख्या २ करोड ९१ लाख ६४ हजार ५७८ छ। महिलाको पछिल्लो बसाइँसराइ दर ३८२ प्रतिशत छ भने पुरुषको १९९ प्रतिशत छ। पदम कन्या क्याम्पसकी जनसंख्या विषयकी उपप्राध्यापक भगवती सेढाईं महिलाको बसाइँसराइ बढी देखिनुको प्रमुख कारण विवाह रहेको बताउँछिन्। हाम्रो सामाजिक संरचना नै विवाहपछि महिलाले पुरुषको घर जानुपर्ने भन्ने छ। जसले गर्दा धेरै महिलाले बसाइँसराइ गरेको देखिएको हो। विवाह बाहेकका कारणको तुलना गर्ने हो भने महिलाको बसाइँसराइ धेरै देखिँदैन, उनले भनिन्। सबैभन्दा बढी जन्मस्थान छोड्ने जनसंख्या पहाडमा देखिएको छ। ३२ प्रतिशतले पहाड छोडेको देखिएको छ। तराईबाट २८९ र हिमालबाट १३८ प्रतिशत बसाइँ सरेका छन्। तराईमा बसाइँ सर्नेको संख्या सबैभन्दा धेरै छ। २०२८ सालमा तराईमा बसाइँसराइ जानेको संख्या ४ लाख १० हजार ६४ थियो। २०७८ मा आइपुग्दा यो संख्या २० लाख ८४ हजार ५०५ पुगेको छ। हिमाली क्षेत्रमा बसाइँ सरी जानेको सख्या २०२८ सालमा ९ हजार ६९८ थियो भने २०७८ मा ७५ हजार ५४२ देखिएको छ। तर, हिमाली क्षेत्रबाट अन्यत्र सरी जाने संख्या अत्यधिक छ। हिमाली क्षेत्रमा खुद बसाइँसराइ ५,४३,९६६ ले ऋणात्मक छ। हिमाली क्षेत्रमा बसाइँ सरी आउनेभन्दा त्यो क्षेत्र छोडेर जानेको संख्या अत्यधिक छ। उता पहाडी क्षेत्रमा २०२८ सालमा ६ प्रतिशतले बसाइँसराइ गरेका थिए भने २०७८ सालमा आइपुग्दा ३० प्रतिशत देखिएको छ। पहाडी क्षेत्रका काठमाडौं , पोखरा र चितवनमा बसाइँसराइ बढी छ। बसाइँसराइ दर नगरपालिकामा ३५५ प्रतिशत र गाउँपालिकामा १७१ प्रतिशत छ। प्रदेशगत रूपमा सबैभन्दा बढि वागमतिमा ४३५, गण्डकी प्रदेशमा ३३१ र कर्णालीमा १४५ प्रतिशत छ। बसाइँसराइले पहाड र हिमालका कतिपय गाउबस्ती खाली नै हुन थालेका छन्।"
रसिया पठाइदिन्छु भन्दै ठगी गर्ने व्यक्ति पक्राउ,काठमाडौं : वैदेशिक रोजगारीमा आकर्षक तलबको प्रलोभनमा पारी रसिया पठाइदिन्छु भन्दै रकम ठगी गरेको आरोपमा एक जना पक्राउ परेका छन्। पक्राउ पर्नेमा ललितपुरको महालक्ष्मी नगरपालिका४ बस्ने बारा जीतपुरसिमरा उपमहानगरपालिका१६ का २७ वर्षीय उमेश भोलोन रहेका छन्। उमेशले रसिया पठाइदिन्छु भन्दै ४ जना पीडितबाट ३ लाख ४० हजार रुपैयाँ लिई सम्पर्कबिहीन भएको भन्ने पीडितको उजुरीको आधारमा काठमाडौं उपत्यका अपराध अनुसन्धान कार्यालयबाट खटिएको प्रहरीले उनलाई टेकुबाट पक्राउ गरेको हो। उनलाई आवश्यक अनुसन्धान तथा कारबाहीका लागि वैदेशिक रोजगार विभाग पठाइएको छ।
"को हुन् पोप फ्रान्सिस, यस्ता छन् यिनको योगदान;","क्याथोलिक ईसाई धर्मगुरु पोप फ्रान्सिसको सोमबार ८८ वर्षको उमेरमा निधन भएको छ। भ्याटिकनका अनुसार पोपको सोमबार बिहान स्थानीय समय अनुसार ७:३५ मा निधन भएको हो। पोप फ्रान्सिस इतिहासमै पहिलो ल्याटिन अमेरिकी पोप हुन्। आफ्नो मृत्युको अघिल्लो दिन पोप फ्रान्सिसले इस्टर आइतबारको लागि मौन आशीर्वाद दिएका जनाइएको छ। उनले गाजा लगायत विश्वभर चलिरहेको द्वन्द्वको बारेमा बोल्दै र शान्तिको लागि अपील गर्दै एक विज्ञप्ति जारी गरेका थिए। उक्त विज्ञप्ति उनका एक सहयोगीले ठूलो स्वरमा पढेर सुनाएका थिए। भ्याटिकनका अनुसार पोपको मृत्यु स्ट्रोकको कारण भएको हो। यसअघि इटालियन मिडियाले पनि पोपलाई ब्रेन स्ट्रोकका कारण मस्तिष्कमा रक्तस्राव भएको रिपोर्ट गरेको थियो। फेब्रुअरी १४ मा उनलाई फोक्सोको संक्रमणका कारण रोमको एक अस्पतालमा भर्ना गरिएको थियो। पोपको निधनमा भारत र स्पेनमा तीन दिनको राष्ट्रिय शोक घोषणा गरिएको छ। सोमबार राती पोपको शव भ्याटिकनमा एउटा शवपेटीमा राखिएको छ। कार्डिनल केभिन जोसेफ फारेलले पोपको शरीर भ्याटिकन सिटीस्थित सेन्ट मार्थाको दरबारमा रहेको कफिनमा राखेका हुन्। पोप फोक्सोको संक्रमणबाट पीडित थिए पोप विगत केही महिनादेखि स्वास्थ्य समस्यासँग जुधिरहेका थिए। उनलाई १४ फेब्रुअरीमा रोमको जेमेली अस्पतालमा भर्ना गरिएको थियो। उनले निमोनिया र रक्तअल्पताको पनि उपचार गराइरहेका थिए। फोक्सोको संक्रमणका कारण उनी ५ हप्तासम्म अस्पतालमा भर्ना भएका थिए। पोप फ्रान्सिसका ठूला निर्णयहरू समलिङ्गी व्यक्तिहरू चर्चमा प्रवेश गर्ने सम्बन्धमा: पदभार ग्रहण गरेको चार महिनापछि पोपलाई समलैंगिकताको मुद्दामा प्रश्न गरिएको थियो। यसमा उनले भनेका थिए, 'यदि समलिङ्गी व्यक्तिले भगवान खोजिरहेको छ भने, म उसलाई जज गर्ने को हुँ?' पुनर्विवाहको धार्मिक स्वीकृति: पोपले सम्बन्ध विच्छेद भएका क्याथोलिकहरूलाई पुनर्विवाह गर्ने धार्मिक स्वीकृति प्रदान गरे। उनले त्यस्ता मानिसहरूलाई सामूहिकता प्राप्त गर्ने अधिकार दिए जसले गर्दा सामाजिक बहिष्कारको अन्त्य भयो। बाल यौन दुर्व्यवहारको लागि माफी मागे: पोप फ्रान्सिसले अप्रिल २०१४ मा पहिलो पटक चर्चहरूमा बालबालिकामाथि हुने यौन दुर्व्यवहार स्वीकार गरे र सार्वजनिक रूपमा माफी पनि मागे। उनले चर्चका पादरीहरूले गरेको यो अपराधलाई नैतिक मूल्यमान्यताको पतन भने। अहिलेसम्म कुनै पनि पोपबाट यस विषयमा कुनै प्रतिक्रिया नआएकोमा भ्याटिकनको आलोचना भएको थियो। गत वर्ष सेप्टेम्बर २७ मा बेल्जियमको भ्रमणको क्रममा उनले क्याथोलिक चर्चहरूलाई बाल यौन दुर्व्यवहारको लागि माफी माग्न आग्रह गरेका थिए। उनले ब्रसेल्समा पादरीहरूद्वारा यौन दुर्व्यवहारका पीडित १५ जनालाई पनि भेटेका थिए। पोप फ्रान्सिसको अन्त्यष्टि भ्याटिकनमा नगरिने पोप फ्रान्सिसको भ्याटिकनमा अन्त्यष्टि नगरिने जनाइएको छ। एक शताब्दीभन्दा बढी समयपछि भ्याटिकन बाहिर गाडिने उनी पहिलो पोप हुनेछन्। पोपहरूलाई सामान्यतया भ्याटिकन सिटीको सेन्ट पिटर बासिलिका मुनि गुफाहरूमा गाडिन्छ। तर पोप फ्रान्सिसलाई रोमको टाइबर नदीको अर्को किनारमा रहेको सान्ता मारिया म्यागियोर बासिलिकामा गाडिने जनाइएको छ। पोपले सान्ता मारिया म्यागियोर बासिलिकामा आफ्नो चिहान बनाउन डिसेम्बर २०२३ मा भनेका थिए। उनले म्यागियोर बासिलिकासँग आफ्नो विशेष सम्बन्ध रहेको महसुस गरेको जनाएका थिए। सान्ता मारिया म्यागियोरमा ७ अन्य पोपहरूलाई पनि गाडिएको छ। यसअघि पोप लियो तेह्रौं भ्याटिकन बाहिर गाडिएका अन्तिम पोप थिए। उनको मृत्यु १९०३ मा भएको थियो। पोपको पार्थिव शरीर अन्तिम दर्शनको लागि राखिने पोप फ्रान्सिसको अन्त्येष्टि शताब्दीयौं पुरानो परम्परा अनुसार हुनेछ। यसमा धेरै दिनसम्म चल्ने धार्मिक अनुष्ठानहरू समावेश हुनेछन्। उनको पार्थिव शरीर सर्वसाधारणको दर्शनको लागि राखिनेछ। अन्त्येष्टिअघि विश्वभरका मानिसहरूले उनलाई श्रद्धाञ्जली अर्पण गर्न सक्नेछन्। १००० वर्षमा पोप बन्ने पहिलो गैरयुरोपेली पोप फ्रान्सिस एक अर्जेन्टिनाका जेसुइट पादरी थिए जो २०१३ मा रोमन क्याथोलिक चर्चका २६६ औं पोप बने। उनी पोप बेनेडिक्ट सोह्रौंको उत्तराधिकारी निर्वाचित भए। पोप फ्रान्सिस पछिल्लो १००० वर्षमा गैरयुरोपेली भएर पनि क्याथोलिक धर्मको सर्वोच्च पदमा पुगेका पहिलो व्यक्ति हुन्। पोपको जन्म १७ डिसेम्बर १९३६ मा अर्जेन्टिनाको फ्लोरेन्समा भएको थियो। पोप बन्नुअघि उनी जर्ज मारियो बर्गोग्लियोको नामले चिनिन्थे। तानाशाह बेनिटो मुसोलिनीबाट बच्न पोप फ्रान्सिसका हजुरबा हजुरआमा इटाली छोडेर अर्जेन्टिना गएका थिए। पोपले आफ्नो जीवनको अधिकांश समय अर्जेन्टिनाको राजधानी ब्यूनस आयर्समा बिताएका छन्। उनी सोसाइटी अफ जीसस (जेसुइट्स) को सदस्य हुने पहिलो पोप हुन् र अमेरिकाबाट आउने पहिलो पोप हुन्। उनले ब्यूनस आयर्स विश्वविद्यालयबाट दर्शनशास्त्र र धर्मशास्त्रमा स्नातकोत्तर डिग्री हासिल गरेका थिए। १९९८ मा उनी ब्यूनस आयर्सको आर्कबिशप बनेका थिए। २००१ मा पोप जोन पल द्वितीयले उनलाई कार्डिनल बनाएका थिए।"
संवैधानिक निकायमा नियुक्ति विवादमा तेस्रो दिनको सुनुवाइ जारी,"काठमाडौं : संवैधानिक निकायमा ५२ जनाको नियुक्ति विवादमा तेस्रो दिनको सुनुवाइ सुरू भएको छ। वैशाख ३ गते 'हेर्दाहेर्दै'मा राखिएको मुद्दामा संवैधानिक इजलासमा निरन्तर सुनुवाइ भइरहेको छ। प्रधानन्यायाधीश प्रकाशमान सिंह,न्यायाधीशहरू सपना मल्ल प्रधान, डामनोजकुमार शर्मा,डाकुमार चुडाल र नहकुल सुवेदी सम्मिलित संवैधानिक इजलासमा सुनुवाइ जारी छ। सर्वोच्च अदालतले विभिन्न संवैधानिक निकायमा ५२ जनाको नियुक्ति बदरको माग गर्दै दायर रिट निवेदनमाथिको सुनुवाइ आइतबारदेखि सुरू गरेको हो। २०७७ मंसिर ३० र त्यसपछि तत्कालीन प्रधानमन्त्री केपी शर्मा ओली नेतृत्वको सरकारको सिफारिसमा अध्यादेश जारी गरी पटकपटकगरी विभिन्न संवैधानिक निकायमा ५२ जना पदाधिकारी तथा सदस्य नियुक्त भएका थिए। प्रतिनिधिसभा विघटन भएका बेला संवैधानिक सुनुवाइबिना नै संवैधानिक निकायमा नियुक्ति र सपथ गराउनु गैरसंवैधानिक भन्दै वरिष्ठ अधिवक्ता दिनेश त्रिपाठी,अधिवक्ता ओपप्रकाश अर्याल,सम्रित खरेललगायतले ५२ जना पदाधिकारीहरूको नियुक्ति असंवैधानिक रहेको दावी गर्दै सर्वोच्चमा रिट दायर गरेका थिए । रिटमा राष्ट्रपति कार्यालय,प्रधानमन्त्री तथा मन्त्रिपरिषद कार्यालय र संवैधानिक परिषद्लाई विपक्षी बनाइएको छ । त्यस्तै संवैधानिक परिषद्मा गरिएका नियुक्तिविरुद्ध सभामुख अग्निप्रसाद सापकोटाले पनि रिट दायर गरेका थिए । दुवै रिटलाई एकसाथ राखेर सर्वोच्चले सुनुवाइ सुरू गरेको हो।"
ओमोडा एन्ड जेइकोले ओयुनिभर्सको अवधारणा सार्वजनिक गर्ने,"काठमाडौं : यही वैशाख १२ गते शुक्रबार ओमोडा एन्ड जेइकोले विश्वव्यापी डिलरहरूका निम्ति एक विशेष र अत्याधुनिक अनुभव प्रस्तुत गर्न गइरहेको छ। ओयुनिभर्स नामक यो अनुभवले विश्वभरका डिलर तथा मिडिया प्रतिनिधिहरूलाई ओमोडाको अत्याधुनिक प्रविधिबाट प्रेरित ओल्याब र जेइकोको अफरोड जीवनशैलीमा आधारित जेल्यान्डका दुई फरक अनुभवहरू प्रदान गर्नेछ। यी अनुभवहरूले भविष्यको जीवनशैलीलाई पुन:परिभाषित गर्ने उद्देश्य लिएको छ। फ्युचरिस्टिक प्रविधिको उत्सव ओमोडा ओल्याब ओमोडाको ओल्याबले प्रविधि र कलाको संगमसहित, सन् २०५० को फ्युचरिस्टिक सहर कस्तो हुनेछ भन्ने अनुभव दिनेछ। ओयुनिभर्सको सार्वजनिकिकरण समारोहमा उपस्थित हुनेहरूले ग्यालेक्सिहरूको (आकाशगङ्गाहरूको) झझल्को दिने अत्याधुनिक एलइडि स्क्रिनका भित्ताहरूमा ओमोडाको नवीनतम प्रविधिहरू प्रस्तुत गरिनेछन्। सहभागीहरूले रोबोट, रोबोटिक कुकुर, ड्रोन, र अन्तर्क्रियात्मक क्रियाकलापहरूसहित पूर्ण रूपमा प्रविधियुक्त संसारको अनुभव लिन सक्नेछन्। यसै अनुभव अन्तर्गत ओमोडाको पहिलो हाइब्रिड मोडल सिसेभेन एसएचएस र पहिलो पूर्णरूपमा विद्युतीय गाडी ओमोडा इफाइभको पनि प्रदर्शनी हुनेछ। यसका साथै, सिथ्रि साइबर मेका आर्ट ग्यालरीले परम्परागत प्रविधिका सीमाहरूलाई तोड्दै यसको इन्टेलिजेन्ट लाइट इन्सटलेसन सहित एक सररियल एवम् कलात्मक अनुभव सिर्जना गर्नेछ। यसले जेनेरेसन जेडहरूमा मेकाबाट प्रेतित मोबिलिटि र डिजाइनको नयाँ कल्पनाहरू प्रेरित गर्नेछ। क्याम्पिङ अनुभवलाई बदल्ने  जेइको जेल्यान्ड को डेब्यु ओमोडाको प्रविधि अनावरण हुँदै गर्दा जेइकोको जेल्यान्ड प्रदर्शनीमा एक हरियालीपूर्ण वातावरणको झल्को दिनेछ। यही क्रममा पूर्णविद्युतीय लाइटआउटडोरएसयुभी जेफाइभ बिइभि को प्रदर्शन हुनेछ। साथै जेइकोको नवीनतम एसएचएस हाइब्रिड प्रविधि बाट सुसज्जित जेसेभेन एसएचएस, र जेएट एसएचएस मोडलको पनि प्रदर्शन हुनेछ। यी अत्याधुनिक अफरोड गाडीहरूको लाइनअप आकर्षक अफरोड रक्की प्लाटफर्ममा प्रदर्शन गरिनेछ। यसले ती गाडीहरूको कठीन भूभागमा पनि चल्न तयार क्षमताको प्रदर्शन गर्दै सहभागीहरूलाई पनि नयाँ भूभागहरूमा घुम्न उत्प्रेरित र उत्साहित गर्दछ। प्रदर्शनीमा, जङ्गलमा क्याम्पिङ गर्दाको अनुभव र वातावरणलाई हुबहु उतार्नको लागि हरियाली घाँस, घना वनजङ्गल, र डाँडाकाँडा, चट्टानजस्ता विशेषताहरू प्रयोग गरिएको छ। इकोसो(प्रदर्शनी)कै क्रममा सहभागीहरूले जेफाइभ बिइभिको नयाँ ""लाइट क्याम्पिङ"" टेस्ट ड्राइभको अनुभव लिन सक्नेछन्। यो नौलो अनुभवले १० देशका अन्तर्राष्ट्रिय सञ्चार प्रतिनिधिहरूलाई सहरी क्षेत्रबाट विभिन्न चुनौतीपूर्ण भूभागहरू पार गर्दै जङ्गलतर्फको यात्रामा लैजानेछ। यसले गाडीको टेस्ट ड्राइभमात्र नभई आउटडोर लाइफस्टाइल तथा जीवनशैलीको नयाँ दृष्टिकोण प्रदान गर्नेछ। यही अप्रिल २५ मा ओमोडा एन्ड जेइकोको इकोसो सुरु हुँदैछ। यो ""फ्युचर फेसन डेलिकेट अफरोड""को नयाँ अनुभवको मज्जा लिँदै ओमोडा एन्ड जेइकोले भविष्यको जीवनशैली कसरी पुन:परिभाषित गर्दैछ भन्ने कुरा प्रत्यक्ष अवलोक गर्न आह्वान गरिन्छ।"
"निजामती विधेयक अन्तिम चरणमा, कर्मचारी ट्रेड युनियनसँग आज छलफल गर्दै राज्य व्यवस्था समिति","काठमाडौं : राज्य व्यवस्था तथा सुशासन समितिको बैठक मंगलबार बस्दैछ। आज दिँउसो २ : ३० बजे सिंहदरबारस्थित कानून, न्याय तथा मानव अधिकार समितिको सभाकक्षमा बैठक बस्ने भएको हो। बैठकमा संघीय निजामती सेवाको गठन, सञ्चालन र सेवाका सर्त सम्बन्धमा व्यवस्था गर्न बनेको विधेयक,२०८० माथि कर्मचारी ट्रेड युनियनसँग छलफल हुनेछ। आज कर्मचारी ट्रेड युनियनसँग छलफल गरेपश्चात समितिले विधेयक पारित गर्ने तयारी गरेको छ। सरकारले २०८० साल फागुनमा उक्त विधेयक प्रतिनिधिसभामा दर्ता गरेको थियो । सोमबार प्रतिनिधिसभा अन्तर्गतको राज्य व्यवस्था तथा सुशासन समितिमा उपसमितिले बुझाएको संघीय निजामती विधेयकको प्रतिवेदनमाथिको छलफल भएको थियो। निजामती सेवाका कर्मचारीले दोहोरो सुविधा लिन नपाउने निजामती विधेयकको प्रतिवेदनमाथिको छलफलका क्रममा दोहोरो सुविधा लिन नपाउने गरी व्यवस्था गरिने सभापति रामहरि खतिवडाले जानकारी दिए । निवृत्तिभरण, अन्य भत्ता वा राजनीतिक नियुक्ति पाएको पदको तलबमध्ये एक मात्र लिन पाउने र दोहोरो सुविधा लिइएको पाइए सरकारी बाँकी सरह असुलउपर गरिने व्यवस्था गरिने उनले बताए । त्यस्तै निवृत्तिभरण पाएको व्यक्ति भ्रष्टाचार, सरकारी किर्ते, राज्यविरुद्धको अपराध लगायतमा संलग्न देखिए निवृत्तिभरण दिने पक्षमा समिति नरहेको सभापति खतिवडाले उल्लेख गरे । त्यसअघि बैठकमा एमाले सांसद रघुजी पन्तले भ्रष्टाचारमा मुछिएकाहरूलाई पनि निवृत्तिभरण दिनुपर्नेमा उपसमितिमा कुनै सहमति नभएको उल्लेख गरे । उनले कसैलाई अन्याय नपर्ने गरी निजामती कर्मचारीलाई सेवा दिनुपर्नेमा मात्रै जोड दिएको उल्लेख गरे । पन्तले उपसमितिको प्रतिवेदन पारित नै नभएको अवस्थामा समितिले अन्तिम रूप दिएपछि मात्रै सार्वजनिक गर्नुपर्नेमा जोड दिए । त्यस्तै कांग्रेस सांसद दीलेन्द्रप्रसाद बडूले दोहोरो सुविधा लिन नपाउने कुरालाई कानुनमा स्पष्ट गर्नुपर्ने भएकाले उपसमितिको प्रतिवेदनमा उल्लेख गरिएको जानकारी दिए । छलफलका लागि उपसमितिको प्रतिवेदनमा समावेश गरेको विषयलाई अपव्याख्या गरेर सांसदहरूमाथि प्रश्न उठाउनु उचित नभएको उनले बताए । त्यस्तै माओवादी प्रमुख सचेतक हितराज पाण्डेले कर्मचारीलाई निवृत्तिभरण नदिने नभइ दोहोरो सुविधा भने रोक्नुपर्नेमा जोड दिएको स्पष्ट पारे । निवृत्तिभरण प्राप्त कर्मचारी राजनीतिक वा अरु नियुक्तिमा गए एउटामात्रै सुविधा रोज्न पाउने व्यवस्था गर्नुपर्ने उनले बताए ।"
प्रमुख प्रशिक्षक स्टुअर्ट ल नेपाल आउँदै,"काठमाडौं : राष्ट्रिय क्रिकेट टिमका प्रशिक्षक स्टुअर्ट ल शुक्रबार नेपाल आइपुग्ने भएका छन्। नेपाल क्रिकेट संघ (क्यान)का अनुसार उनी अप्रिल २५ तारिखमा नेपाल आउने कार्यतालिका रहेको छ। गत चैत १५ गते प्रमुख प्रशिक्षकको रुपमा नियुक्त भएका उनी करिब एक महिनापश्चात नेपाल आउन लागेका हुन्। उनको नियुक्तिपश्चात नेपालले ज्ञानेन्द्र मल्लको प्रशिक्षणमा हङकङ सिरिज खेलेको थियो। जसमा नेपालले उपविजेता हुँदै फर्किएको छ। ५६ वर्षीय स्टुअर्ट ल २०११ मा श्रीलंका, बंगलादेश, वेष्ट इन्डिज, अफगानिस्तान, बंगालदेशको यू१९ टिम तथा अमेरिकाको प्रमुख प्रशिक्षकको रुपमा काम गरिसकेको अनुभव बटुलेका प्रशिक्षक हुन्। उनी अस्ट्रिलियाका पूर्व खेलाडी हुन्। यसअघि क्यानले नेपालको प्रशिक्षकमा भारतीय मूलका मोन्टी देशाइलाई नियुक्त गरेको थियो। २०७९ माघमा नियुक्त भएका देशाइको सम्झौता २०८१ माघमा सकिएको थियो। उनको प्रशिक्षणमा नेपालले एसिया कप र १० वर्षपश्चात टी२० विश्वकप खेलेको थियो। उनले नेपालको टिममा रहेर २ वर्ष काम गरिसकेपश्चात क्यानले नयाँ प्रशिक्षकको रूपमा ललाई नियुक्त गरेको हो।"
भारतीय प्रधानमन्त्री मोदी साउदीको भ्रमणमा,"नयाँ दिल्ली : प्रधानमन्त्री नरेन्द्र मोदी दुई दिने साउदी अरेबिया भ्रमणका लागि त्यसतर्फ प्रस्थान गरेका छन्। प्रधानमन्त्री मोदीले आफ्नो साउदी अरेबिया भ्रमणको बारेमा सामाजिक सञ्जालमा पोस्ट गरेका छन्। उनले लेखेका छन्, 'म साउदी अरेबियाको जेद्दा जाँदैछु। जहाँ म विभिन्न बैठक र कार्यक्रमहरूमा भाग लिनेछु। भारत र साउदी अरेबियाबीच लामो समयदेखि राम्रो सम्बन्ध रहेको छ र विगत दश वर्षमा यी सम्बन्धहरू अझ बलियो भएका छन्। रणनीतिक साझेदारी परिषद्को दोस्रो बैठकमा भाग लिन पाउँदा म उत्साहित छु। यसका साथै म त्यहाँ बसोबास गर्ने भारतीय जनतालाई पनि भेट्नेछु।' साउदी अरेबियाका युवराज मोहम्मद बिन सलमानको निमन्त्रणामा प्रधानमन्त्री मोदी रियाद जाँदैछन्। यसअघि सेप्टेम्बर २०२३ मा साउदी अरेबियाका युवराज भारतमा आयोजित २० शिखर सम्मेलनको लागि नयाँ दिल्ली आएका थिए। २०१४ मा प्रधानमन्त्री बनेपछि नरेन्द्र मोदीले साउदी अरेबियाको भ्रमण गरेको यो तेस्रो पटक हो। यसअघि उनले २०१६ र २०१९ मा साउदी अरेबियाको भ्रमण गरेका थिए।"
नदीमा बेपत्ता तीनै जना बालक मृत फेला,"भैरहवा : रुपन्देहीको दानव नदीमा पौडी खेल्न क्रममा डुबेर बेपत्ता भएका एकै गाउँका तीनजना बालकको शव फेला परेको छ। सोमबार रुपन्देहीको लुम्बिनी सांस्कृतिक नगरपालिका२ अर्दौलीका १२ वर्षीय मुन्नु हरिजन, १३ वर्षीय उमेश यादव र १४ वर्षीय राजन यादव नदीमा पौडी खेल्ने क्रममा डुबेर बेपत्ता भएका थिए। नेपाल प्रहरी, सशस्त्र प्रहरी र स्थानीयको सहयोगमा खोजतलास गर्दा बालकहरू शव फेला परेको जिल्ला प्रहरी कार्यालय रुपन्देहीका डीएसपी सुरज कार्कीले जनाए। खोजतलासका लागि बाँकेको शम्शेरगञ्जबाट सशस्त्र प्रहरी सहायक निरीक्षक महेन्द्र सिंह ठकुरीको कमाण्डमा १३ जनाको गोताखोर सहितको टोली परिचालन गरिएको थियो।"
"लामिछानेको बन्दीप्रत्यक्षीकरणको निवेदनमाथि सुनुवाइ सकियो, सर्वोच्चबाट रिहाइ पाउलान त ?","काठमाडौं : राष्ट्रिय स्वतन्त्र पार्टीका सभापति रवि लामिछानेको तर्फबाट सर्वोच्च अदालतमा दायर भएको बन्दी प्रत्यक्षीकरणको रिटमाथि सुनुवाइ सकिएको छ। न्यायाधीश अब्दुल अजीज मु्सलमानको इजलासमा सुनुवाइ सकिएको हो। रिटमाथिको सुनुवाइ सकिएकाले आजै आदेश आउने संभावना छ। यसअघि सोमबार सुनुवाइका लागि पेशी तोकिए पनि 'हेर्न नमिल्ने' सूचीमा परेको थियो। आइतबार लामिछानेकी श्रीमती निकिता पौडेलले आफ्ना श्रीमानको रिहाइको माग गर्दै सर्वोच्चमा निवेदन दायर गरेकी थिइन्। रिटमा प्रधानमन्त्री तथा मन्त्रिपरिषद सचिवालय, रुपन्देही जिल्ला अदालत रुपन्देही, उच्च अदालत तुलसीपुर बुटवल इजलास,जिल्ला प्रहरी परिसर भद्रकाली,कारागार कार्यालय रुपन्देही सिद्धार्थनगर रुपन्देही र जिल्ला प्रहरी कार्यालय रुपन्देही सिद्धार्थनगर रुपन्देहीलाई विपक्षी बनाइएको छ। यसअघि बुटवलस्थित सुप्रिम सहकारी ठगी मुद्दामा उच्च अदालत तुलसीपुर बुटवल इजलासले लामिछानेलाई पुर्पक्षका लागि कारागार पठाउन आदेश दिएको थियो। सोही आदेशबमोजिम लामिछाने हाल भैरहवा कारागारमा छन्। उच्च अदालतले पुपर्क्षका लागि कारागार पठाएपछि लामिछानेले कारागारबाटै उच्चको आदेश खारेजको माग गर्दै बाहिरबाटै मुद्दा लड्न पाउनुपर्ने मागसहित सर्वोच्चमा रिट दायर गराएका थिए। सो रिटमा सर्वोच्चले कैफियत प्रतिवेदन पेश गर्न आदेश जारी गरेको छ। तत्काल छुट्ने अवस्था नभएपछि लामिछानेले बन्दीप्रत्यक्षीकरणको रिट दायर गरेका हुन्। गत माघ ६ गते जिल्ला सरकारी वकिल कार्यालय रूपन्देहीले बुटवलस्थित सुप्रिम बचत तथा ऋण सहकारी संस्थाको रकम ठगी प्रकरणमा लामिछाने समेतलाई प्रतिवादी बनाउँदै जिल्ला अदालत रूपन्देहीमा मुद्दा दायर गरेको थियो । सहकारीको रकम अपचलन गरेको कसुरमा कुल ४२ जनाविरुद्ध मुद्दा दर्ता भएको थियो। ती ४२ जनाबाट सहकारी ठगी,संगठित अपराध र सम्पत्ति शुद्धीकरण मुद्दामा कुल १ अर्ब ४३ करोड ८६ लाख २ हजार १ सय ३५ रुपैयाँ बिगो माग दाबी गरिएको थियो। त्यसपछि माघ १३ गते जिल्ला अदालत रूपन्देहीमा थुनछेक बहस सकिएपछि गोर्खा मिडियाका तत्कालीन पूर्वप्रबन्ध निर्देशक रहेका लामिछानेलाई न्यायाधीश प्रल्हादकुमार योगीको इजलासले एक करोड रुपैयाँ धरौटीमा छाड्ने आदेश गरेको थियो। जिल्ला अदालत रूपन्देहीले धरौटीमा रिहा गर्ने आदेश जारी गरेपछि प्रतिवादी लामिछानेलाई धरौटी नभइ थुनामै राख्नुपर्ने माग गर्दै सरकारी वकिल कार्यालय फागुन २२ गते उच्च अदालत पुगेको थिए। फागुन २६ गते लामिछाने पनि जिल्ला अदालतको एक करोड धरौटीको आदेशको खारेजीको माग गर्दै उच्चमा निवेदन दिएका थिए।"
२५ हजार घुससहित पक्राउ परेका अधिकृतविरुद्ध भ्रष्टाचार मुद्दा,"काठमाडौं : अख्तियार दुरुपयोग अनुसन्धान आयोगले पोखरा महानगरपालिकाको उजुरी फछर्यौट तथा समन्वय शाखामा कार्यरत अधिकृत कपिल गिरी भ्रष्टाचार मुद्दा दायर गरेको छ। अख्तियारबाट आएको उजुरी पत्रबारेको प्रमाण मेटाइदिने भन्दै सेवाग्राहीसँग २५ हजार रुपैयाँ घुस लिइसकेको अवस्थामा गिरीलाई नियन्त्रणमा लिइ अनुसन्धान अघि बढाएको थियो। अनुसन्धानका क्रममा गिरीले अख्तियारमा उजुरी परी जवाफकोो पत्र आएको छ,उक्त उजुरीसँग सम्बन्धित प्रमाण मेटाइ उजुरी फरकफरक गर्न आवश्यक कार्य गरिदिने भन्दै सेवाग्राहीसँग घुस लिएको पुष्टि हुन आएको अख्तियारको दावी छ। उनीविरुद्ध २५ हजार बिगो र भ्रष्टाचार निवारण ऐन २०५९ को दफा ३ को उपदफा (१) को देहाय (क) बमोजिम कैद गरी सोही ऐनको दफा ३ को उपदफा (१) अनुसार जरिवाना सजायको माग गरिएको अख्तियारले जनाएको छ।"
छैटौं जितसहित गुजरात शीर्षमा,"काठमाडौं : इन्डियन प्रिमियर लिग (आइपीएल)मा गुजरात टाइटन्सले छैटौं जित दर्ता गर्दै अंकतालिकाको शीर्षमा उक्लिएको छ। गुजरातले छैटौँ खेलमा कोलकाता नाइट राइडर्सलाई ३९ रनले पराजित गरेको हो। कोलकातास्थित, इडियन गार्डेनमा टस हारेर ब्याटिङको निम्तो पाएको गुजरातले १९८ रन बनाएको थियो। गुजरातले दिएको १९९ रनको विजय लक्ष्य पछाएको कोलकाताले निर्धारित २० ओभरमा ८ विकेट गुमाउँदै १५९ रन मात्रै बनायो। कोलकाताको लागि कप्तान अजिन्क्य रहाणेले सर्वाधिक ५० रनको अर्धशतकीय पारी खेले। उनले ३६ बलमा ५ चौका र १ छक्का प्रहार गरे। ओपनर सुनिल नारायणले १७ रन बनाउँदा बैंकटेश अय्यरले १४ रन बनाए। रिंकु सिंहले १७ र एन्ड्री रसेलले २१ रन बनाए । अङ्गकृत रघुवंशी २७ रनमा अविजित रहे। अन्य कुनै पनि ब्याटरले दोहोरो अङ्कको रन बनाउन सकेनन्। गुजरात टाइटन्सका लागि बलिङतर्फ रासिद खान र प्रसिद्ध कृष्णले २२ विकेट लिए। मोहम्मद सिराज इशान्त शर्मा, वासिङ्टन सुन्दर र शाइ किशोरले ११ विकेट लिए। त्यसअघि ब्याटिङ गरेको गुजरात टाइटन्सले निर्धारित २० ओभरमा ३ विकेट गुमाउँदै १९८ रन बनाएको थियो। गुजरातका लागि कप्तान सुभ्मन गिलले ९० रनको पारी खेले। उनले ५५ बलमा १० चौका र ३ छक्का प्रहार गरे। अर्का ओपनर साइ सुदर्शनले ५२ रनको पारी खेले। जोश बटलरले ४१ रन र मोहम्मद शाहरुख खान ११ रनमा अविजित रहे। कोलकाताको लागि बलिङमा वैभव अरोरा, हर्षित राना र एन्ड्री रसेलले ११ विकेट लिए। गुजरातले ८ खेल खेल्दा ६ खेलमा जित र २ खेलमा हारसहित १२ अङ्क जोड्दै शीर्ष स्थानमा रहेको छ। कोलकता पनि समान आठ खेल खेल्दै जम्मा ३ खेलमा जित जित्दै ५ खेलमा हार बेहोर्दै ६ अङ्क सहित सातौं स्थानमा रहेको छ। मङ्गलबार आइपीएलमा एक खेल छ। जसमा लखनउ सुपर जायन्ट्स र दिल्ली क्यापिटल्सले प्रतिस्पर्धा गर्दैछन्। दिल्ली अङ्क तालिकाको दोस्रो स्थानमा रहेको छ। दिल्लीले सात खेल खेल्दै पाँच खेलमा जित र दुई खेलमा हार सहित १० अङ्क जोडेको छ। त्यस्तै, लखनउले ८ खेल खेल्दै ५ जित र ३ हारसहित १० अङ्क जोड्दै पाँचौं स्थानमा रहेको छ।"
यूएईका परराष्ट्रमन्त्री आज नेपाल आउँदै,"काठमाडौं : संयुक्त अरब इमिरेट्स (यूएई)का परराष्ट्रमन्त्री औपचारिक भ्रमणका लागि नेपाल आउने भएका छन्। यूएईका उपप्रधानमन्त्रीसमेत रहेका शेख अब्दुल्लाह बिन जायद अल नाह्यान मंगलबार नेपाल आउन लागेका हुन्। उनी चार्टर्ड विमानबाट मंगलबार बेलुका नेपाल आइपुग्नेछन्। नेपाल भ्रमणका क्रममा उनले प्रधानमन्त्री केपी शर्मा ओली, श्रम, रोजगार तथा सामाजिक सुरक्षामन्त्री शरत सिंह भण्डारीलगायत उच्च पदस्थ व्यक्तिहरूसँग भेटवार्ता गर्ने कार्यक्रम छ। परराष्ट्र मन्त्रालयले शेख अब्दुल्लाहको भ्रमणको आवश्यक तयारी गरिरहेको छ। उनले दुई दिने भ्रमण सकाएर बुधबार स्वदेश फर्किनेछन्। नेपालका परराष्ट्रमन्त्री आरजु राणा देउवा भने यतिबेला बैंकक भ्रमणमा रहेकी छन्।"
"पुनरुत्थानवादी शक्तिले उपलब्धि खोसेर सामन्ती निरंकुशतातर्फ लैजान खोजिरहेका छन्, त्यो दिवास्वप्ना हो : प्रचण्ड","काठमाडौं : नेकपा माओवादी केन्द्रका अध्यक्ष पुष्पकमल दाहाल प्रचण्डले प्रतिगमनकारी र पुनरुत्थानवादी शक्तिहरूले जनताका उपलब्धिहरू खोसेर सामन्ती निरंकुशतातर्फ लैजाने दुस्साहस गरिरहेको बताएका छन्। विश्व सर्वहारा वर्गका महान् नेता भ्लादिमिर इलिच लेनिनको जन्मजयन्ती तथा नेकपा स्थापनाको ऐतिहासिक दिनको अवसरमा शुभकामना दिँदै उनले उपलब्धिहरूको रक्षा र विकासमार्फत समाजवादको यात्रामा एकजुट भई अघि बढ्न अपील गरेका हुन्। मानव जातिले भोगिरहेको वर्तमान संकट क्रान्तिकारी कम्युनिस्ट पार्टीले मात्रै हल गर्न सक्छ भन्ने कुरा पुनः पुष्टि भइरहेको उनको दाबी छ। महान् लेनिनले मानव सभ्यताको इतिहासमै पहिलो पटक श्रमजीवी वर्गको नेतृत्वमा समाजवादी राज्यको स्थापना गरी शोषणमुक्त र न्यायपूर्ण समाज सम्भव छ भन्ने तथ्यलाई प्रमाणित गर्दै क्रान्तिको मार्क्सवादी सिद्धान्तको विकास गर्नुभयो। पूँजीवादले फेरि असमानता, युद्ध, बेरोजगारी, सांस्कृतिक क्षय र वातावरणीय संकट निम्त्याइरहेको आजको विश्वमा लेनिनको विचार र उहाँले देखाएको बाटो अझ सान्दर्भिक र आवश्यक बनेको छ। उनले भने, मानव जातिले भोगिरहेको वर्तमान संकट क्रान्तिकारी कम्युनिस्ट पार्टीले मात्रै हल गर्न सक्छ भन्ने कुरा पुनः पुष्टि भइरहेको छ।सामन्तवाद र साम्राज्यवादविरुद्ध जनवादी क्रान्ति हुँदै समाजवाद र साम्यवाद स्थापनाको लक्ष्य राखेर नेपालमा विसं २००६ साल (१९४९ अप्रिल २२) मा कम्युनिस्ट पार्टीको स्थापना भएको हो। देखिएका चुनौतीको सामना गर्दै समाजवादतर्फको यात्रामा अघि बढ्न सकिने उनको भनाई छ। कम्युनिस्ट आन्दोलनको सुरुआतसँगै समाजको पीँधमा रहेका जाति, वर्ग र समुदायका मुद्दाहरू मुखरित भई उत्पीडित जनताको लामो संघर्ष, त्याग र बलिदानका कारण आज हामी सामन्ती वंशवादमा आधारित राजतन्त्रको अन्त्य गर्दै समावेशी, धर्मनिरपेक्ष संघीय लोकतान्त्रिक गणतन्त्रको स्थापना गर्न सफल भएका छौं। उनले भने, यतिखेर एक थरी प्रतिगमनकारी र पुनरुत्थानवादी शक्तिहरूले जनताका उपलब्धिहरू खोसेर नेपाली समाजलाई फेरि सामन्ती निरंकुशतातर्फ लैजाने दुस्साहस गर्दैछन्। तर, यो उनीहरूको दिवास्वप्न मात्रै हो, किनभने संघर्षको जगमा प्राप्त उपलब्धिहरू नेपाली जनताले युगौँदेखि साँच्दै आएका सपना हुन्, जसको रक्षा र थप विकासबाट मात्रै हाम्रासामु देखिएका चुनौतीको सामना गर्दै समाजवादतर्फको यात्रामा अघि बढ्न सकिन्छ। परिवर्तनका पक्षधरहरूका लागि यो नै आजको प्रमुख राष्ट्रिय जिम्मेवारी समेत बनेको छ।"
आन्दोलनको भुमरीमा विद्यार्थीको भविष्य,"नेपालको शैक्षिक इतिहासमा फेरि एकपटक अर्काे विडम्बनात्मक मोड आएको छ । मुलुकभरका शिक्षकहरू विद्यालय शिक्षा ऐन पारित गराउने मागमा आन्दोलनरत छन् । यसैबीच शिक्षामन्त्रीको राजीनामा आएको छ । आन्दोलनले कक्षा १२ को परीक्षा, एसईईको मूल्यांकन तथा नयाँ भर्ना प्रक्रियासम्मलाई अवरुद्ध गरिदिएको छ । प्रवेशपत्र हातमा बोकेका विद्यार्थी परीक्षा केन्द्र जाने, नजाने भन्ने अन्योलमा छन् । आन्दोलनको प्रभाव सिधै ती निर्दाेष विद्यार्थीमा परेको छ, जसको भविष्य आज अन्योलको धुवाँभित्र हराइरहेको छ । शिक्षकहरूको माग जायज हुन सक्छन्, उनीहरू संघीय संरचनाभित्र शिक्षाको व्यवस्थापनबारे स्पष्ट कानुनी आधारको अपेक्षा गरिरहेका छन् । विगतमा भएका सम्झौताहरू पालना नभएकाले उनीहरू आन्दोलनमा उत्रन बाध्य भएको दाबी गर्छन् । तर शिक्षकहरूले जुन ढंगले शिक्षण कार्य बहिष्कार गरेका छन्, त्यसले उनीहरूको नैतिक दायित्वमाथि पनि गम्भीर प्रश्न उठाएको छ । शिक्षकले आफ्ना माग पूरा गर्न बालहठ देखाउनु उचित हुँदैन । देशको आर्थिक अवस्थाले थेग्नेसम्मका सुविधा माग्नु भने उचित हुन्छ । तर सुविधाका नाममा सडकमा उत्रिएर विद्यार्थीको भविष्यमा खेलवाड गर्नु कदापि हुँदैन । अर्कोतर्फ, माग सम्बोधन कुनै जादुको छडी होइन, त्यसका लागि सरकारले पनि पक्कै समय पाउनुपर्छ । सरकारले पनि आन्दोलन भए माग सुन्ने र अरू बेला कानमा तेल हालेर बस्नु हुँदैन । विद्यालय शिक्षा प्रणाली केवल सरकार र शिक्षकबीचको सम्झौतामात्र होइन, यो त देशको भावी पुस्ता निर्माण गर्ने आधारभूत प्रक्रिया हो । अहिले आन्दोलनका कारण नयाँ भर्ना प्रक्रिया प्रायः ठप्प छ । परीक्षा प्रभावित छन् र विद्यार्थीहरू मानसिक तनावमा छन् । आजका यी विद्यार्थी नै भोलिका वैज्ञानिक, नेतृत्वकर्ता र शिक्षक आदि सबै हुन् तर आन्दोलनका कारण उनीहरूलाई अनिश्चितताको दलदलमा धकेलिँदा तिनको मानसिकता र बुझाइ कस्तो होला ? सरकार पनि आफ्ना कमजोरीबाट पन्छिन सक्दैन । वर्षौदेखि भएका सम्झौताहरू कार्यान्वयन नगरेर, शिक्षा क्षेत्रप्रति देखाइएको बेवास्ताले आजको संकटलाई जन्म दिएको हो । शिक्षा नीतिलाई प्राथमिकतामा राख्ने प्रतिबद्धता कागजमै सीमित हुँदा शिक्षकहरू निराश बनेका हुन् । यथाशीघ्र ऐन पारित गरी विवादको समाधान खोज्नु सरकारको प्रमुख दायित्व थियो र हो । तर सरकारको कमजोरीको प्रतिकारका लागि विद्यार्थीलाई बन्धक बनाउनु शिक्षित र नैतिक दृष्टिले कदापि उचित होइन । आन्दोलन आवश्यक हो तर आन्दोलनको स्वरूप र सीमा पनि जिम्मेवार हुनुपर्छ । बालबालिकाको भविष्यमा आघात पुर्याएर लडेको आन्दोलन दीर्घकालमा कसैको हितमा हुँदैन । कुनै समय विद्यार्थी पनि शिक्षककै विरुद्धमा सडकमा आउने अवस्था सिर्जना हुन दिनुहुँदैन । अतः आजको आवश्यकता संवेदनशील संवाद, पारदर्शी प्रक्रिया र शीघ्र समाधान नै हो । शिक्षकहरूले पनि आन्दोलित स्वरूपलाई पुनर्विचार गर्नुपर्छ । सरकारले पनि तुरुन्तै समस्या समाधानको दिगो खाका ल्याएर शिक्षा क्षेत्रलाई यथाशीघ्र सामान्य अवस्थामा फर्काउनु पर्छ । यसमा कत्ति पनि विलम्ब गर्ने छुट छैन ।"
भारतीय र चिनियाँ विद्यार्थीले गरे ट्रम्प सरकारविरुद्ध मुद्दा दायर : अवैध रूपमा भिसा रद्द गरेको आरोप,"वासिङटन डिसी : अमेरिकी राष्ट्रपति डोनाल्ड ट्रम्पले धेरै विदेशी विद्यार्थीहरूको  भिसा रद्द गरेका छन्। ट्रम्पको भिसा रद्दको निर्णयविरुद्ध भारतीय र चिनियाँ विद्यार्थीहरू मिलेर ट्रम्प सरकारविरुद्ध कानुनी कारबाहीको बाटो अपनाएका छन्। यी विद्यार्थीहरूले अमेरिकी गृह सुरक्षा विभाग () र अन्य अध्यागमन अधिकारीहरू विरुद्ध मुद्दा दायर गरेका छन्। अमेरिकन सिभिल लिबर्टीज युनियन (एसीएलयू) ले न्यु ह्याम्पशायरको अमेरिकी जिल्ला अदालतमा सो मुद्धा दायर गरेको हो। विद्यार्थीहरूले आफ्नो भिसा रद्द गर्ने निर्णय एकपक्षीय र गैरकानूनी भएको जनाएका छन्। यो निर्णयले उनीहरूलाई शिक्षा, जागिर र अमेरिकामा कानुनी बसाइँको अधिकारबाट वञ्चित गरिएको उनीहरूको आरोप छ। एसीएलयूले आफ्नो विज्ञप्तिमा भनेको छ, 'यो विषय यी विद्यार्थीहरूमा मात्र सीमित छैन। यसले अमेरिकामा बस्ने हजारौं अन्तर्राष्ट्रिय विद्यार्थीहरूको भविष्यमा असर गर्छ।' मुद्दामा भिसा अचानक रद्द गर्नाले विद्यार्थीहरूलाई देश निकाला र हिरासतमा लिने जोखिम हुने जनाइएको छ। ३ भारतीय र २ चिनियाँ विद्यार्थी सो मुद्दासँग सम्बन्धित रहेका जनाइएको छ। उनीहरुले अदालतमा आफ्नो विचार प्रस्तुत गरेका थिए। सबै सर्तहरू पालना गरेका र केही गल्ती नगरेका विद्यार्थीको भिसा रद्ध गरिएको उनीहरुको आरोप छ। केही दिन अघि अमेरिकी सरकारले धेरै विदेशी विद्यार्थीहरूलाई उनीहरूको भिसा रद्द गर्ने सम्बन्धमा इमेल पठाएको खबर आएको थियो। यस मेलमा यी विद्यार्थीहरूलाई अमेरिका छोड्न भनिएको थियो। रिपोर्टका अनुसार यीमध्ये ५० भारतीय र १४ चिनियाँ विद्यार्थी छन्। अमेरिकी विदेश विभागले विगत चार महिनादेखि विदेशी विद्यार्थीहरूको तथ्याङ्कको जाँच गरिरहेको छ। यस मार्फत इजरायल विरुद्ध र हमासको समर्थनमा प्रदर्शन गर्ने विदेशी विद्यार्थीहरूको भिसा रद्द गरिँदैछ।"
एमालेले नेकपा स्थापना दिवसमा आज विशेष कार्यक्रम गर्दै,"काठमाडौं : नेकपा एमालेले आज नेपाल कम्युनिष्ट पार्टी स्थापनाको ७६ औँ वर्षगाँठ मनाउने भएको छ। एमालेका महासचिव शंकर पोखरेलले कमलादीस्थित नेपाल प्रज्ञा प्रतिष्ठानमा आज दिउँसो पार्टी स्थापना दिवसको अवसरमा विशेष कार्यक्रम गर्न लागिएको जानकारी दिए। कार्यक्रमलाई प्रधानमन्त्री एवम् एमाले अध्यक्ष केपी शर्मा ओलीले १ बजे सम्बोधन गर्नेछन्। कार्यक्रममा नेपाली कम्युनिष्ट आन्दोलनको विकास र विस्तारमा महत्वपूर्ण योगदान गरेका सातजना विशिष्ट व्यक्तित्वहरूलाई कम्युनिष्ट योद्धाका रूपमा सम्मान गर्ने उनले बताए। उनले भने, सचिवालय बैठकमा भएको निर्णयअनुरुप नेपाली कम्युनिष्ट आन्दोलनको विकास र विस्तारमा महत्वपूर्ण योगदान गर्नुहुने लालबहादुर विश्वकर्मा (कञ्चनपुर), रत्न शर्मा न्यौपाने (मरणोपरान्त), बाचस्पति देवकोटा (गोरखा), शान्ता मानवी (काठमाडौं), सत्यनारायण मण्डल (सप्तरी), शोभाराम बस्नेत (दाङ), हरिचरण शिवाकोटी (झापा) लाई सम्मान गरिन्छ। आजको कार्यक्रममा पार्टी केन्द्रबाट प्रकाशित शेल्टर नामको पुस्तक विमोचन गरिने छ। पुस्तकमा तत्कालीन नेकपा (माले) र कोर्डिनेसन केन्द्र निर्माणका क्रममा ३४ जना नेता तथा कार्यकर्ताको संस्मरण समेटिएको छ। एमालेले वैशाख ११ गते युथ सेलिब्रेशन भव्य रूपमा मनाउने निर्णय गरेको छ। एमालेको निर्णयमा भनिएको छ, राज्यशक्तिको स्रोत जनता हो, राजकीय सत्ता जनतामा रहेको उद्घोष गरिएको दिन अर्थात् लोकतान्त्रिक गणतन्त्रको विजारोपण भएको र जनताले जितेको ऐतिहासिक दिनका रूपमा वैशाख ११ गते युथ सेलिब्रेशन व्यापक युवाहरूको उपस्थितिमा भव्य रूपमा मनाउने निर्णय गरेको छ।"
सुर्तीजन्य निर्देशिका कार्यान्वयनमा बाधा पुर्याएको कारण अदालतले सोध्यो,"अहिले चुरोट, सुर्ती, भेप, इलेक्ट्रिक चुरोट, सिगार, पाइप, गुट्खा, पराग, हुक्का आदिको लतमा युवाहरू बढी प्रभावित भइरहेका छन् । काठमाडौं : सर्वोच्च अदालतले उद्योग, वाणिज्य तथा आपूर्ति मन्त्रालय र उद्योग विभागबाट सुर्तीजन्य निर्देशिका २०८१ को कार्यान्वयनमा बाधा अवरोध पुर्याउने कार्य गरेकोमा कारण देखाउ आदेश जारी गरेको छ । न्यायाधीश हरिप्रसाद फुयालको इजलासबाट विपक्षीलाई कारण देखाउ आदेश जारी भएको छ । यसकासाथै इजलासले अन्तरिम आदेशका लागि अदालतमा झिकाउने आदेश भएको छ । कानुनी रूपमा गर्न नपाइने भए पनि उद्योग विभागले व्यवसायिक सामाजिक जिम्मेवारीअन्तर्गत विभिन्न सुर्ती उद्योगहरूको खर्च रकम स्वीकृत गर्ने गरेको छ । त्यस्तै, पछिल्लो पटक सुर्तीजन्य पदार्थको उत्पादकसँग साझेदारी र सहभागिता गर्न नपाउने बाध्यकारी कानुनी व्यवस्थाविपरीत उद्योग मन्त्रालय र उद्योग विभाग एवं सुर्तीजन्य पदार्थ उत्पादकहरूबीच संयुक्त बैठक भएको रिटमा उल्लेख छ । बैठकपछि सूर्तीजन्य पदार्थको बट्टा, प्याकेट र्यापर्स, पेटी तथा पार्सल प्याकेजिङमा चेतावनीमूलक सन्देश र चित्र छाप्ने तथा अंकित गर्ने निर्देशिका, २०८१ कार्यान्वयन नगर्न र सुर्ती उद्योग व्यवसायलाई प्रभाव पार्ने गरी कुनै निर्णय नगर्न समेतको निर्णय स्वास्थ्य मन्त्रालयलाई चैत १३ गते पठाइएको थियो । बरिष्ठ अधिवक्ता ज्योति बानियाँले उद्योग मन्त्रालय, उद्योग विभाग, औद्योगिक तथा लगानी प्रबद्र्धन बोर्डलगायतलाई विपक्षी बनाउँदै आइतबार रिट निवेदन दायर गरेका थिए । सुर्तीजन्य पदार्थको बट्टा, प्याकेट र्यापर्स, पेटी तथा पार्सल प्याकेजिङमा चेतावनीमूलक सन्देश र चित्र छाप्ने तथा अंकित गर्ने निर्देशिका, २०८१ को कार्यान्वयनमा बाधा अवरोध पुर्याउने गरी बैठक भएको दाबी रिट निवेदनमा गरिएको छ । बैठकको आधारमा सो निर्देशिका कार्यान्वयन नगर्न तथा कानुन कार्यान्वयनमा अवरोध ल्याउने गरी भए गरेको निर्णय तथा उद्योग मन्त्रालयको पत्र कार्यान्वयन नगर्नु नगराउन र यथास्थितिमा राख्नेगरी परमादेशको माग रिटमा गरिएको छ । रिटमा सुर्तीजन्य उद्योगको लोगो, ब्रान्ड आदि ब्रान्ड प्रमोसन, ब्रान्ड स्टिचिङ, ब्रान्ड सेयरिङ, प्रदर्शन, प्रबद्र्धन नगर्नू नगराउनू र सो कार्य नियन्त्रण गर्नू गराउनू भन्ने समेतको आदेश जारी गर्न माग गरिएको छ । सार्वजनिक स्वास्थ्यसम्बन्धी कानुनहरू लागू गर्ने दायित्व प्रदेश सरकारको समेत भएकोले सो सार्वजनिक स्वास्थ्य सुर्तीजन्य पदार्थ नियन्त्रणसम्बन्धी कानुन तथा कार्यक्रम तर्जुमा गरी लागू गर्नु गराउनु भन्ने समेतको परमादेशलगायत अन्य जो चाहिने आदेश जारी गर्न समेतको माग रिटमा गरिएको छ । विश्वभर प्रत्येक वर्ष ८० लाख र नेपालमा ३७ हजारभन्दा बढी व्यक्तिको सुर्तीजन्य पदार्थको सेवनबाट हुने नसर्ने रोगको कारण मृत्यु भइरहेको सरकारी तथ्यांक छ । अहिले चुरोट, सुर्ती, भेप, इलेक्ट्रिक चुरोट, सिगार, पाइप, गुट्खा, पराग, हुक्का आदिको लतमा युवाहरू बढी प्रभावित भइरहेका छन् ।"
जेडी भान्स र मोदीबीच भेटवार्ता : अमेरिका र भारतको मित्रता सुदृढ बनाउने,"अमेरिकी उपराष्ट्रपति जेडी भान्स अहिले भारत भ्रमणमा छन्। सोमबार उनले भारतीय प्रधानमन्त्री नरेन्द्र मोदीसँग भेट गरेका थिए। उनले सो भेटको बारेमा प्रतिक्रिया दिएका छन्। उपराष्ट्रपति भान्सले सामाजिक सञ्जालमा लेखेका छन्, 'प्रधानमन्त्री मोदीलाई भेट्नु मेरो लागि सम्मानको कुरा थियो। उहाँ एक महान नेता हुनुहुन्छ र उहाँले मेरो परिवारसँग धेरै राम्रो व्यवहार गर्नुभयो।' राष्ट्रपति ट्रम्पको नेतृत्वमा अमेरिका र भारतको मित्रता र साझेदारीलाई सुदृढ पार्न भारतीय जनतासँग काम गर्न आफू तयार रहेको उनले बताएका छन्। जेडी भान्स श्रीमती उषा भान्स र तीन छोराछोरीसँग भारत भ्रमणमा आएका छन्। प्रधानमन्त्री मोदीले सोमबार अमेरिकी उपराष्ट्रपति र उनको परिवारलाई प्रधानमन्त्री निवास ७ लोक कल्याण मार्गमा स्वागत गरेका थिए। प्रधानमन्त्री मोदीले पनि सो भेटघाटको बारेमा सामाजिक सञ्जाल एक्समा लेखेका छन्। उनले लेखेका छन्, 'अमेरिकी उपराष्ट्रपति जेडी भान्स र उनको परिवारलाई नयाँ दिल्लीमा स्वागत गर्न पाउँदा खुसी लाग्यो। मेरो अमेरिकी भ्रमण र राष्ट्रपति ट्रम्पसँगको भेटपछि, हामीले भारतअमेरिका सम्बन्धमा द्रुत प्रगतिको बारेमा छलफल गर्यौं।' दुवै देश व्यापार, प्रविधि, रक्षा, ऊर्जा र जनताजनता सम्बन्ध लगायत धेरै क्षेत्रमा मिलेर काम गर्न तयार रहेको उनले बताए। प्रधानमन्त्री मोदीले भारत र अमेरिका बीचको साझेदारीलाई २१ औं शताब्दीको महत्त्वपूर्ण साझेदारी भएको पनि उल्लेख गरेका छन्। बीबीसी"
वाणिज्य बैंकहरूको साढे ४८ खर्ब कर्जामा २ खर्ब खराब,"काठमाडौं : आर्थिक वर्षको सुरुवातदेखि कर्जा असुली नहँुदा खराब कर्जामा बैंकहरूले दबाब खेप्दै आएका छन् । चालु आर्थिक वर्ष २०८१८२ को तेस्रो त्रैमास (चैत)सम्ममा सञ्चालनमा रहेका २० वाणिज्य बैंकको खराब अर्थात् निस्क्रिय कर्जा (एनपीएल) औसत ४९३ प्रतिशत पुगेको छ । जबकि यसअघिको आर्थिक वर्षको सोही अवधिमा ३६५ प्रतिशत थियो । १ वर्षको अन्तरमा थप १२८ प्रतिशत बिन्दुले खराब कर्जा थपिएको छ । आन्तरिक अर्थतन्त्र चाहेजस्तो चलायमान हुन नसक्दाको प्रभाव बैंकिङ क्षेत्रमा कर्जा असुलीमा देखिएको सरोकारवालाहरू बताउँछन् । यसै क्रममा नेपाल राष्ट्र बैंकका प्रवक्ता रामु पौडेल अहिलेको अवस्थामा खराब कर्जा बढ्नु स्वाभाविक भएको बताउँछन् । तथ्यांक विश्लेषण गर्दा पनि चैतसम्ममा वाणिज्य बैंकहरूबाट मात्रै ४८ खर्ब ८० करोड रुपैयाँ हाराहारीमा कुल कर्जा प्रवाह भएको छ । यसैलाई आधार मान्दा हालसम्म भाखा नाघेको कर्जा मात्रै करिब २ खर्ब ४० अर्ब रुपैयाँ बराबर हुन आउँछ । ऋणीहरूबाट तोकिएको समयावधिमा किस्ता तथा ब्याज संकलन गर्न नसक्दा समग्रमा बैंकहरूको खराब कर्जाको आकार बढेको हो । बैंकहरूले सार्वजनिक गरेको तेस्रो त्रैमासको अपरिस्किृत वित्तीय प्रतिवेदनअनुसार कतिपय बैंकको खराब कर्जा झन्डै ७ प्रतिशत आसपासमा पुगेको छ । सबैभन्दा बढी खराब कर्जा हुनेमा हिमालयन बैंक रहेको छ । जसको कुल कर्जा प्रवाहमा ७६८ प्रतिशत खराब रहेको छ । जबकि गत आवको सोही अवधिमा ४९६ प्रतिशत थियो । यस्तै दोस्रो धेरै खराब कर्जा कुमारी बैंकको ६९८ प्रतिशत, तेस्रो बढी नेपाल इन्भेस्टमेन्ट मेगा र सिद्धार्थ बैंकको ६०६६०६ प्रतिशत पुगेको छ ।यस्तै, ६ प्रतिशतभन्दा कम ५ प्रतिशतभन्दा बढी खराब कर्जा हुने बैंकमा लक्ष्मी सनराइज, एनआईसी एसिया, सिटिजन्स, प्राइम, नेपाल र प्रभु बैंक रहेको छ । यस्तै, ४ प्रतिशतदेखि ५ प्रतिशतको बीचमा एनपीएल हुने बैंकमा ग्लोबल आईएमई, कृषि विकास, नबिल, माच्छापुच्छ्रे, राष्ट्रिय वाणिज्य, एनएमबी र नेपाल एसबीआई बैंक रहेको छ । यसपछिका ३ बैंकको खराब कर्जा भने अन्यको भन्दा कम छ । जसमा क्रमश : सानिमाको ३४२, स्ट्यान्डर्ड चार्टर्डको १४४ र एभरेष्ट बैंकको ०६७ प्रतिशत छ । नेपाल राष्ट्र बैंकले तोकेअनुसार निष्क्रिय कर्जा (एनपीएल) ३ सीमाअवधिमा रहेर वर्गीकरण गरेको छ । ३ महिनादेखि ६ महिनासम्म भाखा नाघेका कर्जासापटलाई कमसल कर्जामा राखेको छ भने ६ महिनादेखि बढीमा १ वर्षसम्म भाखा नाघेका कर्जासापटलाई शंकास्पदमा राखेको छ । यसपछि १ वर्षभन्दा बढी अवधि भाखा नाघेका कर्जासापटलाई खराब कर्जामा वर्गीकरण गरेको छ । यद्यपि केन्द्रीय बैंकले पछिल्लो समय असल कर्जामा ११ प्रतिशत राख्नुपर्ने प्रोभिजन (कर्जा नोक्सानी)लाई घटाएर १ प्रतिशतमा सीमित राखेको थियो । यससँगै निर्माण व्यवसायीहरूको कर्जामा तिर्नुपर्ने ब्याजको १० प्रतिशत मात्रै तिरे असार मसान्तसम्म ऋण पुनर्तालिकीकरण गर्न दिने सुविधासमेत दिइयो । यस्ता परिस्किृत व्यवस्थाले खराब कर्जाको आकार नियन्त्रण हुने अपेक्षा गरिएको थियो । तर खराब कर्जाको आकार रोकिएको छैन । उल्टै बढ्दै गएको पछिल्लो वित्तीय प्रतिवेदनले देखाउँछ । वाणिज्य बैंकको ९ महिनाको कमाइ ४१ अर्बमाथि समग्रमा खराब कर्जाको आकार बढ्दा यसको असर बैंकको नाफामा हँुदै वितरणयोग्य नाफामा पर्न जान्छ । बैंकहरूको चैतसम्ममा कमाइ कुल ४१ अर्ब २५ करोड रुपैयाँ हाराहारीमा भएको छ । जबकि गत आबको सोही अवधिको कमाइ ४० अर्ब ६८ करोड रुपैयाँ थियो । गत आवको तुलनामा यसपटक वार्षिक नाफा १ दशमलव ४० प्रतिशत वृद्धि भएको बैंकहरूको तथ्यांकले देखाएको छ । यसबीच ११ बैंकले नाफा बढाउँदा ९ बैंकको भने घटेको छ । बैंकहरूको प्रतिवेदनअनुरूप सबैभन्दा बढी नाफा कमाउनेमा नबिल बैंक अगाडि छ । जसले तेस्रो त्रैमाससम्ममा ५ अर्ब ५ करोड नाफा आर्जन गर्न सफल भएको छ । परिणाम स्वरूप अधिकांश बंैंकले लाभांश वितरण गर्न नसक्ने स्थिति सिर्जना भएको छ । यसपटक २० वाणिज्य बैंकहरूको नाफा करिब २७ अर्ब ४३ करोड ७० लाख रुपैयाँ हाराहारीमा छ । यो कमाई गत आवको सोही अवधिको तुलनामा ४३६ प्रतिशतले कम हो । किनभने गत आवको दोस्रो त्रैमाससम्म बैंकहरूले २८ अर्ब ६८ करोड ८३ लाख रुपैयाँ नाफा गरेका थिए । समग्रमा नाफामा कमी देखिए पनि सञ्चालनमा रहेका ११ बैंकले भने नाफा वृद्धि गर्न सफल भएका छन् । जसमा सबैभन्दा बढी नाफा गर्ने अग्रपंक्तिमा नबिल, ग्लोबल आईएमई र नेपाल इन्भेस्टमेन्ट मेगा देखिन्छ । जसले क्रमशः नबिल बैंकको नाफा १२९ प्रतिशतले बढेर ३ अर्ब २४ करोड ४३ लाख, ग्लोबल आईएमई बैंकको नाफा ४९५१ प्रतिशतले वृद्धि भएर ३ अर्ब ५ करोड ३५ लाख र नेपाल इन्भेस्टमेन्ट मेगा बैंकको नाफा ५७ प्रतिशले बढेर २ अर्ब ८३ करोड २३ लाख पुयाउन सफल भएको छ । यससँगै, एभरेष्ट बैंक, एनएमबी बैंक लगायतको नाफा बढेको छ । तर, एनआईसी, कुमारी, राष्ट्रिय वाणिज्य बैंक, सिद्धार्थ बैंकलगायतका ९ बैंकको नाफा घटेको छ । नेपाल राष्ट्र बैंकका प्रवक्ता पौडेल अहिले अधिकांश बैंकको एनपीएल बढे पनि सम्भावित कर्जा नोक्सानी व्यवस्था (प्रोभिजन)ले वित्तीय प्रणाली सुरक्षित, स्वस्थ बनाएकोे तर्क गर्छन् । तेस्रो त्रैमासिक वित्तीय प्रतिवेदनमा पनि वाणिज्य बैंकहरूले प्रोभिजनबापत ३५ अर्ब रूपैयाँ हाराहारीमा रकम राखेका छन् । अझ गत आवको सोही अवधिमा अहिलेभन्दा बढी अर्थात् ३९ अर्ब ८७ करोड रुपैयाँ प्रोभिजनमा राखिएको थियो । तथ्यांक हेर्दा अहिले बैंकहरूले पुराना ब्याजलाई असुल गरेकाले प्रोभिजनको रकम क्रमशः वितरण योग्य नाफामा गएकाले यसको आकार बढेको देखिन्छ । तेस्रो त्रैमाससम्म बैंकहरूले गरेको कुल नाफाको करिब आधा अर्थात् २१ अर्ब रुपैयाँ बराबरको रकम वितरणयोग्य नाफा आर्जन गर्न सफल भएका छन् । समग्रमा खराब कर्जाको आकार बढ्दै गए पनि बैंकहरूले असुलीलाई पनि उत्तिकै जोड दिएकाले कर्जा रिकभरी सुधार भैरहेको बैंकरहर बताउँछन् । यद्यपि कोभिडदेखि नै बढी मारमा परेका साना तथा मझौला व्यवसाय कर्जा (एमएसएमई) लगायतको कर्जा रिकभरीमा भने सुदृढ हुन नसकेको बैंकरको गुनासो छ । खराब कर्जाको आकार बढे पनि ऋण भुक्तानी भएपछि सो रकम बराबर नाफामा गएर जोडिने भएकाले ढिलोचाँडो लगानीकर्ताले पनि लाभांश पाउँछन्, राष्ट्र बैंकका प्रवक्ता पौडेलले भने । केन्द्रीय बैंकको पछिल्लो व्यवस्थाअनुसार कुल क्यापिटल एडिक्विसी रेसियो ११ प्रतिशतसम्म हुनुपर्छ । यसमध्ये बैंकहरूलाई साढे ८ प्रतिशतदेखि ११ प्रतिशत वफरको रूपमा राख्न भनिएको हो । अहिले बैंकहरूको यस्तो अनुपात ११ प्रतिशतदेखि १७ प्रतिशतसम्म रहेको उनले जानकारी दिए । तर यसबीच केही बैंकको न्यूनतम प्राथमिक पुँजीकोष सीमाभन्दा कम भएकाले नाफा गरे पनि लाभांश दिन नपाउने भएका छन् । यसमा अहिले हिमालयन बैंक र कुमारी बैंकलगायत छन् । बैंकहरूलाई कडाई गर्ने हाम्रा नीतिहरू छन् । यसकारण खराब कर्जा बढेर बैंक निक्षेपकर्ताहरूको रकम सुरक्षित छ, प्रवक्ता पौडेलले अन्नपूर्णसँग भने, नीतिगत व्यवस्थाले बैंकिङ प्रणालीलाई सुधार गर्न, बैंकको स्वास्थ्य अझ राम्रो बनाउन, लगानीकर्ताको लगानीलाई अझ सुरक्षित गराउने हो । संस्थाले पुँजीकोषसम्बन्धी निर्देशन पालना नगरेमा शीघ्र सुधारात्मक कारबाहीसम्बन्धी विनियमावली, २०७४ बमोजिम केही बैंक कारबाहीमा पर्ने भएका छन् । इजाजतपत्र प्राप्त संस्थाले कुनै आर्थिक वर्षको बीचको कुनै अवधिमा तोकिएको अनुपातमा न्यूनतम पुँजीकोष कायम गर्न नसकेको भए तापनि आर्थिक वर्षको अन्त्यमा तोकिएको अनुपातमा न्यूनतम पुँजीकोष कायम भएको आधारमा नगद लाभांश तथा बोनस सेयर घोषणावितरण गर्न पाइने छैन । अहिले हिमालयन बैंक र कुमारी बैंकले सो सीमामा नभएकाले सो आवको वितरणयोग्य नाफा बाँड्न नपाउने प्रवक्ता पौडेलले जानकारी दिए ।"
फेसबुकमा ५००० मित्र तर पनि एक्लोपन !,"डिजिटल मित्रताको सतही चकचकबाट बाहिर निस्केर, जीवनमा साँच्चिकै साथ दिने सम्बन्धहरूलाई मूल्य दिनु नै साँचो खुसी र आत्मिक शान्तिको बाटो हो। सामाजिक सञ्जालले जोड्ने भए पनि, यसले वास्तविक मानवीय सम्बन्धहरूको स्थान लिन सक्दैन। आजको डिजिटल युगमा सामाजिक सञ्जाल हाम्रो जीवनको अभिन्न हिस्सा बनेको छ, जसले मानिसलाई विश्वव्यापी रूपमा जोड्ने काम गरेको छ । फेसबुक, इन्स्टाग्राम, टिटरजस्ता प्लेटफर्महरूले हामीलाई हजारौं डिजिटल मित्रहरूसँग जोड्छन् तर यिनै मित्रताको भीडभित्र पनि मानिस एक्लोपनको अनुभूति गरिरहेका छन् । डिजिटल युगमा मित्रता : देखावटी सम्बन्ध र सतही संवादले साँचो आत्मीयता र भावनात्मक निकटता हराउँदै गएको छ । पाँच हजार फेसबुकमित्र तर सुनसान मन भन्ने स्थिति आजको युगको विरोधाभाषी यथार्थ हो । सामाजिक सञ्जालले जीवनशैली र सोचमा परिवर्तन त ल्याएको छ तर त्यसको नकारात्मक प्रभावस्वरूप गहिरो मानवीय सम्बन्धको अभावले मानिसलाई मानसिक रूपमा थप टाढा बनाइरहेको छ । यसरी, प्रविधिको सुविधासँगै आत्मिक सम्बन्धको खडेरी आजको समाजको गम्भीर चुनौती बनेको छ । सामाजिक सञ्जाल र मित्रताको अर्थ : आजको डिजिटल युगमा सामाजिक सञ्जाल विशेषतः फेसबुक, मानिसहरूलाई जोड्ने र विचार तथा अनुभव साझा गर्ने एउटा शक्तिशाली माध्यम बनेको छ । सुरुमा परिवार र पुराना साथीहरूसँग सीमित रहेको यस प्लेटफर्मको उपयोगिता अहिले हजारौं मित्रहरू जोड्न सक्ने स्थितिमा पुगेको छ । जसले हामीलाई सामाजिक रूपमा लोकप्रिय देखाउने बाह्य आभास त दिन्छ तर त्यसले साँचो मित्रताको अनुभव दिन सक्दैन । फेसबुकमा पाँच हजार मित्र हुँदा पनि वास्तविक जीवनमा दुःखसुख बाँड्ने, साथ दिने र गहिरो संवाद गर्ने साँचो मित्र थोरै हुन्छन् । यस्ता डिजिटल मित्रता सतही हुन सक्छन् जुन सामाजिक प्रमाण त दिन्छन् तर आत्मीय सम्बन्ध, आपसी विश्वास र मानसिक समर्थनको आवश्यकता भने अपूरो नै रहन्छ । मित्रताको वास्तविक अर्थ संख्यामा होइन, भावनात्मक निकटता र जीवनका चुनौतीहरूमा सँगै उभिन सक्ने सम्बन्धमा हुन्छ । त्यसैले, सामाजिक सञ्जालमा व्यस्त रहँदा पनि हामीले आफ्नो मानसिक स्वास्थ्य र आत्मीय सम्बन्धलाई प्राथमिकता दिनु आवश्यक छ किनभने जीवनमा साँचो शान्ति र खुसी केवल डिजिटल सञ्जालमा होइन, साँचो मित्रताको आत्मीयतामा लुकेको हुन्छ । सामाजिक सञ्जाल : जुधाइको भ्रम र एक्लोपनको सच्चाइँ : फेसबुकजस्ता सोसल मिडिया प्लेटफर्महरूले हामीलाई असीमित मित्र दिन्छन् । तर, के यी मित्रहरूले वास्तविक जीवनमा हामीलाई साथ दिन्छन् ? अध्ययनहरूले देखाएका छन् कि सामाजिक सञ्जालले मानिसलाई अधिक एक्लो महसुस गराउँछ । आज मानिसहरू फलोअर र लाइकको संख्यामा धेरै व्यस्त छन् । तर, यी संख्याले वास्तविक स्नेह, विश्वास र सहयोगको सट्टा खाली आभाषी प्रशंसामात्र दिन्छन् । जब हामीले आफ्नो दुःख, चिन्ता वा असफलताको बेला सहयोग चाहन्छौं यी डिजिटल मित्रहरू कहाँ हुन्छन् ? सामाजिक सञ्जालले मानिसलाई अरूको हाइलाइट रिलमात्र देखाउँछ । यसले गर्दा धेरैले आफ्नो जीवनलाई अरूसँग तुलना गर्छन् र हीनभावना, असुरक्षा अनि एक्लोपनको सिकार हुन्छन् । एउटा अनुसन्धानले देखाएको छ कि जो मानिस धेरै समय सामाजिक सञ्जालमा बिताउँछन्, उनीहरू वास्तविक जीवनमा कम सामाजिक हुन्छन् । फेसबुक फ्रेन्ड भए पनि वास्तविक जीवनमा कसैसँग गफ गर्ने, रिसाउने वा आँसु पुछ्ने मित्रको अभाव हुन्छ । लाइक र फलोअरको भीडबीच पनि साँचो साथ, सान्त्वना र भावनात्मक समर्थन दिन सक्ने व्यक्ति जीवनमा कमै पाइन्छन् । त्यसैले, सामाजिक सञ्जालमा समय बिताउँदा हामीले साँचो मित्रताको अर्थ नबिर्सी वास्तविक सम्बन्धहरूलाई प्राथमिकता दिनु जरुरी छ । वास्तविक मित्रता र डिजिटल मित्रताबीचको भिन्नता : वास्तविक मित्रता र डिजिटल मित्रताबीचको भिन्नता स्पष्ट छ, जसलाई क्रमशः विभिन्न पक्षबाट बुझ्न सकिन्छ । पहिलो, गहिराइ र विश्वासको कुरा गर्दा, वास्तविक मित्रता समय, समझदारी र विश्वासमा आधारित हुन्छ भने डिजिटल मित्रता सतही र औपचारिक बन्न सक्छ, जहाँ साँचो भावना र सहयोगको अभाव हुन्छ । दोस्रो, समय र भौतिक उपस्थितिको हिसाबले, वास्तविक मित्रता भेटघाट, सहकार्य र सहअनुभवबाट बलियो हुन्छ जब कि डिजिटल मित्रता लाइक, कमेन्ट र च्याटमा सीमित रहन्छ । तेस्रो, समयको मूल्य र व्यस्तताका हिसाबले, वास्तविक मित्रताले बलिदान माग गर्छ र जीवनका उतारचढावमा साथ दिन्छ तर डिजिटल मित्रता धेरैजसो सन्देश आदानप्रदानसम्म सीमित हुन्छ । चौथो, साँचो भावनात्मक समर्थनको हिसाबले वास्तविक साथीहरू तपाईंको दुःखसुखका साक्षी हुन्छन्, साथ दिन्छन् भने डिजिटल मित्रतामा केवल सहानुभूतिपूर्ण कमेन्ट मात्र पाइन्छ । पाँचौं, मनोरञ्जन र सुखमा वास्तविक मित्रहरूसँगको सहयात्रा रमाइलो, अनुभवपूर्ण र जीवन्त हुन्छ तर डिजिटल मित्रता केवल अनलाइन संवादमै सीमित हुन्छ । यी सबै पक्षले देखाउँछ कि यथार्थ जीवनको मित्रता भावना, समय र साथमा आधारित हुन्छ जुन डिजिटल संसारले पूरै दिन सक्दैन । किन बढ्दै छ यो एक्लोपन ? : आजको डिजिटल युगमा एक्लोपन बढ्दै जानुका पछाडि केही प्रमुख कारण छन् । पहिलो, डिजिटल सुविधाको आदतले मानिसलाई वास्तविक भेटघाटको साटो मेसेज, इमोजी र कमेन्टमै सीमित बनाएको छ । जसले सम्बन्धहरूलाई सतही बनाउँदै भावनात्मक दूरी बढाएको छ । दोस्रो, आत्मप्रचारको संस्कृतिले सामाजिक सञ्जालमा पर्फेक्ट जीवन देखाउने प्रवृत्ति बढाएको छ, जहाँ मानिसले आफ्नो वास्तविक भावना लुकाउँछन् तर यो देखावटी जीवनले आन्तरिक खालीपनलाई भरिदिन सक्दैन । तेस्रो, समयको कमी वा प्राथमिकताको अभावले गर्दा धेरैले आफ्नो व्यस्त दिनचर्यामा वास्तविक मित्रता र सम्पर्कका लागि समय छुट्ट्याउन सक्दैनन् । यसको परिणामस्वरूप, उनीहरू सामाजिक सञ्जालको सजिलो विकल्प रोज्छन् । जसले अन्ततः गहिरो सम्बन्धको कमी गराउँछ र एक्लोपनको अनुभव बढाउँछ । सामाजिक सञ्जालको प्रभाव : सामाजिक सञ्जालको प्रभावमा भएका अध्ययनहरूले यसको जटिल प्रभावलाई प्रकट गर्छन् जसले व्यक्तिहरूको मानसिक स्वास्थ्यमा नकरात्मक असर पुर्याउन सक्छ । सन् २०१७ मा अमेरिकन जर्नल अफ प्रिभेन्टिभ मेडिसिनले १८३० वर्षका युवामा गरिएको अध्ययनमा देखायो कि जो व्यक्तिहरू दिनमा दुई घण्टाभन्दा बढी सामाजिक सञ्जाल प्रयोग गर्थे, उनीहरूमा एक्लोपनको अनुभूति दोब्बर देखिएको थियो । पिट्सबर्ग विश्वविद्यालयको सन् २०१६ को अध्ययनले पनि सामाजिक सञ्जालको अत्यधिक प्रयोगले युवामा डिप्रेसन र चिन्ताको मात्रा बढाएको थियो । हार्वर्ड विश्वविद्यालयको सन् २०२० को अनुसन्धानले सामाजिक सञ्जालमा लाइक र कमेन्ट पाउने प्रक्रियामा मस्तिष्कमा अस्थायी खुसीको स्राव हुने देखायो । जसले दीर्घकालमा आत्मसम्मानमा नकारात्मक असर पुर्याउँछ र एक्लोपनलाई बढाउँछ । यसले सामाजिक सञ्जालमा बढ्दो डिजिटल भेलिडेसन र असल वास्तविक सम्बन्धको अभावलाई स्पष्ट बनाउँछ । समग्र निष्कर्षले देखाउँछ कि सामाजिक सञ्जालको अत्यधिक प्रयोगले जुधाइको भ्रम सिर्जना गर्छ । जहाँ व्यक्तिहरूले अरूसँगको तुलनामा आफ्ना जीवनलाई असन्तुष्ट र अपूरो महसुस गर्न थाल्छन् । यूकेको सन् २०२१ को रिपोर्टअनुसार ६० प्रतिशत युवाले सामाजिक सञ्जालले उनीहरूलाई एक्लो बनाएको बताए । यस्ता नकरात्मक प्रभावहरूबाट बच्न डेनमार्कको सन्न २०१९ को अध्ययनले फेसबुक डिटक्सको प्रभाव पुष्टि गर्दै यसले प्रतिभागीहरूमा कम तनाव र बढी सामाजिक सन्तुष्टि ल्याएको देखायो । यसले स्पष्ट पार्छ कि डिजिटल डिटक्सले मानसिक स्वास्थ्यमा सुधार ल्याउँछ र वास्तविक सम्बन्धको महत्त्वलाई स्वीकार गर्न आवश्यक छ । सामाजिक सञ्जाल र मानसिक स्वास्थ्य : आजकलका युवा र किशोरहरूले सामाजिक सञ्जालमा बिताउने अत्यधिक समयले मानसिक स्वास्थ्यमा नकारात्मक असर पारिरहेको छ । एक्लोपन, आत्मसंशय र सापेक्ष तुलनाजस्ता समस्या बढिरहेका छन् । जसको मुख्य कारण फोमो अर्थात् फियर अफ मिसिङ आउट हो । जहाँ मानिसलगातार अरूको अपडेट हेरेर आफ्नो जीवनलाई कम ठान्छन् । फेसबुकमा देखिने सफलताका झल्काहरूले आत्मविश्वास घटाउँछ र असन्तुष्टि बढाउँछ । साथै, डिजिटल थकान पनि गम्भीर समस्या बन्दै गएको छ, जहाँ मानिसले आफ्नो मानसिक ऊर्जा फेसबुक, इन्स्टाग्राम, टिटरमा खर्च गर्दै थकित, निरस र तनावग्रस्त महसुस गर्न थाल्छन् । यसले गर्दा वास्तविक सम्बन्धप्रति रुचि घट्दै जान्छ र व्यक्ति सामाजिक सञ्जालमै सीमित रहन पुग्छ । सामाजिक सञ्जालमा अरूको आकर्षक जीवनशैली र सफलताको चम्किलो प्रस्तुति देखेर आफ्नै जीवनसँग तुलना गर्दा आत्मसंवेदना र आत्मसम्मान घट्ने गर्छ । एक्लोपन घटाउने र साँचो सम्बन्ध कायम राख्न उपायहरू : आजको डिजिटल युगमा एक्लोपन घटाउन र साँचो सम्बन्ध कायम राख्न केही महत्वपूर्ण कदमहरू लिन सकिन्छ । पहिलो, गुणस्तरमा ध्यान दिनु आवश्यक छ । पाँच हजार फेसबुक मित्रभन्दा पाँच जना विश्वासिला, गहिरो सम्बन्ध भएका साथीहरू धेरै मूल्यवान् हुन्छन् । यस्ता सम्बन्धहरूमा भावना, समझदारी र साथ पाइन्छ । दोस्रो, डिजिटल डिटक्सको अभ्यास गर्नु जरुरी छ । समयसमयमा सामाजिक सञ्जालबाट टाढा रहेर वास्तविक जीवनका साथीहरूसँग भेटघाट, घुमफिर, गफगाफजस्ता क्रियाकलापमा संलग्न हुनुपर्छ । तेस्रो, आत्मचिन्तन र आत्मस्वीकारको अभ्यास गर्नुपर्छ । आफ्ना भावना स्वीकार गर्दै, आफूलाई बुझ्ने र आवश्यक परेमा मानसिक स्वास्थ्यका लागि सहायता लिन सक्नुपर्छ । निष्कर्षमा, सामाजिक सञ्जालले जति जति हामीलाई जडान गराए पनि, त्यसले वास्तविक, गहिरो र मायालु सम्बन्धहरूको स्थान लिन सक्दैन । त्यसैले, डिजिटल मित्रताको सतही चकचकबाट बाहिर निस्केर, जीवनमा साँच्चिकै साथ दिने सम्बन्धहरूलाई मूल्य दिनु नै साँचो खुसी र आत्मिक शान्तिको बाटो हो । निष्कर्षमा भन्नुपर्दा, सामाजिक सञ्जालले जोड्ने भए पनि, यसले वास्तविक मानवीय सम्बन्धहरूको स्थान लिन सक्दैन । एक्लोपनको यस बढ्दो महामारीविरुद्ध सचेत रूपमा वास्तविक सम्बन्ध निर्माण गर्नुपर्छ ।"

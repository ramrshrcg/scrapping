शीर्षक,विवरण
खोलामा डुबेर किशोरको मृत्यु,"गुल्मी : गुल्मीमा पौडी खेल्ने क्रममा खोलामा डुबेर किशोरको ज्यान गएको छ। जिल्लाको मुसिकोट नगरपालिका६, भुवाचिदीका १७ वर्षीय ग्रिस्म शर्माको मृत्यु भएको जिल्ला प्रहरी कार्यालयका प्रहरी नायब उपरीक्षक गंगा बहादुर सारुले बताए। शर्मा आइतबार दिउँसो करिब ४ बजेतिर साथीहरूसँग मुसिकोट नगरपालिका४ स्थित छल्दी खोलामा पौडी खेल्न गएका थिए। पौडी खेल्दा खेल्दै उनी खोलामा डुबेर बेपत्ता भएका थिए। उनीसँगै पौडी खेलिरहेका मुसिकोट६ का १८ वर्षीय रोनश प्रसाई र मुसिकोट४, पाथीडाँडाका १९ वर्षीय सविन थापा भने सुरक्षित रहेको प्रहरीले जनाएको छ। डुबेको खबर पाएपछि प्रहरी चौकी वामिटक्सारबाट प्रहरी नायब निरीक्षक प्रकाश शाहीको नेतृत्वमा ६ जनाको टोली तत्कालै घटनास्थलमा परिचालित गरिएको थियो। खोजी कार्यपछि साँझ साढे ५ बजेतिर शर्माको शव खोलामै फेला परेको प्रहरीले जानकारी दिएको छ। घटनाबारे थप अनुसन्धानका लागि जिल्ला प्रहरी कार्यालय गुल्मीबाट प्रहरी निरीक्षक भूपेन्द्र थापाको कमान्डमा ७ जनाको अर्को प्रहरी टोली खटिएको छ।"
नबिल बैंकको पाँचौ प्रायोरिटी बैंकिङ लाउञ्ज बौद्ध शाखामा,"काठमाडौं : नबिल बैंकले आफ्नो बौद्ध शाखामा पाँचौ प्रायोरिटी बैंकिङ लाउञ्ज सुरु गरेको छ। बैंकका डेपुटी सिइओ भूपेन्द्र पाण्डेले एक कार्यक्रमका बीच उक्त लाउञ्जको उद्घाटन गरेका हुन्। ग्राहकलाई गुणस्तरीय सेवा दिने प्रतिबद्धताअनुरुप लाउञ्ज सुरु गरिएको बैंकले जनाएको छ। बैंकले यसअघि तीनधारा, ललितपुर, महारागञ्ज, र कौशलटार शाखाहरुबाट प्रायोरिटी बैंकिङ सुविधा प्रदान गर्दै आएको छ। लाउञ्ज उद्घाटन गर्दै डेपुटी सिइओ पाण्डेले भने, नबिल बैंक ग्राहकलाई विश्वस्तरीय बैंकिङ सेवा प्रदान गर्न प्रतिबद्ध छ। ग्राहकको सुविधालाई ध्यानमा राखेर हामीले प्रायोरिटी बैंकिङ शाखा विस्तार गरेका हौं, उनले भने, ग्राहकसँग कारोबारमा मात्रै सीमित नभइ दीर्घकालीन सम्बन्ध बनाउनेमा हामी विश्वास गर्छौ। नबिल प्रायोरिटी बैंकिङ सेवामार्फत ग्राहकले रिलेसनरिप म्यानेजरसँग सम्पर्क गरी सेवा लिन, व्यक्ति केन्द्रित सेवा लिन, सहज बैंकिङ लाउञ्जको पहुँच प्राप्त गर्न, छिटो र छरितो सेवा लिन, वित्तीय समाधान तथा लगानीसम्बन्धी सल्लाह लगायतका सेवा लिनसक्ने जनाइएको छ।"
गभर्नर सिफारिस समितिबाट विश्व पौडेलले दिए राजीनामा,"काठमाडौं : नेपाल राष्ट्र बैंकको गभर्नर सिफारिस समितिबाट विश्व पौडेलले राजीनामा दिएका छन्। उनले समितिका संयोजकसमेत रहेका अर्थमन्त्री विष्णु पौडेललाई आइतबार राजीनामा बुझाएका हुन्। 'डा विश्व पौडेलले गभर्नर सिफारिस समितिबाट राजीनामा दिनुभएको छ,' अर्थमन्त्री सचिवालयले पुष्टि गर्दै भन्यो। सत्तारुढ दल नेपाली कांग्रेसले गभर्नरको रूपमा अगाडि बढाउने भएपछि उनले राजीनामा दिएको बताइएको छ। यसअघि नेपाल राष्ट्र बैंकका कार्यकारी निर्देशक गुणाकर भट्टलाई गभर्नर बनाउने तयारी गरे पनि उनको राजीनामा स्वीकृत नभएपछि कांग्रेसले अर्को विकल्पमा अघि बढेको हो।"
"वीरगन्जमा विवाहित महिलामाथि सामूहिक बलात्कार, एकजना पक्राउ",वीरगन्ज : वीरगन्जमा महिलालाई जबरजस्ती करणी गरेको आरोपमा एकजना पक्राउ परेका छन्। पक्राउ पर्नेमा बाराको प्रसौनी गाँउपालिका६ बेलहिया स्थायी घर भई हाल पर्साको वीरगन्ज महानगरपालिका१३ श्रीपुरमा बस्ने ५० वर्षीय दिनानाथ साह रहेका छन्। प्रहरीका अनुसार श्रीपुरकै ४० वर्षीया एक विवाहित महिलालाई शनिबार मध्यरातमा साह र उनीसँगै रहेका अर्का एक पुरुषले मिलेर बलात्कार गरेका थिए। मध्यरातमा एक्लै भएको मौका छोपेर ती दुवै पुरुषले डर धम्की देखाएर बलात्कार गरेको पीडित महिलाले प्रहरीलाई बताएको पर्साका प्रहरी उपरीक्षक गौतम मिश्रले जानकारी दिए। आइतबार बिहान पीडित महिलाले प्रहरी कार्यालयमा पुगेर घटनाबारे जानकारी दिएलगत्तै जिल्ला प्रहरी कार्यालयबाट खटिएको प्रहरी टोलीले आरोपित मध्येका साहलाई पक्राउ गरेको मिश्रले बताए। घटनामा संलग्न भनिएका अर्का आरोपित पुरुषको पहिचान खुलिसकेको र फरार रहेकाले उनको खोजी भइरहेको मिश्रले जानकारी दिए। पक्राउ परेका साहलाई जिल्ला प्रहरी कार्यालयको हिरासतमा राखेर उनीविरुद्ध करणी सम्बन्धी कसूरमा मुद्दा दर्ता गरेर पर्सा जिल्ला अदालतबाट ५ दिनको म्याद थप लिई थप अनुसन्धान भइरहेको प्रहरी उपरीक्षक मिश्रले बताए।
बिमितको १८ लाख हिनामिना गर्ने पक्राउ,रोल्पा : जीवन बिमा गरेकाको १८ लाख बढी रकम हिनामिना गरेको आरोपमा एकजना पक्राउ परेका छन्। रोल्पाको होलेरीस्थित हिमालयन लाइफ इन्स्योरेन्सको उपशाखामा अप्रेसन सपोर्ट पदमा कार्यरत रहँदा १८ लाख ६७ हजार ७ सय १ रुपैयाँ हिनामिना गरेको आरोपमा ३१ वर्षीय गणेश बस्नेतलाई पक्राउ गरिएको जिल्ला प्रहरी कार्यालय रोल्पाले जनाएको छ। सल्यानको शारदा नगरपालिका४ घर भई हाल घोराही उपमहानगरपालिका१५ तुलसीपुरचौकमा बस्दै आएका बस्नेतलाई पक्राउ गरिएको हो। जिल्ला प्रहरी कार्यालय रोल्पाका सूचना अधिकारी प्रहरी निरीक्षक विजय चापागाईंका अनुसार आरोपित बस्नेतलाई आइतबार रोल्पा जिल्ला अदालतबाट १० दिनको म्याद थप गरी अनुसन्धान अघि बढाइएको छ। विश्वासघात सम्बन्धी कसुर गरेको भन्दै प्रहरीले पक्राउ गरेको हो। रोल्पाको होलेरी शाखामा कार्यरत हुँदा बिमितबाट बिमा रकम बुझ्ने तर कम्पनीको सफ्टवेयरमा अद्यावधिक नगरेको आरोप छ। उनले आफूखुसी ५६ जना बिमितको बिमा रकम हिनामिना गरेका हुन्। बस्नेत घोराही स्थित हिमालयन लाइफ इन्स्योरेन्स लिमिटेड लुम्बिनी उपप्रादेशिक कार्यालयमा कार्यरत थिए।
साफ यू१९ च्याम्पियनसिप: श्रीलंकालाई पराजित गर्दै नेपाल सेमिफाइनलमा,काठमाडौं : साफ यू१९ च्याम्पियनसिप २०२५ मा नेपालले श्रीलंकालाई पराजित गर्दै सेमिफाइनल प्रवेश गरेको छ। भारतको अरुणाञ्चल प्रदेशमा रहेको गोल्डेन जुब्ली स्टेडियममा भएको खेलमा नेपालले श्रीलंकालाई ५० ले पराजित गर्दै सेमिफाइनल प्रवेश गरेको हो। नेपालका लागि पहिलो हाफमा सुजन डंगोलले गोल गर्दै १० अग्रता दिलाएका थिए। पहिलो हाफको अतिरिक्त समय सकिन केही सेकेन्ड मात्र बाँकी रहँदा सुजनले गोल गरेका हुन्। नेपाललाई धर्मेन्द्र कुँवरले ६१औं मिनेटमा गोल गर्दै दोस्रो सफलता दिलाए। उनले सुवास बमले दिएको क्रसमा डिफ्लेक्ट हुँदै आएको बललाई सहज स्कुलमा परिणत गरे। उक्त बलमा गोलकिपरले कुनै मौका नै पाएनन्। खेलको ७७ औं मिनेटमा नेपालले अर्को गोल थप्यो नेपालका लागि सुभाष बमले तेस्रो गोल गरे। खेलको ८९ औँ मिनेटमा विज्ञान खड्काले गोल गर्दै नेपाललाई ४० को फराकिलो अग्रतामा ल्याए। नियमित समयमा थप गरिएको तेस्रो मिनेटमा लक्ष्य थापाले डिबक्स बाहिरबाट फ्री किकमा सिधै गोल गरे। उनको गोलसँगै नेपालले ५० को अग्रता बनाएको थियो। श्रीलंकाले भने एक गोल पनि फर्काउन सकेन। यसअघि नै श्रीलंका भारतसँग ८० ले पराजित भएको थियो। यो हारसँगै श्रीलंका भने समूह चरणबाटै बाहिरिएको हो। नेपालले एक खेल अगावै समूह बीबाट सेमिफाइनलमा आफ्नो नाम दर्ता गरेको हो। नेपालले १३ मे मा भारतसँग खेल्नेछ यो खेलले समूह विजेता को बन्ने भन्ने टुङ्गो लगाउनेछ। समूह बी नेपाल र भारतले सेमिफाइनल खेल्ने पक्का भएको छ।
दक्षिण कोरियाले एकैपटक ९ नेपालीलाई गर्यो निष्कासन,"काठमाडौं : नेपाली युवाहरूको प्रमुख वैदेशिक गन्तव्य हो दक्षिण कोरिया। कम लागत र आकर्षक तलब पाउने भएपछि इपीएस भाषा परीक्षाका लागि प्रत्येक वर्ष लाखौं नेपालीले आवेदन दिँदै आएका छन्। तर, त्यसबाट छानिएर केही हजारमात्र दक्षिण कोरिया पुग्ने गरेका छन्। जसरी नेपालीहरूको प्रमुख गन्तव्य कोरिया बनेको छ, त्यसरी नै अध्यागमन कानुन उल्लंघन गरेर फर्किने नेपालीहरू पनि कम छैनन्। विभिन्न प्रलोभनमा परेर दक्षिण कोरिया गएका नेपालीहरू निष्कासनमा पर्दै आएका छन्। इपीएस भाषा परीक्षा पास गरेरै गएकाहरू पनि त्यहाँको कानुन उल्लंघन गरेर निष्कासनमा पर्ने गरेका छन्। दक्षिण कोरिया सरकारले गत साता ९ जना नेपालीलाई निष्कासन गरेको छ। अध्यागमन कानुन उल्लंघन गरेको आरोपमा दक्षिण कोरिया सरकारले उनीहरूलाई नेपाल फर्काएको हो। नेपाल फर्काइनेमा थापा, ठगुन्ना, आचार्य, राई, तुम्बाहम्पे, राई, तामाङ, मगर र मैनाली थरका एकएक जना रहेको स्रोतले जानकारी दिएको छ। उनीहरूले कस्तो कानुन उल्लंघन गरेको बारेमा भने खुलाइएको छैन। फर्काइनेमा थापालाई थाइ एयर र बाँकी ८ जनालाई कोरियन एयरको विमानबाट काठमाडौं ल्याइपुर्याएको थियो। दक्षिण कोरियाबाट प्रत्येक साता नेपालीहरू फर्काइने गरेको स्रोतको भनाइ छ। पछिल्लो एक महिनामा कम्तीमा २० जना नेपालीलाई दक्षिण कोरियाले निष्कासन गरेको छ।"
एनएमबीको अगुवाइमा जलविद्युत् आयोजनाहरूको वित्तीय व्यवस्थापन,"काठमाडौं : एनएमबी बैंकको अगुवाइमा नबिल, नेपाल इन्फ्रास्ट्रक्चर र एभरेस्ट बैंकले ४२ मेगावाट क्षमताको दोलखाको विगु गाउँपालिकामा रहेको लाप्चे तामा कोशी जलविद्युत् आयोजनामा ऋण लगानी गर्ने भएका छन्। यस आयोजनामा ७ अर्ब लगानी हुनेमध्ये बैंक तथा वित्तीय संस्थाहरूको ऋण लगानी ५ अर्ब २५ करोड रुपैयाँ रहनेछ। साथै एनएमबि बैंकले एकल लगानीमा २ मेगावाटको चेपे खोला क्यास्केड जलविद्युत् आयोजनाको पनि वित्तीय व्यवस्थापन समापन गरेको छ। यस आयोजनाको अनुमानित लागत ४३ करोड ४० लाखमा एनएमबिले ३४ करोड रुपैयाँ ऋण लगानी गर्ने भएको हो। एनएमबी बैंकको तर्फबाट सस्टेनेबल इनर्जी बैंकिङ चिफदिनेश दुलाल र डायनामिक हाइड्रो इनर्जीको तर्फबाट अध्यक्ष मोहनविक्रम कार्कीले ऋण सम्झौतापत्रमा हस्ताक्षर गरे। अध्यक्ष कार्कीले एनएमबी बैंकसँग यससहित ८ परियोजनाले ऋण उपभोग गरिरहेको जनाए।"
"आईएमई लाइफका बीमित, अभिकर्ता तथा कर्मचारीलाई ह्याम्स अस्पतालमा विशेष छुट","आईएमई लाइफ इन्स्योरेन्स कम्पनीका बीमित, अभिकर्ता तथा कर्मचारीहरुलाई अब ह्याम्स अस्पतालमा उपचार सेवा लिदा १० प्रतिशत छुट साथै औषधि खरिदमा ५ प्रतिशत छुट प्राप्त हुने भएको छ। आईएमई लाइफ र ह्याम्स अस्पतालबीच सम्पन्न सम्झौताबाट उक्त सुविधा आदान प्रदान गर्ने समझदारी भएको हो। उक्त छुट सुविधा प्राप्त गर्नका लागि कम्पनीका बीमितले कम्पनीको मोबाइल एप आईएमई लाइफ मोबाइल एपमा रहेको बीमालेख देखाइ छुट सुविधा लिन सक्नेछन् भने अभिकर्ता तथा कर्मचारीले कम्पनीले जारी गरेको आधिकारिक परिचयपत्र पेस गरी उक्त छुट सुविधाको लाभ लिन सक्नेछन्। यस किसिमको सहकार्यले एकतर्फ कम्पनीको व्यावसायिक सम्बन्धमा प्रभावकारिता ल्याउन सहयोग गर्नुका साथै अर्कातर्फ कम्पनीका बीमित अभिकर्ता तथा कर्मचारीहरूलाई निरन्तर लाभ र सकारात्मक ऊर्जा प्रदान गर्नेछ। भविष्यमा उक्त सुविधालाई प्रभावकारी बनाउन कम्पनीले प्रिभिलेज कार्ड जारी गरी सेवालाई सहज र स्तरीय बनाउँदै लैजाने लक्ष्य लिएको छ।"
सीसीटीभीको निगरानीमा चन्द्रपुर,"रौतहट : रौतहटको मुख्य व्यापारिक केन्द्र चन्द्रपुर नगरपालिकाको चन्द्रनिगाहपुर अब सीसीटीभीको निगरानीमा रहने भएको छ। पूर्वपश्चिम राजमार्ग र गौरचन्द्रपुर सडक खण्ड रहेको चन्द्रपुर नगर क्षेत्रहरूमा हुने सवारी दुर्घटना, चोरी, लुटपाट लगायतका विभिन्न घटनाहरू घटाई अपराधीहरू भागी फरार भई अन्य जिल्लाहरूमा प्रवेश गर्दा थप चुनौतीहरू थपिँदै आएकोमा चन्द्रपुर नगरपालिकाले क्यामेरा जडान गरेको हो। आपराधिक क्रियाकलाप रोकथाम तथा नियन्त्रण गरी प्रहरी कार्यलाई प्रविधिमैत्री बनाउने उद्देश्यले इलाका प्रहरी कार्यालय चन्द्रनिगाहपुरको पहल र चन्द्रपुर नगरपालिका चन्द्रनिगाहपुरको आर्थिक सहयोगमा नगरको विभिन्न स्थानहरूमा ६ थान एनपीआर क्यामेरासहित १४ वटा दिन र रातको समयमा समेत नम्बर प्लेट रिडिङ गर्नसक्ने क्यामेरा राखिएको इलाका प्रहरी कार्यालय चन्द्रनिगाहपुरका प्रमुख, प्रहरी नायब उपरीक्षक राजकुमार राईले बताए। यस भन्दा अघि नै जडान गरिएको ३२ वटा सीसीटीभी क्यामेराबाट बजार क्षेत्रको गतिविधि निगरानी गरिँदै आएको प्रमुख राईले बताए। हालसम्म जडान भएका ४६ वटै क्यामेराहरू मार्फत चन्द्रपुर क्षेत्रको सुरक्षासँग सम्बन्धित विभिन्न क्रियाकलापहरूको चौबीसै घण्टा निगरानी गर्ने कार्य सुरु भएको र थप चाहिएमा सहयोग गरिने र नगरको शान्ति सुरक्षामा हरेक सहयोग गर्न पालिका तयार रहेको चन्द्रपुरका नगर प्रमुख सञ्जय काफ्लेले बताए। चन्द्रपुरका १० वटै वडामा क्यामेरा जडान गर्दै आपराधिक क्रियाकलाप नियन्त्रण गर्न प्रहरीसँग सहकार्य भइरहेको नगरप्रमुख काफ्लेले बताए।"
भक्तपुर क्यान्सर अस्पतालमा बाल चिकित्सा सघन एकाई सुरुवात,"काठमाडौंः भक्तपुर क्यान्सर अस्पतालमा क्यान्सर बिरामी बालबालिकाको विशेष उपचारका लागि बाल चिकित्सा सघन एकाइ स्थापना गरिएको छ। स्वास्थ्य तथा जनसंख्या मन्त्री प्रदीप पौडेलले आइतबार एकाइ उद्घाटन गरेका हुन्। बाल क्यान्सर उपचार निःशुल्क कार्यान्वयन गर्ने निर्णय गरेका मन्त्री पौडेलले अस्पतालमा उनीहरूका लागि बेग्लै आइसीयु वार्ड स्थापना गर्न निर्देशन दिएका थिए। सोही अनुसार वैशाख महिनाभित्र वार्ड सञ्चालनमा ल्याउने गरी अस्पतालले थालेको तयारी पूरा भए पछि सेवा सुरु भएको हो। सेवा सुरुवात गर्दै मन्त्री पौडेलले भक्तपुर क्यान्सर अस्पताललाई उपचारमा नमुना बनाउँदै विदेश उपचारका लागि जाने संख्या घटाइने लक्ष्य राखिएको बताए। मन्त्री पौडेलले बाल क्यान्सर उपचार निःशुल्क गराउँदा राज्यलाई थप भार नपर्ने गरी आन्तरिक श्रोतबाटै व्यवस्थापन गरिएको भन्दै सकेसम्म थप दायित्व नपर्ने गरी विभिन्न किसिमका उपचार सेवा सुधार तथा विस्तार भइरहेको बताए। मन्त्री पौडेलले पहिलो निर्णय नै क्यान्सर नियन्त्रण रणनीति स्वीकृत गरेर गरेको भन्दै क्यान्सर उपचारलाई सहज र सुपथ बनाउन यथासम्भव काम गरिने बताए। अब आउने बजेटमा समेत क्यान्सर नियन्त्रणलाई प्राथमिकतामा राखेको उनले बताए। थपिएको एकाइमा बालबालिकाको आइसीयुका ४, डे केयरका ४ तथा साधारण ७ शय्या रहने निमित्त कार्यकारी निर्देशक डा। उज्वल चालिसेले बताए। अस्पतालमा सेवा विस्तार तथा स्तरोन्नतिका लागि मन्त्री पौडेलले प्राथमिकता दिएर योजना अघि बढाइरहेको उनको सचिवालयले जनाएको छ।"
९ महिनामा ११ खर्ब ९१ अर्ब रेमिट्यान्स भित्रियो,काठमाडौं : चालु आर्थिक वर्षको ९ महिनामा ११ खर्ब ९१ अर्ब रेमिट्यान्स भित्रिएको छ। नेपाल राष्ट्र बैंकले आइतबार सार्वजनिक गरेको चालु आर्थिक वर्ष २०८१८२ को ९ महिनाको आर्थिक तथा वित्तीय स्थितिअनुसार ११ खर्ब ९१ अर्ब ३१ करोड रेमिट्यान्स भित्रिएको हो। यस अविधमा रेमिट्यान्स १० प्रतिशतले वृद्धि भएको हो। अघिल्लो वर्ष सोही अवधिमा १७२ प्रतिशत बढेको थियो। अमेरिकी डलरमा विप्रेषण आप्रवाह ७३ प्रतिशतले वृद्धि भई ८ अर्ब ७४ करोड पुगेको छ। अघिल्लो वर्ष यस्तो आप्रवाह १५२ प्रतिशतले बढेको थियो। चालु आव ९ महिनामा वैदेशिक रोजगारीका लागि श्रम स्वीकृति लिनेको संख्या ३ लाख ५८ हजार २२ छ। यस्तै वैदेशिक रोजगारीका लागि पुनः श्रम स्वीकृति लिने २ लाख ४९ हजार ६ सय ५२ पुगेको छ।
राष्ट्रिय सहमतिका आधारमा संविधान संशोधनको प्रक्रिया अघि बढाउँछौँ : प्रधानमन्त्री ओली,"काठमाडौं : प्रधानमन्त्री केपी शर्मा ओलीले राष्ट्रिय सहमतिका आधारमा संविधान संशोधनको प्रक्रियालाई अघि बढाउने बताएका छन्। आइतबार राष्ट्रियसभा बैठकमा सरकारको नीति तथा कार्यक्रममाथिको छलफलमा आएका जिज्ञासाको जवाफ दिँदै प्रधानमन्त्री ओलीले कांग्रेस र एमालेबीच भएको सहमति अनुसार संविधान संशोधन गर्ने भन्दै यसका लागि अधिकतम सहमति खोज्ने बताए। उनले सरकारमा रहेका व्यक्तिहरूको इच्छाले नभइ सबैको इच्छा बुझेर सहमति खोजेर संविधानको संशोधन गर्ने स्पष्ट पारे। उनले स्थिरता, सुशासनका साथै मुलुकलाई विकासको बाटोतर्फ अघि बढाउने गरी सरकारको कार्यक्रम आएको बताए। प्रधानमन्त्री ओलीले जनताले फालेको राजसंस्थाका नाममा हुने हिंसात्मक गतिविधि स्वीकार्य नहुने भन्दै यसलाई कानुन अनुसार नियन्त्रण गर्ने स्पष्ट पारे। प्रधानमन्त्री ओलीले संविधानले समाजवादोन्मुख व्यवस्था गरेका सन्दर्भमा क्रमिक रूपमा उक्त लक्ष्य हासिल गर्दै अघि बढ्ने धारणा राखे। त्यस्तै उनले लोकतन्त्रको सुदृढीकरणका लागि वर्तमान सरकार बनेकाले संविधान, कानुनको पालना गरी उत्पन्न समस्या समाधानको हरसम्भव प्रयास हुने स्पष्ट पारे।"
नेप्से परिसूचक दोहोरो अंकले घट्यो,"काठमाडौं : यो साता कारोबारको पहिलो दिन नेप्से परिसूचक दोहोरो अंकले घटेको छ। आज नेप्से परिसूचक ११५३ अंकले घटेर दुई हजार ६५० दशमलव ११ को विन्दुमा कायम भएको हो। आज तीन सय कम्पनीका दुई करोड ४० लाख ११ हजार १४ कित्ता शेयर १० अर्ब २० करोड २७ लाख रुपैयाँमा खरिदबिक्री भयो। विकास बैंक समूह १२७, होटल तथा पर्यटन ६५०, जीवन बिमा शून्य दशमलव ३१, निर्जीवन बिमा शून्य दशमलव शून्य छ र व्यापार समूह शून्य दशमलव २० प्रतिशतले बढेको छ भने अरू सबै समूहको उपसूचक घटेको छ। बैंकिङ शून्य दशमलव ५१, वित्त तीन दशमलव ७२, जलविद्युत् एक दशमलव २६, लगानी एक दशमलव ५५, उत्पादन तथा प्रशोधन शून्य दशमलव ३९, लघुवित्त शून्य दशमलव शून्य नौ र म्युचुअल फण्ड शून्य दशमलव २८ प्रतिशतको गिरावट देखिएको छ। आजको कारोबारमा नेपाल माइक्रोइन्स्योरेन्स कम्पनी लिमिटेड र क्रेष्ट माइक्रोलाइफ इन्स्योरेन्स लिमिटेडको शेयर मूल्यमा सकारात्मक सर्किट लागेको छ। कारोबार रकमका आधारमा आज सबैभन्दा बढी राधी विद्युत् कम्पनी लिमिटेडको ६६ करोड १० लाख ७० हजार रुपैयाँ बराबरको कारोबार भएको छ। कारोबार भएका शेयर सङ्ख्याका आधारमा सबैभन्दा बढी ङादी ग्रुप पावर लिमिटेडको १५ लाख ६१ हजार ८७१ कित्ता शेयर खरिद बिक्री भएको छ।"
सगरमाथा संवादमा भारतका वातावरणमन्त्री आउने,"काठमाडौं : सरकारले आयोजना गर्न लागेको सगरमाथा संवादमा भारतको केन्द्रीय मन्त्रीले सहभागिता जनाउने भएका छन्। भारतको वातावरण, वन तथा जलवायु परिवर्तन मन्त्री भुपेन्द्र यादव नेपाल आउने निश्चित भएको परराष्ट्र मन्त्रालय स्रोतले जानकारी दिएको छ। भारतीय प्रधानमन्त्री मोदीले यसअघि नै सगरमाथा संवादमा आफू आउन नसक्ने बताएका थिए। हालै बैंकमा आयोजना भएको विमिस्टेक बैठकमा भएको साइडलाइन वार्तामा मोदीले प्रधानमन्त्री केपी शर्मा ओलीलाई आफू नआउने बताएका थिए। प्रधानमन्त्री ओलीले पनि पत्रकार सम्मेलनमा कार्य व्यस्तताका कारण भारतीय प्रधानमन्त्री मोदी सगरमाथा संवादमा आउन नसक्ने बताएका थिए। सरकारले जेठ २ देखि ४ गतेसम्म काठमाडौंमा सगरमाथा संवाद आयोजना गर्दैछ। नेपालमा जलवायु परिवर्तनले पारेको असर र त्यसको न्यूनीकरणका विषयमा उक्त संवाद केन्द्रित हुने सरकारले जानकारी दिएको छ।"
भारतपाकिस्तान युद्ध : आणविक त्रासले झस्कियो अमेरिका,"काठमाडौं : भारत र पाकिस्तानबीच युद्ध चर्किएपछि अमेरिकाका उपराष्ट्रपति जेडी भान्सले बिहीबार फक्स न्युजलाई भनेका थिए, 'आधारभूतरूपमा यो हाम्रो विषय होइन। अमेरिकाले दुबै पक्षलाई हट्न सल्लाहमात्र दिनसक्छ। यो अमेरिकाले लड्ने युद्ध होइन।' अभिव्यक्ति दिएको २४ घन्टा नबित्दै उपराष्ट्रपति भान्सले त्यही युद्ध रोक्ने मध्यस्थकर्ता बन्न पुगे। राष्ट्रपति डोनाल्ड ट्रम्पले उपराष्ट्रपति भान्स र विदेशमन्त्री एवं राष्ट्रिय सुरक्षा सल्लाहकारसमेत रहेका मार्को रुबियोलाई भारत पाकिस्तानबीच युद्धविराम गराउने जिम्मेवारीमा खटाए। सन् १९९९ मा पनि तत्कालीन राष्ट्रपति बिल क्लिन्टनले भारतपाकिस्तानबीच चलेको द्वन्द्वलाई हस्तक्षेप गर्नुपरेको थियो। दुईबीचको युद्धले आणविक रूप लिनसक्ने डर अमेरिकालाई थियो। अहिले पनि भारत र पाकिस्तानबीच चलेको हवाई भीडन्तले नै भान्स र रुबियोलाई सक्रिय गराउने मुख्य कारण बनेको थियो। पाकिस्तानले भारतको हवाई सुरक्षा परीक्षण गर्न ३००४०० ड्रोन पठाएपछि अमेरिका झस्केको थियो। अमेरिकालाई त्यतिबेला बढी धक्का महसुस भयो, जब शुक्रबार भारतले पाकिस्तानको रावलपिण्डीस्थित नुर खान हवाई अड्डामा प्रहार गर्यो। यो अड्डा पाकिस्तानको राजधानी इस्लामावाद नजिकैको ग्यारिसन सहरमा रहेको छ। उक्त अड्डा पाकिस्तानको सैन्य यातायात केन्द्र हो, जहाँ वायुसेनाको रिफ्युलिङ पनि गरिन्छ। महत्त्वपूर्ण कुरा के भने, उक्त अड्डा पाकिस्तानको रणनीतिक योजना विभागको मुख्यालय नजिक छ। त्यही मुख्यालयमा आणविक हतियारहरू भण्डारण गरिएको छ। पाकिस्तानले त्यहाँ १७० भन्दा बढी आणविक हतियार भण्डारण गरेको बताइन्छ। यो युद्ध चर्किनुको प्रमुख कारण थियो, पहलगाममा भएको आतंकवादी आक्रमण। गत २२ अप्रिलमा आतंकवादीले २६ जनाको क्रूर हत्या गरेका थिए। जसमा हिन्दू पर्यटकहरू परेका थिए। पाकिस्तानको आणविक कार्यक्रमबारे जानकार एक पूर्व अमेरिकी अधिकारीका अनुसार पाकिस्तानलाई सबैभन्दा ठूलो डर नै आणविक कमान्ड संरचना नष्ट हुनु हो। नुर खानमा भएको आक्रमण भारतबाट आएको चेतावनीको रूपमा व्याख्या गर्न सकिने उनको भनाइ छ। अमेरिकासँग यस्तो कुनै गोप्य जानकारी थियो कि थिएन त्यो भने स्पष्ट छैन। पाकिस्तानका प्रधानमन्त्री शहबाज सरिफले हालै नेशनल कमान्ड अथोरिटी (एनसीए)को बैठक बोलाएका थिए। यही निकायले आणविक हतियार प्रयोगबारे निर्णय गर्छ। सन् २००० मा स्थापना गरिएको उक्त निकायको अध्यक्षता नाम मात्रको रूपमा प्रधानमन्त्रीले गर्छन्, तर वास्तवमा यसको नेतृत्व सेना प्रमुख जनरल सैयद आसिम मुनीरले गर्छन्। तर पाकिस्तानका रक्षा मन्त्री ख्वाजा मुहम्मद आसिफले उक्त बैठक कहिल्यै नबसेको दाबी गरे। युद्धविराम हुनुअघि उनले एक टेलिभिजनसँग भनेका थिए, 'आणविक विकल्पको अस्तित्व छ। तर, यसलाई निकै टाढाको सम्भावना मानेर व्यवहार गर्नुपर्छ। यसबारे छलफल पनि गर्नु हुँदैन।' अमेरिकाको पेन्टागनमा भने यस विषयमा गम्भीर छलफल भइरहेको थियो। शुक्रबार बिहानसम्म ह्वाइट हाउसको निष्कर्ष थियो, सार्वजनिक वक्तव्य र दुई देशका अधिकारीसँग टेलिफोन वार्ता मात्रै पर्याप्त छैन। साउदी अरब र संयुक्त अरब इमिरेट्सको हस्तक्षेप पनि प्रभावकारी छैन। त्यसो त उपराष्ट्रपति भान्सले फक्सन्युजसँग पूर्वानुमान गरेका थिए, 'अमेरिका सधैं आणविक शक्तिहरूबीच ठूलो द्वन्द्व हुने खतरा देख्दा चिन्तित हुन्छ।' तर, अन्तर्वार्तापछि अमेरिकी प्रशासनभित्र भारतपाकिस्तान द्वन्द्व नियन्त्रण बाहिर जानसक्ने डर बढ्यो। भारतले पनि सुरुमा आतंकवादी शिविरमा मात्रै आक्रमण गरेको बतायो। तर, पछि उसले पाकिस्तानी सैन्य अड्डामा पनि आक्रमण गर्न थाल्यो। त्यसपछि ट्रम्प प्रशासनले निष्कर्ष निकाल्यो, अमेरिकी सन्देशप्रति भारत र पाकिस्तान गम्भीर देखिएनन्। त्यसलगत्तै ट्रम्प प्रशासनले उपराष्ट्रपति भान्सलाई भारतीय प्रधानमन्त्री मोदीसँग टेलिफोन वार्ता गर्ने जिम्मेवारी सुम्प्यो। टेलिफोनमा भान्सले मोदीलाई भनेका थिए, 'हाम्रो अनुसन्धानले यो द्वन्द्व छिट्टै ठूलो युद्धमा परिणत हुने देखिएको छ।' भान्सले मोदीलाई युद्ध समाप्त गर्न सुझाव दिएका थिए। तर, मोदीले सुनेमात्रै, कुनै प्रतिबद्धता जनाएनन्। त्यहीबेला विदेशमन्त्री रुबियो पाकिस्तानसँग मध्यस्थता गर्दै थिए। उनले पाकिस्तानका सेना प्रमुख जनरल मुनीरसँग टेलिफोन वार्ता गरे। विगत २५ वर्षदेखि अमेरिकी राष्ट्रपतिको कार्यालयले पाकिस्तानी सेनासँग प्रत्यक्ष सम्बन्ध कायम गर्दै आएको छ। रुबियोले पाकिस्तानका विदेशमन्त्री इसहाक डार र भारतका परराष्ट्रमन्त्री एस जयशंकरलाई पनि फोन गरे। त्यतिबेला रुबियोले भारतीय र पाकिस्तानी अधिकारीलाई आश्वस्त पार्न सके कि सकेनन् त्यो स्पष्ट छैन। यस विषयमा अमेरिकी विदेश मन्त्रालयले कुनै पत्रकार सम्मेलनको आयोजना गरेनन्। संक्षिप्त वक्तव्य जारीमात्रै गर्यो। तर, शुक्रबार रातदेखि शनिबारसम्म निरन्तर भएको संवादले भारत र पाकिस्तानबीच युद्धविरामको जग हालिदिएको विश्वास गर्न सकिन्छ। पाकिस्तानका एक वरिष्ठ गुप्तचर अधिकारीले अमेरिकाले पछिल्लो ४८ घन्टादेखि युद्ध रोक्न हस्तक्षेपकारी भूमिका निर्वाह गरेको दाबी गरेका छन्। त्यसमा विदेशमन्त्री रुबियो भूमिका विशेष रहेको उनको भनाइ छ। त्यसका बाबजुद शनिबार रातिसम्म भारतपाकिस्तान सीमामा गोलाबारी भइरहेको खबरहरू आइरहेका थिए। पाकिस्तानका प्रधानमन्त्री सरिफले अमेरिकी राष्ट्रपति ट्रम्पको भूमिकालाई सराहना गरेका थिए। उनले क्षेत्रीय शान्तिका लागि ट्रम्पको नेतृत्व र सक्रिय भूमिकाप्रति आभार प्रकट गरेका थिए। भारतले भने अमेरिकी भूमिकाबारे केही पनि स्वीकार गरेन। अमेरिकी मध्यस्थतामा भएको यो युद्धविराम टिक्छ कि टिक्दैन भन्ने कुरामा अझै सन्देह छ। किनकि क्षतिको प्रतिशोध अहिले पनि दुवैसँग छ। पाकिस्तानले भारतका पाँच वटा विमान खसालेको दाबी गर्यो। तर, भारतले त्यसको पुष्टि गरेको छैन। पाकिस्तानी गुप्तचर स्रोतका अनुसार भारतले पाकिस्तानलाई आक्रामक जवाफ दिन उक्साइरहेको थियो। भारत चाहन्थ्यो कि पाकिस्तानले आफ्नो एफ१६ विमान प्रयोग गरोस्, ताकि भारतले तिनीहरूलाई खसाल्न सकून्। पाकिस्तानलाई अमेरिकाले एफ१६ विमान सहयोगस्वरुप प्रदान गरेको थियो। किनभने पाकिस्तान अझै 'प्रमुख गैरनाटो सहयोगी'को रूपमा सूचीबद्ध छ। जुन दर्जा राष्ट्रपति जर्ज डब्लु बुसले सेप्टेम्बर ११ पछि दिएका थिए। वरिष्ठ पाकिस्तानी गुप्तचर अधिकारीले दुई पक्षलाई युद्धबाट फिर्ता ल्याउन अमेरिकी हस्तक्षेप आवश्यक रहेको बताए। 'अन्तिम कदम अमेरिकी राष्ट्रपतिबाट आएको हो,' ती अधिकारीले स्वीकारे।  न्युयोर्क टाइम्सका लागि डेभिड ई स्याङ्गर, जुलियन ई बार्न्स र म्यागी हेबरम्यानको रिपोर्टको अनुवाद।"
साउदीमा अलपत्र परेका २५० नेपालीलाई औषधि वितरण,"साउदी अरब : साउदीमा अलपत्र परेका २५० नेपालीलाई औषधि वितरण गरिएको छ। साउदी अरबको जुबेल सहरमा रहेको सेन्दान इन्टरनेशनल नामक कम्पनी बन्द भएर अलपत्र परेका उनीहरूलाई औषधि वितरण गरिएको हो। नेपाली जनप्रगतिशील मञ्च साउदी अरबका केन्द्रीय उपाध्यक्ष हरि बहादुर बुढाथोकीको नेतृत्वमा सम्बन्धित कम्पनीको क्याम्प नम्बर १७ मा कार्यरत दुई सय जना र क्याम्प नम्बर २ मा कार्यरत ५० जना नेपाली पीडित श्रमिकहरूलाई औषधि वितरण गरेको हो । जसमा साधारण ज्वरो, रुघाखोकी, सुगर, प्रेस लगायत विभिन्न किसिमका औषधि वितरण गरेको छ। वैदेशिक रोजगारीको सिलसिलामा साउदी अरबिया पुगेका ४६९ जना नेपाली अलपत्र परेका छन्। पीडितमध्ये २२६ जनाले स्वदेश फिर्ताको लागि लिखित रूपमा निवेदन दिएका र २४३ जनाले आफूहरू काम पाएमा सम्बन्धित कम्पनीमा लोकल ट्रान्सफरका लागि आह्वान गरेका छन्।"
आवासीय चिकित्सकसँगको अतिरिक्त सुविधा तय गर्न कार्यदल गठन,"काठमाडौंः आवासीय चिकित्सकसँग भएका समझदारी कार्यान्वयनका लागि स्वास्थ्य तथा जनसंख्या मन्त्री प्रदीप पौडेलले कार्यदल गठन गरेका छन्। स्वास्थ्य सेवा विभागका महानिर्देशक डा टंक बारकोटीको संयोकजत्वमा कार्य दल गठन भएको हो। गठित समितिका सदस्यमा चिकित्सा शिक्षा आयोगका योजना समन्वय तथा प्राज्ञिक उन्नयन निर्देशक प्राडा सुजनबाबु मरहट्टा , त्रिवि चिकित्साशास्त्र अध्ययन संस्थानका डिन प्राडा मोहन शर्मा, मन्त्रालयको नीति, योजना तथा अनुगमन महाशाखा प्रमुख डा कृष्णप्रसाद पौडेल सदस्य छन्। यसैगरी, मन्त्रालयको प्रशासन महाशाखा प्रमुख ऋषिराज आचार्य, चिकित्सा विज्ञान राष्ट्रिय प्रतिष्ठानका रेक्टर प्राडा लोचन कार्की, काठमाडौं विश्वविद्यालयका डीन प्राडा मनोज हुमागाईं, निजी मेडिकल कलेजका तर्फबाट डा सुमेश मिश्र सदस्य तथा मन्त्रालयकी अधिकृत डा सुनिता लम्साल सदस्य सचिव छन्। कार्यदललाई आवासीय चिकित्सकको बिदा, ड्युटी आवर तथा अतिरिक्त सुविधा लगायतका विषयमा वर्तमान अवस्था मूल्यांकन गर्ने कार्यादेश दिइएको छ। यसबारे अन्तर्राष्ट्रिय अभ्यासहरूसँग तुलना गर्न र सुधारका लागि कार्यान्वयनयोग्य सिफारिसहरू तयार पार्न कार्य दललाई कार्यादेश दिइएको छ। कार्यदललाई दुई साताभित्र प्रतिवेदन मन्त्रालयलाई बुझाउने मन्त्रालयका प्रवक्ता डा प्रकाश बुढाथोकीले जानकारी दिए। आवासीय चिकित्सकसँग मन्त्रालयले गरेको सम्झौता कार्यान्वयन गर्न कार्यदलको प्रतिवेदन महत्वपूर्ण हुने अपेक्षा गरेका छौं, प्रवक्ता बुढाथोकीले भने। गत वैशाख २० गते मन्त्री पौडेलको उपस्थितिमा आवासीय चिकित्सकको सेवा सुविधा तय गर्नका लागि भएको समझदारीअनुसार आवासीय चिकित्सकको ड्युटी आवर, बिदा तथा अतिरिक्त सुविधा लगायतका विषयमा सुझाव दिन कार्यदल गठन गर्ने सहमति भएको थियो।"
नाबालिकालाई रक्सौलमा लगेर यौनधन्दा गराउने किशोरी पक्राउ,वीरगन्ज : नयाँ कपडाको प्रलोभन देखाएर नाबालिकालाई भारतको रक्सौलमा लगेर यौनधन्दामा लगाउने किशोरी पक्राउ परेकी छन्। पक्राउ पर्नेमा वीरगन्ज महानगरपालिका१६ नगवाकी २४ वर्षीया आलिया खातुन रहेकी छन्। आलियाले नगवाकै विपन्न परिवारकी १४ वर्षीया नाबालिकालाई नयाँ लुगा किन्दिने र पैसा पनि दिने प्रलोभन दिएर वैशाख २१ गते सीमावर्ती रक्सौल बजारमा लगेकी थिइन्। त्यहाँ आलियाले ती बालिकालाई विभिन्न लजमा ७ दिननसम्म राखेर यौनधन्दामा लगाएकी थिइन्। उनी सम्पर्कविहीन भएपछि परिवारले खोजतलासका लागि प्रहरी कार्यालयमा निवेदन दिएका थिए। त्यसपछि खोजतलासमा खटिएको प्रहरीले आलिया र ती बालिका दुवै जना आलियाको घरमा रहेको सूचना शुक्रबार मध्यरातमा पाएको थियो। शनिबार बिहान २ बजेतिर इलाका प्रहरी कार्यालय नगवाबाट खटिएको प्रहरी टोलीले नगवास्थित आलियाको घरमा पुगेर छापा मारेर ती बालिकाको उद्धार गर्नुका साथै आलियालाई नियन्त्रणमा लिएको पर्साका प्रहरी उपरीक्षक गौतम मिश्रले जानकारी दिए। प्रहरीसँगको बयानका क्रममा पीडित बालिकाले आफूलाई आलियाले झुक्याएर रक्सौल बजारमा लगेको र त्यहाँका विभिन्न लजमा लगेर पुरुष ग्राहकसँग पैसा लिएर आफूलाई यौनधन्दामा लगाएको बताएको प्रहरी उपरीक्षक मिश्रले जानकारी दिए । मिश्रका अनुसार अनुसन्धानका क्रममा पक्राउ परेकी आलियाले यसभन्दा पहिला पनि बालिका र किशोरीलाई विभिन्न प्रलोभन दिएर यौनधन्दामा लगाउने गरेको खुलेको छ। प्रहरी हिरासतमा रहेकी आलियाविरुद्ध मानव बेचबिखन तथा ओसारपसार नियन्त्रण ऐन २०६४ अन्तर्गतको कसूरमा पर्सा जिल्ला अदालतबाट ५ दिनको म्याद थप अनुमति लिई अनुसन्धान भइरहेको प्रहरी उपरीक्षक मिश्रले जानकारी दिए।
विनियोजन विधेयकका सिद्धान्त र प्राथमिकता प्रतिनिधिसभामा प्रस्तुत,"काठमाडौं : उपप्रधान एवं अर्थमन्त्री विष्णुप्रसाद पौडेलले आगामी आर्थिक वर्षका लागि विनियोजन विधेयकका सिद्धान्त र प्राथमिकता प्रतिनिधिसभामा प्रस्तुत गरेका छन्। आइतबार बसेको प्रतिनिधिसभा बैठकमा पौडेलले आर्थिक वर्ष २०८२८३ का लागि विनियोजन विधेयकका सिद्धान्त र प्राथमिकता(कर प्रस्ताव बाहेक) छलफलका लागि प्रस्तुत गरेका हुन्। अर्थमन्त्री पौडेलले नेपालको संविधानले व्यवस्था गरेको मौलिक हक र निर्देशक सिद्धान्तको कार्यान्वयनमा उच्च महत्त्व दिइने बताए। लोककल्याणकारी राज्यको अवधारणा अनुरूप समावेशी विकास र सामाजिक न्याय कायम गरिनेछ। विकासको लाभमा आम नागरिकको पहुँच सुनिश्चित गरिने उनले बताए। उनले दिगो र तीव्र गतिको विकासका लागि आवश्यक कार्यक्रम तर्जुमा गरिने र सबल अर्थतन्त्र निर्माण गर्न उत्पादनमुखी विकासको ढाँचा अवलम्बन गरिने जानकारी दिए। उनले सन्तुलित र समावेशी विकासका लागि संघ, प्रदेश र स्थानीय तह तथा सार्वजनिक, निजी, सहकारी र सामुदायिक क्षेत्रबीचको समन्वय र सहकार्यलाई सुदृढ बनाइने बताए। अर्थमन्त्री पौडेलले राष्ट्रिय प्राथमिकताका उच्च प्रतिफल हासिल हुने आयोजनामा सार्वजनिक ऋणको उपयोग र दिगोपना सुनिश्चित गरिने जानकारी दिए। मुलुकको अर्थतन्त्रलाई गतिशील तुल्याउन कानुनी, संस्थागत र प्रक्रियागत सुधार गरिने, आर्थिक क्षेत्रका नियामकीय निकायको भूमिकालाई सुदृढ बनाइने र सन् २०३० सम्ममा दिगो विकास लक्ष्य हासिल गर्न आवश्यक तयारी गरिनेछ । उच्चस्तरीय आर्थिक सुधार सुझाव आयोगका सुझावहरू क्रमशः कार्यान्वयन गरिने उनले बताए। विनियोजन विधेयकका सिद्धान्त र प्राथमिकता (कर प्रस्ताव बाहेक)को छलफलका लागि वैशाख ३०, ३१ र जेठ १ र २ गते निर्धारण गरिएको सभामुख देवराज घिमिरेले जानकारी दिए।"
"विदेशी मुद्रा सञ्चिति २४ खर्ब २६ अर्ब पुग्यो, १४ महिनाको आयात धान्ने",काठमाडौं : चालु आर्थिक वर्षको चैत मसान्तसम्म विदेशी मुद्रा सञ्चिति २४ खर्ब २६ अर्ब पुगेको छ। नेपाल राष्ट्र बैंकले आइतबार सार्वजनिक गरेको देशको वर्तमान आर्थिक तथा वित्तीय स्थिति प्रतिवेदन अनुसार चैत मसान्तसम्म विदेशी मुद्रा सञ्चिति २४ खर्ब २६ अर्ब ८४ करोड रुपैयाँ पुगेको हो। तथ्यांक अनुसार नेपालमा अहिले १४२ महिनाको वस्तु तथा सेवा आयात धान्न पर्याप्त हुने विदेशी मुद्रा सञ्चिति रहेको छ। यो गत असार मसान्तयता १८९ प्रतिशतले बढेको हो । असार मसान्तसम्म २० खर्ब ४१ अर्ब १० करोड बराबर विदेशी विनिमय सञ्चिति थियो। अमेरिकी डलरमा यस्तो सञ्चिति असार २०८१ सम्म १५ अर्ब २७ करोड रहेकोमा चैत मसान्तसम्म १५४ प्रतिशतले बढेर १७ अर्ब ६३ करोड पुगेको तथ्यांकमा उल्लेख छ।
सरकारको नीति तथा कार्यक्रम प्रतिनिधिसभाबाट पारित,काठमाडौं : सरकारले ल्याएको नीति तथा कार्यक्रम प्रतिनिधिसभाबाट बहुमतले पारित भएको छ। आइतबार बसेको प्रतिनिधिसभाको बैठकले सरकारले गत वैशाख १९ गते ल्याएको नीति तथा कार्यक्रम पारित गरेको हो। राष्ट्रपति रामचन्द्र पौडेलले सरकारको नीति तथा कार्यक्रम सार्वजनिक गरेका थिए। त्यसपछि संसदमा वैशाख २२ गतेदेखि निरन्तर छलफल भएको थियो। आइतबार मात्रै प्रधानमन्त्री केपी शर्मा ओलीले सरकारको नीति तथा कार्यक्रमका विषयमा सांसदहरूले उठाएका प्रश्नहरूको जवाफ दिएका थिए। सांसदहरूले दिएका सुझावहरू समेटेर आगामी वर्षको बजेट बनाउने उनले प्रतिबद्धता जनाएका थिए।
पाकिस्तानले जित्यो पब्जी मोबाइल एसियन सोडाउन २०२५ को उपाधि,"काठमाडौं : मोबाइल एसियन सोडाउन २०२५ को उपाधि पाकिस्तानले जितेको छ। इस्पोट्र्स एसोशियसन नेपाल(इएसएएन)को आयोजनामा भएको तीन दिने प्रतियोगितामा पाकिस्तानले जित हात पारेको हो। १४ देश सम्मिलित यस प्रतियोगितामा पाकिस्तानले इन्डोनेसियालाई पराजित गरेको हो। कुल १५ खेलमा ४ पटक चिकन डिनर जित्दै १७३ अंकको साथ पाकिस्तान विजयी भएको हो। दोस्रो भएको इन्डोनेसियाले १५ खेलमा ३ पटक चिकन डिनरसहित १६९ अंक जोडेको हो। घरेलु टिम नेपालको भने ३ टोलीले यस प्रतियोगितामा सहभागिता जनाएका थिए। नेपाल निलो टिम प्रतियोगितामा तेस्रो भएको छ। नेपाल नीलोले ४ वटा चिकन डिनरसहित १५४ अंक प्राप्त गर्दै तेस्रो भएको हो। नेपाल रातोले ११८ अंक जोड्दै चौथो भयो। मलेसियाले ११२ अंकसहित पाँचौँ भयो। जोर्डनले ९० अंक जोड्दै छैटौँ भयो। यस प्रतियोगिताको उत्कृष्ट खेलाडीको उपाधि पाकिस्तानका फाल्काले जिते। उनले ५० हजार पुरस्कार प्राप्त गरे। प्रतियोगितामा उपाधि जितेको पाकिस्तानी टिमले ४ लाख रुपैयाँ पुरस्कार प्राप्त गर्यो। दोस्रो भएको इन्डोनेसियाले २ लाख, तेस्रो भएको नेपाल निलोले १ लाख ५० हजार, चौथो भएको नेपाल रातोले १ लाख, पाँचौँ भएको मलेसियाले ५० हजार र छैटौँ भएको जोर्डनले ५० हजार पुरस्कार प्राप्त गरे।"
शिव सेना नेपालका अध्यक्ष बस्नेत पक्राउ,"काठमाडौं : गत चैत १५ गतेको तीनकुने घटनामा संलग्न रहेको अभियोगमा शिव सेना नेपालका अध्यक्ष अनिल बस्नेतलाई पक्राउ गरेको छ। उनलाई जिल्ला प्रहरी परिसर काठमाडौंको टोलीले पक्राउ गरेको हो। अध्यक्ष बस्नेतलाई काठमाडौंको सुकेधाराबाट आज पक्राउ गरिएको जिल्ला प्रहरी परिसर काठमाडौंका प्रवक्ता एवं प्रहरी उपरीक्षक अपिलराज बोहराले बताए। उनले भने, आवश्यक अनुसन्धान थालेका छौँ।"
नीति तथा कार्यक्रम राष्ट्रियसभाबाट पनि पारित,काठमाडौं : सरकारको आगामी आर्थिक वर्षको नीति तथा कार्यक्रम राष्ट्रियसभाबाट पारित भएको छ। आइतबार बसेको राष्ट्रियसभा बैठकबाट सरकारको वार्षिक नीति तथा कार्यक्रम पारित भएको हो। वैशाख १९ गते बसेको संघीय संसद्को संयुक्त बैठकमा राष्ट्रपति रामचन्द्र पौडेलले सरकारको वार्षिक नीति तथा कार्यक्रम प्रस्तुत गरेका थिए। यसअघि आज नै प्रतिनिधिसभाबाट पनि नीति तथा कार्यक्रम पारित भएको थियो । योसँगै सरकारको नीति तथा कार्यक्रम दुवै सदनबाट पारित भएको छ। नीति तथा कार्यक्रमका आधारमा सरकारले जेठ १५ गते आगामी आर्थिक वर्षको लागि बजेट ल्याउने छ।
आसेपासे पुँजीवादसँग मेरो चिनजान छैन : प्रधानमन्त्री ओली,"काठमाडौँ : प्रधानमन्त्री केपी शर्मा ओलीले आसेपासे पुँजीवाद (स्वार्थ समूह)सँग आफ्नो चिनजान नरहेको स्पष्ट गरेका छन्। प्रतिनिधिसभाको आजको बैठकमा सरकारको नीति तथा कार्यक्रममाथिको छलफलमा उठेका विषयबारे जवाफपछि थप स्पष्टीकरणको समयमा उनले यस्तो बताएका हुन्। प्रधानमन्त्री ओलीले भने,'पुँजीवाद होइन, मानववाद र समाजवाद ल्याउने हो। अहिलेको सरकारले पुँजीवादलाई प्रश्रय दिँदैन। पैसाले होइन, हाम्रा लागि मान्छे महत्त्वपूर्ण हो।"
भारतीय राजदूतले भेटे पहलगाम आक्रमणमा ज्यान गुमाएका सुदीपको परिवार,काठमाडौं : नेपालस्थित भारतीय राजदूत नवीन श्रीवास्तवले आतंकवादी आक्रमणमा मारिएका सुदीप न्यौपानेको परिवारलाई भेटेका छन्। राजदूत श्रीवास्तवले रुपन्देहीस्थित सुदीपको घरमा पुगेर उनका परिवारलाई भेटेका हुन्। भेटमा उनले सुदीपप्रति संवेदना व्यक्त गर्दै दोषीहरूलाई कठघरामा ल्याउन भारत सरकार दृढ रहेको बताएका थिए। उनले पीडित परिवारहरूलाई न्याय दिलाइछाड्ने बताएको भारतीय दूतावासले जनाएको छ। गत २२ अप्रिलमा भारतको पहलगाममा आतंकवादी आक्रमण हुँदा २६ जनाको ज्यान गएको थियो। जसमा सुदीप न्यौपाने एक थिए। घुम्नका लागि पहलगाम पुगेका बेला उनीमाथि हतियारधारी समूहले गोली हानी हत्या गरेको थियो। भारतले त्यसविरुद्ध 'सिन्दुर अपरेसन' अभियान सञ्चालन गरी पाकिस्तानमा अखडा बनाएर बसेका आतंकवादीहरू केन्द्रित मिसाइल प्रहार गरेको थियो। उक्त आक्रमणमा आतंकवादी संरचनालाई परास्त गरेको भारतले दाबी गरेको छ।
विभिन्न कलाकारलाई फस्ट टपशप काठमाण्डौं ८८४८ हिमालयन म्युजिक एण्ड फिल्म अवार्ड,"अमेरिकाको न्यूयोर्कमा सम्पन्न भएको ८८४८ हिमालयन म्युजिक एण्ड फिल्म अवार्ड युएसए मा गायक रामजी खाँड र गायिका सुनिता दुलाल उत्कृष्ट गायक गायिका घोषित भएका छन्। गायक खाँडको बन्दिपुरे सोल्टिनी र गायिका सुनिता दुलालको नबोल अरूसँग गीतले अवार्ड जितेको हो। टप शप काठमाडौंको प्रस्तुतिमा रेभेल इभेन्ट्स इंक , बुद्ध ट्याक्स एकाउन्टिङ र शतिसाल ग्रुप एलएलसियूएसएको संयुक्त आयोजनामा फस्ट टप शप काठमाडौं ८८४८ हिमालयन म्युजिक एण्ड फिल्म अवार्ड युएसए २०२५ को आयोजना भएको थियो। अवार्डको आयोजकहरुमा रेवेल इभेन्ट्सका तर्फबाट राजेश हमाल, इत्ना कार्की, निश्चल वाइबा, बुद्ध ट्याक्स एकाउन्टिङको तर्फबाट पशुपति श्रेष्ठ र शतिसाल ग्रुप एलएलसी युएसएका तर्फबाट लकेश श्रेष्ठ र सजना महर्जन रहेका थिए। अवार्डमा लाइफटाइम एचिभमेन्ट अवार्डबाट संगीतरत्न शम्भूजित बासकोटा र पप गायक विष्ट सम्मानित भए। चलचित्र तेल भिसाका लागि शंकर घिमिरे उत्कृष्ट निर्देशक, ऋचा घिमिरे सहायक अभिनेत्री, अन्जय खड्कालाई उत्कृष्ट चलचित्र सम्पादन अवार्ड , नायिका नीति शाह ज्वाई साहेबका लागि उत्कृष्ट नवअभिनेत्री, चलचित्र ह्वस्व दीर्घबाट प्रशान्त ताम्राकारलाई उत्कृष्ट खलपात्रको अवार्ड प्रदान गरिएको छ।"
कैदीले कारागारमै गरे आत्महत्या,"जाजरकोट : जाजरकोट कारागारमा थुनामा रहेका एक कैदीले आत्महत्या गरेका छन्। भेरी नगरपालिका१० का २५ वर्षीय दीपक बुढाले आइतबार कारागारको शौचालयमा झुन्डिएर आत्महत्या गरेको जिल्ला प्रहरी कार्यालयका प्रहरी नायब उपरीक्षक (डीएसपी) वसन्त प्रसाद शर्माले बताए। डीएसपी शर्माका अनुसार बुढा २०८१ चैत ५ गते जबरजस्ती करणी मुद्दामा जिल्ला अदालत जाजरकोटको आदेशमा पुर्पक्षका लागि थुनामा राखिएका थिए र मुद्दाको अन्तिम फैसलाअघि नै उनले आत्महत्या गरेका हुन्। घटनाबारे विस्तृत अनुसन्धान भइरहेको छ, डीएसपीले भने, घटनास्थलको मुचुल्का उठाउने काम भइरहेको छ र आवश्यक प्रमाण संकलन भइरहेको छ। उनको आत्महत्याको कारण खुल्न बाँकी रहेकाले घटनाको पृष्ठभूमि र सम्भावित कारणबारे प्रहरीले थप अनुसन्धान थालेको छ। यो घटनाले कैदीहरूको मानसिक स्वास्थ्य र कारागार व्यवस्थापन प्रतिको चुनौतीलाई पुनः उजागर गराएको छ। यसै बीच आइतबार बिहान भेरी नगरपालिका३ निवासी ६० वर्षीया सुमित्रा शाहले आफ्नै घरमा घाँटीमा पासो लगाएर आत्महत्या गरेकी छिन्। उनका श्रीमानको १० वर्षअघि नै मृत्यु भइसकेको थियो। उनका दुई छोरा बुहारी र एक छोरी छन्।"
गृहमन्त्री लेखकद्वारा निजामती विधेयकमा छलफल गर्न समय माग,"काठमाडौं : गृहमन्त्री रमेश लेखकले निजामती विधेयकमा असहमति देखिएका विषयमा छलफल गर्न करिब एक साताको समय माग गरेका छन्। आइतबार सिंहदरबारमा बसेको प्रतिनिधिसभा अन्तर्गतको राज्य व्यवस्था तथा सुशासन समिति बैठकमा संघीय निजामती सेवाको गठन, सञ्चालन र सेवाका सर्त सम्बन्धमा व्यवस्था गर्न बनेको विधेयकको अन्तिम मस्यौदा प्रतिवेदनमाथि छलफलका क्रममा सहमतिका लागि भन्दै गृहमन्त्री लेखकले पाँचछ दिनको समय माग गरेका हुन्। उनले विधेयकलाई सहमतिकै आधारमा अघि बढाउन जोड दिए। कुलिङ पिरियड र सेवाको उमेरहदबारे समिति सहमति नजिक पुगेको अवस्थामा आगामी बैठकमा निष्कर्षमा पुग्ने गरी तयारी गर्ने उनले बताए। मन्त्री लेखकले संघीय निजामती सम्बन्धी विधेयकको छलफलमा केही ढिलाइ भएपनि निराशा हुनुपर्ने अवस्था नरहेको धारणा राखे। बैठकमा समिति सदस्यहरूले अव निजामती विधेयकलाई धेरै अल्झाएर राख्न नहुने बताएका थिए। माओवादी सांसद हितराज पाण्डेले निजामती विधेयकमा धेरै छलफल भएकाले उमेर हद र कुलिङ पिरियडमा धेरै अल्झन नहुने बताए। उनले समितिले टुङ्गाएका बिषय विधेयकको अन्तिम मस्यौदा प्रतिवेदनमा परिवर्तन भएर आएको भन्दै आपत्ति जनाए। त्यस्तै कांग्रेस सांसद हृदयराम थानीले दुई वर्षको कुलिङ पिरियड र उमेर हदमा लोकसेवा आयोगको सुझावलाई समेत समावेश गरेर विधेयकलाई अघि बढाउन सुझाव दिए। समिति सभापति रामहरि खतिवडाले निजामती विधेयकमा धेरै समय लागेकाले बहुमत सदस्यहरूको धारणा बुझेर आगामी बैठकबाट टुङ्गाउने गरी तयारी गर्नुपर्ने बताए। उनले सकेसम्म सहमतिकै आधारमा नभए प्रक्रियाका आधारमा नै विधेयकलाई सदनमा प्रस्तुत गर्नुपर्ने उल्लेख गरे।"
महत्त्वपूर्ण विधेयकहरू छिटो पारित गर्न प्रधानमन्त्री ओलीको आग्रह,"काठमाडौं : प्रधानमन्त्री केपी शर्मा ओलीले महत्त्वपूर्ण विधेयकहरू छिटो पारित गर्न सांसदहरूलाई आग्रह गरेका छन्। प्रतिनिधिसभाको आजको बैठकमा सरकारको नीति तथा कार्यक्रममाथिको छलफलमा उठेका प्रश्नहरूको जवाफ दिँदै उनले सरकारका नीतिहरू कार्यान्वयनका लागि विचाराधीन निजामती सेवासहित महत्त्वपूर्ण विधेयकहरू छिटो पारित गर्न आग्रह गरेका हुन्। प्रधानमन्त्री ओलीले वैकल्पिक विकास वित्त परिचालनसम्बन्धी विधेयक, सङ्घीय निजामती सेवासम्बन्धी विधेयक, नेपाल प्रहरीसम्बन्धी र सशस्त्र प्रहरी बल नेपालसम्बन्धी विधेयक छिटो पारित गर्न आग्रह गरेका छन्। यसैगरी, विद्यालय शिक्षा विधेयक, नेपाल हवाई सेवा प्राधिकरणको स्थापना र व्यवस्था गर्न बनेको विधेयक र नेपाल नागरिक उड्डयन प्राधिकरणसम्बन्धी कानुनलाई संशोधन र एकीकरण गर्न बनेको विधेयक पनि प्राथमिकतामा राख्न प्रधानमन्त्री ओलीको आग्रह छ।"
पोखरियामा बन्दै मधेस माटो पार्क,"वीरगन्ज : पर्साको पोखरिया नगरपालिका९ मा मधेस माटो पार्क निर्माणका लागि शनिबार शिलान्यास गरिएको छ। शनिबार जनमत पार्टीका राष्ट्रिय अध्यक्ष डा सिके राउत र मधेस प्रदेशका मुख्यमन्त्री सतिशकुमार सिंहले संयुक्त रूपमा उक्त पार्कको शिलान्यास गरेका हुन्। मधेस प्रदेश सरकारले उक्त पार्कमा हाल बाउन्ड्री वाल (पर्खाल) र मुख्य प्रवेशद्वार निर्माणका लागि चालु आर्थिक वर्षको बजेटमा १ करोड रूपैयाँ बिनियोजन गरिसकेको छ। पोखरियामा निमर्माण गर्न थालिएको मधेस माटो पार्कलाई मधेसको एकता, पहिचान र गौरवको प्रतीकका रूपमा विकास गर्ने लक्ष्य लिएको अध्यक्ष राउतले बताए।उनका अनुसार, उक्त पार्कमा मधेस प्रदेशका १३६ वटै पालिकाका ऐतिहासिक, सांस्कृतिक र पहिचान झल्काउने धार्मिक एंव ऐतिहासिक स्थलबाट संकलन गरिएको माटो स्थापना गरिनेछ। अध्यक्ष राउतले केही वर्षअघि सञ्चालन गरेको माटो यात्रा अभियानअन्तर्गत मधेस प्रदेशका विभिन्न ठाउँको माटो संकलन गरेका थिए। त्यही माटोलाई पार्कमा स्थापित गरिने बताइएको छ। शिलान्यास कार्यक्रममा मधेस प्रदेशका वन तथा वातावरण मन्त्री त्रिभुवन साह, जनमत पार्टीकासंगठन विभाग प्रमुख डा जयकान्त राउत, पोखरिया नगगरपालिकाका मेयर प्रदुमन चौहान, पूर्वसांसद हरिनाारायण रौनियार, डिभिजन वन कार्यालय पर्साका प्रमुख मन्जुर अहमद लगायतकाको पनि उपस्थिति थियो।"
"सुनको मूल्य घट्यो, तोलाको कति पुग्यो?",काठमाडौं : अन्तरराष्ट्रिय बजारमा सुनको मूल्यमा सामान्य गिरावट आएको छ । त्यसको प्रभाव स्थानीय बजारमा पनि परेको छ । गत शुक्रबारको तुलनामा आज तोलामा रु ३०० ले सुनको मूल्य घटेको छ । चाँदीमा भने प्रतितोला १०ले वृद्धि भएको छ । नेपाल सुनचाँदी व्यवसायी महासङ्घका अनुसार आज एक तोला सुन एक लाख ९० हजार ५०० मा कारोबार भइरहेको छ । त्यस्तै एक तोला चाँदीको मूल्य एक हजार ९७० तोकिएको छ। शुक्रबार प्रतितोला सुन एक लाख ९० हजार ८०० र त्यति नै परिमाणको चाँदी एक हजार ९६० मा खरिदबिक्री भएको थियो ।
सगरमाथा संवादका लागि भारतद्वारा सवारीसाधन हस्तान्तरण,"काठमाडौं : नेपाल सरकारद्वारा यसै हप्ता हुन लागेको सगरमाथा संवादको पहिलो संस्करणका लागि भारत सरकारले सवारीसाधन हस्तान्तरण गरेको छ। सहयोगस्वरुप भारत सरकारले १५ ओटा विद्युतीय सवारी साधन (गाडी) उपलब्ध गराएको हो । नेपाल भारत सहयोग कार्यक्रम अन्तर्गत उपलब्ध गराइएका ती सवारी साधन आज परराष्ट्र मन्त्रालयमा आयोजित एक समारोहमा परराष्ट्रमन्त्री डा आरजु राणा देउवालाई नेपालका लागि भारतीय राजदूत नविन श्रीवास्तवले हस्तान्तरण गरेका हुन्। मन्त्री राणाले नेपालले आयोजना गरेको सगरमाथा संवादका लागि भारतले उपलब्ध गराएको सहयोगका लागि भारत सरकारलाई धन्यवाद दिएकी छन्। उनले जलवायु परिवर्तन नेपालको मात्र नभएर यस क्षेत्रकै एक साझा चुनौतीका रुपमा रहेकाले यसको समाधानका लागि सबैको आपसी समन्वय र सामूहिक प्रयास आवश्यक रहेकोमा जोड दिइन्। नेपालले आयोजना गरेको सगरमाथा संवाद कार्यक्रमले जलवायु परिवर्तन सम्बन्धी यस क्षेत्रको साझा समस्याको उजागर गर्दै त्यसको समाधानका उपाय खोजीका लागि सामूहिक प्रयत्नको मोडल तय गर्ने जानकारी दिइन्। उनले यसमा भारत सरकारको सहयोग उल्लेखनीय रहेको बताइन्। मन्त्री राणाले यही मे १६१८ मा आयोजना हुन लागेको सगरमाथा संवादको सम्पूर्ण तयारी अन्तिम चरणमा पुगेको बताइन्। उनले अब नेपाल सरकार विदेशी उच्चपदस्थ व्यक्तित्वहरू तथा पाहुनाको स्वागतको प्रतीक्षामा रहेको उल्लेख गरिन्। राजदूत श्रीवास्तवले भारत सरकारले नेपालको आर्थिक, सामाजिक लगायतका क्षेत्रमा पुर्याउँदै आएको सहयोगको चर्चा गर्दै सगरमाथा संवादका लागि सवारीसाधन उपलब्ध गराउन पाएकोमा खुसी व्यक्त गरेका छन्। उनले जलवायु परिवर्तनको चुनौती यस क्षेत्रकै साझा समस्या रहेकाले यसको समाधानका उपायहरूमा भारत सरकार नेपालको साथमा रहेको बताए।"
"जनप्रतिनिधि विदेशमा, सुविधा रकम खातामा","परासी : नवलपरासीको सुनवल नगरपालिकाले विदेश गएका जनप्रतिनिधिहरूको रकमसमेत उनीहरूको बैंक खातामा पठाउँदै आएको पाइएको छ। त्यसरी गएका दुई जना वडा सदस्यहरूको रकम नगरपालिकाले निरन्तर रूपमा पठाउँदै आएको हो। विगत दुई वर्षदेखि जापान गएका वडा नम्बर ६ का वडा सदस्य भरतकुमार राना र ६ महिनाअघि अमेरिका गएका वडा नम्बर ४ का सदस्य लक्ष्मण श्रेष्ठको रकम नगरपालिकाले खातामा पठाउँदै आएको हो। तीमध्ये वडा सदस्य श्रेष्ठ वैशाख २४ गते घर फर्किएका छन्। राना भने उतै छन्। जापान गएका रानाले वडाअध्यक्षलाई आफू विदेश जाने मौखिक जानकारी गराएका थिए। अमेरिकाबाट दुई दिनअघि फर्किएका श्रेष्ठले भने वडा कार्यालयमा लिखित निवेदन दिएर आफू २०८१ कात्तिकदेखि २०८२ वैशाख २३ सम्म छोरीले घुम्न बोलाएकाले अमेरिका जाने हुँदा वडामा सेवा दिने कार्यमा अनुपस्थित हुने भन्दै निवेदन दिएका थिए। तर, नगरपालिकाले भने ती दुवै जनाको सेवा सुविधाबापतको रकम खातामा पठाएको छ। वडा सदस्य श्रेष्ठले दिएको निवेदनका आधारमा उनी अनुपस्थित हुने व्यहोराको जानकारी पत्र नगरपालिकामा इमेलबाट पठाएका हौं। उहाँ दुई दिनअघि फर्किनुभएको छ। सेवा सुविधाको रकमबारे हामीलाई जानकारी हुने कुरा भएन, वडा नम्बर ४ का अध्यक्ष बालकृष्ण पंगेनीले भने। यता वडा नम्बर ६ का अध्यक्ष हिमलाल शर्माले वडा सदस्य रानाले आफू जापान जाने भन्दै मौखिक जानकारी गराएको बताए। उहाँ गएको करिब डेढ वर्ष बढी भए होला। १२ वर्षमा फर्किन्छु भन्दै जानु भएको हो, अहिलेसम्म आउनुभएको छैन, वडाअध्यक्ष शर्माले भने। जनप्रतिनिधिहरू विदेश गएको बारे कसैले पनि जानकारी नदिएकाले २०८१ चैतसम्मको सेवा सुविधाबापतको रकम पठाइएको नगरपालिकाले जनाएको छ। कुन जनप्रतिनिधि कहाँ जानु भयो हामीलाई थाहा हुन्न, फेरि उहाँहरूको हाजिरी पनि हुन्न। थाहा नपाएपछि सरकारले तोकेको सेवा सुविधा नियमित रूपमा पठाउनै पयो, सुनवल नगरपालिकाका लेखा अधिकृत वृहस्पति घिमिरेले भने। विदेश गएनगएको बुझेर त्यसरी गएको रकमबारे के गर्ने भन्नेबारे छलफल गरिने घिमिरेले बताए। यता रामग्राम नगरपालिका १६ का वडा सदस्य पनि साढे दुई वर्षदेखि विदेशमा छन्। वडा सदस्य सञ्जय सहानी चुनाव भएको करिब ६ महिनापछि पोर्चुगल गएका हुन्। उनी विदेश गएको जानकारी पाएपछि सेवा सुविधाबापतको रकम नपठाइएको नगरपालिकाले जनाएको छ। वडामा पनि जानकारी गराएनन्। राजीनामा पनि दिएनन्। घरमा सोध्दा इन्डिया गएको छ आउँछ भन्दै परिवारले पनि ६ महिनासम्म झुट बोले। पछि पोर्चुगल गएको थाहा पाएपछि नगरपालिकामा जानकारी गराए, वडाअध्यक्ष विजय यादवले भने। वडाअध्यक्षले जानकारी दिएपछि वडा सदस्य सहानीले पाउने सेवा सुविधको रकम नपठाइएको नगरपालिकाका लेखा अधिकृत कुन्दन चौधरीले बताए। विदेश गए वा लामो समयसम्म अनुपस्थित भएमा के गर्ने भन्नेबारे ऐनमा केही उल्लेख छैन। पछि उहाँ आएर दाबी गरे त्यति बेलै सोचौंला। वडामा नभएको जानकारी भएपछि रकम पठाउने कुरा भएन, लेखा अधिकृत चौधरीले भने। जिल्लामा ७ पालिका छन्। अन्य पालिकाका प्रमुखहरूले आफ्नो पालिकाका कुनै पनि पदाधिकारी वा सदस्य विदेश नगएको र नियमित रूपमा स्थानीय तहको काममा लागेको बताएका छन्। जनताको सेवामा खटिएबापत जनप्रतिनिधिहरूलाई सरकारले सेवा सुविधा दिँदै आएको छ। तर, देश नै छाडेर गएका जनप्रतिनिधिहरूको रकमसमेत लगातार पठाउनु राज्य स्रोतको दोहन भएको स्थानीयको भनाइ छ। लुम्बिनी प्रदेशको स्थानीय तहका पदाधिकारी तथा सदस्यहरूले पाउने सुविधासम्बन्धी कानुनमा संशोधन र एकीकरण गर्न बनेको विधेयक, २०७६ मा स्थानीय तहहरूका पदाधिकारी तथा सदस्यहरूले विभिन्न १४ शीर्षकमा पाउने सेवा सुविधा उल्लेख गरिएको छ। जसअनुसार नगरपालिकाका वडा सदस्यहरूलाई कम्तीमा पनि मासिक रूपमा ११ हजार पठाउँदै आइएको छ। बैठक भत्ता, दैनिक भ्रमण भत्ता, विदेश भ्रमण गर्दाको दैनिक भत्ता र यात्रा बीमा भने कामका आधारमा उपलब्ध गराउँदै आइएको छ। बैठकभत्तासहित अन्य शिर्षकको रकम नजोड्दा पनि सवारी इन्धनसहित काट्नै नमिल्ने शीर्षकको मासिक ११ हजार र चाडपर्ववापत वर्षको ८ हजारका दरले हुन आउने वार्षिक कुल रकम १ लाख चालिस हजार एक वडा सदस्यहरूलाई उपलब्ध गराउँदै आइएको छ। विधेयकको दफा १२ को भत्ता नपाउने महलमा कुनै पदाधिकारी वा सदस्यले आफ्नो पदबाट निलम्बित भएमा त्यस्तो निलम्बित अवधिभर र फौजदारी अभियोगमा अदालतको आदेशबमोजिम थुनामा वा कैदमा रहेमा त्यसरी थुना वा कैदमा रहेको अवधिभरका लागि निजले यस ऐनबमोजिम पाउने कुनै किसिमको सुविधा भत्ता पाउने छैन भन्ने उल्लेख छ। तर, कुनै पदाधिकारी वा सदस्य व्यक्तिगत काममा लामो समयसम्म आफ्नो पालिका वा वडामा नआउने र विदेश जाँदा उनीहरूले पाउने सेवा सुविधाको रकम के हुने ? भन्ने उल्लेख नहुँदा समस्या भएको कर्मचारीहरूले बताएका छन्। पदाधिकारी वा सदस्यहरू कति बैठकमा नआएमा सेवा सुविधा नपाउनेलगायतका विषय ऐनमा समेटिएको भए त्यसैको आधारमा सेवा सुविधा दिन सहज हुने कर्मचारीहरूको भनाइ छ।"
नीति तथा कार्यक्रममाथिको छलफलका क्रममा विपक्षी दलका सांसदले गालीगलौजको भाषा बोले : प्रधानमन्त्री ओली,"काठमाडौं : प्रधानमन्त्री केपी शर्मा ओलीले नीति तथा कार्यक्रममाथिको छलफलका क्रममा विपक्षी दलका सांसदले गालीगलौजको भाषा बोलेको बताएका छन्। आइतबार प्रतिनिधिसभा बैठकमा सरकारको नीति तथा कार्यक्रममाथिको छलफलका क्रममा उठेका प्रश्नको जवाफ दिँदै उनले यस्तो बताएका हुन्। प्रधानमन्त्री ओलीले दलहरुबीचको स्वस्थ प्रतिस्पर्धा, आपसी संवाद, सहकार्य र सहअस्तित्वको नीतिमा राजनीतिक स्थायित्वलाई निरन्तरता दिँदै नीतिगत स्थिरता सुनिश्चित गर्ने प्रयास जारी रहने बताए।"
अघिल्लो सरकारले लिएका राम्रा नीति तथा कार्यक्रमलाई निरन्तरता दिएका छौँ : प्रधानमन्त्री ओली,काठमाडौं : प्रधानमन्त्री केपी शर्मा ओलीले अघिल्लो सरकारले लिएका राम्रा नीति तथा कार्यक्रमलाई निरन्तरता दिएको बताएका छन्। आइतबार प्रतिनिधिसभामा नीति तथा कार्यक्रममाथिको छलफलमा उठेका प्रश्नको जवाफ दिँदै उनले सरकार असीमित उत्तराधिकारी संस्था भएकाले अघिल्लो सरकारले लिएका राम्रा नीति तथा कार्यक्रमलाई निरन्तरता दिएको बताएका हुन्। नीति तथा कार्यक्रममा दोहोरिएको वा छुटेको नीति तथा कार्यक्रमबारे सांसदहरूले प्रश्न उठाएका थिए। सांसदहरूको प्रश्नको जवाफमा उनले हटाइएका नराम्रा कार्यक्रम पनि सुधार गर्दै जाने बताए।
नेपालले आज श्रीलंकासँग खेल्दै,"काठमाडौं : साफ यू१९ च्याम्पियनसिपमा नेपालले आज श्रीलंकासँग खेल्दैछ। समूह बीमा रहेको नेपालले आज प्रतियोगिताको पहिलो खेल भारतको युपीस्थित गोल्डेन जुब्ली स्टेडियममा खेल्नेछ। खेल नेपाली समयानुसार ७ः४५ मा सुरु हुनेछ। राम थापाको कप्तानीमा रहेको यस टिमले आज श्रीलंकालाई हराएमा १ खेल अगावै सेमिफाइनलमा स्थान पक्का गर्नेछ। समूह बी अन्तर्गतको पहिलो खेलमा घरेलु टिम भारतले श्रीलंकालाई ८० ले पराजित गरिसकेको छ। नेपाली यू१९ टिम गोलकिपर : भक्त बहादुर परियार, उपेन्द्र ल्वागुन, विशेष बानिया डिफेन्डर : रोशन तामाङ, रोहन मोक्तान, प्रशान्त मोक्तान, कुशाहाङ नेम्बाङ, मदन पौडेल, राम थापा, विजय उर्बा, सिद्धान्त खड्का मिडफिल्डर : कृष्ण बहादुर आले, कृष्ण थापा मगर, सरोज दर्लामी, लछु थापा, सबिन कुमारी लुन्गेली मगर, रञ्जित लामा, सुबाश बम, विज्ञान खड्का फरवार्ड : पवन पाख्रिन, धरब्रेन्द्र कुँवर, सुजन डंगोल, प्रसुन तामाङ"
हङकङमा प्रेमील जोडीको अविरल माया,"हङकङ : भद्रकला आङ्बुहाङ राई गीतकारमा स्थापित नाम हो। दर्जनौं गीतका शब्दमा उनले मानव प्रेमका अवयवहरूलाई उतारेकी छिन्। कहिले सुख, दुःख त कहिले प्रेमका भाव गीतमा उत्कृष्ट संगीतसँगै प्रस्तुत गरेकै कारण उनका दुई दर्जन बढि गीतहरू सुपरहिट बनेका छन्। भद्रकलाले रचना गरेका मैले मायाले दिएको चिनो, एक्लोपन, बाध्यताले, तिम्रो यादमा लगायत चर्चित छन्। उनले एकल गीत संग्रह अजम्बरी बजारमा ल्याइसकेकी छिन्। गायक राजेशपायल राई, दीपक लिम्बु, प्रमोद खरेल, अञ्जु पन्त, आस्था राउत, रजिना रिमाल लगायत चर्चित गायक गायिकाको आवाजमा उनका शब्द रेकर्डिङ भइसकेका छन्। भद्रकलाले गीत मात्र लेख्ने हैन, उत्कृष्ट संगीत र गायनसँगै भिडियो निर्माणमा पनि उत्तिकै चर्चा कमाएकी छिन। उनको गीतको भिडियोमा चर्चित कलाकारहरू रेश मरहठ्ठा, झरना थापा, केकी अधिकारी लगायत फिर्चड भइसकेका छन्। भद्रकलाले भर्खरै मात्र एउटा गीतको भिडियो सार्वजनिक गरेकी छिन, अविरल माया। ठूलो लगानी, व्यावसायिक टिमले तीन दिन लगाएर उत्कृष्ट भिडियो सार्वजनिक गरेका छन्। भिडियोमा उनले श्रीमान प्रकाश राई र दीपा सुहाङ् लिम्बुलाई प्रस्तुत गरेकी छिन्। आफ्नो प्रेमील शब्दमा आफ्नै श्रीमानले रोमान्स गरेको हेर्न सक्नुहुन्छ ? भद्रकला भन्छिन् मेरो शब्दको भाव सबैभन्दा धेरै उहाँले नै बुझ्नु हुन्छ। अभिनयमा सोख भएका प्रकाशले पनि भद्रकलाद्वारा लिखित ३ वटा भिडियोमा अभिनय गरिसकेका छन्। सुरेश लामा र सविना योङहाङ लिम्बुको आवाज र सञ्जिव बराईलीको संगीतमा तयार भएको अविरल माया गीतको भिडियोलाई हङकङको शुन्दर लोकेशनमा छायाङ्कन गरिएको छ। सयौं युजिक भिडियो र चलचित्र निर्देशन गरिसकेका युवा निर्देशक युगलपोमो लिम्बुले गीतको थिमलाई प्रेमील बनाएका छन्। पोमो भन्छन्, हामीले गीतको शब्द, भावलाई लोकेशन र अभिनयमा प्रस्तुत गर्ने प्रयास गरेका छौं। फिल्मी अदाको भिडियो र संगीतमा सबैले प्रेमील भाव पाउनुहुनेछ। हङकङको प्राकृतिक र भव्य लोकेशनलाई भिडियोमा कैद गरेका सिनेमेटोग्राफर मज्जाको राई भन्छन्,बजारमा भएका सयौं भिडियो मध्ये यो विशेष छ। हामीले प्राविधिक रूपमा अत्यधिक मेहनत र भरपुर प्रयास गरेका छौ। भद्रकला आङ्बुहाङ राईको आफ्नै युट्युब च्यानलमा सार्वजनिक भिडियोलाई अनिलकुमार महर्जनले सम्पादन गरेका छन्।"
उद्योगी व्यवसायीले भोग्नुपरेका समस्याको समाधान गर्न सरकार प्रतिबद्ध छ : अर्थमन्त्री पौडेल,काठमाडौं : उपप्रधान एवं अर्थमन्त्री विष्णुप्रसाद पौडेलले उद्योगी व्यवसायीले भोग्नुपरेका समस्याहरूको समाधान गर्न सरकार प्रतिबद्ध रहेको बताएका छन्। नेपाल उद्योग वाणिज्य महासंघले आइतबार काठमाडौंमा आयोजना गरेको पूर्वबजेट छलफल कार्यक्रममा पौडेलले उद्योगी व्यवसायीले भोग्नुपरेका समस्याका बारेमा सरकार जानकार रहेको भन्दै निजी क्षेत्रसँग सहकार्य गरेर समाधान गर्न प्रतिबद्धता रहेको बताएका हुन्। उनले सरकार बनेलगतै अर्थतन्त्रमा देखिएका शिथिलतालाई अन्त्य गन ध्यान केन्द्रित गरेको र त्यसका लागि आवश्यक कानुन समेत निर्माण गरिएको जानकारी दिए। कानुन संशोधनको प्रक्रियाका साथै निजी क्षेत्रका अन्य समस्या समाधान गर्न सरकारले उच्चस्तरीय आर्थिक सुधार सुझाव आयोग गठन गरेको भन्दै पौडेलले अहिले आयोगको सुझावका आधारमा सरकार अघि बढिरहेको बताए। आयोगको सुझावहरूलाई क्रमशः कार्यान्वयन गर्न सरकार प्रतिबद्ध रहेको उनको भनाइ छ । उनले बजेटका साथै अन्य कानुनी संरचना निर्माण गरेर भएपनि अर्थतन्त्रमा देखिएका समस्या समाधान गर्ने बताए।
भारतीय वायुसेनाले भन्यो अपरेशन सिन्दूर अझै जारी छ,"काठमाडौं : भारतीय वायुसेनाले अपरेशन सिन्दूर जारी रहेको बताएको छ। सामाजिक सञ्जालमा पोस्ट गर्दै वायुसेनाले अपरेशन सिन्दूर सञ्चालन अझै पनि जारी रहेको उल्लेख गरेको हो। वायुसेनाले लेखेको छ,भारतीय वायुसेनाले अपरेशन सिन्दूरमा तोकिएको कार्य सटीकता र व्यावसायिकताका साथ सफलतापूर्वक सम्पन्न गर्यो। यो अपरेशन राष्ट्रिय उद्देश्यहरू अनुरूप सोचविचार र विवेकपूर्ण रूपमा सञ्चालन गरिएको थियो। भारतीय वायुसेनाले सबैलाई अनुमान र अप्रमाणित जानकारीको प्रसारबाट बच्न अनुरोध गरेको छ। पहलगाम आक्रमणपछि भारतले मे ६७ को मध्यरातमा पाकिस्तान र पाकिस्तान प्रशासित कश्मीरमा हवाई आक्रमण गरेको थियो। यसपछि दुवै देशले एकअर्काको सैन्य अड्डाहरूमा आक्रमण गरेका थिए। शनिबार साँझ भारत र पाकिस्तानले दुई देशबीच युद्धविरामको घोषणा गरेका छन्।"
नीति तथा कार्यक्रमको पक्षमा मतदान गर्न कांग्रेसको ह्विप जारी,काठमाडौं : नेपाली कांग्रेसले सरकारको नीति तथा कार्यक्रमको पक्षमा मतदान गर्न ह्विप जारी गरेको छ। कांग्रेस संसदीय दलका प्रमुख सचेतक श्याम कुमार घिमिरेले नीति तथा कार्यक्रमको पक्षमा मतदान गर्न पार्टीका सांसदलाई ह्विप जारी गरेका हुन्। आज प्रतिनिधिसभाको बैठकमा सरकारको वार्षिक नीति तथा कार्यक्रम निर्णायार्थ प्रस्तुत हुँदैछ। बैठकमा अनिवार्य उपस्थित भएर तटस्थ नरहन र नीति तथा कार्यक्रमको पक्षमा मतदान गर्न कांग्रेसले ह्विप जारी गरेको हो। यसअघि नेकपा एमालेले नीति तथा कार्यक्रमको पक्षमा मतदान गर्न सांसदलाई ह्विप जारी गरेको थियो।
कोवाङसारु जोड्ने पुल फेरि अलपत्र,"जोमसोम : मुस्ताङको थासाङ गाउँपालिका२ अन्तर्गत पर्ने कालीगण्डकी वारिपारीका गाउँहरू जोड्ने निर्माणाधीन सस्पेन्सन पुल निर्माण फेरि अलपत्र परेको छ। कोवाङसौरु जोड्ने सस्पेन्सन पुलको फाउन्डेसन तथा सिभिलको ७५ प्रतिशत भौतिक प्रगति हुँदा पुल निर्माणको काम विगत ५ महिनादेखि अलपत्र परेको हो। मुस्ताङको कालिगण्डकी नदीमा निर्माणाधिन (कोवाङसौरु) जोड्ने ५७० मिटर लम्बाइ र २ मिटर चौडा सस्पेन्सन पुल निर्माण २०७७ साल ३० वैशाखमा ससपेन्सन ब्रिज डिभिजन कार्यालय काठमाडौंंले ईलाइट रुविना कन्सट्रक्सन जेभीसँग ५ करोड लागतमा ठेक्का सम्झौता गरेको थियो। सुरुवाती चरणमा जोइनको मुख्य कम्पनी इलाइट कन्सट्रक्सनले (कोवाङसौरु) जोड्ने पुल बनाउने जिम्मा लिएको भए पनि रुविनाले पुलको आंशिक काम गरेर निर्माणको काम त्यसै अलपत्र पारेर छाडेको थियो। ठेक्का सम्झौताअनुसार ३० महिनाको समयावधि तोकिएको (कोवाङसौरु) जोड्ने सस्पेन्सन पुल निर्माण २०७९ साल कात्तिकसम्म सकिनुपर्ने थियो। तर, निर्माण कम्पनीले कोरोना कहर, हिमपात र प्रतिकूल मौसमको कारण देखाउँदै म्याद थप गर्दै आएको थियो। सुरुवाती जोईन कम्पनी रुविनाले निकै लामो समयसम्म (कोवाङसौरु) जोड्ने सस्पेन्सन पुलको काम अलपत्र पारेर छोडेपछि गत वर्षको फागुनदेखि जोईन पार्टनर इलाइट कन्सट्रक्सनले जिम्मा लिएको थियो। कालीगण्डकी नदीमा सस्पेन्सन पुल बनाउन इलाइट कम्पनीले प्रतिनिधिका रूपमा निकेश श्रेष्ठलाई कार्यस्थलमा खटाएको थियो। पुल निर्माणका लागि निकेश श्रेष्ठ कार्यस्थलमा फर्किए लगत्तै गत मंसिर महिनासम्म (कोवाङसौरु) जोड्ने पुलको कालिगण्डकी वारिपारी फाउन्डेसन निर्माणका साथै कालीगण्डकी नदीमा दुईवटा ६ मिटर गहिरो फाउन्डेसन निर्माणको संरचना निर्माण सकिएको छ। अहिले इलाइट कन्सट्रक्सनले खटाएका प्रतिनिधि निकेश श्रेष्ठले पुलको सिभिलको सबै काम सम्पन्न गरिसकेका छन्। तर, प्रतिनिधि श्रेष्ठलाई पुलको लाठो तान्ने र पुल फिनिसिङको काम बाँकी रहँदै गर्दा इलाइटले जिम्मेवारीमा अलग गराएको छ। प्रतिनिधि श्रेष्ठले (कोवाङसौरु) सस्पेन्सन पुलको भौतिक प्रगति ७५ प्रतिशत सम्पन्न भइसकेको बताए। पुलको सबै सिभिलको काम सकियो, अब पुल फिटिङको काम मात्रै बाँकी छ, प्रतिनिधि श्रेष्ठले भने, मैले सरासर गर्न पाएको भए अहिलेसम्म सक्किसकिन्थ्यो। तर, म अहिले पुलको कामबाट अलग भइसकेको छु। इलाइट कम्पनीले पुलको फिनिसिङको कामका लागि अर्को प्रतिनिधि खटाउने तयारी गरेको उनले बताए। मुस्ताङको थासाङ गाउँपालिका२ का वडाध्यक्ष गौतम शेरचनले कालिगण्डकी नदीमा निर्माणाधिन (कोवाङसौरु) जोड्ने सस्पेन्सन पुल निर्माणको काम ६ महिनादेखि फेरी रोकिएको जानकारी दिए। ३ वर्ष अगावै सकिनु पर्ने पुलको काम निर्माण कम्पनीको ढिलासुस्तीले गर्दा सम्पन्न हुन विलम्ब भएको वडाध्यक्ष शेरचनको भनाइ छ। कालीगण्डकी नदीमा निर्माणाधीन पुलका लागि निर्माण कम्पनी इलाइटले पुलको लाठो र स्टिलपार्ट समेत निर्माणस्थलनजिकै व्यवस्थापन गरेको भए पनि पुल फिटिङको काम अघि बढ्न नसकेको थासाङ२ सौरुका स्थानीय सोजन हिराचनले जानकारी दिए। मुस्ताङको राष्ट्रिय राजमार्ग सडकदेखि कालीगण्डकी पारीको गाउँ सौरु, सिर्खुम र कोखेठाँटी लगायतका गाउँहरू पुल बनेपछि प्रत्यक्ष लाभान्वित हुनेछन्। बर्सेनि बर्खायाममा कालिगण्डकी नदीमा जोखिम मोलेर खोला तरेर आवतजावत गर्नुपर्ने सास्ती सौरु, सिर्खुम र कोखेठाँटीका स्थानीयलाई छ। कालीगण्डकी नदीमा पुल नहुँदा कालिगण्डकी पारीका गाउँमा उत्पादन हुने कृषि उपजको बजारीकरणमा समेत समस्या पर्ने गरेको छ। बर्खायाममा कोखेठाँटी झोलुङे पुल तरेर डेढ घण्टाको यात्रा गर्दै गाउँपालिका कार्यालय, विद्यालय, स्वास्थ्य सेवा र सदरमुकाम जोमसोम आवतजावत गर्नुपर्ने बाध्यता त्यस क्षेत्रका स्थानीयको रहेको सौरु गाउँका स्थानीय सोजन हिराचनले उल्लेख गरे। कालीगण्डकी नदीमा निर्माणाधिन पुल सकिएमा डेढ घण्टाको यात्रा १५ मिनेटमै तय गर्न सकिने स्थानीय हिराचनले बताए।"
भारत र पाकिस्तानसँग मिलेर कश्मीर मुद्दाको शान्तिपूर्ण समाधान खोज्छौं : ट्रम्प,"वासिङटन डिसी : अमेरिकी राष्ट्रपति डोनाल्ड ट्रम्पले भारत र पाकिस्तानसँग मिलेर कश्मीर मुद्दाको शान्तिपूर्ण समाधान खोज्ने बताएका छन्। ट्रम्पले सामाजिक सञ्जाल प्लेटफर्म ट्रुथ सोसियलमा एक पोस्ट गर्दै उक्त कुरा बताएका हुन्। साथै युद्धविराम कायम राखेकोमा भारत र पाकिस्तानको प्रशंसा गरेका छन्। ट्रम्पले भने, 'म भारत र पाकिस्तान दुवैको नेतृत्वकर्ताप्रति गर्व गर्छु। उनीहरुले सही समयमा बुद्धि र साहस देखाएर यो द्वन्द्व रोक्ने निर्णय गरे।' युद्धविराम नभएको भए द्वन्द्वले लाखौं निर्दोष मानिसहरूको मृत्यु र ठूलो क्षति निम्त्याउने सम्भावना भएको उनले बताएका छन्। अमेरिका उक्त ऐतिहासिक निर्णयमा सहयोग गर्न सक्षम भएको उनले बताए। आफ्नो पोस्टमा उनले भारत र पाकिस्तानसँगको व्यापार बढाउने बारेमा पनि कुरा गरेका छन्। बीबीसी"
यस्तो छ नीति तथा कार्यक्रममा नयाँ समेटिएका विषयबारे प्रधानमन्त्रीको जवाफ,"काठमाडौं : प्रधानमन्त्री केपी शर्मा ओलीले नीति तथा कार्यक्रममाथि सांसदहरूले उठाएका प्रश्नको जवाफ दिएका छन्। प्रतिनिधिसभाको आज बसेको बैठकमा उनले नीति तथा कार्यक्रममाथि उठेका प्रश्नको जवाफ दिएका हुन्। प्रधानमन्त्री ओलीले अघिल्लो सरकारले लिएका राम्रा नीति तथा कार्यक्रमलाई निरन्तरता दिएको बताए। उनले नयाँ केके समेटियो भन्नेबारे पनि जानकारी दिए। प्रधानमन्त्री ओलीले अबका नयाँ परियोजनाहरू सम्भाव्यता, जोखिम मूल्यांकन, नगद प्रवाह र कानुनी सुरक्षासहितको स्पष्ट बिजनेस प्लानको आधारमा अघि बढाइने बताए। १ गत वर्षको साउन ६ गते यस सम्मानित सदनमा सम्बोधन गर्ने क्रममा मैले जहिल्यै काम भइरहेको झैँ हुने तर कहिल्यै नसकिने हाम्रो विकास निर्माणको कामका तरिकाप्रति ओर्क इन प्रोग्रेस ! भन्दै टिप्पणी गरेको थिएँ । हामीसँग रहेको सीमित स्रोत र विकासमा हामीले मार्नु परेको तीव्र फड्कोको बीचमा रहेका विरोधाभासलाई उल्लेख गरेको थिएँ । विकासनिर्माणको हाम्रो यस्तो ढाँचा, सुस्त गति र ओर्क इन प्रोग्रेस संस्कृति परिवर्तन नगरी अघि बढ्न नसकिने उल्लेख गरेको थिएँ । आफूसँग भएको सीमित स्रोत कहाँ लगानी गर्ने र त्यसबाट कस्तो परिणाम हासिल गर्ने भन्ने कुरामा हामी स्पष्ट हुनुपर्ने उल्लेख गरेको थिएँ । त्यसैले प्रस्तुत नीतिकार्यक्रममा विकास निर्माणका क्रममा देखापरेका कमी कमजोरीलाई सुधार गर्न विकासको ढाँचा, गति र संस्कृति फेर्ने प्रस्ताव नयाँ हो । यसलाई व्यवहारमा अवलम्बन गर्ने प्रतिबद्धता पनि नयाँ हो । २ जे आउँछ मजाले पचाउँछ भनेझैँ जे छ, त्यसैमा रम्ने हैन, काम लाग्ने जे छ, त्यसलाई सकेसम्म निरन्तरता दिने, जे असान्दर्भिक छ, त्यसलाई त्याग्ने नीतिमा हामी जानुपर्छ । त्यसैले, विगतमा विभिन्न सरकारद्वारा घोषणा गरिएका पूर्वाधार क्षेत्रका सबै परियोजनाको पुनः प्राथमिकीकरण गर्ने प्रस्ताव गरिएको हो । ३ थालेको काम सक्ने घोषित नीति अन्तर्गत राष्ट्रिय गौरवका आयोजनाहरूको पुनरावलोकन गर्ने, चालु परियोजनाहरूलाई आर्थिक वर्ष २०८२८३ मा सम्पन्न हुने र प्रतिनिधि सभाको यस अवधिभित्र सम्पन्न हुने गरी वर्गीकरण गरी निर्धारण गरिएको समयतालिकामा सम्पन्न गर्ने नीति नयाँ हो । निर्माणाधीन तथा निर्माण गर्नुपर्ने सबै परियोजनाका लागि आवश्यक स्रोतको आँकलन गरी सम्पन्न हुने सम्भावना नभएका परियोजना स्थगन गर्ने र त्रुटिपूर्ण परियोजना खारेज समेत गर्ने नीति नयाँ हो । ४ पूर्वाधार विकासका नयाँ परियोजना बनाउँदा सम्भाव्यता, जोखिम, र प्रतिफलको लेखाजोखा जस्ता स्टेक होल्डरको चासो र पुँजीको प्रतिबद्धता व्यक्त गर्नुअघि नगद प्रवाह, जोखिम न्यूनीकरण, र कानुनी सुरक्षा जस्ता लगानीकर्ता र ऋणदाताको चासो समेटिएको बिजनेस प्लान विकास गर्नुपर्ने नीति नयाँ हो । स्टार्टअप होस् वा आन्टरप्रीनरशीप कुनै पनि फिल्डमा उद्यमशीलता सुरु गर्दा व्यवसाय सुरू गरेदेखि बजारसम्मको चक्र अर्थात्, व्यवसायको इकोसिस्टम ख्याल गर्नुपर्ने नीति नयाँ हो । ५ उदाहरणका लागि प्रधानमन्त्री कृषि आधुनिकीकरण कार्यक्रमको पुनर्संरचना गरी व्यवसायमा आउनेलाई भूमि बैंकवित्त, उपकरण तथा अन्य इनपुट बाली बीमाको व्यवस्थापनत्यसको समर्थन मूल्य कृषि उपजको अग्रिम खरीद सम्झौता बजार व्यवस्थापन र भण्डारणको चक्र निर्माण गर्ने नीति अघि सारिएको छ। मल, विद्युत् र अन्य पुँजीगत अनुदानको पुनः व्यवस्थापन गरी स्रोतको अपव्यय हुनेबाट रोक्ने नीति नयाँ हो भन्ने माननीयहरूलाई स्पष्ट पार्न चाहन्छु । आर्थिक वृद्धिको प्रमुख संवाहकका रूपमा विकास गर्ने क्षेत्र कुन हो भन्नेमा नीति कार्यक्रममा अन्यौल छैन । कृषि तथा वन, सूचना तथा प्रविधि, पर्यटन, ऊर्जा, उद्योग र भौतिक पूर्वाधारलाई मुख्य क्षेत्र तोकिएको छ । स्टार्टअपका कार्यक्रमको फोकस विधाको हिसाबले जुनसुकै हुनसक्ने र पुस्ताको हिसाबले आजको तन्नेरी पुस्ता जेनजी पुस्तामा केन्द्रित हुने नीति अघि सारिएको छ । ६ सरकारका निकायहरूबाट सञ्चालित कार्यक्रमहरू उद्यमशीलताको विकास, उत्पादन, उत्पादकत्व र रोजगारी सिर्जनामा केन्द्रित गर्ने र तीन तहका सरकारहरू बीचको सहयोग, समन्वय र सहकार्यमा कृषिको व्यावसायीकरण र पूर्वाधार निर्माण गर्ने नीति प्रस्ताव गरिएको छ । ७ स्थानीय तहदेखि केन्द्रसम्म सरकारी सेवामा इन्टर्नलाई प्रयोग गर्ने, ८ स्नातक तहभन्दा माथिका विद्यार्थीहरूलाई विभिन्न अनुसन्धान संस्थामा आबद्ध गर्ने, ९ हप्तामा बढीमा २० घण्टा कामको न्यूनतम ज्याला निश्चित गरी कमाउँदैपढ्दैको नीति लागु गर्ने, १० सरकारी सेवामा इन्टर्नको प्रयोग, यो नीति नयाँ हो । कमाउँदैपढ्दै नारामा नयाँ हैन, ठोस योजनाको सन्दर्भमा यो पनि नयाँ हो । ११ राष्ट्रिय शैक्षिक सुधार कार्यक्रमको नयाँ मार्गचित्र तयार गर्ने र शिक्षालाई सर्वसुलभ, गुणस्तरीय र जीवन उपयोगी बनाउने नीति अघि सारिएको छ । विद्यमान शिक्षा पद्धतिलाई आधुनिक, विज्ञानप्रविधिमैत्री र अनुसन्धानअन्वेषण लक्षित बनाइनेछ । विद्यालय शिक्षामा ग्रेडिङ प्रणाली लागू गरी सुधार गर्ने नीति नयाँ हो । १२ लोग्रेडिङलाई रोजगारीमैत्री प्राविधिकव्यावसायिक शिक्षा तर्फ र उच्च ग्रेडिङलाई उच्चशिक्षा तर्फ अग्रसर गराउने प्रस्तावित नीतिले शिक्षालाई उद्यमशीलतामैत्री बनाउनेछ । श्रमक्षेत्रमा रहेको सीपयुक्त श्रमशक्तिको अभाव र सीपहीन श्रमशक्ति जगेडा रहने अवस्थाको अन्त्य गर्ने छ । यसका लागि हालको पाठ्यक्रम, सिकाइ र अध्यापन विधिमा व्यापक सुधार गरिनेछ । शिक्षक बैंक स्थापना, थिङ्क ट्याङ्क संस्थाहरुको समन्वय तथा सञ्चालन र उद्यमशीलताको माध्यमद्वारा आन्तरिक रोजगारी सिर्जना गरी आयआर्जनका अवसर वृद्धि गर्ने नीति निःसन्देह नयाँ हो । १३ विकास कार्यक्रममा सङ्घ, प्रदेश र स्थानीय तहबीच दोहोरोपन हटाउन एकीकृत परियोजना बैंक प्रणाली लागू गर्ने प्रस्तावित नीति नयाँ हो । यसबाट संविधानमा उल्लेखित संघ, प्रदेश र स्थानीय तहका साझा अधिकार सूचीका विकास कार्यक्रमहरू समन्वयात्मक रुपमा कार्यान्वयन गर्ने वातावरण बन्छ । १४ जनसङ्ख्या, भूगोल र रोगको भारको आधारमा नयाँ स्वास्थ्य प्रणालीको प्रस्तावले स्वास्थ्य सेवालाई सुलभ र पहुँचयोग्य तुल्याउने छ । यसले स्वास्थ्य पूर्वाधार विस्तारसँगै सेवा प्रदायक अस्पतालचिकित्सक, स्वास्थ्य जनशक्ति, उपकरण र सेवाग्राहीबीच रहेको असन्तुलन हटाउने छ । १५ सबै सार्वजनिक अस्पताललाई एकीकृत अनलाइन सेवामा आबद्ध गर्ने, स्वास्थ्यसम्बन्धी सबै सहायता र सहुलियतका कार्यक्रमहरूलाई एकीकृत स्वास्थ्य बीमा प्रणालीमा आबद्ध गर्ने नीतिले पुनर्संरचना गरिने स्वास्थ्य बीमा कार्यक्रमलाई दिगो बनाउने छ ।"
नीति तथा कार्यक्रममा आएका सुझावलाई समेटेर अघि बढ्छु : प्रधानमन्त्री ओली,"काठमाडौं : प्रधानमन्त्री केपी शर्मा ओलीले सरकारको नीति तथा कार्यक्रममा आएका सुझावलाई समेटेर अघि बढ्ने बताएका छन्। आइतबार प्रतिनिधिसभा बैठकमा सरकारको नीति तथा कार्यक्रममाथिको छलफलका क्रममा उठेका प्रश्नको जवाफ दिँदै उनले यस्तो बताएका हुन्। प्रधानमन्त्री ओलीले ओलीले नीति तथा कार्यक्रम पुरानो र उस्तै नभएको उल्लेख गर्दै पूर्वाधार क्षेत्रका सबै परियोजनाको पुनःप्राथमिकीकरण गरिएको जिकिर गरे। राष्ट्रिय गौरवका आयोजनाहरूको पुनरावलोकन गर्ने, चालु परियोजनालाई आर्थिक वर्ष २०८२८३ मा सम्पन्न गर्नका लागि समयतालिका तयार गर्ने सरकारको नीति रहेको उनले बताए। उनले तीन तहका सरकारबीचको सहयोग, समन्वय र सहकार्यमा कृषिको व्यावसायीकीकरण र पूर्वाधार निर्माण गर्ने नीति प्रस्ताव गरिएको जानकारी दिए। प्रधानमन्त्री ओलीले राष्ट्रिय शैक्षिक सुधार कार्यक्रमको नयाँ मार्गचित्र तयार गर्ने र शिक्षालाई सर्वसुलभ, गुणस्तरीय र जीवनोपयोगी बनाउने नीति अघि सारिएको बताए। सबै सार्वजनिक अस्पताललाई एकीकृत अनलाइन सेवामा आबद्ध गर्ने, स्वास्थ्यसम्बन्धी सबै सहायता र सहुलियतका कार्यक्रमलाई एकीकृत स्वास्थ्य बिमा प्रणालीमा आबद्ध गर्ने नीतिले पुनःसंरचना गरिने स्वास्थ्य बिमा कार्यक्रमलाई दिगो बनाउने उनले बताए।"
संविधान तथा व्यवस्थाविरुद्ध अराजक गतिविधि सुरु भयो : प्रधानमन्त्री ओली,काठमाडौं : प्रधानमन्त्री केपी शर्मा ओलीले संविधानको रक्षा र संघीय लोकतान्त्रिक गणतन्त्रात्मक शासन व्यवस्थाको सुदृढीकरण गर्न सरकार प्रतिबद्ध रहेको बताएका छन्। आइतबार प्रतिनिधिसभा बैठकमा सरकारको नीति तथा कार्यक्रममाथिको छलफलका क्रममा उठेका प्रश्नको जवाफ दिँदै उनले यस्तो बताएका हुन्। प्रधानमन्त्री ओलीले इतिहासको रछ्यानमा फालिएको सामन्ती प्रथा बिउँताउने मात्रै नभइ मिति तोकेर सिंहसानमा विराजमान गराउने भ्रम फिँजाइ संविधान तथा व्यवस्थाकाविरुद्ध हिंस्रक एवं अराजक गतिविधि सुरु भएको बताए। उनले कुनै पनि प्रकृतिका प्रतिगामीपुनरुत्थानवादी अराजक गतिविधिको प्रतिवाद कानुन बमोजिम गरिने बताए। उनले प्रतिगामी सोच कहिल्यै पुरा नहुने भन्दै धेरै बल नगर्न सुझाव दिए।
यस्तो छ नीति तथा कार्यक्रममाथि प्रधानमन्त्री ओलीको जवाफ (पूर्णपाठ),"काठमाडौं : प्रधानमन्त्री केपी शर्मा ओलीले नीति तथा कार्यक्रममाथि सांसदहरूले उठाएका प्रश्नको जवाफ दिएका छन्। प्रतिनिधिसभाको आज बसेको बैठकमा उनले नीति तथा कार्यक्रममाथि सांसदहरुले उठेका प्रश्नको जवाफ दिएका हुन्। सम्माननीय सभामुख महोदय, सम्मानीय राष्ट्रपतिज्यूूबाट बिसं २०८२ वैशाख १९ गते सङ्घीय संसदको दुवै सदनको संयुक्त बैठकलाई गर्नुभएको सम्बोधनका लागि नेपाल सरकारको तर्फबाट म सम्माननीयज्यूूप्रति हार्दिक आभार तथा धन्यवाद व्यक्त गर्दछु । सरकारको प्रस्तुत नीति तथा कार्यक्रममाथि माननीय सदस्यहरूबाट टिप्पणी र संशोधन प्रस्तावमार्फत् प्राप्त रचनात्मक सुझावका लागि धन्यवाद व्यक्त गर्दछु । अहिलेको सरकार, यो समीकरण निर्माणका मुलतः दुई उद्देश्य थिए पहिलो देशमा व्याप्त गहिरो निराशा हटाई जनतामा आशा तथा उत्साहको सञ्चार गर्ने, दोस्रो देशलाई तीव्र आर्थिक वृद्धिको दिशामा अघि बढाउने। प्रस्तुत नीति तथा कार्यक्रम यी उद्देश्य पूरा गर्नेमा केन्द्रित हुनेछन् । र, नीति कार्यक्रम १० मूल नीतिमा आधारित छन्। सभामुख महोदय, सामाजिक क्रान्ति समाजमा रहेका वर्गहरु बीचको द्वन्द्वका कारण हुन्छ । शासन कसले गर्ने र शासित को हुने भन्ने विषय आजको मुद्दा हैन, हजारौं वर्षदेखिको मानव सभ्यतासँगै जोडिएको विषय हो । स्रोत र साधन आफ्नो अधीनमा राख्ने बलशाली वर्गले जहिले पनि उत्पादनका साधनमाथि पहुँच नभएका वर्गमाथि वर्चश्व कायम गर्दै आएको छ । एउटा आर्थिक वर्गले अर्कोमाथि आफ्नो वर्चश्व कायम गरेपछि मात्र परिवर्तनका लागि हुने गरेका आन्दोलन र संघर्षहरु रोकिएका छन् । पहिले युरोपमा सामन्ती प्रणाली भत्काउने क्रान्तिको नेतृत्व श्रमजीवी वर्गको सहयोगमा पूँजीपति वर्गले गर्यो । राजा महाराजहरु या त प्रणाली स्वीकार्ने सम्झौतामा पुगे या भागेसमाप्त पारिए । त्यसपछिका परिवर्तनहरुमा श्रमजीवी वर्ग र पूँजीपति वर्ग बीचको द्वन्द्व भए, शासन व्यवस्था फेरिए यो सिलसिला चल्दै आयो । हाम्रो देशमा विचारधारका रुपमा तीनखालको प्रबृत्ति सुरुदेखि नै विद्यमान रह्यो । एकातिर वंशपरम्परामा आधारित सामन्ती प्रवृत्ति र अर्कातिर लोकतन्त्रका हिमायती अन्य २ प्रवृत्ति । पछिल्ला दुई प्रवृत्ति बीच फाटो आउँदा अघिल्लोको शासन सत्ता लम्बियो, एक हुँदा जनअपेक्षा अनुरुपको प्रणाली स्थापना हुन सक्यो । हजार वर्षभन्दा बढी समय विभिन्न नामका भुरेटाकुरे, राजारजौटाहरुले हाम्रो मुलुकको स्रोत र सम्पत्तिमाथि शोषण र जनतामाथि हुकुमी शासन चलाउँदै आए । पछिल्लो अढाइ सय वर्ष जति शाह वंशीय सामन्ती व्यवस्था मुलुकको अग्रगतिमा तगारो बन्यो । अनिर्वाचित, परिवार र वंश आधारित संस्था वा तन्त्र कायम राख्ने, परिमार्जन गर्ने वा मिल्काउने भन्ने प्रश्नलाई हामीले २०६२६३ को परिवर्तनमार्फत् निष्कर्षमा पुर्यायौं, २०७२ सालमा जारी गरिएको संविधानमार्फत् संस्थागत गर्यौं । कुनै पनि प्रकृतिका जातीय श्रेष्ठता या वंश परम्परामा आधारित पछ्यौटे प्रतिगामी प्रणालीलाई अस्वीकार गर्यौं । सङ्घीयतामा आधारित लोकतान्त्रिक गणतन्त्र स्थापना गर्यौं । अहिले यतिखेर राजनीतिक अस्थीरताका कारण सिर्जित निराशालाई क्यासगर्दै, हाम्रा बलिदान तथा शताव्दी लामो संघर्षले इतिहासको रछ्यानमा फालिएको सामन्ती प्रथा विउँताउने मात्रै हैन तिथि मिति नै तोकेर सिंहसानमा विराजमान गराउने र श्रीपेच ढल्काउने जस्ता भ्रम फिँजाइ संविधान तथा व्यवस्थाका विरुद्ध हिंस्रक एवम् अराजक गतिविधि सुरु भएको छ । प्रस्तावित नीति तथा कार्यक्रममा संविधानको रक्षा र सङ्घीय लोकतान्त्रिक गणतन्त्रात्मक शासन व्यवस्थाको सुदृढीकरण गर्ने प्रतिवद्धता छ । यसका विरुद्ध हुने कुनै पनि प्रकृतिका प्रतिगामीपुनरुत्थानवादी अराजक गतिविधिको प्रतिवाद गर्ने दृढता व्यक्त गरिएको छ । म विश्वास गर्छु जनताको वलिदान खेर जान नदिने, प्राप्त उपलब्धिको रक्षा र प्रवद्र्धन गर्ने प्रस्तुत नीतिमा यस सम्मानित सदन एक हुनेछ । सरकार निर्माणको समयमा संविधानको समीक्षा गर्ने, यसका सवल पक्षलाई सुदृढ गर्ने र कार्यान्वयनको क्रममा देखिएका कमीकमजोरी सच्याउने प्रतिवद्धता गरिएको थियो । तसर्थ, सहमतिको आधारमा संशोधनको प्रक्रिया अघि बढाउने नीतिमा सरकार प्रतिबद्ध छ । दलहरु बीचको स्वस्थ प्रतिस्पर्धा, आपसी संवाद, सहकार्य र सहअस्तित्वको नीतिमा राजनीतिक स्थायित्वलाई निरन्तरता दिँदै नीतिगत स्थिरता सुनिश्चित गर्ने हाम्रो प्रयास जारी रहने छ । सभामुख महोदय, हामी सबैलाई थाहै छ, सरकार अविच्छिन्न उत्तराधिकारवाला संस्था हो । अविच्छिन्न उत्तराधिकारवाला संस्था भएकै कारण सरकारले आफ्ना नीति सार्वजनिक गर्दा, पूर्ववर्ति सरकारले सुरु गरेका संविधान र कानुनसम्मत तर सान्दर्भिक नीति तथा कार्यक्रमलाई निरन्तरता दिन्छ, दिनुपर्छ र दिइएको पनि छ । केही माननीय सदस्यहरुका प्रस्तुत नीति कार्यक्रमउही र उस्तै भन्ने टिप्पणीलाई यसै सन्दर्भमा बुझिदिन आग्रह गर्दछु । फेरि, एउटा सरकारको ठाउँमा अर्काे सरकार निर्माण हुनु, अघिल्लो समीकरणलाई नयाँ समीकरणले विस्थापित गर्नु भनेको राजनीति र नीतिकार्यक्रमको कोर्स करेक्सन वा परिवर्तन पनि हो । फेरिएको कोर्स बमोजिम हटाइएका नीति वा कार्यक्रम हेरी माननीयहरुद्वारा सोधिने पहिलेको खै त? भन्ने प्रश्नलाई पनि यसै सन्दर्भमा लिन अनुरोध गर्दछु । नीतिले थोरै शब्दमा धेरै कुरा बोल्ने गर्छ । त्यसैले नयाँ के छ? भन्ने सन्र्दभमा नीति कार्यक्रममा प्रस्तुत केही पक्षमा सङ्क्षिप्त चर्चा गर्ने अनुमति चाहन्छु । गत वर्षको साउन ६ गते यस सम्मानित सदनमा संबोधन गर्ने क्रममा मैले जहिल्यै काम भइरहेको झैं हुने तर कहिल्यै नसकिने हाम्रो विकास निर्माणको कामका तरिकाप्रति ओर्क इन प्रोग्रेस ! भन्दै टिप्पणी गरेको थिएँ । हामीसँग रहेको सीमित स्रोत र विकासमा हामीले मार्नु परेको तीब्र फड्कोको बीचमा रहेका बिरोधाभाषलाई उल्लेख गरेको थिएँ । विकासनिर्माणको हाम्रो यस्तो ढाँचा, सुस्त गति र ओर्क इन प्रोग्रेस संस्कृति परिर्वतन नगरी अघि बढ्न नसकिने उल्लेख गरेको थिएँ । आफूसँग भएको सीमित स्रोत कहाँ लगानी गर्ने र त्यसबाट कस्तो परिणाम हासिल गर्ने भन्ने कुरामा हामी स्पष्ट हुनुपर्ने उल्लेख गरेको थिएँ । त्यसैले प्रस्तुत नीतिकार्यक्रममा विकास निर्माणका क्रममा देखापरेका कमी कमजोरीलाई सुधार गर्न विकासको ढाँचा, गति र संस्कृति फेर्ने प्रस्ताव नयाँ हो । यसलाई व्यवहारमा अवलम्बन गर्ने प्रतिवद्धता पनि नयाँ हो । जे आउँछ मजाले पचाउँछ भनेझैं जे छ, त्यसैमा रम्ने हैन, काम लाग्ने जे छ, त्यसलाई सकेसम्म निरन्तरता दिने, जे असान्दर्भिक छ, त्यसलाई त्याग्ने नीतिमा हामी जानुपर्छ । त्यसैले, विगतमा विभिन्न सरकारद्वारा घोषणा गरिएका पूर्वाधार क्षेत्रका सबै परियोजनाको पुनः प्राथमिकीकरण गर्ने प्रस्ताव गरिएको हो । थालेको काम सक्ने घोषित नीति अन्तर्गत राष्ट्रिय गौरवका आयोजनाहरुको पुनरावलोकन गर्ने, चालु परियोजनाहरुलाई आर्थिक वर्ष २०८२८३ मा सम्पन्न हुने र प्रतिनिधि सभाको यस अवधिभित्र सम्पन्न हुने गरी वर्गीकरण गरी निर्धारण गरिएको समयतालिकामा सम्पन्न गर्ने नीति नयाँ हो । निर्माणाधीन तथा निर्माण गर्नुपर्ने सबै परियोजनाका लागि आवश्यक स्रोतको आँकलन गरी सम्पन्न हुने सम्भावना नभएका परियोजना स्थगन गर्ने र त्रुटिपूर्ण परियोजना खारेज समेत गर्ने नीति नयाँ हो । पूर्वाधार विकासका नयाँ परियोजना बनाउँदा संभाव्यता, जोखिम, र प्रतिफलको लेखाजोखा जस्ता स्टेक होल्डरको चासो र पूँजीको प्रतिवद्धता व्यक्त गर्नुअघि नगद प्रवाह, जोखिम न्यूनीकरण, र कानुनी सुरक्षा जस्ता लगानीकर्ता र ऋणदाताको चासो समेटिएको बिजनेस प्लान विकास गर्नुपर्ने नीति नयाँ हो । स्टार्टअप होस् वा आन्टरप्रीनरशीप कुनै पनि फिल्डमा उद्यमशीलता सुरु गर्दा व्यवसाय सुरू गरेदेखि बजारसम्मको चक्र अर्थात्, व्यवसायको इकोसिस्टम ख्याल गर्नुपर्ने नीति नयाँ हो । उदाहरणका लागि प्रधानमन्त्री कृषि आधुनिकीकरण कार्यक्रमको पुनर्संरचना गरी व्यवसायमा आउनेलाई भूमि बैंकवित्त, उपकरण तथा अन्य इनपुट बाली बीमाको व्यवस्थापनत्यसको समर्थन मूल्य कृषि उपजको अग्रिम खरीद सम्झौता बजार व्यवस्थापन र भण्डारणको चक्र निर्माण गर्ने नीति अघि सारिएको छ। मल, विद्युत र अन्य पूँजीगत अनुदानको पुनः व्यवस्थापन गरी स्रोतको अपव्यय हुनेबाट रोक्ने नीति नयाँ हो भन्ने माननीयहरुलाई स्पष्ट पार्न चाहन्छु । आर्थिक वृद्धिको प्रमुख संवाहकका रूपमा विकास गर्ने क्षेत्र कुन हो भन्नेमा नीति कार्यक्रममा अन्यौल छैन । कृषि तथा वन, सूचना तथा प्रविधि, पर्यटन, ऊर्जा, उद्योग र भौतिक पूर्वाधारलाई मुख्य क्षेत्र तोकिएको छ । स्टार्टअपका कार्यक्रमको फोकस विधाको हिसावले जुनसुकै हुनसक्ने र पुस्ताको हिसावले आजको तन्नेरी पुस्ता जेनजी पुस्तामा केन्द्रित हुने नीति अघि सारिएको छ । सरकारका निकायहरूबाट सञ्चालित कार्यक्रमहरू उद्यमशीलताको विकास, उत्पादन, उत्पादकत्व र रोजगारी सिर्जनामा केन्द्रित गर्ने र तीन तहका सरकारहरू बीचको सहयोग, समन्वय र सहकार्यमा कृषिको व्यावसायीकरण र पूर्वाधार निर्माण गर्ने नीति प्रस्ताव गरिएको छ । स्थानीय तहदेखि केन्द्रसम्म सरकारी सेवामा इन्टर्नलाई प्रयोग गर्ने, स्नातक तहभन्दा माथिका विद्यार्थीहरुलाई विभिन्न अनुसन्धान संस्थामा आवद्ध गर्ने, हप्तामा बढीमा २० घण्टा कामको न्युनतम ज्याला निश्चित गरी कमाउँदैपढ्दैको नीति लागु गर्ने, सरकारी सेवामा इन्टर्नको प्रयोग, यो नीति नयाँ हो । कमाउँदैपढ्दै नारामा नयाँ हैन, ठोस योजनाको सन्दर्भमा यो पनि नयाँ हो । राष्ट्रिय शैक्षिक सुधार कार्यक्रमको नयाँ मार्गचित्र तयार गर्ने र शिक्षालाई सर्वसुलभ, गुणस्तरीय र जीवन उपयोगी बनाउने नीति अघि सारिएको छ । विद्यमान शिक्षा पद्दतिलाई आधुनिक, विज्ञानप्रविधिमैत्री र अनुसन्धानअन्वेषण लक्षित बनाइनेछ । विद्यालय शिक्षामा ग्रेडिङ प्रणाली लागू गरी सुधार गर्ने नीति नयाँ हो । लोगे्रडिङलाई रोजगारीमैत्री प्राविधिकव्यावसायिक शिक्षा तर्फ र उच्च ग्रेडिङलाई उच्चशिक्षा तर्फ अग्रसर गराउने प्रस्तावित नीतिले शिक्षालाई उद्यमशीलतामैत्री बनाउनेछ । श्रमक्षेत्रमा रहेको सीपयुक्त श्रमशक्तिको अभाव र सीपहीन श्रमशक्ति जगेडा रहने अवस्थाको अन्त्य गर्ने छ । यसका लागि हालको पाठ्यक्रम, सिकाइ र अध्यापन विधिमा व्यापक सुधार गरिनेछ । शिक्षक बैंक स्थापना, थिङ्क ट्याङ्क संस्थाहरुको समन्वय तथा सञ्चालन र उद्यमशीलताको माध्यमद्वारा आन्तरिक रोजगारी सिर्जना गरी आयआर्जनका अवसर वृद्धि गर्ने नीति निःसन्देह नयाँ हो । विकास कार्यक्रममा सङ्घ, प्रदेश र स्थानीय तहबीच दोहोरोपन हटाउन एकीकृत परियोजना बैंक प्रणाली लागू गर्ने प्रस्तावित नीति नयाँ हो । यसबाट संविधानमा उल्लेखित संघ, प्रदेश र स्थानीय तहका साझा अधिकार सूचीका विकास कार्यक्रमहरू समन्वयात्मक रुपमा कार्यान्वयन गर्ने वातावरण बन्छ । जनसङ्ख्या, भूगोल र रोगको भारको आधारमा नयाँ स्वास्थ्य प्रणालीको प्रस्तावले स्वास्थ्य सेवालाई सुलभ र पहुँचयोग्य तुल्याउने छ । यसले स्वास्थ्य पूर्वाधार विस्तारसँगै सेवा प्रदायक अस्पतालचिकित्सक, स्वास्थ्य जनशक्ति, उपकरण र सेवाग्राहीबीच रहेको असन्तुलन हटाउने छ । सबै सार्वजनिक अस्पताललाई एकीकृत अनलाईन सेवामा आवद्ध गर्ने, स्वास्थ्यसम्बन्धी सबै सहायता र सहुलियतका कार्यक्रमहरूलाई एकीकृत स्वास्थ्य बीमा प्रणालीमा आबद्ध गर्ने नीतिले पुनर्संरचना गरिने स्वास्थ्य बीमा कार्यक्रमलाई दीगो बनाउने छ । सभामुख महोदय, फजुल खर्च रोक्न अनावश्यक संरचना खारेज गर्ने, गाभ्ने र हस्तान्तरण गर्ने नीति प्रस्ताव गरिएको छ । सार्वजनिक सेवालाई प्रभावकारी बनाउन फेसलेस सेवाको प्रक्रियालाई विस्तार गर्न नागरिक एपलाई सेवा प्रदान गर्ने मुख्य डिजिटल उपकरणको रूपमा विकास गर्ने र सम्भव भएसम्मका सबै सेवा अनलाइन गर्ने नीति नयाँ नै हो । यसपटकको नीति तथा कार्यक्रम, उच्चस्तरीय आर्थिक सुधारसुझाव आयोगको प्रतिवेदनसहित एक दर्जन प्रतिवेदनहरुका आधारमा तयार पारिएको छ । प्रतिवेदन आफैंमा महत्वपूर्ण छन्, तिनको कार्यान्वयनले सुशासनमा महत्वपूर्ण भूमिका खेल्ने छन् भन्ने मैले विश्वास लिएको छु । हाम्रा नीतिहरु कार्यान्वयनका लागि निम्न ऐनहरु अत्यावश्यक छन्, म यस सम्मानित सदनसँग विचाराधीन विधेययकहरु शीघ्र पारित गर्न पनि विनम्र अनुरोध गर्न चाहन्छु । वैकल्पिक विकास वित्त परिचालनसम्बन्धी विधेयक संघीय निजामती सेवासम्बन्धी विधेयक नेपाल प्रहरीसम्बन्धी र सशस्त्र प्रहरी वल नेपालसम्बन्धी कानुनलाई संशोधन तथा एकीकरण गर्न बनेका विधेयक विद्यालय शिक्षा विधेयक नेपाल हवाइ सेवा प्राधिकरणको स्थापना र व्यवस्था गर्न बनेको विधेयक नेपाल नागरिक उड्डयन प्राधिकरणसम्बन्धी कानुनलाई संशोधन र एकीकरण गर्न बनेको विधेयक सरकारले राष्ट्रिय स्वाधीनता, सार्वभौमसत्ता तथा भौगोलिक अखण्डता र नेपाल राष्ट्र तथा नेपाली जनताको सर्वोपरि हितलाई केन्द्रमा राखी सुदृढ र सन्तुलित अन्तर्राष्ट्रिय सम्बन्ध विकास गर्नेछ । सभामुख महोदय, माननीयज्यूहरूले नीति तथा कार्यक्रमका केही विषयहरूमा सुझाव र संशोधन प्रस्ताव राख्नुभएको छ । कतिपय पक्षमा अस्पष्टता रहेको, कतिपय विषय दोहोरिएको तथा कतिपय विषय नसमेटिएको भनेर व्यक्त धारणालाई मेरा प्रस्तुतिले स्पष्ट पार्ने अपेक्षा गरेको छु । छलफलका क्रममा उठाइएका विषयहरू र प्रस्तुत गरिएका संशोधन प्रस्तावप्रति सरकारको ध्यानाकर्षण भएको छ । प्रस्तुत आव २०८२८३ को नीति र कार्यक्रमको कार्यान्वयनमा माननीयज्यूहरूबाट प्राप्त सुझावहरूले सरकारलाई आफ्नो गन्तव्यमा हिंड्न थप सहयोग पुग्ने पनि विश्वास लिएको छु । माननीय सदस्यहरूले उठाउनुभएका विषयहरूलाई उपलब्ध स्रोतसाधनलाई ध्यानमा राखी सरकारले प्राथमिकीकरण गर्दै आगामी दिनमा क्रमशः सम्बोधन गर्दै जाने नै छ । माननीयज्यूहरूलाई सबै क्षेत्र समेट्नेगरी सबै विषयवस्तुहरू नीति तथा कार्यक्रममा आइदिए हुन्थ्यो जस्तो लाग्नु स्वभाविक हो । यस पटकको नीति र कार्यक्रममा सबै क्षेत्रलाई समेटिएको त छ नै । त्यसमा पनि युवाहरुलाई स्टार्टअपमार्फत् उद्यमशील बनाउने, रोजगारीका अवसर सिर्जना गर्ने, विद्यार्थीलाई पढाइसँगसँगै सरकारी सेवाको इन्टर्नसिपमा प्रवेशको ढोका खोल्ने नीति पनि लिइएको पक्ष पुनः दोहर्याउन चाहन्छु । जेनजी पुस्ताका लागि विशेष स्थान र भूमिका दिएर ल्याइएको नीति तथा कार्यक्रम भएकाले यहाँहरुले यसको आकार र भाषामा परम्परा तोडिएको पाउनु हुनेछ । यसले सामाजिक सञ्जालका फेक एकाउन्टहरुमा अल्मलिएका युवाहरुलाई पनि आफ्नो भविष्य निर्माणमा नयाँ जाँगर र ऊर्जा पैदा गर्न बाटो खोल्ने छ भन्ने अपेक्षा राखेको छु । नीति तथा कार्यक्रमले संक्षिप्त र साङ्केतिक रूपमा सबै क्षेत्रलाई समेटको छ । माननीयज्यूहरूले उठाएका विषयहरू विस्तृत रूपमा बजेटमा आउने नै छन् । त्यसैले बजेट वक्तव्यमा समावेश हुने प्रकृतिका कार्यक्रमहरू यसमा उल्लेख गरिएका छैनन् । सहकारीको विद्यमान समस्या समाधान गर्ने सम्बन्धमा पनि नीति तथा कार्यक्रम प्रष्ट छ । सहकारी नीतिको पुनरावलोकन गरी नयाँ राष्ट्रिय नीति जारी गरिने र राष्ट्रिय सहकारी नियमन प्राधिकरणमार्फत् सहकारी क्षेत्रका समस्याहरू समाधान गरिने विषय उल्लेख भएको छ । समस्याग्रस्त सहकारीका साना बचतकर्तालाई तत्काल राहत उपलब्ध गराउन सहकारी नियमन प्राधिकरणमार्फत् कोष स्थापना गरिने विषय पनि नीति तथा कार्यक्रममा समेटिएका छन् । वनलाई रोजगारी, उत्पादन, राष्ट्रिय पूँजी निर्माणको स्रोत बनाउने सम्बन्धमा सामुदायिक वनको व्यवस्थापन सुदृढ गर्दै वन आधारित स्रोतको उचित उपयोग गरिने, राष्ट्रिय निकुञ्ज तथा संरक्षित वन क्षेत्रको वातावरणीय सुरक्षा सुनिश्चित गर्दै राष्ट्रिय प्राथमिकताका आयोजना सञ्चालन, एकीकृत जलाधार व्यवस्थापन लगायतका वन व्यवस्थापनसम्बन्धी कार्यक्रमहरुलाई नीति तथा कार्यक्रमले समेटेकै छ । जलवायुु परिवर्तन सम्बन्धमा माननीयज्यूहरूले उठाउनुभएको सन्दर्भममा सगरमाथा संवादमार्फत् सम्बोधन गरिने विषय नीति तथा कार्यक्रममा उल्लेख भएकै छ । नेपालको वन, जलस्रोत र हिमालहरूले विश्व तापमानलाई सन्तुलित बनाउन योगदान गरिरहेको छ । विश्वमा कार्बन उत्सर्जनका कारणबाट हिमाल जोखिममा परी महाविपद् सृजना हुने स्थितिको न्यूनीकरणका लागि निरन्तर सचेत गराउनुु आवश्यक छ । नेपालले कार्बन उत्सर्जन गर्ने मुलुकबाट उचित क्षतिपूर्ति, जलवायु वित्त र हरित वित्त प्राप्तिका लागि संवाद, बहस र पैरवी गर्ने छ । माउण्टेन इकोनोमीमा आधारित सगरमाथा संवादको अन्तर्राष्ट्रियकरण गरिने छ । भौतिक पूर्वाधार र पर्यटनको क्षेत्रमा परिणाम दिने कार्यक्रमका विषय यस नीति तथा कार्यक्रममा समेटिएका छन् । त्यसैगरी उच्च तथा दीगो आर्थिक वृद्धिका लागि भौतिक पूर्वाधारका क्षेत्रमा सार्वजनिक तथा निजी लगानीलाई प्रवद्र्धन गरिने र सुरूङमार्ग, द्रूतमार्ग र ओभर पासजस्ता आधुनिक प्रविधियुक्त पूर्वाधार निर्माणमा जोड दिइने विषय पनि उल्लेख भएकै छ । यस सरकारले तीब्र सडक विस्तारः विकास पूर्वाधारको आधार नीति लागू गरी सडक पूर्वाधारमा एशियन मापदण्ड स्तरको राष्ट्रिय राजमार्ग निर्माण, लोकमार्ग निर्माण, सडक लेन विस्तार, सुरुङमार्ग निर्माण लगायतका पूर्वाधार निर्माणमा आफूलाई केन्द्रित गरेको छ । थालनी भएका विकास आयोजना वर्षौंसम्म नसकिने विकृत स्थिति रहनु हुँदैन । यसमा छुट कसैलाई छैन । यस सरकारले आयोजनामा स्रोत सुनिश्चितता, जग्गा अधिग्रहण, रुख कटान, अवरोध, मुआब्जा, कानुनी मुद्दाजस्ता सबालमा अग्रसरता लिई विकासको गति र संस्कृति परिष्कृत गर्दै परिमार्जन गरेको छ । यसअघि मेरो नेतृत्वको सरकारले देशैभर एक निर्वाचन क्षेत्र एक रणनीतिक सडक, प्रत्येक स्थानीय तहमा सुविधासम्पन्न अस्पताल निर्माण, उत्तर दक्षिण कनेक्टिभिटिका लागि सडक विस्तार, नदी किनारमा उत्तर दक्षिण लोकमार्गका आयोजनाहरु सुरु गरेको थियो । आज मदन भण्डारी राजमार्ग, हुलाकी राजमार्ग र मध्यपहाडी लोकमार्ग निर्माणमा अभूतपूर्व काम भएका छन्। बिरोधका स्वरबीच पनि मुलुक सुरुङ मार्गको युगमा प्रवेश गरेको छ । म सरकारमा आउँदा नारायणगढबुटवल सडक नबन्ने र ठेक्का तोड्नुपर्ने अवस्थामा पुगेको थियो । निर्माण ठप्प थियो । आज सो सडकको पूर्वी र पश्चिमी दुबै खण्डमा यसै समयमा ६२ प्रतिशतभन्दा बढी काम भइसकेको छ । ४१ वटा सामान्य पुल र ७ वटा मुख्य पुलहरूको निर्माण भएका छन् । दाउन्ने खण्डमा वर्षा अगाडि नै नियमित आवतजावत हुनेगरी तीब्र गतिमा काम भइरहेको छ । हाल सो खण्डमा नागरिकले यात्रामा सास्ती भोग्नुपरेको छ । पक्कै पनि यो सास्ती धैरै दिनको हुनेछैन, केही समयको धैर्यका लागि सबैसँग अपिल गर्दछु । लामो समयसम्म अन्यौलमा रहेको बुटवलगोरुसिङ्गेचन्द्रौटा सडक निर्माणको ठेक्का सम्झौता भइसकेको छ । सरकारको नीति तथा कार्यक्रममाथि छलफल चलिरहेका बेला म किन यी सडकका नाम लिइरहेको छु ? किनभने हामीले नीति बनाउँदा तोकिएका समयमा विकास आयोजनाहरु सक्नेगरी बनाउनु पर्छ । र, यस वर्ष त्यसतर्फ हामीले ध्यान दिएको कुरा माथि पनि चर्चा गरिएको छ । माननीयज्यूहरूले रोजगारीका सम्बन्धमा उठाउनुभएको विषयमा मेरो ध्यानाकर्षण भएको छ । यस नीति तथा कार्यक्रमले देशभित्रै उद्यमशीलता विकास गरी रोजगारी सिर्जना गर्नेछ । माननीयज्यूहरुले विद्यालय क्षेत्र सुधारका सम्बन्धमा उठाउनु भएको विषयमा मैले माथि नै पर्याप्त चर्चा गरेको छु । मैले औपचारिक फोरम र अनौपचारिक ठाउँमा पनि समृद्धि र सुखका आधारहरूका विषयमा बेलाबेला भन्दै आएको छु। पछाडि परेका वर्ग, महिला, बालबालिका, ज्येष्ठ नागरिक, अपाङ्गता भएका व्यक्ति, लैङ्गिक तथा यौनिक अल्पसंख्यक, जसले आफूलाई तल परेको ठान्छ, उनीहरुको जीवनस्तरबाट समृद्धिको मापन गरिनु पर्छ, माथि रहेका, अवसरको उपभोग गरिरहेका वर्गलाई आधार बनाएर होइन। सरकारको नीति कार्यक्रमले त्यसलाई अंगालेको छ । प्रस्तुत नीति तथा कार्यक्रममाथि माननीयज्यूहरूबाट प्राप्त संशोधन प्रस्तावहरूलाई मननयोग्य सुझावका रुपमा ग्रहण गर्दै धन्यवाद दिन चाहन्छु । ती सुझावहरुलाई आगामी जेठ १५ गते यस सम्मानित संसदमा प्रस्तुत गरिने वार्षिक बजेट वक्तव्यमा समेट्ने विश्वास समेत दिलाउन चाहन्छु । धन्यवाद !"
डडेल्धुराको स्याउलेमा रिफ्रेस सेन्टर स्थापना,"डडेल्धुरा : डडेल्धुराको अमरगढी नगरपालिका१ स्याउलेमा रिफ्रेस सेन्टर स्थापना गरिएको छ। जिल्ला ट्राफिक प्रहरी कार्यालय नजिक सवारी चालक, सहचालक तथा यात्रुहरूका लागि रिफ्रेस सेन्टर स्थापना गरिएको हो। सवारी दुर्घटना न्यूनीकरण गर्ने उद्देश्यका साथ रिफ्रेस सेन्टर स्थापना गरिएको ट्राफिक प्रहरीले जनाएको छ। मादक पदार्थ, लागु औषध लगायतका कुलत सेवनगरी सवारी चलाउने चालक, ट्राफिक नियम उलङ्घन गर्ने यात्रुलाई सम्झाउनका लागि सो सेन्टर निर्माण गरिएको प्रहरीले जनाएको छ। जिल्ला प्रहरी कार्यालय डडेल्धुराका प्रमुख डिएसपी सुगन्ध श्रेष्ठले सवारी दुर्घटना न्यूनीकरणका लागि रिफ्रेस सेन्टर राखिएको जानकारी दिए।"
देश बनाउन सोचमा परिवर्तन,"मुलुकको राजनीतिक अर्थशास्त्रको कार्यशैली सत्ता प्राप्तिमा केन्द्रित हुँदै गएको छ। जुनसुकै दलले सरकारको नेतृत्व गरे पनि त्यो सरकार गठबन्धन वा समर्थनमा आधारित हुन्छ। जसका कारण स्थायित्वको गम्भीर अभाव देखिन्छ। सरकार बनाउने र भत्काउने खेल बारम्बार दोहोरिनु राजनीतिक प्रणालीको गम्भीर कमजोरी हो। यस्तो अस्थिर राजनीतिले न त दीर्घकालीन योजनाहरू बनाउन सक्छ, न त विकासको मार्गचित्र कार्यान्वयन गर्न सक्छ। सत्ता प्राप्तिको लालसामा नेताहरू एकअर्काप्रति विश्वासघात गर्न समेत पछि पर्दैनन्, जसले गर्दा जनताको हितभन्दा व्यक्तिगत तथा गुटगत स्वार्थलाई प्राथमिकता दिइन्छ। राजनीतिक परिवर्तनका नाममा नेताहरूले आआफ्ना स्वार्थअनुसार समीकरण मिलाउँछन्, तर ती समीकरणले देशको आर्थिक र सामाजिक संरचनामा सुधार ल्याउँदैनन्। नेताहरूले आफ्नो लाभका लागि शक्ति सन्तुलन परिवर्तन गर्ने, सरकार ढाल्ने र बनाउने क्रम निरन्तर दोहोरिन्छ। यस्ता कार्यहरू सत्तामोह, व्यक्तिगत महत्वाकांक्षा र शक्ति प्राप्तिको प्यासबाट प्रेरित हुन्छन्। उनीहरूमा दूरदर्शिता, नीति निर्माणमा प्रतिबद्धता, र जनताको भविष्यप्रति जिम्मेवारीको गहिरो अभाव देखिन्छ। यस्तो सोचले देशको सामूहिक विकासलाई किनारमा पुर्याएको छ।नेपालको अर्थतन्त्र पनि राजनीतिक अस्थिरतासँगै कमजोर हुँदै गएको छ। रोजगारी सिर्जनाको मामिलामा सरकार पूर्णतः असफल देखिन्छ। उत्पादनशील क्षेत्रहरूको उपेक्षा, योजना कार्यान्वयनमा ढिलासुस्ती, र समन्वयको अभावले कृषि, पर्यटन, घरेलु तथा लघु उद्योगहरू जस्ता महत्वपूर्ण क्षेत्रहरू जर्जर अवस्थामा पुगेका छन्। निजी क्षेत्रलाई सहभागिताका लागि उत्प्रेरणा दिनुको सट्टा सरकारको नीतिगत अनिश्चितता र अनावश्यक हस्तक्षेपले तिनीहरूलाई निरुत्साहित बनाएको छ। वैदेशिक लगानी आकर्षण गर्न नसक्नु, उद्योगधन्दामा नकारात्मक वातावरण हुनु र सरकारी संयन्त्रको अकुशलता नै आजको आर्थिक दुरवस्थाको मूल कारण हो। रोजगारीको खोजीमा युवायुवतीको विदेश पलायन मात्र एक सांकेतिक समस्या होइन, यो नेपालभित्रको अवसरहीनताको जीबन्त प्रमाण हो। लाखौं युवाहरू उत्पादनशील उमेरमा श्रम बेच्न बाध्य छन्, तर त्यो श्रम नेपालको हितमा नलागेर विदेशी अर्थतन्त्रको उन्नतिमा योगदान गरिरहेको छ। यस्ता युवाहरू विप्रेषण पठाएर देशलाई सास फेर्न सहयोग गरिरहेका छन्, तर उनीहरूको ज्ञान, सीप र योगदानको सदुपयोग आफ्नै मुलुकमा हुन नसक्नु दुःखद विडम्बना हो। शिक्षाको क्षेत्रमा पनि गम्भीर समस्या देखिन्छ। शिक्षालाई गुणस्तरीय बनाउनुपर्नेमा यसमा राजनीतिक हस्तक्षेप बढ्दै गएको छ। शैक्षिक संस्थाहरूमा राजनीतिक नियुक्ति, भागबन्डा र कृपावादको प्रभावले योग्यता र इमानदारीलाई विस्थापित गरेको छ। यसका कारण सिकाइको वातावरण खल्बलिएको छ, अनुसन्धानको प्रवृत्ति हराएको छ र शिक्षाको मूल उद्देश्य मुनाफामुखी धन्धामा रूपान्तरण भएको छ। विद्यालयदेखि विश्वविद्यालयसम्म पढ्ने विद्यार्थीहरूको विदेश मोह बढ्नु यसको प्रत्यक्ष परिणाम हो। नेपालमा सुशासनको अवस्था पनि निराशाजनक छ। शासन प्रणाली नै अनियमितता र अपारदर्शिताले ग्रस्त भएको छ। कानुनी व्यवस्था लचिलो बनाइएको छ, भ्रष्टाचार सामान्य बनेको छ र प्रशासनिक संयन्त्र जनताको सेवा होइन, शासकको सेवा गर्न केन्द्रित भएको छ। देशको सम्पत्ति लुट्ने प्रवृत्तिले वैधानिक संरचनामाथि नै प्रश्न उठाएको छ। शक्तिमा पुगेका व्यक्तिहरू सार्वजनिक स्रोतको मनपरी प्रयोग गरी व्यक्तिगत लाभ उठाउँछन् भने, कर्मचारीतन्त्र जीविकोपार्जनको विकल्पमा गलत बाटो रोज्न बाध्य हुन्छ। यस्तो संरचनागत विफलताले नैतिक मूल्य, उत्तरदायित्व र पारदर्शितामा गहिरो संकट ल्याएको छ। नेतृत्वको सोच, व्यवहार र शैली नै मुलुकको विकासको प्रमुख निर्धारक हुन्छ। तर, जब नेताहरू स्वयं अनैतिक, अवसरवादी र जनविरोधी कदम चाल्न पछि पर्दैनन्, तब जनताले पनि अब विकल्प खोज्न थाल्छन्। त्यसैकारण जनताले भाषण होइन, परिणाम माग्न थालेका छन्। नेतृत्व परिवर्तन मात्र समाधान होइन, आवश्यकता छ सोच र संस्कार परिवर्तनको। जसले शासन प्रणालीमा उत्तरदायित्व र पारदर्शिता सुनिश्चित गरोस्। देशको स्थायित्व, समृद्धि र सुशासन सुनिश्चित गर्न नेताहरूको सोचमा नै आमूल परिवर्तन आवश्यक छ। जबसम्म देशको नीति निर्माण शक्ति प्राप्ति र संरक्षणको आधारमा होइन, दीर्घकालीन समावेशी विकासको दर्शनमा आधारित हुँदैन, तबसम्म नेपालले स्थायित्व, समृद्धि र न्यायपूर्ण शासनको अनुभूति गर्न सक्दैन।"
जनसांख्यिक लाभ लिन ढिलाइ नगरौं,"मुलुकमा बुढ्यौली (६० वा सोभन्दा बढी उमेर समूह)को जनसंख्या निरन्तर बढिरहेको छ। राष्ट्रिय तथ्यांक कार्यालयको हालै सार्वजनिक गरेको प्रतिवेदनअनुसार विसं२१११ सालमा त देश बुढ्यौली समाजमा रूपान्तरण हुने अवस्था देखाएको छ। अर्कोतिर, बालबालिका जन्मदर घट्दो छ, युवा जनशक्ति बिदेसिएको विदेशियै छ। देशमा ज्येष्ठ नागरिकको बाहुल्यता हुने प्रतिवेदनले जनाएको छ। यसले जनसांख्यिक सन्तुलनमा समस्या पैदा मात्र गर्ने होइन, जनसांख्यिक लाभमा समेत नकारात्मक प्रभाव पार्ने निश्चित छ। यस्तो अवस्था किन आउँदैछ त ? जन्मदर र मृत्युदरमा आएको कमी र युवाको विदेश पलायन यसका प्रमुख कारण हुन्। बुढ्यौलीतर्फ समाज रूपान्तरण हुनु भनेको काम गर्ने उमेर समूहको जनसंख्या घट्दै जानु हो। आश्रित जनसंख्याको अनुपातलाई बढाउनु हो। यसबाट आवास व्यवस्था, स्वास्थ्य हेरचाह, सामाजिक सुरक्षा र आर्थिक भरणपोषणमा विशेष चुनौतीको सिर्जना हुँदैछ। किनभने, विगतमा संयुक्त परिवारको संस्कृति थियो। बुढ्यौलीमा हेरचार, स्याहारसुसार र आवश्यक प्रबन्ध परिवारबाटै हुने गथ्र्यो। तर, युवाहरू विदेश पलायनपछि ज्येष्ठ नागरिकहरू कि त एकल कि त पतिपत्नीमात्रै घरमा बसिरहेका छन्। अहिल्यै पनि कतिपय गाउँमा बुढाबुढी मात्रै भेटिन्छन्। मलामी जाने र बिरामी पर्दा अस्पतालसम्म लगिदिने युवा नहुँदाका सामाजिक समस्या दैनिकजसो सार्वजनिक भइरहेका छन्। भविष्यमा त यसले थप विकराल रूप नलेला भन्न सकिन्न। त्यस बेला राज्यकै दायित्व थपिने निश्चित छ। हुन त, बुढ्यौली उमेर समूह बढ्नुको अर्थ नेपालीको आयु दर बढ्नु हो। एकअर्थमा खुसीको विषय पनि हो। विकसित देशहरूमा आयुदर बढ्दै गएको छ। तर, फरक यत्ति हो उनीहरूले विकास र समृद्धि गरिसकेपछि यस्तो अवस्थामा पुगेका हुन्। हामी आर्थिक रूपमा कमजोर रहेकै बेला यस्तो अवस्था देखा पर्दैछ। जुन, अत्यन्तै चिन्ताको विषय हो। त्यसका लागि काम गर्न सक्ने अहिलेको जनशक्तिको व्यापक परिचालन र सदुपयोग गर्नै पर्छ। विदेशमा रहेका जनशक्तिलाई स्वदेशमै फर्काउने र यहाँ रहेको जनशक्तिलाई परिचालन गरेर देशलाई समृद्ध बनाउनै पर्छ। अन्यथा, देश अविकसित र गरिब हुने, अनि काम गर्ने जनशक्ति नहुने हो भने देशको अवस्था के होला ? कल्पना गर्दा पनि डरलाग्दो तस्बिर मात्रै अघि आउँछ। अर्कोतिर, आयु बढेपछि ७०७५ वर्षसम्म मान्छे सक्रिय नै हुन्छ। अर्थात्, यो उमेरसम्म काम गर्न सकिन्छ, मान्छे उत्पादनशील हुन्छन्। त्यसैकारण काम गर्न योग्य भएसम्म राज्यले काममा लगाउनुपर्छ। त्यसका लागि ५८ वर्षमा अवकाश दिने सरकारको नीतिमा परिवर्तनको खाँचो छ। अब, अवकाशको हद ६० वर्ष वा सोभन्दा बढी बनाउनुपर्छ। किनभने विकसित देशमा हेर्यौं भने पनि ७० वर्षसम्म पनि काम गरिरहेकै हुन्छन्। बुढ्यौली भयो भन्दैमा राज्यले भत्ता मात्रै बाँडेर पुग्दैन कि ? अशक्त, आर्थिक रूपमा विपन्न, महिला वा पछि परेका समुदायका लागि भत्ता पनि आवश्यक होला। तर, अरूलाई भने राज्यले काममा लगाएर उत्पादनमा सदुपयोग गर्ने नीति लिनुपर्छ। त्यसैकारण बुढ्यौलीउन्मुख जनसंख्या व्यवस्थापनका लागि सरकारले एकीकृत रणनीति विकास गर्नै पर्छ। युवा अर्थात् काम गर्ने जनशक्तिको व्यापक सदुपयोग गर्ने र देशलाई समृद्ध बनाउने नीति लिनैपर्छ। नत्र, त काम गर्ने मान्छे पनि नहुने, देश पनि नबन्दाको अवस्था के होला ? आजैबाट नीति निर्माता र नेतृत्वकर्ताको ध्यान जाओस्।"
"श्रमिक महिलाको माग, समान ज्यालाको ग्यारेन्टी","काठमाडौं : महोत्तरीबाट आएकी फूलोकुमारी देवी घरेलु श्रमिक हुन्। उनी गाउँमै कहिले धान काट्न त कहिले घरको काम गर्न वा खेतवारीको काम गर्न जाने गर्छिन्। काम गराएबापत उनले नगद नै ज्याला पाउने अवस्था छैन। उनले कहिले २ माना चामल त कहिले ३ किलो धान पाउने गर्छिन्। गाउँमा अन्य कामहरू नपाइने र नगद नै ज्याला दिने व्यवस्था नभएको कारण उनले सीमित चामल वा धानसँग पसिना साट्न बाध्य छन्। घरेलु महिला श्रमिकले मधेसका जिल्लामा भोग्नुपर्ने विभेद र ज्याला नै नपाएका कथा उनले भन्दै थिइन्, घरमा काम परेर बोलाउँछन्, ज्यालाको त कुरै हुँदैन। कहिले उनीहरूकै घरमा बाँकी रहेको बासीभात दिएर समेत पठाउने समुदाय छन्। यस्तै समस्या बताउँदै थिइन् सिराहकी कृषि श्रमिक सोनिया सदाले पनि।  मकवानपुरकी विमला राई निर्माण कार्यमा सक्रिय छन्। घर तथा अन्य भौतिक संरचना निर्माण हुने ठाउँमा ढुंगा माटो बोक्ने, सिमेन्टका बोरा उचाल्ने तथा ढलानको घोल बनाउने काम गर्छिन्। उनी भन्छिन्, काम महिला पुरुष दुवैले बराबर नै गर्छन्। तर ठेकेदारले ज्याला दिने बेलामा महिलालाई विभेद गर्छन्। काम समान भएपछि ज्याला पनि समान हुनुपर्ने उनको तर्क छ।  पर्सा जिल्लाबाट श्रममन्त्री भेट्न राजधानी आएकी अमना खातुन कृषि श्रमिक हुन्। उनले पनि कृषिमा काम गरेबापत उचित ज्याला पाउँदिनन्। काम र ज्यालाको कुनै टुंगो हुँदैन। बिरामी पर्दा भौकै बस्नुपर्ने बाध्यता छ। कृषिमा नै काम गर्ने पुरुषको तुलनामा उनले निकै कम मात्रै ज्याला बुझ्ने गर्छिन्। उनको आग्रह छ, समान ज्याला बनोस्। स्वास्थ्य बिमा लागु गरिदिऊन्।  धादिङकी संगीता चेपाङ क्याटरिङको काम गर्छिन्। विभिन्न पूजाआजा, विहे ब्रतबन्धका पार्टी तथा भोजमा किचनमा काम गर्न जानु उनको जिम्मेवारी हो। उनले पनि महिला पुरुषको समान ज्याला, कामको निश्चित समय तथा स्वास्थ विमालगायतको माग राखेकी थिइन्। अनौपचारिक श्रम क्षेत्रमा काम गर्ने श्रमिक महिलाहरूको समूहले श्रम तथा रोजगारमन्त्री शरदसिंह भण्डारीसँग समान ज्यालाको माग गरेका छन्। श्रममन्त्री भण्डारी र श्रमिक महिलाबीच काठमाडौंंमा भेटवार्ता भएको थियो। भेटघाटका क्रममा उनीहरूले अनौपचारिक श्रेत्रमा काम गर्ने महिला श्रमिकहरूले असुरक्षित तरिकाले असमान ज्यालामा काम गर्नुपरेको बाध्यता सुनाएका थिए। राजधानीमा भएको श्रमिक सम्मेलनमा अनौपचारिक श्रम क्षेत्रमा कार्यरत श्रमिक महिला प्रतिनिधिहरूको उपस्थिती थियो। जलवायु न्याय तथा मर्यादित श्रम अभियान सम्मेलनमा श्रमिकको सवालका विषयमा छलफल गरिएको थियो। छलफलका क्रममा शोषण र अन्यायबाट मुक्त हुनका लागि अनौपचारिक श्रमिकहरूको अधिकार र न्याय सुनिश्चितताका लागि माग गरिएको थियो। श्रममन्त्रीसँगको भेटघाटका क्रममा श्रमिक महिलाको प्रतिनिधिले ६ बुँदे मागपत्र बुझाएका थिए। महिला भएकै कारण श्रम तथा ज्यालामा समेत ठगिनुपरेको बताउँदै उनीहरूले हक अधिकार सुनिश्चित गर्न मन्त्री भण्डारीसमक्ष आग्रह गरे। श्रमिक महिलाको मागपत्र बुझ्दै श्रममन्त्री भण्डारीले आफू अनौपचारिक श्रम क्षेत्रमा भएको विभेद हटाउने गरी नितीगत रूपमा काम गर्न लागेको बताएका थिए। उनले श्रमिक महिलाहरूसँग भने, व्यक्तिगत समस्या भन्नुभन्दा पनि हरेक क्षेत्रमा हुने श्रमसम्बन्धी समस्यामा सांगठनिक रूपमा पहल गर्नुपर्छ। निर्माण क्षेत्रको समस्या बेग्लै छ, घरेलु श्रमिकको समस्या बेग्लै तथा कृषि मजदुर र इँटाभट्टामा काम गर्ने श्रमिकको समस्या बेग्लै छ। सरकारले सबै क्षेत्रलाई समेट्ने गरी नीतिगत पहल गरिरहेको छ। स्थानीय स्तरमा नै रोजगार दिलाउने गरी स्थानीय तहसँग छलफल गरिरहेका छौं। श्रमिक महिलाले बुझाएको मागपत्रमा भनिएको छ अनौपचारिक क्षेत्रको श्रममा संलग्न श्रमिकहरू अभै पनि पहिचानविहीन, असुरक्षित, अन्यायपूर्ण व्यवहार र शोषणको स्थितिमा छन्। अनौपचारिक क्षेत्रमा कार्यरत श्रमिकहरू बारम्बार ज्यालामा ठगिएका छन्। कहिले तोकिएको भन्दा कम ज्याला पाउने त कहिले ज्याला नै नपाएर पनि काम गर्न बाध्य छन्। श्रमिक महिलाहरूको माग थियो, सरकारले तोकिएको ज्यालासमेत हामीले पाइरहेका छैनौं र अझै महिला श्रमिकहरूले समान काम गरे तापनि पुरुषभन्दा कम ज्याला लिन बाध्य छौं। कतिपय ठाउँमा हामीले ज्यालाका नाममा अझै पनि ४५ किलो धान लिएर काम गर्न बाध्य छौं। हामी अनौपचारिक क्षेत्रका श्रमिकहरू असुरक्षित तरिकाले काम गर्न बाध्य छौं। फोहोर व्यवस्थापनस्थल, निर्माणस्थल आदिमा काम गर्दा न्यूनतम सुरक्षित सामग्री जस्तै बुट, हेल्मेट, पञ्जा आदिसमेत नपाइ ज्यान तथा स्वास्थ्य जोखिममा राखेर काम गर्न बाध्य छौं। हामी अनौपचारिक क्षेत्रका श्रमिकहरू काम गर्दागर्दै घाइते हुँदा पनि औषधि उपचारको सुनिश्चितता प्राप्त गरिरहेका छैनौं। श्रमिकको अधिकार संवैधानिक र कानुनी व्यवस्था भए पनि प्रभावकारी श्रम अनुगमन प्रणालीकाको अभावका कारण अझै हामी श्रमिकहरू विभेद, अन्याय, शोषण र असामनताको चपेटामा परिरहेका छौं। त्यसैले हामी श्रमिकका अधिकार र न्याय सुनिश्चित गर्न नीतिको प्रभावकारी कार्यान्वयन गर्न माग गर्छौँ।"
"सुडानमा हवाई आक्रमण, एउटै परिवारका १४ को मृत्यु","सुडान (एजेन्सी): सुडानको डार्फर क्षेत्रमा रहेको विस्थापितहरूको शिविरमा भएको हवाई आक्रमणमा एउटै परिवारका कम्तीमा १४ जनाको मृत्यु भएको उद्धारकर्मीहरूले जनाएका छन्। डार्फरको अबु सुक शिविरलाई लक्षित गर्दै गरिएको आक्रमणबारे स्वयंसेवकहरूले जानकारी दिएका छन्। उनीहरूले घटनाको विवरणसहित विज्ञप्ति जारी गरेका छन्। संयुक्त राष्ट्रसंघका अनुसार, डार्फरको राजधानी एलफासेर नजिकैको यो क्षेत्र अझै पनि अर्धसैनिक बल आरएसएफको नियन्त्रणमा छैन र खाद्य संकटले गम्भीर रूपमा प्रभावित छ। डार्फर क्षेत्र अफ्रिकामा द्वन्द्वका कारण विस्थापित भएका लाखौं मानिसहरूको आ श्रयस्थल बनेको छ। पछिल्लो समय नियमित सेनासँगको युद्धमा संलग्न रहेको आरएसएफले यस्ता शिविरहरूलाई निशाना बनाउन थालेको छ। अबु सुक शिविर, जो जामजाम शिविर नजिकै रहेको छ, अप्रिलमा आरएसएफले गरेको विनाशकारी आक्रमणपछि खाली भएको थियो। संयुक्त राष्ट्रसंघले यस क्षेत्रमा झन्डै १० लाख शरणार्थीहरू रहेको जानकारी दिएको छ। यो द्वन्द्व सेना प्रमुख अब्देल फताह अलबुरहान र पूर्वआरएसएफ कमान्डर मोहम्मद हमदान डाग्लोबीचको शक्ति संघर्षको रूपमा सुरु भएको हो।"
बजेटमा किसानमुखी कार्यक्रम ल्याउन माग,"तानसेन : अखिल नेपाल किसान महासंघ पाल्पाको बैठकले आगामी बजेटमा किसानमुखी कार्यक्रम ल्याउन तिन तहकै सरकारसँग माग गरेको छ। महासंघ बैठकबाट निर्माण भएको घोषणा पत्र सार्वजनिक गर्दै विभिन्न ३८ बुँदे मागहरू कार्यान्वयन गर्न ३ वटै सरकारसँग माग गरेको छ। बैठकले गरेका निर्णयहरू सार्वजनिक गर्न आयोजित पत्रकार सम्मेलनमा बोल्दै महासंघकी पाल्पा अध्यक्ष लक्ष्मी खनालले देशको समृद्धि कायम गर्न, देशमा आयआर्जन बढाउन, कृषि उत्पादनमा आत्मनिर्भर बन्न ३८ बुँदाहरू कार्यान्वयन हुनुपर्ने जोड दिइन्। पाल्पाका १० वटै पालिकाहरूले आगामी बजेटमा कृषि कार्यक्रममा जोड दिन महासंघ पाल्पाका अध्यक्ष खनालले जोड दिइन्। अखिल नेपाल किसान महासंघ पाल्पाले किसानहरूलाई पर्याप्त मात्रामा रासायनिक मलखादको व्यबस्था हुनुपर्ने, गुणस्तरीय विउ विजनको व्यवस्था घरदैलोमा गर्नुपर्ने, पाल्पाका सबै पालिकाले न्यूनतम १५ प्रतिशत बजेट कृषि क्षेत्रमा बिनियोजन गर्नुपर्ने माग गरेको छ। महासंघले स्थानीय तहबाट अर्गानिक खेतीपातीका लागि जैविकमलको व्यवस्था गरी निःशुल्क रूपमा कृषकहरू लाई वितरण गर्नुपर्ने। कृषकहरूको बाली तथा पशुको निःशुल्क रूपमा विमाको व्यवस्था गर्नुपर्ने। किसानको पहिचाल, वर्गीकरण र सूचीकरण गरी परिचयपत्रको व्यवस्था गरी सोहीअनुसार राज्यले सेवा सुविधा प्रदान गर्नुपर्ने। पाल्पाबाट उत्पादित कृषि, फलफूल तथा पशु उत्पादनहरूको उचित मूल्य तथा बजारीकरणका लागि ३ वटै सरकारबाट सहयोग हुनुपर्नेमा जोड दिएको छ। प्रत्येक वडामा संकलन केन्द्र, चिस्यान केन्द्र र विषादी परीक्षण सहितको कृषि उपज संकलन केन्द्र स्थापना गर्नुपर्ने, स्थानीय कृषि उत्पादनको लेवलिङ गरी खरिद बिक्रीमा प्राथमिकतामा राख्ने, स्थानीय तहमै माटो परीक्षण तथा उपचार हुनु पर्ने। नर्सरी तथा विउ उत्पादनको व्यवस्था स्थानीय तहमै गर्नुपर्ने माग अखिल नेपाल किसान महासंघ पाल्पाले गरेको छ। बैठकले स्थानीयतहमा कृषकहरू लाई आत्मनिर्भर हुने गरी कृषि क्रान्ति दशक घोषणा गरी नीति नियम तथा कार्यक्रम बजेट ल्याउनुपर्ने। कृषि अनुदानलाई उत्पादनको आधारमा दिने गरी नीति कार्यक्रम ल्याउनु पर्ने। कृषि उत्पादनमा वन्यजन्तुको नियन्त्रण गर्ने विधि ल्याइ कार्यान्वयन हुनुपर्ने। एक गाउँ एक उत्पादन कार्यक्रम लागु गर्नुपर्ने। कृषि भुमिमा कर छुटको व्यबस्था हुनुपर्ने। वडा वडामा कृषि प्राविधिकहरूको व्यबस्था गरी कृषकहरूको घरदैलोमा सेवा दिनुपर्ने। कृषि औजारमा ७५ प्रतिशत छुट दिनुपर्ने, रैथाने वाली प्रवद्र्धन गर्नुपर्ने लगायतका ३८ वुदे माग कार्यान्वयन गर्न जोड दिएको महासंघ पाल्पाली अध्यक्ष खनालले बताइन्।"
फिफाको नयाँ निर्णय : सन् २०३१ देखि महिला विश्वकपमा ४८ टोली,"जेनेभा (एजेन्सी): सन् २०३१ देखि सुरु हुने फिफा महिला विश्वकपमा सहभागी राष्ट्रहरूको संख्या ३२ बाट बढाएर ४८ पुर्याइने भएको छ। विश्व फुटबल नियामक संस्था फिफाले शुक्रबार सार्वजनिक वक्तव्यमार्फत उक्त निर्णय सर्वसम्मत पारित भएको जानकारी दिएको हो। फिफाका अनुसार, विश्वव्यापी रूपमा महिलाको फुटबलमा आएको उल्लेखनीय प्रगतिको कदरस्वरूप यो निर्णय लिइएको हो। यसले थप राष्ट्र र खेलाडीहरूलाई उच्चस्तरीय प्रतिस्पर्धामा सहभागी हुने अवसर प्रदान गर्नुका साथै विश्वभर महिला फुटबलमा लगानी तीव्र बनाउन मद्दत गर्ने विश्वास गरिएको छ। ४८ टोली सहभागिताको नयाँ ढाँचामा अब १२ समूह रहनेछ, जसले कुल खेल संख्या ६४ बाट बढाएर १०४ पुर्याउनेछ र प्रतियोगिता एक साता थप लम्बिनेछ। फिफा अध्यक्ष जियानी इन्फान्टिनोले भने, यो केवल थप १६ टोली खेलाउने कुरा मात्र होइन, यो निर्णयले सदस्य राष्ट्रहरूलाई समग्र रूपमा महिला फुटबल संरचना विकास गर्न प्रेरित गर्नेछ। महिला विश्वकपको सुरुआत सन् १९९१ मा १२ टोलीसहित भएको थियो। त्यसपछि सन् २०११ सम्म १६ टोलीले भाग लिए भने क्यानडा र फ्रान्समा सम्पन्न सन् २०१९ संस्करणमा २४ टोली सहभागी थिए। सन् २०२३ मा अष्ट्रेलिया र न्युजिल्यान्डद्वारा सहआयोजित प्रतियोगितामा पहिलोपटक ३२ टोली सहभागी भएका थिए। सन् २०२७ मा आगामी विश्वकप ब्राजिलमा आयोजना हुनेछ। यसैबीच, पुरुष विश्वकप पनि सन् २०२६ देखि ४८ टोलीसहित आयोजना हुँदैछ, जुन संयुक्त राज्य अमेरिका, क्यानाडा र मेक्सिकोले संयुक्त रूपमा आयोजना गर्ने छन्।"
युक्रेनलाई प्रत्यक्ष वार्तामा आउन पुटिनको आह्वान,"मस्को : रूसी राष्ट्रपति भ्लादिमिर पुटिनले युक्रेनलाई प्रत्यक्ष वार्ता गर्न आह्वान गरेका छन्। उनले मे १५ देखि ढिलाइ नगरी वार्ता सुरु गर्नुपर्ने बताएका छन्। उनले द्वन्द्वको मूल कारणहरू हटाउन र दिगो, बलियो शान्तितर्फ अघि बढ्न बलियो वार्ता गर्न चाहेको बताएका छन्। बेलायतका प्रधानमन्त्री सर केयर स्टारमर र फ्रान्सेली राष्ट्रपति इमानुएल म्याक्रोन लगायत युरोपेली नेताहरूले युक्रेनको भ्रमण गरेको र रूसलाई बिना शर्त ३० दिने युद्धविराममा सहमत हुन आग्रह गरेको केही घण्टापछि पुटिनले वार्ताका लागि युक्रेनलाई आह्वान गरेका हुन्। क्रेमलिनका प्रवक्ता दिमित्री पेस्कोभले चेतावनी दिंदै युद्धविरामको दबाब दिने प्रयास गर्नु एकदमै बेकार भएको जनाएका थिए। पुटिनले वार्ता टर्कीको सबैभन्दा ठूलो शहर इस्तानबुलमा गर्ने प्रस्ताव गरेका छन्। उनले रूस र युक्रेनले नयाँ युद्धविराममा सहमति जनाउन सक्ने सम्भावनालाई अस्वीकार नगर्ने बताएका छन्। रुसी नेताले आइतबार टर्कीका राष्ट्रपति रेसेप तैयप एर्दोगानसँग यसबारे विस्तृत छलफल गर्न जनाएका छन्।"
"समृद्ध नेपाल, सुखी नेपाली : मेरो सपनाको प्रस्तावना","मैले जीवनमा बारम्बार आफैसँग एउटै प्रश्न सोधिरहेँ मानव जातिको सबैभन्दा गहिरो आकांक्षा के हो त ? किन विद्वान्हरूले तृष्णा र भौतिक लोभ छाडेर तपस्याको बाटो रोजे ? किन उनीहरूले आफ्नो जीवन चिन्तन, मनन र संवादमा समर्पित गरे ? यी प्रश्नहरूको उत्तर खोज्दै म शास्त्रहरूको गहिराइमा डुबेँ, विश्लेषण गरेँ, मनन गरेँ, सोचेँ। मैले धेरैपटक वेदका ऋचाहरू पल्टाएँ, पुराणहरूमा गहिरिएँ, विभिन्न दर्शनहरूमा घोत्लिएँ। व्यवहारमा हामी कति लागू गर्छौं बेग्लै कुरा भयो तर हाम्रा शास्त्रहरूले अमूल्य जीवन सूत्र दिएका छन्। त्तैतिरीय उपनिषद्मा लेखिएको छ सत्यं वद, धर्मं चर। स्वाध्यायान्मा प्रमदः। सत्यं ब्रुयात् प्रियं ब्रुरूयात्। न ब्रुयात् सत्यमप्रियम्। प्रियं च नानृतं ब्रुयात्। एष धर्मः सनातनः।। अर्थात् सत्य बोल। धर्मको आचरण गर। स्वाध्यायमा कहिल्यै प्रमाद नगर। सत्य बोल, प्रिय बोल तर अप्रिय सत्य नबोल, प्रिय भए पनि असत्य नबोल। यही सनातन धर्म हो। कति सुन्दर दृष्टि ! कति गहिरो सन्देश ! कसैलाई दुःख नदिई, कसैलाई कष्ट नदिई, सत्य र प्रियताको बीच सन्तुलन राख्न सक्नु यही त हो, मानव जीवनको सबैभन्दा उच्च साधना। हाम्रा मन्त्रहरूले नै ज्ञान दिन्छन्, आशीर्वाद दिन्छन् सर्वे भवन्तु सुखिनः, सर्वे सन्तु निरामयाः। अर्थात् सबै जना सुखी होऊन्। सबै निरोगी रहून्। सबैले शुभ कुरा हेर्न पाऊन्। र, कुनै पनि व्यक्ति कहिल्यै दुःखको भागी नबनोस्। यो केवल प्रार्थना होइन, यो हाम्रा पुर्खाहरूको हजारौं वर्षको अनुभवबाट जन्मिएको जीवनदर्शन हो। उहिलेका हाम्रा पुर्खाहरूले बुझेका र उति बेलै निष्कर्षमा पुगेका थिए मानिसको सम्पूर्ण चेष्टा र प्रयासहरूको गन्तव्य अन्ततः सुख प्राप्ति नै हो। तर त्यो सुख केवल इच्छा वा कामनाबाट होइन, स्रोतसाधनहरूको सही उपयोग गरी आउने समृद्धिबाट प्राप्त हुन्छ। त्यसैले, वेदका ऋचादेखि पुराणका आख्यानसम्म, अरस्तुका तर्कदेखि बुद्धका ध्यानसम्म सबैले जीवनलाई एउटै दिशातर्फ डोर्याएका छन् समृद्धि र सुखतर्फ। चार्वाकको भौतिकवादी दृष्टिकोणदेखि अष्टावक्रको आध्यात्मिक विद्रोह सम्म, कपिल मुनिको सांख्य विश्लेषणदेखि लाओ त्से र कन्फ्युसियसको जीवनसन्तुलनसम्म म पढ्दै गएँ। सुकरातको प्रश्नचिन्तन, कान्टको नैतिकविवेक, माक्र्सको वर्गसंघर्ष, लेनिनको क्रान्ति, गान्धीको सत्याग्रह, माओको जनक्रान्ति, कौटिल्यको चातुर्यदेखि एडम स्मिथको अदृश्य हातसम्म सबै विचारधाराले सुख र समृद्धिका आआफ्ना भाष्य दिएका छन्। फ्रायडले त झन् यो यात्रालाई भित्री मनको अँध्यारो कोठासम्म पुर्याए जहाँ चाहना, पीडा र सुखको चेतनअचेतन द्वन्द्व चलिरहन्छ। जब लक्ष्य छैन, तब यात्रा केवल भौतारिन्छ। जब पुग्ने गन्तव्य छैन, तब यात्रु थकित र अलमलिएको हुन्छ। हाम्रो देश पनि लामो समयसम्म एउटा साझा सपना, साझा दिशाको अभावमा भौतारिरहेको थियो। यी सबै व्यक्ति, शास्त्र, विचार र दर्शनले जुन दिशातर्फ इसारा गर्थे त्यो एउटै केन्द्रमा आएर अडिएको थियो सुख। सबै शास्त्र र विद्वान्हरूका उक्ति र जुक्ति सबै सुख प्राप्तिमा केन्द्रित भएको देखेँ। र, मैले आफैले आफैलाई सोधें, सर्वोपरि म के चाहन्छु ? उत्तर स्पष्ट थियो हो, म पनि सुख नै खोजिरहेको छु। म सुख खोजिरहेको छु तर कहिलेकाहीँ आफैसँग सोध्छु, के म साँच्चै एक्लै सुखी हुन सक्छु ? मलाई लाग्छ, म जुन शान्तिको खोजीमा छु, त्यो केवल मेरो मनभित्र सीमित छैन। त्यो शान्ति त हरेक घरका छानाबाट, सहरका सडक र गाउँका गोठसम्म फैलिनु पर्छ। म जुन समृद्धिको कल्पना गर्छु, त्यो हरेक घरघरको आँगनमा फैलिनुपर्छ। म जुन सम्मानको चाहना राख्छु, त्यो तब मात्र अर्थपूर्ण हुन्छ, जब कसैका आँखा अपमानले झुकेको हुँदैन। मैले देखेको छु, एउटा बच्चा, जसको पेट खाली छ, आशाको सट्टा आँखा आँसुले भरिएका छन्। एक आमाको हातमा रित्तो भाँडो छ, तर मनमा डर, चिन्ता र निराशाको बादल छ। कसरी म आफैलाई सुखी भन्न सक्छु, जब मेरो समाज चिच्याइरहेको छ ? म एक्लो होइन। म परिवारको हिस्सा हुँ, चाहे त्यो संयुक्त होस् वा एकल। जब मेरो परिवार नै दुःखी छ, म कसरी सुखी हुन सक्छु ? जब मेरो समाज नै पीडामा छ, म कसरी निश्चिन्त रहन सक्छु ? त्यसैले, मैले बिस्तारै बुझ्दै गएँ, सुखको खोज केवल आफ्नो लागि होइन। सुखको खोज भनेको समाजप्रतिको जिम्मेवारी पनि हो। र, त्यो मानवीयताको गहिरो अभ्यास पनि हो। त्यसकारण यदि म सुख चाहन्छु भने मैले त समाजलाई सुखी बनाउन पो लाग्नु पर्ने रहेछ। त्यसैले, धेरै वर्षदेखि समृद्ध नेपाल, सुखी नेपाली भन्ने सपना बोकेको छु। मैले देखेको यो सपना कुनै आदर्शवादी कल्पना होइन, न त केवल राजनीतिक रणनीति। यो त मेरो भोगाइ, बोध, संघर्ष र स्वप्नहरूको संयोजन हो। यो सपना, मेरो यात्रालाई दिशा दिने मौन प्रेरणा जस्तै बनेको छ। एक हिसाबले भन्ने हो भने यो मेरो जीवनको कम्पास हो, जसले कठिन मोडहरूमा पनि मलाई बाटो देखाइरह्यो र निरन्तर सम्झाइरह्यो म किन हिँडेको छु ? कहाँ पुग्न हिँडेको छु ? म अहिले ठ्याक्कै सम्झन सक्दिनँ, मैले कहिले पहिलो पटक समृद्ध र सुखी भन्ने शब्दलाई नेपाल र नेपालीसँग ल्याएर जोडेँ। कुन दिन, कुन घडी, कुन मोडमा यी शब्दहरू मेरो मनमा आए र कसरी मिठो नारा जस्तो सुनिने गरी नेपाल र नेपालीसँग बुनिए। साँच्चै त्यो पनि म भन्न सक्दिन अहिले। हुन त यी शब्दहरू न त पहिलो पटक मैले प्रयोग गरेको हुँ न त म आफैले सिर्जना नै गरेको हुँ। विभिन्न समयका विभिन्न सन्दर्भमा धेरैले धेरै पटक प्रयोग गरिसकेका छन्। फरक यत्ति हो, यी समृद्ध र सुख शब्दलाई मैले मेरा निजी अनुभव र अनुभूतिका धागोमा आफ्नै हिसाबले नेपाल र नेपालीको आकांक्षासँग जोड्ने प्रयास गरेको छु। मलाई थाहा छ स्वतन्त्रता कति मूल्यवान् हुन्छ, जब त्यो खोसिन्छ। स्वास्थ्य कति आवश्यक हुन्छ, जब त्यो संकटमा पर्छ। भरोसा कति महत्वपूर्ण छ, जब कोही हरक्षण असुरक्षित महसुस गर्छ। सम्मान कति अमूल्य हुन्छ, जब कोही व्यक्ति वा राष्ट्र अपमानित महसुस गर्छ। समानता कति आवश्यक हुन्छ, जब भेदभावको पीडाले आत्मसम्मान रोइरहेको हुन्छ। हकअधिकार कति मूल्यवान् हुन्छ, जब मानिसले आफ्नो आवाज नै गुमाएको अनुभूति गर्छ। संघर्षका ती लामा रातहरू, जहाँ निद्राले साथ छोड्थ्यो र विचारहरूले घेरा हाल्थे। जेलका ती अँध्यारा कोठाहरू जहाँ समय स्थिर जस्तै हुन्थ्यो, तर सपनाहरू लगातार आन्दोलनमा रहन्थे। अस्पतालका ती पट्यारलाग्दा क्षणहरू जहाँ शरीर असक्त थियो, तर मनभित्रको विश्वास भने दिनप्रतिदिन अझ बलियो र गहिरो हुँदै गइरहेको थियो। मलाई के लाग्छ भने यी सबै क्षणहरू समृद्ध नेपाल, सुखी नेपाली का लागि प्रेरणाका स्रोतहरू हुन्। यी क्षणहरू मलाई रोक्न होइन, सम्झाउन आएका थिए म किन हिँडेको छु ? कहाँ पुग्न हिँडेको छु ? म सुख खोजिरहेको छु तर कहिलेकाहीँ आफैसँग सोध्छु, के म साँच्चै एक्लै सुखी हुन सक्छु ? कसरी म आफैलाई सुखी भन्न सक्छु, जब मेरो समाज चिच्याइरहेको छ ? मलाई फर्केर हेर्दा अचम्म लाग्छ, कसरी यी शब्दहरूले केही वर्षमै सिंगो देशको मुटु छोए। कसरी तिनले जनजनको अनुहारमा आशाको झिल्को ल्याए। आज यी शब्दहरू अब केवल मेरा व्यक्तिगत सपना होइनन्, यी त देशका साझा सपना बनेका छन्। समृद्ध नेपाल, सुखी नेपाली अब कोही एक नेताको आकांक्षा होइन, यो सिंगो देशको सामूहिक सपना बनेको छ जहाँ हरेक नेपाली आफूलाई देख्छ र आफ्नो भोलिलाई खोज्छ। यस्तो किन भयो होला भनेर म कहिलेकाँही आफैसँग गम्छु, मलाइ के लाग्छ भने यो देशले कहिल्यै सपना नै देख्न पाएको थिएन। देशको सपना एक हिसाबले भन्ने हो भने मुर्झाएको थियो किनकि यो थिचिएको थियो, दबिएको थियो। देशको मुर्झाएको सपनालाई समृद्ध नेपाल सुखी नेपाली ले ब्युँताइदियो। हुन त पहिले पनि सपनाहरू नभएका होइनन्, तर ती सपना, प्रायः व्यक्तिका थिए निजी स्वार्थका, शासकीय महत्वाकांक्षाका, पद र शक्तिको रक्षाका। शासक वर्गका सपनाहरू, प्रायः आफ्ना लागि वा आफ्ना वंशका लागि सीमित हुन्थे। संकीर्ण स्वार्थहरूको वरिपरि घुम्थे। उनीहरूका स्वार्थमा जनताका सपना कहिल्यै प्रतिबिम्बित भएनन्। ती सपनाहरू कहिले श्री ३ का हुन्थे त कहिले श्री ५ का। जनताको पीडा, जनताको आकांक्षा, जनताको आवश्यकता र भविष्य ती स्वार्थमा कहीँकतै अट्दैन थिए। कहीँ कतै भेटिदैन थिए। जब लक्ष्य छैन, तब यात्रा केवल भौँतारिन्छ। जब पुग्ने गन्तव्य छैन, तब यात्रु थकित र अलमलिएको हुन्छ। हाम्रो देश पनि लामो समयसम्म एउटा साझा सपना, साझा दिशाको अभावमा भौँतरिरहेको थियो। मलाई लाग्छ, खट्किएको राष्ट्रिय सपनाको अभाव समृद्ध नेपाल सुखी नेपालीले परिपूर्ति गरेको छ। मलाई लाग्छ, राजनीतिक चेतनाको हिसाबले, अर्थतन्त्रको विकासका हिसाबले, उन्नत विकास र न्यायोचित वितरण हिसाबले समृद्ध नेपाल सुखी नेपाली एक होलिस्टिक अप्रोच हो। त्यसैले छोटो समयमै यसले धेरैलाई एकाकार गर्न सकेको छ। कतिले मलाई सोध्नु हुन्छ, समृद्धि र सुख भनेको के हो ? यसमा मेरो बुझाइ साधारण छ। जब जैविक र मानवीय न्यायोचित आवश्यकताहरू सहज रूपमा उपलब्ध हुन्छन्, त्यो अवस्थालाई हामी समृद्धि भन्छौँ। यो तब मात्र सम्भव हुन्छ, जब हामी प्राकृतिक र मानव स्रोतहरूको अधिकतम सदुपयोग गरेर निर्माण, उत्पादन र विकासलाई अगाडि बढाउँछौं। यसरी प्राप्त समृद्धिमा सुरक्षा, न्याय, समानता, हकअधिकार, अवसर र सम्मान जोडिएपछि सुख प्राप्ति हुन्छ। नेपाल र नेपालीका लागि समृद्धि र सुख भनेको के हो ? यसको प्राप्ति कसरी हुन्छ भन्नेबारे म आगामी अंकहरूमा चर्चा गर्नेछु।"
महासचिव पोखरेलको प्रश्न प्रचण्डजी तपाई के बोल्दै हुनुहुन्छ ?,"काठमाडौं : नेकपा (एमाले)का महासचिव शंकर पोखरेलले विपक्षी दलका नेता तथा पूर्वप्रधानमन्त्री पुष्पकमल दाहाल प्रचण्डले सरकारबारे गरेका टिप्पणीप्रति आपत्ति जनाएका छन्। आइतबार सामाजिक सञ्जालमा पोखरेलले बोलीमा तथ्य नभइ कुण्ठा मात्रै रहेको भन्दै प्रचण्डलाई तपाई के बोल्दै हुनुहुन्छ भनेर प्रश्न गरेका छन्। प्रचण्डले सरकार डरले रुझेको बिरालो जस्तै बनेको भन्दै अभिव्यक्ति दिएपछि पोखरेलले सरकारका उपलब्धि सार्वजनिक गरेका हुन्। सरकारका उपलब्धिले गर्दा प्रचण्डमा पीडा र छटपटी बढेको पोखरेलले उल्लेख गरेका छन्। पोखरेलको नजरमा सरकारका उपलब्धि राजश्वमा उल्लेख्य वृद्धि भएको छ । विदेशी मुद्राको सञ्चिति बढेको छ । सोधनान्तर स्थितिमा उल्लेख्य बचत छ । निर्माण व्यावसायीलाई काम बापतको भुक्तानी प्रदान गरिएको छ । निर्माण ठप्प रहेका ठुला आयोजनाहरूको काममा तीव्रता आएको छ । जस्तो पोखरामुग्लिङ सडक, गैँडाकोटबुटवल सडक आदी । भूकम्प र बाढी पीडितका क्षतिग्रस्त आवास निर्माणका लागि श्रोतको व्यवस्था भएको छ । बैङ्कको तरलता वृद्धि भएको छ । ब्याजदर घटेको छ । लगानी वृद्धि हुन थालेको छ । कानुन निर्माणको कामले तीव्रता पाएको छ । कानुनी सुधारको प्रक्रियाबाट लगानी योग्य वातावरण तयार भएको छ । कानुन कार्यान्वयन गर्ने निकायले विना हस्तक्षेप काम गर्ने वातावरण तयार भएको छ । भूमि समस्याको समाधानको प्रक्रिया अघि बढेको छ । सरकारको स्थायित्वको आधार तयार भएको छ ।"
दमकमा ट्रकको ठक्करबाट स्कुटर चालकको मृत्यु,झापा : ट्रकको ठक्करबाट झापाको दमकमा स्कुटर चालकको मृत्यु भएको छ । दुर्घटनामा परी मृत्यु हुने स्कुटर चालक ताप्लेजुङ जिल्ला दोभान निवासी २२ वर्षीय अंकित लिम्बू रहेको जिल्ला प्रहरी कार्यालय झापाले जनाएको छ । गएराति अन्दाजी १०:१५ बजे दमक नगरपालिका१ स्थित रबि स्टेण्डको गेटमा बेलडाँगीबाट दमकतर्फ आउँदै गरेको ग १ ख ६४३७ नम्बरको ट्रकले फाल्गुनन्द चोकबाट बेलडाँगीतर्फ जाँदै गरेको मे ८ प ४५५८ नम्बरको स्कुटरलाई ठक्कर दिँदा चालक लिम्बूको घटनास्थलमै मृत्यु भएको थियो । मृतक लिम्बू दमक थकाली किचन घरको स्टाफ हुन् । स्कुटरको पछाडि सवार पाँचथर जिल्ला मिक्लाजुङ गाउँपालिका४ निवासी ४२ वर्षीया सृजना राई घाइते भएकी छन् । उनको अवस्था गम्भीर रहेकोले थप उपचारको लागि बीएण्डसी अस्पताल विर्तामोड पठाइएको छ । ट्रक चालक फरार रहेका छन् भने ट्रक र स्कुटर इलाका प्रहरी कार्यालय दमकले नियन्त्रणमा लिएको छ ।
खानेपानी आयोजनामा कर्णाली सरकारको ९४ करोड,सुर्खेत : कर्णालीका दुईवटा ठूला खानेपानी आयोजनामा कर्णाली प्रदेश सरकारले पनि लगानी गर्ने भएको छ। यसअघि स्थानीय र संघीय सरकारको साझेदारीमा अगाडि बढेका ती आयोजनामा प्रदेश सरकारले लगानी गर्ने भएको हो। दुवै आयोजनामा गरी प्रदेश सरकारले ९४ करोड बजेट लगानी गर्ने छ। यी आयोजनामा लगानी गर्ने गरी संघीय सरकारको तर्फबाट खानेपानी मन्त्रालय र प्रदेश सरकारको तर्फबाट जलस्रोत तथा ऊर्जा मन्त्रालयबीच सम्झौता भएको छ। सम्झौताअनुसार प्रदेश सरकारले वीरेन्द्रनगरमा सञ्चालन हुन लागेको बहुचर्चित भेरी पम्पिङ खानेपानी आयोजना निर्माणमा ८० करोड ४१ लाख रुपैयाँ लगानी गर्नेछ। यस्तै सल्यानको शारदा नगरपालिकामा सञ्चालन हुने खानेपानी आयोजनामा प्रदेश सरकारले १३ करोड ७३ लाख रुपैयाँ लगानी गर्नेछ। यी दुवै आयोजनामा गरी ९४ करोड १४ लाख बजेट लगानी गरिने प्रदेश सरकारले जनाएको छ। प्रदेश सरकारले अबका चार आर्थिक वर्षमा यो बजेट लगानी गर्ने छ। प्रदेश राजधानी वीरेन्द्रनगर र सल्यानको सदरमुकाम शारदा नगरपालिकामा हाल खानेपानीको संकट छ। यही संकट टार्न यी आयोजना अगाडि बढ्दै छन्। मुख्यमन्त्री यामलाल कँडेलले यी खानेपानी आयोजनामा प्रदेश सरकारले ९४ करोड बजेट लगानी गर्न लागेको जानकारी दिए। चार वर्षभित्र यी आयोजनाहरू निर्माण सम्पन्न भएर सञ्चालनमा आउने र यसले बढ्दो खानेपानीको अभावलाई टार्ने मुख्यमन्त्री कँडेलको भनाइ छ। खानेपानीको संकट टार्न प्रदेश सरकारले पनि लगानी गर्न लागेको भन्दै उनले यी आयोजनाहरू समयमै सम्पन्न गर्न सहजीकरण गरिने उनले जानकारी दिए। संघीय खानेपानी मन्त्रालय र प्रदेशको जलस्रोत तथा ऊर्जा मन्त्रालयबीच मंगलबार खानेपानी क्षेत्रगत सुशासन तथा पूर्वाधार सहयोग आयोजनाअन्तर्गत लागत सहभागितामा साझेदारी गर्ने सम्झौता भएको हो। वीरेन्द्रनगरमा जनसंख्या वृद्धिसँगै खानेपानीको संकट गहिरिँदै गएको छ। यही संकटको दिगो समाधानका लागि भेरी नदीको पानीलाई पम्पिङ गरेर वीरेन्द्रनगर उपत्यकामा ल्याउन लागिएको छ। भेरी नदीको पानी उपत्यकामा ल्याउन संघीय सरकार र वीरेन्द्रनगर नगरपालिकाले साझेदारीमा बजेट व्यवस्थापन गरिरहेका छन्। अब प्रदेश सरकाले पनि बजेट व्यवस्थापनमा साझेदारी गर्ने भएको हो। भेरी पम्पिङ आयोजनामा कुल ६ अर्ब रुपैयाँ खर्च हुने अनुमान गरिएको छ। यो आयोजनामा पहिलो चरणको कामका लागि गत भदौमा चिनियाँ कम्पनी सिंज्याङ टम्र्स इन्टरनेसनल इकोनोमी एन्ड टेक्निकल कोअपरेसनले जिम्मा पाएको छ। उक्त कम्पनीसँग ३ अर्ब ५ करोड ८ लाख रुपैयाँमा सम्झौता भएको भएको छ। दुई खण्डमा काम गरेर सम्पन्न हुने यो आयोजनामा केन्द्र सरकारले ८० प्रतिशत तथा प्रदेश सरकार र वीरेन्द्रनगर नगरपालिकाले गरी २० प्रतिशत लगानी जुटाउनुपर्ने छ। यस्तै सल्यानको सदरमुकाममा पनि खानेपानी संकट छ। यही संकट टार्न शारदा नगरपालिकामा वृहत खानेपानी आयोजना सञ्चालन हुँदैछ। कुल १ अर्बको लागतमा निर्माण हुन लागेको यो आयोजनामा पनि प्रदेश सरकारले लगानी गर्ने भएको हो। प्रदेश सरकारले यो आयोजनामा चार आर्थिक वर्षमा गरेर १३ करोड ७३ लाख रुपैयाँ लगानी गर्नेछ। यो आयोजनामा शारदा नगरपालिकाले पनि १३ करोड बजेट खर्च गर्ने मेयर प्रकाश भण्डारीले जानकारी दिए। उनका अनुसार बाँकी बजेट संघीय सरकारले लगानी गर्नेगरी सम्झौता भएको छ। कसरी ल्याइँदै छ भेरीको पानी ? वीरेन्द्रनगर प्रदेशको राजधानी रहेको नगरपालिका हो। तर यहाँ खानेपानीका स्रोत सीमित छन्। तर जनसंख्या दिनहुँ बढ्दो छ। यहीकारण पनि आगामी २५ वर्ष अर्थात् सन् २०५० सम्म वीरेन्द्रनगरमा वृद्धि हुनसक्ने जनसंख्यालाई खानेपानीको सहज आपूर्ति गर्ने लक्ष्यका साथ भेरी नदीको पानी पम्पिङ गरेर ल्याइँदै छ। आयोजनाको पहिलो चरणको काममा भेरीमा पानीको बहावलाई डाइभर्ट गरी नदी सतहदेखि करिब सात मिटर गहिरो दुईवटा इन्टेक निर्माण गरिने छन्। त्यसपछि इन्टेकदेखि करिब चार सय मिटरको दूरीमा पानी प्रशोधन प्रणाली निर्माण हुनेछ। यस्तै सात किलोमिटर पाइपलाइन विस्तारसँगै वीरेन्द्रनगर११ स्थित अमृतडाँडामा मुख्य रिजर्भ ट्यांकी निर्माण हुनेछन्। पहिलो चरणकै काममा ट्यांकीदेखि वीरेन्द्रनगरसम्म मुख्य पानी प्रसारण लाइन विस्तार हुनेछ। दोस्रो चरणमा वीरेन्द्रनगर उपत्यकामा पर्ने रत्न राजमार्ग र सुर्खेतजुम्ला सडकको दुवैतर्फ प्रसारण लाइन विस्तार गर्ने योजना छ। भेरीको पानी चार सय मिटर उचाइमा प्रशोधन ट्यांकीमा खसालिनेछ। त्यसपछि ट्यांकीको पानी करिब सात किलोमिटर लामो पाइपबाट अमृतडाँडामा निर्माण गरिने रिजर्भ ट्यांकीमा खसालिनेछ। ५ सय ५० मिलिमिटर प्रतिसेकेण्ड क्षमताको पानी बोक्न सक्ने पाइप अमृतडाँडामा राखेर मुख्य ट्यांकीसम्म विस्तार गरिनेछ। अमृतडाँडामा ३० लाख क्षमताका तीन वटा रिजर्भ ट्यांकी निर्माण हुनेछन्।
युद्धविराम कायम राखेकोमा ट्रम्पले गरे भारत र पाकिस्तानको प्रशंसा,"काठमाडौं : अमेरिकी राष्ट्रपति डोनाल्ड ट्रम्पले आइतबार युद्धविराम कायम राखेकोमा भारत र पाकिस्तानको प्रशंसा गरेका छन्। ट्रम्पले सामाजिक सञ्जालमा एक पोस्ट गर्दै आफू भारत र पाकिस्तानको बलियो दृढ नेतृत्वमा गर्व गर्ने बताए। उनले भने,सही समयमा बुद्धि र साहस देखाएर यो द्वन्द्व रोक्ने निर्णय गरे। द्वन्द्वले लाखौँ निर्दोष मानिसको मृत्यु र ठुलो क्षति निम्त्याउन सक्थ्यो। ट्रम्पले अमेरिकाले ऐतिहासिक निर्णयमा पुग्न मद्दत गर्न सक्षम भएकोमा पनि गर्व रहेको बताए। उनले भारत र पाकिस्तानसँगको व्यापार बढाउने पनि उल्लेख गरेका छन्। ट्रम्पले भारत र पाकिस्तानसँग मिलेर कश्मीर मुद्दाको शान्तिपूर्ण समाधान खोज्ने पनि बताए।"
रोङ्सियामा बजार विस्तार गर्न चीनले देखायो अग्रसरता,"दोलखा : दोलखाको विगु गाउँपालिका१ मा पर्ने फलाक नाका खुलाएर तिब्बतको रोङ्सियामा बजार विस्तार गर्न चीनले अग्रसरता देखाएको छ। परम्परागत व्यापारिक सम्बन्धलाई निरन्तरता दिन चीनले चासो राखेको सीमासम्बन्धी बैठकमा सहभागी भएका दोलखाका प्रमुख जिल्ला अधिकारी शिवराम गेलालले बताए। चिनियाँ पक्षले परम्परागत व्यापारलाई निरन्तरता दिन रोङ्सियामा केही भौतिक संरचनाहरू समेत तयार गरिसकेको छ। सीमाबाट ४५ मिटर हिँडेर गएपछि मात्रै गाडी चढ्न सकिन्छ। तर आर्थिक वर्षमा नै चीनले सडक निर्माण गरिसक्ने जनाएको छ। नेपाली पक्षले पनि सीमा सुरक्षा, सडक निर्माण, भन्सार कार्यालय लगायतका विषयमा चीनसमक्ष चासो राखेको प्रमुख जिल्ला अधिकारी गेलालले बताए। फलाक नाका खुला गर्न नेपाल पट्टी करिब तीन किलोमिटर सडक निर्माण र अध्यागमन, सुरक्षा बेसक्याम्प लगायतको तयारी गर्नुपर्ने देखिएको प्रमुख जिल्ला अधिकारी गेलालले बताए। नेपाल चीन भारत जोड्ने दुई सय ५० किलोमिटरको फलाक भिटामोड त्रिदेशीय मार्गको करिब दुई सय ४७ (कच्ची र पक्की गरी) किलोमिटर सडक बनिसकेको छ। अब करिब तीन किलोमिटर सडक बनेपछि चीनसँगको फलाक नाका जोडिने दोलखाका प्रमुख जिल्ला अधिकारी गेलालले बताए। सरकारले २०२५०२६ सालतिर फलाक नाकाबाट व्यापारिक कारोबार हुँदाको समयमा लामाबगरमा भन्सार कार्यालय खोलेको थियो। लामाबगरको भन्सार कार्यालय २०४४०४५ सालसम्म राम्रैसँग सञ्चालनमा रहेको थियो। अहिले भने साइनबोर्डमा मात्र सीमित रहेको छ। सडकबाट फलाक नाका जोडियो भने चीनको टिङ्ग्री जिल्लास्थित रोङसिया बजार पुगेर सहजै व्यवसाय गर्न सकिने अवस्था रहेको दोलखाको विगु गाउँपालिका१ का स्थानीय बासिन्दाहरुको भनाइ छ। फलाक नाका सुचारु गर्न सकिए नेपालचीनभारत जोड्ने सबैभन्दा छोटो त्रिदेशीय मार्ग सुनिश्चित हुने बताइएको छ।"
वैदेशिक लगानीका ठूला परियोजना पाइपलाइनमै,"काठमाडौं : २०८१ वैशाख १६ र १७ गते तेस्रो लगानी सम्मेलन गरियो। स्वदेशी र विदेशी गरी ६ अर्ब बढी लगानी भिœयाउने घोषणासाथ सम्मेलन सम्पन्न गरिएको थियो। तर, लगानी सम्मेलनको एक वर्ष बित्दा पनि सोकेस गरिएका आयोजनामा लगानीकर्ता इच्छुक देखिएनन्। लगानी बोर्ड पनि अपेक्षाअनुसार विदेशी लगानीकर्ता आकर्षित नभएको बताउँछ। तेस्रो लगानी सम्मेलनमा सोकेस गरिएका आयोजनामा लगानीकर्ता आकर्षित नभएको र सोचेअनुरूप प्रतिबद्धता आएको छैन, लगानी बोर्डका प्रवक्ता प्रद्युम्नप्रसाद उपाध्याय भन्छन्। प्रतिबद्धता नआए पनि लगानीकर्ता नेपालप्रति सकारात्मक रहेको उनको भनाइ छ। ठूला लगानीलाई आकर्षित गर्नका लागि सरकारले लगानी बोर्डको स्थापना गरेको हो। बोर्डले ६ अर्ब माथिका आयोजना र २ सय मेगावाटमाथिका जलविद्युत् आयोजनामा लगानीकर्तासँग समन्वय गरी लगानी भित्राउने वातावरण तयार गर्छ। सरकारले भूकम्पपछिको पुनर्निर्माण र पुनर्उत्थानलाई भन्दै ०७४ सालमा पहिलो लगानी सम्मेलन गरेको थियो। जसमा करिब १४ खर्बको लगानी प्रतिबद्धता गरिएको थियो। ०७६ सालमा सरकारले दोस्रो सम्मेलन गयो। जसमा करिब ३२ खर्ब रुपैयाँ प्रतिबद्धता प्राप्त भएको थियो। कोभिड महामारीपछि अर्थतन्त्रमा आएको संकुचनलाई कम गर्न र लगानी वृद्धि गर्न सरकारले ०८१ मा तेस्रो लगानी शिखर सम्मेलन आयोजना गरेको थियो। चीन र भारत सकारात्मक, अरू परियोजनामा कसको के चासो ? ६ अर्बभन्दा माथिका आयोजनामा छिमेकी मुलुक चीन र भारत लगानी गर्न तयार देखिएका छन्। उनका अनुसार तत्काल दमक क्लिन इन्डड्रस्टियल पार्क निर्माणमा चिनियाँ लगानी आउँदैछ। त्यसका लागि परियोजना विकास सम्झौता (पीडीए) को मस्यौदा तयार भइसकेको छ। केही बुँदाहरूमा अन्तिम चरणको छलफल भइरहेको बोर्डले जनाएको छ। पाँचखाल सेजमा चिनियाँ लगानीकर्ताले इच्छा देखाएका छन्। नुवाकोटमा प्रोसेसिङ जोन स्थापनाका लागि पनि चिनियाँ लगाानीकर्ताको प्रस्ताव आएको छ। यता, भारतीय लगानीकर्ताले एडिबल आयलको कम्पनी जनकपुरमा स्थापनाका लागि प्रस्ताव गरेका छन्। यस्तै, काठमाडौं उपत्यका वरपर चोभार, खुमलटार, नुवाकोट गरी आईटी पार्कको प्रस्ताव आएको छ। यस्तै, सौर्य ऊर्जाको प्रस्ताव पनि भारतबाट आएको छ। छिट्टै कार्यान्वयन जानेमा मुक्तिनाथ केवलकार रहेको छ। कास्की र पर्वतको सिमानामा पर्ने बिरेठाटिबाट मुक्तिनाथसम्म करिब ८१ किलोमिटरसम्मको यो केवलकारको वातावरणीय अध्ययनको प्रक्रियामा छ। विस्तृत आयोजना प्रतिवेदन (डीपीआर) तयार भइसकेको छ। यी आयोजनाहरू छिट्टै कार्यान्वयनको चरणमा जाने प्रवक्ता उपाध्यायले जानकारी दिए। लामो समयदेखि अड्केर बसेको पश्चिमसेती जलविद्युत् आयोजना पनि प्रक्रियामा छ। यसको अन्तिम डीपीआर तयार भइसकेको छ। यस्तै, सहायक नदीमा बन्ने जलविद्युत् आयोजना एचआर६ को फाइनल डीपीआर बुझाउने चरणमा भएको पनि बोर्ड बताउँछ। यस्तै, बर्दाघाटमा ३ सय मेगावाट बिजुली खपत गरेर रासायनिक मल कारखानामा लगानी गर्नेे सम्बन्धमा प्रस्ताव आएको छ। विदेशी लगानी सकारात्मक दिशामा अघि बढिरहेको छ। केही युनिक परियोजनाका प्रस्ताव पनि बोर्डमा आएका छन्। सिबेड माइनिङ (समुद्री सतहमा भएका खनिजहरूको उत्खनन) को प्रस्तावमाथिको छलफल सुरुवाती चरणमा रहेको छ, उपाध्यायले भने। कोरियाको रेलवे कम्पनी कोरेलले नेपालमा रेलवे बनाउन इच्छा देखाएको छ। कोरियामा रहेको नेपाली दूतावासले यसमा समन्वय गरिरहेको छ। मूर्तरूपमा कति लगानी आयो भन्ने तथ्यांक नभए पनि आयोजनाका काम धेरै अघि बढेको उनी भन्छन्। ठूलो लगानी एकैपटक नभित्रिने बोर्डका निवर्तमान प्रमुख कार्यकारी अधिकृत सुशील भट्ट बताउँछन्। पहिलो सम्मेलनदेखि आएका आशयपत्रलाई लगानीसम्म बदलिन समय लाग्ने भन्दै कति लगानी आयोभन्दा पनि विकास कसरी भइरहेको छ भने। हेर्नपर्ने भट्टको भनाइ छ। उनी बोर्डको प्रमुख कार्यकारी हुँदा नै तेस्रो लगानी सम्मेलन आयोजना भएको थियो। यस्ता सम्मेलनमा आउने लगानीकर्ताले पहिला इच्छा, आशय राख्ने र दुवै पक्षबीचको छलफल नेगोशियसन पछि प्रक्रिया अघि बढ्दै जाँदा मात्र लगानीका लागि प्रतिबद्धता गर्ने आयोजनाका काम अघि बढाउने भट्ट बताउँछन्। पुराना प्रतिबद्धतामा १ खर्ब ४१ अर्ब भित्रियो लगानी सम्मेलनको एक वर्षमा १ खर्ब ४१ अर्ब १४ करोड रुपैयाँको लगानी भित्रिएको छ। तर, यो तेस्रो लगानी सम्मेलनका क्रममा भएको प्रतिबद्धताअनुसारको लगानी आएको होइन। सम्मलेनमा सोकेस गरिएका आयोजनामा विदेशी लगानीकर्ता आकर्षित नभए पनि विदेशी लगानीको वातावरण भने बनेको बोर्डका प्रवक्ता उपाध्याय बताउँछन्। लगानी सम्मेलनपछि ६ अर्बभन्दा कमका धेरै आयोजनामा लगानी भित्रिएको बताउँदै उपाध्यायले विदेशी लगानीको प्रवृत्ति उकालो लागेको दाबी गरे। तेस्रो लगानी सम्मेलनमा प्रस्तावित ठूला आयोजना १ आयोजना विकास सम्झौता गर्न योग्य (पीडीए) र आयोजना कार्यान्वयन सम्झौता (पीआईए) का लागि योग्य चाइना नेपाल फ्रेन्डसिप इन्डष्ट्रिएल पार्क अपर मस्र्याङ्दी२ एचईपी २५० एमडब्लूपी ग्रिड कनेक्टेड सोलार प्रोजेक्ट कोहलपुर र वनगंगा डाबर नेपालको क्षमता अभिवृद्धि २ लगानीका लागि आशयपत्र (ईआईए) माग्ने दैजी औद्योगिक क्षेत्र बबरमहल प्रशासनिक प्लाजा विकास र निर्माण हाई इन्ड रिसोर्ट महादेव खोला इम्पाउन्डिङ रिजर्भयर कर्णाली चिसापानी बान्ड प्रोजेक्ट नौमुरे बहुउद्देश्य आयोजना खिम्ती ठोसे शिवालय जलाशययुक्त आयोजना हुम्ला कर्णाली जलविद्युत् आयोजना अपर चमेलिया जलविद्युत् आयोजना पाँचखाल सेज कवाडी खोला जलविद्युत् आयोजना कालीगण्डकी२ जलाशययुक्त आयोजना भारभुङ जलाशययुक्त आयोजना सुपर बूढीगण्डकी जलविद्युत् आयोजना सरकारले ऐन संशोधन गर्यो, कार्यविधिनिर्देशिका बनाएन तेस्रो लगानी सम्मेलनपूर्व सरकारले केही ऐन संशोधन गरेको थियो। सम्मेलन पूर्व नै निजी क्षेत्रले करिब ५२ ऐन तथा नियम लगानीका बाधक भएको भन्दै संशोधनका लागि आग्रह गरेका थिए। सम्मेलनका मुखमा नै आएर सरकारले अध्यादेशमार्फत केही ऐन संशोधन गयो। तर, ऐन कार्यान्वयनका लागि कार्यविधि र निर्देशिका नबन्दा लगानीको वातावरण नबनेको उद्योग मन्त्रालयकै उच्च अधिकारीहरू बताउँछन्। ऐन बने पनि कार्यविधि र निर्देशिका बन्न किन ढिलाइ भयो भनेर लगानीकर्ताहरूले प्रश्न गरिरहनुहुन्छ, उद्योग मन्त्रालयका एक उच्च अधिकारीले भने, सरकारी निकायबीच समन्वय नहुँदा यो काममा ढिलाइ भइरहेको छ। केही कार्यविधिनिर्देशिका बनेको र केही बन्ने मस्यौदाको चरणमा रहेको बोर्डका प्रवक्ता उपाध्याय बताए। यसमा बोर्डका कारणले मात्रभन्दा पनि सरकारका अन्य निकायको पनि उत्तिकै भूमिका रहेको छ, उनले भने। लगानी बोर्ड स्वयत्त संस्था नहुँदा र सबै निर्णयका लागि प्रधानमन्त्री कार्यलयको भर पर्नुपर्ने अवस्थाले पनि अप्ठ्यारो परेको उनी सुनाउँछन्। बोर्डले एक प्रकारको मूल्यांकन गरेको हुन्छ, अन्य निकायमा पुग्दा त्यो नबुझ्ने अवस्था छ। यसले पनि ऐनका कार्यविधि, नियमावली बनाउने काम लम्बिरहेको छ, उपाध्यायले प्रष्ट्याए। नीतिगत, कानुनी, संरचनागत, प्रक्रियागत सुधार गरे पनि लगानीका लागि एकचरणको व्यवहार सुधार्न आवश्यक रहेको पूर्वप्रमुख कार्यकारी भट्ट औंल्याउँछन्। व्यवहार भनेको सरलीकृत र प्रभावकारी रूपमा काम गर्न पर्ने र सुधारलाई नियमित प्रक्रियामा अघि बढाउन पर्ने उनको भनाइ छ। यहाँ भएका साना तथा मझौला उद्योगसँगै ठूला उद्योगका पाइपलाइनमा भएका आयोजनाहरूलाई एउटा चरणबाट अर्को चरणमा सरल र समयमा नै पुयाउन सक्यौं भने पनि यसले बजारमा हाम्रो विश्वसनियता बढ्छ, भट्टले भने। आयोजना भएका विभिन्न लगानी सम्मेलनबाट के गर्नु छ र किन गर्नुछ स्पष्ट भइसकेकोले अब कहिलेसम्म गर्ने र कसरी गर्ने भन्ने पाटोमा अन्तर्राष्ट्रिय अभ्यासहरूबाट सिक्न जरुरी रहेको उनी बताउँछन्। तेस्रो लगानी सम्मेलन पूर्व सरकारले संशोधन गरेका ऐनहरूः भूमिसम्बन्धी ऐन, राष्ट्रिय निकुञ्ज तथा वन्यजन्तु संरक्षण ऐन, जग्गा प्राप्ति ऐन, विद्युतीय (इलेक्ट्रोनिक) कारोबार ऐन विशेष आर्थिक क्षेत्र ऐन, विदेशी लगानी तथा प्रविधि हस्तान्तरण ऐन, सार्वजनिकनिजी साझेदारी तथा लगानी ऐन, वन ऐन औद्योगिक व्यवसाय ऐन, विज्ञापन(नियमन गर्ने) ऐन, ठूला विदेशी लगानीमा खैरोसूचीले पनि पार्न सक्छ असर नेपाल सम्पत्ति शुद्धीकरण तथा आतंकवादी लगानीको जोखिमपूर्ण खैरो सूची (ग्रे लिस्ट)मा पयो। एफएटीएफले आपराधिक (गैरकानुनी) गतिविधिबाट आर्जित सम्पत्ति (कालो धन) लाई कानुनी धन बनाउनबाट रोक्ने अन्तर्राष्ट्रिय सहकार्यमा सघाउन चालेका कदमका आधारमा उच्च जोखिम भएका मुलुकलाई ग्रे लिस्ट र ब्ल्याकलिस्ट (खैरो सूची र कालोसूची) मा राख्छ। फ्रान्सको पेरिसमा सम्पन्न वित्तीय कारबाही कार्यदल (एफएटीएफ) को बैठकले नेपाललाई दोस्रो पटक खैरो सूचीमा राखेको हो। एफएटीएफले ग्रे लिस्टबाट बाहिर आउन भने नेपाललाई कार्ययोजना दिएको छ। एफएटीएफले कार्ययोजना कार्यान्वयनका लागि सन् २०२७ को जनवरीसम्मको समय दिएको छ। नेपाल सन् २०१० मा पनि ग्रे लिस्टमा परेको थियो। सन् २०१४ मा ग्रे लिस्टबाट बाहिरिएको थियो। ग्रे लिस्टमा पर्ने बित्तिकै विदेशी लगानी भित्रिन ठप्प नै हुने भन्ने नभएको बोर्डका प्रवक्ता उपाध्याय बताउँछन्। तर, लगानीकर्ताको मानसिकतामा भने ग्रे लिस्टले केही शंका उब्जाउन सक्ने उनि बताउँछन्। सरकारले यसमा ध्यान पुर्याउन भने जरुरी रहेको उनको तर्क छ।"
"एयरपोर्टमा गाईभैँसी, धावनमार्गमा ट्रक र ट्र्याक्टर","गोरखा : कुनै पनि विमानस्थलमा जहाजको आवागमन हुन्छ। यात्रुको ओहोरदोहोर चल्छ। तर, गोरखाको पालुङटार विमानस्थलमा भने जहाज हैन, गाईगोरु, भैंसी र राँगाहरू बग्रेल्ती बसिरहेका, चरिरहेका, जुधिरहेका, खेलिरहेका हुन्छन्। धावनमार्गमा जहाज होइन, ट्रक, ट्र्याक्टर, बस, जिपलगायतका सवारी साधनहरूको लावा लस्कर कुदिरहेका हुन्छन्। स्थानीय अनिल थपलियाका अनुसार विमानस्थल स्तरोन्नति गर्न, घेराबार गर्न र धावनमार्गलाई चुस्तदुरुस्त राख्न २०७७ सालमा ३ करोड बजेट आएको थियो। काष्ठमण्डप कन्स्ट्रक्सन प्रालिले नागरिक उड्डयन प्राधिकरणसँग विमानस्थल स्तरोन्नतिका लागि ठेक्का सम्झौता गरे पनि काम सम्पन्न गर्न नसकेको थपलियाले बताए। हाल विमानस्थलको धावनमार्ग गाडी दौडाउने सर्टकट बाटो बनेको छ । आसपासका किसानका घरपालुवा पशुचौपायाका लागि फराकिलो चरन क्षेत्र बनेको छ, एयरपोर्ट। पालुङटार नगरपालिका ५ र ६ मा पर्ने उक्त एयरपोर्टको धावनमार्गमा एक महिनायता सवारी साधन बाक्लै गुड्ने गरेको वडाअध्यक्ष दीपक पाण्डेले जानकारी दिए। अहिले तुरतुरेदेखि राधाकृष्णमन्दिर हँुदै ठाँटीपोखरी जाने सडक कालोपत्रे हुँदैछ, पाण्डेले भने, त्यसै हुनाले गाडी डाइभर्सन गरेर हवाई ग्राउन्डबाट बाइपास गराइएको छ। गाडी कुद्न थालेपछि सबबेस ओछ्याएर छाडेको धावनमार्ग धुलाम्मे भएको छ। नत्र घाँस उम्रिएको थियो। राज्यको ढुकुटीको ३ करोड खर्चेर पनि धावनमार्ग स्तरोन्नतिको काम अलपत्र बनाएको उनले बताए। कि विमानस्थल प्रयोगमा ल्याउने प्रक्रिया अघि बढाउनुपर्यो, उनले भने, विमानस्थल प्रयोगमा ल्याउनु छैन भने स्तरोन्नतिको नाममा करोडौं खर्च किन गर्नुपर्यो ? विमानस्थलको जग्गा अतिक्रमण गरेर पक्की संरचना निर्माण भएका कारण विमानस्थल पुनर्निर्माणमा कठिनाइ भएको हो। विमानस्थलको जग्गा व्यक्तिले पनि अतिक्रमण गरेको र राज्यले पनि पक्की सडक निर्माण गरेपछि विमानस्थल स्तरोन्नतिको कामले पूर्णता पाउन नसकेको हो। लामो समयदेखि बन्द रहेको विमानस्थलभित्र पक्की सडक निर्माण गरिएको छ। सोही सडकको विवादका कारण विमानस्थल स्तरोन्नतिमा ढिलाइ भएको पालुङटर विमानस्थल आयोजना कार्यालयले जनाएको छ। कार्यालयका अनुसार विमानस्थलको संरचना निर्माण र हाल भएको हवाई मैदान सुधारका लागि ०७७ असार ३१ गते ठेक्का सम्झौता भएको थियो। एक वर्षभित्र पूर्वाधार निर्माण र सुधारको काम सक्ने गरी काष्ठमण्डप कन्स्ट्रक्सन प्रालिले २ करोड ७६ लाख ९७ हजार ७ सय ३५ रुपैयाँमा ठेक्का पाएको थियो। सम्झौताअनुसार २०७८ साउन १४ गते काम सक्नुपर्ने थियो। तर, कोभिड र सडक विवादको कारण देखाउँदै विमानस्थलको स्तरोन्नति कार्य रोकिएको थियो। समयमै काम सम्पन्न नभएपछि ठेक्का सम्झौता चैत मसान्तसम्मका लागि म्याद थप गरिएको थियो। नापी कार्यालय गोरखाबाट गएको टोलीले नापजाँच गर्दा विमानस्थलकै जग्गाबाट पक्की सडक लगेको पुष्टि भएको थियो। ३३६ रोपनी क्षेत्रफलमा फैलिएको विमानस्थलको छेउबाट पक्की सडक निर्माण गरेकाले घेराबार गर्न समस्या भएको हो। विमानस्थल वरिपरि तीन किलोमिटर घेराबार गर्नुपर्नेमा जग्गा अनिक्रमणसम्बन्धी विवादका कारण अझै सातदेखि ८ सय मिटर बाटोमा घेराबार गर्न बाँकी रहेको आयोजना कार्यालयले जनाएको छ। त्यस्तै, १२ सय मिटर, लम्बाइ र चौडाइ ३० मिटर फराकिलो रहेको धावनमार्गमा सवबेस मात्र ओछ्याइएको छ। नागरिक उड्डयन प्राधिकरणले कम्तीमा ४२ सिटको विमान उडान अवतरण गर्न सक्ने गरी संरचना निर्माण कार्य सुरु गरेको हो। यसअघि घाँसेमैदान बनेको सो विमानस्थल धावनमार्ग बनेपछि आफ्नै स्वरूपमा फर्किने अपेक्षा थियो। उक्त विमानस्थल २०१७ सालमा निर्माण पूरा भएर २०१८ सालदेखि उडान सेवा सुरु भएको थियो। २०१७ सालमा गोरखा, तनहुँ, लमजुङ, मनाङका विभिन्न क्षेत्रमा खाद्य संकट हुँदा जहाजमार्फत खाद्यान्न ढुवानी गरिएको थियो। २०३४ सालसम्म यी जिल्लामा निर्माण भएका खानेपानी योजनाका लागि आवश्यक पर्ने फलामे पाइपहरू पनि जहाजबाट ओसारपोसार गरिएको थियो। काठमाडौंपोखरा राजमार्ग निर्माण भएर सस्तो भाडामा बस सेवा चल्न थालेपछि २०३८ सालदेखि यो विमानस्थल बन्द भएको स्थानीयवासीको भनाइ छ।"
पाकिस्तानले युद्धविराम सम्झौताको उल्लङ्घन गर्यो : भारतीय विदेश सचिव,"भारतीय विदेश सचिव विक्रम मिश्रीले पाकिस्तानले युद्धविराम सम्झौताको उल्लङ्घन गरेको बताएका छन्। शनिबार साँझ भारत र पाकिस्तानबीच युद्धविरामको घोषणा भएको केही घण्टापछि गरिएको विशेष ब्रिफिङमा विक्रम मिश्रीले पाकिस्तानले सम्झौताको उल्लंघन गरेको बताएका हुन्। उनले भने, 'भारत र पाकिस्तानका सैन्य अपरेशनका महानिर्देशकहरुबीच भएको समझदारीमा पछिल्ला केही घन्टादेखि लगातार उल्लङ्घन भइराखेको छ। यो केही समय पहिले भएको सहमतिको उल्लङ्घन हो।' भारतीय सशस्त्र बलहरूले यी उल्लङ्घनहरूको पर्याप्त र उपयुक्त जवाफ दिइरहेका उनले बताए। त्यस्तै युद्धविराम उल्लङ्घनहरूलाई धेरै गम्भीरतापूर्वक लिएको उनको भनाइ छ। 'हामी पाकिस्तानलाई यी उल्लङ्घनहरूलाई सम्बोधन गर्न उपयुक्त कदम चाल्न र गम्भीरता र जिम्मेवारीका साथ परिस्थितिलाई सम्बोधन गर्न आह्वान गर्दछौं ।', मिश्रीले भने, ' सशस्त्र बलहरूले स्थितिमाथि बलियो दृष्टिकोण बनाइ राखेका छन् । उनीहरूलाई अन्तर्राष्ट्रिय सीमा र नियन्त्रण रेखामा सीमा उल्लङ्घन बारम्बार भए त्यस्तो बेला कडा रूपमा प्रस्तुत हुन निर्देशन दिइएको छ।' भारत र पाकिस्तानबीच केही दिनदेखि बढेको तनावको अन्तय शनिबार यु्द्धविरामको घोषणापछि भएको हव। शनिबार साँझ अमेरिकी राष्ट्रपति डोनाल्ड ट्रम्पले सामाजिक सञ्जालमा भारत र पाकिस्तानबीच तत्काल र पूर्ण युद्धविराममा सहमति भएको जानकारी दिएका थिए। यसपछि भारतका विदेश सचिव विक्रम मिश्रीले पनि यसबारे जानकारी दिँदै दुवै पक्षले भारतीय समयअनुसार साँझ ५ बजेदेखि सबै प्रकारका गोलीबारी र सैन्य कारबाही बन्द गर्ने सहमति भएको जनाएका थिए।"
"प्रत्यक्ष वैदेशिक लगानी, ३५२६ प्रतिशतले वृद्धि","काठमाडौं : साना उद्योग, पर्यटन र सेवामूलक क्षेत्रमा प्रत्यक्ष वैदेशिक लगानी (एफडीआई) मा वृद्धि भएको छ। गत वर्षको लगानी सम्मेलनपछि एफडीआईमा सुधार देखिएको हो। गत आवको तुलनामा चालु आवको वैशाख २४ गतेसम्म एफडीआईमा ३५२६ ले वृद्धि भएको छ। यसअवधिसम्म एफडीआई स्वीकृत रकम ५६ अर्ब १२ करोड ६२ लाख ७३ हजार छ। जबकि गत वर्ष यो अवधिसम्म ४१ अर्ब ४९ करोड रुपैयाँ बराबरको प्रतिबद्धताअनुसार दर्ता र स्वीकृत भएको थियो। चालु आवमा भएको उक्त रकम बराबरमा ६ सय ६८ उद्योग दर्ता भएका छन्। गत वर्षको सोही अवधिमा ३ सय ३० मात्रै उद्योग दर्ता थिए। यसपटक १०२४२ प्रतिशतले उद्योग दर्ताको संख्या बढेको छ। यी सबै उद्योग सञ्चालनमा आए २२ हजार ३१ जनाले रोजगारी पाउने छन्। उद्योग विभागका अनुसार दर्ता संख्या उल्लेखनीय देखिएको छ। तर, प्रतिबद्धताको आधारमा ३० देखि ४० प्रतिशतसम्म मात्रै लगानी भित्रिएको विदेशी लगानी तथा प्रविधि हस्तान्तरण शाखाले जनाएको छ। चालु आवको ८ महिनासम्ममा ८ अर्ब ४९ करोड रुपैयाँ प्रत्यक्ष वैदेशिक लगानी (इक्विटी मात्र) भित्रिएको छ। अघिल्लो वर्षको सोही अवधिमा यस्तो प्रत्यक्ष वैदेशिक लगानी (इक्विटी मात्र) ५ अर्ब ६३ करोड रुपैयाँ रहेको थियो। उद्योग विभागका प्रवक्ता अर्जुन सेन ओलीले विगतमा नीतिगत उल्झनका कारण एफडीआईमा समस्या देखिएपछि गत वर्ष अध्यादेशमार्फत लगानीसम्बन्धी कानुनहरू संशोधन गरिएको बताए। कानुन र नीतिगत सहजताले एफडीआईमा वृद्धि भएको ओली बताउँछन्। कानुनमा भएका अस्पष्ट विषयलाई सहज बनाइयो, प्रवक्ता ओलीले भने, कानुनले सुनिश्चितता गरेपछि विदेशी लगानीकर्ता आकर्षित भए। गतवर्षको भन्दा बढी एफडीआई देखिएको हो। यससँगै, विभागले अटोमेटिक रुटबाट एफडीआई भिœयाउन थाल्यो। जसले प्रशासनिक झन्झट पनि अन्त्य भयो। आवेदन दिएपछि स्वतः स्वीकृत हुने व्यवस्थाले पनि एफडीआई दर्ता बढेको उनको तर्क छ। अहिले कागज बोकेर दर्ता गर्नुपर्दैन। विकल्पमा अनलाइन आवेदन दिएपछि अनलाइनबाटै डकुमेन्ट स्वीकृत हुन्छन्, उनले भने, अझै प्रभावकारी बनाउन यसअघिको व्यवस्थालाई व्यवस्थित गर्दै गएका छौं। कम्पनी दर्तादेखि रिप्याट्रेसन अर्थात् मुनाफा, लाभांशलगायत फिर्ता जतिसक्दो छिटो कसरी लैजान सकिन्छ भन्नेबारे व्यवस्थित गरिएको छ। पछिल्लो समय मुलुकका दुई ठूला पार्टी मिलेर स्थिर सरकार बनेको र त्यसबाट नीति फेरबदल हुँदैन भन्ने आशाले पनि एफडीआईका लागि वातावरण बनेको उनको भनाइ छ। अहिले भारत र चीनको अर्थतन्त्र जसरी बुम भइरहेको छ, त्यसलाई टाइअप गर्नका लागि नेपाल हव हुनसक्ने भएकाले पनि वैदेशिक लगानी बढी आएको हुनसक्ने उनको अनुमान छ। एफडीआईमा ६१ मुलुक इच्छुक पर्यटन, आईसीटीमा आधारित, सेवा, उत्पादनमूलक (म्यानुफ्याक्चर), पूर्वाधार र कृषि तथा वनमा आधारित उद्योगहरूमा बढी मात्रामा प्रत्यक्ष वैदेशिक लगानी भित्रिएको छ। ती क्षेत्रमा लगानी गर्न ६१ मुलुक इच्छुक छन्। अफगानिस्तान, अस्ट्रेलिया, अस्ट्रिया, बंगलादेश, बेलारुस, भुटान, बोलिभिया, ब्राजिल, बुल्गेरिया, कम्बोडिया, क्यानडा, चीन, कोलम्बिया, कंगो प्रजातान्त्रिक गणतन्त्र, चेक गणतन्त्र, डेनमार्क, फ्रान्स, जर्मनी, हङकङ, हङकेरीले प्रत्यक्ष वैदेशिक लगानी गरेका छन्। यस्तै, भारत, इरान, आयरल्यान्ड, इजरायल, इटाली, जापान, मलेसिया, मेक्सिको, म्यानमार, नेदरल्यान्ड्स, न्युजिल्यान्ड, नाइजेरिया, नर्वे, ओमान, पाकिस्तान, फिलिपिन्स, पोल्यान्ड, कोरिया गणराज्य, रोमानिया, रूसी संघ, साउदी अरेबिय र सेशेल्सबाट पनि एफडीआई भित्रिएको छ। सिंगापुर, दक्षिण अफ्रिका, स्पेन, श्रीलंका, स्वीडेन, स्विट्जरल्यान्ड, ताइवान, ट्युनिसिया, युगान्डा, युक्रेन, संयुक्त अरब इमिरेट्स, संयुक्त अधिराज्य (बेलायत), उत्तरी आयरल्यान्ड, संयुक्त राज्य अमेरिका, भानुआटु, भियतनाम र जाम्बियाले पनि नेपालमा लगानी गर्न लागेका हुन्। ती मुलुकका लगानीकर्ताहरूले उद्योग विभागमा साना लगानीको रूपमा दर्ता गरेका हुन्। उद्योग विभागमा प्रतिलगानी ६ अर्बभन्दा कम लगानीका मात्रै उद्योग दर्ता हुन्छन्। ६ अर्ब बढीका परियोजनामा लगानी बोर्डमार्फत वैदेशिक लगानी भित्र्याउने गरिन्छ। आईसिटीमा आधारित एफडीआईमा आकर्षण सबैभन्दा बढी सूचना तथा प्रविधि अर्थात आईसिटीमा आधारित लगानीमा प्रत्यक्ष वैदेशिक लगानीको आकर्षण छ। संसारभर नै सूचना तथा प्रविधिले बढी स्थान पाइरहेकाले नेपालमा पनि यस्तो लगानीमा बढी इच्छुक देखिनुले अबको पुस्तालाई आईटीमा भविष्य राम्रो भएको अनुमान गर्न सकिन्छ। यससँगै, प्रत्यक्ष वैदेशिक लगानी पर्यटन, सेवा, उत्पादनमूलक (म्यानुफ्याक्चर), पूर्वाधार र कृषि तथा वनमा आधारित उद्योगहरूमा आकर्षण देखिन्छ। कुन देशको कति ? पर्यटनमा अफगानिस्तानको ४ करोड रुपैयाँ बराबरको लगानी स्वीकृत भएको छ। यसैगरी अस्ट्रेलियाको आईसिटीमा २ करोड ५३ लाख, सेवा क्षेत्रमा २ करोड रुपैयाँ र पर्यटनमा ४ करोडको एफडीआई स्वीकृत भएको छ। यसैगरी, अस्ट्रियाको पर्यटनमा ४ करोडको लगानी स्वीकृत भएको छ। यस्तै, बंगलादेशले पर्यटनमा ३८ करोड, आईसिटीमा ४ करोड ७२ लाख र सेवा क्षेत्रमा २ करोड रुपैयाँ बराबरको लगानी स्वीकृत भएको छ। बेलारुसको आईसिटीमा २० लाख, भुटानको १० लाख, बोलिभिया १० लाख, ब्राजिलको १० लाख रुपैयाँ बराबरको एफडीआई स्वीकृत भएको छ। यस्तै, बुल्गेरियाले मात्रै सेवा क्षेत्रमा १६ अर्ब रुपैयाँ बराबरको लगानी गर्ने भएको छ। अनलाइनबाट एकैदिन एफडीआई दर्ता स्वीकृत पहिला लगानीका लागि आउने परियोजनाको प्रस्ताव हेरेर हरेक पृष्ठमा प्रमाणितसँगै स्वीकृत गरेर पठाइन्थ्यो। यसका लागि लगानीकर्ता स्वयं भौतिक रूपमा उपस्थित भएरै कागजात बुझाएर, हरेक टेबुलमा पुगेर हस्ताक्षर गर्नुपथ्र्यो। हाल अनलाइन प्रणालीबाट आवेदन दिएको एकै दिन स्वीकृत हुने गरेको विभागले बताएको छ। उद्योग विभागले प्रत्यक्ष वैदेशिक लगानी भिœयाउने लगानीकर्ताका लागि सहज रूपमा अनलाइनबाटै आवेदन दिने प्रणाली सुरु गरेपछि सेवाग्राही लाभान्वित हुन थालेको पनि तर्क गरेको छ। ०७९ साउन १ गतेदेखि सुरु गरेको उद्योग व्यवस्थापन सूचना प्रणाली (इन्डष्ट्री म्यानेजमेन्ट इन्फरमेसन सिस्टम)पछि एकै दिनमा विदेशी लगानी स्वीकृत गर्न सफल भएको उद्योग विभागको विदेशी लगानी तथा प्रविधि हस्तान्तरण शाखाको दाबी छ। शाखाका अनुसार उक्त प्रणाली सुरु भएसँगै भिसा सिफारिसको काम पनि एकै दिनमा भएको छ। अनलाइन प्रणाली लागू भएसँगै एफडीआई स्वीकृतिदेखि भिसा आवेदनपछिको प्रक्रिया छिटोछरितो भएको तथ्यांकले समेत देखाएको छ। चालु आर्थिक वर्षको साउनदेखि चैतसम्म मात्रै ३ सय ६३ ओटा विदेशी लगानी स्वीकृत भएको छ। चैत महिनामा मात्रै ३० वटा विदेशी लगानी स्वीकृति भएको छ। यद्यपि सुरुवातदेखि हालसम्म ६ हजार ८ सय ७८ वटा विदेशी लगानी स्वीकृत भइसकेको विभागले जानकारी दिएको छ। नेपालमा एफडीआई भिœयाउन सुरु गरेदेखि अहिलेसम्म नै करिब साढे ५ खर्ब रुपैयाँमाथि प्रतिबद्धता पुगेको देखिन्छ। तर, सबै प्रतिबद्धताअनुसार विदेशी लगानी भने भित्रिएको छैन। विदेशी लगानीमा सञ्चालन उद्योग लगायतमा विदेशी विज्ञ लगायतमा रोजगारदाता ल्याउने गर्छन। लाभांश तथा रोयल्टी फिर्तामा सहजता लगानीपछि विदेशीले आम्दानीबापत लाभांश, रोयल्टी लैजान झन्झट मानिँदै आएको थियो। तर, अनलाइन प्रणाली आएसँगै यसमा थप सहज भएको छ। यद्यपि विगत केही वर्षदेखि प्रत्यक्ष वैदेशिक लगानी सहज बनाउन एकल विन्दु सेवा सञ्चालन भएको थियो। तर, यसले पूर्णता पाएको थिएन। किनभने एकल विन्दुमा सबै निकायको उपस्थिति थिएन। जसमा अध्यागमन, नेपाल राष्ट्र बैंक र उद्योग विभाग मात्रै छन्। यसमा मालपोत कार्यालय, कम्पनी रजिस्टार्ड कार्यालय सबै थिएन। रजिस्टार्ड कार्यालयनजिकै भएकाले त्यतै पठाइन्थ्यो। यो पनि पढ्नुहोस वैदेशिक लगानीका ठूला परियोजना पाइपलाइनमै"
"दाजुको उमेर १६, बहिनीको २२ !","सिरहा : जटियाही गाउँकी मुनेसा खातुन पढेलेखेकी छैनन्। उनका २ छोरा र २ छोरी छन्। चारै जना छोराछोरीको जन्मदर्ता एकैपटक बनाउन उनी गाविस पुगिन्। श्रीमान् मोहम्मद इस्माइल र आफ्नो नागरिकतासहित अन्य कागजातको प्रतिलिपि पेस गरिन्। तत्कालीन गाविस पडरिया थारूटोल (हाल लहान नगरपालिका१२)का सचिव (पञ्जीकरण अधिकारी)लाई छोराछोरीको जन्मदर्ता बनाइदिन आग्रह गरिन्। सचिव लक्ष्मी घिमिरेले एकै मितिमा उनका चारै छोराछोरीको जन्मदर्ता गरिन्। तर, जेठो छोरा मोहम्मद ईशाकको जन्मदर्तामा जन्ममिति सही नलेखेपछि उनीहरूको परिवार १७ वर्षदेखि झमेलामा फसेका छन्। ईशाकको जन्म २०५६ पुस १५ गते भएकोमा सचिवले ०६६ पुस १५ गते जन्मदर्ता लेखेर मुनेसाको हातमा थमाइन्। उनको छोरीहरू रहनाको जन्ममिति २०६० कात्तिक १९ गते, दुखशानाको २०६२ कात्तिक २६ र कान्छो छोरा इलियासमा २०६५ कात्तिक १७ गते जन्मदर्तामा जन्ममिति लेखेका छन्। सबैको जन्मदर्ता एकै मिति २०६६ पुस १९ गते गाविसबाट लिएका छन्। पति इस्माइल रोजगारीको क्रममा भारत गएका थिए। उनीहरूको जग्गा जमिन थिएन। गाउँ ब्लकको थोरै जग्गामा बसोबासका लागि घर मात्रै थियो। छिमेकीसँग झगडा बढ्न थालेपछि बसोबास गरेको घर पनि नजिकका आफन्तलाई सुम्पेर गाउँ छोडेर इस्माइलको मामा गाउँ साविक गाविस वस्तीपुर बसाइँ सरिन्। यहाँ छोराछोरीलाई विद्यालयमा पढ्न नामांकन गराउन जाँदा उमेरमा हेरफेर भएको थाहा पाइन्। ईशाकको जन्ममिति जन्मदर्तामा गलत लेखिएपछि उनी विद्यालय पढ्न पाएनन्। मेरो पति केही वर्षपछि भारतबाट फर्केर आउँदा त्यही बेलादेखि छोराको जन्मदर्ता सच्याउन गाविस धाउन थाले तर, जन्मदर्ता बनाउने सचिव सरुवा भएर अन्य ठाउँ पुगिसकेका थिए। अर्को सचिवले सच्याउन नै मानेनन्, उनले भनिन्, आफूहरूलाई कानुन बारेमा त्यति थाहा छैन। केही हुँदैन भनेर सच्याउन नै छोडे। अहिले दिनदिनै समस्यामा परेका छौं। पछि पडरिया थारूटोल र वस्तीपुर लहान नगरपालिकामा गाभिए। अहिले पडरिया लहान नगरपालिकाको वडा ११ र १२ भएको छ। वस्तीपुर १४ नम्बर वडा भएको छ। नगरपालिकाको वडा भएपछि पनि पटकपटक धाउँदा पनि जन्मदर्ता नसच्याइ दिएको मुनेसाले बताइन््। गतवर्ष उनीहरू जटियाहीबाट बसाइँसराइ गरेर वडा १४ वस्तीपुर आए। त्यहीँ २ कठ्ठा जग्गा किनेर घर बनाए। ३ वर्षअघि छोरा इशाकको बिहे गरे। एक वर्ष पहिले ईशाकले पनि छोरा पाएका छन्। तर, इशाककै जन्मदर्तामा उमेर बिग्रेपछि नागरिकता बनाउन पाएका छैनन्। बच्चाको जन्मदर्ता पनि बनाउन पाएका छैनन्। आफूले त दुःख भोगेँ भोगेँ तर, अहिले मेरो बच्चाले समेत दुःख भोग्दैछ, ईशाकले भने, छोराको विहे दर्ता गर्न पाएको छैन। छोराको जन्मदर्ता नहुँदा बालपोषण भत्ता पाइएको छैन। चुनावमा मतदान गर्न पाउने त कुरै भएन। जन्मदर्तामा उमेर नपुगेका कारण नागरिकता, राहदानी बनाउन नपाएको उनले सुनाए। बीना नागरिकता रोजगारी गर्न पनि कठिनाइ भोग्नुपरेको उनले बताए। उनीहरूको जन्मदर्ता हस्तलिखित छ। अनलाइनमा दर्ता भएको छैन। तर, पनि अहिले वडाका सचिवले सच्याउन मानेका छैनन्। नेता गुहारेँ, नगरपालिका गएँ, इलाका प्रशासन गएँ कतैबाट जन्मदर्ता सच्चिएन अब के गर्नु, इशाकले भने, बहिनीहरूको बिहे गर्ने उमेर पुगिसक्यो। विहे गर्दा झन् उनीहरू पनि समस्यामा पर्ने भनेर सताइरहेको छ। आफूहरूको दुःख कुन सरकारले बुझिदिने खै ? पहिले भइसकेको जन्मदर्तामा जन्ममिति सच्याउन नमिल्ने लहान नगरपालिका१४ वडासचिव पशुपति चौधरीले बताए। पहिलेको सचिवले जन्मदर्ता बनाएको छ। त्यही सचिवले मात्रै सच्याउन मिल्छ। अहिले नयाँ सिस्टममा जन्मदर्ता बन्छ। कम्प्युटरमा अनलाइन गर्नुपर्छ। त्यसमा केही गर्न सक्दैनौँ, उनले भने, माथिल्लो निकायबाट कुनै लिखित निर्देशनआदेश भए मात्र आफूले सच्याउछौं। पहिलेको पञ्जीकरण अधिकारीको गल्तीले उनीहरूको परिवार दुःख पाएको उनको भनाइ छ। जानकारका अनुसार जन्मदर्र्तामा भएको त्रुटी सच्याउने अधिकार वडासचिवसँग हुन्छ तर, कानुनी झमेलामा फसिन्छ कि भन्ने डरले उनीहरू सच्याउन मान्दैनन्।"
झापामा श्रीमानको खुकुरी प्रहारबाट श्रीमतीको मृत्यु,झापा : झापामा श्रीमानको खुकुरी प्रहारबाट श्रीमतीको मृत्यु भएको छ । कनकाई नगरपालिका२ सुकेडाँगी निवासी ३५ वर्षीय कविराज हेमरमले आफ्नै श्रीमती ३४ वर्षीया पूजा हेमरममाथि खुकुरी प्रहार गर्दा उनको मृत्यु भएको जिल्ला प्रहरी कार्यालय झापाले जनाएको छ । प्रहरीका अनुसार गएराति अन्दाजी ११:२० बजेको समयमा कविराजले झैझगडा पश्चात् आफू सुत्ने कोठामा श्रीमती पूजालाई खुकुरीले घाँटीमा प्रहार गरेका थिए । खुकुरी प्रहारबाट उनको घटनास्थलमै मृत्यु भएको थियो । घटनापछि फरार रहेका कविराजलाई प्रहरीले सुरुङ्गा सडकबाट नियन्त्रणमा लिएको थियो । शवलाई पोस्टमार्टमको लागि प्रादेशिक अस्पताल भद्रपुरमा पठाइएको प्रहरीले जनाएको छ ।

शीर्षक,विवरण
संघीय निजामती सेवा विधेयक : बढुवासम्बन्धी व्यवस्थामा पनि छलछाम,"नेपालमा निजामती सेवा ऐन तथा नियमावलीमा सबैभन्दा बढी हेरफेर वा संशोधन वा चलखेल गरिएको विषय नै बढुवासम्बन्धी व्यवस्था हो । काठमाडौं : संघीय निजामती सेवा विधेयकमा छलकपटका साथ राखिएको कुलिङ अफ पिरियडको विषयमा चर्काचर्की चलिरहेको छ । तर यो विधेयकमा कुलिङ अफ पिरियडमात्र नभएर बढुवासम्बन्धी व्यवस्थामा पनि छलछाम भएको देखिएको छ । कार्य क्षमताको आधारमा हुने बढुवाको व्यवस्था नै हटाइएको छ । संघीय निजामती सेवा विधेयकको दफा ३३ मा बढुवासम्बन्धी व्यवस्था गरिएको छ । यो विधेयकमा आन्तरिक प्रतियोगिता (आप्र) को सट्टामा अन्तरसेवा प्रतियोगिताको व्यवस्था गरिएको छ । संघीय पद्धतिमा यो व्यवस्था आवश्यक नै भएर राखिएका देखिएको छ । तर कार्यक्षमताको आधारमा हुने बढुवा पद्धति पूरै हटाइएको छ । एकल बढुवाको रूपमा ज्येष्ठता र कार्यसम्पादनको मूल्यांकनद्वारा हुने बढुवा स्वरूपको मात्रै बढुवाको व्यवस्था गरिएको छ । साबिकको निजा मती सेवा ऐनमा आन्तरिक प्रतियोगिता, ज्येष्ठता र कार्यसम्पादन मूल्यांकनद्वारा हुने बढुवा र कार्यक्षमताको मूल्यांकनको आधारमा हुने बढुवा गरी तीन किसिमको बढुवाको प्रणाली रहेको थियो । लामो समयको रस्साकस्सीबीच संघीय संसद्को प्रतिनिधिसभाबाट २०८२ असार १५ गते संघीय निजामती सेवा विधेयक सर्वसम्मत रूपमा पारित भयो । अब यो विधेयक राष्ट्रियसभाबाट पनि पारित भई राष्ट्रपतिबाट अनुमोदन हुनासाथ ऐनको रूपमा आउनेछ । तर कुलिङ अफ पिरियडमा भएको छलछामका कारणको उच्च स्थानमा छ । मुलुक तीन तहको संघीय शासन प्रणालीमा गए पनि प्रशासनिक संयन्त्रलाई परिचालन गर्नको लागि संघीय ऐन नबन्दा जनशक्ति व्यवस्थापनमा अन्योलको स्थिति सिर्जना भएको थियो । तर ऐनको लागि लामो समय प्रतीक्षा गर्दा पनि ऐन सोचे अनुरूपको नआउने भएको देखिएको छ । यस विधेयकमा धेरै परस्पर विरोधाभाषपूर्ण व्यवस्थाहरू रहेका छन । कुलिङ पिरियडको मात्र नभएर बढुवासम्बन्धी व्यवस्था सम्बन्धमा चलखेल भएको देखिएको छ । निजामती सेवा ऐन २०४९ तथा निजामती सेवा नियमावली २०५० ले गरेको बढुवा व्यवस्थामा न्यूनतम शैक्षिक योग्यता प्राप्त गरेका कर्मचारी ज्येष्ठता र कार्यसम्पादन मूल्यांकनद्वारा बढुवा हुने व्यवस्था रहेको थियो भने माथिल्लो शैक्षिक योग्यता भएकाहरू कार्यक्षमताको मूल्यांकनद्वारा हुने बढुवामा समेत अवसर पाउने अवस्था रहेको थियो । यसरी निजामती सेवामा उच्च शिक्षा प्राप्त गरेका व्यक्तिहरूको संख्या निरन्तर बढ्दै गएको थियो । उच्च शिक्षा प्राप्त गरेका व्यक्तिहरूसमेत निजामती सेवामा प्रवेशका लालायित भएका थिए भने सेवा प्रवेश गरिसकेपछि कतिपय कर्मचारीहरूले स्वदेशी तथा विदेशी शैक्षिक संस्थाहरूबाट अध्ययनलाई निरन्तरता दिँदै आएका थिए । यो विधेयकको दफा ३३ मा गरिएको बढुवासम्बन्धी व्यवस्था हेर्दा सोही दफाको उपदफा (१) मा ज्येष्ठताको आधारमा हुने व्यवस्था गरिएको छ । बढुवाको लागि न्यूनतम सेवा अवधि र शैक्षिक योग्यता पूरा भई बढुवा हुनको लागि जति वर्षको सेवा आवश्यक पर्दछ पछिल्लो त्यति वर्षको कार्यसम्पादन मूल्यांकनको औसतमा ९५ प्रतिशत अंक प्राप्त गरेको कम्तीमा ३० कार्यदिनको सेवाकालीन तालिम लिएको तथा राजपत्रअनंकित पदहरूको लागि सम्बन्धित भौगोलिक क्षेत्र वा जिल्लामा २ सय ३३ दिन रुजु हाजिर भएको कर्मचारी बढुवाको लागि सम्भावित उम्मेदवार हुन सक्ने व्यवस्था गरिएको छ । सोही दफाको उपदफा (२) मा ज्येष्ठता निर्धारण गर्दा यो व्यवस्था गरिएको छ । बढुवाको लागि न्यूनतम सेवा अवधिको सम्बन्धमा विधेयकको दफा (३०) मा बढुवा हुने श्रेणीभन्दा एक श्रेणीमुनिको सम्बन्धित सेवा समूह वा उपसमूहको पदमा बढुवाका लागि विज्ञापन हुनुभन्दा अघिको असार मसान्तसम्ममा राजपत्रअनंकित पदका लागि ५ वर्ष र राजपत्रांकित पदका लागि ७ वर्षको सेवा अवधि तोकिएको छ । त्यसैगरी न्यूनतम शैक्षिक योग्यताको सम्बन्धमा सो विधेयकको दफा (३६) मा बढुवाको लागि उम्मेदवार हुन बढुवा हुने पदको श्रेणीभन्दा एक श्रेणीमुनिको पदमा खुला प्रतियोगिताको लागि सेवा प्रवेश गर्दाको बखत तोकिएको शैक्षिक योग्यता हासिल हुनुपर्ने व्यवस्था गरिएको छ । साथै राजपत्रांकित विशिष्ट प्रथम वा द्वितीय श्रेणीको पदमा बढुवाका लागि सम्बन्धित सेवा, समूह वा उपसमूहको राजपत्रांकित तृतीय श्रेणी वा अधिकृत सातौं तहको पदमा खुल्ला प्रतियोगिताको लागि तोकिएको न्यूनतम शैक्षिक योग्यता मानिने भन्ने व्यवस्था रहेको छ । न्यूनतम शैक्षिक योग्यतासम्बन्धी व्यवस्था हेर्दा राजपत्रअनंकित प्रथम श्रेणी (नासु) बाट राजपत्रांकित तृतीय श्रेणी (शाखा अधिकृत) को पदमा बढुवाको लागि दसजोड दुई वा प्रमाणपत्र तह उत्तीर्ण गरेको शैक्षिक योग्यताको प्रमाणपत्र पर्याप्त हुने व्यवस्था गरिएको छ । त्यसैगरी राजपत्रांकित द्वितीय र सोभन्दा माथिको पदमा बढुवाका लागि अधिकृत सातौं वा राजपत्रांकित तृतीय श्रेणीको पदमा खुल्ला प्रतियोगिताबाट पदपूर्ति गर्दा तोकिएको न्यूनतम शैक्षिक योग्यता स्नातक (विद्यमान सेवा सञ्चालनसम्बन्धी नियमहरूमा व्यवस्था भएबमोजिम) वा सो सरहको शैक्षिक योग्यता नै पर्याप्त हुने व्यवस्था गरिएको छ । ज्येष्ठता निर्धारण गर्ने प्रक्रियामा निक्र्योल हुन नसकेको अवस्थामा मात्रै पाँचौं नम्बरमा रहेको आधार न्यूनतमभन्दा माथिल्लो शैक्षिक योग्यता हासिल गरेको आधारबाट ज्येष्ठता निर्धारण गर्नुपर्ने हुन्छ तर ज्येष्ठता निर्धारणको लागि उक्त आधार उपयोग हुने अवस्था कम देखिन्छ । यसको सिधा अर्थ स्नातक तह उत्तीर्ण गरी शाखा अधिकृतबाट संघीय निजामती सेवामा सेवा प्रवेश गरेको कुनै कर्मचारीले कुनै अतिरिक्त अध्ययन नगरी नै निजामती सेवाको विशिष्ट श्रेणीमा पुग्न सक्ने अवस्था देखिएको छ । नेपालको निजामती सेवामा बढुवाको इतिहास हेर्दा पहिलो पटक आएको निजामती सेवा ऐन, २०१३ मा माथिल्लो पदमा नियुक्त हुनको निमित्त योग्य भएका उपयुक्त सेवा वा श्रेणीका निजामती कर्मचारीहरूमध्ये सबैभन्दा सिनियर नभई प्रमोशन हुने छैन भन्ने व्यवस्था रहेको थियो । यसबाट बढुवाका लागि योग्य र सिनियरलाई प्राथमिकता दिएको देखिएको छ । सोही ऐनअन्तर्गत बनेको निजामती सेवा नियमावली, २०२१ को छैटौं संशोधन, २०२८ ले कार्यक्षमताको आधारमा बढुवा हुने व्यवस्था रहेको थियो । सो व्यवस्थाबमोजिम कार्यक्षमताको मूल्यांकन गरी सबैभन्दा बढी अंक प्राप्त गर्ने कर्मचारीलाई सबैभन्दा पहिले बढुवा गरिनेछ भन्ने व्यवस्था रहेको थियो । कार्यक्षमता मूल्यांकन गर्ने आधारमा ज्येष्ठता, भौगोलिक अनुभव, शैक्षिक योग्यता एवं तालिम, विशेष क्षमता (पद, अलंकार, विभूषण, अनुसन्धानात्मक कृति), कार्यसम्पादन मूल्यांकनलाई लिइएको थियो । यस्तो कार्यक्षमता मूल्यांकनको पूर्णांक ६०० अंकभन्दा बढी रहेको थियो । विभिन्न समयमा बनेका प्रशासन सुधार आयोगहरूले पनि कार्यक्षमतामा आधारित बढुवामा जोड दिएकै हुन् । निजामती सेवा ऐन तथा नियमावलीमा त्यसपछिका संशोधनले कार्यक्षमताको मूल्यांकनलाई अझै परिस्कृत तथा समसामयिक बनाएका थिए । निजामती सेवा ऐन, २०४९ तथा निजामती सेवा नियमावली, २०५० ले त कार्यक्षमता मूल्यांकनको आधारमा मात्रै बढुवा हुने प्रणाली रहेको थियो तर पछि ऐनमा २०७० मा गरिएको तेस्रो संशोधनबाट २४घ १ थप गरी ज्येष्ठता र कार्यसम्पादन मूल्यांकनद्वारा हुने बढुवा थप गरिएको थियो । यसको आलोचना नै हुँदै आएको छ तर या विधेयकमा त अहिले कार्यक्षमता मूल्यांकनद्वारा हुने बढुवालाई पूरै बेवास्ता गरिएको छ । नेपालमा निजामती सेवा ऐन तथा नियमावलीमा सबैभन्दा बढी हेरफेर वा संशोधन वा चलखेल गरिएको विषय नै बढुवासम्बन्धी व्यवस्था हो । विगतमा २४घ१ भन्ने बढुवाको व्यवस्था गरिएकोमा त्यसले निजामती प्रशासनमा ल्याएको विकृतिको अवशेष अझै बाँकी रहेको छ । संघीय निजामती सेवा विधेयकमा अधिकृत नवौं तहमा १० प्रतिशत खुल्ला प्रतियोगिताबाहेक माथिल्ला श्रेणीका पदहरूमा माथिल्लो शैक्षिक योग्यता पेस गर्नुपर्ने बाध्यात्मक अवस्था देखिँदैन । एकातर्फ राजपत्रांकित द्वितीय तथा प्रथम श्रेणीका पदहरूमा प्रतियोगितात्मक परीक्षाहरूद्वारा पदपूर्ति बन्द गरिएको छ भने तल्लो श्रेणीको पदमा सेवा प्रवेश गर्दाको न्यूनतम शैक्षिक योग्यताकै आधारमा बढुवा हुने व्यवस्था गरिएको छ ।माथिल्लो पदमा बढुवाको लागि माथिल्लो शैक्षिक योग्यता आवश्यक नै नपर्ने भएपछि कर्मचारीहरूले दुःख गरेर किन पढ्नु ? संघीय निजामती सेवा ऐन सबै सेवाहरूको मार्गदर्शक बन्नुपर्नेमा संघीय निजामती सेवा उच्च अध्ययन गरेका क्षमतावान् व्यक्तिहरूको आकर्षणको केन्द्रबिन्दु हुनुपर्नेमा प्रदेश सरकारहरूले ल्याएका प्रदेश निजामती सेवा ऐन जत्तिको पनि देखिएन । यसबाट निजामती सेवालाई क्षमतावान् सिर्जनशील भन्दा पनि केवल काम चलाउ प्रशासनमा रूपान्तरण गर्ने सम्भावना रहेको देखिएको विज्ञहरू बताउँछन् । विगतमा स्थापित भइसकेको दुवै बढुवा प्रणालीमध्ये कार्यक्षमताको मूल्यांकनद्वारा हुने बढुवा प्रणालीलाई हठात रूपमा हटाइनुमा बढुवाको लागि प्रतीक्षारत तर न्यूनतम शैक्षिक योग्यता मात्रै भएको समूहको हात छैन भन्न सकिँदैन । यस्तो संवेदनशील विषयमा पनि हाम्रा कानुन निर्माताहरू सजिलै चुके झुक्किए । उनीहरू केवल कुलिङ पिरियडमा मात्र अल्झिएको प्रशासकहरू बताउँछन् ।"
रुसबाट तेल खरिद गरेमा भारतमाथि ५०० प्रतिशत कर लगाउने अमेरिकाको तयारी,"काठमाडौं : अमेरिकामा रुसबाट कच्चा तेल खरिद गर्ने देशमाथि ५०० प्रतिशत भन्सार लगाउने बारेमा छलफल भइरहेको छ। गत अप्रिलमा रिपब्लिकन नेता तथा सिनेटर लिन्डसे ग्राहमले अमेरिकी कांग्रेसमा यससँग सम्बन्धित ऐन प्रस्ताव गरेका थिए। भारतीय विदेशमन्त्री एस जयशंकरले यसले भारतको हितलाई असर गर्न सक्ने र आफू सिनेटर ग्राहमसँग निरन्तर सम्पर्कमा रहेको बताए। अमेरिकी समाचार च्यानल एबीसी न्यूजसँग कुरा गर्दै अमेरिकी सिनेटर लिन्डसे ग्राहमले भने,कुनै देशले रुसबाट सामान किन्छ तर युक्रेनलाई सहयोग गर्दैन भने त्यो देशबाट अमेरिका आउने सामानमा ५०० प्रतिशत कर लगाइने छ। भारत र चीनले पुटिनको ७० प्रतिशत तेल किन्छन् र यसले उनको युद्ध मेसिन चलिरहन्छ। मेरो विधेयकलाई अहिलेसम्म ८४ सांसदको समर्थन प्राप्त भएको छ। लिन्डसे ग्राहम थप भन्छन्,यो विधेयकले राष्ट्रपतिलाई भारत, चीन र अन्य देशमा भन्सार लगाउने अधिकार दिनेछ। उनीहरूले पुटिनको युद्ध नीतिलाई समर्थन गर्न बन्द गरून् र वार्ताको टेबलमा ल्याउन सकुन्। युक्रेनमा रुसको आक्रमणपछि पश्चिमा देशले रुसविरुद्ध कडा प्रतिबन्ध लगाएका छन्। यी प्रतिबन्ध अझै पनि कायम छन्। पश्चिमा देशले भारतले पनि रुससँगको व्यापार बन्द गरोस् भन्ने चाहन्थे। तर युद्धको समयमा भारतको रुससँगको व्यापार रेकर्ड स्तरमा बढेको छ। पछिल्ला तीन वर्षमा भारत रुसी तेलको शीर्ष खरिदकर्ता मध्ये एक बनेको छ। युद्ध सुरु हुनुभन्दा पहिले भारतको कुल कच्चा तेल आयातमा रुसको हिस्सा दुई प्रतिशतभन्दा कम थियो। यो बढेर करिब ४० प्रतिशत पुगेको छ। अमेरिकी कांग्रेसमा प्रस्तावित रुस प्रतिबन्ध ऐन २०२५ लागू गरियो भने रुसी तेल, प्राकृतिक ग्यास, पेट्रोलियम उत्पादन वा युरेनियम खरिद गर्ने देशबाट आयातमा ५०० प्रतिशत भन्सार लगाउने छ। यसको प्रत्यक्ष असर भारत र चीन जस्ता एसियाली देशमा पर्नेछ। भारत विश्वको तेस्रो ठुलो कच्चा तेल आयातकर्ता र उपभोक्ता हो। भारतले प्रतिदिन करिब ५१ लाख ब्यारेल कच्चा तेल विदेशबाट खरिद गर्छ।"
अब नियुक्त हुने सरकारी कर्मचारीलाई पेन्सन र उपदानको सट्टा योगदानमा आधारित सामाजिक सुरक्षा,"काठमाडौं : आर्थिक वर्ष २०८२०८३ देखि नियुक्त हुने कर्मचारीहरूलाई पेन्सन तथा उपदानको सट्टा योगदानमा आधारित सामाजिक सुरक्षा प्रणाली लागू हुने भएको छ। अर्थ मन्त्रालयले सामाजिक सुरक्षा प्रणाली लागू गर्न आवश्यक व्यवस्था मिलाउन सबै मन्त्रालय, नियामक निकाय, सार्वजनिक संस्थान, बोर्ड, समिति तथा प्रतिष्ठानहरूलाई परिपत्र गरेको छ।"
"राजर्षि जनक विश्वविद्यालय : न देशले हेर्छ, न प्रदेशले","जनकपुरधाम : मधेसको शैक्षिक अवस्था सुधार्न र उच्च शिक्षामा विद्यार्थीको पहुँच अभिवृद्धि गर्ने उद्देश्यका साथ स्थापना गरिएको राजर्षि जनक विश्वविद्यालय अभाव, दबाब र प्रभावको मारले थलिएको छ। भौतिक संरचनाको अभाव, राजनीतिक दबाब र नातावाद तथा कृपावादको प्रभावले गर्दा शैक्षिक गतिविधि प्रभावित छन। विश्वविद्यालय राजनीतिक दलका कार्यकर्ताको भर्ती केन्द्र बन्दै गएको छ। विश्वविद्यालयका अभाव भोला सिंह लायन्स स्कुलको जग्गा र भौतिक संरचनालाई भाडामा लिएर विश्वविद्यालयको क्याम्पस सञ्चालन गरिएको छ। विश्वविद्यालयअन्तर्गत सञ्चालित फ्याकेल्टी अफ हेल्थ साइन्स क्याम्पस, उपकुलपतिको कार्यालय, डिनको कार्यालय सबै भाडाकै घरमा सञ्चालित छन्। यी सबै संरचना सञ्चालन गर्न विश्वविद्यालयले वार्षिक करिब ६० लाख रुपैयाँ भाडा मात्रै तिर्ने गरेको छ। जनकपुरको भ्रमरपुरा चोकमा सञ्चालित विश्वविद्यालयको केन्द्रीय कार्यालयको मासिक भाडा १ लाख ६५ हजार रुपैयाँँ छ। यस्तै, डिन कार्यालयको ९७ हजार रुपैयाँ र फ्याकेल्टी अफ हेल्थ साइन्सको १ लाख ११ हजारभाडा छ। सबैगरी मासिक ३ लाख ४५ हजार रुपैयाँँ भाडामा जान्छ। विश्वविद्यालयको आफ्नै भौतिक संरचना नहँुदा अध्ययनअध्यापनमा निकै समस्या भइरहेको विश्वविद्यालयद्वारा सञ्चालित क्याम्पसका प्रमुख डा सरोजकुमार ठाकुर बताउँछन्। हामीसँग आफ्ना भौतिक संरचना छैनन्। त्यसैकारण यहाँ पढ्न र पढाउन आउने शिक्षकविद्यार्थी दुवैलाई असहज भइरहेको छ, ठाकुरले भने, राम्रो शैक्षिक वातावरणका लागि भौतिक संरचनाले साथ दिएको छैन। जग्गा उपलब्ध भएर राम्रो भौतिक संरचना बनाइयो भने उत्कृष्ट र दक्ष जनशक्ति उत्पादन गर्ने थलोका रूपमा स्थापित गर्न सक्छौं। न्यून आयस्रोत र सुविधाका बाबजुद पनि प्रथम दीक्षान्त समारोह सम्पन्न गर्न सफल भएको क्याम्पस प्रमुख ठाकुरको भनाइ छ। राम्रो पूर्वाधार र राज्यबाट अपेक्षित सहयोग प्राप्त गर्न सक्यौं भने यो विश्वविद्यालय मुलुककै आदर्श शैक्षिक संस्थानको रूपमा स्थापित गर्न सकिन्छ भन्ने मेरो विश्वास छ, ठाकुरले भने। विभिन्न शैक्षिक कार्यक्रमअन्तर्गत १ हजार ५ सयभन्दा बढी विद्यार्थीहरू अध्ययनरत विश्वविद्यालय स्थापनाकालदेखि नै भौतिक संरचनाको अभाव झेल्दै आएको छ। मुलुकको संविधानको धारा २९६ को उपधारा (१) बमोजिम बनेको राजर्षि जनक विश्वविद्यालयको सम्बन्धमा व्यवस्था गर्न बनेको ऐन, २०७४ मा यसको केन्द्रीय कार्यालय धनुषा जिल्लामा रहने व्यवस्था गरिएको छ। ऐन प्रारम्भ हुँदाका बखत त्रिभुवन विश्वविद्यालयअन्तर्गत जनकपुर नगरपालिकामा सञ्चालित रामस्वरूप रामसागर बहुमुखी क्याम्पस (राराब), जनकपुरधामलाई विश्वविद्यालयको आधार क्याम्पसको रूपमा सञ्चालन गरिएको थियो। ऐनको व्यवस्थाअनुसार त्रिभुवन विश्वविद्यालयको आंगिक क्याम्पसको रूपमा सञ्चालित सूर्यनारायण, सत्यनारायण मोर्बेता यादव बहुमुखी क्याम्पस सिरहा र महेन्द्र बिन्देश्वरी बहुमुखी क्याम्पस, राजविराजलाई राजर्षि जनक विश्वविद्यालयका आंगिक क्याम्पसका रूपमा गाभ्ने भनिएको थियो। यस्तै, ऐनबमोजिम कुनै क्याम्पस विश्वविद्यालयको आंगिक क्याम्पसको रूपमा सञ्चालन भएपछि त्यस्तो क्याम्पसको नाममा रहेको चलअचल सम्पत्ति विश्वविद्यालयको आंगिक क्याम्पसमा सर्ने व्यवस्था गरिएको छ। तर, विश्वविद्यालयको आधार क्याम्पस तोकिएको राराब क्याम्पसले राजर्षि जनक विश्वविद्यालयलाई आफ्नो सम्पत्ति स्थानान्तरण गर्न मानेन। राराब क्याम्पस त्रिभुवन विश्वविद्यालयअन्तर्गत सञ्चालित छ। यसको सबै सम्पत्ति त्रिभुवन विश्वविद्यालयको हो। सरकारले भन्दैमा आफ्नो सबै सम्पत्ति अर्कालाई दिने कुरा भएन। सरकारले ऐन बनाएर निर्णय गरे पनि राजर्षिलाई राराबमा ल्याउन यहाँका शिक्षकहरूले नै मानेनन्, राराब क्याम्पस मैथिली विषयका उपप्राध्यापक तथा सञ्चारकर्मी श्यामसुन्दर शशि भन्छन्, आफ्नो भौतिक संरचना नहुँदै हतारमा विश्वविद्यालय सञ्चालन गरियो। राराब क्याम्पस आधार क्याम्पस बन्न नमानेपछि राजर्षि जनक विश्वविद्यालय कहिले सटरमा त कहिले भाडाको घरमा सञ्चालन हुँदै आएको छ। ऐनमा विश्वविद्यालयको आंगिक क्याम्पसको रूपमा रहने व्यवस्था गरिएको क्याम्पसहरूले समेत राजर्षि जनकको आंगिक बन्न अस्वीकार गरे। सप्तरी राजविराजस्थित महेन्द्र विन्देश्वरी बहुमुखी क्याम्पसले राजर्षि जनक विश्वविद्यालयमा गाभिँदा क्याम्पसको अस्तित्व नै संकटमा पर्ने भन्दै आंगिक बन्न अस्विकार गर्यो। विश्वविद्यालयमाथि दबाबसरकारले मुलुकको ११औं विश्वविद्यालयको रूपमा राजर्षि जनक विश्वविद्यालय स्थापना गरेको थियो। तर, यसको उचित व्यवस्थापन हुन नसक्दा स्थापनाकालदेखि नै विवादित बन्न पुग्यो। कहिले सम्बन्धन विवाद त कहिले पदाधिकारी नियुक्ति विवादमा फस्यो। शिक्षक राजनीति विवादलगायत थुप्रै विवादको थलो बन्यो। यो विश्वविद्यालयलाई लयमा ल्याउन हालसम्म उचित प्रयास नभएको यस क्षेत्रका बुद्धिजीवीहरूको ठम्याइँ छ। विश्वविद्यालय आफ्नै क्षेत्रमा स्थापना हुनु अति सराह्रनीय विषय हो तर, यसका लागि स्रोत र साधनको सुनिश्चितता पनि उत्तिकै आवश्यक हुन्छ, जनकपुरका वरिष्ठ सञ्चारकर्मी नित्यानन्द मण्डल भन्छन्, विश्वविद्यालय स्थापनाका लागि भएका सकारात्मक प्रयासहरूलाई विभिन्न कालखण्डमा राजनीतिक दबाब, अभाव र प्रभावहरूले कमजोर पारेको छ। एउटा शैक्षिक संस्थालाई स्वस्फूर्त रूपमा सञ्चालन हुन दिने माहोल बन्न सकेन। विश्वविद्यालयका पहिलो उपकुलपति प्राडा भरत झाले राराब, सिरहा र राजविराजमा भएका शिक्षकहरू समायोजनमा आउने भए एक तह बढुवा गरेर विश्वविद्यालयमा समायोजनका लागि आह्वान गरेका थिए। सोही आह्वानअनुसार विश्वविद्यालय क्याम्पसका हालका क्याम्पस प्रमुख सरोज ठाकुर पनि राजर्षिमा प्रवेश गरे। सो बेला राराबका १२ शिक्षक र चार कर्मचारी र सिरहाबाट तीन शिक्षक र एक कर्मचारी राजर्षिमा आएका थिए। मधेसमा पहिलो विश्वविद्यालयको रूपमा राजर्षि स्थापित भएपछि आफ्नै क्षेत्रको विकासमा योगदान दिने उद्देश्यले म क्याम्पस प्रमुखको जिम्मेवारी स्वीकार गरेर यहाँ आएको थिएँ, ठाकुरले अन्नपूर्णकर्मीसँग भने, विश्वविद्यालयको प्रगतिका लागि दिनरात खटेर काम गरेको छु तर, यहाँ मलाई जातीय दबाब दिएर थुप्रै समस्याहरू झेल्नु परिरहेको छ। एक पटक त जिम्मेवारीबाट समेत हटाइयो तर, पुनः नयाँ म्यानेजमेन्ट आएपछि जिम्मेवारी दिइयो। विश्वविद्यालयका ८० प्रतिशत कर्मचारी राजनीतिक दलका शीर्ष नेताहरूको प्रभाव र दबाबमा नियुक्त गरिएको दाबी नाम नखुलाउने सर्तमा यहाँका पदाधिकारी बताउने गरेका छन्। काठमाडौंमै विज्ञापन निकालेर त्यहीँबाट कर्मचारी भर्ना प्रक्रिया सम्पन्न गरिन्छ। खुल्ला प्रतिस्पर्धा नै हुँदैन, नाम नबताउने सर्तमा एक पदाधिकारीले भने, नेताहरूको दबाबमा कर्मचारी नियुक्त भएपछि तिनले हामीलाई टेर्दैनन्। कर्मचारीमात्रै नभई यहाँ विद्यार्थीहरूको भर्नामा समेत राजनीतिक दबाब अत्याधिक हुन्छ। विद्यार्थीलाई छात्रवृत्ति मिलाई दिनुपर्ने र भर्नामा छुट गरिदिनुपर्ने भन्दै दिनहुँ दबाब आइरहन्छन्। विश्वविद्यालयका विभिन्न निकायमा हाल ७० भन्दा बढी शिक्षक तथा कर्मचारी कार्यरत छन्। आर्थिक तथा सामाजिक प्रभावविश्वविद्यालयको क्याम्पस भाडाको घरमा सञ्चालित छ। २० वर्षका लागि लिजमा लिएर कक्षाहरू जेनतेन चलिरहेको बेला संघीय सरकारद्वारा सञ्चालित विश्वविद्यालयमा मधेस प्रदेश सरकारले आफ्नो प्रभाव देखाउन थालेको छ। विश्वविद्यालय क्याम्पसको हातामा प्रदेश सरकारको ४० लाख रुपैयाँको लगानीमा भौतिक संरचना निर्माणको काम अघि बढाएको छ। प्रदेश सरकारबाट ४० लाख रुपैयाँ सहयोग प्राप्त गरेका हौं र त्यसैबाट प्रशासनिक भवन निर्माण हँुदैछ, विश्वविद्यालयका रजिस्ट्रार सत्यनारायण साह भन्छन्, पहिलो प्राथमिकता नै यसको भवन र भौतिक संरचना निर्माण हो। त्यसका लागि चौतर्फी सहयोगको अपेक्षा गरेका छौं। तर, यसरी आफ्नो स्वामित्वको जग्गा नै नभएको स्थानमा भवन निर्माणका लागि बजेट विनियोजन गर्नु आर्थिक अनुशासन विपरीत रहेको भन्दै कर्मचारीहरूद्वारा नै काम रोकिएपछि अहिले अस्थायी टहरा बनाउने विषयमा छलफल अघि बढाइएको छ। सामाजिक प्रभावका कारण विश्वविद्यालयका पदाधिकारीहरूले आफूखुसी शैक्षिक संस्थाहरूलाई सम्बन्धन दिँदा शैक्षिक गतिविधिको स्तर अभिवृद्धिभन्दा विवादित कामहरू बढेका छन्। विश्वविद्यालयले हालसम्म ८० वटा शैक्षिक संस्थालाई सम्बन्धन दिइसकेको छ, जसमा १५ वटा कलेजलाई कानुनमा पाँचवर्षे स्नातक (बीएएलएलबी) सञ्चालन गर्न अनुमति प्रदान गरिएको छ। नेपाल कानुन व्यवसायी परिषद्ले २०७७ सालमा नियमावली बनाएको थियो। जसअनुसार कानुन शिक्षा सञ्चालन गर्न चाहने शैक्षिक संस्थाहरूले परिषद्को स्वीकृति अनिवार्य रूपमा लिनुपर्ने व्यवस्था गरेको छ। तर, परिषद्को स्वीकृति नै नलिएर कलेजहरूलाई बीएएलएलबीको सम्बन्धन बाँड्नुले विद्यार्थीहरूको शैक्षिक भविष्य नै खतरामा पर्ने शिक्षकहरू बताउँछन्। राजर्षिले नियमविपरीत सम्बन्धन दिइरहेको भन्दै ०८१ भदौ २७ गते अख्तियार दुरुपयोग अनुसन्धान आयोगमा उजुरीसमेत परेको थियो। विश्वविद्यालयले कानुनको उल्लंघन गरेको भन्दै अनुसन्धान गर्नका लागि राजर्षि जनक विश्वविद्यालयकै विद्यार्थी प्रयास कौशिक धितालले अख्तियारमा उजुरी दिएका थिए। भौतिक निर्माणमा अन्योलताविश्वविद्यालयले भौतिक संरचना निर्माणका लागि धनुषाको नगराइन नगरपालिका स्थित फुलगामाको मनियारीस्थित गुठी संस्थानसँगको सहकार्यमा १३ बिघा जग्गा प्राप्तिका लागि २०८१ साउन ८ गते सम्झौता गरेको थियो। उपकुलपति प्राडा अमर यादव र गुठी संस्थानका तर्फबाट कार्यकारी प्रमुख शैलेशराज कुँवरले गरेको सम्झौतामा जग्गाबापत वार्षिक रूपमा गुठीलाई पाँच लाख रुपैयाँ दिने सहमति भएको थियो। तर, उक्त जग्गामा भौतिक संरचना निर्माणको कार्य अझ अन्योलमा छ। उपकुलपति यादवले प्राविधिक र प्रशासनिक प्रक्रियाहरू पूरा भए पनि राजनीतिक हस्तक्षेपकै कारण निर्माण कार्य रोकिएको बताए। विश्वविद्यालय यसै स्थापना भएको होइन । राजर्षि जनक विश्वविद्यालय स्थापनाको परिकल्पना निकै पुरानो हो। मैथिली भाषा, कला र संस्कृतिको प्रवद्र्धन तथा प्राविधिक विषयहरूको पठनपाठनका लागि राजर्षि जनक विश्वविद्यालय स्थापनाको बहस २०५३ सालदेखि नै सुरु भएको हो। त्यसबेला कांग्रेसका नेता एवं पूर्वउपप्रधानमन्त्री विमलेन्द्र निधिले तत्कालीन जिल्ला विकास समितिका सभापति रामसरोज यादवसँग जनकपुरधाममै विश्वविद्यालय स्थापनाबारे प्रस्ताव गरेका थिए। २०५३ भदौ ९ र १० गते तत्कालीन धनुषा जिविसको चौथो जिल्ला परिषद्ले राजर्षि जनक विश्वविद्यालय स्थापना गर्न माग गर्ने निर्णय गर्यो। सो बेला धनुषा जिल्लाका तत्कालीन १ सय १ गाविसबाट ११ लाख रुपैयाँका दरले अनुदान लिने निर्णयसमेत गरियो। यसका अतिरिक्त जिविसले ५ लाख रुपैयाँ अनुदान दिने निर्णय गर्यो। सबैबाट संकलित १ करोड ६ लाख रुपैयाँसहित विश्वविद्यालय स्थापना अभियानको संस्थागत थालनी गरियो। एउटा गहन सोच र शिक्षाप्रतिको सम्मानका कारण सो बेला सबै गाविसहरूले सहजै अनुदान दिएका थिए। जसले राजर्षि जनक विश्वविद्यालयको जग बसाल्ने कामको थालनी भयो, तत्कालीन जिविसका अध्यक्ष तथा वर्तमान मधेस प्रदेशसभा सदस्य रामसरोज यादव भन्छन्, यो विश्वविद्यालयको भौतिक संरचना निर्माणका लागि हामीले सोही बेला जग्गाहरूको छनोटसमेत गरेका थियौं तर, राजनीतिक दाउपेचका कारण संरचना निर्माण अलपत्र परे। विश्वविद्यालयको आफ्नै भवन छैन। त्यसैकारण क्याम्पस पढ्न र पढाउन आउने शिक्षकविद्यार्थीले असहज महसुस गर्छन। शैक्षिक माहोल राम्रो बनाउन भौतिक संरचनाले नै साथ दिएको छैन।डा सरोजकुमार ठाकुर,क्याम्पस प्रमुख विश्वविद्यालय हाम्रै क्षेत्रमा स्थापना हुनु अति सराह्रनीय विषय हो तर, यसका लागि स्रोत र साधनको सुनिश्चितता पनि उत्तिकै आवश्यक हुन्छ। विश्वविद्यालय स्थापनाका लागि भएका सकारात्मक प्रयासहरूलाई राजनीतिक दबाब, अभाव र प्रभावहरूले कमजोर बनाएको छ।नित्यानन्द मण्डल, सञ्चारकर्मी हाम्रो पहिलो प्राथमिकता नै यसको भवन र भौतिक संरचना निर्माण कार्यलाई अघि बढाउनु हो। जसका लागि हामीले चौतर्फी सहयोगको अपेक्षा गरेका छौं।सत्यनारायण साह, विश्वविद्यालयका रजिस्ट्रार विश्वविद्यालय निर्माणका लागि २ सय ५५ जनाको मूल समिति गठन गरिएको थियो। त्यसका साथै मूल समितिअन्तर्गत रहने गरी ५६ जनाको एउटा कार्यसमिति बनाइयो। सो समितिको अध्यक्ष नेपाली कांग्रेसका नेता निधिले थिए। २०५४ सालको स्थानीय निर्वाचनपछि तत्कालीन जिविस धनुषामा रामचरित्र साह सभापति निर्वाचित भए। उनले पनि राजर्षि जनक विश्वविद्यालयलाई निर्माण अभियानलाई निकै जोडतोडका साथ अगाडि बढाए। ०५५ सालमा शिक्षा मन्त्रालयले तत्कालीन वनमन्त्री महन्थ ठाकुरको संयोजकत्वमा ९ सदस्यीय राजर्षि जनक विश्वविद्यालयको स्थापना, प्रारूप सञ्चालन एवं संगठनलगायतका सम्पूर्ण विषयबारे ठोस रूपरेखा एवं योजना तर्जुको प्रतिवेदन बनाउन कार्यदल गठन गर्यो। उक्त कार्यदलमा धनुषाका महादेव यादव, खोटाङका विदुर पौड्याल, सर्लाहीका नरसिंहनारायण सिंह, महोत्तरीका प्राध्यापक महेन्द्रनारायण मिश्र, धनुषाका प्राध्यापक सत्यनारायण ठाकुर, लमजुङका डा कृष्णकान्त अधिकारी, विश्वविद्यालय अनुदान आयोगका प्रतिनिधि र शिक्षा मन्त्रालयका प्रतिनिधिलाई समेत सदस्य चयन गरिएको थियो। उक्त कार्यदलले विश्वविद्यालय निर्माणका लागि विभिन्न सम्भाव्यताहरूको अध्ययन गरेको थियो। सोही कार्यदलले ०५६ साल साउन १६ गतेदेखि १९ गतेसम्म धनुषा जिल्लास्थित विभिन्न जग्गाहरूको स्थलगत अवलोकन गरी थुप्रै जग्गाहरू सिफारिससमेत गर्यो। तर, स्थानीय निकाय प्रमुखविहीन भएपछि विश्वविद्यालय स्थापनाको अभियान सेलायो। यसरी बन्यो राजर्षि जनक विश्वविद्यालयदेशमा संघीयता आएपछि प्रदेश सरकार गठन भए। राजर्षि जनक विश्वविद्यालय स्थापनाका लागि पनि पहल सुरु भयो। विश्वविद्यालय स्थापनाका लागि ऐन बनाइयो। ऐनको प्रस्तावनामै उल्लेख छ कला, विज्ञान, चिकित्साशास्त्र, कृषि, वन, पर्यटन, आयुर्वेद, कानुन, व्यवस्थापन, शिक्षा, प्राच्यदर्शन, प्राविधिक, व्यावसायिक तथा अन्य विषयमा अध्ययन, अध्यापन र अनुसन्धानद्वारा गुणात्मक र स्तरयुक्त उच्च शिक्षाको अवसर सबै क्षेत्रका जनतालाई सुलभ रूपमा उपलब्ध गराई राष्ट्रिय विकासमा दक्ष जनशक्तिको आपूर्ति गर्न र बहुविश्वविद्यालयको अवधारणा अनुरूप नेपाल सरकारको लगानीमा राजर्षि जनक विश्वविद्यालयको स्थापना र सञ्चालन गरिनेछ। तत्कालीन प्रधानमन्त्री शेरबहादुर देउवा नेतृत्वको मन्त्रिपरिषद्ले २०७४ कात्तिकमा राजर्षि जनक विश्वविद्यालयसम्बन्धी विधेयक व्यवस्थापिका संसद्मा पेस गर्यो। सरकारको लगानीमा १२ कात्तिक २०७४ मा संविधानको धारा २९६ को उपधारा १ बमोजिम राजर्षि जनक विश्वविद्यालय ऐन २०७४ पारित भई राजर्षि जनक विश्वविद्यालयको स्थापना भएको हो। २६ पुस २०७४ मा डा भरत झा विश्वविद्यालयको पहिलो उपकुलपति नियुक्त भए। त्यसैगरी अन्य पदाधिकारीहरूमा महेन्द्रप्रसाद यादव (रजिस्ट्रार), डा शैलेन्द्रलाभ कर्ण (सेवा आयोग अध्यक्ष), अनिलकुमार साह (सेवा आयोग सदस्य) मा नियुक्त भए। ५ मंसिर २०७५ देखि पठनपाठन सुरु भएको यस विश्वविद्यालयमा एमफिल, एमबीए, बीबीए, बीडीए, बीई सिभिल, बीआईटी, बीएस्सी सीएसआईटी, बीपीएच, बीएस्सी एमएलटी, बीएस्सी एजी, बीए एलएलबी तथा बीजेएमसीजस्ता शैक्षिक कार्यक्रम अध्ययन अध्यापन हुने गरेको छ।"
युक्रेनमाथि हालसम्मकै ठूलो रूसी आक्रमण,"किभ : रूसले युक्रेनमाथि अहिलेसम्मकै ठूलो हवाई आक्रमण गरेको छ। शुक्रबार रूसका सरकारी प्रवक्ताले युक्रेनमाथिको जारी युद्धको सन्दर्भमा कुनै कूटनीतिक समाधान सम्भव नरहेको खुलासा गरेसँगै रुसले उक्त आक्रमण गरेको हो। अमेरिकी राष्ट्रपति डोनाल्ड ट्रम्प र रूसी राष्ट्रपति भ्लादिमिर पुटिनबीचको टेलिफोन वार्ता निष्कर्षविहीन भएको केही घण्टापछि रूसले उक्त आक्रमण सुरू गरेको बीबीसीले जनाएको छ। किभसहित युक्रेनका अन्य सहरहरूमा रातभर ड्रोन र विस्फोटहरूको आवाज गुञ्जिएको थियो। त्यससँगै युक्रेनी हवाई सुरक्षा प्रणाली सक्रिय गरिएको थियो। क्रेमलिनका प्रवक्ता दिमित्री पेस्कोभले पत्रकारसँगको कुराकानीमा भने, 'हामी हाम्रो उद्देश्यहरू हासिल गर्न विशेष सैन्य अभियानलाई प्राथमिकता दिइरहेका छौं, तर राजनीतिक र कूटनीतिक समाधान अझ उपयुक्त हुनेछ। तर वर्तमान अवस्थामा कुनै कूटनीतिक समाधान सम्भव छैन।' राष्ट्रपति ट्रम्पले पुटिनसँगको संवादमा युद्ध अन्त्यको विषयमा कुनै प्रगति नभएको जानकारी दिएका छन्। युक्रेनी राष्ट्रपति भोलोदिमिर जेलन्स्कीले प्रतिक्रिया दिँदै भने, 'रूसले एकपटक फेरि प्रमाणित गर्यो कि उसले युद्ध र आतंकको अन्त्य गर्ने कुनै तयारी गरेको छैन। यदि अन्तर्राष्ट्रिय समुदायले ठोस दबाब नदियो भने रूसको विनाशकारी व्यवहारमा परिवर्तन आउन गाह्रो देखिन्छ।' रूसी सेनाले डोनेत्स्क क्षेत्रमा एक गाउँ नियन्त्रणमा लिएको दाबी गर्दै युक्रेनी भूभागमा थप दबाब सिर्जना गरेको छ। आक्रमणका क्रममा पोल्यान्डको किभस्थित दूतावासमा क्षति पुगे पनि त्यहाँका कर्मचारीहरू सुरक्षित रहेको जनाइएको छ। युक्रेनी वायु सेनाका अनुसार यो आक्रमण युक्रेनमाथि हालसम्मकै सबैभन्दा ठूलो हो। यसमा ५३९ ड्रोन र ११ मिसाइल प्रयोग गरिएका थिए, जसबाट कम्तीमा २३ जना घाइते भएका छन्।"
उपरथी खत्रीलाई दर्ज्यानी चिन्ह प्रदान,काठमाडौं : नेपाली सेनाको उपरथीमा बढुवा भएका रविन्द्र खत्रीलाई दर्ज्यानी चिन्ह प्रदान गरिएको छ। नेपाली सेनाको मुख्यालयमा प्रधानसेनापति अशोकराज सिग्देलले शुक्रबार खत्रीलाई दर्ज्यानी चिन्ह प्रदान गरेका हुन्। सहायक रथी खत्रीलाई असार १३ गते सरकारले उपरथीमा बढुवा गर्ने निर्णय गरेको थियो। बढुवा भएसँगै उपरथी खत्रीलाई उपत्यका पृतना हेडक्वाटरको पृतनापतिमा नियुक्त गरिएको छ।
राष्ट्रियसभाबाट बजेट सम्बन्धी दुई विधेयक पारित,"काठमाडौं : राष्ट्रियसभाबाट बजेट सम्बन्धी दुई विधेयक पारित भएका छन्। शुक्रबार बसेको बैठकले आर्थिक विधेयक, २०८२ र राष्ट्र ऋण उठाउने विधेयक, २०८२ पारित भएका हुन् । राष्ट्रियसभाले ती विधेयक पारित गरी प्रतिनिधिसभामा पठाएको छ। बैठकमा उपप्रधानमन्त्री एवं अर्थमन्त्री विष्णुप्रसाद पौडेलले प्रतिनिधिसभाबाट सन्देशसहित प्राप्त आर्थिक विधेयक, २०८२ र राष्ट्र ऋण उठाउने विधेयकलाई सुझावबिना पारित गरी प्रतिनिधिसभामा फिर्ता पठाइयोस् भनी प्रस्ताव राखेका थिए। उक्त प्रस्तावलाई बहुमतले पारित गरेको हो। त्यसअघि आर्थिक विधेयकमाथिको दफावार छलफलका क्रममा उठेका प्रश्नको जवाफ दिँदै उपप्रधानमन्त्री पौडेलले सुन कारोबारलाई पारदर्शी बनाउँदै यससम्बन्धी अन्तर्राष्ट्रिय समुदायबाट व्यक्त चासो सम्बोधन गर्न सुनका गहनामा विलासी कर लगाउने निर्णय गरिएको बताए। त्यस्तै उनले नेपाललाई ग्रे लिष्टबाट बाहिर निकाल्न नीतिगत र कानुनी सुधार गरिरहेको उल्लेख गरे। राष्ट्रियसभाको अर्को बैठक असार २४ गते मङ्गलबार बोलाइएको छ ।"
कांग्रेस बैठकमा नेताहरूको कार्यशैलीप्रति उठ्यो प्रश्न,"काठमाडौं : नेपाली कांग्रेसका केन्द्रीय सदस्यहरूले पार्टीका नेताहरूको कार्यशैली सुधार गर्नुपर्नेमा जोड दिएका छन्। शुक्रबार पार्टी कार्यालयमा बसेका कांग्रेस केन्द्रीय कार्यसमितिको बैठकमा धारणा राख्दै सदस्यहरूले पार्टीका नेताहरूको कार्यशैलिप्रति कार्यकर्ताहरू असन्तुष्ट रहेकाले नेताहरूले आफ्नो कार्यशैली सुधार गर्नुपर्नेमा जोड दिएका हुन्। उनीहरूले तोकिएको समयभित्र महाधिवेशन गर्ने सुनिश्चितता हुनुपर्ने धारणा राखेका थिए। शुक्रबार बैठकमा ज्ञानेन्द्रबहादुर कार्की, दिलेन्द्रप्रसाद बडू, दिपक गिरी, सुजाता परियार, कल्याणकुमार गुरुङ, सरिता प्रसाई लगाएत ३० जना केन्द्रीय सदस्यहरूले धारणा राखेका थिए। त्यस्तै आमन्त्रित केन्द्रीय सदस्य दीपक खड्का, आमन्त्रित मन्त्रीहरू तेजुलाल चौधरी (युवा तथा खेलकुद) र रामनाथ अधिकारी (कृषि तथा पशुपंक्षी विकास)ले पनि आफ्नो धारणा राखेको कांग्रेस केन्द्रीय सदस्य महेन्द्र यादवले जानकारी दिए। उनले सरकारमा रहेका मन्त्रीहरूको कामकारकनहीका बारेमा छलफल भएपछि मन्त्री परिवर्तनका बारेमा भने कुनै छलफल नभएको जानकारी दिए।"
प्रधानमन्त्री ओली आज स्वदेश फर्किँदै,"काठमाडौं : स्पनेको भ्रमणमा रहेका प्रधानमन्त्री केपी शर्मा ओली आज स्वदेश फर्कँदै छन्। विकासका लागि वित्तसम्बन्धी चौथो अन्तरराष्ट्रिय सम्मेलनमा भाग लिन स्पेन गएका प्रधानमन्त्री ओली आज दिउँसो पौने चार बजे त्रिभुवन अन्तरराष्ट्रिय विमानस्थलमा आइपुग्ने उनको सचिवालयले जनाएको छ। प्रधानमन्त्री ओली आज बिहान स्पेनको मेड्रिडबाट कतारको दोहातर्फ प्रस्थान गरिसकेका छन्। नेपाली प्रतिनिधिमण्डलको नेतृत्व गर्दै प्रधानमन्त्री ओली असार १४ गते शनिबार स्पेन प्रस्थान गरेका थिए। स्पेनमा प्रधानमन्त्री ओलीले स्पेन सरकारका अध्यक्ष (प्रधानमन्त्री) पेड्रो साञ्चेज, संयुक्त राष्ट्रसङ्घका महासचिव एन्टेनियो गुटेरस, स्टोनियाका राष्ट्रपति अलार कारिस इजिप्टका प्रधानमन्त्री डा मोस्तफा कमाल माडबुली र पोर्चुगलका प्रधानमन्त्री लुइ मोन्टेनेग्रोसँगको भेटवार्ता गरेका थिए। प्रधानमन्त्री ओलीले विकासका लागि वित्तसम्बन्धी चौथो अन्तरराष्ट्रिय सम्मेलनलाई सम्बोधन गरेका थिए। सम्मेलनलाई सम्बोधन गर्दै ओलीले जलवायु परिवर्तनको चपेटामा सबैभन्दा बढी अल्पविकसित राष्ट्रहरू परिरहेको गुनासो पोखेका छन्। प्रधानमन्त्री ओलीले विकसित राष्ट्रहरूको प्रविधि, लगानी र नवप्रवर्तनमा द्रुत उन्नति भइरहे पनि अल्पविकसित मुलुकहरू अझै डिजिटल र प्राविधिक विभाजनको सिकार भइरहेका बताए। 'जलवायु परिवर्तनको प्रभाव सबैभन्दा बढी हामीजस्ता देशमा परेको छ, जबकि हामीले विश्वभरका हरितगृह ग्यास उत्सर्जनमा १ प्रतिशतभन्दा कम योगदान गरेका छौं,'उनले भने। अल्पविकसित मुलुकहरूको उच्चस्तरीय बैठकको अध्यक्षता गरे। प्रधानमन्त्री ओलीले थिम आधारित राउण्ड टेबलअन्तरराष्ट्रिय विकास सहयोगको पुनर्जीवन मा सहअध्यक्षतासहित सम्बोधन गर्दै साझा विश्वव्यापी समृद्धिको मार्गलाई पछ्याउँदै आवश्यकताभन्दा कम र असन्तुलित रूपमा प्रवाह भइरहेको विकास सहायतामा रूपान्तरण हुनुपर्ने बताए।"
नेपाल नागरिक उड्डयन प्राधिकरण विधेयक यथाशीघ्र अघि बढाउन पर्यटनमन्त्रीको आग्रह,"काठमाडौं : संस्कृति,पर्यटन तथा नागरिक उड्डयनमन्त्री बद्री पाण्डेले नेपाल नागरिक उड्डयन प्राधिकरण विधेयक र नेपाल हवाई सेवा प्राधिकरणसम्बन्धी विधेयक २०८१ लाई ढिलाइ नगरी यथाशीघ्र अगाडि बढाउन आग्रह गरेका छन्। शुक्रबार सिंहदरबारमा बसेको प्रतिनिधिसभाअन्तर्गत अन्तर्राष्ट्रिय सम्बन्ध तथा पर्यटन समिति बैठकमा मन्त्री पाण्डेले विधेयक सरकारले मात्र नभइ सम्बन्धित समिति,सरोकारवाला निकाय तथा विज्ञहरूको सुझावका आधारमा अघि बढ्ने स्पष्ट पारे। प्राधिकरणलाई नियामक र सेवा प्रदायक निकायको रूपमा छुट्टाछुट्टै संरचना आवश्यक रहेको उल्लेख गर्दै उनले आईकाओलगायतका अन्तर्राष्ट्रिय निकायको सिफारिस र नेपालको आवश्यकताका आधारमा विधेयक ल्याइएको जानकारी दिए। मन्त्री पाण्डेले नेपालमा हवाई सुरक्षासम्बन्धी चुनौती कायमै रहेकाले हवाई सेवा प्रदायक र नियमन निकायलाई अलग गर्ने विषयमा कुनै अन्यौल नरहेको बताए । उनले नियामक र सेवा प्रदायक निकाय छुट्टिएर स्वायत्त रुपमा सञ्चालनमा आए मात्र हवाई सुरक्षामा सुधार आउने धारणा राखे। समितिका सभापति राजकिशोर यादवले विधेयक महत्वपूर्ण प्रकृतिको भएको उल्लेख गर्दै सांसदहरूलाई गम्भीरतापूर्वक छलफलमा सहभागी हुन आग्रह गरे । बैठकमा नेपाल नागरिक उड्डयन प्राधिकरण विधेयक, २०८१ माथि सैद्धान्तिक छलफल भएको थियो ।"
सुदूरपश्चिम सरकारलाई दिएको समर्थन फिर्ता लिने नगरिक उन्मुक्तिको निर्णय,"धनगढी : नागरिक उन्मुक्ति पार्टी संसदीय दलले सुदूरपश्चिम प्रदेश सरकारलाई दिएको समर्थन फिर्ता लिने निर्णय गरेको छ। पार्टीबाट सरकारमा प्रतिनिधित्व गरेका उद्योग, पर्यटन, वन तथा वातावरणमन्त्री रामेश्वर चौधरीलाई मुख्यमन्त्री कमलबहादुर शाहले पदमुक्त गरेपछि धनगढीमा आज बसेको संसदीय दलको बैठकले सरकारलाई दिएको समर्थन फिर्ता लिने निर्णय गरेको हो। मुख्यमन्त्री शाहले मन्त्री रामेश्वर चौधरीलाई बिहीबार पदमुक्त गरेका थिए। बैठकपछि संसदीय दलका नेता घनश्याम चौधरीले पार्टीको केन्द्रबाट सरकारलाई दिएको समर्थन फिर्ता लिने सम्बन्धमा आएको पत्रको आधारमा समर्थन फिर्ता लिने निर्णय गरिएको जानकारी दिए। प्रदेशसभामा चौथौ ठूलो दल नाउपाका सात प्रदेशसभा सदस्य छन्। सो पार्टीले समर्थन फिर्ता लिने निर्णय गरेपनि शाह नेतृत्वको सरकारको पक्षमा बहुमत कायम छ। सरकारको आर्थिक पारदर्शिता र सुशासन कायम गर्ने सवालमा गरिएको आग्रहलाई वेवास्ता गरिएपछि मन्त्री चौधरी पदमुक्त भएको मुख्यमन्त्रीको सचिवालयले जनाएको छ।"
स्पेन भ्रमण सकाएर स्वदेश फर्किए प्रधानमन्त्री ओली,"काठमाडौं : प्रधानमन्त्री केपी शर्मा ओली स्वदेश फर्किएका छन्। स्पेनको औपचारिक भ्रमण सकाएर प्रधानमन्त्री ओली शुक्रबार स्वदेश फर्किएका हुन्। उनी कतार एयरलाइन्सको विमानबाट स्वदेश फर्किएका हुन्। संयुक्त राष्ट्रसंघीय विकासका लागि वित्तसम्बन्धी चौथो अन्तर्राष्ट्रिय सम्मेलनमा सहभागी हुन प्रधानमन्त्री ओली स्पेन भ्रमणमा गएका थिए। उनी असार १४ गते त्यसतर्फ प्रस्थान गरेका थिए। भ्रमणका क्रममा उनले संयुक्त राष्ट्रसंघका महासचिव एन्टेनियो गुटेरस, पोर्चुगलका प्रधानमन्त्री लुइ मोन्टेनेग्रो, इजिप्टका प्रधानमन्त्री डा मोस्तफा कमाल माडबुली, स्तोनियाका राष्ट्रपति अलार कारिससँ शिष्टाचार भेट गरेका थिए। उनले स्पेनका विभिन्न क्षेत्रको भ्रमण तथा अवलोकनसमेत गरेका थिए। उनले वित्तसम्बन्धी चौथो अन्तर्राष्ट्रिय सम्मेलनलाई सम्बोधनसमेत गरेका थिए। उनले अल्पविकसित मुलुकहरूको उच्चस्तरीय बैठकको अध्यक्षता गर्नुका साथै विकास सहायतासम्बधी उच्चस्तरीय छ्लफलमा सहभागी बनेका थिए। त्यस्तै खानेपानी र सरसफाइमा लगानीसम्बन्धी उच्चस्तरीय साइड इभेन्टमा पनि उनले आफ्नो धारणा राखेका थिए। अन्तर्रााष्ट्रिय विकास सहयोगको पुनर्जीवन विषयक राउण्ड टेबलको उनले सहअध्यक्षता पनि गरेका थिए।"
एमाले अहिले संकटग्रस्त अवस्थामा छ : माधव नेपाल,"काठमाडौं : नेकपा एकीकृत समाजवादीका अध्यक्ष माधवकुमार नेपालले आफूले भ्रष्टाचार गरेको कसैले तथ्य प्रमाण दिए जस्तोसुकै बलिदान गर्न पनि तयार रहेको बताएका छन्। शुक्रबार पार्टी कार्यालय आलोकनगरमा पार्टी निकट विद्यार्थी जिल्ला कमिटीको अधिवेशनलाई सम्बोधन गर्दै अध्यक्ष नेपालले आफूले कहिले पनि भ्रष्टाचार नगरेको भन्दै कसैले आफूविरुद्ध तथ्यप्रमाण दिए जस्तोसुकै बलिदान गर्न तयार रहेको बताए। आफूले सदैव विधि प्रक्रियाका आधारमा नै काम गर्ने गरेको उनले बताए। अध्यक्ष नेपालले मूल कम्युनिष्ट पार्टी भनिएको नेकपा एमाले अहिले संकटग्रस्त अवस्थामा रहेको टिप्पणी गरे। एमालेभित्र देखिएको अन्तरसंघर्षले सो पार्टीको भविष्यमाथि नै प्रश्न उठ्ने देखिएको उनको भनाइ छ । अध्यक्ष नेपालले अरुको कुभलो चिताउने, अनुचित काम गर्ने, व्यक्तिवादको प्रवृत्तिको सिकार हुने र दक्षिणपन्थी अवसरवादमा चुर्लुम्म डुब्ने प्रवृत्तिलाई परास्त गर्नुपर्ने धारणा राखे। त्यस्तै अध्यक्ष नेपालले वर्तमान सरकारले जनताको विश्वास जित्न नसकेको र परिणामसमेत दिन नसकेको बताए। वर्तमान सरकार जनविरोधी रहेकाले सरकारले पतन अनिवार्य रहेको उनको भनाइ छ।"
असारको विकास : हतारको विकास,"जबसम्म विकासको नाममा हुने यो असारे विकृतिको अन्त्य हुँदैन, तबसम्म समृद्धि केवल नेताहरूका भाषण र सरकारी दस्तावेजहरूमा मात्र सीमित रहनेछ । प्रत्येक वर्षझैं यो वर्ष पनि असारे विकास नियमित आकस्मिकताकै रूपमा देखा परेको छ । आर्थिक वर्ष सकिन अब केही दिनमात्र बाँकी छ । यो वर्षका लागि विनियोजित पुँजीगत बजेट आधा पनि खर्च हुन सकेको छैन । यो पनि विकासको कथा उही पुरानो र निराशाजनक अध्यायकै निरन्तरता हो । विकास अर्थात् पुँजीगत बजेटको ४६१२ प्रतिशतमात्रै असार १७ गतेसम्म खर्च भएको महालेखा नियन्त्रक कार्यालयको तथ्यांकले देखाएको छ । यो भनेको हाम्रो शासन प्रणाली, वित्तीय अनुशासन र विकासप्रतिको प्रतिबद्धतामा खास परिवर्तन नआएकै र राजनीतिक नेतृत्वमा कुनै दृढ इच्छाशक्ति नभएकै सन्देश हो । यसलाई सरकारको थेत्तरोपनाकै उपज हो भन्दा पनि अतिशयोक्ति हुँदैन । विकास खर्चको आँकडा आधाभन्दा कम हुनु समृद्धिको सपनामाथिको भद्दा मजाक हो । जब कि सरकारको मूल नारा नै समृद्ध नेपाल, सुखी नेपाली छ । अनि ऋण तिर्नभन्दा पुँजीगत बजेट कम विनियोजन हुन्छ र त्यो पनि खर्च हुँदैन भने समृद्धिचाहिँ कसरी आउने हो ? वर्षौंदेखि संस्थागत बनिसकेको असारे विकास यसपालि पनि निरन्तर नै रह्यो र समृद्धिको सपना फगत नारामात्रै हो भन्ने नै देखायो । वर्षका ११ महिना आयोजनाहरूलाई बेवास्ता गर्ने, प्रक्रियागत झन्झटमा अल्झाउने र आर्थिक वर्षको अन्तिम महिना असारमा बजेट सक्ने हतारो गर्ने दीर्घरोग हो । यसको उपचारका लागि मेजर शल्यक्रिया नै गर्नुपर्छ । तर त्यसको तदारुकता सरकारले देखाएन । विकास भनेकै सडक भन्ने भएको छ र झरी र हिलोमा पनि सडक खनिन्छ, कालोपत्र गरिन्छ । ती सडक केही दिनमै भत्किन्छन् । अनि जनताको करबाट संकलित राज्यकोष बालुवामा पानीसरह हुन्छ । असारमा गरिने विकास खासमा विकास होइन, यो बजेट फिर्ता हुनबाट जोगाउन गरिने एउटा वित्तीय कर्मकाण्ड मात्र हो । यसले प्रतिफल दिँदैन । बरु भ्रष्टाचार र अनियमिततालाई मलजल गर्छ । हाम्रो बजेट निर्माण प्रक्रिया नै अवैज्ञानिक र अव्यावहारिक छ । आवश्यकता र सम्भाव्यताको अध्ययन गर्नभन्दा राजनीतिक स्वार्थका लागि योजना बन्छन्् र बजेट विनियोजन हुन्छ । आर्थिक कार्यविधि र वित्तीय उत्तरदायित्वका सुन्दर प्रावधानहरूलाई कुरूप बनाउँदै टुक्रे योजनामा बजेट घोल्याइन्छ र राज्यकोषलाई स्वाहा पारिन्छ । यसै पनि सरकारले राजस्व उतिविधि उठाउन नसकेको मात्रै होइन, लक्ष्य पनि पूरा गर्न सकेको छैन । त्यसमाथि आन्तरिक राजस्वले चालु खर्च धान्नै धौ छ । अनि रहलपहल बजेट विकासमा छुट्ट्याउने र त्यही पनि खर्च नगर्ने हो भने विकास कसरी हुनु ? विकासको नाममा असारे विकास आँखामा छारो हाल्ने काममात्रै हो । सरकारले केही नयाँ अभ्यास थालेको दाबी गरे पनि परिणामले त्यसलाई साथ दिएको छैन । समस्याको पहिचान हुँदाहुँदै पनि समाधानका लागि दृढ इच्छाशक्ति नदेखिनु दुर्भाग्यपूर्ण छ । अब सामान्य सुधार वा टालटुले समाधानले यो रोग निको हुनेवाला छैन । बजेट तर्जुमा प्रक्रियालाई पूर्ण रूपमा वैज्ञानिक बनाउन, परियोजनाहरूको तयारी र छनोट आर्थिक वर्ष सुरु हुनुभन्दा धेरै अघिदेखि गर्न, सार्वजनिक खरिद ऐनलाई पूर्वाधारमैत्री बनाउन र समयमा काम नगर्ने जोकोहीलाई कडा कारबाहीको दायरामा ल्याउन अब ढिला गर्नु हुँदैन । जबसम्म विकासको नाममा हुने यो असारे विकृतिको अन्त्य हुँदैन, तबसम्म समृद्धि केवल नेताहरूका भाषण र सरकारी दस्तावेजहरूमा मात्र सीमित रहनेछ ।"
शनिबार देशका यी स्थानमा हुने छ भारी वर्षा,"काठमाडौं : शनिबार देशभर आंशिकदेखि साधारणतया बदली रहनेछ। मौसम पूर्वानुमान महाशाखाका अनुसार कोशी प्रदेश, बागमती प्रदेश, गण्डकी प्रदेश र लुम्बिनी प्रदेशका केही स्थानहरूमा तथा बाँकी प्रदेशका थोरै स्थानहरूमा मेघगर्जनचट्याङ सहित हल्कादेखि मध्यम वर्षाको सम्भावना रहेको छ। कोशी प्रदेश र बागमती प्रदेशका पहाडी भूभागका एकदुई स्थानमा भारी वर्षाको पनि सम्भावना रहेको महाशाखाले जनाएको छ। कोशी प्रदेश, बागमती प्रदेश, गण्डकी प्रदेशका उच्चपहाडी तथा हिमाली भूभागका थोरै स्थानहरूमा तथा बाँकी प्रदेशका उच्चपहाडी तथा हिमाली भूभागका एकदुई स्थानमा हल्कादेखि मध्यम वर्षाहिमपातको सम्भावना रहेको छ।"
कर्णाली प्रदेश : भौतिक मन्त्रालयका सवारी चालकको शव फेला,सुर्खेत : गत असार ६ गतेदेखि सम्पर्कविहीन भएका कर्णाली प्रदेशस्थित भौतिक मन्त्रालयका सवारी चालकको शव भेरी नदीमा फेला परेको छ। भौतिक पूर्वाधार विकास मन्त्रालय सुर्खेतमा सवारी चालकका रूपमा कार्यरत २९ वर्षीय हिमबहादुर विष्टको शव आज भेरी नदी किनारमा फेला परेको हो। जिल्ला प्रहरी कार्यालयका प्रहरी नायब उपरीक्षक मोहनजङ्ग बुढथापाका अनुसार दैलेखको चामुण्डाबिन्द्रासैनी नगरपालिका२ का विष्ट असार ६ गते बिहान बिरामी छु भनेर कार्यालयमा खबर गरेयता सम्पर्कविहीन भएका थिए। त्यसअघि विष्टले प्रयोग गर्ने सरकारी मोटरसाइकल असार ९ गते भेरीगङ्गा नगरपालिकास्थित भेरी पुल नजिक सडक किनारमा बेवारिसे अवस्थामा फेला परेको थियो। खोजतलासका क्रममा आज बराहाताल गाउँपालिका४ साजघाटस्थित भेरी नदी किनारमा निजको शव फेला परेको प्रहरी नायब उपरीक्षक बुढथापाले जानकारी दिए।
"सुर्खेतमा चट्याङ लाग्दा एक जनाको मृत्यु, ४ घाइते","वीरेन्द्रनगर : सुर्खेतको भेरीगंगा नगरपालिका८ कुइरेमा रोपाइँको क्रममा चट्याङ पर्दा एक जनाको मृत्यु भएको छ। शुक्रबार दिउँसो करिब ३ बजे वीरबहादुर थापाको खेतमा रोपाइँ गरिरहेको अवस्थामा चट्याङ पर्दा डिल बहादुर शाही गम्भीर घाइते भएका थिए। उनलाई उपचारका लागि मेहलकुना अस्पताल लगिएको भए पनि उपचारको क्रममा उनको मृत्यु भएको प्रहरीले जनाएको छ। उक्त घटनामा चार जना घाइते भएका छन्। घाइते हुनेहरूमा पर्वत विक, हुम बहादुर थापा, नविन विक र सुनिता गिरी रहेका छन्। उनीहरु सामान्य घाइते रहेको प्रहरीले जनाएको छ। घाइतेहरूको मेहलकुना अस्पतालमै उपचार भइरहेको छ। घटनापछि इलाका प्रहरी कार्यालय छिन्चुबाट प्रहरी निरीक्षक पदमबहादुर खत्रीको नेतृत्वमा १० जना र अस्थायी प्रहरी पोस्ट जहरेबाट प्रहरी सहनिरीक्षक खगेन्द्र सुनारको नेतृत्वमा ५ जना प्रहरी टोली परिचालन गरिएको थियो। प्रहरीले घटनाको थप अनुसन्धान गरिरहेको जनाएको छ।"
स्रोत नखुलेको रकमसहित एकजना पक्राउ,सप्तरी : स्रोत नखुलेको रकमसहित एकजना पक्राउ गरेको छ। पक्राउ पर्नेमा सिराहाको भगवानपुर गाउँपालिका४ ठारी बस्ने ५८ वर्षीय जगदिश यादव रहेका छन्। बलान बिहुल गाउँपालिका२ बाट स्रोत नखुलेको नगद ७ लाख रुपैयाँ र मोबाइल १ थानसहित सिराहा उनलाई बिहीबार बेलुकी प्रहरीले पक्राउ गरेको हो। जिल्ला प्रहरी कार्यालय सप्तरीबाट खटिएको प्रहरीले उनलाई उक्त नगद सहित फेला पारी पक्राउ गरेको हो। साथै प्रहरीले उनले प्रयोग गरेको मप्र०१००४ प ७९८९ नम्बरको मोटरसाइकल समेत बरामद गरेको छ। यस सम्बन्धमा प्रहरीले आवश्यक अनुसन्धान गरिरहेको छ ।
चार जनालाई युवा पत्रकारिता पुरस्कार,"काठमाडौं : युवा तथा खेलकुद मन्त्रालयले अन्नपूर्णकर्मी ममता थापासहित चार जनालाई युवा पत्रकारिता पुरस्कार प्रदान गर्ने भएको छ। मन्त्रालयले बिहीबार विज्ञप्ति जारी गरेर अन्नपूर्ण पोस्ट्की थापासँगै राष्ट्रिय समाचार समितिका सुशील दर्नाल, कान्तिपुर पब्लिकेशन्सका प्रकृति दाहाल र गगनशीला खड्कालाई युवा पत्रकारिता पुरस्कार प्रदान गर्ने जानकारी गराएको हो। उनीहरूलाई एक हप्तापछि पुरस्कार प्रदान गरिने युवा तथा खेलकुद मन्त्रालयका उपसचिव जगदीश पराजुलीले जानकारी दिए।"
"सशस्त्र प्रहरी र तस्करबिच भिडन्त, स्थिति नियन्त्रणमा लिन चार राउण्ड हवाई फायर",जनकपुर : धनुषाको विदेह नगरपालिका२ वैदेही दुहबीमा सशस्त्र प्रहरी र तस्करीबीच भिडन्त भएको छ । बिहीबार साँझ ७ बजेतिर तस्करीको समान भित्र्याएर आँप बगैचामा राखेको भन्ने सूचनाका आधारमा सशस्त्र प्रहरीको टोली त्यहाँ पुगेको थियो । सशस्त्र प्रहरी पुगेलगत्तै तस्करहरूको समूहले भाटा र ढुङ्गामुढासहित प्रहरीमाथि आक्रमण गरेको धनुषाका सशस्त्र प्रहरी उपरीक्षक निर्मल खड्काले बताए । भिडन्तका क्रममा ६ जना सशस्त्र प्रहरी घाइते भएको र घाइते सशस्त्र प्रहरीहरूको प्रादेशिक अस्पताल जनकपुरधाममा उपचार भइरहेको छ । प्रहरीले स्थिति नियन्त्रणमा लिने क्रममा चार राउन्ड हवाई फायर र १३ सेल अश्रुग्यास प्रहार गर्नु परेको प्रहरीले जनाएको छ ।
उपभोक्तालाई अस्वस्थकर मासु,"परासी : नवलपरासीका केही मासु पसलहरूले उपभोक्ताहरूलाई अस्वस्थकर मासु बिक्री गर्ने गरेको पाइएको छ। लामो समयसम्म राखेका मासु गन्हाएको अवस्थामा फेला परेपछि उपभोक्ताहरुलाई त्यस्ता मासु बिक्री गर्ने गरेको पाइएको हो। भेटेरिनरी अस्पताल तथा पशु सेवा विज्ञ केन्द्र नवलपरासीले गरेको अनुगमनका क्रममा जिल्लाको बर्दघाट नगरपालिकामा सञ्चालित पसलमध्ये दुई वटा मासु पसलबाट त्यस्ता मासु फेला परेको हो। त्यसरी बिक्रीका लागि राखिएका पसलबाट साढे २५ केजी खसी र साढे दुई केजी बढी कुखुराको गरी कुल २८ केजी मासु गन्हाएको अवस्थामा फेला परेको विज्ञ केन्द्रका प्रमुख श्रवणकुमार चौधरीले जानकारी दिए। जसमा हाम्रो मासु पसलबाट १७ वटा खसी बोकाको टाउको र सलिम मासु पसलबाट साढे ४ केजी बढी मासु फेला परेको हो। फेला परेका अस्वस्थकर मासु नष्ट गरिएको छ। अनुगमन टोलीले जिल्लाको सुनवल नगरपालिकाका ६ र बर्दघाट नगरपालिकाका ९ गरी १५ मासु पसलमा अनुगमन गरेको थियो। अनुगमनका क्रममा मासु पसलहरूले न्यूनतम मापदण्ड पूरा नगरेको, सरसफाईमा ध्यान नदिएको, दर्ता बिना पसल सञ्चालन गरेको र मूल्य सूचीसमेत नराखेकाले नियमानुसार पसल सञ्चालनका लागि सचेत गराइएको कार्यालय प्रमुख चौधरीले जानकारी दिए। जिल्लामा झन्डै दुई सयको हाराहारीमा मासु पसलहरू सञ्चालनमा रहेको विज्ञ केन्द्रले जनाएको छ।"
बीपी राजमार्गमा थप एक महिना रातिको समयमा सवारी सञ्चालनमा रोक,"सिन्धुली : बनेपासिन्धुलीबर्दिबास (बीपी) राजमार्गमा थप एक महिनासम्म रातिको समयमा यात्रुबाहक सवारी सञ्चालनमा रोक लगाइएको छ। यही असार ६ गते शुक्रबारबाट असार २० गते सम्म १५ दिनका लागि बीपी राजमार्गको सिन्धुलीको खुर्कोटबाट काभ्रेको काभ्रे भन्ज्याङ खण्डमा राति साँढे ६ बजेबाट बिहान ५ बजेसम्म यात्रुबाहक सवारी सञ्चालनमा रोक लगाइएको थियो। मनसुनजन्य विपद्का घटनालाई मध्यनजर गर्दै थप एक महिनासम्म उक्त राजमार्गमा रातिको समयमा सवारी सञ्चालनमा रोक लगाउने निर्णय गरिएको जिल्ला प्रशासन कार्यालय सिन्धुलीका प्रशासकीय अधिकृत प्रविन कटवालले जानकारी दिए। गत असार ६ गते शुक्रबार सिन्धुली जिल्लाको खुर्कोटमा बसेको सिन्धुली, काभ्रे र रामेछाप जिल्लाको सुरक्षा समन्वय समितिको संयुक्त बैठकले बाढी पहिरोको जोखिमलाई मध्यनजर गर्दै यस्तो निर्णय गरेको थियो। सोही निर्णयका आधारमा अन्तर जिल्ला सुरक्षा निकायसँगको समन्वयमा थप एक महिना निषेधको अवधि बढाइएको कटवालको भनाइ छ। बीपी राजमार्ग भई सञ्चालन हुने सवारीलाई सिन्धुलीको खुर्कोट र काभ्रेको काभ्रे भञ्ज्याङमा रोकिने गरिएको छ। खुर्कोटकाभ्रेभन्ञ्याङ खण्डमा राति साँढे ६ बजेबाट बिहान ५ बजेसम्म यात्रुबाहक सवारी सञ्चालन गर्न पाइने छैन। सिन्धुलीको खुर्कोट देखि काभ्रेको काभ्रेभञ्ज्याङ खण्डलाई बाढी र पहिरोको दृष्टिकोणले अति जोखिमपूर्ण मानिएको छ। रातिको समयमा सिन्धुलीबाट काभ्रे तर्फ जाने सवारीलाई सिन्धुलीको खुर्कोट र काठमाडौंबाट काभ्रे हुँदै सिन्धुली तर्फ आउने सवारीलाई काभ्रेको काभ्रेभन्ञ्याङमा प्रहरीले रोक्ने छ। यस अघि बीपी राजमार्ग अन्तरगत भिमान र काभ्रेको काभ्रे भन्ञ्याङमा रातिको समयमा सार्वजनिक यातायातका साधनलाई रोक लगाउँदै आइएको थियो। रातिको समयमा आपत्कालीन यात्रा गराउनु परे सुरक्षा निकायसँगको समन्वयमा मात्र सवारी साधन सञ्चालन गरिने छ। बीपी राजमार्ग हुँदै पूर्वी नेपाल तथा मध्य तराईका जिल्लाका साथै सिन्धुली, रामेछाप, दोलखा, काभ्रे, ओखलढुंगा लगायतका जिल्लासम्म सवारी साधनहरू आवतजावत गर्ने गर्छन्। गत असोज ११ र १२ गते रोशी र सुनकोशी नदीमा आएको बाढीका कारण बीपी राजमार्गको नेपालथोकभकुण्डेबेशी खण्ड तहसनहस भएको छ। उक्त खण्डमा अस्थायी डाइभर्सन बनाएर यातायातका साधन सञ्चालनमा ल्याइएको भएपनि केही दिनदेखि लगातार पर्दै आएको पानीका कारण आउने बाढिपहिरोले अबरुद्ध हुँदै आएको छ। रोशी खोलामा आउने बाढीले काभ्रेको माम्ती, चौकीडाँडा, मंगलटार लगायतका क्षेत्रमा क्षति पुर्याएको छ। यसैगरी नमोबुद्धिस्थत चौकीडाँडाबाट रोशी गाउँपालिकाको कालढुंगासम्म १२ किलोमिटर सडकखण्डमध्ये आठ किलोमिटर सडकमा पूर्ण रूपमा क्षति पुगेको छ। यस्तै सिन्धुलीको नेपालथोकदेखि आँपघारीसम्मको सडक क्षति भएको छ। रोशीलाई तर्काएर तिरैतिर अस्थायी रूपमा डाइभर्सन निर्माण गरेर एकतर्फी यातायातका साधनहरू सञ्चालनमा ल्याइएको भएपनि बाढी र पहिरोले जति बेला पनि अवरुद्ध हुन सक्ने जोखिम छ।"
काठमाडौंबाट जुवातास खेल्ने ९ जना पक्राउ,काठमाडौं : काठमाडौंबाट जुवातास खेलिरहेको अवस्थामा ९ जना पक्राउ परेका छन्। काठमाडौं महानगरपालिका३१ मिलनचोक बस्ने काभ्रे चौरीदेउराली गाउँपालिका२ घर भएका ६३ वर्षीय अचुत न्यौपानेको कोठामा जुवातास खेलिरहेका ९ जनालाई बिहीबार साँझ प्रहरीले पक्राउ गरेको छ । प्रहरी वृत्त नयाँ बानेश्वरबाट खटिएको प्रहरीले उनीहरूलाई नगद ७६ हजार ४ सय ३० रूपैयाँ र ६ बुक तास सहित पक्राउ गरेको हो । प्रहरीले आवश्यक अनुसन्धान गरिरहेको जनाएको छ ।
"कुलेखानी काठमाडौं सडक खण्डमा ईभी गाडी दुर्घटना, ५ जना घाइते","हेटौंडा : हेटौंडाबाट काठमाडौंतर्फ जाँदै गरेको ईभी गाडी दुर्घटना हुँदा ५ जना घाइते भएका छन्। घाइते हुनेमा पर्साको जिरा भवानी गाउँपालिका३ का ३५ वर्षीय चन्द्र सन्जु गौरे, भारतको विहारका ३९ वर्षीय चन्द्र सन्जु गौरे, ३५ वर्षीय उमा शंकर कुमार, २७ वर्षीय जताशंकर कुमार र ५० वर्षीय राकेश कुमार रहेका छन्। घाइतेमध्ये तीन जनाको अवस्था गम्भीर रहेको जिल्ला प्रहरी कार्यालय मकवानपुरले जनाएको छ। हेटौंडाबाट काठमाडौंतर्फ जाँदै गरेको मप्र०३००१ ज ०५५१ नंको ईभी गाडी मकवानपुरको इन्द्रसरोवर गाउँपालिका२ रातमाटेस्थित घुम्तीमा ब्रेक हान्दा टायर चिप्लिएर सडकबाट १५ मिटर तल पुगेको थियो। गाडीमा चालकसहित १० जना सवार थिए। घाइतेहरूको उपचारका लागि काठमाडौं अस्पतालतर्फ पठाएको प्रहरीले जनाएको छ।"
गिट्टी कुट्दै गरेकी जानु बुढालाई पहिरोले पुर्यो,मुगु : जिल्लाको पश्चिम क्षेत्रमा पर्ने खत्याड गाउँपालिका५ तारापानी भन्ने स्थानमा सडकको नाला निमार्णमा संलग्न एक महिलाको पहिरोमा परी ज्यान गएको छ । खात्याड गाउँपालिका५ तारापानीको सडकको नाला निमार्णका लागि गिट्टी कुट्दै गरेकी सोही वडा कोटीला गाउँकी ३७ वर्षीया जानु बुढाको ज्यान गएको खत्याड गाउँपालिका विपद् व्यवस्थापन शाखा प्रमुख कुलबहादुर शाही (किसोर)ले जानकारी दिएका हुन् । जिल्ला प्रहरी कार्यालय मुगुका अनुसार घटना घटेको जानकारी पाउनसाथ इलाका प्रहरी कार्यालय रातापानी र माथीचौर प्रहरी चौकीबाट प्रहरी टोली घटनास्थालतर्फ गएको । बुढा केही दिनयता सो ठाउँमा गिट्टी कुट्ने काम गर्दै आएकी थिइन् । गिट्टी कुटिरहेकै बेला बिहान १०:५० बजेतिर पहिरो खसेको थियो।
एक हप्तामा ३५ जनामा कोरोना संक्रमण,"काठमाडौं : नेपालमा कोभिड१९ को संक्रमण बढ्दै गएको छ। पछिल्लो समयमा नेपालमा कोभिड१९ को संक्रमण विभिन्न जिल्लामा देखिन थालेको छ। ईपिडिमियोलोजी तथा रोग नियन्त्रण महाशाखा (इडिसिडी) का अनुसार २०८१ पुस १७ गतेदेखि २०८२ असार १९ गतेसम्म नेपालका ३१ जिल्लामा कोभिड१९ संक्रमण पुष्टि भएको छ। हालसम्म कोभिड१९ का दुई सय ४९ जनामा कोरोना संक्रमण देखा परेको छ। एक हप्तामा ३५ जनामा कोरोना संक्रमण देखिएको छ। पछिल्लो २४ घण्टामा तीन जनामा कोरोना संक्रमण पुष्टि भएको छ। कोभिड१९ बाट एक जनाको मृत्युसमेत भइसकेको छ। स्वास्थ्य तथा जनसङ्ख्या मन्त्रालयका प्रवक्ता डा प्रकाश बुढाथोकीले कोभिड१९ संक्रमणको जोखिमलाई मध्यनजर गर्दै मन्त्रालयले देशभर १७ सीमा नाकामा रहेका हेल्थ डेस्कमा कोभिड१९ को निगरानीलाई थप प्रभावकारी बनाएको बताए। उनले भने, सबै सीमा नाकाका हेल्थ डेस्कमा कोभिड१९ आरडिटी विधिबाट परीक्षण भइरहेको छ। कोभिड१९ लगायत श्वासप्रश्वासका माध्यमबाट सर्ने अन्य विभिन्न सङ्क्रामक रोगबाट सुरक्षित हुन मास्क लगाउने, साबुन पानीले हात धुने वा स्यानिटाइजरको प्रयोग गर्ने, व्यक्तिगत सरसफाइमा ध्यान दिने जस्ता मापदण्ड अपनाउन अनुरोध गरिएको छ। उनले कोभिड१९ प्रभावित क्षेत्रबाट आएका र कोभिड१९ सँग मिल्दाजुल्दा लक्षण भए सेल्फ क्वारिन्टाइनआइसोलेसनमा बस्न आग्रह गरे।"
तिलोत्तमामा सडक मर्मत र नगर शिक्षा सुधारको घोषणा वर्ष,"बुटवल : तिलोत्तमा नगरपालिका रुपन्देहीले आगामी आर्थिक वर्ष २०८२०८३ लाई सडक मर्मत र नगर शिक्षा सुधारको वर्ष घोषणाका रूपमा वार्षिक नीति तथा कार्यक्रम पारित गरेको छ। शुक्रवार सम्पन्न नगरसभा अधिवेशनको चौथो बैठकले बजेट पारित गर्दै आगामी आर्थिक वर्षमा नगर एम्बुलेन्स सञ्चालन गर्दै सडक मर्मतको वर्ष घोषणा गर्ने निर्णय गरेको हो। आगामी आवका लागि नगरसभाले २ अर्ब ९२ करोडको बजेट ल्याएको छ। सडक निर्माणको कामलाई उच्च प्राथमिकतामा राखेर काम गरेको नगरपालिकाले बनेका सडकको संरक्षणका लागि मर्मतलाई प्राथमिकतामा राखेर बजेट पास गरेको छ। स्थानीय सरकार सञ्चालन भएदेखि सञ्चालन गर्दै आइरहेको र नागरिकले अत्यधिक रुचाएको एक वडा, एक किलोमिटर सडक कालोपत्रे कार्यक्रमलाई पनि नगरपालिकाले प्राथमिकतामा राखेर बजेट विनियोजन गरी पारित गरेको छ। प्रत्येक वर्ष १७ वटै वडामा एकएक किलोमिटर गरी १७ किलोमिटर सडक कालोपत्रे हुँदै आएको छ। उनले शिक्षा र स्वास्थ्यतर्फ जोड दिँदै नीति, कार्यक्रम र बजेट पास भएको बताए। नगरपालिकाभित्र रहेका सामुदायिक तथा संस्थागत विद्यालयको भौतिक पूर्वाधार निर्माण र क्षमता विकास कार्यक्रमलाई जोड दिइएको अर्यालले जानकारी गराए। १७ वटै वडामा न्यायोचित तरिकाले बजेट विनियोजन गरिएको समेत अर्यालको भनाई छ। नगरसभाको बैठकले वन वातावरण तथा विपद् व्यवस्थापन र पूर्वतयारीलाई समेत उच्च प्राथमिकतामा राखेको छ। सुशासनको क्षेत्रमा पालिकाले आफूलाई देशभरमै अब्बल बनाएको छ। नगरसभाले पास गरेका वार्षिक कार्यक्रमलाई ऐन, नियमावली र कार्यविधि बनाएर मात्र सञ्चालन गर्दै आएको छ। संस्थागत सुशासनका लागि कर्मचारी र जनप्रतिनिधिहरूलाई आगामी आर्थिक वर्ष क्षमता विकासका कार्यक्रम गर्ने सभाले निर्णय गरेको छ। चालुतर्फ एक अर्ब २९ करोड ४० लाख ७२ हजार र पुँजीगत तर्फ १ अर्ब ६३ करोड ५२ लाख ९९ हजार ५ सय ८२ रुपैयाँ बजेट नगरसभाको अधिवेशनबाट पास भएको छ।"
"मलद्वारमा लुकाएर लागुऔषध ओसारपसार, पाँचजना पक्राउ",धरान : प्रतिबन्धित लागुऔषध ब्राउन सुगरसहित सुनसरी प्रहरीले ५ जना कारोबारीलाई पक्राउ गरेको छ । भारतको बिरपुरबाट लागुऔषध खरिद गरि नेपालको सुनसरीतर्फ आउँदै गरेका उनीहरूलाई कोशी गाउँपालिका१ बाट पक्राउ गरिएको जिल्ला प्रहरी कार्यालय सुनसरीका डीएसपी योगराज खतिवडाले जानकारी दिएका छन् । बिहीबार राति भारतबाट सुनसरीको कोशी गाउँपालिका१ लौकही स्थित भन्सार गेट अगाडि सडक खण्डमा लागुऔषध ओसारपसार हुँदैछ भन्ने विशेष सूचनाको आधारमा अनुसन्धानका क्रममा उनीहरूलाई पक्राउ गरिएको डीएसपी खतिवडाले बताए । उनले को ३८ प ७९६० नम्बरको स्कुटरमा सवार सुनसरी धरान उपमहानगरपालिका १७ बस्ने २३ वर्षीय मनिष लिम्बू र सोही मोटरसाइकलमा पछाडि सवार धरान ११ बस्ने १९ वर्षीय मनिष राईलाई ५९४ ग्राम ब्राउन सुगरसहित पक्राउ गरिएको बताए । चालक मनिषले मलद्वारमा च्यापी ल्याएको अवस्थामा उक्त ब्राउन सुगर बरामद गरिएको डीएसपी खतिवडाले बताए। त्यस्तै भारतबाट पैदल आउँदै गरेको सुनसरीको कोशी गाउँपालिका४ बस्ने २४ वर्षीय सम्साद मिया पनि लागुऔषधसहित पक्राउ परेका छन्। सुनसरीको इनरुवा नगरपालिका ४ बस्ने २० वर्षीय शिवदेव खत्वे र २० वर्षीय नितेश स्वर्णकारमध्ये शिवदेवको साथबाट २ सय ५० मिलिग्राम लागुऔषध ब्राउन सुगर बरामद गरिएको डीएसपी खतिवडाले बताए । पक्राउ परेका ५ जनालाई जिल्ला प्रहरी कार्यालय सुनसरीको हिरासतमा रखेर घटनाको थप अनुसन्धान गर्ने काम भइरहेको उनले बताएका छन् ।
जुवातास खेलिरहेको अवस्थामा ९ जना पक्राउ,काठमाडौं : जुवातास खेलिरहेको अवस्थामा ९ जना पक्राउ परेका छन्। काभ्रेको चौरीदेउराली गाउँपालिका२ घर भएका काठमाडौं महानगरपालिका३१ मिलनचोक बस्ने ६३ वर्षीय अचुत न्यौपानेको कोठामा जुवातास खेलिरहेको अवस्थामा अचुत समेत ९ जनालाई बिहीबार साँझ प्रहरीले पक्राउ गरेको हो। प्रहरी वृत्त नयाँ बानेश्वरबाट खटिएको प्रहरीले उनीहरूलाई नगद ७६ हजार ४ सय ३० रुपैयाँ र ६ बुक ताससहित पक्राउ गरेको हो। यस सम्बन्धमा प्रहरीले आवश्यक अनुसन्धान गरिरहेको छ।
बाल्टीको पानीमा डुबेर शिशुको मृत्यु,कञ्चनपुर : भीमदत्त नगरपालिका८ स्थित तिलाचौडका सुरज सिंहकी डेढ वर्षीया छोरी प्रियाको बाल्टीको पानीमा डुबेर मृत्यु भएको छ। जिल्ला प्रहरी कार्यालयका सूचना अधिकारी सागर बोहराका अनुसार आज दिउँसो स्नानगृहको बाल्टीको पानीमा डुबेर शिशुको मृत्यु भएको हो। शिशु डुबेको अवस्थामा फेला परेपछि महाकाली प्रादेशिक अस्पतालमा उपचारका लागि लगिएको थियो। उनको उपचारका क्रममा मृत्यु भएको हो।
"काठेखोलाको प्रशासनिक भवनको विवाद समाधान, सुल्डाँडामा बन्ने","बागलुङ : बागलुङको काठेखोला गाउँपालिकाको ९ वर्षपछि प्रशासनिक भवन निर्माणका लागि ठाउँ टुंगो लागेको छ। भवन निर्माण गर्ने ठाउँको विषयमा लामो समयदेखि विवाद हुँदा गाउँपालिकाले भाडाको घरबाट सेवा प्रवाह गरिरहेको थियो। गाउँपालिकाको भवन निर्माणका लागि जनप्रतिनिधिहरू बीच वडा नम्बर ६ बिहुँ सुल्डाडा र वडा नम्बर २ अक्षेतेलाई लिएर विभाजन भएपछि भवन निर्माणको काम अगाडि बढ्न नसकेको हो गाउँपालिकाको बिहिबार बसेको १७औं गाउँसभाले बिहुँ सुल्डाँडामा प्रशासनिक भवन निर्माण गर्नेगरी सर्वसम्मत निर्णय गरेको गाउँपालिकाका अध्यक्ष राजु थापाले बताए। उनले आउँदो आर्थिक वर्षदेखि भवन निर्माणको प्रक्रिया पूरा गरेर भवन निर्माणको कार्य प्रारम्भ गर्ने बताए। गाउँपालिका अध्यक्ष थापाले गाउँपालिकाको प्रशासनिक भवन निर्माण गर्ने आफ्नो पहिलो प्राथमिकता बताउँदै निर्वाचनमा गए पनि तीन वर्षपछि बल्ल ठाउँको टुङ्गो लगाउन सफल भएको बताए। गाउँसभाले बिहुँ सुल्डाँडा र अक्षेतेलाई प्रशासनिक केन्द्र मान्ने र प्रशासनिक भवन सुल्डाँडामा बनाउने गरी सर्वसम्मत निर्णय गरेको गाउँपालिकाका प्रवक्ता टीका संगम विकले जानकारी दिए। प्रशासनिक भवन निर्माण गर्ने विषयमा गत असार १० गतेको गाउँसभामा मतदान हुँदा कुनै पनि पक्षमा दुई तिहाइ मत नपरेपछि १९ गतेका लागि मिति तय गरिएको थियो। यो बीचमा भएका विभिन्न छलफल र बैठकले सर्वसम्मतको निर्णय गर्ने वातावरण बनाएको अध्यक्ष थापाले बताए। यसअघि पालिका भवन निर्माणको लागि वडा नम्बर १, २, ३ र ४ वडाका जनप्रतिनिधिले अक्षेतेमा र वडा नम्बर ५, ६, ७ र ८ का जनप्रतिनिधिले सुल्डाँडामै बनाउनुपर्छ भन्ने अडान लिएपछि भवन निर्माणको प्रक्रिया अगाडि बढ्न सकेको थिएन।"
"गोरखाका चन्द्र गुरुङको दुबईमा मृत्यु, शव पर्खंदै आफन्त","गोरखा : तीन वर्षअघि वैदेशिक रोजगारीका सिलसिलामा दुबई गएका गोरखाका चन्द्रबहादुर गुरुङको विदेशमै मृत्यु भएको छ। चुमनुब्री गाउँपालिका ३ पाङसिङका ४४ वर्षीय गुरुङको केही दिनअघि निधन भएको स्थानीय बुद्ध गुरुङले जानकारी दिए। हृदयघातका कारण हिँड्दाहिँड्दै बाटोमा ढलेर मृत्यु भएको खबर प्राप्त भएको गुरुङले जानकारी दिए। उनको शव बिहीबार राति नेपाल आइपुग्ने भन्दै आफन्तहरू पर्खाइमा छन्। राति ११ बजे शव आइपुग्छ भनेर सिर्दिबास काठमाडौं सम्पर्क समिति एयरपोर्टमा पर्खिएका छन्। सोतीसम्म नेपाल सरकारले एम्बुलेन्समा ल्याइदिने खबर आएकाले मृतककी छोरी सोतीमा गएर पर्खिरहेकी छिन्, गुरुङले भने। बेखर्ची भएपछि उनी केही समयदेखि चर्को तनावमा रहेको उनले बताए। काम गरेको कम्पनीमा भिसा सिद्धिएको रहेछ। नेपाल आउन लाग्दा राहदानीको पनि म्याद सकिएको रहेछ। दुई पटकसम्म नेपाल फर्कने प्रयास गर्दा पनि फर्काइदिएको रहेछ, स्थानीय बुद्ध गुरुङले भने, पैसा पनि सकियो। भिसा, पासपोर्टको म्याद पनि सकिएको, श्रम स्वीकृति पनि सकिएकाले बेस्सरी तनावमा रहेछ। खान, बस्न पनि समस्या भएपछि तनावकै अवस्थामा मृत्यु भएको हुनसक्ने उनले बताए। उनको मृत्यु भएको एक सातापछि मात्र घर परिवारले जानकारी पाएको उनले बताए। गुरुङको घरमा श्रीमती, एक छोरा र एक छोरी छन्।"
भुकुम्पपछि बनाएको टहरामा सुतेका दिदी बहिनीको ढुंगाले लागेर मृत्यु,"काठमाडौं : जाजरकोटको कुशे गाउँपालिका३ तर्पेनामा दिदी र बहिनीको ढुंगा लागेर मृत्यु भएको छ। बिहीबार बेलुकी ९ बजे टहरामा सुतिरहेकी २० वर्षीया शर्मिला बुढा र १६ वर्षीया चन्द्रा बुढाको मृत्यु भएको इलाका प्रहरी कार्यालय अर्छानेका प्रहरी सहायक हवल्दार नविन सुनारले जानकारी दिए । वडाध्यक्ष वीर बहादुर बुढालाई उदृत गर्दै सुनारले भने, 'भुकुम्पपछिको टिनको टहरामा सुतिरहेको अवस्थामा घरभन्दा माथिको भिरबाट एक्कासी ढुङगा खस्दा नरबहादुर बुढाकी छोरी चन्द्रा बुढालाई ढुंगागाले च्यापिएर मृत्यु भएको र सर्मिला बुढा चोट लागी घाइते भई प्राथामिक स्वास्थ्य केन्द्र अर्छाने तर्फ ल्याउँदै गर्दा मृत्यु भएको हो। शवलाई टिनको टहरामा ल्याई राखिएको छ।"

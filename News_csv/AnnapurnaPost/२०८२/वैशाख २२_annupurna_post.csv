शीर्षक,विवरण
कोशीमा अपराधका ९ हजार बढी मुद्दा दर्ता,"विराटनगर : कोशी प्रदेशमा विभिन्न अपराधसँग सम्बन्धित ९ हजार ४ सय ६१ वटा मुद्दा प्रहरीमा दर्ता भएको छ। यो तथ्यांक पछिल्लो १ वर्षको हो। २०८१ वैशाखदेखि चैतसम्म अघिल्लो वर्षको तुलनामा ३ सय ३५ बढी मुद्दा दर्ता भएका छन्। २०८० को वैशाखदेखि चैतसम्म ९ हजार १ सय २६ वटा मुद्दा प्रहरीमा दर्ता भएका थिए। कोशीमा १४ जिल्ला छन्। प्रदेश प्रहरी कार्यालय विराटनगरका अनुसार २०८१ को वैशाखमा ८ सय ४१, जेठमा ९ सय ६२, असारमा ९ सय ६७, साउनमा ९ सय ६२, भदौमा ८ सय १७, असोजमा ६ सय १८, कात्तिकमा ८ सय ४६, मंसिरमा ७ सय २५, पुसमा ६ सय ३०, माघमा ६ सय ८३, फागुनमा ६ सय ६५ र चैतमा ७ सय ७२ मुद्दा दर्ता भएको छ। आत्महत्याका १ हजार २ सय ३, बैंकिङ कसुरका १ हजार ८९, लागुऔषधका १ हजार १ सय ५, सार्वजनिक हित, स्वास्थ्य, सुरक्षा, सुविधा र नैतिकता विरुद्धको कसुरका १ हजार ८ र भवितव्य ज्यान सम्बन्धी ७ सय ७२ वटा मुद्दा दर्ता भएको कार्यालयले जनाएको छ। चोरीका ४ सय ३०, जबरजस्ती करणीका ३ सय ९०, सवारी ज्यान सम्बन्धी २ सय ९९, ठगी र आपराधिक विश्वासघातका १ सय ९८, ज्यान मार्ने उद्योगका १ सय ३०, बहुविवाहका १ सय ८ र कर्तव्य ज्यानका ९० वटा घटना दर्ता भएका छन्। त्योबाहेक अन्य विभिन्न आपराधिक घटनासँग सम्बन्धित मुद्दा प्रहरीमा दर्ता भएको छ।"
मंगलबार देशका यी स्थानमा हुने छ वर्षा,"काठमाडौं : मंगलबार देशभर आंशिकदेखि साधारणतया बदली रहनेछ। मौसम पूर्वानुमान महाशाखाका अनुसार कोशी प्रदेश, बागमती प्रदेश गण्डकी प्रदेश र लुम्बिनी प्रदेश लगायत देशका पहाडी भूभागका थोरै स्थानहरूमा तथा बाँकी भूभागका एकदुई स्थानमा मेघगर्जनचट्याङहावाहुरीसहित हल्कादेखि मध्यम वर्षाको सम्भावना रहेको छ। देशका हिमाली भूभागका थोरै स्थानहरूमा हल्का वर्षाहिमपातको सम्भावना रहेको छ। मंगलबार राति कोशी प्रदेश र मधेश प्रदेश लगायत देशको पहाडी भूभागमा आंशिकदेखि साधारणतया बदली रही बाँकी भूभागमा मौसम मुख्यतया सफादेखि आंशिक बदली रहनेछ। कोशी प्रदेश र मधेश प्रदेशका थोरै स्थानहरूमा तथा बाँकी प्रदेशका एकदुई स्थानमा मेघगर्जनचट्याङसहित हल्कादेखि मध्यम वर्षाको सम्भावना रहेको महाशाखाले जनाएको छ। देशको हिमाली भूभागका एकदुई स्थानमा स्थानमा हल्का वर्षाहिमपातको सम्भावना रहेको छ।"
काठ र साइकल बरामद,रौतहट : इलाका प्रहरी कार्यालय चन्द्रनिगाहपुरले साइकलसहित सालको काठ नियन्त्रणमा लिएको छ। इलाका प्रहरी कार्यालय डुमरिया र चेतनगरबाट खटिएको टोलीले ५ वटा साइकलमा अवैध रूपमा लोड गरेर लैजाँदै गर्दा साल प्रजातिको विभिन्न साइजका १८ थान काठ लबरामद गरिएको इलाका प्रहरी कार्यालय चन्द्रनिगाहपुरका प्रमुख प्रहरी नायब उपरीक्षक राजकुमार राईले बताए। करिब २०३ क्यूफिट सालको गोलिया काठहरू नियन्त्रणमा लिएर आवश्यक कारबाहीका लागि डिभिजन वन कार्यालयमा पठाइएको प्रमुख राईले बताए। काठ चोरी पैठारी गर्ने भने फरार छन्।
खोलामा डुबेर दुई जनाको मृत्यु,नवलपुर : गैंडाकोट नगरपालिका३ मा रहेको जुक्तिखोलामा पौडी खेल्ने क्रममा डुबेर दुई जना किशोरको ज्यान गएको छ। जिल्ला प्रहरी कार्यालय नवलपुरका प्रवक्ता मधु नेपालका अनुसार मृत्यु हुनेमा चितवनको भरतपुर महानगरपालिका८ का १६ वर्षीय प्रमिशन पाठक र सोही महानगरपालिका४ का १६ वर्षीय शिशिर पन्त रहेका छन्। उनीहरू दुवै जना सोमबार बिहान अन्य साथीहरूसँग पौडी खेल्न गएका थिए। अरू सकुशल रहेको प्रहरीले जनाएको छ। घटनाका सम्बन्धमा अनुसन्धान जारी रहेको प्रहरी नायब उपरीक्षक मधु नेपालले बताए।
जोखिम मोलेर काठको पुल तर्दै रिपवासी,"हुम्ला : हुम्लाको सर्केगाड गाउँपालिका२ रिप गाउँका स्थानीयले जोखिम मोलेर खडिखेतको कर्णाली नदीको काठेपुल वारपार गर्दै आएका छन्। गाउँको तल पट्टी रहेको पुल काठको भएकाले जोखिम मोलेर वारपार गर्दै आउनु परेको स्थानीय बताउँछन्। रिप गाउँका स्थानीय पालिका केन्द्र सर्केगाड, सदरमुकाम सिमकोट, जिल्ला बाहिर जानु पर्दा पनि सोही काठेपुल तरेर जानुपर्ने बाध्यता रहेको स्थानीय दिलीप कार्कीले बताए । आफूहरूले वारपार मात्रै नभएर गाउँमा हुने विभिन्न विकास निर्माणका सामग्री सिमेन्ट, सरिया, ग्यास सिलिन्डर, दैनिक उपभोग्यवस्तु, तेल, चामल, मैदा, साबुन, लगायतपनि जीर्ण अवस्थामा रहेको काठको पुलबाट जोखिम मोलेर ल्याउन पर्ने अवस्था रहेको कार्कीले गुनासो पोखे। उक्त पुलबाट धेरै गह्रौँ सामान समेत ल्याउन सकिँदैन। खडिखेतमा रहेको काठको पुलबाट दुई तीन जना मानिस समेत तर्न नमिल्ने अवस्था छ। एकएक जना गर्दै पुल वारपार गर्नुपर्ने अवस्था रहेको छ। पालो कुर्दै पुल वारपार गर्ने गरेको पाइन्छ, उनले भने। उक्त पुल तर्न बालबालिका, वृद्धवृद्धा, बिरामी बढी मर्कामा परेका छन्। आधारभूत भौतिक पूर्वाधार निर्माणमा गाउँपालिकासहित वडा नं २ का जनप्रतिनिधिले ध्यान दिएर काम गर्न आवश्यक देखिएको अर्का स्थानीय श्री फडेराले बताए। रिप गाउँका स्थानीयले काठले निर्माण गरेको उक्त पुलको एक पट्टीको भाग समेत झुन्डिएको अवस्थामा रहेको उनले बताए। वर्षायाममा पानीको बहाव बढ्दै जाँदा पुल समेत बगाएर लिने गरेको छ।"
आम जनता र प्रदेश सरकार दुवै लाभान्वित हुने योजना ल्याउनु : मुख्यमन्त्री लामा,"हेटौंडा : बागमती प्रदेशका मुख्यमन्त्री बहादुरसिंह लामाले आगामी वर्षको लागि मन्त्रालयले योजनाहरू ल्याउँदा आम जनतालाई केन्द्रमा राख्दै उनीहरूको आवश्यकता बुझेर ल्याउनु पर्ने बताएका छन्। प्रदेशको वन तथा वातावरण मन्त्रालयको आयोजनामा सोमबारबाट सुरु भएको २ दिने योजना तर्जुमा गोष्ठी कार्यक्रमलाई सम्बोधन गर्दै मुख्यमन्त्री लामाले योजनाहरू ल्याउँदा आम जनताको समस्यालाई ध्यानमा राख्दै प्रदेश सरकार समेत त्यसबाट लाभान्वित हुने किसिमले नयाँ योजना ल्याउन आग्रह गरे। यस्तै उनले मन्त्रालयबाट यसअघि योजना छनोट गर्दा भएका त्रुटीहरूलाई पुनः नदोहराउने गरी र टुक्रे योजनाहरू नल्याउन आग्रह गरे। यस्तै मुख्यमन्त्री लामाले प्रदेशको आम्दानीको स्रोतको कमीले गर्दा आगामी वर्षका लागी आउने बजेट रकम समेत कम हुने बताए। यस्तै प्रदेशका वनमन्त्री कृष्णप्रसाद सिलवालले आगामी वर्षका लागि मन्त्रालयले आफ्ना योजनाहरू ल्याउँदा अन्य प्रदेशको तुलनामा उत्कृष्ट योजनाहरू सहित परिणाम देखिने खालको योजनाहरू ल्याउन लागेको जानकारी गराए। मन्त्रालयले आगामी आर्थिक वर्ष २०८२८३ का लागी योजना छनौट गर्दा वनबाट कसरी आम जनताका साथै प्रदेश सरकारलाई समेत कसरी लाभान्वित गर्न सकिन्छ ? ध्यानमा राखेर त्यस्ता खालका योजनालाई विशेष प्राथमिकताका साथ ल्याउने बताए। यस्तै प्रदेश नीति तथा योजना आयोगका उपाध्यक्ष डागंगादत्त नेपालले धेरै योजनाहरू छरपस्ट किसिमले बजेट पुस्तिका ठूलो बनाउन मात्र योजनाहरू ल्याउन नहुने बताए। उनले प्रदेश सरकारले गर्न सक्ने योजनाहरू मात्रै ल्याउनु पर्नेमा जोड दिए। यस्तै मन्त्रालयले आयोजना छनौट विधिलाई ख्यालमा राखेर पुराना ढाँचाका एकै किसिमका योजना भन्दा पनि नयाँ योजनालाई समेत समेट्न आग्रह गरे। यस्तै गोष्ठी कार्यक्रममा मन्त्रालयका सचिव डाकेदार बरालले आगामी वर्षका लागी मन्त्रालयले ९ वटा प्रमुख प्राथमिकताका क्षेत्रहरू छुट्याएर योजना छनौटको कार्य गर्ने तयारी गरेको जानकारी गराए। उनले प्रमुख प्राथमिकताका क्षेत्रहरूमा वन संरक्षण, वन क्षेत्रको उत्पादकत्व तथा वन पैदावारको उत्पादन अभिवृद्धि,वन पैदावारमा आधारित उद्यम विकास तथा वन पैदावारको सहज बिक्री वितरण, जडिबुटी प्रजातिहरूको संरक्षण, खेती विस्तार, सङ्कलन, प्रशोधन तथा बजार प्रवर्द्धन कार्यक्रमहरू रहेको बताए। यस्तै एकीकृत जलाधार व्यवस्थापन, जैविक विविधता संरक्षण, मानव वन्यजन्तु द्वन्द्व व्यवस्थापन, विकास र वातावरण बीच सन्तुलन तथा जलवायु परिवर्तन न्यूनीकरण र अनुकूलन, अध्ययन अनुसन्धान प्रविधि विकास तथा मानव संसाधन विकास र पूर्वाधार विकासको क्षेत्र रहेको बताए। कार्यक्रममा मन्त्रालय मातहतका विभिन्न कार्यालयहरूका प्रमुख तथा कर्मचारीहरूको उपस्थिति रहेको छ।"
ललितपुरको एकान्तकुनामा खुल्यो नेपालकै ठूलो क्षेत्रफलमा फैलिएको इभेन्ट भेन्यू म्याजेष्टिक ग्र्यान्ड,"ललितपुर : ललितपुरको एकान्त कुनामा सम्भवतः नेपालकै ठूलो क्षेत्रफलमा फैलिएको विशाल इभेन्ट भेन्यू म्याजेष्टिक ग्र्यान्ड सञ्चालनमा आएको छ। २० रोपनी क्षेत्रफलमा फैलिएको यस भेन्यूमा म्याजेष्टिक ग्र्यान्ड र म्याजेष्टिक क्राउन दुई वटा आकर्षक इभेन्ट हल रहेका छन्। विवाह, ब्रतबन्ध, म्युजिकल कन्सर्ट, फेसन शो, प्रडक्ट लञ्ज, विश्वविद्यालयहरूको ग्रा्याजुएसन कार्यक्रम तथा एकसाथ धेरै जना उपस्थित हुनुपर्ने गोष्ठी र सेमिनारलाई लक्षित गरेर म्याजेष्टिक ग्र्यान्ड तयार गरिएको छ। यो भेन्यूमा कुनै पनि कार्यक्रम आयोजना गर्दा बाहिरबाट कुनै किसिमका सामग्री ल्याएर सेटअप गर्नुपर्दैन्। अन्तर्राष्ट्रिय स्तरका लेटेष्ट प्रविधिको साउण्ड सिस्टम, लाइट, विशाल स्क्रिन लगायत इभेन्टका लागि आवश्यक पर्ने हरेक सामग्री म्याजेष्टिक ग्र्यान्डमा जडान गरिएका छन्। म्याजेष्टिक ग्र्यान्डमा इभेन्ट गर्नेहरूलाई उत्कृष्ट अनुभव हासिल गराउन हामीले भरमग्दुर प्रयास गरेका छौँ, सञ्चालक सुरज कार्की भन्छन्, म्याजेष्टिक ग्र्यान्ड लाई नामजस्तै भव्य बनाउन यसको निर्माण र सजवाटमा विशेष ध्यान दिइएको छ। डेस्टिनेसन वेडिङका लागि म्याजेष्टिक ग्र्यान्ड उत्कृष्ट भेन्यू रहेको सञ्चालक कार्की बताउँछन्। नयाँ पुस्ताको सोच र थिम अनुसार भेन्यू तयार गरिएकाले धेरैको रोजाई पर्ने विश्वास उनले व्यक्त गरे। १४ हजार र १० हजार वर्ग स्क्वायर फिट इनडोर हल भएको यो ब्यांक्वेटको गार्डेन एरियाको क्षेत्रफल २५ हजार वर्ग स्क्वायर फिट रहेको हर्ष बाटिकाका सञ्चालक सुरज कार्कीले जानकारी दिए। म्याजेष्टिक ग्र्यान्डको कन्सेप्ट, डिजाइन र निर्माण आरजी क्रियसन्स नेपालले गरेको हो। उत्कृष्ट इभेन्ट भेन्यू निर्माणका लागि कम्पनी खोज्ने क्रममा आरजी क्रियसन्स्सँग भेटघाट भएको र कम्पनीको कन्सेप्ट र डिजाइन अब्बल लागेर निर्माणको जिम्मा दिइएको सञ्चालक कार्कीले बताए। मैले धेरै वटा कम्पनीसँग कुरा गरेँ तर आरजी क्रियासन्सले जुन डिजाइन र कन्सेप्ट प्रस्ताव गर्यो त्यो निकै राम्रो थियो, कार्कीले भने, उहाँहरूले सम्झौता बमोजिम नै समयमै भेन्यूको निर्माण सम्पन्न गरेर हामीलाई हस्तान्तरण गर्नुभयो। समयमै प्रोजेक्ट सम्पन्न गरेकोमा सञ्चालक कार्कीले आरजी क्रियासन्स्लाई धन्यवाद व्यक्त गरे। म्याजेष्टिक ग्र्यान्डमा प्रयोग गरिएका थिम निकै युनिक र अत्याधुनिक छन्। यसमा प्रयोग गरिएका विशाल स्क्रिन, लाइटिङ सिस्टम, फर्निचर, गार्डेन एरियामा गरिएको सजावटले यसको भव्यता जो कोहीले महसुस गर्न सक्छन्। म्याजेष्टिक ग्र्यान्ड को भव्यता र यसको सर्भिस पाँच तारे होटलको भन्दा पनि उत्कृष्ट रहेको सञ्चालक कार्की बताउँछन्। सुलभ मूल्यमा पाँच तारे होटलको भन्दा उत्कृष्ट सेवा प्रदान गरिरहेको सञ्चालक कार्की बताउँछन्। एकान्तकुना चोकबाट सातदोबाटो तिर लागेपछि केही मिटरको दुरीमा रिङ रोडको सर्भिस लेनमै जोडिएको यो भेन्यूमा पर्याप्त पार्किङको सुविधा रहेको छ। यहाँ तीन सय वटा चार पाङ्ग्रे सवारी साधन र पाँच सय वटा मोटरसाइकल सहज ढंगले पार्किङ गर्न सकिने पार्किङ स्थल रहेको छ। लोकेसनका हिसाबले जुनसुकै स्थानबाट पनि सहज ढंगले म्याजेष्टिक ग्र्यान्ड पुग्न सकिन्छ। म्याजेष्टिक ग्र्यान्डको डिजाइन तथा निर्माण गरेको कम्पनी आरजी क्रियसन्स् नेपालका अध्यक्ष राम गिरी भने आफूले निर्माण गर्ने हरेक इभेन्ट भेन्यू मास्टर पिस हुने गरी नै सम्पन्न गरिएको बताउँछन्। म कुनै पनि निर्माणलाई भव्य, आकर्षक र सुन्दर बनाउन चाहिने कन्टेन्ट के के हुन् सक्छन्, तिनको पर्याप्त रिसर्च गरेरमात्र अप्लाई गर्छु, अध्यक्ष गिरीले भने जसका कारण आरजी क्रियसनले डेभलप गरेका प्रोजेक्टहरू अन्यभन्दा भिन्न र आकर्षक हुन्छन्। आरजी क्रियसनले यस अघि अन्य ब्यांक्वेटहरू पनि निर्माण गरी सञ्चालनमा ल्याएको छ। तर, एउटाको थिम अर्कोसँग नमिल्ने गरी र हरेक ब्यांक्वेटको आफ्नै मौलिक पहिचान हुने गरी निर्माण गरिने गरेको अध्यक्ष गिरीले बताए। उस्तै कन्सेप्टको दुई वटाभन्दा बढी ब्यांक्वेट निर्माण गर्ने गरिएको छैन, अध्यक्ष गिरीले भने, लगानीकर्ताको अवधारणालाई कसरी अन्यभन्दा फरक र आकर्षक बनाउने भन्ने कुरा ध्यान दिएर निर्माण गर्ने गरिएको छ। आरजी क्रियसन्स्ले काठमाडौँ उपत्यका लगायत देशका विभिन्न शहरमा दर्जनौँ ब्यांक्वेट, इभेन्ट भेन्यू तथा हस्पिट्यालिटीसँग सम्बन्धित प्रोजेक्टहरू निर्माण गरिसकेको छ। पाँचतारे होटलमा भन्दापनि अब्बल इन्टेरियर सामग्री प्रयोग गरेर निर्माण गरिएको म्याजेष्टिक ग्र्यान्ड आरजी क्रियसन्स्का लागि समेत गर्व गर्न लायकको इभेन्ट भेन्यू बनेको अध्यक्ष गिरीले बताए। हामी निर्माणका लागि सम्बन्धित पक्षसँग सम्झौता गरिसकेपछि निर्माण स्थलको लोकेसन, जग्गाको बनोट, निर्माण लागत आदि सबै अध्ययन गरेर सोही अनुसार स्ट्रक्चर र इन्टेरियरको प्लान गर्छौं, अध्यक्ष गिरीले भने, आरजी क्रियसन्स्ले ब्यांक्वेटमा प्रयोग गरिने सामग्री कस्टमाइज गरेर आफैँ विदेशबाट आयत गर्ने गरेको छ। म्याजेष्टिक ग्र्यान्ड मा प्रयोग गरिएका फर्निचर, लाइट, डेकोरेसनका आइटम नेपालका कुनै होटल तथा ब्यांक्वेटमा प्रयोग नभएका गरिएको छ, अध्यक्ष गिरीले भने, आफ्नो आवश्यकता र स्पेस अनुसारको साइजमा फ्युजन गरेर इन्टेरियर सामग्री अर्डर गरी आयत गरिने भएकोले अरुभन्दा भिन्न हुने गरेको उनले बताए। अध्यक्ष गिरीले आफ्नो आइडिया र भिजनलाई व्यवहारमा उर्तान दक्ष सिभिल इन्जिनियर, आर्टिटेक्ट, लाइट सम्बन्धी काम गर्ने दक्ष प्राविधिक एवं दक्ष निर्माण कालिगडहरूको प्रयोग गर्ने गरेका छन्। इभेन्ट भेन्यू तथा ब्यांक्वेट निर्माणको काम लिइसकेपछि सञ्चालकहरूलाई उहाँहरूले सोचेभन्दा अब्बल खालको प्रडक्ट दिएर सन्तुष्ट गराउनु आरजी क्रियसन्स्को एकमात्र उद्देश्य रहेको अध्यक्ष गिरी बताउँछन्। करिब चार हजार जनासम्मको पार्टी आयोजना गर्न सकिने गरी म्याजेष्टिक ग्र्यान्ड तयार गरिएको छ। ग्राहकको बजेटअनुसार सिल्भर, गोल्ड तथा डाइमन्ड गरेर तीन किसिमको खानाको मेनु तय गरिएको छ। आफ्नो बजेटअनुसार मेनु छनोट गर्न सकिन्छ। विवाहका लागि चाहिने पुरोहितदेखि गाडी, बग्गी, बाजा, फोटोग्राफी, भिडियोग्राफी, गाडी डेकोरेसनलगायत सम्पूर्ण प्याकेज सुविधा यहाँ उपलब्ध छ।"
खोटाङकी एकल महिला गीता खत्रीले पनि पाइन् नागरिकता,धरान : दुई महिनादेखि जिल्ला प्रशासन कार्यालयमा धाउँदा नेपाली नागरिकता नपाएकी खोटाङकी एकल महिला गीता खत्रीले पनि नागरिकता पाएकी छिन्। पटक पटक जिल्ला प्रशासन कार्यालय धाउँदा पनि गीताले नागरिकता नपाएको विषयमा अन्नपूर्ण पोस्ट डट कम र अन्नपूर्ण पोस्टले समाचार प्रकाशित गरेपछि सोमबार उनलाई नागरिकता प्रदान गरिएको हो। खोटाङको ऐसेलुखर्क गाऊँपालिका४ जलेस्वरीका ६७ वर्षीय गीता खत्रीलाई जिल्ला प्रशासन कार्यालयले नागरिकता दिन अस्वीकार गरेको थियो। कांग्रेस खोटाङका सभापति विष्णुकुमार राईले गीतालाई नागरिकता दिलाउन पहल गरेका थिए। वडा कार्यालयको सिफारिस लिएर नागरिकता लिन आएकी खत्रीलाई खोटाङका प्रमुख जिल्ला अधिकारी नरहरि घिमिरे र प्रशासकीय अधिकृत हिराधन राईले नागरिकता दिन झुलाएका थिए। अन्नपूर्ण पोस्टमा समाचार प्रकाशित भएपछि मात्र आमालाई नागरिकता दिएको उनका छोरा पदम खत्रीले बताए। उनले समाचार लेखेर एकल महिला आमालाई नागरिकता दिलाउन महत्वपूर्ण भूमिका खेल्ने अन्नपूर्ण मिडियालाई धन्यवाद दिएका छन्। आवाजविहीन र दुखी गरिबको समाचार लेखेकै भरमा आमाले नागरिकता पाएको भन्दै जनताको पक्षमा निरन्तर कलम चलाउन पनि अन्नपूर्णका पत्रकारलाई खत्रीले अनुरोध गरेका छन्। पतिको निधन भएपश्चात् नाबालक छोराछोरीको लालनपालनमा लागेकी गीता नागरिकता बनाउन भने सदरमुकाममा रहेको जिल्ला प्रशासन कार्यालय आउन सकेकी थिइनन्। सरकारले एकल महिलालाई सामाजिक सुरक्षा भत्ता दिने कुरा थाहा पाएपछि उनी नागरिकता बनाउन वडा कार्यालयको सिफारिस लिएर जिल्ला प्रशासन कार्यालय आएकी थिइन्। उनलाई अधिकृत राई लगायतका कर्मचारीले नागरिकता नदिने भन्दै बिना कारण आलटाल गरेका थिए। तर तीनै अधिकृत राईले खत्रीलाई १२०१८२००२५४ नम्बरको नागरिकता प्रदान गरेका छन्। नागरिकता पाएपछि खत्रीले खुशी व्यक्त गरेकी छन्। नागरिकता पाउन पाएको दुःखले साह्रै हैरानी खेपेको उनको गुनासो छ। खोटाङका प्रमुख जिल्ला अधिकारी नरहरि घिमिरेले नागरिकता प्रदान गर्न आफ्ना कर्मचारीबाट कमजोरी भएको भन्दै आइन्दा यस्ता कमजोरी नदोहोर्याउने प्रतिबद्धता जनाए। उनले कार्यालयको सेवामा सुधार गरिने पनि बताए।
मोटरसाइकल दुर्घटनामा गाउँपालिकाका शिक्षा अधिकृत ओझाको निधन,दार्चुला : दार्चुलाको लेकम गाउँपालिका४ गोदालीमा मोटरसाइकल दुर्घटनामा परी लेकम गाउँपालिकाका शिक्षा युवा तथा खेलकुद शाखा प्रमुख तथा शिक्षा अधिकृत केशव राज ओझाको निधन भएको छ। लेकम गाउँपालिकाकै वडा नम्बर ५ चौपातामा शैक्षिक कार्यक्रम सम्पन्न गरी घर फर्किने क्रममा माथिबाट खसेको ढुंगा पिठ्यूँमा लागेर गम्भीर घाइते भएका अधिकृत ओझाको मृत्यु भएको हो। उपचारका लागि गोकुलेश्वर अस्पताल पुर्याउँदा डाक्टरले मृत घोषणा गरेको लेकम गाउँपालिका अध्यक्ष रामदत्त जोशीले बताए। अधिकृत ओझाको निधनले लेकमको शिक्षा क्षेत्रमै क्षति पुगेको उनको भनाइ छ।
भरतपुर अस्पतालमा मुटु र जलन उपचार सेवा सुरु,"काठमाडौंः चितवनको भरतपुर अस्पतालमा मुटु रोगको उपचार सुरु भएको छ। स्वास्थ्य तथा जनसंख्या मन्त्री प्रदीप पौडेलले क्याथ ल्याबको उद्घाटन गर्दै मुटु उपचार सेवा सुरु गरे। मन्त्री पौडेलले क्यान्सरको विस्तारित उपचार, मानव अंग प्रत्यारोपणसँगै मुटु उपचार विस्तार गरेका हुन्। सेवा उद्घाटन गर्दै मन्त्री पौडेलले प्रदेशस्तरमै नागरिकले सेवा पाउन् भनेर विशिष्ट उपचार विस्तार गरिएको भन्दै भरतपुर अस्पतालमा स्थापित क्याथ ल्याबले नागरिकलाई सहज उपचार दिने विश्वास गरे। विशिष्ट उपचार क्रमैसँग प्रदेशमा विस्तार गर्ने योजना अघि बढेको छ, उनले भने। अस्पतालमा निर्मित जलन वार्डको समेत मन्त्री पौडेलले उद्घाटन गरे। अब भरतपुर अस्पतालमा जलनका बिरामीको समेत उपचार हुने भएको छ। मन्त्री पौडेलले विपन्नलाई जलन उपचार निःशुल्क बनाउँदै प्रदेशस्तरमा सेवा दिने घोषणा गरेका थिए। सोहीअनुसार आइतबार भेरी अस्पतालमा सेवा सुरु भएको छ भने सोमबार भरतपुरमा समेत वार्ड सुरुवात गरिएको हो। अब जलनका बिरामीको अस्पतालमा उपचार सहज हुने भएको छ। यसअघि गम्भीर जलनका बिरामीले काठमाडौं पुग्नुपर्ने बाध्यता थियो। अब भरतपुर तथा आसपासका पायक पर्ने ठाउँका बिरामीलाई त्यो समस्या हटेको छ। यससँगै संघ सरकार अन्तर्गतको भरतपुर अस्पतालमा सन्तानविहीनका लागि इनफर्टिलिटी क्लिनिक सहितका आठ सेवा सुरु भएको छ। वैशाख महिनामा सेवा थाल्ने तालिकाअनुसार अस्पतालमा सेवा सुरुवात भएको अस्पतालका मेडिकल सुपरिटेन्डेन्ट डा कृष्णप्रसाद पौडेलले बताए।"
विद्यार्थीलाई नेपाली भाषामा संवाद गर्न दिन काठमाडौं महानगरको निर्देशन,काठमाडौं : काठमाडौं महानगरपालिकाले विद्यार्थीलाई नेपाली भाषामा संवाद गर्न दिन सामुदायिक तथा संस्थागत विद्यालयलाई निर्देशन दिएको छ। महानगरको शिक्षा विभागले आज सबै सामुदायिक तथा संस्थागत विद्यालयलाई पत्र पठाउँदै शिक्षणको माध्यम अङ्ग्रेजी हुने विषयमा बाहेक अन्य क्रियाकलापमा अङ्ग्रेजी भाषालाई अनिवार्य नगर्न निर्देशन दिएको हो। विद्यार्थीले विद्यालयमा नेपाली भाषामा संवाद गरेमा दण्डित वा जरिवाना गर्ने कार्य गरेको भए तत्काल बन्द गर्न निर्देश समेत दिएको छ।
क्रिकेटर आदिलको प्रतिबन्ध फुकुवा,काठमाडौं : क्रिकेटर आदिल आलमलाई लगाइएको प्रतिबन्ध फुकुवा भएको छ। नेपाल क्रिकेट संघ (क्यान)ले आलममाथि लगाइएको प्रतिबन्ध फुकुवा गरेको हो। २०७९ माघमा भएको नेपाल टी२० लिगमा स्पट फिक्सिङको आरोप लागेपछि उनलाई राष्ट्रिय तथा अन्तर्राष्ट्रिय प्रतियोगितामा प्रतिबन्ध लगाइएको थियो त्यसविरुद्ध परेको रिटमाथि जिल्ला अदालत काठमाडौंले आलमलाई २०८० चैत १२ गते सफाइ दिएको थियो। उनलाई न्यायाधीश कमलप्रसाद पोखरेलको इजलासले सफाइ दिएको थियो। उनलाई अदालतले सफाइ दिए पनि प्रतियोगिता भने खेल्न पाएका थिएनन्। क्यानको इन्टिग्रिटी कमिटीले आवश्यक प्रक्रिया पूरा गरी प्रतिबन्ध फुकुवाको निर्णय गरेको हो। क्यानले सोमबार विज्ञप्ति जारी गरी आदिलले फुकुवा पाएको बताएको छ। अब उनले राष्ट्रिय तथा अन्तर्राष्ट्रिय प्रतियोगिता खेल्न पाउनेछन्। नेपाल टी२० लिगमा जनकपुर रोयल्सबाट खेल्ने क्रममा फारवेष्ट युनाइटेडविरुद्ध बलिङ गर्ने क्रममा नो बल फालेको आशंकामा उनी पक्राउ परेका थिए। त्यतिबेला महबुब आलमलाई पनि फिक्सिङको आरोप लागेको थियो।
आर्थिक वृद्धिदरका लागि आन्तरिक ऋण लिनु अपरिहार्य,"काठमाडौं : प्रधानमन्त्रीका आर्थिक तथा विकास सल्लाहकार डा युवराज खतिवडाले मुलुक आर्थिक लयमा फर्किएको भन्दै यही गतिमा अगाडि बढेमा आगामी वर्षमा विकासोन्मुख राष्ट्रबाट नेपाल विकासशिल राष्ट्रमा स्तरोन्नति हुने विश्वास व्यक्त गरेका छन्। एक कार्यक्रममा पूर्वबजेट अन्तक्र्रिया कार्यक्रममा प्रमुख अतिथिका रूपमा सम्बोधन गर्दै डा खतिवडाले वर्तमान अवस्थामा मुलुकका सबै आर्थिक सूचकहरू सकारात्मक रहेको बताउँदै नेपालको आर्थिक वृद्धिको लक्ष्य हाँसिल गर्न आगामी बजेटमा ऋण लिएरै भए पनि अर्थतन्त्रलाई चलायमान बनाउनुपर्नेमा जोड दिए। पूर्वअर्थमन्त्रीसमेत रहेका डा खतिवडाले देशमा ५ प्रतिशतभन्दा बढी आर्थिक वृद्धिदर हासिल गर्न आन्तरिक ऋण लिनु अपरिहार्य रहेको स्पष्ट पारे। उनले ६७ प्रतिशतको आर्थिक वृद्धिदर हासिल गर्न ऋणको आकार बढाउनुपर्ने आवश्यकता औंल्याए। मैले अर्थमन्त्री हुँदा आन्तरिक ऋणका लागि क्षेत्र निर्धारण गरेको थिएँ, डा खतिवडाले भने, अब भने केवल क्षेत्र तोकेर मात्र पुग्दैन, ठोस परियोजना निर्धारण गरेर आन्तरिक ऋण लिनुपर्ने आवश्यकता छ। डा खतिवडाका अनुसार सरकारले हालै सार्वजनिक गरेको नीति तथा कार्यक्रममा सूचना प्रविधिलाई प्राथमिकता दिइएको छ। त्यसअनुसार बिजनेस प्लान र इकोसिस्टम निश्चित गरी जेन्जी पुस्ता लक्षित स्टार्टअप कार्यक्रम सञ्चालन गर्ने तयारी गरिएको छ। यसले युवालाई लक्षित गर्दै उद्यमशीलताको माध्यमबाट आन्तरिक रोजगारी सिर्जना र आयआर्जनको अवसर बढाउने डाखतिवडाले विश्वास व्यक्त गरे। मितव्ययिताको चर्चा गर्दै डा खतिवडाले वैदेशिक भ्रमणभन्दा पनि सरकारी प्रणालीमा सफ्टवेयर खरिदमा बढी खर्च हुने गरेको उल्लेख गरे। कार्यक्रममा त्रिभुवन विश्वविद्यालयका प्राध्यापक डा रेशम थापाले आगामी आर्थिक वर्ष २०८२८३ को लागि सम्भावित पूर्वबजेट र यसले समेट्नुपर्ने विषय का बारेमा कार्यपत्र प्रस्तुत गर्दै आगामी बजेटलाई लयमा फर्काउन अर्थतन्त्रका सबै क्षेत्रलाई चयलामान बनाउनुपर्नेमा जोड दिए। प्राध्यापक डा थापाले सरकारले यथासक्य चाँडो नेपाल राष्ट्र बैंकको गभर्नर नियुक्त गर्नुपर्नेमा जोड दिए। प्राध्यापक डा थापाद्वारा प्रस्तुत कार्यपत्रमा वर्तमान अवस्थामा बाहिर हेर्दा मुलुकको अर्थतन्त्र कमजोर देखिए पनि तथ्यांगत रूपमा सुधारोन्मुख देखिएको तथ्य सार्वजनिक गरिएको थियो। कार्यक्रमम नेपाल उद्योग वाणिज्य महासंघका महानिर्देशक गोकर्ण अवस्थिले कार्यक्रम अर्थको अर्थले विगत ३१ वर्षदेखि मुलुकको आर्थिक क्षेत्रको विकास, आरोह, अवरोहको साक्षी हुँदै आर्थिक नीति तथा नियमनमा महत्वपूर्ण भूमिका निर्वाह गरेको भन्दै प्रशंसा गरे। पूर्वबजेट छलफल कार्यक्रममा सहभागी अर्थशास्त्री केशव आचार्य, साइबर सुरक्षा अनुसन्धान तथा नवप्रवर्तन केन्द्रका अध्यक्ष डा शालिग्राम पराजुली, नेपाल खुला विश्वविद्यालयका प्राध्यापक डाभोजराज घिमिरे, साइबर सुरक्षा अनुसन्धान तथा नवप्रवर्तन केन्द्रका संस्थापक अध्यक्ष चिरञ्जीवी अधिकारी लगायतले सरकारले प्रस्तुत गरेको नीति तथा कार्यक्रममाथि टिप्पणी गर्नुका साथै आगामी बजेटमा समावेश गर्नुपर्ने विषयमा बारेमा धारणा राखेका थिए।"
तीनकुने घटनामा संलग्न थप १ जना पक्राउ,"काठमाडौं : काठमाडौंको तीनकुने घटनामा संलग्न थप एकजना पक्राउ परेका छन्। पक्राउ पर्नेमा नुवाकोटको लिखु गाउँपालिका३ घर भइ हाल काठमाडौं महानगरपालिका७ बस्ने ७२ वर्षीय खेमराज सेढाई रहेका छन्। गत चैत १५ गते तीनकुनेस्थित खुल्ला चौरमा राष्ट्र, राष्ट्रियता, धर्म, संस्कृति र नागरिक बचाउ महाअभियान नेपाल ले आयोजना गरेको प्रदर्शनका क्रममा आगजनी तथा तोडफोडमा संलग्न रहेको आरोपमा उनी पक्राउ परेका हुन्। अनुसन्धानबाट उनी राजसंस्था पुनर्स्थापनाका लागि संयुक्त जनआन्दोलन समितिका सल्लाहकार रहेको पाइएको जिल्ला प्रहरी परिसर काठमाडौंले जनाएको छ।"
सरकार बनाउनकै लागि देउवाजीलाई फकाउने पक्षमा छैनौं : प्रचण्ड,"काठमाडौं : नेकपा माओवादी केन्द्रका अध्यक्ष पुष्पकमल दाहाल 'प्रचण्ड'ले ३२ सिटको जादु चलाउने पक्षमा आफू नरहेको बताएका छन्। संसद भवनमा सञ्चारकर्मीसँग कुरा गर्दै अध्यक्ष प्रचण्डले नेपाली कांग्रेसका सभापति शेरबहादुर देउवालाई पनि फकाउने पक्षमा आफू नरहेको प्रस्ट्याए। उनले एमाले अध्यक्ष केपी शर्मा ओली नेतृत्वको सरकार जनताको मनबाट ढलिसकेको बताए। 'जादु चलाउन चाहे त चल्छ। तर, अहिले चलाउने पक्षमा हामी छैनौं। अहिले देउवाजीलाई पनि फकाउने पक्षमा छैनौं। यो सरकार आफ्नै बोझले ढल्छ। जनताको मनबाट त ढलिसक्यो,' उनले भने। उनले माओवादीको ध्यान अहिले जनतामा भएको बताए। त्यसकै निम्ति मध्य पहाडी लोकमार्ग केन्द्रित अभियान सञ्चालन गर्न लागेको उनको भनाइ छ। 'सरकार बनाउनतिर हाम्रो ध्यान छैन। हाम्रो ध्यान जनतामा जाने छ। मध्य पहाडी लोकमार्ग अभियानमा हामी जाँदैछौं,' उनले भने। अध्यक्ष प्रचण्डले सरकारको नीति तथा कार्यक्रम पनि झारा टार्नेबाहेक केही नरहेको बताए। संसदमा पनि आफूले जनताको भावना पोखेको उनको भनाइ छ। 'यथार्थ जे हो संसदमा मैले त्यही भनेको हुँ। जनतामा गएर मैले उहाँहरुको जे मनोभावना बुझेको थिएँ, त्यही बोलेको हुँ। यो नीति तथा कार्यक्रम झारा टार्नेबाहेक केही छैन। औपचारिकता पूरा गर्ने काममात्र भएको छ। कपी पेस्ट गर्नु पनि झारा टार्नु नै हो,' उनले भने। उनले २०४७ पछि सार्वजनिक जिम्मेवारीमा रहेका सबैको सम्पत्ति छानबिन गर्न उच्चस्तरीय आयोग निर्माण गर्ने कुरा नीति तथा कार्यक्रममा समावेश माग गरेका थिए। प्रतिनिधिसभामा बोल्दै अहिलेसम्म चर्चामा रहेका सबै काण्डहरूको न्यायिक छानबिन गर्ने विषय पनि नीति तथा कार्यक्रममा समेट्नुपर्ने बताएका थिए।"
वैदेशिक रोजगारीमा विभिन्न देश पठाइदिने भन्दै ठगी गर्ने तीनजना पक्राउ,"काठमाडौं : वैदेशिक रोजगारीमा आकर्षक तलबको प्रलोभनमा पारी विभिन्न देश पठाइदिन्छु भन्दै रकम ठगी गरेको अभियोगमा तीनजनालाई प्रहरीले पक्राउ गरेको छ । पक्राउ पर्नेहरूमा काठमाडौं गोकर्णेश्वर नगरपालिका३ बस्ने दोलखा जिरी नगरपालिका३ घर भएका ३६ वर्षीय जितेन्द्र बस्नेत, काठमाडौं महानगरपालिका१५ बस्ने उदयपुर उदयपुरगढी गाउँपालिका६ घर भएका ३६ वर्षीय नरेन्द्र बहादुर तामाङ र काठमाडौं महानगरपालिका२६ बस्ने स्याङ्जा वालिङ नगरपालिका७ घर भएका ५६ वर्षीय नर बहादुर खड्का थोकी रहेका छन् । पक्राउमध्ये जितेन्द्रले क्रोएसिया पठाइदिन्छु भन्दै १ जना पीडितबाट ५ लाख रूपैयाँ, नरेन्द्रले युएई पठादिन्छु भन्दै २ जना पीडितहरूबाट ३ लाख रूपैयाँ र नर बहादुरले पोर्चुगल पठाइदिन्छु भन्दै १ जना पीडितबाट ४ लाख ६५ हजार रूपैयाँ लिई सम्पर्कबिहीन भएका थिए। पीडितहरूको उजुरीको आधारमा काठमाडौं उपत्यका अपराध अनुसन्धान कार्यालय टेकुबाट खटिएको प्रहरीले जितेन्द्रलाई काठमाडौं महानगरपालिका९ बाट शुक्रबार, नरेन्द्रलाई काठमाडौं महानगरपालिका२२ बाट शुक्रबार र नरबहादुरलाई काठमाडौं महानगरपालिका१२ बाट आइतबार पक्राउ गरेको हो । उनीहरूलाई आवश्यक अनुसन्धान तथा कारवाहीका लागि वैदेशिक रोजगार विभाग ताहाचल काठमाडौं पठाइएको छ ।"
क्यान्सर पीडित लक्ष्मी थापालाई ४५ हजार सहयोग,"गुल्मी : गुल्मीकी क्यान्सर पीडित लक्ष्मी थापाको उपचारका लागि ४५ हजार आर्थिक सहयोग प्रदान गरिएको छ। विगत दुई वर्षदेखि रेसुङ्गा नगरपालिका८ निवासी थापा क्यान्सर रोगसँग जुधिरहेकी छिन्। लक्ष्मी बचाउ अभियान अन्तर्गत ब्रदर्श रोइला र नेपाल पत्रकार महासंघ, गुल्मीको समन्वयमा संकलित उक्त सहयोग रकम सोमबार थापाका बुबा मनबहादुर गाहा मगरलाई हस्तान्तरण गरिएको हो। दोस्रो गुल्मी महोत्सवमा सहयोग रकम संकलन गरिएको थियो। सहयोग रकम गुल्मी चेम्बर अफ कमर्सका अध्यक्ष दुर्गा प्रसाद पाण्डेले हस्तान्तरण गरेका थिए। क्यान्सर पीडित लक्ष्मी थापा हाल भारतमा उपचाररत छन्। आर्थिक अभावका कारण नियमित उपचारमा कठिनाइ भइरहेको जनाइएको छ। १६ दिनसम्म तम्घासमा चलेको महोत्सवमा विभिन्न माध्यमबाट आफूहरूले सहयोग जुटाएको समाजसेवी राजु पाण्डेले बताए।"
"३०० दिनमा टियु क्रिकेट रंगशाला नबनेपछि प्रधानमन्त्री सोधे स्पष्टीकरण, थपियो दुई महिना म्याद","काठमाडौं : प्रधानमन्त्री केपी शर्मा ओलीले ३०० दिनभित्र टियु क्रिकेट रंगशालाको निर्माण सम्पन्न नभएको भन्दै स्पष्टीकरण सोधेका छन्। प्रधानमन्त्री ओलीले सहरी विकास मन्त्रालय र निर्माण कम्पनीका प्रतिनिधिलाई स्पष्टीकरण सोधेका हुन्। 'यो सरकार बनेपछि क्याबिनेटको पहिलो बैठकले कीर्तिपुरस्थित क्रिकेट मैदानलाई ३०० दिनभित्र फ्लडलाइटसहितको रंगशाला बनाउने निर्णय गरेको थियो। पर्सी २४ गते ३०० दिन पुग्दै छ। किन समयमै काम नसकेको भनेर सहरी विकास मन्त्रालय र निर्माण कम्पनीका प्रतिनिधिलाई बोलाएर आज स्पष्टीकरण लिएको छु,' उनले भने। निर्माण कम्पनीका प्रतिनिधिले तीन सिफ्टमा काम गर्दासमेत सम्पन्न हुन नसकेको प्रधानमन्त्रीलाई जवाफ दिएका थिए। 'टियुको जग्गा प्राप्तिमा ढिलाइ, रुख पन्छाउने प्रक्रियाको कानुनी समयसीमाले स्पेकमा गर्नुपरेको परिवर्तन र निर्माण थालेपछि पानी परेकाले कालो माटो पन्छाउन परेको अप्ठ्यारोले तीन सिफ्टमा काम गर्दा पनि समय सीमामा काम सम्पन्न गर्न सकिएन,' निर्माण कम्पनीका प्रतिनिधिले भने। निर्माण कम्पनीले थप दुई महिनाभित्र प्यारापिट निर्माण र फ़्लडलाइट जडानको काम पूरा गर्ने वाचा गरेको प्रधानमन्त्री सचिवालयले जानकारी दिएको छ। प्रधानमन्त्री ओलीले थपिएको समयमा जसरी पनि काम सम्पन्न गर्न निर्देशन दिएका थिए। 'आफूले थालेका कामलाई समयमै सक्न जवाफदेही हुनेगरी काम गर्नु पर्छ भन्ने सरकारको प्राथमिकता छ। कारण जेसुकै भए पनि तोकिएको दिनमा काम पूरा हुनु पर्थ्यो। थपिएको दिनमा काम पूरा नभए सरकारलाई सैह्य हुने छैन,' प्रधानमन्त्रीले भनेका थिए। प्यारापिटतर्फ वित्तीय प्रगति ४५१९ र भौतिक प्रगति ५५ प्रतिशत तथा फ्लड लाइटतर्फ वित्तीय प्रगति २३८१ र भौतिकतर्फ ३५ प्रतिशत प्रगति भएको प्रधानमन्त्री ओलीलाई जानकारी गराइएको थियो। प्यारापिटका लागि ४९ करोड २५ लाख ६७ हजार तीन सय दुई र फ्लडलाइटका लागि ४७ करोड ३७ लाख ६८ हजार ७७ मा सम्झौता गरिएको थियो।"
साफ यू१९ खेल्ने नेपाली टिमको बिदाइ,"काठमाडौं : साफ यू१९ फुटबल प्रतियोगिता खेल्ने नेपाली टोलीको बिदाइ गरिएको छ। अखिल नेपाल फुटबल संघ (एन्फा)ले भारतमा मे ९ देखि १८ सम्म हुने प्रतियोगिता खेल्न जाने टिमको सातदोबाटोस्थित एन्फा कम्प्लेक्समा सोमबार बिदाइ गरेको हो। टिममा उर्जन श्रेष्ठ प्रमुख प्रशिक्षक रहेका छन्। गोलकिपिङ कोचमा सन्जिव जोशी, व्यवस्थापकमा रविन खड्का रहेका छन्। सहायक प्रशिक्षकमा विनोद श्रेष्ठ र मंगल महर्जन छन्। फिजियोमा अनिश बुढाथोकी रहेका छन्। ६ टिम सहभागी यस प्रतियोगितालाई २ समूहमा विभाजन गरी खेलाइने छ। नेपालले समूह 'बी'मा रहेर प्रतियोगिता खेल्नेछ। समूह 'बी'मा नेपालसहित भारत र श्रीलंका रहेका छन्। समूह 'ए'मा भने माल्दिभ्स, भुटान र बंगलादेश रहेको छ। नेपालको साफ यू१९ खेल्ने टोलीः गोलकिपरः भक्त बहादुर परियार, उपेन्द्र ल्वागुङ, विशेष बानिया डिफेन्डरः रोशन तामाङ, रोहन मोक्तान, प्रशान्त मोक्तान, कुशहाङ नेम्वाङ, मदन पौडेल, राम थापा, विजय उर्बा, सिद्धान्त खड्का मिडफिल्डरः कृष्ण बहादुर आले, कृष थापा मगर, सरोज दर्लामी, लक्षु थापा, सबिन कुमार लुङ्गेली मगर, रञ्जित लामा, सुवास बम, विजय खड्का फर्वाडः पवन पाख्रिन, धरवेन्द्र कुँवर, सुरज ढंगोल र प्रसुन तामाङ"
२१ किलो बढी अफिमसहित २ जना पक्राउ,गुलरिया : बर्दियामा २१ किलो बढी अफिमसहित २ जना पक्राउ परेका छन्। पक्राउ पर्नेमा जाजरकोटको नलगाड नगरपालिका७ का ३७ वर्षीय भक्तबहादुर शाही र चितवनको राप्ती नगरपालिका११ आरपानीका २७ वर्षीय कुमार वाइबा रहेका छन्। लागुऔषध अफिम लुकाई छिपाई नेपालगन्ज तर्फ लैजाँदै गरेको अवस्थामा प्रहरी चौकी चेपाङबाट खटिएको टोलीले बर्दियाको बाँसगढी नगरपालिका१ चेपाङ स्थित रत्नमार्ग सडकखण्डबाट पक्राउ गरेको हो। लु ८० प १४६७ नम्बरको मोटरसाइकल चेकजाँच गर्ने क्रममा चालक शाही र सोही मोटरसाइकलमा सवार वाइबालाई अफिमसहित नियन्त्रणमा लिएको जिल्ला प्रहरी कार्यालयका प्रहरी नायब उपरीक्षक चक्र बहादुर डमरपालले बताए। चेकजाँचका क्रममा कालो प्लाष्टिकको झोला भित्र २२ वटा पोका बनाइएको २१ केजी ५६७ ग्राम अफिम फेला परेको थियो। बर्दिया जिल्ला अदालतबाट ५ दिनको म्याद थप गरी अनुसन्धान भइरहेको प्रहरीले जनाएको छ।
विद्यालय शिक्षा विधेयक : उपसमितिको म्याद १० दिन थप,"काठमाडौं : विद्यालय शिक्षा विधेयक, २०८० सम्बन्धमा गठित संसदीय उपसमितिको म्याद १० दिन थप गरिएको छ। सिंहदरबारमा सोमबार बसेको शिक्षा, स्वास्थ्य तथा सूचना प्रविधि समितिको बैठकले उपसमितिको प्रस्ताव अनुसार म्याद १० दिन थप गर्ने निर्णय गरेको हो। बैठकमा उपसमिति संयोजक छविलाल विश्वकर्माले विद्यालय शिक्षा विधेयकको विभिन्न १५ वटा परिच्छेद र १६३ वटा दफामाथि दफावार छलफल सकिएको जानकारी दिए। उनले दफावार छलफल सकिएपनि प्रतिवेदन लेखन र प्रतिवेदन उपर छलफल गरी मस्यौदा तयार गर्ने काम बाँकी रहेकाले १० दिन म्याद थप गर्न प्रस्ताव गरेका थिए। समितिले उनको प्रस्तावलाई अनुमोदन गरेको हो। उपसमितिले चैत्र १८ गतेदेखि कार्यप्रारम्भ गरी वैशाख २१ गतेसम्म ३९ वटा बैठक बसेको जनाएको छ।"
न्यायपूर्ण भूमि नीति,"भूमिको न्यायिक वितरण, दिगो उपयोग र जनमुखी भूमि प्रशासन भूमिसुधारका प्रमुख क्षेत्रहरू हुन्। सिमान्तकृत नागरिकलाई गरिबीबाट बाहिर ल्याउने, ग्रामीण विकास गर्ने, रोजगारी सिर्जना गरी युवा शक्तिलाई आफ्नै समुदायमा टिकाइराख्ने र समग्र देशको आर्थिक रूपान्तरणका लागि भूमिसुधारको अहम् भूमिका रहन्छ। नेपालमा मूलत भूमि सुधारको प्रयास २००७ सालको क्रान्तिपछि सुरु भएको पाइन्छ। विशेषतः २००८ देखि २०११ सम्म देशका विभिन्न भागमा जमिन्दारी व्यवस्थाका विरुद्ध ठूला किसान आन्दोलन भएका थिए। यिनै आन्दोलनको दबाबमा २००८ सालबाट नै मोहीहरूको लगत लिन थालिएको थियो। राज्यलाई कर नतिरी बिर्तावालले तिरो उठाएर खाने बिर्ता प्रथालाई २०१६ सालमा कानुनी रूपमा उन्मूलन गरियो। २०२१ सालको भूमिसम्बन्धी ऐनले जिमीदार वा मुखियामा निहीत भूमि प्रशासनको अधिकार समाप्त पार्यो। मोहियानी सुधारले केही जोताहा किसानलाई जग्गाधनी भन्ने अवसर प्रदान गर्यो। लामो अभियान र कानुनी सुधारका प्रयासले भूमिमा महिलाको स्वामित्व बढेको छ। बिर्ता उन्मूलन बिर्ता प्रथा तत्कालीन समाजको शोषण र अन्यायलाई टिकाउने बलियो आधार थियो। कृषियोग्य भूमिको एक तिहाइभन्दा बढी जमिन बिर्तावालको अधीनमा थियो। २०१६ पुसमा बिर्ता उन्मूलनको घोषणा गरिएको थियो। नेपाली इतिहासमा बिर्ता उन्मूलन एक ऐतिहासिक कदम थियो। यो घोषणाले जमिन्दारी शासन व्यवस्थालाई कमजोर बनाउन धेरै मद्दत पुग्यो। यद्यपि बिर्ता उन्मूलनबाट समग्र समाजमा परेको प्रभावबारे छुट्टै अध्ययन भएको छैन। २०१६ सालमा नै उन्मूलन गरिएको बिर्ताका अवशेषहरू विभिन्न स्वरूपमा अझै रसुवा, नुवाकोट लगायतका जिल्लामा भने बाँकी नै छ। मोहियानी हकको सुरक्षा भूमिसम्बन्धी ऐन २०२१ को मुख्य उद्देश्य देशको आर्थिक विकास, वास्तविक किसानको जीवनस्तरमा सुधार, कृषियोग्य भूमिको न्यायपूर्ण वितरण र उत्पादन वृद्धि थियो। यो उद्देश्य हासिल गर्न मुख्यतः जमिनको हदबन्दी, जोताहा किसानलाई मोहियानी हक र अनिवार्य बचतको नीति लिइएको थियो। मोहीलाई जतिखेर पायो त्यतिखेर जग्गाधनीले हटाउन नसकोस् र उनीहरूले ढुक्कले उत्पादन कर्ममा लाग्न सकून् भनेर मोहियानी हकको व्यवस्था गरेको पाइन्छ। मोहियानी हकको व्यवस्थापछि देशभरमा ४ लाख ६९ हजार ९ सय १७ ले मोही प्रमाणपत्र पाएका थिए। २०५३ सालमा भूमिसम्बन्धी ऐनमा चौथो संशोधन गरेर त्यसपछि नयाँ मोही कायम नहुने र मोही कायम भएकामा मोही र जग्गाधनीलाई आधाआधा जग्गा बाडँफाँड गरी भूमिमा रहेको दोहोरो स्वामित्व अन्त्य गर्ने व्यवस्था गरियो। यस्तो व्यवस्थाबाट करिब ४ लाख ५० हजार मोहीले आधा जग्गा प्राप्त गर्नुपर्नेमा उपलब्ध सरकारी तथ्यांकलाई हेर्दा अहिलेसम्म करिब एक लाख मोहीले मात्र आधा जग्गा पाउन सकेको देखिन्छ। उपयुक्त कानुन भएर पनि कार्यान्वयन प्रभावकारी नहुँदा जग्गा बाँडफाँडमा उलेख्य प्रगति नभए पनि मोहीयानी व्यवस्थालाई भूमिसुधारको सम्बन्धमा महत्त्वपूर्ण कदमको रूपमा लिनु पर्ने हुन्छ। अर्धबाँधा प्रथाको अन्त्य अर्धबाँधा प्रथाभित्रको कमैया, हलिया, कमलरी र हरवाचरवा जस्ता प्रथा सामन्ती चरित्रको अन्यायपूर्ण श्रम सम्बन्धको अवशेष हो। यी प्रथा अन्त्यका लागि विभिन्न स्वरूपका संघर्ष भएका छन्। कानुनी, संरचनागत र सामाजिक सुधारका प्रयास पनि नभएका होइनन्। स्वयं कमैया, हलिया, कमलरी र हरवाचरवाहरू आफ्नो मुक्तिलाई जीवनको यथार्थमा बदल्न संगठित रूपमा लागि नै रहेका छन्। कमैयाहरूको आन्दोलन चर्किंदैं गएपछि सरकारले २०५७ साल साउन २ गते कमैया मुक्तिको घोषणा गरेको थियो। २०५८ सालमा कमैया श्रम निषेध गर्नेसम्बन्धी ऐन लागू भयो। यो ऐन प्रारम्भ भएपछि कमैया श्रमिकका रूपमा काम गरिरहेका स्वतः मुक्त हुने र कसैले पनि कमैया श्रमिक राख्न नपाउने व्यवस्था गरिएको छ। हलियाहरूको निरन्तरको आन्दोलनपछि २०६५ मा हलियाको लगत लिई पुनर्थापनाको प्रयास भयो। २०७० मा कमलरी प्रथा अन्त्यको घोषणा गरियो। पछिल्लो पटक २०७९ सालमा हरवाचरवाको मुक्तिको घोषणा भएको छ। केही समस्या बाँकी रहे पनि कमैया पुनर्स्थापनाका काम एक महत्त्वपूर्ण र उल्लेखनीय काम हो। हलियाको पुनर्स्थापना अझै अपुरो छ। कमलरी मुक्तिपछि ती बालबालिकाको शिक्षामा उल्लेखनीय प्रगति भएको भए पनि अभिभावक नभएका कमलरीहरूको स्थिति कमजोर छ। हरवाचरवाको मुक्तिको घोषणा भए पनि उनीहरूको लगतसम्म पनि लिइएको छैन। आवास र जमिनसहित पुनर्स्थापना हुन नसके पनि मुक्तिको घोषणा पनि कतिपय सन्दर्भमा महत्त्वपूर्ण हुँदो रहेछ। बन्धनबाट स्वतन्त्र भएको व्यक्ति आफैंको प्रयासले पनि धेरै प्रगति गर्न सक्दो रहेछ। जस्तो हरवाचरवाको मुक्तिपछि उनीहरूले श्रमिकको रूपमा काम गर्न स्वतन्त्र भएपछि दैनिक पारिश्रमिक बढी पाउन थालेका छन्। भूमिमा महिला स्वामित्व अभिवृद्धि नेपालमा भूमिको वितरण अन्यायपूर्ण त छँदैछ, यसको स्वरूप जातीय, वर्गीय र लैंगिक हिसाबले पनि विभेदपूर्ण छ। यद्यपि पछिल्ला दशकमा महिलाको भूस्वामित्व बढ्दो स्थितिमा छ। जनगणना २०७८ ले नेपालका कुल घरपरिवारमध्ये २३८ प्रतिशत घरपरिवारमा कम्तिमा पनि एक महिला सदस्यको भूमिमा स्वामित्व रहेको देखाएको छ। सोही वर्षको कृषि गणनाले ३४ दशमलव ४ प्रतिशत महिलासँग कृषि जमिनको स्वामित्व रहेको तथ्य बाहिर ल्याएको छ। यी विवरणले भूमिमा महिलाको स्वामित्व बढ्दै गएको सुखद संकेत गरेका छन्। यसका लागि सरकारले भूमि वितरण गर्दा महिला र पुरुषको संयुक्त स्वामित्व अनिवार्य गरेको छ। जग्गा रजिस्ट्रेसनमा लाग्ने शुल्कमा २५ देखि ५० प्रतिशतसम्म भौगोलिक क्षेत्र र महिलाको स्थिति हेरेर छुट दिएको छ। त्यसबाहेक एक सय रुपैयाँ बुझाएर संयुक्त जग्गाधनी प्रमाण पुर्जा बनाउन सकिने नीति कार्यान्वयनमा ल्याएको छ। भूमिहीनता र अव्यवस्थित बसोबासी व्यवस्थापन स्थानीय तहको अगुवाइमा भूमिहीन र अव्यवस्थित बसोबासीको लगत संकलन, सत्यापन र प्रमाणीकरण कार्य अन्तिम चरणमा पुगेको छ। लगत संकलन र प्रमाणीकरणको विधि वैज्ञानिक बनाइएको छ। यस समस्यालाई ठोस रूपमा सम्बोधनका लागि भूमिसम्बन्धी ऐन र नियमावलीमा समयसापेक्ष सुधार गरिएको छ। भूमिसम्बन्धी ऐनमा नै भूमिहीन र सुकुम्बासीको परिभाषा गरिएको छ। भूमिहीन दलित, भूमिहीन सुकुम्बासी र अव्यवस्थित बसोवासीले के कस्तो अवस्थामा जग्गा प्राप्त गर्न सक्छन् भनेर पनि तोकिएको छ। ऐनमा नै भूमि समस्या समाधानका लागि आयोग गठन गर्ने व्यवस्था गरिएको छ। ऐनअनुसार भूमिसम्बन्धी नियममा संशोधन गरी भूमिहीन दलित, भूमिहीन सुकुम्बासी र अव्यवस्थित बसोबासीलाई उपलब्ध गराउने जमिनको क्षेत्रफल अनि मूल प्रक्रियाहरू पनि नियममा नै उल्लेख गरिएको छ। व्यवहारमा महसुस गर्न सकिनेगरी समस्या समाधान नभई सकेको भए पनि भूमिहीन दलित, भूमिहीन सुकुम्बासी र अव्यवस्थित बसोबासीको समस्या समाधान गर्न गरिएको यो कानुनी र नीतिगत व्यवस्थालाई सकारात्मक मान्नु पर्दछ। यस व्यवस्थाले समस्या समाधानको बाटो सही ढंगले अघि बढेको छ। भूमि प्रशासनमा सुधार मालपोत र नापी कार्यालयहरूले विभिन्न प्रविधिहरूको माध्यमबाट भूमि र यससम्बन्धी अभिलेखहरूलाई डिजिटाइज गर्दै लगेका छन्। देशभरको नापनक्सा र जग्गा कारोबारसम्बन्धी अभिलेखलाई कम्प्युटर प्रणालीमार्फत एकीकृत गरिएको छ। कुन जग्गाधनीको कहाँ के कति जग्गा छ भनेर सजिलै हेर्न सकिने स्थिति भएको छ। नापी भएको जुनसुकै कित्ताको नक्सा मिनेटभरमा नै प्रिन्ट गर्न सक्ने स्थिति बनेको छ। यद्यपि भूमि प्रशासनमा अझै सुशासनको अनुभूति गर्न सकिएको छैन। भूमि प्रशासनलाई क्रमशः स्थानीय तहमा स्थापित गर्न सकिए यसतर्फ पनि उलेख्य प्रगति हुन सक्ने थियो। र यसको लागि प्रयास बढाउन आवश्यक छ। भूउपयोग योजना भूउपयोग नीति २०७२ को आधारमा भूउपयोग ऐन, २०७६ तर्जुमा भई लागू भएको छ। यसको आधारमा २०७९ मा भूउपयोग नियमावली लागू भएको छ। स्थानीय तहले भूउपयोग क्षेत्र वर्गीकरण र भूउपयोग योजनाको कार्य गरिरहेका छन्। भूउपयोग क्षेत्र वर्गीकरण र योजनाले दिगो विकास, जोखिम क्षेत्रका बसोबासीको स्थानान्तरण र जमिनको सही उपयोगमा योगदान पुग्नेछ। नीतिगत सुधार संविधानले भूमिहीन दलितलाई आवास र कृषिको लागि जमिनको हक सुनिश्चित गरेको छ। किसानको हितमा हुनेगरी जमिनमा रहेको द्वैद्य स्वामित्वको अन्त्य गर्ने विषय पनि संविधानमा नै छ। भूमिहीन सुकुम्बासी, कमैया, हलिया, कमलहरी, हरवाचरवालाई आवास र जीविकोपार्जनको लागि जमिन वा यो उपलब्ध नहुने अवस्थामा रोजगारी सुनिश्चित गर्ने भनिएको छ। राष्ट्रिय भूमि नीति २०७५ लागू गरिएको छ। जसले पहिलोपटक अनौपचारिक जग्गा उपयोगलाई पहिचान गर्ने आधार दिएको छ। भूउपयोग नीति र भूउपयोग ऐन तर्जुमा भएको छ। भूमिसम्बन्धी ऐनमा आठौं संशोधन गरिएको छ। विभिन्न नीतिगत सुधारका बाबजुद तिनको कमजोर कार्यान्वयनका कारण भूमि व्यवस्थामा आंशिक मात्र उपलब्धि हासिल भएको पाइन्छ। समावेशी लोकतन्त्र र समाजवादउन्मुख अर्थतन्त्र निर्माणको लागि भूमिसुधार आवस्यक छ। कृषिको कम्पनीकरण, अर्थात् कर्पोरटाइजेसन, नयाँ प्रकारको जमिनदारी हो। यसले किसानहरूलाई झन् गरिब बनाउँदै किसानकर्म नै समाप्त गर्ने स्थितिमा पुर्याउँंछ। तसर्थ नयाँ सन्दर्भमा एकपटक भूमिसुधारको विषयमा ठोस प्रयास आवश्यक छ। भूमिसुधारको मुख्य पक्ष भनेको भूमिहीन, सुकुम्बासी, र जोताहा किसानलाई जमिन हस्तान्तरण गर्नु हो। यो कार्यले उत्पादनको वृद्धिसँगै समाजमा समानता र न्याय स्थापना गर्न मद्दत पुर्याउँछ। यसका लागि राजनीतिक दलहरूले पार्टीभित्र र बाहिर पनि भूमिसुधारको विषयमा व्यापक चिन्तन मनन् गर्न जरुरी भएको छ।"
पूर्व प्रधानन्यायाधीश कल्याण श्रेष्ठका दुई कृति लोकार्पण,"काठमाडौं : पूर्व प्रधानन्यायाधीश कल्याण श्रेष्ठा दुई कृति लोकार्पण गरिएको छ। आइतबार विशेष समारोहमा उनका दुई कृति लोकार्पण गरिएको हो। श्रेष्ठद्वा लिखित पुस्तक 'जिन्दगी : जति हिंड्यो उति टाढा' र गीति एल्बम धार बदलिएको जिन्दगी लोकार्पण गरिएको हो। शिखा बुक्सले उनको पुस्तकलाई बजारमा ल्याएको हो। त्यस्तै गीति एल्बम धार बदलिएको जिन्दगीमा उनको रचनामा विभिन्न गायकहरूले स्वर दिएका छन्। 'म मरेको खबर'मा कर्ण दास, 'यादहरु'मा बानिका प्रधान, 'तिम्रो सौन्दर्यको'मा स्वरुपरा आचार्य, 'म सँगको'मा लाबोनी चक्रबोर्ती र 'नेपालको हौं'मा सुमीत खड्काले स्वर दिएका छन्। त्यस्तै म मरेको खबरको म्युजिक भिडियो पनि सार्वजनिक भएको छ। कल्याण श्रेष्ठ म्युजिक नामक युट्युब च्यानलमा उक्त म्युजिक भिडियो सार्वजनिक भएको हो। म्युजिक भिडियोमा राजेश हमाल र पूजा गिरीले अभिनय गरेका छन्।"
प्रचण्डले भने २०४७ पछि सार्वजनिक जिम्मेवारीमा रहेका सबैको सम्पत्ति छानबिन गरियोस्,"काठमाडौं : नेकपा माओवादी केन्द्रका अध्यक्ष पुष्पकमल दाहाल प्रचण्डले २०४७ पछि सार्वजनिक जिम्मेवारीमा रहेका सबैको सम्पत्ति छानबिन गर्न उच्चस्तरीय आयोग निर्माण गर्ने कुरा नीति तथा कार्यक्रममा समावेश गर्न सरकारलाई सुझाव दिएका छन्। आज प्रतिनिधिसभाको बैठकमा बोल्दै उनले अहिलेसम्म चर्चामा रहेका सबै काण्डहरूको न्यायिक छानबिन गर्ने विषय पनि नीति तथा कार्यक्रममा समेट्न माग गरे। अध्यक्ष प्रचण्डले भ्रष्टाचार र कुशासनको पोखरीमा नुहाएर सुशासनको कुरा गर्नुको अर्थ नभएको बताए। उनले भने, जनतामा चरम निराशा छाउनुको एउटा प्रमुख कारण यही बन्यो । सरकार गठनसँगै एकपछि अर्को फाइलहरू बन्द गरियो । त्रिविको जग्गा प्रकरणको फाइल त गायब नै भएको सुनिएको छ । अध्यक्ष प्रचण्डले आफू नेतृत्वको सरकारले सुशासनका कयौँ कृतिमान कायम गरेको दाबी गरे।"
सुदूरपश्चिमका मुख्यमन्त्री शाह र उत्तरप्रदेशका मुख्यमन्त्री आदित्यनाथ बीच भेटवार्ता,"टीकापुर : साताव्यापी लामो भारत भ्रमणमा रहेका सुदूरपश्चिम प्रदेशका मुख्यमन्त्री कमलबहादुर शाह र भारतको उत्तरप्रदेशका मुख्यमन्त्री योगी आदित्यनाथ बीच भेटवार्ता भएको छ। सोमवार मुख्यमन्त्री शाह र योगी आदित्यनाथ बीच लखनऊस्थित सरकारी निवासमा भेटवार्ता भएको हो। बैशाख १६ गतेदेखि भारत भ्रमणमा रहेका मुख्यमन्त्री शाहसहित १० सदस्यीय प्रतिनिधि मण्डलले योगी आदित्यनाथसँग भेटवार्ता गरेको हो। मुख्यमन्त्री शाहले भ्रमण क्रममा यसअघि उत्तराखण्डका मुख्यमन्त्री पुष्करसिंह धामी र विभिन्न विभागीय मन्त्रीहरूसँग भेटवार्ता गरिसकेका छन्। भेटवार्तामा दुवै मुख्यमन्त्रीहरू बीच आपसी हित, विकास निर्माणमा सहकार्य तथा सुदूरपश्चिम प्रदेशको विकास निर्माण भारतीय सहयोगबारे छलफल भएको बताइएको छ। सुदूरपश्चिम र उत्तरप्रदेशबीच सीमा क्षेत्रमा हुने गतिविधि तथा भारतको तिकुनियाँबाट सीमावर्ती खक्रौलासम्मको सडक निर्माणका विषयमा समेत छलफल भएको भ्रमण टोलीमा रहेका मुख्यमन्त्री शाहका राजनीतिक सल्लाहकार डाक्टर जितेन्द्र उपाध्यायले बताए।"
किताबमा लेख्दैमा गणतन्त्र बाँच्दैन : सांसद कार्की,काठमाडौं : राष्ट्रिय प्रजातन्त्र पार्टीकी सांसद रोशन कार्कीले निलो किताबमा लेखेर मात्रै गणतन्त्र नबाँच्ने बताएका छन्। सोमबार प्रतिनिधिसभाको विशेष समयमा बोल्दै कार्कीले नीति तथा कार्यक्रमको निलो किताबको पहिलो बुँदामा नै गणतन्त्रलाई संस्थागत गर्ने र यसका विरुद्धलाई कारवाही गर्ने उल्लेख गरिएको भन्दै निलो किताबमा लेखेर मात्रै गणतन्त्र नबाँच्ने बताएका हुन्। उनले आफूहरूको आन्दोलनबाट डराएर सरकारले नीति तथा कार्यक्रममा गणतन्त्रलाई संस्थागत गर्ने उल्लेख गरेकाले यो सरकारको कायरपन भएको तर्क गरिन्। कार्कीले आफ्ना मुद्दाहरूलाई अघि बढाउन खोज्दा नेताहरूलाई हतकडी लगाएको भन्दै आक्रोश व्यक्त गर्दै कार्की गिरिबन्धु टिइस्टेट र ललिता निवासका भ्रष्टाचारीलाई हतकडी लगाउन चुनौति समेत दिइन्। उनले आफू फस्ने डरले सरकारले चैत्र १५ गते भएको घटनाको न्यायिक छानविन गठन गर्न तयार नभएको बताइन्।
"तौल घटाउन यी ७ घरायसी काम गर्नुहोस्, जिम जानु पर्दैन","काठमाडौं : तौल घटाउनको लागि मानिसहरू प्रायः जिम जान थाल्छन् वा कडा आहार (तौल घटाउने सुझावहरू) पालना गर्छन्। तर के तपाईंलाई थाहा छ दैनिक साना काम पनि तौल घटाउन उपयोगी साबित हुन सक्छन्? यदि तपाईंसँग जिम जाने समय छैन वा तपाईं कडा आहार पालना गर्न चाहनुहुन्न भने आफ्नो दिनचर्यामा केही साना घरायसी कामहरू गरेर सजिलै क्यालोरी घटाउन सक्नुहुन्छ। घरायसी कामले पनि तौल घटाउन मद्दत गर्छ सफा गर्दै घर सफा गर्नाले तपाईंको वरपरको वातावरण मात्र सफा हुँदैन। यो एक राम्रो शारीरिक गतिविधि पनि हो। कूद्ने, पुछ्ने, लुगा धुने र भाँडाकुँडा सफा गर्ने जस्ता गतिविधिहरूले तपाईंको शरीरलाई सक्रिय राख्छ र क्यालोरीहरू घटाउँछ। सफा गर्ने : ३० मिनेटमा लगभग १००१५० क्यालोरी घटाउन सक्छ। भुइँ पुछ्दा : ३० मिनेटमा १५०२०० क्यालोरी घटाउन सकिन्छ। हातले लुगा धुँदा : ३० मिनेटमा १२०१५० क्यालोरी घटाउन सकिन्छ। भर्याङ प्रयोग गर्दै लिफ्टको सट्टा भर्याङ प्रयोग गर्नु एक राम्रो व्यायाम हो। यसले तपाईंको तल्लो शरीर (जांघ, खुट्टा र कम्मर)लाई बलियो बनाउँछ र मुटुको स्वास्थ्यको लागि पनि फाइदाजनक छ। हरेक दिन सिँढी चढेर र ओर्लिएर, लगभग २००३०० क्यालोरी सजिलै घटाउन सकिन्छ। बागवानी यदि तपाईंसँग सानो बगैंचा वा गमला छ भने तौल घटाउनको लागि बगैंचा गर्नु एक उत्कृष्ट गतिविधि हो। बिरुवाहरूलाई पानी दिने, झारपात हटाउने, गमला फेर्ने र माटो खन्ने जस्ता गतिविधिहरूले शरीरलाई सक्रिय राख्छन्। ३० मिनेटको बागवानीले लगभग १५०२०० क्यालोरी घटाउन सक्छ। खाना पकाउने हातले खाना पकाउनु (जस्तै तरकारी काट्ने, पीठो मुछ्ने, भाँडाकुँडा धुने) पनि एक प्रकारको शारीरिक गतिविधि हो। यदि तपाईंले उभिएर खाना पकाउनुभयो भने बसेरभन्दा बढी क्यालोरी घटाउँछ। ३० मिनेटसम्म खाना पकाउँदा लगभग ८०१२० क्यालोरी घट्न सक्छ। बच्चाहरूसँग खेल्दै यदि घरमा साना बच्चाहरू छन् भने उनीहरूसँग खेल्नु रमाइलो गतिविधि हो भने क्यालोरी घटाउने राम्रो तरिका पनि हो। दौडिएर लुकामारी खेलेर वा नाच्दा एक घण्टामा करिब २००३०० क्यालोरी घटाउन सक्नुहुन्छ। हिँड्नु यदि तपाईं लामो समयसम्म फोनमा कुरा गर्नुहुन्छ भने बसेर होइन, हिँडेर कुरा गर्नुहोस्। यसले तपाईंको पाइलाको संख्या बढाउनेछ र अतिरिक्त क्यालोरीहरू घटाउनेछ। ३० मिनेटको पैदल यात्राले करिब १००१५० क्यालोरी घटाउन सक्छ। पैदलै किनमेल गर्न जानुहोस् यदि बजार नजिकै छ भने गाडी चलाउनुको सट्टा पैदल जानुहोस्। सामान लिन छोटो दूरी हिँड्दा तपाईंको हिँड्ने समय बढ्नेछ र तौल घटाउन मद्दत गर्नेछ।"
नीति तथा कार्यक्रमलाई कर्मकाण्डी बनाइयो : प्रचण्ड,"काठमाडौं : नेकपा माओवादी केन्द्रका अध्यक्ष प्रचण्डले नीति तथा कार्यक्रमलाई औपचारिक र कर्मकाण्डी मात्रै बनाएको बताएका छन्। यही जेठ १९ गते राष्ट्रपति रामचन्द्र पौडेलद्वारा प्रस्तुत सरकारको नीति तथा कार्यक्रममाथि धारणा राख्दै अध्यक्ष प्रचण्डले नीति तथा कार्यक्रम तयारीलाई कर्मकाण्ड बनाइएको बताएका छन्। गत वर्ष नीति तथा कार्यक्रममाथि लोकतान्त्रिक विधिबाट व्यापक छलफल र बहस गरेर अन्तिमरुप दिन खोजिएको भएपनि यस वर्ष सरकारले उक्त प्रक्रिया भत्काएको प्रचण्डले बताए। 'मैले यही सम्मानित संसदमा माननीय सांसदका मतहरूलाई समेत ध्यानमा राखेर नीति तथा कार्यक्रमको कर्मकाण्डीय परम्परा भत्काउन खोजेको थिएँ,'उनले भने,'सदनमा प्रस्तुत हुने,माननीय सांसदहरुले सुझाव दिने तर ती सुझावहरु नीति तथा कार्यक्रमा समेटिएर परिमार्जन भने नहुने परम्परा अन्त्य गर्नैपर्छ भनेर अध्यादेश नै जारी गरेर पनि बजेट प्रस्तुतिको तीन महिना अगावै नीति तथा कार्यक्रम सार्वजनिक गरी बजेटको नयाँ क्यालेण्डर जारी गरिएको थियो। उक्त विधिबाट सरकारको नीति तथा कार्यक्रम र बजेट निर्माणमा जनप्रतिनिधिहरूको सुझाव समावेश गर्नको लागि पर्याप्त समय उपलब्ध हुने र माननीयहरूका सुझावहरु समेटिएर यो परिमार्जन भई सोहीअनुरुप बजेटमा प्रतिबिम्बित हुनसक्ने कुरामा सरकारले वेवास्ता गर्यो। तर त्यसो गर्दा दुई तिहाइको निरंकुशता लाद्न सकिने थिएन। त्यसैले सरकारले आफ्नो चरित्र देखायो र गत वर्षको प्रावधानलाई खारेज गरियो।' उनले अहिलेको सरकारसँग संख्याको दम्भ रहेको आरोप लगाए। उनले भने,'सरकारसँग संख्याको दम्भ छ,जे गरेपनि हुन्छ भन्ने निरंकुशतावादी चिन्तन छ । त्यही भएर नीति तथा कार्यक्रम र बजेटका बारेमा संसदमा हुने छलफललाई फेरि कर्मकाण्डी बनाइयो। फेरी एउटा औपचारिकतामा यसलाई प्रस्तुत गरियो । म सच्च्याउन माग गर्दछु।'"
विश्वकप एसिया छनोटमा नेपालले पहिलो खेल हङकङसँग खेल्ने,"काठमाडौं : आइसीसी महिला विश्वकप एसिया क्षेत्र छनोटमा नेपालले पहिलो खेल हङकङसँग खेल्ने भएको छ। समूह सीमा रहेर नेपालले हङकङ र बहराइनसँग खेल्नेछ। थाइल्यान्डको बैंककमा हुने यस प्रतियोगितामा ९ वटा टिम सहभागी रहेका छन्। प्रतियोगितामा नेपाल, भुटान, कुवेत, थाइल्यान्ड, मलेसिया, कतार, यूएइ, बहराइन र हङकङ रहेका छन्। नेपालले पहिलो खेल ९ मेमा हङकङसँग खेल्नेछ। १० मेमा नेपालले बहराइनसँग खेल्नेछ। हाल नेपाली महिला क्रिकेट टिम भैरहवामा तयारी गरिरहेको छ।"
दुरगामी महत्वका नीति तथा कार्यक्रममाथि सरकारले कैंची चलायो : प्रचण्ड,"काठमाडौं : नेकपा माओवादी केन्द्रका अध्यक्ष प्रचण्डले सरकारको नीति तथा कार्यक्रमको आलोचना गर्दै दुरगामी महत्वका योजनामा सरकारले कैंची चलाएको आरोप लगाएका छन। सोमबारदेखि सुरू भएको सरकारक नीति तथा कार्यक्रमको छलफलमा भाग लिँदै अध्यक्ष प्रच्डले समृद्धि र आत्मनिर्भर अर्थतन्त्रको विकासका लागि कृषि,पर्यटन,सूचना प्रविधि जस्ता क्षेत्रको विकास अनिवार्य रहेको तर सरकारले यी क्षेत्रका दीर्घकालिन महत्वका योजनाहरू हटाइदिएको बताए। उनले मेक इन नेपाल र मेड इन नेपालको सोचलाई अघि सार्ने योजनाहरू हटाइँदा उद्यमशीलता र स्वरोजगारको प्रवद्र्धनमा असर पर्ने बताए। प्रचण्डले भने,'स्थानीय श्रोतमा आधारित उद्यमशीलता विकास,पारम्परिक हस्तकला प्रवद्र्धन र निर्यात जस्ता योजनाहरु सरकारले हटाइदिएर आफ्नो राष्ट्रिय दृष्टिकोणको कम्जोरी प्रदर्शन गरेको छ। सुदुरपश्चिमको मेगा फूड पार्क, कर्णालीको खाद्य र फलफूल प्रशेधन केन्द्र लगायतका दीर्घकालिन योजनाहरु पनि हटाइएका छन्। अत्यन्तै मेहनत र भिजनका साथ अघि सारिएका गण्डकी त्रिभुज परियोजना, आइटी दशक, सार्वजनिक सेवाहरूको डिजिटलाइजेसनका लागि ब्लूप्रिन्ट, नागरिक सेवा केन्द्र, निजगढढल्केबर, नेपाली गलैंचा करिडोर स्थापना, कोशेली घर, एक पालिका एक डाउनटाउन, गाँजाको व्यवसायिक उत्पादन, हिल स्टेशन, प्रदेशको विशिष्टताका आधारमा आर्थिक उत्पादनको नयाँ मोडेल लगायतका कैयन नीति तथा कार्यक्रमहरु सरकारले मिल्काएको छ। यससँगै,महिलाहरूका लागि प्रधानमन्त्री छोरी कार्यक्रमदेखि जेष्ठ नागरिकहरूको हक अधिकारका लागि अघि सारिएका नीतिहरू पनि निरन्तरता पाउन सकेनन्।' प्रचण्डले सरकारको आर्थिक विकासको योजनामाथि गम्भीर प्रश्न उठाउँदै भने,'तपाईंहरूले विकासको ढाँचामा कोर्स करेक्सन गर्ने कुरा गर्नु भएको थियो। तर, कुन कार्यक्रमका लागि, कसको हितका लागि करेक्सन गरियो? यी योजनाहरूको हटाउनु भनेको अर्थतन्त्रको स्थायीत्व र समृद्धिका लागि हानि गर्नु हो।' उनले दुई तिहाइको अहंकारले लोकतान्त्रिक प्रक्रियालाई कमजोर बनाएको छ र त्यसको प्रतिबिम्ब नीति तथा कार्यक्रममा स्पष्ट देखिएको उनको भनाइ छ।"
अग्लिँदै पर्वतीय पर्यटन,"पर्यटन मन्त्रालय स्थापना भएपछि सरकारी स्तरबाट पनि हिमाल पर्यटन प्रवद्र्धनमा ध्यान दिइयो। निजी क्षेत्रले ट्रेकिङ एजेन्सीहरू, होटल, गाइड तालिम कार्यक्रमहरूको सुरुवात गरे। फलस्वरूप, नेपाल साहसिक पर्यटनको महत्वपूर्ण गन्तव्य बन्न पुग्यो। नेपालको पर्वतीय पर्यटनको इतिहास सन् १९५० को दशकबाट सुरु भएको मानिन्छ। सन् १९५० मा फ्रेन्च टोलीले अन्नपूर्ण प्रथम (९८,०९१ मिटर) को सफल आरोहण गरेपछि विश्व समुदायमा नेपालको हिमाली क्षेत्र चर्चामा आयो। सन् १९५३ मा सर एडमन्ड हिलारी र तेन्जिङनोर्गे शेर्पाले ८,८४९ मिटर अग्लो सगरमाथा पहिलो पटक सफलतापूर्वक आरोहण गरेपछि नेपालको पहिचान संसारभर फैलियो। यस सफलताले नेपाललाई पर्वतारोहण र साहसिक पर्यटनका लागि स्वर्ग स्वरूप गन्तव्य बनायो। त्यसयता नेपालमा विदेशी पर्वतारोही, पदयात्री र साहसिक पर्यटकको लहर बढ्न थाल्यो। विस्तार र विकास सन् १९६० र ७० को दशकमा नेपाल सरकारले विभिन्न पदमार्गहरू खुला गर्यो, जस्तै अन्नपूर्ण सर्किट ट्रेक, एभरेस्ट बेस क्याम्प ट्रेक र लाङटाङ ट्रेक। सन् १९७५ मा पर्यटन मन्त्रालय स्थापना भएपछि सरकारी स्तरबाट पनि हिमाल पर्यटन प्रवद्र्धनमा ध्यान दिइयो। निजी क्षेत्रले ट्रेकिङ एजेन्सीहरू, होटल, गाइड तालिम कार्यक्रमहरूको सुरुवात गरे। फलस्वरूप, नेपाल साहसिक पर्यटनको महŒवपूर्ण गन्तव्य बन्न पुग्यो। त्यसपछि १९९८ मा भिजिट नेपाल १९९८ अभियानले हिमाल पर्यटनलाई अझ व्यापक बनायो। पदयात्रा, आरोहण र हिमाली संस्कृति अवलोकन गर्ने पर्यटकहरूको संख्या बढ्न थाल्यो। पछिल्लो अवस्था कोरोना महामारी अघिसम्म नेपालले वार्षिक १२ लाखभन्दा बढी विदेशी पर्यटक भिœयाइरहेको थियो, जसमा झन्डै ३ सय ५५ पर्वतीय पर्यटनसँग प्रत्यक्ष वा अप्रत्यक्ष रूपमा सम्बन्धित थिए। सन् २०१९ मा मात्र करिब १७ लाख पर्यटक नेपाल आएका थिए। तीमध्ये १ लाख ७० हजारभन्दा बढी पर्यटक ट्रेकिङ, क्लाइम्बिङ वा माउन्टेन एक्टिभिटिजमा संलग्न थिए। नेपाल सरकारअन्तर्गतको पर्यटन विभागले दिएको तथ्यांकअनुसार हाल करिब ६ सयभन्दा बढी ट्रेकिङ तथा एक्सपिडिसन एजेन्सीहरू दर्ता छन्, जसमा करिब एक लाखभन्दा बढी गाइड, पोर्टर, कुक र सहायकहरू कार्यरत छन्। यिनै श्रमिकहरू पर्वतीय पर्यटनका मेरुदण्ड हुन्। पर्वतीय पर्यटनले राष्ट्रलाई पुर्याएको योगदान नेपालको कुल गार्हस्थ्य उत्पादनजीडीपीमा पर्यटन क्षेत्रको प्रत्यक्ष योगदान करिब ८ प्रतिशत छ। तर अप्रत्यक्ष योगदान अझ बढी छ। विशेषगरी पर्वतीय पर्यटनले हिमाली तथा पहाडी भेगमा रोजगार सिर्जना, आधारभूत पूर्वाधार निर्माण, शिक्षा र स्वास्थ्य पहुँच विस्तारमा मद्दत गरिरहेको छ। अझ विशेष कुरा के छ भने, एक विदेशी पर्यटकले उच्च हिमाली क्षेत्रमा बिताउने औसत खर्च अन्य सामान्य पर्यटकभन्दा दोब्बर हुन्छ। यसले स्थानीय होटल, होमस्टे, यातायात, गाइड र अन्य सेवामा प्रत्यक्ष आय सिर्जना गर्छ। सम्भावनाहरू नेपालको पर्वतीय पर्यटन अझै ठूलो सम्भावना बोकेको क्षेत्र हो। त्यसको आधार यस्ता छन् हाल नेपाल सरकारले ४ सय ६१ वटा हिमालहरू आरोहण गतिविधिका लागि खुल्ला गरेको छ। त्यसमध्ये कतिपय हिमालहरू अझै पनि आरोहण हुन सकेको छैन भने अझै धेरै हिमालहरू खुल्ला हुन बाँकी छन्। यी हिमालहरूको राम्रो प्रचार गर्न सके देशका लागि प्रशस्त डलर कमाइ गर्न सकिन्छ। चुनौतीहरू कमजोर पूर्वाधार, सञ्चार, स्वास्थ्य र उद्धार सेवाको न्यूनता अझै चुनौती बनेको छ। जलवायु परिवर्तन : हिमाल पग्लनु, अविरल वर्षा, हिउँको कमीजस्ता असरहरूले ट्रेकिङ मार्ग र सुरक्षामा असर पारेका छन्। सरकारी नीति र समन्वयको अभाव : एउटै निकायबाट समन्वय हुन नसक्दा पर्वतीय पर्यटनको व्यवस्थापन प्रभावकारी छैन। श्रमिकहरूको अवस्था पर्वतीय क्षेत्रका गाइड, पोर्टर, शेर्पा, कुकलगायत श्रमिकहरू उच्च जोखिममा कार्य गर्दछन्। उनीहरूको बिमा, सामाजिक सुरक्षा, जीवन बिमा, तालिम र सुरक्षा उपकरणहरूको पहुँच अझै कमजोर छ। सगरमाथालगायत उच्च हिमाली क्षेत्रमा आरोहण र त्यससम्बन्धी काम गर्दा मृत्युवरण गर्नुपरेको छ। कतिपय श्रमिकहरू अझै पनि न्यून पारि श्रमिकमा कार्यरत छन्। सुधारका उपायहरू सञ्चार र उद्धार प्रणालीको मजबुती : हिमाली क्षेत्रमा हेलिकप्टर उद्धार प्रणालीलाई पारदर्शी र सुरक्षित बनाइनु आवश्यक छ। साथै, स्याटलाइट फोन र ईनोटिफिकेसन प्रणाली विकास गर्नुपर्छ। गुणस्तरीय प्रशिक्षण केन्द्रको स्थापना : गाइड, पोर्टर, शेर्पालगायतका श्रमिकहरूलाई मौसम, प्राथमिक उपचार, भाषा र संकट व्यवस्थापनसम्बन्धी तालिम दिन विशेष कार्यक्रम चलाइनुपर्छ। पर्यटन बिमा अनिवार्य : पर्यटक र श्रमिक दुवैका लागि बिमा नीति मजबुत र प्रभावकारी बनाउनुपर्छ। प्रवेश अनुमति प्रणालीलाई डिजिटल बनाइयोस् : पेपरलेस अनुमति, क्यूआर कोड स्क्यान प्रणालीजस्ता प्रविधि प्रयोग गरेर सजिलो र पारदर्शी सेवा दिन सकिन्छ। विश्वबजारमा नेपालको हिमाल पर्यटन ब्रान्डिङका पहलहरू भिजिट नेपाल १९९८ र २०२० अभियानहरू एभरेस्ट डेको वार्षिक आयोजन हिमालयन ट्राभल बचत जस्ता कार्यक्रमहरू नेपाल पर्वतारोहण संघको अन्तर्राष्ट्रिय सहकार्य यूआईएएयूएएएसँगको सम्बन्ध सुधार निजी क्षेत्रका पहलहरू नेपाल पर्वतारोहण संघले आरोहण परमिट व्यवस्थापन र गाइड तालिममा ध्यान दिएको छ। टुरिजम रिकभरी टास्कफोर्स गठन गरेर महामारीपछि पर्यटन सुधारका कार्यहरू अघि बढाइएको छ। निजी र सरकारी क्षेत्रले संयुक्त रूपमा काम गरेमा आगामी दिनमा नेपालको पर्वतीय पर्यटन अझ बलियो बन्नेछ। चुनौतीहरू र समाधान मौसम र भौगोलिक जोखिम पूर्वाधारको अभाव गाइड र स्टाफहरूको पेसागत क्षमता विकास आवश्यक विपद् व्यवस्थापनको कमी समाधान पूर्वतयारी र उद्धार संयन्त्र मजबुत बनाउने अन्तर्राष्ट्रिय स्तरका तालिम र मापदण्ड अपनाउने निजीसरकारी साझेदारी बलियो बनाउने (गुरुङ, नेपाल पर्वतारोहण संघका पूर्वमहासचिव हुन्।)"
कांग्रेसएमालेबीचको सहमतिमा सरकारको नीति तथा कार्यक्रम आएको हो : श्याम घिमिरे,काठमाडौं : नेपाली कांग्रेसका प्रमुख सचेतक श्याम घिमिरेले कांग्रेसएमालेबीच भएको सात बुँदे सहमतिमा टेकेर नै सरकारको नीति तथा कार्यक्रम आएको बताएका छन्। सोमबार संसद् भवन नयाँ बानेश्वरमा सञ्चारकर्मीसँग कुरा गर्दै घिमिरेले कांग्रेस समेतको सहभागितामा सात बुँदे सहमतिमा टेकेर नै सरकारको नीति तथा कार्यक्रम आएको बताएका हुन्। उनले नीति तथा कार्यक्रमलाई लागू गर्नका लागि प्रयाप्त आर्थिक स्रोत नभएकाले कार्यान्वयनमा चुनौती रहेको जिकिर गरे। घिमिरेले सरकारको नीति तथा कार्यक्रममा कांग्रेसका कसैको पनि ठुलो असन्तुष्टि नरहेको बताए। उनले आगामी बजेट नीति तथा कार्यक्रमलाई सम्बोधन गर्नेगरी आउनुपर्नेमा जोड दिए।
सकारात्मक दिशातर्फ उपभोक्ता अधिकार,"प्रजातन्त्र आगमनपश्चात् जनताको हक हित संरक्षण एवं प्रवद्र्धन गर्न विभिन्न कानुनहरू लिपिबद्ध गरेको देखिन्छ। उपभोक्ता हित, हकअधिकारलाई राष्ट्रिय तथा अन्तर्राष्ट्रिय विभिन्न दस्तावेज एवं देशीय अन्तरदेशीय कानुनबाट संरक्षित गरेको पाइन्छ। यो कुनै एक व्यक्ति वा समूहसँग मात्र नभएर बालबालिका, वृद्ध, प्रौढ, महिला, पुरुष सबैसँग जोडिएको हुन्छ। त्यसैले उपभोक्ता अधिकार मानव जगत्को जिउजान र स्वास्थ्यसँग जोडिएको हुन्छ। नेपालमा परापूर्वकालदेखि विभिन्न विषयहरूसँग सम्बन्धित रहेर उपभोक्ता हित र नागरिक अधिकारको संरक्षण र प्रवर्द्धन गर्न खोजिएको देखिन्छ। मानापाथीको प्रचलनदेखि न्याय नपाए गोर्खा जानुसम्मको युक्तिलाई हेर्ने हो भने लिपिबद्ध कानुनको निर्माण पूर्व पनि सामाजिक धार्मिक एवं मानवीय मूल्य र मान्यताबाट संरक्षित भएको देखिन्छ। २००७ सालको प्रजातन्त्र आगमनपश्चात् जनताको हक हित संरक्षण एवं प्रवद्र्धन गर्न विभिन्न कानुनहरू लिपिबद्ध गरेको देखिन्छ। नागरिक अधिकार ऐन आवश्यक सेवा सञ्चालन ऐन, खाद्य ऐन स्ट्यान्डर्ड नापतौल ऐन, विष विषादी जाँच ऐन, कालोबजारी तथा अन्य केही सामाजिक अपराध ऐनजस्ता नितान्त व्यक्तिको अधिकार संरक्षण गर्न राज्यस्तरबाट विभिन्न कानुनको निर्माण आवश्यक नीति नियम निर्देशिका मापदण्ड कार्यविधिहरू जारी गरिएको पाइन्छ। तत्कालीन उपभोक्ता संरक्षण ऐन २०५४ जारी गरिसकेपछि उक्त ऐनले ६ वटा अधिकारहरू : सुरक्षाको अधिकार, सूचित हुने अधिकार, छनोटको अधिकार, सुनुवाइको अधिकार, उपभोक्ता शिक्षाको अधिकार र क्षतिपूर्तिको अधिकार प्रत्याभूत गरेका छन्। यी अधिकार कानुनबाट प्रमाणित गरिसकेपछि विभिन्नि कानुनी र प्रशासनिक व्यवस्थाहरूको निर्माण भई उपभोक्ता हित स्वच्छ र प्रतिस्पर्धी बजार कायम गर्न आधुनिक युगमा प्रवेश गरेको देखिन्छ। यसको समयसापेक्ष उपयोग व्यवस्थापनमा सरकार सबैभन्दा बढी जिम्मेवार, व्यवसायीहरू इमान्दार र आम उपभोक्ताहरू सचेत हुनु आवश्यक देखिन्छ। अनि मात्र बजार विधिमा चल्छ। बजारमा हुने अस्वाभाविक मूल्यवृद्धि, कृत्रिम अभाव, सिन्डिकेट, कार्टेलिङ, मिसावटजस्ता जगन्य अपराध नियन्त्रण गरी सशक्त र प्रभावकारी राज्य संयन्त्रको उपस्थिति दिनदिनप्रतिदिन बढ्दै गएको देखिन्छ। पछिल्लो समयमा विस्तार भएको राज्यको दरिलो नीतिगत र कानुनी व्यवस्थाको कारण बजार केही हदसम्म उपभोक्ता हितका पक्षमा देखिन्छ। संविधानको धारा ४४ मा मौलिक हकको रूपमा उपभोक्ता हकलाई समावेश गरेपछि संविधान प्रदत्त मौलिक हक संरक्षण गर्नु राज्यको प्रमुख दायित्व हुन जान्छ। प्रत्येक उपभोक्तालाई गुणस्तरीय वस्तु र सेवा उपभोग गर्ने हक हुने व्यवस्था धारा ४४ (क) मा व्यवस्था गरेबमोजिम मौलिक हकको सफल र पूर्ण कार्यान्वयनका लागि उपभोक्ता संरक्षण ऐन, २०७५ जारी गरियो। वस्तु र सेवा क्षेत्रमा हुने उपभोक्ता हित विपरीतका कार्यहरूलाई निरुत्साहित गर्दै बजार पूर्ण रूपमा उपभोक्ताप्रति जिम्मेवार हुनुपर्दछ भन्ने मूलभावलाई आत्मसाथ गर्दै कसुर अनुसार कैफियत गर्नेलाई निरीक्षण अधिकृतले तत्काल ५ हजारदेखि ३ लाखसम्म जरिवाना गर्ने अधिकारसहित आम उपभोक्ता, बिक्रेता, उत्पादक, आपूर्तिकर्तापैठारीकर्ताको अधिकार कर्तव्य र दायित्वसहित स्पष्ट पारिएको कानुनबाट बजार सकारात्मक दिशातर्फ अगाडि बढेको देखिन्छ। तथापि उक्त ऐनलाई संशोधनको आवश्यकता देखिन्छ। उपभोक्ता हित केवल एउटा ऐनबाट मात्र हुँदैन। वस्तु र सेवासँग सम्बन्धित निकायहरूबाट पनि समयसापेक्ष ऐन कानुन निर्माण परिमार्जन हुने कार्यहरू अघि बढिरहेको छ। वाणिज्य आपूर्ति तथा उपभोक्ता संरक्षण विभागले उपभोक्ता संरक्षण ऐन, २०७५ कार्यान्वयनका लागि विशेष योजनाहरू नियमित अनुगमनहरू गरिरहेको छ। यद्यपि यो प्रभावकारी र पूर्ण हुन सकेको छैन पूर्ण स्रोतसाधन जनशक्तिको अभाव देखिन्छ। एकीकृत र छाता कानुनको अभावमा पनि बजार ऐनको बर्खिलाप गर्ने व्यापारी तथा व्यापारिक प्रतिष्ठानबाट करोडौं जरिवाना गरेको देखिन्छ। विभिन्न कानुनी र प्रशासनिक व्यवस्थाहरूको निर्माण भई उपभोक्ता हित स्वच्छ र प्रतिस्पर्धी बजार कायम गर्न आधुनिक युगमा प्रवेश गरेको देखिन्छ। पछिल्लो समयमा विस्तार भएको राज्यको दह्रिलो नीतिगत र कानुनी व्यवस्थाको कारण बजार केही हदसम्म उपभोक्ता हितका पक्षमा देखिन्छ। खाद्यवस्तुहरूको गुणस्तर कायम गर्न खाद्य प्रविधि तथा गुणस्तर नियन्त्रण विभागले पछिल्लो समय मोबाइल भ्यानमार्फत उत्पादन बिक्रीस्थलमै गई नमुना संकलन गर्ने, परीक्षण गर्ने, गुणस्तरहीन खाद्यवस्तु नियन्त्रणमा लिने, नष्ट गर्ने कार्यहरू गर्दै आएको छ। अधिकारकर्मीहरूबाट लामो समयदेखि उठान भइरहेको विभिन्न विषयहरूको प्रवेश भए पनि अझै आम उपभोक्ताले न्याय प्राप्त गर्न सकेका छैनन्। नेपाल गुणस्तर तथा नापतौल विभागबाट विभिन्न अत्यावश्यक वस्तुहरूको गुणस्तर निर्धारण गर्न अनिवार्य गुणस्तर कायम गरिएका वस्तुहरूको कडाइका साथ अनुगमन गर्ने, नमुनाहरू संकलन गर्ने, प्रयोगशालामा परीक्षण गर्ने, कामहरूले पनि विशेष निरन्तरता पाएको छ। औषधि व्यवस्था विभागबाट गुणस्तरहीन औषधि आयातमा प्रतिबन्ध गर्ने, मापदण्डविपरीतका औषधिहरू फिर्ताजफत गर्ने कार्यहरू भइरहेकोले नेपालको उपभोक्ता आन्दोलन सकारात्मक दिशातर्फ अघि बढेको देखिन्छ। संविधानको धारा ४४ को सफल कार्यान्वयन उपभोक्ता संरक्षण ऐन, २०७५ को व्यवस्था गरेको छ। यसबमोजिम लामो समयदेखि अधिकारकर्मीहरूको माग रहेको उपभोक्ता अदालत स्थापना गर्ने सम्बन्धमा सर्वोच्च अदालतले सरकारको नाममा परमादेश जारी गर्यो। विभिन्न कारणले हालको लागि काठमाडौं, भक्तपुर र ललितपुर मुकाम रहने गरी त्रिपुरेश्वरमा स्थापित उपभोक्ता अदालत नेपालको उपभोक्ता हित स्वच्छ बजार विधिको शासन र कानुनी राज्य स्थापना गर्न मौलिक हकको सफल र प्रभावकारी कार्यान्वयनका लागि कोसेढुंगा सावित हुने अपेक्षा गरिएको छ। यसबाट हुने फैसला कार्यान्वयन र आदेशले बजारमा हुने सबैखाले विभेद अन्त्य भई उपभोक्ता अधिकार स्थापित हुने आशा गरिन्छ। कार्यक्षेत्र र क्षेत्राधिकार बढाई सर्वसाधारण उपभोक्ताले सहज, सरल र न्यायपूर्ण स्थापनाको औचित्य प्रष्ट गर्न सकिन्छ। उपभोक्ता अधिकारसँग सम्बन्धित विषय हामी सबैको साझा सरोकारको विषय भएकोले सबै पक्षहरू आआफ्नो स्थानबाट इमानदारीका साथ लाग्न आवश्यक देखिन्छ। केही स्थानीय सरकारले पनि स्थानीय बजार व्यवस्थापन तथा अनुगमन ऐन जारी गरेका छन्। यी पर्याप्त छैनन्। संविधान र स्थानीय सरकार सञ्चालन ऐनले स्थानीय बजार व्यवस्थापन, तरकारी फलफूल, माछामासु दर्ता नवीकरणलगायतका विषयहरू हेर्ने अधिकार दिएकाले स्थानीय बजार व्यवस्थापनमा उनीहरूको जुन किसिमको सक्रियता हुनुपर्ने हो उक्त सक्रियता देखिएको छैन। संघीय सरकारले नमुना कानुन निर्माण गरी उनीहरूलाई स्थानीय बजार अनुगमन, स्थानीय बजार नीति, उपभोक्ता नीति, आपूर्ति नीति, विभिन्न मापदण्डहरू निर्माण गरी बजारप्रति सबैभन्दा बढी जिम्मेबार बनाउन आवश्यक देखिन्छ। संघीय सरकारले उपभोक्ता हित र स्वच्छ बजारका लागि कानुनले निदृष्ट गरेका विभिन्न नीतिगत र कानुनी व्यवस्थालाई स्पष्ट पार्दै तिनै तहको सरकारको अपनत्व हुने गरी क्रियाकलापहरू अघि बढाई आगामी नीति तथा कार्यक्रम र बजेटमार्फत सम्बोधन गर्नुपर्छ। सरकारको प्रमुख प्राथमिकताको विषय उपभोक्ता हित, स्वच्छ र प्रतिस्पर्धी बजार, नियमित आपूर्तिको विश्वसनियता बढ्न गई विधिको शासन र कानुन राज्यको अनुभूति गर्ने वातावरण सिर्जना हुन जान्छ। (तिमल्सिना, उपभोक्ता अधिकार अनुसन्धान मञ्चका अध्यक्ष हुन्।)"
पर्यापर्यटनको आधारशिला : निकुञ्ज,"नेपालका मकालुु बरुण, सगरमाथा, पर्सा, चितवन, शिवपुुरी नागार्जुुन, लामटाङ, बाँके, बर्दिया, शे फोक्सुुण्डो, रारा, खप्तड, शुुक्लाफाँटा गरी १२ वटा राष्ट्रिय निकुुञ्ज छन् । कोशीटप्पु वन्यजन्तुु आरक्ष, ढोरपाटन सिकार आरक्ष र कृष्णसार, अन्नपूर्ण, कञ्चनजंघा, अपिनाम्पा, गौरीशंकर र मनास्लुु गरी ६ वटा संरक्षण क्षेत्र छन् । नेपालमा पाइने वन्यजन्तु वनस्पतिलगायत भूदृश्यसँगै पारिस्थिकीय प्रणाली संरक्षण, व्यवस्थापन र दिगो उपयोग गरी देशको समृद्धिमा सहयोग पुर्याउने उद्देश्यले २०३७ सालमा वन तथा वातावरण मन्त्रालयअन्तर्गत राष्ट्रिय निकुञ्ज तथा वन्यजन्तु संरक्षण विभाग स्थापना गरिएको थियो। हाल नेपालमा १२ वटा राष्ट्रिय निकुञ्ज, आरक्ष १, सिकार आरक्ष १, संरक्षण क्षेत्र ६ र १३ वटा मध्यवर्ती क्षेत्र छन्। दुईवटा प्राणी उद्यानहरू निर्माणाधीन अवस्थामा छन्। नेपालका १० वटा सिमसार क्षेत्रहरू रामसार साइटमा सूचीकृत भएका छन्। नेपालको सिमसार क्षेत्रको क्षेत्रफल ६० हजार ५ सय ६१ हेक्टर रहेको राष्ट्रिय निकुञ्ज तथा वन्यजन्तु संरक्षण विभागको तथ्यांक छ। नेपालका मकालु बरुण, सगरमाथा, पर्सा, चितवन, शिवपुरी नागार्जुन, लामटाङ, बाँके, बर्दिया, शेफोक्सुण्डो, रारा, खप्तड, शुक्लाफाँटा गरी १२ वटा राष्ट्रिय निकुञ्ज छन्। कोशीटप्पु वन्यजन्तु आरक्ष, ढोरपाटन सिकार आरक्ष रहेको छ। त्यस्तै कृष्णसार, अन्नपूर्ण, कञ्चनजंघा, अपिनाम्पा, गौरीशंकर र मनास्लु गरी ६ वटा संरक्षण क्षेत्र छन्। भानुभक्त तथा राट्रिय गरी दुईवटा प्राणी उद्यान हुन्। नेपालमा संरक्षण कार्यलाई प्रभावकारी बनाउँदै पूर्णरूपमा चोरी सिकार निरुत्साहित पार्ने उद्देश्यले २०३२ सालदेखि संरक्षित क्षेत्रमा सेना तैनाथ गरिएको हो। हाल नेपालका १४ वटा संरक्षित क्षेत्रहरूमा नेपाली सेनाका ८ वटा गण र ७ वटा गुल्म तैनाथ छन्। नेपालमा प्रजाति संरक्षणबाट शुरु भएको संरक्षण कार्य क्रमिक रूपमा पारिस्थिकीय प्रणाली हुँदै भूपरिधिस्तरमा जन सहभागितामूलक संरक्षण पद्धतिमा रूपान्तरण भएको पाइन्छ। नेपालले संरक्षणको क्षेत्रमा राष्ट्रिय, अन्तर्राष्ट्रिय स्तरमा विशिष्ट पहिचान बनाउन सफल भएको छ। स्थानीय समुदायलाई संरक्षणमा प्रभावकारी रूपमा सहभागी बनाउन राष्ट्रिय निकुञ्ज तथा वन्यजन्तु संरक्षण ऐन, २०२९ को चौथो संशोधनमार्फत मध्यवर्ती क्षेत्र व्यवस्थापन कार्यक्रम सुरु गरिएको हो। त्यस्तै ऐनको पाँचौं संशोधनले जैविक मार्गको संरक्षण र संवद्र्धनसम्बन्धी थप कानुनी व्यवस्था गर्दै संरक्षण कार्यलाई थप संस्थागत बनाइएको छ। नेपालको कूल भूभागको २३ दशमलव ३९ प्रतिशत ३४ हजार ४ सय १९ दशमल ७५ वर्गकिलोमिटर संरक्षित क्षेत्र छ। संरक्षित क्षेत्रबाट भएको राजस्वको ३० देखि ५० प्रतिशत आम्दानी प्राकृतिक स्रोतको संरक्षण, आयआर्जन, सीप विकास तथा क्षमता अभिवृद्धि, संरक्षण शिक्षा तथा सामुदायिक विकासमा खर्च हुने गरेको पाइन्छ। नेपालले जैविक विविधता संरक्षण महासन्धि, र्दुलभ वन्यजन्तु तथा वन्यजन्तुको अन्तर्राष्ट्रिय व्यापार नियमनसम्बन्धी महासन्धिलगायत जैविक विविधता तथा वातावरण संरक्षणसम्बन्धी अन्तर्राष्ट्रिय सन्धि सम्झौताहरूमा हस्ताक्षर गरी पक्ष राष्ट्रका रूपमा जैविक विविधता संरक्षणमा उल्लेखनीय योगदान गर्दै आएको छ। एउटै निकुञ्जबाट करोडौं राजस्व बर्दिया राष्ट्रिय निकुञ्जले चालु आर्थिक वर्षमा ३ करोड ४६ लाख ४७ हजार ८ सय ८२ रुपैयाँ राजस्व निकुञ्जले संकलन गरेको छ। चैत मसान्तसम्म २२ हजार ३ सय ७ जना पर्यटकले निकुञ्ज भ्रमण गरेका छन्। जसमध्ये ५ हजार ९ सय २४ जना विदेशी, १ हजार ५९ जना सार्क मुलुक र १५ हजार ३ सय २४ जना नेपाली पर्यटक छन्। ९ सय ६८ वर्ग किलोमिटर क्षेत्रफलमा फैलिएको बर्दिया राष्ट्रिय निकुञ्जमा हाल ३८ वटा गैंडा, १ सय २५ वटा बाघ, १५ देखि २१ वटा घडियाल गोही, ९४ वटा बाह्रसिंगा, ९० प्रजातिका आहाराजन्य वनस्पति छन्। डल्ला होमस्टेमा थारू परिकार, संस्कृति, संस्कारलगायत यहाँको जैविक विविधता अवलोकन गर्न पर्यटकहरू आउँछन्। पर्यापर्यटनको यथेष्ट सम्भावना रहे पनि भौतिक पूर्वाधार लगायतका क्षेत्रमा राज्यले बेलैमा सोच्नुपर्ने उनले औंल्याए। डल्लासँगै बर्दियाका विभिन्न पालिकामा होमस्टे सञ्चालनमा छन्। त्यस्तै, कर्णाली नदीमा डल्फिनसमेत देखिने गरेको निकुञ्जका रेन्जर शान्तबहादुर मगरले बताए। निकुञ्जमा १ सय २० भन्दा बढी जंगली हात्ती पाइने भएकाले पनि निकुञ्ज हात्तीहरूको सबैभन्दा ठूलो बासस्थान मानिन्छ। निकुञ्जले गत वर्ष विभिन्न मुद्दामा १३ जना प्रतिवादीहरू पक्राउ गरेको छ। जसमध्ये २ जना वन पैदावार, २ वन्यजन्तुसम्बन्धी र ९ जना सवारी ठक्करका कारण पक्राउ परेका हुन्। निकुञ्जले सो अवधिमा १८ वटा मुद्दामा फैसला गरेको जानकारी दिएको छ। वन्यजन्तुबाट हुने क्षति न्यूनीकरण र राहत वितरणसम्बन्धी विवरणअनुसार, गत वर्ष १ हजार ५ सय ४८ वटा घटनामध्ये २ जनाको मृत्यु, ३ जना सख्त घाइते, १ जना सामान्य घाइते भएका थिए। पशुधनमा ९ सय ३५ वटा, अन्नबालीमा ४ सय ८७ वटा, भण्डारण अन्नबालीमा २७ वटा तथा ६२ वटा घरगोठमा क्षति भएको थियो। क्षति पुर्याएका घटनाका पीडितलाई निकुञ्जले कूल १ करोड १७ लाख ३७ हजार २ सय रुपैयाँबराबरको राहत वितरण गरेको निकुञ्जका वन संरक्षण अधिकृत सरोजमणि पौडेलले बताए। पर्यटक थेग्न होमस्टे खेतबारीमा मात्र काम गर्ने अनुभव सँगालेका मधुवन नगरपालिका४ स्थित सूर्यपटुवाका महिलाहरू डल्लास्थित खाता जैविकमार्गमा होमस्टे सञ्चालन गर्न थालेपछि आर्थिक रूपमा सबल बनेका छन्। डल्लामा होमस्टे सञ्चालन गर्दै आएका २० घरका महिलाहरू जीविकोपार्जन गर्दै घरपरिवार चलाउन सक्ने हैसियतमा पुगेका छन्। थारू समुदायका ग्रामीण महिलाहरू जैविक विविधता संरक्षण गर्दै यतिखेर पर्यटक घरमै भिœयाएर आम्दानी गर्न सफल बनेका छन्। घरखर्च चलाउन मुस्किल थियो। जतिबेला होमस्टे सञ्चालन थिएन। खेतीपातीको काम मात्र गर्नुपथ्र्यो। होमस्टे चल्न थालेपछि घरखर्च मात्र होइन आम्दानीले परिवार पाल्न सक्षम बनाएको छ डल्ला होमस्टे घर नम्बर १४ की सञ्चालक चम्फी योगीथारूले भनिन्। डल्लामा २० घरले होमस्टे सञ्चालन गर्दै आएका छन्। होमस्टे सञ्चालन गर्न पाउँदा महिला बालबालिका लाभान्वित छन्। होमस्टेमा थारू परिकार खान, संस्कृति हेर्न, बस्ने प्रबन्ध छ। होटलमा भन्दा सस्तोमा होमस्टेले सेवा दिँदै आएका छन्। सरकारले निर्माण गरेको ग्रामीण पर्यटन विकास नीतिअनुसार होमस्टेहरू सञ्चालन गर्न सके होमस्टे सञ्चालन गरेका गाउँहरूमा कोही पनि बेरोजगार नहुने खाता जैविकमार्ग होमस्टे व्यवस्थापन समिति डल्लाका अध्यक्ष परशुराम थारूले बताए। डल्ला होमस्टेमा थारू परिकार, संस्कृति, संस्कारलगायत यहाँको जैविक विविधता अवलोकन गर्न पर्यटकहरू आउँछन्। पर्यापर्यटनको यथेष्ट सम्भावना रहे पनि भौतिक पूर्वाधार लगायतका क्षेत्रमा राज्यले बेलैमा सोच्नुपर्ने उनले औंल्याए। डल्लासँगै बर्दियाका विभिन्न पालिकामा होमस्टे सञ्चालनमा छन्। डल्ला होमस्टेमा बेलायती राजकुमार ह्यारीले पनि अवलोकन गरिसकेका छन्। पालिकाले पर्यटकीय क्षेत्रको पूर्वाधार विकासमा योजना अघि सारेको छ। बर्दियामा जैविक विविधता, सांस्कृतिक सम्पदा, धार्मिक धरोहर, कृषि उपज, नदीजन्य स्रोतलगायतका पर्यटनको प्रचुर सम्भावना रहेको ठाकुरबाबा नगरपालिकाकी उपप्रमुख वीना भट्टराईको बुझाइ छ। बर्दियामा पर्यटकले जैविक विविधताको आनन्दसँगै थारूलगायत विविध समुदायको सांस्कृतिक विविधता पनि अवलोकन गर्न पाउँछन्।"
"ओरालो यात्रातिर सेयर बजार, नेप्से परिसूचक र कारोबार रकम दुवै घट्यो","काठमाडौं : नेप्से परिसूचक र कारोबार रकम दुवैमा गिरावट आएको छ। साताको दोस्रो कारोबार दिन सोमबार नेप्से परिसूचक ९६२ अंकले घटेर २६१०७६ विन्दुमा अडिएको छ। सेन्सेटिभ इण्डेक्स ०२८ प्रतिशतले घटेर ४४०२५ विन्दुमा आइपुगेको छ। नेप्से घट्दा कारोबार रकम पनि आइतबारको तुलनामा घटेको छ। यसदिन ३१९ स्क्रिप्सको १ करोड ८४ लाख ३७ हजार ९४२ कित्ता सेयर ७ अर्ब ६३ करोड ४१ लाख ९३ हजार ६९३ रुपैयाँमा खरिदबिक्री भए। अघिल्लो दिन आइतबार ९ अर्ब माथिको सेयर कारोबार भएको थियो। यसदिन चार कम्पनीको सेयर सकारात्मक सर्किट लेभलमा कारोबार भयो। नेपाल माइक्रो इन्स्योरेन्स,ओम मेघाश्री फरमाक्युटिल्स,सिटीजन्स सुपर ३० म्युचुअल र क्रेष्ट माइक्रो लाइफको सेयर सकारात्मक सर्किट लेभलमा कारोबार भयो। मकर जितुमाया सूरी हाइड्रोपावरको सेय ९३० प्रतिशतले बढ्यो। कारोबार रकमका आधारमा राधी विद्युत शीर्ष स्थानमा रह्यो। सो कम्पनीको ७६ करोड ५८ लाख मल्य बराबरको सेयर कारोबार भयो। नगदी ग्रुप पावरले ५५ करोडको सेयर कारोबार गर्दा सानिमा माइ हाइड्रोपावरको ४८ करोड,युनिभर्सल पावरको ४७ करोड र एनआरएन इन्फ्रास्टक्चर एण्ड डेभलमेन्टक ३७ करोड मूल्य बराबरको सेयर कारोबार भयो। तीन समूहको उपसूचक बढ्दा १० वटा समूहको उपसूचक नकारात्मक देखिएका छन् । माइक्रोफाइनान्स,म्युचुअल फण्ड र नन लाइफ इन्स्योरेन्सबाहेक अन्यको उपसूचक राताम्मे देखिएका हुन्। कारोबारमा आएकामध्ये ८६ स्टक्सको मूल्य बढ्दा १५९ वटाको घट्यो। १ स्टकको मूल्य भने स्थिर रह्यो।"
खेल पूर्वाधारमा फड्को,"नेपालमा खेलकुद क्षेत्रमा व्यावसायिक अभ्यासका लागि खेल पूर्वाधार निर्माणले पछिल्लो एक दशकमा निकै फड्को मारेको छ। भलिबल, क्रिकेट, कबड्डी, फुटबलजस्ता खेलको व्यावसायिक प्रतियोगिता आयोजना गर्नका लागि देशका सातवटै प्रदेशहरूमा विभिन्न पूर्वाधार निर्माण हुनुले मुलुककै खेलकुद विकासका लागि उल्लेखनीय मानिएको छ। मुलुकमा विगतको तुलनामा प्रतियोगिताहरूको आयोजना तथा अन्तर्राष्ट्रिय सहभागितामा बढ्दो चासोका कारण पनि हरेक जिल्लामा खेल पूर्वाधार निर्माणको लहर नै चलेको छ। मुलुककै एक दुर्गम प्रदेशका रूपमा रहेको कर्णाली प्रदेशको राजधानी सुर्खेतको वीरेन्द्रनगरमा कर्णाली प्रदेश रंगशाला निर्माण सम्पन्न भएको छ। आगामी जेठ ३ गतेबाट तोकिएको दसौँ राष्ट्रिय खेलकुद प्रतियोगिताका लागि कर्णाली प्रदेश रंगशाला तयार गरिएको हो। तर प्रतियोगिता भने संघ र प्रदेश सरकारको बेमेलका कारण अनिश्चित छ। दसौँ राष्ट्रिय खेलकुद प्रतियोगिताको मुख्यस्थल रहेको रंगशालामा १० हजार दर्शक अट्नेछन्। यो रंगशाला फिफा मापदण्डअनुसार निर्माण गरिएकाले फुटबलसहित १६ वटा खेल खेलाउन सकिनेछ। भीभीआईपी र भीआईपी प्यारापिटमा ४ हजार दर्शक बसेर हेर्न मिल्ने गरी रंगशाला बनाइएको तत्कालीन प्रदेश खेलकुद विकास परिषदका सदस्यसचिव विश्वमित्र सन्ज्यालले बताए। उनका अनुसार एथलेटिक्सका लागि ८ लेनको ४ सय मिटर ट्र्याक निर्माण भएको छ। पौडीका लागि स्विमिङ पुल बनिसकेको छ भने बास्केटबल, भलिबललगायतका खेलका लागि आउटडोर र इनडोर कोर्ट बनाइएको छ। कभर्ड हलमा पनि झन्डै एक हजार दर्शक अट्ने छन्। बक्सिङ, तेक्वान्दो, उसु, कराते, ब्याडमिन्टनलगायत खेल पनि कवर्ड हलमा सञ्चालन गर्न सकिनेछ। ९ बिगाहा क्षेत्रफलमा फैलिएको रंगशालाको २०७८ मंसिरदेखि निर्माण थालिएको थियो। यस्तै सुर्खेतमा चिसापानी फुटबल मैदान, कालुंगचोक रग्बी मैदान र प्रदेश रंगशाखा परिसरको क्रिकेट मैदानको निर्माण पनि सकिएको छ। २०८१ सालमा १० औँ राष्ट्रिय खेलकुदको मिति तीन पटक घोषणा भए तापनि प्रतियोगिता भने हुन नसक्नु दुःखद् पक्ष मानिएको छ। सरकारले राष्ट्रिय खेलकुदका लागि कुल ६० करोड रुपैयाँ विनियोजन गरेको थियो। यस्तै संघीय राजधानी काठमाडौंमा रहेको दशरथ रंगशाला पनि नेपालको खेल पूर्वाधारको अर्को महत्त्वपूर्ण संरचना हो। दशरथ रंगशाला नेपालको एकमात्र अन्तर्राष्ट्रिय स्तरको रंगशाला हो। दशरथ रंगशाला काठमाडौंको त्रिपुरेश्वरमा रहेको एउटा बहुउद्देश्यीय रंगशाला हो। यसलाई प्रायःजसो फुटबल प्रतियोगिता, सांस्कृतिक र मनोरञ्जन कार्यक्रमहरूको लागि प्रयोग गरिन्छ। रंगशालामा ५ हजार सिट छन् र यसले १५ हजार दर्शक थाम्न सक्छ। यसको निर्माण २०१४ सालमा भएको थियो। धेरैजसो नेपालको राष्ट्रिय र अन्तर्राष्ट्रिय प्रतियोगिताहरू यस रंगशालामा आयोजना गर्ने गरिन्छ। प्रत्येक वर्ष यस मैदानमा सहिद स्मारक एडिभिजन लिग प्रतियोगिताको पनि आयोजना गर्ने गरिन्छ। रातिको समयमा पनि प्रतियोगिता र कार्यक्रम आयोजना गर्न यो सक्षम होस् भनी यसमा फ्लडलाइट जडान गरिएको छ। काठमाडौं आठौं दक्षिण एसियाली खेलकुद प्रतियोगिता आयोजना गरिएको थियो। त्यो प्रतियोगिता आयोजना हुनुपूर्व चीनको सहयोगमा यो रंगशाला पुनर्निर्माण गरिएको थियो। नेपालको वीर सहिद दशरथ चन्दको नामबाट यसको नामकरण गरिएको हो। सुदूरपश्चिम प्रदेशमा कञ्चनपुरको महेन्द्रनगर रंगशाला र धनगढी रंगशाला छन्। अर्को कैलाली फाप्लामा प्रदेशकै ठूलो रंगशाला निर्माण गर्ने तयारी छ। फाप्ला अन्तर्राष्ट्रिय क्रिकेट रंगशाला डीपीआर तयार भइसकेको छ। नेपाल सरकारले २०७९ सालको जेठमा फाप्ला क्रिकेट रंगशाला तथा खेलग्राम पूर्वाधार निर्माण विकास समिति आदेश २०७९ जारी गरेको थियो। यस बाहेक कञ्चनपुरको महेन्द्रनगरमा बहुउद्देश्यीय कर्बड हल, कैलालीको टीकापुरमा स्पोर्ट्स एकेडेमी र डडेलधुरामा सुदूरपश्चिम प्रदेश सरकारको लगानीमा मिनी कर्बडहल सञ्चालनमा छन्। त्यसबाहेक पहाडी जिल्लामा खेलकुदको विकासमा आवश्यक लगानी हुन नसकेको जानकारहरू बताउँछन्। सुदूरपश्चिम खेलकुदको हब भएको कुरा अहिलेको नतिजाबाट पनि प्रस्ट भएको छ। यस्तै गण्डकी प्रदेशको राजधानी पोखरामा पोखरा रंगशाला नेपालको वैकल्पिक राष्ट्रिय रंगशालामध्ये एक हो। दशरथ रंगशालाको पछि विकल्पका लागि उपत्यका बाहिर कर्णाली र पोखरा रंगशाला पर्दछन्। पोखरा रंगशाला एक बहुउद्देश्यीय रंगशाला पनि हो। यहाँ फुटबललगायत अन्य खेलहरू पनि खेल्न सकिन्छ। यो रंगशाला पोखरा सहरको दक्षिणतर्फ सेतीगण्डकी नदी नजिकै रहेको छ। रंगशालाभित्र फुटबल, ह्यान्डबल, ब्याडमिन्टन, क्रिकेट, आर्चरी, टेनिस, स्केट पार्क, स्क्वास, बास्केटबल, भलिबल, बहुउद्देश्यीय कभर्ड हल, सेमी कभर्ड हललगायत खेलकुदका पूर्वाधार तयार छन्। आर्चरी, फुटबल स्टेडियम, भलिबल प्रशिक्षण केन्द्र, बहुउद्देश्यीय कभर्ड हल, ब्याडमिन्टन कभर्ड हल नेपालकै ठूला खेलकुद पूर्वाधारमध्येका हुन्। झन्डै १६ हजारभन्दा बढी दर्शकहरू अट्ने उक्त रंगशालामा दुईदुई वटा फुटबल मैदानहरू छन्। गण्डकीमा पोखरा रंगशालाका साथै अन्य जिल्लाहरूमा पनि खेल पूर्वाधार विकासले गति लिएको छ। यस्तै कोशी प्रदेशमा पनि सहिद रंगशाला विराटनगर यस प्रदेशको एक बहुउद्देश्यीय रंगशाला हो। यसको क्षमता १५ हजार दर्शक अट्नेछ। सहिद रंगशाला पूर्वाञ्चल विकास क्षेत्रको सबैभन्दा ठूलो रंगशाला हो। यस रंगशालाभित्र प्रवेश गर्न तीन मुख्य ढोकाहरू छन्। २०७३ पुस ८ गते यस रंगशालामा सातौं राष्ट्रिय खेलकुद २०७३ को समुद्घाटन कार्यक्रमको आयोजना गरिएको थियो। यो नेपालकै तेस्रो सबैभन्दा ठूलो र पूर्वाञ्चलको सबैभन्दा ठूलो रंगशाला हो। यो नेपालको एक फुटबल क्लब मोरङ ११ को गृह मैदानका रूपमा रहेको छ। रंगशालामा कृषि मेलाको आयोजना हुँदै आइरहेको छ। यो रंगशालामा दर्शकलाई धेरै सुविधाहरू दिइएको छ। भित्र आउन र बाहिर जान मुख्य तीन वटा ढोकाहरू रहेका छन्। दर्शकको लागि विशेष बस्ने ठाउँको पनि व्यवस्था गरिएको छ। यो रंगशालाभित्र सौर्य बत्तीहरू जडान गरिएको छ। जसले रातिको बेलामा प्रस्ट दृश्य देखिन्छ। जमिन सुरक्षाको लागि सबैतिरबाट काँडेतारले घेरिएको छ। पार्किङ प्रणालीको त्यहाँ राम्रो व्यवस्था छ। यस्तै संघीय राजधानीपछि बढी खेल गतिविधि हुने जिल्ला हो रूपन्देही। संघीय सरकारको लगानीमा रूपन्देहीको भैरहवामा सिद्धार्थ अन्तर्राष्ट्रिय क्रिकेट रंगशाला र बुटवलमा एन्फा एकेडेमी छन्। तीन तहकै सरकारको लगानीका रामनगर, सिद्धेश्वरी, सयपत्रीजस्ता व्यवस्थित खेलमैदान, स्केटिङ, खेल पार्क र इनडोर खेलका व्यवस्थित कभर्डहल छन्। रूपन्देहीमा निजी स्तरका १३ वटा फुटबल, क्रिकेट, बाँस्केटबल, लनटेनिस एकेडेमी छन्। जसले खेलाडीलाई इनडोर र आउटडोर खेलको नियमित अभ्यास गर्न र प्रतियोगिता सञ्चालन गर्न सघाएको छ। खेलसंस्थाहरू सक्रिय बन्दा नियमित म्याराथन, साइक्लिङ, शारीरिक सुगठनजस्ता प्रतियोगिता पनि हुने गरेका छन्। २०७६ सालमा लुम्बिनी प्रदेशमा आठौं राष्ट्रिय खेलकूद प्रतियोगिताका केही खेल आयोजना भए। प्रतियोगितालाई लक्षित गरी बाँकेमा संघीय सरकारले ४८ करोड लगानीमा खेलकुद पूर्वाधार निर्माण गर्यो। बाँकेमा अहिले सुविधासम्पन्न फुटबल मैदान, अन्तर्राष्ट्रिय क्रिकेट मैदान, भलिबल रंगशाला, पौडीपोखरी, कभर्ड हल, भारोत्तोलन एकेडेमी, सुटिङ रेन्ज, एथलेटिक्स ट्र्याक र जुडो हल निर्माण भएका छन्। दाङको तुलसीपुरमा संघीय सरकारले बनाएको बेलझुन्डी रंगशाला छ। जसमा फुटबल र अन्य एथलेटिक्स प्रतियोगिता हुन्छन्। दाङ लमहीमा अन्तर्राष्ट्रिय क्रिकेट मैदान तथा घोराहीमा गुलरिया क्रिकेट स्टेडियम छन्। जसमा राष्ट्रियस्तरका खेल प्रतियोगिता हुने गरेका छन्। यस्तै मधेस प्रदेशमा पनि पछिल्लो समय खेल पूर्वाधारहरू धमाधम बनिरहेका छन्। मधेस प्रदेशको धनुषामा राम जानकी बहुउद्देश्यीय अन्तर्राष्ट्रिय रंगशाला सञ्चालनमा छ। यस्तै राजविराजमा क्रिक्रेट ग्राउन्ड, फुटबल खेल मैदान, शिराशमा खेल मैदान, सर्लाहीमा कबर्डहल र खेलमैदान, रौतहटमा मिनी क्रिक्रेट ग्राउन्ड, बारामा क्रिकेट ग्राउन्ड, पर्सामा नारायणी रंगशाला, महोत्तरीमा महोत्तरी क्रिक्रेट रंगशालालगायतका पूर्वाधारहरू सञ्चालनमा छन्।"
कृषि क्षेत्रका कैयन कार्यक्रम हटाइएकोमा अध्यक्ष प्रचण्डको आपत्ती,"काठमाडौं : पूर्वप्रधानमन्त्री तथा नेकपा माओवादी केन्द्रका अध्यक्ष पुष्पकमल दाहाल 'प्रचण्ड'ले कृषि नीति तथा कार्यक्रमप्रति गम्भीर आपत्ति जनाएका छन्। उनले सरकारले कृषि उत्पादनमा विशिष्ट सोच,नयाँ दृष्टिकोण र दीर्घकालीन भिजन नअपनाउँदा उत्पादन वृद्धि सम्भव नहुने तर्क गरे। नेपालको कृषि क्षेत्र समुदायमा आधारित ग्रामिण कृषि अर्थतन्त्रतर्फ अग्रसर हुनु आजको आवश्यकता रहेको बताए। उनले त्यसका लागि कृषिमा आधारित उद्यमशीलता प्रवर्द्धन,यान्त्रिकीकरण, उत्पादन प्रणालीको सामूहिक विकास, र राज्यबाट साधन र बजारको सुनिश्चितता अनिवार्य छ भन्ने धारणा राखे। भूउत्पादकत्वको वैज्ञानिक मापनका आधारमा कृषि उपज विशेष उत्पादन क्षेत्र निर्धारण गरी लगानी आकर्षित गर्नु जरुरी रहेको उनको भनाइ छ। तर वर्तमान नीति तथा कार्यक्रमले कृषि उत्पादनको नेपाली विशिष्टता र संरचनागत आवश्यकतालाई सम्बोधन गर्न नसकेको उनले बताए। गत वर्ष नीति तथा कार्यक्रममा समावेश गरिएका कृषिमा लगानी दशक अभियान, उत्पादन र रोजगारका लागि साझेदारी कार्यक्रम, किसान परिचयपत्रसँग कृषि सेवा सहुलियत जोड्ने योजना, हिमाल समृद्धि उद्यमशीलता कार्यक्रम, गाईभैँसी स्रोत केन्द्र,वडास्तरमा नमूना फार्म स्थापनाको कार्यक्रम, तथा ८एकीकृत कर्णाली सिचाइँ कार्यक्रम८लाई निरन्तरता नदिइएकोमा उनले गम्भीर आपत्ति जनाए। उनले भने,'जनतासँग प्रत्यक्ष जोडिने,समुदायलाई प्रत्यक्ष लाभ दिने कार्यक्रमलाई सरकारले काटेको छ,तर, विचौलियाका लागि कानुनीरूपमै ढोका खुला राखिएको छ। उनले सरकारको नीति भूमाफिया र विचौलियामुखी भएको आरोप लगाउँदै आत्मनिर्भर कृषि अर्थतन्त्र निर्माण गर्न उदारवादी नीतिले नपुग्ने बताए। स्थानीय तहबाट सहजै कार्यान्वयन गर्न सकिने योजना केन्द्रीकृत ढाँचामा ल्याउने सरकारको सोचले यो नीति जनमुखी नभइ सत्तामुखी छ भन्ने कुरा स्पष्ट पारेको उनको भनाइ छ।"
"नीति तथा कार्यक्रमप्रति प्रचण्डको टिप्पणी : माफियाका लागि विधेयक,भूमिहीनलाई वेवास्ता","काठमाडौं : नेकपा माओवादी केन्द्रका अध्यक्ष प्रचण्डले सरकारमाथि भूमिहीन र सुकुम्बासीको अधिकारको वेवास्ता गर्दै माफियामैत्री नीति अघि बढाएको बताएका छन्। प्रतिनिधिसभामा सरकारको नीति तथा कार्यक्रमाथिको छलफलमा बोल्दै प्रचण्डले सरकारको ध्यान विचौलिया र माफियाहरूका सेवामा केन्द्रित भएको बताए। 'एउटा इगो पुरा गर्न लोकलाई नै लज्जित पार्ने गरी कुलमान घिसिंगलाई हटाइयो। कुलमानलाई समर्थन गरेको झोकमा आफ्नै मन्त्रीलाई निष्काशित गरियो। बिजुलीको अर्बौं बक्यौता नतिर्नेहरूलाई खुसी पारियो तर, त्यहीनेर अघिल्लो सरकारले ५ लाख भूमिहीन, सुकुम्बासीहरूलाई जग्गाको स्वामित्व दिने चिन्ता तपाईंहरूमा पलाएन?,'उनले भने,'अहिले पनि निकै कञ्जुस्याईं गरेर नीति कार्यक्रममा उनीहरुको व्यवस्थापन गरिनेछ भनेर एक लाइन लेखियो। तर माफियाहरुका पक्षमा भूमिसम्बन्धी विधेयक ल्याएर कसरी गर्नुहुन्छ व्यवस्थापनहरू त्यसैपनि पत्याउने आधार बाँकी राख्नुभएको छ ?' उनले नीति तथा कार्यक्रममा भूमिहीनको व्यवस्थापनका लागि एक लाइन मात्र लेखिएकोमा असन्तुष्टि व्यक्त गर्दै भने,'भूमिहीनको अधिकारलाई त्यति हल्का लिँदा, माफियाका पक्षमा भूमिसम्बन्धी विधेयक ल्याउन सरकारको के आधार छ?' भूमिहीन र सुकुम्बासीलाई राज्यले महत्व नदिँदा सरकारको समावेशीता र सामाजिक न्यायका दावी कमजोर बनिरहेको उनको भनाइ छ। उनले अघिल्लो वर्षको बजेटमा समावेश गरिएको भूमिहीन र सुकुम्बासीको व्यवस्थापनका कार्यक्रमहरूको कार्यान्वयनमा असफलता देखाउने सरकारको नीति तथा कार्यक्रम कर्मकाण्डकी भएको बताए।"
जिल्ला प्रशासन अगाडीबाटै फलामको स्ल्याब चोरी,"घोराही : जिल्ला प्रशासन कार्यालय दाङको मुल गेट अघिबाट फलामे स्ल्याब चोरी भएको छ । चौबिसै घण्टा सुरक्षामा खटिने प्रहरीको अघिबाटै शुक्रबार राति फलामे स्ल्याब चोरी भएको हो । जिल्ला प्रशासनको अघि रहेको नालामा स्ल्याब नहुँदा सेवाग्राहीलाई जोखिम बढेको भन्दै स्थानीय व्यवसायी जीवन अधिकारीले करिब १० हजारको लागतमा फलामको स्ल्याब बनाएका थिए। तर,शुक्रबार राति करिब ३ बजेतिर जिल्ला प्रशासन कार्यालयको मुल गेट अघिबाट उक्त स्ल्याब चोरी भएको व्यवसायी अधिकारीले बताए । नालामा स्ल्याब नहुँदा मालपोत कार्यालय,जिल्ला प्रशासन कार्यालयमा सेवा लिन तथा सो क्षेत्रमा आउजाउ गर्न सहजताका लागि फलामे स्ल्याब बनाएर राखिएकोमा चोरी भएपछि अहिले फेरी जोखिम बढेको स्थानीयको भनाई छ । गहिरो नालामा स्ल्याब नहुँदा जोखिम बढेको भन्दै व्यक्तिगत लगानीमा फलामे स्ल्याब बनाएर प्रयोगमा ल्याएको बेला एकाएक चोरी भएपछि नागरिकलाई जोखिम बढाएको छ । स्ल्याब चोरी गर्न आएकाहरू सिसिटीभी फुटेजमा कैद भएको बताइएको छ । यता, प्रमुख जिल्ला अधिकारी कृष्णप्रसाद लम्सालले जिल्ला प्रशासन कार्यालय मुल गेट अघिबाट स्ल्याब चोरी भएको घटनाबारे जानकारी नभएको बताए । उनले प्रशासन कार्यालय परिसर छेउबाटै चोरी भएको घटना प्रति चासो व्यक्त गरे। घटनाबारे जानकारी लिने र आवश्यक कारवाही प्रक्रिया अघि बढाउने प्रमुख जिल्ला अधिकारी लम्सालले बताए ।"
रौतहटमा सुधार केन्द्र राखिएका व्यक्तिलाई शारीरिक यातना,गौर : रौतहटको सदरमुकाम गौरस्थित एक सुधार केन्द्रमा यातना दिएको भिडियो बाहिरिएको छ। गौर २ महादेबपट्टीका रितेश २२ वर्षीय रितेश कुमार यादवलाई राइजिङ नेपाल सुधार केन्द्रमा पाइपले निर्घात कुटपिट गरिएको भिडियो सार्वजनिक भएको हो। गौर ४ मा रहेको राइजिङ नेपाल सुधार केन्द्रका सञ्चालक वीरगंजका सुरज साह कानु रहेका छन्। कबिर चौकदेखि पश्चिमपट्टि रहेको सुधार केन्द्रमा अमानवीय तरिकाले शारीरिक यातना दिएको दृश्य सार्वजनिक भएको हो। सामाजिक सञ्जालमार्फत सार्वजनिक भएको दृश्यमा एक युवकलाई यातना दिएर पाइपले अमानवीय तरिकाले पिटेको देखिन्छ। स्थानीय प्रशासनले गम्भीर विषयलाई तत्काल प्राथमिकतामा राखेर सुधार केन्द्रका सञ्चालकहरू लाई नियन्त्रणमा लिएर कानुनी कारबाही अगाडि बढाउनुपर्ने माग उठेको छ। त्यहाँ राखिएका व्यक्तिहरूलाई यातना दिइएको दृश्यले सामाजिक सन्जालमा चर्को आलोचना भइरहेको छ। जिल्ला प्रशासन कार्यालय रौतहटका सहायक प्रमुख जिल्ला अधिकारी किरणनिधि तिवारीका अनुसार घटनाको यथार्थ बुझ्ने काम भइरहेको छ। घटना भएनभएको बुझेपछि मात्र थाहा हुने भन्दै यस विषयमा प्रहरीले अनुसन्धान गर्ने तिवारीले जानकारी दिए। आफूले पनि सामाजिक सञ्जालमा नै देखेकाले वास्तविकता के हो अनुसन्धान गरेपछि थप अनुसन्धानमा प्रहरी लाग्ने जिल्ला प्रहरी प्रमुख नेत्रमणि गिरीले बताए।
कपन डुबान समस्या समाधानमा गम्भीर नबनेको भन्दै विकास प्राधिकरणमा धर्ना,"काठमाडौं : बुढानीलकण्ठ नगरपालिकाले कपन डुबान समस्या समाधानमा गम्भीर नबनेको भन्दै काठमाडौं उपत्यका विकास प्राधिकरणको कार्यालयमा धर्ना दिएको छ। प्राधिकरणअन्तर्गतको काठमाडौं जिल्ला आयुक्तको कार्यालयले बुढानीलकण्ठ क्षेत्रका योजनाहरूमा ढिलासुस्ती गरेको र योजना कार्यान्वयनमा गम्भीर नबनेको भन्दै सोमबार नगर प्रमुख मिठाराम अधिकारीको नेतृत्वमा धर्ना दिइएको हो । धर्ना तथा विरोध कार्यक्रममा कपन क्षेत्रको डुबान समस्या समाधानमा प्राधिकरणले चरम लापरबाही गरेको आरोप जनप्रतिनिधिले आरोप लगाएका छन्। बुढानीलकण्ठ नगरपालिका प्रमुख अधिकारीले नगरवासीले वर्षौंदेखि ढल, हिलो, धुलो र डुबानको समस्या खेपिरहँदा प्राधिकरणले आयोजना कार्यान्वयनमा कुनै तदारुकता नदेखाएको बताए। अहिलेसम्म ९१० पटक धायौं। पटकपटक आश्वासन दिइन्छ काम हुँदैन। नागरिकले निकै ठूलो सास्ती खेपिरहेका छन्। स्वास्थ्यमा विभिन्न खालका समस्या देखिएका छन् तर प्राधिकरणलाई कुनै वास्ता छैन, उनले भने। बुढानीलकण्ठ नगरपालिका वडा नम्बर १० का अध्यक्ष नवराज भट्टराईले पटकपटक ध्यानाकर्षण गराउँदा पनि प्राधिकरणले आयोजना सम्पन्न गराउन कुनै चासो नदिएकाले धर्ना दिनुपरेको बताए । वडा नम्बर ११ का अध्यक्ष राजु अधिकारीले दुई वर्षमा सक्ने भनेर सम्झौता गरिएको आयोजना तीन वर्षमा पनि सम्पन्न नहुँदा वडावासीले चरम सास्ती खेप्नु परेकाले विरोध प्रदर्शनमा उत्रिनुपरेको उनले बताए। वडा नम्बर १२ का अध्यक्ष शम्भु भट्टराईले विकासको काम जिम्मा लिने तर पूर्णता नदिने प्रवृत्ति बढेको आरोप लगाए। बुढानीलकण्ठ नगरपालिका १० तथा काठमाडौं ६ र ७ मा पर्ने धोबिखोलादेखि चाखुन्चासम्म बक्स कल्भर्ट निर्माणको ठेक्का ड्रागन आरए रेजिनेन्सले पाएको छ। २०८१ माघ २८ भित्र सम्पन्न गर्ने गरी २०७९ चैत २ गते ठेक्का सम्झौता भएको थियो। ड्रागनले ठेक्का पाए पनि पेटी ठेकेदारका रुपमा हाई हिमालय पीआर जेभीले आयोजनाको काम गरिरहेको विकास प्राधिकरणले जनाएको छ सम्झौता अवधिमा काम नसकिएपछि ठेकेदारको आग्रहमा एक वर्ष म्याद थपको प्रक्रिया अघि बढिसकेको छ। प्राधिकरणका एक कर्मचारीले साततले चोकमा सीमांकन विवादका कारण अहिले पनि साइट क्लिएर नभएको बताए। साइट क्लिएर भएको ठाउँमा धमाधम काम भइरहेको प्राधिकरणले जनाएको छ।"
प्रधानमन्त्रीद्वारा नीति तथा कार्यक्रममाथि छलफल गरियोस् भनी प्रस्ताव प्रस्तुत,काठमाडौं : प्रधानमन्त्री केपी शर्मा ओलीले सरकारको वार्षिक नीति तथा कार्यक्रममाथि छलफल गरियोस् भनी प्रस्ताव प्रतिनिधिसभामा प्रस्तुत गरेका छन्। सोमबार प्रतिनिधिसभा बैठकमा उनले आर्थिक वर्ष २०८२०८३ को नीति तथा कार्यक्रममाथि छलफल प्रारम्भ गरियोस् भनी प्रस्ताव पेस गरेका हुन्। वैशाख १९ गतेको संघीय संसद्को दुवै सदनको संयुक्त बैठकमा राष्ट्रपति रामचन्द्र पौडेलले सरकारको नीति तथा कार्यक्रम प्रस्तुत गरेका थिए ।
सात बुँदे सहमति कार्यान्वयनमा सरकार चुक्यो : शेखर कोइराला,"काठमाडौं : नेपाली कांग्रेसका नेता डा शेखर कोइरालाले सरकार गठनका बेला भएको सात बुँदे सहमति कार्यान्वयनमा सरकार चुकेको बताएका छन्। सोमबार संसद् भवन नयाँ बानेश्वरमा सञ्चारकर्मीसँग कुरा गर्दै कोइरालाले सात बुँदे सहमतिमा उल्लेख संविधानमा संशोधन, आर्थिक सुधार, भ्रष्टाचारलाई निर्मूल गर्ने, दण्डहीनताको अन्त्य, सुशासन कायम लगायतमा सरकार चुकेको बताएका हुन्। उनले एमालेकांग्रेसको दुई तिहाइको सङ्ख्याले नभइ सदनभित्र रहेका सबै दलका साथै सरोकारवालाहरूको राय लिएर मात्रै संविधानको पुनरावलोकन गर्नुपर्ने धारणा राखे। त्यस्तै कोइरालाले कांग्रेसभित्र कुनै समस्या नरहेको स्पष्ट पारे। आफूलाई वर्तमान सरकार ढाल्न लाग्यो भन्ने आरोप सत्य नभएको भन्दै कोइरालाले वर्तमान सरकारलाई असफल हुने छुट नरहेको बताए। उनले दुई दलले बनाएको संयन्त्र आवश्यक नरहेको मात्रै आफ्नो भनाइ रहेको जिकिर गरे। संयन्त्र बनाउनुपरे सरकारभित्रैबाट बनाउन उनले सुझाव दिए।"
विश्वकै सबैभन्दा खतरनाक जेल फेरि खोल्न ट्रम्पको आदेश,"काठमाडौं : अमेरिकी राष्ट्रपति डोनाल्ड ट्रम्पले आफ्नो सरकारलाई अल्काट्राज जेल पुनः खोल्न र विस्तार गर्न निर्देशन दिएका छन्। ट्रम्पले लामो समयदेखि अमेरिका क्रूर, हिंसात्मक र बारम्बार अपराधीहरूले ग्रस्त रहेको भन्दै उक्त जेल पुनः खोल्न निर्देशन दिएको बताएका हुन्। उनले अमेरिकाको सबैभन्दा क्रूर र हिंस्रक अपराधीहरूको लागि अल्काट्राज जेल खोल्ने आदेश दिइरहेको बताए। उनले भने,अल्काट्राजको पुनः उद्घाटन कानुन, व्यवस्था र न्यायको प्रतीक हुनेछ। अल्काट्राज जेल एउटा टापुमा अवस्थित छ। यसलाई संसारको सबैभन्दा खतरनाक जेल मानिन्छ। यसलाई १९६३ मा बन्द गरिएको थियो। अल्काट्राज टापु हाल पर्यटकीय गन्तव्यको रूपमा सञ्चालनमा छ। यो सान फ्रान्सिस्कोको गोल्डेन गेट ब्रिज नजिकै अवस्थित छ।"
"झापामा लागूऔषध कारोबारीमाथि हवाई फायर, ब्राउन सुगर र मोटरसाइकल बरामद","झापा : झापा प्रहरीले हवाई फायर गरेर ठूलो मात्रामा लागूऔषध ब्राउन सुगर बरामद गरेको छ। प्रहरीले प्लास्टिकसहित २०४०८० ग्राम ब्राउन सुगर फेला पारेको जनाएको छ । प्रहरीले आज बिहान ८:४० बजे कनकाई नगरपालिका५ तल्लो चाप्रामारीस्थित सुरुङगाझापा सडक खण्डमा शरणामतिबाट सुरुङगातर्फ आउँदै गरेको बीआर ३७ टी ९१९८ भारतीय नम्बर प्लेट भएको मोटरसाइकललाई रोकेर चेकजाँच गर्न खोजेका थिए । मोटरसाइकलमा सवार भएका कारोबारीले प्रहरीलाई देख्न साथ मोटरसाइकल र ब्याग छाडेर घटनास्थलबाट फरार भएका हुन् । उनीहरूलाई पक्राउ गर्न प्रहरीले ३०३ राइफलबाट २ राउन्ड हवाई फायरसमेत गरेका थिए। तर, उनीहरू त्यहाँबाट भाग्न सफल भए । तर, उनीहरूले बोकेको ब्यागभित्र राखिएको ब्राउन सुगर फेला परेको प्रहरीले जनाएको छ। यता प्रहरीले ब्राउन सुगर ल्याउने कारोबारीको खोजी कार्य तीव्र बनाएको प्रहरी कार्यालय झापाले जनाएको छ ।"
प्रि ओपन सेसनमा नेप्से परिसूचक घट्यो,काठमाडौं : प्रि ओपन सेसनमा नेप्से परिसूचक दुई अंक भन्दा बढीले घटेको छ। यो समयमा नेप्से परिसूचक २०६ अंकले घटेर २६१८३३ विन्दुमा अडिएको छ। यो समयमा ६० स्क्रिप्सको २ लाख ४३ हजार ६५६ कित्ता सेयर १३ करोड २३ लाख ९६ हजार ७०१ रुपैयाँमा खरिदबिक्री भए। कारोबारमा आएका २७ वटा स्टक्समध्ये ३२ वटाको मूल्य घट्यो।
इजरायली सेनाले गाजामा आक्रमण बढाउन रिजर्भ सेना बोलाउन थाल्यो,"काठमाडौं : इजरायली सेनाले गाजामा कारबाहीलाई तीव्र र विस्तार गर्न हजारौं रिजर्भ सैनिकलाई बोलाउन थालेको छ। इजरायली रक्षा बल (आईडीएफ)ले गाजामा बन्धकहरूलाई रिहा गर्ने र हमासलाई पराजित गर्ने उद्देश्यले दबाब बढाइरहेको बताएको छ। सेनाले नयाँ क्षेत्रहरूमा सञ्चालन हुने र जमिन माथि र तल सबै पूर्वाधार नष्ट गर्ने बताएको छ। इजरायली मिडिया रिपोर्टका अनुसार इजरायली सुरक्षा मन्त्रिपरिषद्ले गाजामा नयाँ सैन्य विस्तारलाई अनुमोदन गरेको छ। यद्यपि, रिपोर्टहरूका अनुसार सैन्य विस्तार अर्को हप्ता अमेरिकी राष्ट्रपति डोनाल्ड ट्रम्पको भ्रमण पछि लागू गरिनेछ। इजरायल र हमासबीचको युद्धविराम सम्झौता असफल भएको छ। गाजामा ५९ बन्धकहरूको रिहाइ अझै बाँकी छ। जसमा २४ जना जीवित रहेको बीबीसीले उल्लेख गरेको छ।"
जेलेन्स्कीले भने रुसले बिना दबाब युक्रेनसँगको युद्ध अन्त्य गर्दैन,"काठमाडौं : युक्रेनी राष्ट्रपति भोलोडिमिर जेलेन्स्कीले बिना दबाब रूसले युद्ध अन्त्य गर्न वास्तविक कदम नचाल्ने बताएका छन्। उनले रुसमाथि कडा प्रतिबन्ध लगाउन आवश्यक रहेको बताएका हुन्। आज ५४ औँ दिन हो जब रूसले पूर्ण युद्धविरामको लागि अमेरिकी प्रस्तावलाई बेवास्ता गरेको छ, जेलेन्स्कीले एक्समा लेखेका छन्, हामी विश्वास गर्छौं कि जुनसुकै बेला युद्धविराम सम्भव छ। आजदेखि पनि सुरु हुनसक्छ। कूटनीतिलाई वास्तविक मौका कम्तिमा ३० दिनसम्म दिनुपर्छ। जेलेन्स्कीले रूसमाथि कडा प्रतिबन्ध, युक्रेनलाई निरन्तर समर्थन र युरोपभरि बढ्दो रक्षा सहयोग गर्न आवश्यक रहेको बताए। उनले युरोपेलीहरू आफ्नो रक्षा गर्न सक्षम रहेको रूसले जान्नुपर्ने बताए। जेलेन्स्कीले आइतबार चेक गणतन्त्रका राष्ट्रपति पिटर पावेलसँग भेट गरेका छन्। रोयटर्सको रिपोर्टका अनुसार प्रागमा एक संयुक्त पत्रकार सम्मेलनमा जेलेन्स्कीले युक्रेनका सहयोगीहरूलाई रूसमाथि दबाब दिन अपील गरे।"
केआईआईटी विश्वविद्यालयमा भएको घटनाबारे सत्यतथ्य पत्ता लगाउन सरकारलाई सभामुखको रुलिङ,"काठमाडौं : भारतको ओडिसास्थित कलिङ्गा इन्स्टिच्युट अफ इन्डस्ट्रियल टेक्नोलोजी (केआईआईटी) विश्वविद्यालयमा भएको घटनाबारे सत्यतथ्य पत्ता लगाउन सभामुख देवराज घिमिरेले सरकारलाई रुलिङ गरेका छन्। आज बसेको प्रतिनिधिसभा बैठकमा सांसदहरूले किट कलेजमा नेपाली छात्रा प्रिशा साहको मृत्यु प्रकरणमा सत्यतथ्य पत्ता लगाउन सरकारको ध्यानाकर्षण गराएका थिए। सांसदहरूले आकस्मिक समयमा उठाएको विषयले आफ्नो ध्यानाकर्षण भएको भन्दै सभामुख घिमिरेले भारत सरकारसँग उच्च तहमा कूटनीतिक संवाद बढाउन र परिवारलाई आवश्यक न्यायिक सहयोग गर्न निर्देश दिए। उनले भने,उज्यालो भविष्यका सपना बोकेर अध्ययनका लागि विदेशिएका विद्यार्थीहरूको एकपछि अर्को रहस्यमय मृत्युको घटना राष्ट्रको संवेदनशीलता र जिम्मेवारीसँग जोडिएको गम्भीर प्रश्न पनि हो । सरकारलाई यस घटनाप्रति गहिरो चासो लिँदै सत्यतथ्य पत्ता लगाउन भारत सरकारसँग उच्च तहमा कुटनीतिक संवाद अघि बढाउन र परिवारलाई आवश्यक न्यायिक सहयोग गर्न निर्देश गर्दछु। केआईआईटी विश्वविद्यालयमा नेपाली छात्रा प्रिशा साह मृत्त भेटिएकी थिइन्।"
ढोरपाटन जोड्ने सडक निर्माण अन्तिम चरणमा,"म्याग्दी : पूर्वपश्चिम जोड्ने राष्ट्रिय गौरवको मध्यपहाडी लोकमार्गको वैकल्पिक मानिएको बेनीदरवाङमुनाजलजलाढोरपाटन सडक निर्माण अन्तिम चरणमा पुगेको छ। मध्यपहाडी लोकमार्गको बागलुङ खण्डको विकल्प मानिएको यो सडक यसै आर्थिक वर्षभित्र ढोरपाटनसँग जोडिन लागेको हो। चालु आर्थिक वर्षमा संघीय सरकारले विनियोजन गरेको बजेटबाट सडक डिभिजन कार्यालय बागलुङले म्याग्दीको धवलागिरी गाउँपालिका२ मरेनीदेखि ढोरपाटन जोड्ने सडकको मार्ग खोल्ने योजना सञ्चालन गरेको छ। पाँच करोड रुपैयाँ बजेट विनियोजन भएको योजनामार्फत हालसम्म तीन किलोमिटर मार्ग खुलेको र थप पाँच किलोमिटर मार्ग खोलेपछि ढोरपाटनसँग जोडिने धवलागिरी गाउँपालिकाका अध्यक्ष प्रेमप्रसाद पुनले जानकारी दिए। उनका अनुसार सडक डिभिजन मार्फतनै थप एक करोड बजेट विनियोजन भएको योजनाबाट मुनाखोरीयामरेनी खण्डमा स्तरोन्नतिको काम भइरहेको छ। काठमाडौँ र पोखराबाट बेनी हुँदै ढोरपाटन र पूर्वीरुकुम जोड्ने यो छोटो दूरीको सडक हो। बेनीबाट मुनाखोरीयामरेनी हुँदै करिब ५६ किलोमिटर सडकको मार्ग खुलिसकेको र ढोरपाटनबाट जलजलासम्म पनि १० किलोमिटर कच्ची सडक बनेको धवलागिरी गाउँपालिकाका उपाध्यक्ष रेशम पुनमगरले बताए। बेनीबाट दरवाङमुनाजलजलाढोरपाटन हुँदै पूर्वीरुकुमको टकसेरा जोड्ने सडकको मार्ग खोल्ने काम सकिए मध्यपहाडी लोकमार्गको बागलुङ खण्डभन्दा ७० किलोमिटर दूरी छोटिन्छ, उनले भने पूर्वीरुकुमको टकसेराबाट ढोरपाटनको निसिलढोरसम्म आठ किलोमिटर सडकले जोडिन बाँकी छ । जलजला, ढोरपाटन र उत्तरगंगा जाने पर्यटक तथा स्थानीयवासीहरुलाई यो सडक छोटो पर्ने पनि उनले बताए। म्याग्दीको धवलागिरि गाउँपालिका२ खोरियामा पाँच वर्षअघि पुगेको सडकलाई ढोरपाटनसँग जोड्न १९ किलोमिटरको विस्तृत परियोजना प्रतिवेदन बनाएर गाउँपालिकाले सङ्घीय सरकारसँग योजना तथा बजेटको प्रस्ताव गरेको थियो। बेनीदेखि तातोपानीबाबियाचौर हुँदै तोलावाङसम्म २० किलोमिटर सडक प्रदेश सरकार मार्फत कालोपत्र भएको छ। प्रदेश सरकारले दरवाङदेखि ताकम मुना जोड्ने करिब १७ किलोमिटर सडक स्तरोन्नति गर्न दुई वटा शीर्षकमा योजना सञ्चालन गरेको प्रदेश सभा सदस्य रेशम जुग्जालीले बताए। पश्चिम म्याग्दीको लाइफ लाइन मानिएको यो सडकखण्डलाई अहिले निकै चासोका साथ हेरिएको छ। मध्यपहाडी लोकमार्गको वैकल्पिक मार्ग र पूर्वी रुकुमसम्म जोडिने पश्चिम म्याग्दीको लाइफ लाइन मानिएको यो सडकको बाँकी मार्ग खोल्ने, विस्तारसँगै मर्मत, स्तरोन्नति र कालोपत्रका लागि बजेटको व्यवस्थापन र योजना कार्यान्वयनमा सरोकारवालाको चासो बढेको छ। तस्बिर सन्तोष गौतम, अन्नपूर्ण"
"सुनको मूल्य बढ्यो,चाँदी स्थिर",काठमाडौं : स्थानीय बजारमा सुनको भाउ फेरि उकालो लागेको छ। नेपाल सुनचाँदी व्यवसायी महासंघका अनुसार आज एक तोला सुनमा ५ सय रुपैयाँले बढेको हो। अघिल्लो दिन एक तोला सुनको मूल्य १ लाख ८४ हजार १०० कायम भएको थियो। आज पाँच सय रुपैयाँले बढेर प्रतितोला सुनको मूल्य १ लाख ८४ हजार ६०० पुगेको छ। यसदिन चाँदीको मूल्य स्थिर छ। एक तोला चाँदी १९ सय १० रुपैयाँमा कारोबार भइरहेको महासंघले जनाएको छ। आइतबार पनि सोही मूल्यमा चाँदी खरिदबिक्री भएको थियो।
गाजा ओसारपसार गर्न भरियाको प्रयोग,धरान : सुनसरीमा दैनिक गाजा तस्करीका घटना वृद्धि बढिरहेका छन् । यातायातका साधनमा प्रहरीले दैनिक गाजा तस्करीलाई पक्राउ गर्न थालेपछि तस्करहरूले प्रहरीलाई झुक्याउन तस्करीको स्वरुप नै परिवर्तन गर्न थालेका छन् । प्रहरीले आइतबार राती धरान१७ स्थित चारकोशे जङ्गलबाट ११ भारी गाजा बरामद गरेको छ । धनकुटाबाट ११ जनाले नाम्लो लगाएर गाजा धरानतर्फ ल्याउँदै गरेको सूचना पाएको प्रहरीले उनीहरूलाई पिछा गरिरहेको थियो। तस्करहरू प्रहरीलाई देखेपछि गाजा छोडेर जङ्गलतर्फ भागेका थिए। जिल्ला प्रहरी कार्यालय सुनसरीका डीएसपी योगराज खतिवडाले रातिको समय र घना जङ्गल क्षेत्र भएका कारण तस्करहरूलाई पक्राउ गर्न नसकिएको बताए । प्रहरीले प्लाष्टिकमा प्याक गरेको ११ भारी अर्थात् ३३० केजी गाजा बरामद गरेको छ । डीएसपी खतिवडाले फरार रहेका गाजा तस्करीहरूको खोजीकार्य भइरहेको बताएका छन्।
जानकी नवमीलाई राष्ट्रिय पर्वको मान्यता दिनुपर्ने,"जनकपुरधाम : जनकपुरको जानकी मन्दिरमा उल्लास छ । साँझको बेला सुरिलो मंगलगान र सोहर (जन्मका बेला गाइने गीत) ले मन्दिर परिसर गुञ्जायमान हुन्छ । अवसर परेको छ यही वैशाख शुक्ल नवमी तिथिको दिन पर्ने जानकी नवमीको । धार्मिक ग्रन्थहरूमा वर्णन भएअनुसार, माता सीता अर्थात् जानकीको जन्म वैशाख शुक्ल नवमी तिथिको दिन मध्यान्ह भएको थियो । यसै तिथिलाई स्मरण गर्दै जानकी जन्मभूमि जनकपुरधाममा प्रत्येक वर्ष जानकी नवमी महोत्सव आयोजना हुने गर्दछ । माता सीता मिथिलाकी छोरी मात्रै नभई नेपालकी राष्ट्रिय विभूति पनि हुन् तर, एकातर्फ जनकपुरमा भव्य जानकी नवमी मनाउने तयारी भए पनि अर्कोतर्फ यस दिनमा सार्वजनिक बिदा नदिँदा र यस पर्वलाई राष्ट्रिय पर्व घोषणा नगरेर सरकारले यस अवसरलाई हेपेको आरोप लाग्दै आएको छ । माता सीताको जीवन नारी शक्तिको धैर्य, सहनशिलता र बौद्धिकताको मिसाल हो । जनकपुर माता सीताको जन्मभूमि भएकै कारण विश्वका करोडौं हिन्दू धर्मावलम्बीहरूका लागि आस्थाको केन्द्र बनेको छ । जुन सीताले हामीलाई पहिचान दिएकी छिन् उनको जन्मदिवसलाई हामीले राष्ट्रिय पर्वसमेत घोषणा नगर्नु धार्मिक भेदभावको प्रतिक हो, जानकी मन्दिरका उत्तराधिकारी महन्थ रामरोशन दास वैष्णव भन्छन्, भारतको अयोध्यामा जन्मिएका भगवान रामको जन्मदिवस रामनवमीका दिन नेपाल सरकारले सार्वजनिक बिदा दिँदै आएको छ, भगवान गौतम बुद्धको जन्मदिवस बुद्ध जयन्तीका दिन सार्वजनिक बिदा दिइन्छ तर, विश्वसामु हाम्रो धार्मिकता, ऐतिहासिकता र सांस्कृतिक विरासतको पर्याय रहेकी माता सीताको जन्म दिवसका अवसरमा बिदा दिन म सरकारसँग जोडदार माग गर्दछु । जानकी नवमीलाई राष्ट्रिय पर्व घोषणा र यस अवसरमा सार्वजनिक बिदा दिन माग गर्दै जनकपुरमा साधु सन्तहरूले र्यालीसमेत निकालेका छन् । यसअघि वैशाख ७ गते नै रामानन्दिय वैष्णव संघ जनकपुरधामले प्रधानमन्त्रीलाई ज्ञापनपत्रसमेत बुझाएको छ । सीताको भूमि भनेर मात्रै भाषणमा कुरा राख्नेहरूले यसलाई सही रूपमा सम्मान दिनु पनि आवश्यक छ, महिला नेत्रृ विभा ठाकुर भन्छिन्, सीता महिला शक्तिकी एक परिचायक रहेकी छिन् । उनको जन्मदिवसलाई मात्र जनकपुरले होइन कि सम्पूर्ण देशले नै गौरवका साथ मनाउनुपर्दछ । तर, हाम्रो देशको विडम्बना के छ भने मधेसलाई हेपहा प्रवृत्तिले हेर्ने मानसीकता भएकाहरूले माता सीताको जन्मदिवसलाई समेत सोही अनुसारले देखेका छन् । यदि सीता मधेसमा नभएर देशको अन्य भागमा जन्मिएकी भए उनको जन्म दिवसको अवसरमा पक्कै पनि सार्वजनिक बिदालगायत विशेष सम्मानका कार्यहरू हुन्थ्यो होला । धर्मग्रन्थहरूका अनुसार प्राचीन मिथिलामा वर्षौं पूर्वभीषण अकाल पर्दा यहाँका राजा जनकले भूमि यज्ञ गरेका थिए । सोही क्रममा खडेरी परेको भूमिलाई हलोले जोत्न लागेका राजा जनकले पृथ्वीभित्र बालिका स्वरूप माता सीतालाई पाएका थिए । भूमिबाट प्रकट भएकी हुनाले सीतालाई भूमिजा नामले पनि चिनिन्छ । सीता साधारण नारी नभई विर योद्धा र त्याग तथा स्वाभिमानकी प्रतिमूर्ति पनि थिइन् । अयोध्याका राजा रामसँग वैवाहिक बन्धनमा बाँधिएपछि श्रीमान् वनगमनमा जाने बेला पत्नीधर्म निर्वाह गर्दै उनीसँग वनमा हिँडेकी माता सीताले आफ्नो आत्मसम्मानको रक्षाका लागि पृथ्वीमै विलिन भएको दृष्टान्त समेत छ । जानकी नवमीको अवसरमा मधेस प्रदेश सरकारले प्रदेशमा बदिँदै आए पनि संघीय सरकारले यस अवसरलाई हालसम्म राष्ट्रिय महत्व दिएको छैन । हुन त बेलाबेला जानकी नवमीमा देशका ठूल्ठूला नेताहरू जनकपुर आएर महोत्सवमा सहभागी हुने गरे पनि यस पर्वलाई राष्ट्रिय पर्वको गरिमा दिन कसैको ध्यान पुगेको छैन ।"
"कार्ल्सबर्ग गल्फ क्लासिक प्रतियोगता सम्पन्न,लामाले जिते कोपनहेगन ट्रिप",काठमाडौं : कार्ल्सबर्गको आयोजनामा गोकर्ण फरेस्ट रिसोर्ट गल्फ कोर्समा कार्ल्सबर्ग गल्फ क्लासिक प्रतियोगिता सम्पन्न भएको छ । यस रोमाञ्चक एकदिवसीय गल्फ प्रतियोगितामा कूल १०० गल्फरहरूले भाग लिएका थिए। प्रतियोगिताका विजेताहरूलाई गोर्खा ब्रुअरीका प्रबन्ध निर्देशक अरुण अधिकारी र गोकर्ण गल्फ क्लबका कप्तान जोसेफ नाथनले पुरस्कार वितरण गरेका थिए । कार्ल्सबर्ग गल्फ क्लासिकु प्रतियोगिता२०२५ का विजेतामा ४२ अंकसहित फुन्टसोक एन लामा रहेका छन् । लामाले डेनमार्कको कोपनहेगनस्थित कार्ल्सबर्ग ब्रुअरीको ट्रिप पनि पुरस्कार स्वरूप पाए । त्यस्तै ४१ अंकसहित बेस्ट ग्रसको उपाधि टाशी छिरिङले जितेका छन् भने ४० अंकसहित नामग्याल टि लामाले रनरअपको उपाधि जिते। त्यसैगरी महिलातर्फ गीता गुरुङले २५ अंकसहित विजेता बनेकी छन्। सिनियरतर्फ ३३ अंकसहित अर्जुन कुमार कार्की विजयी भए । त्यस्तै सुस्मिता खड्का महिलातर्फ उपविजेता बनिन्। त्यसैगरी छेवाङ शेर्पाले कोल्जेस्ट टु द पिनु अवार्ड जिते भने प्रकाश गुरुङले लङगेस्ट ड्राइभुको उपाधि जितेका थिए । त्यसैगरी मोस्ट बर्डिजको उपाधि ५ वर्डिज र एक इगलसहित फुन्टसोक नोर्बु लामाले जितेका थिए । सबै विजेताहरूलाई ट्रफी र कर्ल्सबर्गको तर्फबाट गिफ्ट ह्याम्पर प्रदान गरिएको थियो।
मोटरसाइकल दुर्घटनामा युवकको मृत्यु,कालिकोट : खाँडाचक्र नगरपालिकाको ३ ताडीमा मोटरसाइकल दुर्घटना हुँदा एक युवाको मृत्यु भएको छ । कालिकोटको खाँडाचक्र नगरपालिका ३ ताडि निवासी ४० वर्षीय धनकृष्ण पाण्डेको मृत्यु भएको हो । जिल्ला प्रहरी कार्यालय कालिकोटका प्रहरी नायब उपरीक्षक टेकबहादुर रावतले आइतबार साँझ करिब ८ बजेर ३० मा मोटरसाइकल चालक धनकृष्ण पाण्डेको मृत्यु भएको बताए। उनले भने कर्णाली प्रदेश ०२००२ प ५८७६ नम्बरको मोटरसाइकल चालक ताडीको स्थानीय हाटबजारबाट घर जाने क्रममा तिला कर्णाली बहुमुखी क्याम्पस नजिकको तल्लो मोडमा दुर्घटना हुँदा घाइते पाण्डेलाई उपचारका लागि लैजाने क्रममा बाटोमा मृत्यु भएको हो । गम्भीर घाइते पाण्डेलाई जिल्ला अस्पताल कालिकोटमा उपचार सम्भव नभएपछि प्रादेशिक अस्पताल सुर्खेत लैजाँदै गर्दा बाटोमा मृत्यु भएको हो। पाण्डेको टाउकोमा गम्भीर चोट लागेको थियो। घटनाका सम्बन्धमा थप अनुसन्धान भइरहेको प्रहरीले जनाएको छ।
अर्बौंको पश्मिना निर्यात,"नेपालमा पश्मिना निर्यातबाट भएको आम्दानीले विदेशी मुद्रा संकलनमा महत्वपूर्ण भूमिका खेलेको छ । मुलुकबाट बर्सेनि अर्बौं रुपैयाँबराबरको पश्मिनाका सललगायतका उत्पादनहरू निर्यात हुने गरेको छ। चालु आर्थिक वर्षको ८ महिनासम्ममा मात्रै २ अर्ब ११ करोड २४ लाख ५० हजार रुपैयाँबराबरको पश्मिनाका उत्पादनहरू निर्यातबाट मुलुकमा आम्दानी भइरहेको छ। गत आवभर ३ अर्बभन्दा बढी रुपैयाँबराबरको निर्यात भएको थियो। पछिल्लो ८ महिनासम्ममा यो उत्पादन बढी निर्यात हुने १२ औं स्थानमा परेको छ। नेपालमा पश्मिना निर्यातबाट बर्सेनि गरेको आम्दानीले केही हदसम्म विदेशी मुद्रा संकलनमा पनि टेवा पुगेको छ। समग्र निर्यातमा राम्रै देखिए पनि नेपालको पश्मिना क्षेत्र कच्चापदार्थमा भने परनिर्भर नै छ। कुनै समय गौरवमय इतिहास बोकेको, अर्बौको लगानी, लाखौंंको रोजगारी र नेपालको पहिचान बोकेको पश्मिना व्यवसाय लोप हुन सक्ने खतरा बढ्दै गएको छ। यस वर्षको राष्ट्रिय निर्यात आँकडाअनुसार झन्डै पाँच अर्बको पश्मिना प्रत्यक्ष निर्यात भएको देखिन्छ। ठमेल, ललितपुर, भक्तपुर, पोखरा, सौराहाजस्ता पर्यटकीय स्थलबाट पर्यटकहरूले खरिद गर्ने र उपहारको पनि हिसाब गर्दा अरू थप एक डेढ अर्ब निर्यात भएको आकलन गर्न सकिन्छ। छिमेकी मुलुक खासगरी चीनसँगको परनिर्भरताको कच्ची रसीमा यो व्यवसाय अल्झिएको छ। यस परिस्थितिलाई मध्यनजर गर्दै २०३० (ईसं) सम्ममा नेपाललाई पश्मिनाको कच्चा पदार्थमा आत्मनिर्भर बनाउने प्रतिबद्धतासहित पश्मिना उद्योग संघले एउटा भुवा कमिटी गठन गरी आफ्ना गतिविधि अघि बढाएको छ। देशमा आफ्नै कच्चापदार्थ उत्पादन गर्ने सक्ने प्रचुर सम्भावना हँुदाहँुदै पनि कसैले आँट गरेको देखिँदैन। नेपाल पश्मिना उद्योग संघको संयोजनमा नेपाल फाइबर प्रोसेसिङ कम्पनीले पश्मिनाको कच्चा पदार्थ उत्पादन तथा प्रशोधन गर्ने जमर्को गरेको छ। विश्व बजारको पश्चिमी मुलुकहरूमा पश्मिनाका उत्पादनहरूले उत्कृष्टता र शृंगारका लागि अत्यधिक मान्यता र मूल्य प्राप्त गरेको छ। नेपालको पश्मिनाको इतिहासमा यो कदम गौरवमय हुने विश्वास गरिएको छ। च्याङ्ग्राको वस्तुस्थितिको स्थलगत अध्ययन अनुसन्धान विषयमा, हिमाली क्षेत्रको भूगोलका विषयमा हामीसँग न्यून ज्ञान थियो। सुरुमा हामीले मनाङ, मुस्ताङ, डोल्पाजस्ता हिमाली जिल्लाहरूलाई राम्ररी बुझेका थिएनौं। यही काम गर्न विसं २०७७ फागुन मा नेपाल फाइबर प्रोसेसिङनामक कम्पनी भयो। कम्पनी स्थापनापछि हाम्रो समूहले राम्रो सहकार्य गर्यो। हामीलाई पश्मिना संघभित्रका र बाहिरका थुप्रै सहृदयी मित्रहरूको सद्भाव, सहयोग प्राप्त भइरह्यो। प्रारम्भिक सम्भाव्यता अध्ययनदेखि अन्तर्राष्ट्रिय बजारीकरणसम्मको काम गर्ने योजना तय भयो। एक ऐतिहासिक एवं साहसिक काम गरिछाड्ने प्रतिबद्धता नेपाल फाइबर प्रोसेसिङ प्रालिले गरेको छ। यो कम्पनी राष्ट्रिय हितमा काम गर्ने संस्था हुनाले यसले कुनै पनि व्यक्तिगत स्वार्थ बोक्दैन। कच्चा पदार्थमा आत्मनिर्भर गराउने अभियान हामीले ललितपुरको हरिसिद्धिमा निर्माणाधीन साझा सुविधा केन्द्र भित्र नेपाली पश्मिना उद्योगलाई चाहिने आधारभूत सबै सुविधा जडान गर्ने लक्ष्य लिएका छौं। देशलाई कच्चापदार्थमा आत्मनिर्भर गराउने सपना मात्रै देखेका थियौं। यो अभियान हाम्रो साझा अभियान हो। वास्तवमा यो सोच पनि हाम्रा लागि नयाँ आविष्कार सरह थियो। विश्व बैंकद्वारा सञ्चालित नेपाल लाइभस्टक सेक्टर इनोभेसन आयोजना कार्यक्रम, नेपाल सरकार वाणिज्य, उद्योग तथा आपूर्ति मन्त्रालय, कृषि मन्त्रालय हुँदै विश्व व्यापार केन्द्रलाई बाँड्दै गयौं। नवीनतम कामको थालनी कल्पनाबाटै सुरु हुन्छ जुन सपनाले नेपाली पश्मिना जगतमा एउटा अमिट इतिहास कोरेको छ। चीन, भारतदेखि पेरुसम्मका मुलुकहरूले पोलिस्टरलाई खुलेआम पश्मिना भनेर विश्वबजारमा निकै सस्तो मूल्यमा बेचबिखन गरिरहेका छन्। यो चुनौतीपूर्ण काम एक्लैले सम्भव थिएन। हामीलाई सहयोगी मन र हातहरू जुटाउनु थियो। सबैको व्यस्तताका बाबजुद कम्पनी स्थापनार्थ कानुनविद्सँग सरसल्लाह पछि प्रस्तुति, च्याङ्ग्राको सम्भावनाका लागि अनुभवी पशुविज्ञको परामर्शपछि प्रस्तुति, लगानीको सुनिश्चितता र कार्य योजनाका लागि अर्थविद्सँगको परामर्श एवं प्रस्तुतिसहित नेपाली च्याङ्ग्राको वस्तुस्थिति सचित्र अगाडि जुटाउने कार्यमा हिँडिरह्यौं। सुरुमा ४१ जना एकबद्ध हुन सक्यौं र नेपाल फाईबर प्रोसेसिङ कम्पनी स्थापना भयो। २०२० मार्च ११ मा विश्व स्वास्थ सगठनले कोभिड१९ लाई महामारीको घोषणा गरेपछि सारा जगत कोभिडको चक्रव्यूहमा फस्यो। सारा व्यवसाय ठप्प भयो। व्यवसाय चल्ने त कुरै भएन। हाम्रा पश्मिनाको माग रद्द भए, कच्चापदार्थ आयात ठप्प भयो। अब हाम्रा अन्तरदृष्टिले हृदयलाई बिम्बित गर्यो। जबसम्म हामी परनिर्भर छौं, यो व्यवसायको अस्तित्व खतरामा छ। त्यसैले यो साझा संकल्प गर्न परिस्थितिले सिकायो। हामीले नगरे कसले गर्ने ? अहिले नगरे कहिले गर्ने ? स्पष्ट धारणा बन्यो। पश्मिनाको परिचय स्थापित गर्नुपर्छ पश्मिनाको परिचय नेपालले आफ्नैअनुसार स्थापित गर्नुपर्छ। पश्मिना उत्कृष्ट र आरामदायी स्वरूपको हलुका, नरम विशेषगरी उच्च हिमालय क्षेत्रमा पाइने हिमाली जातिको बाख्रा (च्यांग्रा)को पेट, छाती तथा भित्री गलामुनी जाडोमा पलाउने गर्मीमा झर्ने मसिनो (१२१६ माइक्रोन व्यास भएको)रौं हो। स्थानीय भाषामा यस भुवालाई खुलु भनिन्छ। यसलाई पछ्यौरा, गलबन्दी, स्विटर र अन्य पोसाक वस्त्रहरू बनाउन प्रयोग गरिन्छ। विश्व बजारको पश्चिमी मुलुकहरूमा पश्मिनाका उत्पादनहरूले उत्कृष्टता र शृंगारका लागि अत्यधिक मान्यता र मूल्य प्राप्त गरेको छ। च्याङ्ग्रा शब्दलाई हाम्रा हिमाली भेगका किसानसँगै बसेर भलाकुसारी गर्दा स्थानीय भोटे भाषामा फरक वास्तविकता पाइयो। डोल्पाका स्थानीयहरू यो चीनतिरको बाख्रा भनेर बयान गर्छन्। आधा शताब्दीको पश्मिना संघको योगदान झन्डै आधा शताब्दीको व्यावसायिक इतिहास बोकेको नेपाली पश्मिना पछिल्लो समयमा पूर्णत : परनिर्भर छ अथवा चीन निर्भर छ। सत्तरीदेखि नब्बेको दशकमा हिमाली जिल्लामा प्रशस्तै च्याङ्ग्रा पालिन्थ्यो। युवा बिदेसिएका थिएनन्। हरेक हिमाली जिल्लाले लाखौंं पशुचौपाया पालन गर्थें। हामीलाई चाहिनेभन्दा बढी ऊन, पश्मिना उत्पादन हुन्थ्यो। हाम्रो कच्चापदार्थ निर्यात हुन्थ्यो। त्यसबेला सिधै कोरेर वा छाला कोरेर आफ्ना प्रयोगका लागि कपडा बनाइन्थ्यो। हामी आफ्नो उत्पादनमा आत्मनिर्भर थियौं। बेलायतकी राजकुमारीले लगाएको पश्मिना विश्वप्रसिद्ध फेसन पत्रिकामा छापिए पछि नेपालमा थामिनसक्ने माग भएको हो। त्यही समयदेखि पश्मिनाको माग थामी नसक्ने भयो र चीनबाट धागो आयात हुन थालेको हो। त्यतिबेला स्पष्ट नीति, नियम, योजना केही थिएन। भगवान् भरोसा अन्धाधुन्ध चलिरहेको थियो। पश्मिना व्यवसायीको हितमा काम गर्न स्थापित नेपाल पश्मिना उद्योग संघको स्थापनापछि मात्रै केही चेतनामूलक पहल भएको हो। २०५६ सालमा आइपुग्दा पश्मिना निकै खस्किँदै गएको महसुल भएर संस्थापक अध्यक्ष रामबहादुर गुरुङ र केही व्यवसायीहरू मिलेर यो संघ गठन भएको हो। यसको गठनसँगै तत्कालीन अध्यक्ष शंकरप्रसाद पाण्डेको नेतृत्वमा नेपालको इतिहासमै पहिलोपटक सामूहिक व्यापार चिह्न च्याङ्ग्रा पश्मिना को ब्रान्ड दर्ता भयो। हाल विश्वका ४७ देशमा दर्ता भएको छ। यो ऐतिहासिक कामले पश्मिनाको साख बचाउन भूमिका निभाउँदै आएको छ। चीन, भारतदेखि पेरुसम्मका मुलुकहरूले पोलिस्टरलाई खुलेआम पश्मिना भनेर विश्वबजारमा निकै सस्तो मूल्यमा बेचबिखन गरिरहेका छन्। जसको कारण पश्मिना शब्द पूरै बदनाम छ। हाल अधिकांश नेपालीहरू पश्मिनाको बदला काश्मेयरको लेवल लगाएर पश्मिना बेच्न वाध्य छन्। वास्तवमा हामीले हाम्रो पश्मिना शब्द गुमाएका छौं। नेपाली पश्मिनालाई विश्व बजारमा चिनाउन अन्तर्राष्ट्रिय व्यापार केन्द्रको अगुवाइमा पश्मिना इन्ह्यान्समेन्ट एन्ड ट्रेड सपोर्ट कार्यक्रममार्फत पश्मिना प्रवद्र्धनमा केही राम्रा कामहरू भए। यसबाट कति साना व्यवसायीहरूले पनि आफूलाई स्थापित गर्ने मौका पाए। पछिल्लो समयमा कोभिडले हामीलाई ठूलै पाठ सिकाएर गएको छ। पश्मिनामा हामी पूर्ण परनिर्भर छौं। २०२६ (ईस) पछि देश विकसित राष्ट्रतर्फ स्तरोन्नति हुँदै जाँदा पश्चिमी मुलुकले दिने सेवा र छुट समाप्त हुनेछ। विदेशीको कच्चापदार्थ किनेर तिनैसँग प्रतिस्पर्धा गरेर हामीले व्यवसाय धान्ने छौं भन्ने परिकल्पना नगर्दा पनि हुन्छ। यस विषयमा हामीमात्र नभएर राज्य पनि चिन्तित छ। कार्पेट र फेल्टलाई चाहिने ऊन, प्राकृतिक रेशा हेम्प, अल्लो, केराबाट चलेका उद्योग र पश्मिनाले आत्मनिर्भरताको यात्रा तय गर्नुको विकल्प छैन। पश्मिना उद्योग संघ दीर्घकालीन सोचसहित केही योजना लिएर अघि बढेको छ। जसमध्ये भुवा संकलन केन्द्रको स्थापना, कृषक प्रशिक्षण तथा अभिमुखीकरण कार्यक्रम, कृषकलाई नि : शुल्क काइयो वितरण, बेलायती विशेषज्ञबाट अध्ययन, भुवा परीक्षण तथा नश्ल सुधारसम्बन्धी वैज्ञानिक अध्ययन, डिहेरिङ प्लान्ट स्थापना, यूकेटीपी कार्यक्रम, साझा सुविधा केन्द्र, कच्चापदार्थको व्यावसायिक उत्पादन रणनीति आदि रहेका छन्। अन्त्यमा, पश्मिना संघले सुरु गरेको यो आत्मनिर्भरताको कदमले बहुआयामिक क्षेत्रमा सहयोग गर्नेछ। उत्पादनदेखि प्रवद्र्धनका विविध मूल्य शृंखलामा काम गर्नेछ। हिमाली भेगका किसानको बाँच्ने आधार पशुचौपाया हो। नेपाली नागरिक हुँदाहुँदै पनि सरकारले प्रत्याभूति दिन नसकेको आभास हुन्छ। भौगोलिक विकटता छ, बाटो छैन, खानालाई आँटो छैन, जिउमा लुगा फाटो छैन, धान मकै उब्जिने पाटो छैन। केवल पशुचौपाया चर्न सक्ने विशाल खर्क, पाटन र भिरालो जमिन छ। त्यहाँँको बाच्ने आधार भनेकै पशुपालन हो, भेडाच्याङ्ग्रा, याकचौंरी हो। तर पुरातन विधिबाट पालिँदै आएको छ। जसले राम्रो प्रतिफल दिइरहेको छैन। सरकारी नीति व्यावसायिक पशुपालन मैत्री होस्। वनको नीति र नश्ल सुधारसम्बन्धी नीतिले वाधा नपुर्याओस्। राष्ट्रिय निकुञ्जको हस्तक्षेप नहोस्। सामुदायिक वनको उचित उपयोग हुन सकोस्। आर्थिक रूपमा, इन्स्योरेन्स र औषधि उपचारमा सरकारसँग सहकार्य हुनु जरुरी छ। हाम्रो अपेक्षा, आशा, विश्वास र भरोसा सरकारसँग छ। जबसम्म किसानको पेसा सुरक्षित हुँदैन, कृषक धनी हुँदैनन्, हाम्रो लक्ष्य पनि पुरा हुँदैन। भेडाच्याङ्ग्रा, याकचौंरीको वृद्धिसँगै मासुमा आत्मनिर्भर, पश्मिना र ऊनीमा आत्मनिर्भर, दूध, घिउ, चीजमा आत्मनिर्भर, कृषि उपजमा वृद्धि, रोजगारी वृद्धि, व्यावसायिक घाँस उत्पादन र चरण विकास, कृषि पर्यटनमा विकास हुनेछ, समग्र उच्च पहाडी तथा हिमाली जनजीवन समृद्ध हुनेछ। अर्को पाटो पश्मिना, ऊन, मासु आयात प्रतिस्थापन गरी अर्बौं विदेशी मुद्रा सञ्चिति बढ्नेछ। निर्यातमा वृद्धि हुनेछ। पश्मिना, कार्पेट, फेल्ट तथा ऊनी जन्य सामग्रीको निर्यात उल्लेख्य हुनेछ। सयौं साना तथा मझौला उद्योगहरू खुल्नेछन्, लाखौंं रोजगारी सिर्जना हुनेछ। संकटमा पुगेको व्यवसाय सुरक्षित हुनेछ। वन पैदावरमा आधारित रेसाजन्य वनस्पतिबाट धागो, कपडा उत्पादनमा समेत नेपाल फाइबर प्रोसेसिङले काम गर्ने योजना बनाएको छ। यस कार्यबाट उच्च महाभारत पर्वत शृंखलामा भएका अल्लो, सिस्नु, गाँजा, केरा, केतुकी, भुइँकटहरको पात इत्यादि समेतलाई व्यावसायिक रूपमा स्थापित गराइनेछ। कष्टकर हिमाली जनताको मुहारमा खुसी ल्याउन, युवा विदेश पलायन हुनुबाट रोक्न, देशका उद्योगधन्दा बचाउन, कृषि पर्यटनको विकास गर्न, वन पैदावरको उचित उपयोग गर्न, रोजगारी सिर्जना गर्न, पुरातन कृषिलाई व्यवसायीकरण गर्न, आयात प्रतिस्थापन गर्न, निर्यात बढाउन यो देशलाई आर्थिक समृद्धितर्फ लान हाम्रा कदम सराह्रनीय हुनेछ भन्ने विश्वास लिएका छौं। (लामिछाने, नेपाल पश्मिना उद्योग संघका अध्यक्ष हुन्।)"
सीता जन्मोत्सवमा सार्वजनिक बिदा दिन माग,"काठमाडौं : सीता महोत्सवका अवसरमा सार्वजनिक बिदा दिन माग गरिएको छ। सोमबार प्रतिनिधिसभा बैठकको शून्य समयमा बोल्दै सांसद रामकृष्ण यादवले सीता जन्मोत्सवको अवसरमा सार्वजनिक बिदा दिन माग गरेका हुन्। यसवर्ष वैशाख २३ गते सीता महोत्सव परेको छ। 'नेपाललाई सीताको देश भनेर चिनिन्छ। सीता माता नेपालकी सुपुत्री हुन्। धैर्य र सहनशीलताको प्रतिमूर्ति हुन्। सनातन धर्माबलम्बीको पूजनीय श्री जानकी माताको जन्मोत्सव भोलि बैशाख २३ गते हो। यसैले महोत्सवका दिन सार्वजनिक बिदा दिन नेपाल सरकार गृहमन्त्रालयको ध्यानाकर्षण गराउन चाहन्छु,'उनले भने।"
डोटीको सिलगढीमा डिएमए प्रणालीबाट खानेपानी सञ्चालन हुने,"डोटी : डोटीको सदरमुकाम सिलगढी तथा आसपासका क्षेत्रमा वितरण भइरहेको खानेपानी लाइन छिट्टैनै डिएमए प्रणालीबाट सञ्चालन हुने भएको छ। सिलगढी खानेपानी उपभोक्ता तथा सरसफाइ समितिले आइतबार राखेको छलफल कार्यक्रममा उक्त कुरा जानकारी गराएको हो। विश्व बैंकको आर्थिक सहयोगमा सञ्चालन भइरहेको खानेपानी क्षेत्रगत सुशासन तथा पूर्वाधार सहयोग आयोजनाले सिलगढी पाइपलाइन स्तरोन्नति एवं वितरण कार्यक्रम अन्तर्गत हाल वितरण गरिएका प्रत्यक्ष पाइपलाइनलाई व्यवस्थित गर्ने समितिका अध्यक्ष जगत बहादुर खड्काले जानकारी दिए। उक्त आयोजनाले हालको खानेपानीको वितरण प्रणालीलाई सुधार गर्दै व्यवस्थित तरिकाले पाइपलाइन वितरण तथा व्यवस्थापनको काम अगाडि बढाउने आयोजनाका टिमलिडर निर्मल तण्डुकारले बताए। डिएमए प्रणालीमा आवश्यकता अनुसार ठाउँठाउँमा टंकी राखिने र उपभोक्ता सबैको घरघरमा समान ढंगबाट पानी वितरण हुने उनले बताए। सबैको घरघरमा पानी चौबिसै घण्टा उपलब्ध हुन्छ। प्रयोग अनुसार शुल्क तिर्नुपर्ने हुन्छ, तण्डुकारले भने, डिजिटल प्रविधि अनुसार मिटर जडान गरिने र कसकोमा पानी कति चलिरहेको छ वा बिग्रेको छ सबै सिस्टमबाट थाहा हुने गर्दछ । उक्त कार्य तथा फिल्टर टंकी निर्माणको कार्य तुरुन्तै सुरु हुने समितिका अध्यक्ष खड्काले बताए।"
तराईमधेसका नेताहरूमाथि राज्यले अन्याय गर्यो : महन्थ ठाकुर,काठमाडौं : लोकतान्त्रिक समाजवादी पार्टीका अध्यक्ष महन्थ ठाकुरले तराईमधेसका नेताहरूमाथि राज्यले अन्याय गरेको भन्दै आपत्ति जनाएका छन्। सोमबार प्रतिनिधिसभाको आकस्मिक समयमा बोल्दै ठाकुरले थारुमधेसी जनजातिलाई राज्यबाट निरन्तर अन्याय भइरहेको भन्दै आपत्ति जनाएका हुन् । उनले आफूहरूमाथि निरन्तर अन्याय हुँदा पनि राज्यले नसुनेको भन्दै अब सुनाउने ठाउँ नरहेको बताए। ठाकुरले आफूहरूमाथि सार्वजनिक रूपमा भएको दुर्व्यवहारका घटना अव संसदमार्फत नागरिकलाई सुनाउने जिकिर गरे। उनले रेशम चौधरीलाई फर्जी पत्रका आधारमा विनाकारण पक्राउ गरी ५ घण्टासम्म जेलमा राखेर दुर्व्यवहार गरिएको धारणा राखे। ठाकुरले राज्यले विजेताको रूपमा आफूलाई प्रस्तुत गरेको र विजेता नै न्यायको कुर्सीमा बसेका कारण आफूहरूले न्याय पाउन नसकेको गुनासो गरे।
प्रतिनिधिसभा बैठक : आजदेखि नीति तथा कार्यक्रममाथि छलफल,काठमाडौं : संघीय संसदअन्तर्गत प्रतिनिधिसभा बैठक सुरू भएको छ। बैठकमा आजदेखि आर्थिक वर्ष २०८२०८३ को नेपाल सरकारको वार्षिक नीति तथा कार्यक्रममाथि छलफल सुरू हुने कार्यसूची रहेको छ। यसका लागि बैठकमा प्रधानमन्त्री केपी शर्मा ओलीले राष्ट्रपति रामचन्द्र पौडेलले २०८२ वैशाख १९ गते संसदको दुवै सदनको संयुक्त बैठकमा गरेको सम्बोधनमा उल्लिखित आर्थिक वर्ष २०८२०८३ को नेपाल सरकारको वार्षिक नीति तथा कार्यक्रममाथिको छलफल प्रारम्भ गरियोस् भनी प्रस्ताव प्रस्तुत गर्ने कार्यसूची छ। यसैगरी आर्थिक वर्ष २०८२०८३ को नेपाल सरकारको वार्षिक नीति तथा कार्यक्रममाथि सांसदहरूबाट प्राप्त संशोधनहरू प्रस्तुत हुने र सम्बोधनमाथि छलफल गरिने संघीय सचिवालयले जनाएको छ।
प्रधानमन्त्री र गृहमन्त्रीले सदनमा जवाफ नदिए सरकार छाड्ने नागरिक उन्मुक्ति पार्टीको चेतावनी,काठमाडौं : नागरिक उन्मुक्ति पार्टीका सांसद लालवीर चौधरीले रेशम चौधरी पक्राउ प्रकरणमा सरकारको धारण माग गरेका छन्। सोमबार प्रतिनिधिसभाको आकस्मिक समयमा बोल्दै चौधरीले रेशम चौधरी पक्राउ परेको प्रकरणमा प्रधानमन्त्री र गृहमन्त्री सदनमा आएर जवाफ दिनुपर्ने भन्दै जवाफ नआए आफूहरू सरकार छाड्न बाध्य हुने चेतावनी दिए । उनले फर्जी पत्रका आधारमा रेशम चौधरीलाई अपहरण शैलीमा डिल्लीबजार कारागार पुराइएको उल्लेख गरे। सर्वोच्च अदालतले त्यसलाई फर्जी भनेको अवस्थामा सरकारले यस विषयमा सदनमा आएर जवाफ दिनुपर्ने उनको भनाई छ। गत वैशाख १७ गते सर्वोच्चको पत्रको आधारमा रेशम चौधरीलाई पक्राउ गरी डिल्लीबजार कारागार पुर्याइएको थियो । त्यसको करिब पाँच घण्टापछि सर्वोच्चले उक्त पत्र फर्जी रहेको भनी अर्को पत्र पठाएसँगै चौधरी रिहा भएका थिए। चौधरी पक्राउ परेपछि नागरिक उन्मुक्ति पार्टी र जनमत पार्टीबीच एकता घोषणा कार्यक्रम स्थगित भएको हो। यो पनि पढ्नुहोस प्रज्ञा भवन परिसरबाट रेशम चौधरी पक्राउ रेशम चौधरीलाई डिल्लीबजार कारागार चलान यस्तो छ रेशम चौधरी पक्राउ पर्नुको कारण रेशम चौधरीलाई पक्राउ पत्र जारी गर्ने सर्वोच्चका अधिकृत पक्राउ सर्वोच्चले भन्यो रेशम चौधरीलाई तत्काल थुनामुक्त गर्नू थुनामुक्त भए रेशम चौधरी रेशम चौधरीलाई पक्राउ गर्न अनधिकृत पत्र लेख्ने विष्टलाई चार दिन हिरासतमा राख्न अनुमति
"कांग्रेस सभापति देउवा र अर्थमन्त्री पौडेलबीच भेटवार्ता, आगामी बजेटबारे परामर्श","काठमाडौं : उपप्रधानमन्त्री एवं अर्थमन्त्री विष्णुप्रसाद पौडेलले नेपाली कांग्रेसका सभापति शेरबहादुर देउवासँग आगामी आर्थिक वर्षको बजेटबारे परामर्श गरेका छन्। आज बिहान बुढानिलकण्ठस्थित देउवा निवास पुगी उपप्रधानमन्त्री एवं अर्थमन्त्री पौडेलले काँग्रेस सभापति देउवासँग बजेटबारे परामर्श गरेका हुन्। भेटमा सभापति देउवाले मुलुकको आर्थिक अवस्थालाई दृष्टिगत गरी मितव्ययिता अवलम्बन गर्न र स्रोतको अधिकतम् सदुपयोग हुनेगरी बजेट निर्माण गर्न सुझाव दिएको अर्थमन्त्री सचिवालयले जनाएको छ। सरकारले गत शुक्रबार आगामी आर्थिक वर्षको नीति तथा कार्यक्रम ल्याएको थियो। राष्ट्रपति रामचन्द्र पौडेलले संसद् प्रस्तुत गरेको सरकारको नीति तथा कार्यक्रमले समृद्ध नेपाल सुखी नेपाली"" को सपनालाई साकार पार्ने उल्लेख छ। नेपाल सरकारको आर्थिक वर्ष २०८२८३ को प्रस्तुत नीति तथा कार्यक्रमले संविधानमा उल्लिखित राज्यका निर्देशक सिद्धान्त, नीति तथा दायित्वको प्रभावकारी कार्यान्वयनमार्फत समृद्ध नेपाल सुखी नेपाली"" को सपनालाई साकार पार्नेछ। नीति तथा कार्यक्रममा भनिएको छ, यस नीति तथा कार्यक्रममा अन्तर्निहित उद्देश्य प्राप्त गर्न सरकारले राष्ट्रिय सहमति, सहकार्य र सामूहिक प्रतिबद्धताको नीति अवलम्बन गर्नेछ। आजबाट प्रतिनिधि सभाको बैठकमा नीति तथा कार्यक्रममाथि छलफल हुँदैछ। सरकारले आगामी आर्थिक वर्षको बजेट जेठ १५ गते ल्याउँदैछ।"
विदेशी चलचित्रमा कर लगाउने ट्रम्पको घोषणा,"काठमाडौं : अमेरिकी राष्ट्रपति डोनाल्ड ट्रम्पले विदेशी चलचित्रहरूमा पनि कर लगाउने घोषणा गरेका छन्। उनले विदेशी फिल्महरूमा १०० प्रतिशत कर लगाएका छन्। ट्रम्पले भने, अमेरिकाको फिल्म उद्योग धेरै छिटो मर्दैछ। अन्य देशहरूले हाम्रा फिल्म निर्माताहरू र स्टुडियोहरूलाई अमेरिकाबाट टाढा लैजान हरेक सम्भावित प्रोत्साहन दिइरहेका छन्। उनले यो अन्य देशहरूको संगठित प्रयास र राष्ट्रिय सुरक्षाको लागि खतरा भएको बताए। ट्रम्पले विदेशी चलचित्रहरूमा १०० प्रतिशत कर लगाउने प्रक्रिया सुरु गर्न वाणिज्य विभाग र अमेरिकी व्यापार प्रतिनिधिलाई अधिकार दिएको बताए। उनले भने,हामी फेरि अमेरिकामा बनेका चलचित्रहरू चाहन्छौँ। जनवरीमा आफ्नो दोस्रो कार्यकाल सुरु भएदेखि नै ट्रम्पले विश्वभरका देशमा कर लगाएका छन्। उनले करले अमेरिकी उत्पादकहरूलाई प्रोत्साहन दिने र रोजगारी सुरक्षित गर्ने बताए। तर उनको निर्णयले विश्व अर्थतन्त्रमा उथलपुथल निम्त्याएको छ।"
भद्रपुरमा स्कुटर दुर्घटनामा परी एकजनाको मृत्यु,झापा : भद्रपुरमा स्कुटर दुर्घटनामा परी एक जनाको मृत्यु भएको छ। मृत्यु हुनेमा भद्रपुर नगरपालिका२ स्थित गौरीशंकर निवासी ३५ वर्षीय अनिल लिम्बु रहेको जिल्ला प्रहरी कार्यालय झापाले जनाएको छ। प्रहरीका अनुसार आइतबार राती पौने ९ बजेको समयमा मेची राजमार्गको चारआली केचना सडकखण्ड अन्तर्गत भद्रपुरबाट बनियानीतर्फ गइरहेको प्र १०१०१२ प ९९३७ नम्बरको स्कुटर भद्रपुर४ स्थित झापा चोकदेखि दक्षिण तल बाहुन गाउँमा अनियन्त्रित भएर दुर्घटना भएको थियो। दुर्घटनामा परी स्कुटर चालक दमक नगरपालिका २ का २९ वर्षीय रबिन फुयल सकुशल रहेको र स्कुटर पछाडि लिम्बुको टाउकोमा गम्भीर चोट लागेकोले उपचारका लागि तत्काल प्रादेशिक अस्पताल भद्रपुरमा पठाइएको थियो। लिम्बुको उपचारको क्रममा राती नै मृत्यु भएको प्रहरीले जनाएको छ। सडक नालामा गएर ठोक्किँदा स्कुटरको अगाडिको भाग क्षतिग्रस्त बनेको छ। विदेश जानका लागि बिर्तामोडको एक म्यानपावर पुगेर उनीहरू फर्किँदै थिए। लिम्बुलाई स्कुटर चालक फुयल घर छोड्न आएका थिए। स्थानीयका अनुसार पानी परिरहेको र बिजुली पनि गएको अवस्थामा सो स्कुटर अनियन्त्रित भएर सडक छेउको नालामा खसेर दुर्घटना भएको थियो। यता वडा प्रहरी कार्यालय भद्रपुरले स्कुटर र स्कुटर चालक फुयललाई नियन्त्रणमा लिएको छ।
दोधारा चाँदनी सुख्खा बन्दरगाह निर्माण लागि रुख कटान सुरु,"महेन्द्रनगर : कञ्चनपुरको दोधारा चाँदनी नगरपालिका१ स्थित सुख्खा बन्दरगाह निर्माणका लागि रुख कटानको काम सुरु भएको छ। नेपाल इन्टरमोडल यातायात विकास समितिका इन्जिनियर अनिश केसीले एक साता अघिदेखि रुख कटानको काम भएको जानकारी दिए। एक हप्ता अघिदेखि रुख कटानको काम सुरु भएको हो। अहिलेसम्म पाँच सय रुख कटान भइसकेका छन्, उनले भने, बन्दरगाह निर्माणका लागि १५ सय ९३ रुख काट्नुपर्ने छ । उनका अनुसार रुख कटानका लागि ४१ लाखमा ठेक्का सम्झौता भएको छ । भारत सरकारको आर्थिक तथा प्राविधिक सहयोगमा निर्माण हुने सुख्खा बन्दरगाहका लागि नेपाल सरकार र भारत सरकारबीच जुन १, २०२३ मा समझदारी पत्रमा हस्ताक्षर भएको थियो। सोही सम्झौता अनुसार दुवै तर्फबाट काम भइरहेको छ। भारतीय पक्षले बन्दरगाह निर्माणका लागि दुई अर्ब ५४ करोड ३१ लख ९९ हजार भारतीय रुपैयाँ लागतमा टेन्डर आह्वान गरिसकेको छ। सुख्खा बन्दरगाह स्थल खाली गरेर भारतीय पक्षलाई हस्तान्तरण भएपछि पूर्वाधार निर्माणको काम सुरु हुनेछ । बन्दरगाह निर्माणका लागि प्रयोग हुने ४२३६ हेक्टर क्षेत्रफलमा दुई वटा गोदाम भवन, भन्सार चेक जाँच भवन, क्वारेन्टाइन भवन, इमिग्रेसन भवन, सुरक्षा भवन लगायतका पूर्वाधार निर्माण हुने इन्टर मोडल यातायात विकास समितिले जनाएको छ। नेपालले सुक्खा बन्दरगाहसम्मको ६ लेन सडकको पहुँच मार्ग र महाकाली नदीमा चार लेनको पक्की पुल सञ्चालनमा आइसकेको छ। भारत बन्दरगाहसम्मको पहुँचमार्ग निर्माण गरिरहेको छ। २०६४ सालमा पहिलो पटक सरकारले दोधारा चाँदनीमा सुक्खा बन्दरगाह निर्माणको प्रस्ताव गरेको थियो। सरकारले घोषणा गरेको १८ वर्षपछि सुख्खा बन्दरगाह निर्माणको कामले गति लिएको हो। सुख्खा बन्दरगाह निर्माणसँगै पश्चिमी नाका सञ्चालनमा आए सुदूरपश्चिम विकासको सम्भावनाको ढोका खुल्ने अपेक्षा गरिएको छ।"
बेलायतमा आतंकवादविरुद्धको अनुसन्धानमा ८ पक्राउ,"लन्डन (एजेन्सी) : बेलायती प्रहरीले आतंकवाद विरोधी दुई छुट्टाछुट्टै अनुसन्धानमा ७ इरानी नागरिकसहित ८ जनालाई पक्राउ गरिएको जनाएको छ । लन्डनको महानगरीय प्रहरीले जारी गरेको विज्ञप्तिमा भनिएको छ, एउटा अपरेसनमा चार जना इरानीसहित पाँच जनालाई आतंकवादी गतिविधिको तयारी गरेको आशंकामा पक्राउ गरिएको छ । लन्डन, स्विन्डन र ग्रेटर म्यानचेस्टर क्षेत्रमा आतंकवादी अपराध गर्न खोजेको आशंकाामा उनीहरूलाई पक्राउ गरिएको हो । ती पुरुष २९ देखि ४६ वर्ष उमेर समूहका रहेका र उनीहविरुद्ध आतंकवादविरोधी प्रहरीले शनिबार कुनै खास परिसरलाई निशाना बनाउने शंकास्पद षड्यन्त्र गरेको आरोपमा पक्राउ गरेको थियो । चारै जना इरानी नागरिकलाई आतंकवाद ऐनअन्तर्गत पक्राउ गरिएको थियो भने पाँचौं व्यक्ति, जसको राष्ट्रियता अझै पुष्टि हुने काम भइरहेको छ, प्रहरी र आपराधिक प्रमाण ऐनअन्तर्गत हिरासतमा लिइएको हो । गृहमन्त्री यवेट कुपरले राष्ट्रिय सुरक्षा खतरा प्रति बेलायतको प्रतिक्रियाको एक हिस्साका रूपमा यी गम्भीर अभियान चालिएको बताएका छन् ।"
सार्वजनिक यातायातमा आशालाग्दो लगानी,"उपत्यकाको सार्वजनिक सवारी साधनमार्फत दैनिक एक करोड बढीको कारोबार हुने गर्छ। मुलुकमा ४ लाख सार्वजनिक सवारी साधन गुड्छन् । साना ठूला गरी ४ लाख नै यातायात व्यवसायी छन् । सार्वजनिक सवारी साधनमा काम गर्नका लागि १५ लाख व्यक्तिले प्रत्यक्ष रोजगारी पाएका छन् । यसमा आश्रित ४० लाख व्यक्ति छन् । ३९४ वटा संघ समिति र कम्पनी छन् । ६५ प्रतिशत स्वरोजगार व्यवसायी छन् । के तपाईंलाई थाहा छ ? काठमाडौं उपत्यकामा दैनिक कति सार्वजनिक सवारी साधन गुड्छन् ? एक दिन सडक बन्द गरेर आन्दोलन गर्दा यातायात व्यवसायीलाई कति घाटा लाग्ला ? उपत्यकामा दैनिक ९०० देखि एक हजार सार्वजनिक सवारी साधन चल्छन् । ती सवारी साधनमा काम गर्ने चालक, सहचालक गरी करिब दुई हजार यातायात मजदुर छन् । उपत्यकाको सार्वजनिक सवारी साधनबाट दैनीक रूपमा एक करोड बढीको कारोबार हुने गर्छ । उपत्यकाको सबै सडकमा चल्ने सवारी साधनहरूमा टेम्पोदेखि ठूला बससम्म करिब एक हजार सवारी कुद्छन् । एउटा ठूलो बसले चक्रपथ राउन्ड लगाउँदा करिब १० हजार रुपैयाँको कारोबार गरेको हुन्छ । यही हिसावमा करिब एक करोड रुपैयाँको कारोबार हरेक दिन हुने अनुमान छ । दुई दशक अगाडिसम्म नेपालको सार्वजनिक सवारीको विकास खासै भएको थिएन । सडक सञ्जालमा जोडिने ठाउँहरू पनि सीमित थिए । पूर्वपश्चिममा महेन्द्र राजमार्ग बनेको थियो । विभिन्न देशका सहयोगमा मात्रै राजमार्गहरू बन्ने परिपाटी थियो । उत्तरदक्षिणमा पर्ने पहाडी तथा हिमाली जिल्लाका सदरमुकामहरूमा सवारी साधन पुग्दैनथ्यो । ६३६३ मा भएको जनआन्दोलनपछि नेपालमा विकसित भएको राजनैतिक घटनाक्रमले गणतन्त्रको स्थापनापश्चात संघीयता आएपछि देशविकासमा सडक सञ्जाल जोडिए । गाउँ ठाउँ र सहर बजारमा धेरै सडक निर्माण हुनथाल्यो । डोजर ड्राइभरको इन्जिनियरिङको आधारमा खुलेका सडकहरू वैज्ञानिक ढंगले बनेनन । र, पनि नयाँ बनेका सडकहरूमा सार्वजनिक यातायात गुड्न थाले । सडक सञ्जाल जोडिएपछि राजधानी काठमाडौं र जिल्ला सदरमुकामको दूरी छोटियो । यसले गर्दा पनि सवारी साधनको आयात दुई गुणा बढ्यो । सडक संख्या सँगसँगै यातायातका साधनमा पनि नयाँनयाँ कम्पनी र ब्रान्डहरू भित्रिए । गुणस्तरीय सवारी साधनहरू पनि नेपाली सडकमा भित्रिए । दुई दशकमा यातायात क्षेत्र तथा सार्वजनिक यातायातमा ठूलो परिवर्तन भएको छ । प्रविधिमैत्री सवारी साधनको विकास भएको छ । विदेशमा उत्पादित चर्चित ब्रान्डका मोटरहरू नेपालमा आयात हुन थाले । अहिले वर्तमान स्थितिमा विश्वमा वातावरण जोगाउनका लागि वातावरण मैत्री सवारी साधन उत्पादन भैरहेछ । वैकल्पिक ऊर्जा तथा विद्युतीय सवारी साधनको प्रयोग बढिरहेको छ । २०८८ सम्म यो संख्या करिब ८० प्रतिशतमा पुग्ने अनुमान गरिएको छ । वातावरणमैत्री सवारी साधनमा पनि आधुनिक र सुविधासम्पन्न भएका सवारी उपलब्ध छन् । यातायात क्षेत्रमा धेरै कुरा उपभोक्तालाई सुरक्षित हुने, सहज हुने, लगानी वृद्धि भएको छ । सवारी साधनको गुणत्मक वृद्धि भए पनि राज्यले नीतिगत रूपमा परिवर्तन गर्नुपर्ने पक्षमा कमजोरी नै देखिन्छ । २०४९ सालमा आएको सवारी ऐन अहिले पनि कार्यान्वयनमा छ । ३३ वर्ष पुरानो यो ऐनले पछिल्लो परिवर्तित घटनाक्रम तथा सवारी साधन र चालकको विषयमा समेट्न सक्दैन । यही ऐनअन्तर्गत सार्वजनिक र निजी सवारी साधन चलेका छन् । २०८१ मा ऐन संशोधनका लागि मस्यौदा आएको छ । ८२ भित्र यो ऐन बनेर आयो भने सार्वजनिक यातायातमा देखिएका समस्या समाधान हुन्थे भन्ने मेरो मान्यता हो । तर, समयमा नै ऐन नवन्दा यातायात क्षेत्रमा धेरै असर गरिरहेको छ । व्यवसायीहरू मारमा परिरहेका छन् । यात्रुहरू असुरक्षित यात्रा गर्नुपरेको छ । दुर्घटना क्षतिपूर्ति राहत तथा विमाको विषयमा समय सान्दर्भिक व्यवस्था गरिएको छैन । यातायात क्षेत्रमा परिवर्तन भएको विषयहरू धेरै छन् । डिजिटल टिकट, सोफा सिटर बस, अति लक्जरीयस सवारी साधन, सुरक्षित यात्रा र यात्रु बिमा । जहाँबाट जहा जान पनि अनलाइनबाटै टिकट लिन सकिने र अनलाइनबाटै कारोवार गर्न सकिने अवस्था छ अहिले । यो क्षेत्रमा निम्न, मध्यम वर्गीयहरूको लगानी छ । सार्वजनीक यातायातको क्षेत्रमा देशभर १३ खर्ब बढीको लगानी छ । यसमा ४० लाख आश्रित परिवार छन् । १५ लाख व्यक्तिहरूले प्रत्यक्ष रोजगारी पाएका छन् । मध्यम र निम्नमध्यम वर्गको लगानी रहेको पेसा हो । देश विकासको क्षेत्रमा सार्वजनिक यातायात क्षेत्रले धेरै योगदान पुर्याएको छ । लगानी सुनिश्चित हुने वातावरण भने छैन । यातायात नीति भने सार्वजनीक यातायात व्यवसायीको हितमा छैन । ऐनमा अपुग विषय समेट्न सरकारले मुख्य रूपमा नीति नै ल्याउन पर्छ । यातायात व्यवसायमा क्षेत्रमा सवारी साधन नभएका व्यक्तिले कम्पनी खोल्ने, अस्वस्त प्रतिस्पर्धा गर्ने, यात्रुलाई असुरक्षित यात्रा गराउने, जस्ता विकृति पनि छन् । जसको सवारी साधन नै छैन, उसले यातायातसम्बन्धी कम्पनी खोलेर व्यवसाय गर्दा अलि व्यावहारिक देखिँदैन । उनीहरू यात्रुमुखीभन्दा पनि नाफामुखी व्यवसाय गरिरहेका हुन्छन् । यातायात व्यवसाय मुलक संघ र कम्पनीले मात्रै प्राथमिकता पाउने अवस्था हुनुपर्छ । व्यवसायीहरू दुर्घटना न्यूनीकरणका लागी सचेत हुन जरुरी छ । सरकारले विमा प्राधिकरण, विमक संघ, यातायात मन्त्रालयले दुर्घटना न्यूनीकरणमा फोकस भएर काम गर्न अति आवश्यक छ । सरकारको बजेटमा दुर्घटना न्यूनीकरण र दुर्घटना उद्धारका लागी वार्षिक कोष छुट्ट्याउन जरुरी छ । नेपाल यातायात व्यवसाय राष्ट्रिय महासंघले यो दुर्घटना उद्धार कोष र दुर्घटना न्यूनीकरण राहत कोष स्थापना गर्नका लागि पटकपटक पहल गरिरहेको छ । सार्वजनिक सवारी साधन दुर्घटनामा परेको अवस्थामा औषधि उपचार ३ लाख र दुर्घटनाको क्षतिपूर्ति ५ लाख दिइने व्यवस्था रहेको छ । यो रकम बढाउन आवश्यक छ । भारतमा सार्वजनिक यातायातमा लागू भएको विमाको पोलीसी जस्तै बिमाको किस्ता बुझाएका सवारी साधनको हकमा दुर्घटनापश्चात् सवारी साधनले उन्मुक्ति पाउने व्यवस्था हुन जरुरी छ । महासंघले यो माग गरेको छ । बिमा प्राधिकरणमा पनि बिमा दर संशोधन हुन आवश्यक छ भनेर ठहर गरेका छौं । सार्वजनिक यातायातमा निकै विकास भएको छ । यस क्षेत्रमा भएको परिवर्तनलाई आत्मसाथ गर्नका लागि महासंघले दिएको सुझावहरू नीतिगत रूपमा मान्नुपर्छ । कानुनी रूपमा संरक्षण गरिनुपर्छ । नेपालका ७६ जिल्लामा नै सडक सञ्जाल पुगेको छ । दैनिक सार्वजनिक सवारी गुड्छन् । हुम्लामा भने अझै सडक पुगेको छैन । नेपाली सेनाले सडकको ट्र्याक खोलिसकेको छ । अनुमानित रूपमा देशभर १८ हजार बढी वर्ग किलोमिटर पक्की सडक छ । १३ हजार ग्रामीण सडक, कच्ची सडक पनि छन् । ती सडकहरूमा मोटरसाइकल, निजी सवारी तथा सार्वजनिक सवारी नियमित कुद्ने गर्छन् । सार्वजनिक यातायातमा देखिएका कमीकमजोरी हटाउनका लागि सरकारले ऐन नै बनाएर सुधारका योजना बनाउनुपर्छ । गलत नियतले व्यवसाय गरेको व्यसायीलाई कानुनी दायरामा ल्याउन जरुरी छ । निजी व्यवसायीको १३ अर्ब बढी लगानी रहेको यो सार्वजनिक यातायात क्षेत्रमा अनेक समस्याका बावजुत पनि प्रशस्त संभावनाको बाटो खुलेको छ । निजी सवारी हुनेहरू पनि लामो यात्राका लागि निधक्क रूपमा सार्वजनिक सवारी यात्रा गर्ने गरेका छन् । नाइट बसको यात्रा सुरक्षित, आरामदायी र प्रविधिमैत्री बनेको छ । गौतम, यातायात व्यवसायी महासंघका महासचिव हुन् ।"
ट्रम्पद्वारा गल्फ राष्ट्रका नेताहरूसँग उच्चस्तरीय भेटघाट गर्ने तयारी,"रियाद (एजेन्सी) : अमेरिकी राष्ट्रपति डोनाल्ड ट्रम्पले यस महिनाको अन्त्यतिर साउदी अरबको रियादमा गल्फ सहयोग परिषद् (जीसीसी) का सदस्य राष्ट्रका नेताहरूसँग भेटघाट गर्ने कार्यक्रम रहेको साउदी सरकारसँग निकट स्रोतले जानकारी दिएको छ । मे १३ देखि १६ सम्म हुने यो भ्रमणमा राष्ट्रपति ट्रम्प साउदी अरब, कतार र संयुक्त अरब इमिरेट्सको भ्रमण गर्नेछन् । यो उनको दोस्रो कार्यकालको पहिलो आधिकारिक विदेश भ्रमण हुनेछ । राष्ट्रपति ट्रम्पले रियादमा जीसीसीका नेताहरूलाई भेट्नुहुनेछ, स्रोतले बताए । जीसीसीमा साउदी अरब, यूएई, बहराइन, कतार, कुवेत र ओमान समावेश छन् । बैठकको उद्देश्य राजनीतिक तथा आर्थिक सहकार्यलाई सुदृढ बनाउनु रहेको जनाइएको छ । यात्राको पूर्वसन्ध्यामा, अमेरिकी सरकारले साउदी अरबसँग ३५ अर्ब अमेरिकी डलर बराबरको मिसाइल बिक्री सम्झौता स्वीकृत गरेको छ । राष्ट्रपति ट्रम्पले साउदी अरबसँग भएका ठूला व्यापारिक सम्झौताहरूको चर्चा गर्दै आएका छन् । साउदी अरबले हालैका वर्षहरूमा रसियायुक्रेन विषयमा अमेरिकी कूटनीतिमा सकारात्मक भूमिका खेलेको छ । यो भ्रमणको समय अमेरिकाले इरानसँग वार्ता सुरु गरेको समयमा परेको छ, जसको केन्द्रबिन्दु तेहरानको आणविक कार्यक्रम हो । राष्ट्रपति ट्रम्पले इरानमाथि प्रतिबन्ध कडाइका साथ कार्यान्वयन गर्ने चेतावनी दिँदै अन्तर्राष्ट्रिय समुदायलाई इरानी तेल बहिष्कार गर्न आग्रह गरेका छन् । सन् २०१८ मा पहिलाको आणविक सम्झौता तोडेका ट्रम्पले अब नयाँ सहमति कायम गर्ने आशा व्यक्त गरे, जसले क्षेत्रीय तनाव घटाउने र सम्भावित सैन्य कारबाही रोक्ने अपेक्षा गरिएको छ ।"
राष्ट्रिय नीति : विकासलाई गति,"संघीय लोकतान्त्रिक गणतन्त्रको संरक्षण र संविधानमा आवश्यक संशोधन गरि राजनीतिक स्थायित्वको लक्ष्य लिइएको छ । सरकारको आर्थिक वर्ष २०८२८३ को नीति तथा कार्यक्रम राष्ट्रको समग्र विकास र जनचाहनालाई सम्बोधन गर्न केन्द्रित छ । संविधानको सुदृढीकरण, संघीय लोकतान्त्रिक गणतन्त्रको संरक्षण, र सहमतिका आधारमा आवश्यक संशोधनमार्फत राजनीतिक स्थायित्वको मार्ग प्रशस्त गर्ने लक्ष्य लिइएको छ । स्वस्थ प्रतिस्पर्धा, संवाद र सहकार्यका माध्यमबाट नीतिगत स्थायित्व कायम राख्दै विकासको गति र संस्कृति परिवर्तन गर्न विकास परियोजनाहरू पुनः प्राथमिकताकरण गरिनेछ । शिक्षा क्षेत्रमा सुधार गरी उद्यमशीलता मैत्री शिक्षा प्रणाली लागू गरिने, आन्तरिक रोजगारी र सीपयुक्त जनशक्ति विकासमा जोड दिइएको छ । विश्वविद्यालयहरूलाई अनुसन्धान तथा नवप्रवर्तनतर्फ उन्मुख गरिने नीति लिइएको छ । स्वास्थ्य सेवाको पहुँच र गुणस्तर सुधार गर्दै सबै सहायता तथा सहुलियतहरू स्वास्थ्य बीमा प्रणालीमा एकीकृत गरिनेछ । कृषि क्षेत्रमा उत्पादन र रोजगार वृद्धिको लागि तीन तहका सरकारबीच सहकार्यमा व्यवसायीकरण र पूर्वाधार विकास गरिनेछ । अनावश्यक संरचनाहरू हटाई सार्वजनिक सेवा प्रभावकारी बनाइनेछ र डिजिटल सेवा विस्तार गरी नागरिक एपलाई प्रमुख उपकरण बनाइनेछ । विकास कार्यक्रमहरू दोहोरोपनविहीन समन्वयमा लागू गर्न एकीकृत परियोजना बैंक प्रणालीको प्रयोग गरिनेछ । साथै, नेपालले राष्ट्रिय स्वाधीनता, सार्वभौमसत्ता र जनहितलाई केन्द्रमा राख्दै सन्तुलित अन्तर्राष्ट्रिय सम्बन्ध विस्तार गर्ने नीति अवलम्बन गर्ने छ । दिगो, समावेशी र उद्यममुखी अर्थतन्त्रतर्फको संक्रमण सरकारले उच्चस्तरीय आर्थिक सुधारसुझाव आयोगको प्रतिवेदनलाई कार्यान्वयन गर्दै अर्थतन्त्रलाई सुदृढ, दिगो र समावेशी बनाउने नीति अघि सारेको छ । रोजगारी सिर्जना, गरिबी निवारण र समावेशी आर्थिक वृद्धिका लागि सार्वजनिक, निजी र सहकारी क्षेत्रबीच सहकार्य प्रबद्र्धन गरिनेछ । सार्वजनिकनिजी साझेदारीलाई प्रोत्साहन गर्दै नीतिगत सुधार, प्रक्रियागत सरलीकरण र वित्तीयमौद्रिक नीतिमा सामञ्जस्य कायम गरिने नीति लिइएको छ । सरकारी खर्चमा उच्च प्रतिफल दिने आयोजनामा प्राथमिकता दिइने र अनावश्यक संरचना खारेज वा पुनर्संरचना गरिनेछ । कर प्रणालीको संरचनात्मक सुधार, कर प्रशासनमा सूचना प्रविधिको प्रयोग र करदातामैत्री प्रणाली विकास गरी अर्थतन्त्रको प्रतिस्पर्धात्मक क्षमता अभिवृद्धि गरिनेछ। वैदेशिक सहायता र लगानीलाई राष्ट्रिय आवश्यकता र प्राथमिकताअनुसार औद्योगिक तथा पूर्वाधार आयोजनामा केन्द्रित गरिनेछ । दिगो विकास लक्ष्य हासिल गर्न सूचना प्रविधि, पर्यटन, कृषि, ऊर्जा र हरित औद्योगिकीकरणलाई रोजगारीमुखी संरचनात्मक रूपान्तरणका आधारको रूपमा कार्यान्वयन गरिनेछ । वैकल्पिक वित्त कोष स्थापना, वैकल्पिक विकास वित्त विधेयकको पारितीकरण र नवीन वित्तीय उपकरणमार्फत सार्वजनिक पूर्वाधारमा निजी पुँजी भिœयाइनेछ । पुँजी बजार सुधार, धितोपत्र बोर्ड सुदृढीकरण र स्टक एक्सचेन्ज पुनर्संरचना गरी पारदर्शिता र क्षमता बढाइनेछ। बैंक तथा वित्तीय क्षेत्रको सुदृढीकरण, डिजिटल अर्थतन्त्रको प्रवद्र्धन, डिजिटल बैंकको स्थापना र नगदरहित कारोबारलाई प्रबद्र्धन गरिनेछ । सार्वजनिक संस्थानहरूको पुनर्संरचना, निजीकरण तथा सम्पत्तिको उपयुक्त प्रयोगमार्फत मौद्रिकीकरण गरिनेछ । सामाजिक सुरक्षा कार्यक्रमहरू समन्वय गरी सुदृढ प्रणाली निर्माण गरिनेछ, बीमा सेवा सबैका लागि पहुँचयोग्य बनाइनेछ र ग्रामीण तथा निम्न आय वर्गलाई समेट्ने बीमा साक्षरता कार्यक्रम सञ्चालन गरिनेछ । आत्मनिर्भर अर्थतन्त्र र प्रतिस्पर्धी उद्योगका लागि व्यवसाय प्रबद्र्धन नीति नेपाल सरकारले आर्थिक समृद्धि, रोजगारी सृजना, आयात प्रतिस्थापन, निर्यात प्रबद्र्धन र उद्यमशीलताको माध्यमबाट देशलाई आत्मनिर्भर बनाउने उद्देश्यका साथ व्यावसायिक वातावरण सुधारको कार्यलाई प्राथमिकतामा राख्दै नीतिगत सुधारका कार्यक्रम अघि सारेको छ । सरकारले अध्यादेशमार्फत थालिएका सुधारहरूमार्फत निजी लगानीलाई आकर्षित गर्दै उद्यमशीलतालाई प्रोत्साहन गर्ने रणनीति अपनाएको छ । विशेषगरी स्थानीय कच्चा पदार्थ, सीप र साना तथा सामुदायिक स्तरका उद्यमहरूलाई उत्पादनमुखी बनाउँदै साना उद्योगहरूको विस्तारमार्फत आयात प्रतिस्थापन र निर्यात वृद्धि गरिने लक्ष्य लिइएको छ । सहकारी र सामुदायिक संस्थाहरूलाई औद्योगिक विकासमा सहभागी गराई समावेशी आर्थिक विकासको बाटो तय गरिनेछ । नवप्रवर्तनमा आधारित स्टार्टअप उद्यमीलाई प्रोत्साहन गर्न स्टार्टअप कर्जा कार्यक्रम लाई विस्तार गर्दै सबै प्रदेशमा व्यवसाय सञ्चालन केन्द्र स्थापना गरिनेछ जसले व्यवसाय सञ्चालन, सीप अभिवृद्धि, बजारीकरण तथा मूल्य शृंखला निर्माणमा सहयोग पुर्याउनेछ । ईकमर्स प्रणालीलाई प्रबद्र्धन गरी डिजिटल माध्यमबाट व्यापारलाई आधुनिक बनाइनेछ । बौद्धिक सम्पत्तिको संरक्षण र नवप्रवर्तनको प्रबद्र्धन गरी सिर्जनात्मक सोच र प्रविधिमा आधारित उद्यमलाई प्रोत्साहन गरिनेछ । साथै, पेट्रोलियम, फलाम, तामा, म्याग्नेसियमलगायतका खानी स्रोतहरूको अध्ययन, अनुसन्धान र उपयोग गरिनेछ भने व्यावसायिक सम्भावना भएका रुग्ण उद्योगहरूलाई पुनः सञ्चालन गरिनेछ । नौवादी फलाम कम्पनीजस्ता ठूला उद्योगहरू सार्वजनिकनिजी साझेदारी मोडेलमा सञ्चालन गरिनेछन् । आर्थिक वर्ष २०८२८३ को नीति तथा कार्यक्रमले राज्यका निर्देशक सिद्धान्त, नीति र दायित्वको प्रभावकारी कार्यान्वयनमार्फत समृद्ध नेपाल, सुखी नेपाली को सपना साकार पार्ने उद्देश्य राखेको छ। यस नीति र कार्यक्रममा सरकारले राष्ट्रिय सहमति, सहकार्य र सामूहिक प्रतिबद्धताको नीति अवलम्बन गर्ने छ, जसले देशको समग्र सामाजिक र आर्थिक विकासलाई गति दिने विश्वास गरिएको छ। औद्योगिक क्षेत्र, विशेष आर्थिक क्षेत्र र पूर्वाधार निर्माणमा प्राथमिकता दिइनेछ जसले उद्योग स्थापना तथा व्यापार विस्तारलाई सहज बनाउनेछ । नेपाल व्यापार एकीकृत रणनीति तथा व्यापार घाटा न्यूनीकरण कार्य योजना लागू गर्दै पहिचान गरिएका वस्तुहरूको निर्यात वृद्धि गर्न विशेष कार्यक्रम सञ्चालन गरिनेछ । आयात प्रतिस्थापन र निर्यात प्रबद्र्धनका लागि उत्पादन र व्यापार लागत घटाउने रणनीतिअन्तर्गत दिगो पूर्वाधार, आधुनिक प्रविधिको प्रयोग, लजिस्टिक गुरुयोजना निर्माण तथा रेल र जल यातायात पूर्वाधार विकासमा जोड दिइनेछ । यसले ढुवानी लागत घटाउन मद्दत पुर्याउनेछ। साथै, अत्यावश्यक वस्तुहरूको आपूर्ति सुनिश्चित गर्न भण्डारण क्षमता अभिवृद्धि, मूल्य अनुगमन र गुणस्तर नियन्त्रण प्रणाली सुदृढ गरिनेछ । राष्ट्रिय खाद्य सुरक्षालाई बलियो बनाउन खाद्य सुरक्षाका लागि आवश्यक परिमाणमा भण्डारण गरिनेछ र रैथाने बालीको उत्पादन र बजारीकरणमा स्थानीय तहसँग सहकार्य गरिनेछ । ऊर्जा सुरक्षाको दृष्टिले अन्तरदेशीय पेट्रोलियम पाइपलाइन विस्तार, भण्डारण क्षमता अभिवृद्धि र पेट्रोलमा बायोइथानोल मिसाउने नीति कार्यान्वयन गरिनेछ । ग्रीन हाइड्रोजनको व्यावसायिक उत्पादनको प्रारम्भिक तयारी सुरु गरिनेछ, जसले वातावरणमैत्री ऊर्जा स्रोतको विकासमा योगदान पुर्याउनेछ । उपभोक्ताको हित संरक्षण गर्न कालोबजारी, सिन्डिकेट र कार्टेलिङ नियन्त्रण गरिनेछ र स्वच्छ, प्रतिस्पर्धी तथा उपभोक्तामैत्री बजार प्रणाली विकास गरिनेछ । उपभोक्ता संरक्षणसँग सम्बन्धित संस्थागत संरचना विस्तार गरिनेछ ताकि बजार सञ्चालनमा पारदर्शिता र उत्तरदायित्व कायम रहोस् । यस विस्तृत रणनीतिले नेपालको आर्थिक विकासलाई आत्मनिर्भर, समावेशी र दिगो बनाउने दिशामा ठोस पाइला चाल्ने अपेक्षा गरिएको छ । भौतिक पूर्वाधार सुधार र दिगो आर्थिक वृद्धि योजना नेपाल सरकारले दिगो आर्थिक वृद्धिको मेरुदण्डका रूपमा भौतिक पूर्वाधार विकासलाई लिएको छ जसले समग्र राष्ट्रिय विकास, क्षेत्रीय सन्तुलन, रोजगारी सिर्जना तथा जीवनस्तर उकास्न योगदान पुर्याउनेछ । यसका लागि सार्वजनिक तथा निजी लगानीलाई प्रोत्साहन गर्दै सडक, रेल, जल यातायातजस्ता आधारभूत पूर्वाधारहरूको विकास र विस्तारमा विशेष जोड दिइएको छ । सडक यातायात आजको अवस्थामा सबैभन्दा सुलभ र व्यापक प्रयोगमा रहेको माध्यम भएकाले त्यसको स्तरोन्नति र विस्तार प्रमुख प्राथमिकतामा रहेको छ । मुख्य राजमार्गहरूलाई अन्तरदेशीय यातायात सञ्जालसँग जोड्ने गरी निर्माण, सुधार तथा स्तरोन्नतिको काम गरिनेछ जसबाट व्यापारिक तथा सामाजिक आवागमन सहज हुने अपेक्षा गरिएको छ । यसका साथै, रेल यातायातको विकासलाई निरन्तरता दिइनेछ जुन दीर्घकालीन दृष्टिकोणले सस्तो, सुरक्षित र वातावरणमैत्री यातायातको विकल्प हो । जल यातायात पनि आवश्यक अध्ययन र पूर्वाधारसहित प्रयोगमा ल्याइनेछ । आधुनिक र सुरक्षित यातायात प्रणाली विकास गर्न राष्ट्रिय यातायात नीति, सार्वजनिक सवारी तथा यातायात व्यवस्था ऐन, सार्वजनिक सडक ऐन र सडक सुरक्षा ऐन तर्जुमा गरिनेछ जसले कानुनी ढाँचाबाट पूर्वाधार विकास र सेवा व्यवस्थापनलाई सहज बनाउनेछ। सवारी दुर्घटनाको बढ्दो चिन्तालाई सम्बोधन गर्दै सडकको भौतिक अवस्था सुधार गर्ने, ड्राइभरहरूको क्षमता अभिवृद्धि गर्ने र यात्रु लक्षित सचेतनामूलक कार्यक्रम सञ्चालन गरिनेछ । जसले सडक सुरक्षामा गुणात्मक सुधार ल्याउनेछ । रणनीतिक, व्यापारिक र सीमावर्ती क्षेत्रका महत्तपूर्ण सडक खण्डहरूको क्रमशः निर्माण र स्तरोन्नति गरिनेछ । दीर्घ समयदेखि अपूरा रहेका वा जीर्ण अवस्थामा रहेका पुल तथा सडक परियोजनाहरूको मूल्यांकन गरिनेछ र आवश्यक परे ती परियोजनाहरूलाई परिमार्जन, पुनर्संरचना वा खारेज गरिनेछ । वैदेशिक सहायता प्राप्त परियोजनाहरूको कार्यान्वयनमा गति ल्याइनेछ । यस्ता परियोजनाहरूलाई पारदर्शी, समयमै र गुणस्तरीय रूपमा सम्पन्न गर्न विशेष संयन्त्र र अनुगमन प्रणाली विकसित गरिनेछ । राष्ट्रिय राजमार्गमा विशेष प्रकृतिका पुलहरू, झोलुंगे पुलहरू तथा भौगोलिक चुनौती भएका क्षेत्रमा सुरुङमार्ग, ओभरपास, रुटमार्ग जस्ता आधुनिक प्रविधि प्रयोग गरिने पूर्वाधार निर्माणमा जोड दिइनेछ । यी सबै पहलहरूले यातायात प्रणालीलाई सुरक्षित, दिगो, वातावरणमैत्री र समय सापेक्ष बनाउने मात्र होइन, भूअन्तरसम्बन्ध विस्तार, पर्यटन प्रबद्र्धन, कृषि तथा औद्योगिक उत्पादनको बजारीकरण र सेवा प्रवाहमा समेत ठोस योगदान दिनेछन् । भौतिक पूर्वाधारको सशक्त विकासले नेपाललाई दिगो आर्थिक वृद्धिको मार्गमा डोर्याउन महत्तपूर्ण भूमिका खेल्नेछ । अन्त्यमा, नेपाल सरकारको आर्थिक वर्ष २०८२८३ को प्रस्तुत नीति तथा कार्यक्रमले संविधानमा उल्लिखित राज्यका निर्देशक सिद्धान्त, नीति तथा दायित्वको प्रभावकारी कार्यान्वयनमार्फत समृद्ध नेपाल सुखी नेपाली को सपनालाई साकार पार्ने छ । यस नीति तथा कार्यक्रममा अन्तर्निहित उद्देश्य प्राप्त गर्न सरकारले राष्ट्रिय सहमति, सहकार्य र सामूहिक प्रतिबद्धताको नीति अवलम्बन गर्ने छ । सरकारको आर्थिक वर्ष २०८२८३ को नीति तथा कार्यक्रमले संविधानमा उल्लिखित राज्यका निर्देशक सिद्धान्त, नीति र दायित्वको प्रभावकारी कार्यान्वयनमार्फत समृद्ध नेपाल, सुखी नेपाली को सपना साकार पार्ने उद्देश्य राखेको छ । यस नीति र कार्यक्रममा सरकारले राष्ट्रिय सहमति, सहकार्य र सामूहिक प्रतिबद्धताको नीति अवलम्बन गर्ने छ, जसले देशको समग्र सामाजिक र आर्थिक विकासलाई गति दिने विश्वास गरिएको छ ।  यादव, आन्तरिक राजस्व विभाग लाजिम्पाटका शाखा अधिकृत हुन् ।"
जसपा नवलपरासीले विधान विपरीतका पदाधिकारी हटायो,"परासी : जनता समाजवादी पार्टी नेपाल नवलपरासीले विधानविपरीत राखेका पदाधिकारीलाई हटाएको छ । जिल्ला अधिवेशनबाट विधानविपरीत नयाँ पद सिर्जनासहित पदाधिकारी थपेर जिल्ला समिति चयन गरेको समाचार अन्नपूर्ण पोस्ट्मा प्रकाशित भएको थियो । समाचार प्रकाशित भएपछि आलोचना आउन थालेपछि थपिएका पदाधिकारी हटाएर आइतबार विधानअनुसारको समिति बनाइएको पार्टीले जनाएको छ । पार्टी अध्यक्ष उपेन्द्र यादवको आतिथ्यतामा सम्पन्न अधिवेशनले धरेन्द्र यादवको अध्यक्षतामा सर्वसम्मत नयाँ समिति गठन गरेको थियो । विधानमा पदाधिकारीको संख्या ७ जना रहने प्रावधान रहेपनि अधिवेशनले विधानले नै नचिनेको मुख्यसचिव र उपसचिव पद सिर्जना गरेर पदाधिकारीको संख्या १२ पुर्याएको थियो । २ जना उपाध्यक्षको ठाउँमा ५ जना, विधानमा हुँदै नभएको मुख्यसचिवमा १ जना उपसचिवमा २ जना राखिएको थियो । आलोचनापछि मुख्यसचिव र उपसचिवलाई हटाएर विधानअनुसार समिति गठन गरिएको पार्टीले जनाएको छ । विधानअनुसार अहिले अध्यक्ष १, उपाध्यक्ष २, सचिव १, सहसचिव २ र कोषाध्यक्ष १ कायम गरेर पदाधिकारी राखिएको नवनिर्वाचित सचिव मदन यादवले बताए । सचिव यादवलाई यसअघि मुख्यसचिवमा राखिएको थियो । धेरै ठाउँबाट आलोचना हुन थाल्यो, पार्टी नेतृत्वले पनि विधानसम्मत गर्नु भनेकाले निर्वाचन समितिबाट पुनः विधानअनुसार समिति गठन गरिएको हो । यसअघि पदाधिकारी रहेका साथीहरूलाई सदस्यमा राखिएको र उनीहरूलाई प्रदेश समितिमा सम्मानजनक पदमा राख्ने छौं, यादवले भने । ५७ सदस्यिय जिल्ला समिति गठन हुने विधानमा प्रावधान रहे पनि हाल ३३ सदस्यिय समिति गठन गरिएको र बाँकी छलफल गरेर पूर्णता दिइने पार्टीले जनाएको छ ।"
प्रदेश गौरवका आयोजनामा नै छैन बजेट,"बजेटको व्यवस्था गर्न जिम्मेवारहरूले जिम्मा नलिने, भएको बजेट र भएको कामका लागि भुक्तानी दिन ढिलासुस्ती गर्ने, बिल थन्कयाएर राख्ने सरकारी संयन्त्रलाई पनि आयोजनाहरू समयमा सक्न व्यक्तिगत रूपमा जिम्मेवार बनाउन आवश्यक देखिन्छ । बुटवल : राष्ट्रिय गौरवका आयोजनाहरू हुन् वा प्रदेश गौरवका आयोजना हुन्, स्रोत विनियोजनमा प्राथमिकता तथा सुनिश्चितता र कार्यान्वयनमा सघन अनुगमन गर्ने गरिन्छ । प्रदेश गौरवका आयोजना निर्धारणसम्वन्धी मापदण्ड, २०७६ (लुम्बिनी प्रदेश) को अनुसूची २ को दफा १ मा बजेट स्वीकृतिसम्बन्धी व्यवस्थामा प्रदेश गौरवको आयोजना स्वीकृत हुँदा निर्माण अवधी सुनिश्चित भई जम्मा बजेटको वार्षिक वितरणको खाका समावेश हुनु पर्ने छ । यसरी गौरवको आयोजना घोषणा हुने बेलामा नै बहुवर्षीय बजेटको स्वीकृति भएको मानिनेछ, भन्ने व्यवस्था राखिएबाट गौरवको आयोजना हुनु नै बजेटको सुनिश्चितता हुनु देखिन्छ । सन्दर्भ बुटवलमा धमाधम निर्माण हुँदै गरेको लुम्बिनी प्रादेशिक अस्पतालको भवन को हो । बुटवलमा निर्माण हुँदै गरेको यो लुम्बिनी प्रादेशिक अस्पताल प्रदेश पूर्वाधार विकास प्राधिकरणमार्फत ६ अर्ब १८ करोड ७५ लाख रुपैयाँको लागतमा सुरु गरिएको हो । प्रदेश गौरवको आयोजना रहेकाले र आयोजनाको सफलतामा बजेटको सुनिश्चितताको सबैभन्दा महत्वपूर्ण भूमिका रहने भएकाले पनि यसको शिलान्यास उपप्रधान तथा अर्थमन्त्री विष्णुप्रसाद पौडेलबाट गत भदौमा गरिएको थियो । शिलान्यासमा लुम्बिनी प्रदेशका मुख्यमन्त्री चेतनारायण आचार्यसमेत संलग्न रहेका थिए । उक्त कार्यक्रममा उपप्रधान तथा अर्थमन्त्रीले आयोजनामा बजेटको कुनै अभाव नहुने बताएका थिए । तर, यो आयोजनामा ठेकेदारलाई पहिलो मोबिलाइजेसन एड्भान्स् दिँदा देखि नै बजेट अभाव भयो र करिब ५ करोड रुपैयाँको मोबिलाइजेसन एड्भान्स बाँकी नै राखियो । चाख लाग्दो कुरा के छ भने दोस्रो मोबिलाइजेसन एड्भान्स् दिँदा केही बक्यौता रकम घटाइए पनि अझै २ करोड हाराहारीको मोबिलाइजेसन एड्भान्स भुक्तानी गर्न पूर्वाधार विकास प्राधिकरण लुम्बिनी प्रदेशले सकेको छैन । प्रदेश पूर्वाधार विकास प्राधिकरणले निर्माण कम्पनी क्यापासाइटआशिषरेलिगेर जोइन्ट भेन्चरसँग २०८० पुस २६ गते भवन निर्माणका लागि ठेक्का सम्झौता गरेको थियो । ठेक्का सम्झौता गरेको ८ महिनापछि मात्र भवन निर्माणको शिलान्यास गरिएको थियो । शिलान्यास गरिएको ७ महिना अवधिमा १७ प्रतिशत आर्थिक तथा २६ प्रतिशत भौतिक प्रगति भएको प्रदेश पूर्वाधार विकास प्राधिकरणले जनाएको छ । प्राधिकरणका साइट इन्चार्ज शंकर सुवेदीले पुरानो भवन भत्काएर स्थान सम्याउन नै ठेक्का सम्झौतापछिको ७८ महिना लागे पनि अहिले भवन निर्माणको काम तीव्र गतिमा अगाडि बढिरहेको बताए । पुरानो भवनमा अस्पताल सञ्चालन भइरहेकाले त्यहाँका बेड र उपकरणहरू अन्यत्र स्थानान्तरण गरेर भवन भत्काउन केही समय लाग्यो । साथै, अस्पतालमा रहेका रूखहरू काट्ने अनुमति पनि समयमा नै दिन सकिएन । तर, अहिले कामको प्रगति कार्यतालिका अनुसार नै भइरहेको छ, सुवेदीले भने । यस आधारबाट हेर्दा निर्माण कम्पनीलाई समयमा नै साइट हस्तान्तरण सरकारी पक्षबाटै हुन नसकेको, बजेटको समस्याले समयमा नै भुक्तानीहरू हुन नसकेको, मोबिलाइजेशन एड्भान्स अहिलेसम्म पनि पूरा भुक्तानी हुन नसकेको, सिमेन्ट, डन्डीको भाउ निरन्तर उकालो लागे पनि सरकारी प्राइस इन्डेक्स निरन्तर खस्किनुले निर्माण कम्पनीले पाउने भुक्तानीसमेत हरेक पटक घटेको जस्ता कुराहरूले कार्य सम्पादनमा निरन्तर नकारात्मक प्रभाव परिरहेको भए तापनि अहिले दैनिक २५० भन्दा बढी कामदार निर्माणस्थलमा खटिएका छन् । भुक्तानी ढिला दिएको कारण निर्माण व्यावसायीले ब्याज दाबी गरेमा समयमा भुक्तानी नदिएर ब्याज भुक्तानी गर्नुपर्ने अवस्थामा पुर्याउने सरकारी कर्मचारीलाई भ्रष्टाचार किन नलाग्ने ? निर्माणाधीन भवनको प्राविधिक जिम्मेवारी लिएको काठमाडौं युनिभर्सिटीअन्तर्गतको काठमाडौं युनी कन्सल्ट सेन्टरमार्फत २० जना प्राविधिकले कामको अनुगमन गरिरहेका छन् । निर्माण व्यावसायीतर्फका प्रोजेक्ट म्यानेजर सुधन राउतले निर्माणस्थलमा २ वटा टावर क्रेन, २ वटा ब्याचिंगप्लान्ट तथा विदेशबाट स्पेसल किसिमको स्काफोल्डिङ तथा प्रप्सहरू ल्याएर स्मार्ट किसिमले निर्माण कार्य गरिरहेको जानकारी दिए । बजेटको अभावले प्रोजेक्ट समस्यामा पर्ला कि भनेर चिन्ता छ अन्यथा हामी समयमा नै काम सक्न कटिबद्ध छौं,उनले भने । भवन निर्माणका लागि प्रदेश सरकारले चालु आर्थिक वर्षमा १ अर्ब ८० करोड रुपैयाँ बजेट विनियोजन गरेको थियो । यसमध्ये निर्माण कम्पनीलाई पेस्कीसहित डेढ अर्ब रुपैयाँ जति भुक्तानी भइसकेको छ । कन्सल्टेन्सी सेवा तथा कन्टिजेंसी सेवार्फ केही रकम भएता पनि निर्माणतर्र्फ भुक्तानी गर्ने पैसा अभाव भएको प्राधिकरणका प्रतिनिधिले जानकारी गराए । समयमा साइट नदिने, भुक्तानी नदिने, हुनुपर्ने भुक्तानी गर्न पनि अनावश्यक ढिला सुस्ती गर्ने अनि कामै गर्ने भनेर उत्साहित निर्माण व्यावसायीलाई सुरुदेखि नै हतोत्साहन गर्ने तर सरकारी पक्षको कारणले काममा ढिलासुस्ती भए पनि हतार हतार निर्माण व्यवसायीलाई सम्पूर्ण दोष बोकाउने प्रवृत्तिमा परिवर्तन नल्याउने हो भने विकास निर्माण कार्य कहिले पनि समयमा सकिँदैन । जसरी निर्माण व्यावसायीलाई जरिवाना लगाउने, भुक्तानी कट्टा गर्ने जस्ता कार्य गरिन्छ, त्यसैगरी सरकारी पक्षबाट भएको ढिलासुस्तीलाई पनि जिम्मेवार बनाउनु पर्छ । बजेटको व्यवस्था गर्न जिम्मेवारहरूले जिम्मा नलिने, भएको बजेट र भएको कामका लागि भुक्तानी दिन ढिलासुस्ती गर्ने, बिल थन्कयाएर राख्ने सरकारी संयन्त्रलाई पनि आयोजनाहरू समयमा सक्न व्यक्तिगत रूपमा जिम्मेवार बनाउन आवश्यक देखिन्छ । भुक्तानी ढिला दिएको कारण निर्माण व्यावसायीले ब्याज दाबी गरेमा समयमा भुक्तानी नदिएर ब्याज भुक्तानी गर्नुपर्ने अवस्थामा पुर्याउने सरकारी कर्मचारीलाई भ्रष्टाचार किन नलाग्ने ? साथै अख्तियार दुरूपयोग अनुसन्धान आयोग ऐन, २०४८ को दफा ३ मा आफ्नो पदको प्रकृतिअनुसार पालन गर्नुपर्ने कुनै पदीय कर्तव्य पालन नगरेमा अनुचित कार्य हुने भनी उल्लेख छ ।"
"ठूला आयोजना, बजेट कार्यान्वयन सुस्त","कर्णाली तुलनात्मक हिसाबमा कम समृद्ध प्रदेशमा पर्छ । समृद्धिका लागि आवश्यक हो, ठूलाठूला परियोजना अनि शिक्षा र स्वास्थ्यमा ठूलो लगानी । प्रदेश सरकार बनिसकेपछि यहाँको खास आवश्यकता पहिचान नगरेको पनि होइन । ठूला आयोजनाहरू पहिचान गरी बजेट पनि विनियोजनसमेत प्रदेशले गरेकै छ । तर त्यसअनुसारको प्रगति देखिन्न । त्यसको एउटै कारण हो : बजेट कार्यान्वयन सुस्त हुनु । यसै वर्षको बजेट हेर्ने हो भने पनि त्यो देखिन्छ । वर्ष २०८१८२ का लागि ३१ अर्ब ४१ करोड रुपैयाँको बजेट विनियोजन गरिएको थियो । तर, चैत मसान्तसम्म प्रदेशले जम्मा २७६६ प्रतिशतमात्र खर्च गर्न सकेको छ । भन्न त कर्णाली प्रदेशले चालु वर्षको नीति तथा कार्यक्रममा ७५ प्रतिशत बजेट कार्यान्वयन गर्ने भनेको थियो । तर, आखिर त्यसको निकै कम मात्रै खर्च हुने पक्कापक्की देखिएको छ । प्रदेशले ३५ वटा प्रमुख आयोजना पहिचान गरी प्राथमिकता दिएको थियो । तर, अधिकांश कागजमै सीमित छन् । कतिपय सुरु भएरै अलपत्र परेका छन् । यसमा कार्यान्वयन हुन सक्ने आयोजना हो होइन भनेर सुरुमै विचार नपुर्याइनु पनि प्रमुख कारण हो । र, अर्को अन्तर सरकारी निकाय समन्वय र कानुनी झन्झटहरू पनि आयोजना कार्यान्वयनमा बाधक हुने गरेका छन् । ती झन्झट अन्त्य गर्नुपर्ने कर्तव्य सरकारकै हो । सस्तो लोकप्रियताका लागि ठूला आयोजनाको हाउगुजी देखाइनु, तर बेलामा आयोजनाको विस्तृत प्रतिवेदन तयार नहुनु अनि बजेट निकासा पनि समयभन्दा ढिला हुनुलगायत कारण यस्ता विषम परिस्थिति देखा पर्छन् । यस्तो रोग संघीय सरकारअन्तर्गतका आयोजनामा दसकौंदेखि देखिने गरेकै हो । प्रदेशहरूमा पनि सरुवा रोगले गाँजेको छ । कर्णाली प्रदेशको पहिलो आवश्यकता सडक पूर्वाधार हो । डोल्पा लगायत जिल्लाका पालिकाहरूलाई अझै सडक सञ्जाल पुगेको छैन । त्यहाँसम्म सडक पुर्याउने योजनाहरू पनि सम्पन्न गर्न सरकार चुकिरहेको छ । प्राथमिकताका आयोजनाहरूमा प्राय बहुवर्षीय सडक आयोजना नै छन् । तर, ठेक्का लाग्ने र निर्माण कम्पनीले बेलामा काम नगर्ने अनि सरकारले कारबाही गर्न नसक्ने रोगको पुनरावृत्ति कर्णालीमा पनि छ । खासमा पुँजीगत खर्च नहुने र ठूला आयोजनाहरूको कार्यान्वयन नहुने रोगको पहिचान नगरी बजेट कार्यान्वयनको आशा गर्न सकिन्न । कतिपय आयोजना राजनीतिक करामत देखाउने नाममा राखेर बजेट विनियोजन गर्दा पनि कार्यान्वयनमा समस्या आएको मनन गरी योजना छनोटदेखि नै पुनर्विचार गर्नुपर्ने देखिन्छ ।"
"वैदेशिक सहायता, उत्पादन र उत्पादकत्व बढाउने नीति","काठमाडौं : आर्थिक वर्ष २०८१८२ को फागुनसम्म सरकारको तिर्न बाँकी सार्वजनिक ऋण छ २६ खर्ब ७६ अर्ब ४ करोड रुपैयाँ । जसमा वैदेशिक (बाह्य) ऋण १३ खर्ब ६५ अर्ब ३२ करोड ३४ लाख पुगेको छ । आन्तरिक स्रोतबाट मात्रै नपुग्ने भएपछि सरकारले बर्सेनि बाह्य ऋण र सहायता लिने गरेको छ । त्यही बाह्य ऋण तथा सहायता पनि सही रूपमा परिचालन हुन नसकेको विज्ञहरूको गुनासो छ । त्यसैकारण अर्थ मन्त्रालयले वैदेशिक सहायता परिचालन नीति जारी गरेको छ । जसले मुलुकको उत्पादन र उत्पाकत्व बढाउने लक्ष्य लिएको छ । विकास कार्यमा निजी क्षेत्रलाई प्रोत्साहन गरिने नीतिमा उल्लेख छ । मुलुकको आवश्यकता र प्राथमिकताअनुरूप उत्पादनशील र उच्च प्रतिफल प्राप्त हुने क्षेत्रमा वैदेशिक सहायताको परिचालन गर्न उद्देश्यका साथ नयाँ नीति ल्याइएको मन्त्रालयले जनाएको छ । अर्थ मन्त्रालयका प्रवक्ता श्यामप्रसाद भण्डारीले वैदेशिक परिचालन प्रवाककारितामा वृद्धि हुने विश्वासका साथ नयाँ नीति ल्याइएको बताए । उनकाअनुसार वार्षिक बजेटमा द्विपक्षीय र बहुपक्षीय दातृ निकायहरूबाट सम्झौता भएर प्राप्त हुने वैदेशिक सहायता (ऋण र अनुदान) बारे यो नीतिले थप व्यवस्थित गर्नेछ । राष्ट्रिय प्राथमिकता प्राप्त आयोजनाहरूमा वैदेशिक सहायता परिचालन गर्ने भनेका छौं, यो नीतिले यसलाई सुदृढ गर्छ । ऋणलाई उत्पादनमुलक क्षेत्रमा अर्थात् तिर्नसक्ने गरी व्यवस्थित गर्छ, प्रवक्ता भण्डारीले अन्नपूर्णसँग भने । उक्त नीति कार्यान्वयनका लागि अर्थमन्त्री विष्णुप्रसाद पौडेल, राष्ट्रिय योजना आयोगका उपाध्यक्ष र अन्य मन्त्रालयका ८ जना सचिव तथा सहसचिव सहितको १० जनाको निर्देशक समिति गठन गरिएको छ । राष्ट्रिय योजना आयोगका उपाध्यक्ष प्राडाशिवराज अधिकारी नयाँ नीतिले निजी क्षेत्रलाई प्रोत्साहन गर्ने बताउँछन् । अब निजी क्षेत्रलाई प्रोत्साहन गरिन्छ । सुरुमा मूल्यांकन हुन्छ र सोही आधारमा कसरी, कुन मोडालिटिमा निजी क्षेत्रलाई सहभागिता गराउने हो भन्ने हुन्छ, अधिकारी भन्छन्, सार्वजनिकनिजी हुन्छ कि निजी मात्रै वा निजीनिजी मर्ज गरेर काम गर्ने हो भन्ने विभिन्न प्रोभिजनहरू आउँछन । त्यसपछि वैदेशिक सहायता परिचालन अर्थात लगानी कसरी हुने भन्नेबारे हामीले निर्णय गर्छौं । अहिले हामीले विस्तृतमा अध्ययनका लागि तयारी गरेको हो । प्रतिबद्धता र उपयोगबीच अन्तर यसअघि अर्थविद् डा डिल्ली राज खनालले गरेको वैदेशिक सहायताको प्रभावकारिताको एक मूल्याङ्कनः स्रोत, उपयोग र विकास अध्ययनले प्रतिबद्धता र भुक्तानी दुवैमा उच्च उतारचढाव बीच एकाध वर्षको अपवादबाहेक सहायताको प्रतिबद्धता र उपयोगबीच अन्तर कम गर्नेतर्फ देखिने खालको सुधार नभएको निष्कर्ष निकालेको थियो । प्रतिबद्धता र उपयोगमा भएको ठूलो अन्तरले क्षेत्रगत बिन्यासमा समेत ठूलो प्रभाव पारेको छ । त्यस्तै क्षेत्रगत बिन्यास न त विकास सहयोग नीतिले तोकेको प्राथमिकतासँग मेल खाएको देखिन्छ न दिगो विकास लक्ष्यसँग, अध्ययनले भनेको थियोपछिल्ला वर्षहरूमा सबैभन्दा बढी सहायता प्रवाह ऊर्जा क्षेत्रमा र त्यसपछि यातायातमा भएको छ । सन् २०१०११ मा २५ प्रतिशतभन्दा बढीको सहायतासहित उच्च प्राथमिकता प्राप्त गरेको शिक्षा क्षेत्रले यसपछि सन् २०२०२१ मा बाहेक न्यून प्राथमिकता पाएको छ । यस्तै कृषि क्षेत्रलाई पनि कम प्राथमिकता दिइएको छ अध्ययनले देखाएको थियो । उत्पादन, पूर्वाधार र सेवा क्षेत्रको विकासमा सन्तुलन कायम हुन नसकेको र दिगो विकासतर्फ पनि उचित ध्यान नदिइएको तथ्य सहायता भुक्तानीले देखाएको छ । यसका साथै निजी क्षेत्रको क्षमता भएका र निजी क्षेत्रले लगानी गर्न सक्ने क्षेत्रहरूलाई आधार बनाएर सहायता प्राथमिकता तोक्ने कुरालाई समेत ध्यान दिएको नदेखिएको डा खनालको अध्ययनले देखाएको थियो । डा खनालकाअनुसार सहायताको ठूलो भाग अझै पनि देशको बजेट प्रणालीमा नआई सिधै दाताबाट खर्च गर्ने परिपाटी छ । सहायतालाई बजेटरी परिपाटीमा ल्याउने सम्बन्धमा केही सुधार भए पनि विकास साझेदारले ठूलो रकम सिधै खर्च गर्ने गरेका छन् । यसले राष्ट्रिय स्वामित्व, आन्तरिक खरिद, भुक्तानी र लेखा परीक्षण प्रणालीलाई कमजोर पार्नुका साथै सहयोगको प्रभावकारिताको पारस्परिक जवाफदेहिता सिद्धान्तलाई धेरै हदसम्म बेवास्ता गर्छ । यसले विभिन्न माध्यमबाट सहायताको ठूलो हिस्सा सहायता दिने तिर नै फर्किने कुराको पुनर्पुष्टि गर्छ, उनको अध्ययनको निष्कर्षमा भनिएको छ, यसको अर्थ के हो भने नियमित संयुक्त पोर्टफोलियो कार्यसम्पादन समीक्षा बैठकहरू गर्ने प्रणालीको विकास सकारात्मक भए तापनि सहायताको प्रभावकारिताका प्रमुख सवालहरू भने अझै ओझेलमा परिरहेको वा उपेक्षा गरिएको तथ्य उजागर गर्छ । क्षतिपूर्ति दिने सम्बन्धमा देखिएको ठूलो समस्या यसका राम्रा उदाहरणहरूमध्ये एक हो । यसकारण यस्ताखाले व्यतिथिलाई अन्त्य गर्न समय सापेक्ष रुपमा वैदेशकि सहायता परिचालन नीतिमार्फत सरकारले जोड दिएको हो । वैदेशिक सहायता प्रतिबद्धता २ खर्ब बढी, क्षेत्रगत रूपमा ऊर्जामा बढी इच्छुक सार्वजनिक ऋण व्यवस्थापन कार्यालयको चैत मसान्तसम्मको तथ्यांकअनुसार कुल तिर्न बाँकी सार्वजनिक ऋणमध्ये वैदेशिक (बाह्य) ऋण १३ खर्ब ६५ अर्ब ३२ करोड ३४ लाख रुपैयाँ रहेको छ । फागुनसम्म १३ खर्ब ६० अर्ब ४६ करोड रुपैयाँ हाराहारी थियो । मुलुक सञ्चालनका लागि चालु खर्च र पुँजीगत खर्च गर्न स्वदेशको राजस्वले मात्रै नधान्ने भएकाले आन्तरीक र वाह्य ऋण लिनुपर्ने हुन्छ । वास्तवमा उच्च तथा दिगो आर्थिक वृद्धि हासिल गर्दै समृद्ध नेपाल सुखी नेपालीको लक्ष्य प्राप्त गर्न र विकाससम्बन्धी राष्ट्रिय तथा अन्तर्राष्ट्रिय प्रतिबद्धता पूरा गर्नका लागि आवश्यक स्रोत व्यवस्थापन गर्न राष्ट्रको आन्तरिक स्रोत मात्र पर्याप्त नहुने भएकाले नेपालले वैदेशिक सहायताको उपयोग गर्दै आएको छ । संविधानअनुसार वैदेशिक सहायता प्राप्त गर्दा राष्ट्रिय हित र प्राथमिकतालाई आधार बनाउँदै पारदर्शी रूपमा राष्ट्रिय बजेट प्रणालीमार्फत परिचालन गर्नु आवश्यक छ । वैदेशिक सहायताबाट उच्चतम लाभ प्राप्त गर्ने गरी यसको प्रभावकारिता वृद्धि गरी राष्ट्रिय पुँजी निर्माणमा टेवा पुर्याउन र सोमार्फत राष्ट्रिय, अर्थतन्त्रको थप सुदृढीकरण गर्न आवश्यक रहेकाले नीति पारीत गरेको अर्थ मन्त्रालयको भनाइ छ । बाह्य ऋण बढी मन्त्रालयको तथ्यांकअनुसार आर्थिक वर्ष २०८१८२ को फागुनसम्म संघीय सरकारको तीर्न बाँकी सार्वजनिक ऋण २६ खर्ब ७६ अर्ब ४ करोड रुपैयाँ पुगेको छ । कुल सार्वजनिक ऋणमध्ये (विनिमय दर नोक्सानबाट सिर्जितसहित) आन्तरिक ऋण र बाह्य ऋणको हिस्सा क्रमशः ४९२ प्रतिशत र ५०८ प्रतिशत रहेको छ । यस अवधिमा विनिमय दर नोक्सानबाट सिर्जित (थप भएको) वैदेशिक ऋण दायित्व ६६ अर्ब २९ करोड ४३ लाख रुपैयाँ पुगेको छ । नेपालले बर्सेनि अर्बौको बाहय ऋण लिँदै आएको छ । विशेष गरेर विकास खर्चका लागि वैदेशिक सहायताका लागि ऋण, अनुदान र प्राविधिक सहयोगमै निर्भर हुने हो । विकसित देश र एजेन्सीले विकासोन्मुख देश र एजेन्सीलाई उपलब्ध गराउने सहयोग नै वैदेशिक सहायता हो । यस्तै सरकारले वैदेशिक सहायता लिने मात्रै होइन विगतको तिर्नुपर्ने दायित्वलाई क्रमशः भुक्तानी पनि गर्नुपर्ने हुन्छ । त्यति मात्र नभई सरकारले ऋण तिर्न पनि ऋण लिनुपरेको अवस्था छ । सार्वजनिक ऋण चालु आर्थिक वर्षको प्रथम ८ महिनामा संघीय सरकारले आन्तरिक ऋणतर्फ १ खर्ब ३४ अर्व ४८ करोड रुपैयाँ र बाह्य ऋणतर्फ २४ अर्ब ५० करोड रुपैयाँ गरी कुल १ खर्ब ५८ अर्ब ९८ करोड रुपैयाँ साँवा भुक्तानी गरेको छ । यस अवधिमा आन्तरिक ऋणतर्फ ३६ अर्ब ९८ करोड र बाह्य ऋणतर्फ ५ अर्ब ७७ करोड रुपैयाँ गरी कुल ४२ अर्ब ७५ करोड रुपैयाँ ब्याज भुक्तानी गरेको छ । आर्थिक वर्ष २०८१८२ को फागुनसम्म संघीय सरकारले आन्तरिक ऋण २ खर्ब ६९ अर्ब १५ करोड रुपैयाँ र बाह्य ऋण ६५ अर्व ४७ करोड रुपैयाँ गरी कुल ३ खर्ब ३४ अर्ब ६२ करोड रुपैयाँ ऋण प्राप्त गरेको अर्थ मनत्रालयले जनाएको छ । विभिन्न मुलुकले खर्बौंको वैदेशीक सहायता गर्न प्रतिवद्धता त गर्छन् । तर, प्रतिबद्धताको करीब ५०६० प्रतिशत मात्रै सरकारले वैदेशिक सहायता पाएको अर्थ मन्त्रालयको भनाइ छ । यद्यपि मनत्रालयकै तथ्यांकअनुसार गत फागुनसम्ममा वैदेशीक सहायताको प्रतिबद्धता भने गत आर्थिक वर्षको सोही अवधिको तुलनामा उल्लेख्य वृद्धि भई २ खर्ब २१ अर्ब ९९ करोड ८७ लाख रुपैयाँ पुगेको छ । अर्थ मन्त्रालयका अनुसार कुल सहायता प्रतिबद्धतामध्ये अनुदानको अंश २५७ प्रतिशत रहेको छ भने ऋणको अंश ७४३ प्रतिशत रहेको छ । गत आर्थिक वर्षको सोही अवधिमा कुल वैदेशिक सहायता प्रतिबद्धता १ खर्ब १ अर्ब १९ करोड ६१ लाख थियो । सहायतामा बढी ऊर्जा क्षेत्र, कम सुशासनमा वैदेशिक सहायता अन्र्तगत सबैभन्दा बढी ऊर्जा क्षेत्रमा २५४ प्रतिशत रकमको प्रतिबद्धता व्यक्त गरिएको छ । सबैभन्दा कम रकम सुशासन क्षेत्रमा ०२ प्रतिशतको प्रतिबद्धता छ । यसैगरी वातावरण तथा जलवायुमा २१७ प्रतिशत, सिँचाइमा १२८ प्रतिशत, पानीमा ११५ प्रतिशत, विपद व्यवस्थापनमा ९१ प्रतिशत, यातायातमा ६ प्रतिशत, सामाजिकमा ४३ प्रतिशत, कृषिमा ४३ प्रतिशत र अन्यमा ४९ प्रतिशत वैदेशिक सहायता प्रतिबद्धता भित्रिएको मन्त्रालयको तथ्यांकमा उल्लेख छ । यस्तै सबैभन्दा कम भने सुशासनसँगै पोषणमा १५ प्रतिशत र पूर्वाधारमा ०६ प्रतिशत वैदेशिक सहायता प्रतिबद्धता भएको छ । पूर्वतयारीबिनै सम्झौता आयोजनाको पूर्वतयारी नै नगरी वैदेशिक सहायतासम्बन्धी सम्झौता हुने र त्यसैकारण तोकिएको समय र लागतमा आयोजना पूरा नहुने परम्परागत समस्या छन । अर्कोतिर, वैदेशिक सहायतामा सञ्चालित अधिकांश आयोजनाहरू शोधभर्नामा आधारित भएकाले आयोजनामा भएको कार्यप्रगति र सोका आधारमा भएको खर्च समयमा शोधभर्ना माग नहुने, माग भएको शोधभर्नाको रकम प्राप्त भएनभएको सम्बन्धमा प्रभावकारी अनुगमन र नियमन नहुने कारण सरकारको नगद प्रवाहमा निरन्तर चाप पर्न जान्छ । सहायता परिचालनमा हुने खण्डीकरणलाई अझै देखिने गरी सुधार गर्न सकिएको छैन । वैदेशिक सहायताको अधिकांश हिस्सा कार्यसम्पादनमा आधारित हुने भएकाले आयोजनाकार्यक्रम समयमा सम्पन्न नहुँदा वैदेशिक सहायता प्रतिबद्धताको तुलनामा न्यून हिस्सा मात्र परिचालन हुने गरेको छ । यसबाट थप वैदेशिक सहायता परिचालन हुनसक्ने सम्भावनालाई घटाउने जोखिम रहन्छ । राष्ट्रिय प्राथमिकता प्राप्त आयोजनाहरूमा वैदेशिक सहायता परिचालन गर्ने भनेका छौं, यो नीतिले यसलाई सुदृढ गर्छ । ऋणलाई उत्पादनमूलक क्षेत्रमा अर्थात् तिर्नसक्ने गरी व्यवस्थित गर्छ । श्यामप्रसाद भण्डारी, प्रवक्ता, अर्थ मन्त्रालय अब निजी क्षेत्रलाई प्रोत्साहन गरिन्छ । सुरुमा मूल्यांकन हुन्छ र सोही आधारमा कसरी, कुन मोडालिटीमा निजी क्षेत्रलाई सहभागिता गराउने हो भन्ने हुन्छ । प्राडाशिवराज अधिकारी  उपाध्यक्ष, राष्ट्रिय योजना आयोग वातावरण विनाश तथा जलवायु परिवर्तनका कारण सिर्जित प्राकृतिक प्रकोप तथा स्वास्थ्यसम्बन्धी महामारीले वैदेशिक सहायताको उल्लेख्य हिस्सा जलवायु परिवर्तनसम्बन्धी जोखिम न्यूनीकरण र अनुकूलनमा प्रवाह हुन गएको छ । नीतिगत सुधारमा आधारित बजेट प्रणालीमा प्राप्त हुने वैदेशिक सहायता परिचालनमा अन्तरनिकाय अपनत्व र समन्वय नहुँदा सुधारका एजेन्डाको प्रभावकारिता अभिवृद्धि र दिगोपना कायम गर्न सकिएको छैन । वैदेशिक सहायता परिचालनमा अपेक्षित रूपमा संस्थागत तथा प्राविधिक क्षमता सुधार गर्न सकिएको छैन । द्विपक्षीय सहायता परिचालनमा विकास साझेदारका प्राथमिकता र राष्ट्रिय प्राथमिकताबिच तादात्म्य कायम गर्न सकिएको छैन । यसकारण नयाँ नीति बदलिँदो राष्ट्रिय र अन्तर्राष्ट्रिय परिप्रेक्ष्यअनुरूप वैदेशिक सहायतामा नयाँनयाँ प्रवृत्ति र अभ्यास स्थापित भएकाले नयाँ नीति ल्याउनु परेको सरकारले जनाएको छ । विकास साझेदारको आआफ्नै वित्त चुनौतीका कारण वैदेशिक सहायताको संरचनामा समेत परिवर्तन हुँदै गएको छ । प्रदेश तथा स्थानीय तहमा वैदेशिक सहायता परिचालनको आकार बढ्दै गएको कारण वैदेशिक सहायता परिचालनमा अन्तरनिकाय र अन्तरतह समन्वय एवं सहकार्यको थप स्पष्टता आवश्यक देखिएको छ, उक्त नीतिमा उल्लेख छ, विकास कार्यमा निजी क्षेत्रको भूमिकालाई अभिवृद्धि गर्न वैदेशिक सहायता परिचालनमा नीतिगत रूपमा अप स्पष्टता आवश्यक देखिएको छ । सरकारको एकल प्रयास र सीमित साधन स्रोतले मात्र विकास सम्भव नहुने भएकाले निजी क्षेत्र लगायत अन्य विकास साझेदारहरूसँग भएको साधन, ज्ञान, सीप र अनुभवलाई उपयोग गर्दै जानुपर्ने टड्कारो आवश्यकता छ । समयको प्रवाह सगै विकास भएका वैदेशिक सहायताका नयाँनयाँ अवधारणा, वित्तीय उपकरण र शैली आत्मसात् गर्दै वैदेशिक सहायतामा नवीनतम वित्तीय उपकरणहरू परिचालन र उपयोग गर्न नयाँ नीतिको आवश्यकता देखिएको नीतिमा उल्लेख छ । सम्भाव्यताका आधारमा सार्वजनिक, निजी, वैदेशिक सहायता सम्मिश्रित संयुक्त एवं नवीन स्रोत परिचालनबाट समेत विकासका लागि आवश्यक साधन जुटाउने गरी नीतिगत प्रबन्ध गर्नु आवश्यक छ । वैदेशिक सहायता परिचालनको नेतृत्व र स्वामित्व प्रापक राष्ट्रले लिँदा त्यसको प्रभावकारिता बढ्ने मान्यता र सहायता परिचालनका सफलता वा असफलताका लागि सरकार एवं विकास साझेदार एक अर्काप्रति र आआफ्ना करदाताप्रति जवाफदेही हुनुपर्ने पारस्परिक जवाफदेहिताको सिद्धान्तलाई व्यवहारमा रूपान्तरण गरी वैदेशिक सहायता परिचालनमा दक्षता र प्रभावकारिता हासिल गर्नु आवश्यक रहेको नीतिमा उल्लेख छ । यस्तै, सन् २०२६ मा नेपाल विकासशील राष्ट्रको रूपमा स्तरोन्नति भएपश्चात् नेपालले प्राप्त गर्दै आएको सहुलियत तथा सुविधामा केही असर पर्न सक्ने र प्रतिव्यक्ति राष्ट्रिय आयमा हुने वृद्धिसँगै द्विपक्षीय एवं बहुपक्षीय विकास साझेदारका सहुलियतपूर्ण वैदेशिक सहायताका लागि निर्धारित मापदण्डका कारण नेपालले प्राप्त गर्ने सहायताको लागत क्रमशः बढ्ने, अनुदान सहायता घट्दै जाने र सहुलियतपूर्ण ऋण भुक्तानी अवधि कम हुने भएकाले सोही अनुरूप वैदेशिक सहायता परिचालनमा छनौटपूर्ण हुनुपर्ने अवस्था रहेको मन्त्रालयले जनाएको छ । नीतिले निजी क्षेत्रलाई प्रोत्साहन उक्त नीतिले निजी क्षेत्रको भूमिका अभिवृद्धि गर्न नवीनतम वित्तीय उपकरण प्रयोगमा वैदेशिक सहायतालाई समावेश गर्न सघ, प्रदेश र स्थानीय तहमा वैदेशिक सहायता परिचालनलाई प्रभावकारी बनाउन खोेजिएको छ । नेपाल विकासशील मुलुकमा स्तरोन्नति भएपछि हुनसक्ने वित्तीय चुनौती सम्बोधन गर्न जलवायु कोषलगायत जलवायु वित्तका अन्य स्रोत परिचालन गर्न एवं वैदेशिक सहायतासम्बन्धी विषयअनुरूप आर्थिक कार्यविधि तथा उत्तरदायित्व ऐन, २०७६ र आर्थिक कार्यविधि तथा वित्तीय उत्तरदायित्व नियमावली २०७७ मा भएका प्रावधानलाई समायोजन र थप स्पष्ट गर्न यो नीति आवश्यक देखिएको औंल्याइएको छ । यस्ता छन् रणनीति विकासको दीर्घकालीन लक्ष्य हासिल गर्न आवश्यक पर्ने स्रोत र साधनको न्यूनता परिपूर्ति गर्ने । वैदेशिक सहयोगको परिचालन आर्थिक विस्तारमा योगदान पुर्याउने । वैदेशिक सहायता परिचालनमा राष्ट्रको नेतृत्वदायी भूमिका स्थापित गरी उपयोग क्षमतामा गुणात्मक वृद्धि गर्ने । वैदेशिक सहायता परिचालनबाट उत्पादन र उत्पादकत्व वृद्धि गर्नु । आयोजना तथा कार्यक्रम कार्यान्वयनमा तीव्रता दिइ वैदेशिक सहायताको उपयोग क्षमता वृद्धि गर्नु । विकास सहायता परिचालन गरी स्वदेशी तथा विदेशी पुँजी र प्रविधि परिचालन हुने उपयुक्त वातावरण सिर्जना गर्नु । राष्ट्रिय आवश्यकता र प्राथमिकताप्राप्त क्षेत्रमा वैदेशिक सहायता परिचालन गर्ने । वैदेशिक सहायता परिचालनमा विकास साझेदारको संयुक्त जवाफदेहिता र उत्तरदायित्व स्थापित गर्ने । वैदेशिक सहायता परिचालनको राष्ट्रिय उपयोग क्षमता बढाउने । निजी क्षेत्रको विकास र निजी पुँजी आकर्षित हुने गरी वैदेशिक सहायता परिचालन गर्ने । राष्ट्रिय प्रणालीसँग तादात्म्यता कायम गरी वैदेशिक सहायता परिचालन गर्ने । राष्ट्रिय क्षमता तथा विशेषज्ञताको कमी पूरा गर्न छनौटपूर्ण प्राविधिक सहायता उपयोग गर्ने । राष्ट्रिय आवश्यकता र प्राथमिकताका आधारमा वस्तुगत सहायता उपयोग गर्ने जलवायु न्यायको मान्यताका आधारमा नेपाललाई लाभ हुने गरी उपलब्ध जलवायु वित्तको अधिकतम परिचालन गर्ने । विपद् जोखिम न्यूनीकरण तथा व्यवस्थापनमा वैदेशिक सहायता परिचालन गर्ने अन्तर्राष्ट्रियस्तरमा स्थापित कोपको पहुँचमा वृद्धि गरी वैदेशिक सहायता परिचालन गर्ने । गैरसरकारी संस्थामार्फत परिचालन हुने सहायतालाई जवाफदेहीपूर्ण तथा पारदर्शी रूपमा उपयोग गर्ने । वैदेशिक सहायताको नतिजाप्रति सहायता प्राप्त गर्ने पक्ष र विकास साझेदारको संयुक्त जवाफदेहिता र उत्तरदायित्व अभिवृद्धि गर्ने । वैदेशिक सहायता परिचालनमा अन्तरता र अन्तरनिकायको स्वामित्व र समन्वय सुदृद्द गर्दै वैदेशिक सहायताको उपयोग गर्ने । वैदेशिक सहायता परिचालनका लागि अन्तर्राष्ट्रिय साझेदारी गर्ने । आयोजना र कार्यक्रममा आधारित वैदेशिक सहायतामा जोड दिँदै राष्ट्रिय उपयोग क्षमता बढाउने तथा क्षेत्रगत सहायता र नीतिगत सुधारमा आधारित बजेट सहायतासमेत आवश्यकताअनुसार परिचालन गर्ने । वैदेशिक सहायता परिचालनका नवीन उपकरणहरूको उपयोग गरी निजी क्षेत्रको विकासमा सघाउ पुर्याउने तथा निजी पुँजी आकर्षित गर्ने । वैदेशिक सहायता परिचालन गर्ने । वैदेशिक सहायता परिचालन गर्ने तत्कालीन कार्यनीति । आवधिक विकास योजनाले पहिचान गरेका विषय क्षेत्रगत नीति तथा प्राथमिकताअनुरूप कार्यक्रम कार्यान्वयन गर्ने । प्रदेश तथा स्थानीय तहका विनितार्षिक नीति तथा कार्यक्रम र बजेटमार्फत घोषणा भएका कार्यक्रम तथा आयोजना कार्यान्वयन गर्ने । सरकारले अन्तर्राष्ट्रिय तहमा व्यक्त गरेका प्रतिबद्धता पूरा गर्न तय गरिएका कार्यक्रम कार्यान्वयन गर्ने । विकास साझेदारका साझेदारी खाकारणनीति एवं राष्ट्रिय आवश्यकच तादात्म्य हुने गरी वैदेशिक सहायता परिचालन गर्न प्राथमिकता दिन े। सार्वजनिक खरिद, लेखाइन, प्रतिवेदन, लेखापरीक्षण, सामाजिक तथा सैहिक मुद्दा एवं वातावरणीय प्रभावसम्बन्धी विषयहरू सम्बोधनको क्रममा राष्ट्रिय कानुन र प्रणालीसँग सामजस्य हुने गरी सहायता परिचालन गर्ने । सहायतालाई संघ, प्रदेश र स्थानीय तहको वार्षिक बजेट तथा कार्यक्रममा समावेश गरी सरकारी कोपमार्फत परिचालन गर्ने । छ वैदेशिक सहायतामा जनशक्ति कार्यान्वयन गर्ने । योजना तथा कार्यक्रम सम्भव भएसम्म सरकारको विद्यमान संरचना विपद् व्यवस्थापन, वातावरण संरक्षण र जलवायु परिवर्तनका असरलाई अनुकूलन र न्यूनीकरण गर्न बनाइएका योजना तथा खाका कार्यान्वयन गर्न सहायता प्राप्त गर्ने । वैदेशिक सहायतामार्फत आन्तरिक स्रोत परिचालन क्षमता अभिवृद्धि गर्न उपयुक्त देखिएको क्षेत्र तथा कार्यक्रममा सहायता परिचालन गर्ने । व्यापारसम्बन्धी पूर्वाधार विकास, व्यापार सहजीकरण, व्यापार क्षमतामा अभिवृद्धि र निकासीसम्बन्धी उद्योगको विकास गर्न व्यापारका लागि प्राप्त हुने वैदेशिक सहायता परिचालन गर्ने ।"
सेक्युरिटी प्रिन्टिङ मेसिन खरिद प्रकरण : विकल पौडेललाई २ वर्ष कैद र करिब १४ करोड जरिवाना,"काठमाडौं : सेक्युरिटी प्रिन्टिङ मेसिन खरिदमा भएको भ्रष्टाचारमा विशेष अदालतले सुरक्षण मुद्रण केन्द्रका तत्कालीन कार्यकारी निर्देशक विकल पौडेललाई दोषी ठहर गरेको छ । विशेषले सेक्युरिटी प्रिन्टिङ मेसिन खरिदमा ४० करोड ७५ लाख ५७ हजार ७४० रुपैयाँ भ्रष्टाचार भएको ठहर गरेको छ । विशेषले पौडेललाई २ वर्ष कैद र १३ करोड ५८ लाख ५२ हजार ५८० रुपैयाँ जरिवानाको सजाय सुनाएको छ । उनीविरुद्ध भ्रष्टाचार निवारण ऐनबमोजिम १ वर्ष ६ महिना कैद र कार्यकारी निर्देशकको भूमिकामा रहेकाले थप ६ महिना कैद सजाय हुने ठहर गरिएको हो । अख्तियारले पौडेलसहित तीनलाई दोषी करार गरेको हो । म्याक्स इन्टरनेसनल प्रालि र म्याक्सका सीईओ अकबर हुसेनलाई पनि दोषी ठहर गरिएको छ । उनीहरूविरुद्ध दामासाहीले जरिवाना तोकिएको छ । विशेषका अध्यक्ष एवं टेकनारायण कुँवर, न्यायाधीशद्वय तेजनारायण सिंह राई र रामबहादुर थापाको संयुक्त इजलासले प्रिन्टिङ मेसिन खरिदमा भ्रष्टाचार भएको भन्दै यो फैसला सुनाएको हो । पौडेलले खरिद प्रक्रियाका प्रायः सबै चरणमा आफैं सक्रियता लिई दुई छुट्टाछुट्टै शीर्षकअन्तर्गतको बजेलाई एउटै प्याकेज बनाइ खरिद गुरुयोजना र कार्यान्वयन योजना एवं स्वीकृत कार्यभन्दा बाहिर पेपर बेस्ड र कार्ड बेस्ड मेसिन खरिदिका लागि बजेट एकै शीर्षभित्र पारी दुईवटा पेपर बेस्ड प्रिन्टिङ मेसिन खरिद गरेको देखिएको फैसलामा उल्लेख छ । दुईवटा छुट्टाछुट्टै कार्यक्रम सञ्चालन गर्ने सम्बन्धमा सञ्चार तथा सूचना प्रविधि मन्त्रलायद्वारा तयार पारिएको कार्यान्वयन योजना सही मन्त्रालयका सचिवद्वारा स्वीकृत भएको गुरुयोजनाअनुरुप खरिद प्रक्रिया अघि बढाउनु पर्ने बाध्यात्मक अवस्थालाई अन्यथा मान्न नमिल्ने विशेषको फैसलामा उल्लेख छ । यो प्रकरणमा ४० करोड ७५ लाख ५७ हजार ७४० रुपैयाँ भ्रष्टाचार भएको ठहर गरेको छ । म्याक्स इन्टरनेसनल प्रालि र म्याक्सका सीईओ अकबर हुसेनविरुद्ध १३ करोड ५८ लाख ५२ हजार ५८० जरिवाना र १ वर्ष ६ महिना कैद सजायको फैसला भएको छ । फैसलामा भनिएको छ, प्रतिवादी म्याक्स इन्टरनेसनल प्रालि कानुनी व्यक्ति भएको कारण कैद सजाय गरिरहन परेन । अर्का प्रतिवादी अकवर हुनेसलाई मुख्य प्रतिवादी विकल पौडेललाई ठहर भए सरहको १ वर्ष ६ महिना कैद हुने ठहर्छ । हुसेनले श्रीमतीको नाममा दर्ता रहेको कम्पनीमार्फत स्पेशीफिकेसन र दरभाउ उपलब्ध गराई आफ्नो कम्पनीमार्फत खरिदको सम्पूर्ण कार्य गरेका गराएको देखिएको पनि अदालतको फैसलामा उल्लेख छ । साथै विशेषले पौडेल, म्याक्स इन्टरनेसनल प्रालि र म्याक्सका सीईओ अकबर हुसेनले जनही ५४ लाख ३४ हजार १०३ रुपैयाँ क्षतिपूर्ति शुल्कबापत पीडित राहत कोषमा दाखित गर्नुपर्ने ठहर गरेको सूचना अधिकृत यज्ञराज रेग्मीले जानकारी दिए । प्रिन्टिङ मेसिन खरिदका लागि ७६ करोड रुपैयाँ विनियोजन भएकोमा खरिद गुरुयोजना र कार्यान्वयन योजना एवं स्वीकृत कार्यक्रमभन्दा बाहिर गई पेपर बेस्ड र कार्ड बेस्ड प्रिन्टिङ मेसिन खरिद गरी ४० करोड ७५ लाख ५७ हजार ७४० रुपैयाँ हानी नोक्सानी भएको ठहर अदालतले गरेको छ । कार्ड बेस्ड प्रेस मेसिनरी सफ्टवयेर तथा हार्डवयर रिलेटेड इक्विपमेन्टको ३० करोड र पेपर बेस्ड प्रेस मेसिनरी सफ्टवयेर तथा हार्डवयर रिलेटेड इक्विपमेन्टको ४६ करोड बजेट विनियोजन भएको देखिन्छ । अन्य प्रतिवादीहरू सफल श्रेष्ठ, नवीनकुमार पोखरेल, हरिवल्लभ घिमिरे र खड्कबहादुर थापा कार्यकारी निर्देशक पौडेलको निर्देशअनुसार खरिद प्रक्रियामा सहभागी भएकाले बदनियतपूर्ण संलग्नता नरहेको भन्दै उनीहरूलाई सफाइ दिएको छ । यसअघि पनि भ्रष्टाचार कसुरमा पौडेल जेल सजाय भोगिरहेका छन् । सुरक्षण मुद्रण केन्द्रमा भ्रष्टाचार आरोपमा विशेषले २०८१ जेठ ८ गते २५ करोड ४७ लाख बिगो असुल र त्यति नै रकम जरिवाना तथा २ वर्ष कैद सजायको फैसला गरेको थियो । विकल पौडेलविरुद्ध मुद्दैमुद्दा छन् ।"
लखनउमाथिको जितसँगै पन्जाबको प्लेअफ समीकरण बलियो,"काठमाडौं : इन्डियन प्रिमियर लिग (आइपीएल)मा पन्जाब किङ्सले लखनउ सुपर जायन्ट्सलाई पराजित गर्दै प्लेअफ सम्भावना बलियो बनाएको छ। पञ्जाबले लखनउलाई ३७ रनले पराजित गरेको हो। धर्मशालास्थित, हिमाचल प्रदेश क्रिकेट एसोसियसन स्टेडियममा भएको खेलमा टस हारेर ब्याटिङको निम्तो पाएको पञ्जाबले २३६ रन बनाएको थियो। पन्जाबले दिएको २३७ रनको विजय लक्ष्य पछाएको लखनउले निर्धारित २० ओभरमा ७ विकेट गुमाउँदै १९९ रन मात्रै बनायो। लखनउका लागि मध्यक्रमका ब्याटर आयुष बडोनीले सर्वाधिक ७४ रन बनाए। उनले ४० बलमा समान ५ चौका र ५ छक्का प्रहार गरे। ओपनर एडन मक्रमले १३ रन बनाउँदा अर्का ओपनर मिचेल मार्च डकआउट भए। कप्तान ऋषव पन्तले १८ रन बनाए। डेविड मिलरले ११ रन अब्दुल सामदले ४५ रन बनाउँदा आवेश खान १९ र प्रिन्स यादव १ रनमा अविजित रहे। पञ्जाबका लागि बलिङतर्फ अर्षदीप सिंहले सर्वाधिक ३ विकेट लिए। अज्मतुल्ला ओमराजाईले २ विकेट लिदाँ मार्को जान्सन र युज्बेन्द्र चेहेलले ११ विकेट लिए। पहिलो इनिङमा ब्याटिङको निम्तो पाएको पन्जाबले निर्धारित २० ओभरमा ५ विकेट गुमाउँदै २३६ रन बनाएको थियो। पन्जाबका लागि ओपनर प्रभसिम्रन सिंहले सर्वाधिक ९१ रन बनाए। उनले ४८ बलमा ६ चौका र ७ छक्का प्रहार गरे। जोश इङ्लिसले ३० रन र कप्तान श्रेयस ऐयरले ४५ रन बनाए। मध्यक्रममा आएका नेहाल बडेराले १६ रन बनाउँदा शशांक सिंह र मार्कस स्टोइनिस क्रमश: ३३ र १५ रनमा अभिजित रहे। लखनउको लागि बलिङमा आकाश सिंह र दिग्वेस राठीले समान २२ विकेट लिए। प्रिन्स यादवले १ विकेट लिए। अङ्कतालिकामा यो जितसहित पञ्जाब दोस्रो स्थानमा उक्लिएको छ। पञ्जाबले ११ खेल खेल्दै ७ जित र ३ हार तथा एक खेलमा अङ्क बाँडेसँगै १५ अंक जोड्दै दोस्रो स्थानमा उक्लेको हो। लखनउ भने छैटौं हारसहित अङ्कतालिकाको सातौं स्थानमा रहेको छ। लिग चरणका खेलहरू सकिने समयमा यो हारले लखनउको प्लेअफ सम्भावना घटाउने छ। सोमबार आइपीएलमा एक खेल रहेको छ। जसमा दिल्ली क्यापिटल्स र सनराइजर्स हैदरबादले खेल्नेछन्।"
एमालेको निचोड : सरकार ढाल्ने प्रयास शिथिल,"काठमाडौं : एमालेले पार्टीको नेतृत्वको वर्तमान सरकार ढाल्ने प्रयास निस्तेज भएको निश्कर्ष निकालेको छ । केन्द्रीय कार्यालय च्यासलमा बसेको सचिवालय बैठकले आफ्नो नेतृत्वको सरकार ढाल्ने कसरत शिथिल भएको निचोड निकालेको हो । बैठकले मुलुक राजनीतिक स्थायित्व र नीतिगत स्थिरताको बाटोमा अघि बढिरहेको निश्कर्ष निकालेको छ । उपमहासचिव प्रदीप ज्ञवालीले मुलुक मूलतः राजनीतिक स्थायित्व र नीतिगत स्थिरताको बाटोमा अघि बढेको बताए । उनले स्थिरतालाई खलबल्याउने प्रयासहरू कमजोर हुँदै गएको निष्कर्ष पनि बैठकले निकालेको जानकारी दिए । यद्यपि यो स्थिरतालाई खल्बल्याउन र यसलाई कमजोर पार्नका निम्ति विभिन्न पक्षहरू क्रियाशील पनि भइरहेका छन्, उनले भने, तर उनीहरूको प्रयास सफल नहुने, त्यो प्रयास कमजोर बन्दै गएको र मुलुक राजनीतिक स्थायित्वको दिशामा अघि बढेको बैठकले निष्कर्ष निकालेको छ । उनले पार्टीलाई आगामी निर्वाचनमा बहुमत प्राप्त बलियो शक्ति बनाउन एमालेलाई एकताबद्ध बनाउने निर्णय गरेको पनि जानकारी दिए । उनले पार्टीलाई बहुमतसहितको बलियो राष्ट्रिय शक्ति बनाउन एमालेको सबै सामथ्र्य प्रयोग गर्ने निर्णय भएको बताए । उनले भने, पार्टीलाई आगामी निर्वाचनमा बहुमत प्राप्त बलियो शक्ति बनाउनका लागि पार्टी सम्पूर्ण एकताबद्ध गर्न र पार्टीभित्रको सम्पूर्ण ऊर्जालाई, पार्टीभित्रको सामथ्र्यलाई एकताबद्ध भएर अघि बढाउनका लागि थप प्रयास गर्ने । एमालेले आन्तरिक समस्या पार्टीभित्रबाट समाधान हुनुपर्ने निष्कर्ष पनि निकालेको छ । उपमहासचिव ज्ञवालीले पार्टीभित्रका समस्याहरूलाई राष्ट्रिय राजनीतिमा मिसाउन नहुने एमालेको निष्कर्ष रहेको बताए । उनले भने, दलहरूभित्र आन्तरिक समस्या हुन सक्छन् । त्यसलाई राष्ट्रिय राजनीतिमा मिसाउन हुँदैन । दलभित्रका समस्या आफ्नो ठाउँमा होलान् । हाम्रो पार्टीमा केही समस्या छन् भने त्यो समाधान गर्ने दायित्व हाम्रो हो, उनले पार्टीभित्रका समस्या राष्ट्रिय राजनीतिमा जोडिएमा त्यो राम्रो नहुने बताए । बजेट ठोस र परिणामुखी बनाउनुपर्नेमा जोड एमालेले आगामी बजेटलाई ठोस र परिणाममुखी बनाउनुपर्नेमा जोड दिएको छ । सरकारको नीति तथा कार्यक्रमले भने जस्तै बजेट ठोस र नतिजामुखी बनाउनुपर्ने एमालेको निश्कर्ष छ । अर्थमन्त्री एमालेकै छन् । मूलतः नीति तथा कार्यक्रमले भनेजस्तै बजेट पनि ठोस र परिणाममुखी होस्, उनले भने, विगतमा योजनाको छनौट स्रोतको विन्यास र योजनाको प्राथमिकतामा भद्रगोल देखिएको छ । एमाले विगतमा भएको अव्यवस्थालाई चिर्दै बजेट आउनुपर्नेमा जोड दिएका छ । बजेटमा संघीय सरकारले राष्ट्रियस्तरका योजनामा केन्द्रित हुनुपर्ने एमालेको निश्कर्ष छ । उसले राष्ट्रियस्तर बाहेकका प्रदेश र स्थानीय तहलाई दिन पर्ने एमाले भनाइ छ । उपमहासचिव ज्ञवालीले बजेट उत्पादन र उत्पादत्वमा केन्द्रित हुनुपर्ने नेताहरूले सुझाव आएको बताए । छन् । उनले कृषि क्षेत्रका सघन क्षेत्र निर्माण गरेर किसानलाई जमिन, प्रविधि, बजार र बचतमा जोड दिनुपर्ने बताए । बजेटमा जेनजी पुस्तालाई केन्द्रमा राखेर उद्यमशीलता, उद्यममा क्रियाशील बनाउनुपर्नेमा पनि एमालेको जोड छ । उनले जेनजीसँगैको सहकार्यमा सूचना प्रविधिको विकासलाई अगाडि बढाउन बैठकमा छलफल भएको बताए । यो पनि पढ्नुहोस सरकारको नीति तथा कार्यक्रम विगतभन्दा सही भएको एमाले निष्कर्ष, उत्पादनमुखी बजेट बनाउन सुझाव"

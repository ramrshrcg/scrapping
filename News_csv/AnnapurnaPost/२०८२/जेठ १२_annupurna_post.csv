शीर्षक,विवरण
मंगलबार देशका यी स्थानमा हुने छ वर्षा,काठमाडौं : मंगलबार देशको पहाडी भूभागमा आंशिकदेखि साधारणतया बदली रही बाँकी भूभागमा मौसम मुख्यतया सफादेखि आंशिक बदली रहनेछ। मौसम पूर्वानुमान महाशाखाका अनुसार देशका पहाडी भूभागका थोरै स्थानहरूमा र बाँकी भूभागका एकदुई स्थानमा मेघगर्जनचट्याङसहित हल्कादेखि मध्यम वर्षाको सम्भावना रहेको छ। देशको उच्चपहाडी तथा हिमाली भूभागका एकदुई स्थानमा हल्का वर्षाहिमपातको सम्भावना रहेको छ।
लाखौं जनता सडकमा आए एकैदिनमा गणतन्त्र समाप्त हुन्छ : राजेन्द्र लिङ्देन,"काठमाडौं : राप्रपा अध्यक्ष राजेन्द्र लिङ्देनले लाखौं जनता सडकमा आए एकै दिनमा गणतन्त्र समाप्त हुने बताएका छन्। सोमबार काठमाडौंमा आयोजित युवासँग राप्रपा कार्यक्रममा लिङ्देनले भारतमा १९० वर्ष पुरानो ब्रिटिस शासन भद्र अवज्ञाको बाटोबाटै अन्त्य भएको उदाहरण दिँदै दुई दशक नपुगेको गणतन्त्र लाखौं जनता सडकमा आए एकै दिनमा समाप्त हुने बताए। भद्र अवज्ञा, सत्याग्रह र शान्तिपूर्ण आन्दोलनबाट अहिलेको व्यवस्थालाई हटाएर छाड्ने उनको भनाइ छ। अध्यक्ष लिङ्देनले अहिलेको व्यवस्थाप्रति जनतामा चरम असन्तुष्टि रहेको भन्दै यही अवस्था रहे वर्षौंसम्म पनि अनुभूति हुनेगरीको परिवर्तन महशुस गर्न नपाउने बताए। उनले देश बिग्रिए केपी ओली, शेरबहादुर देउवा वा प्रचण्डको केही नबिग्रने तर युवाहरू भविष्य भने बिग्रने भएकाले युवाहरू नै सचेत भएर अघि बढ्नुपर्नेमा जोड दिए। अध्यक्ष लिङ्दनेले अहिलेका दलबाट देश थप जटिल अवस्थामा पुग्ने भएकाले समयमा नै व्यवस्था परिवर्तन गर्नुपर्ने बताए।"
रुसले अहिलेसम्मकै सबैभन्दा ठुलो ड्रोन आक्रमण गरेको युक्रेनको दाबी,काठमाडौं : युक्रेनी वायुसेनाले आइतबार रातिदेखि सोमबार बिहानसम्म रुसले युक्रेनमा ३५५ ड्रोन र ९ वटा मिसाइल प्रहार गरेको बताएको छ। युक्रेनी वायुसेनाका प्रवक्ताले समाचार एजेन्सी रोयटर्सलाई बताएअनुसार यो आक्रमण युद्धको क्रममा अहिलेसम्मकै सबैभन्दा ठुलो ड्रोन हमला रहेको छ। युक्रेनी वायुसेनाले सबै क्षेप्यास्त्रहरू खसालेको बताएको छ भने २८८ वटा युएभी र ड्रोनहरू निष्क्रिय पारिएको जनाएको छ। यसअघि युक्रेनले शनिबार रातिदेखि आइतबार बिहानसम्म रुसले २९८ ड्रोन र ६९ वटा मिसाइल प्रहार गरेको बताएको थियो। यसैबीच अमेरिकी राष्ट्रपति डोनाल्ड ट्रम्पले रुसले युक्रेनमा निरन्तर बमबारी गरिरहेकोमा असन्तुष्टि व्यक्त गरेका छन्। उनले रुसी राष्ट्रपति भ्लादिमिर पुटिनलाई पागल भनेका छन्। ट्रम्पले रुसविरुद्ध थप प्रतिबन्ध लगाउने बारेमा विचार गरिरहेको पनि बताएका छन्।
न्युरोड क्षेत्रमा आइफोन लुट्ने च्वाँचेको समूह पक्राउ,"काठमाडौं : पछिल्लो समय न्युरोडको टंकेश्वर एरियामा चोरी गर्ने समूहको बिगबिगी भइरहेको सूचना प्रहरीले पाएको थियो। हिँड्दा हिँड्दै मोबाइल लुटिएको उजुरी आउँथ्यो त कहिले घाटीमा लगाएको सिक्री र अन्य गरगहना लुटिएको भन्दै निवेदन आउँथ्यो। आइतबार पनि काठमाडौं१३ टंकेश्वरबाट एक व्यक्तिलाई कुटपिट गरी वन प्लस मोबाइल लुटेको सूचना प्रहरीले पाएको थियो। दिनदहाडै चोरी बढ्न थालेपछि प्रहरीले उक्त क्षेत्रमा निगरानी बढायो। जिल्ला प्रहरी परिसर काठमाडौंका प्रवक्ता अपिलराज वोहोराका अनुसार, मोबाइल लुटपाटमा संलग्न तिनजना पक्राउ परेका छन्। पक्राउ पर्नेमा कालीमाटीका २४ वर्षीय च्वाँचे भनिने सुरज थापा मगर, सोही ठाउँका सन्तोष तामाङ, धादिङ धुनिवेशीका प्रविन भण्डारी रहेका छन्। प्रवक्ता वोहोराका अनुसार पक्राउ परेका सुरज थापा २०८० सालमा अभद्र व्यवहार मुद्दामा पक्राउ परेका थिए। प्रविन भण्डारी यसअघि नै चोरी मुद्दामा पक्राउ परेको अभिलेख भेटिएको छ। उनीहरूको समूहले केही दिन अघि विजय फार्मेसीबाट आइफोन १४ चोरी गरेको, वसन्तपुर बस्ने हिमाल सापकोटालाई कुटपिट गरी घाइते बनाएको, शिव बुक स्टेशनरीबाट रेडमी कम्पनीको मोबाइल चोरी गरेको, वैशाख ३१ गते भोटेबहालको एक होटलमा बस्न आएका व्यक्तिको सुनको गहना, मोबाइल फोन र अन्य सामाग्री चोरी गरेको लगायत विभिन्न ठाउँमा चोरीमा संलग्न रहेको प्रमाण भेटिएको छ।"
यी हुन् प्रतिव्यक्ति आय बढी भएका प्रदेश,"काठमाडौं : राष्ट्रिय तथ्यांक कार्यालयले आर्थिक वर्ष २०८१८२ मा प्रतिव्यक्ति कुल गार्हस्थ्य उत्पादन सबैभन्दा धेरै बागमती प्रदेशको र सबैभन्दा कम मधेश प्रदेशको हुने प्रारम्भिक अनुमान गरेको छ। कार्यालयले सोमबार सार्वजनिक गरेको आर्थिक वर्ष २०८१८२ को प्रादेशिक कुल गार्हस्थ्य उत्पादन (जीडीपी)को विवरणअनुसार बागमतीमा सबैभन्दा धेरै र मधेशमा सबैभन्दा कम हुने सम्भावना देखिएको हो। चालु आर्थिक वर्षमा प्रतिव्यक्ति कुल गार्हस्थ्य उत्पादन यूएस डलरमा बागमती प्रदेशको २६०२, गण्डकी प्रदेशको १६१९, कोशी प्रदेशको १४०१, लुम्बिनी प्रदेशको १२०१, सुदूरपश्चिम प्रदेशको ११५३, कर्णाली प्रदेशको १०८९ र मधेश प्रदेशको ९३२ हुने प्रारम्भिक अनुमान गरिएको छ। चालू आर्थिक वर्षका लागि राष्ट्रिय तहमा प्रतिव्यक्ति कुल गार्हस्थ्य उत्पादन यूएस डलरमा १४९६ हुने प्रारम्भिक अनुमान गरिएको छ। यस हिसाबले बागमती र गण्डकी प्रदेश बाहेक अन्य प्रदेशको प्रतिव्यक्ति कुल गार्हस्थ्य उत्पादन राष्ट्रिय औषतभन्दा कम रहेको देखिन्छ। प्रादेशिक प्रतिव्यक्ति कुल गार्हस्थ्य उत्पादनसम्बन्धी विस्तृत विवरण चित्र ३ मा प्रस्तुत गरिएको छ।"
कार्यपालिका बैठक बोलाउन मेयर बालेनलाई अल्टिमेटम,"काठमाडौं : काठमाडौं महानगरपालिकाका कार्यपालिका ४१ जना सदस्यले मेयर बालेन्द्र शाह (बालेन)लाई जति सक्दो छिटो कार्यपालिका बैठक बोलाउन माग गरेका छन् । सोमबार बसेको अनौपचारिक बैठकले यस्तो माग गरेको हो। ४२ सदस्य रहेको कार्यपालिकामा मेयर शाहबाहेक सबैको उपस्थिति रहेको थियो। कार्यपालिकामा नेपाली कांग्रेस, नेकपा (एमाले), माओवादी केन्द्र, एकीकृत समाजवादी र राष्ट्रिय स्वतन्त्र पार्टीको प्रतिनिधित्व रहेको छ। स्थानीय सरकार सञ्चालन ऐन २०७४ को दफा १७ को उपदफा १ कार्यपालिकाको बैठक कम्तीमा महिनाको एक पटक बस्नेछ भन्ने व्यवस्था रहे पनि काठमाडौं महानगरपालिकाको कार्यपालिका बैठक पुसदेखि बस्न सकेको छैन। प्रमुखको काम, कर्तव्य र अधिकारमा पनि सभा तथा कार्यपालिकाको बैठक बोलाउने र बैठकको अध्यक्षता गर्ने उल्लेख छ। कम्तीमा एक महिनामा बस्नुपर्ने कार्यपालिका बैठक करिब ६ महिनादेखि बस्न नसकेपछि महानगरपालिका भित्र गर्नुपर्ने विकास निर्माण, नीतिगत निर्णयलगायत पनि अन्योलमा पर्दै आएका छन्, प्रवक्ता नविन मानन्धरले भने, स्थानीय तहले असार १५ सम्ममा बजेट ल्याउनुपर्ने कानुनी बाध्यता छ । तर, लामो समयदेखि कार्यपालिका बैठक बस्न नसक्दा आर्थिक वर्ष २०८२८३ का लागि बजेट निर्माणको प्राथमिकताका विषयमा महानगरले कार्यपालिकामा छलफल गर्न पाएको छैन। स्थानीय सरकार सञ्चालन ऐनमै सभा तथा कार्यपालिकाको बैठक नगर प्रमुखले बोलाउने र बैठकको अध्यक्षता गर्ने प्रावधान छ। तर, मेयरले बैठक नबोलाउँदा आगामी आर्थिक वर्षको बजेट आउनेनआउनेसमेत अन्योल देखिएपछि हामीले मेयरज्युलाई घचघच्याएका हौं।"
मकवानपुरमा बस दुर्घटना हुँदा दुई जनाको मृत्यु,भीमफेदी (मकवानपुर) : पालुङमा यात्रुबाहक बस दुर्घटना हुँदा दुई जनाको मृत्यु भएको छ भने चार जना घाइते भएका छन्। दुर्घटनामा परी हाल ठेगाना नखुलेका अन्दाजी ३५४० वर्षका कृष्ण बलामी र लोकेन्द्रकुमार ठाकुरको उपचारको क्रममा मृत्यु भएको जिल्ला प्रहरी कार्यालयले जनाएको छ। दुवै जनाको शव पालुङ प्राथमिक स्वास्थ्य केन्द्रमा राखिएको छ। प्रहरीका अनुसार आज साँझ थाहा नगरपालिका३ विद्युत् प्राधिकरण नजिकै त्रिभुवन राजपथ सडकखण्डमा गोपाली गाउँबाट थानाबजारतर्फ गइरहेको बा३ख ५९९० नम्बरको यात्रुबाहक बस सडकमा हिँडिरहेका पैदलयात्रुलाई ठक्कर दिँदै थाहा नगरपालिकाका उपमेयर भरत गोपालीको घरमा खसेको थियो। दुर्घटनापछि इलाका प्रहरी कार्यालय पालुङबाट प्रहरी निरीक्षक सबिनबाबु अर्यालको कमाण्डमा खटिएको टोलीले घाइतेको उद्धार गरी उपचारका लागि अस्पताल पठाएको हो। घाइतेमध्ये अन्दाजी ३५३६ वर्षका रघुनन्दन यादव र कमलेशकुमार साहलाई थप उपचारका लागि काठमाडौं ट्रमा सेन्टर रिफर गरिएको छ। त्यस्तै बारा जितपुर सिमरा उपमहानगरपालिका१७ का ३२ वर्षीय छेयाङ दोर्जे लामा र त्यहाँकै कोल्हवी नगरपालिका१ का ३० वर्षीय रामगुलाम चौधरीको पालुङमै उपचार भइरहेको प्रहरीले जनाएको छ। प्रहरी निरीक्षक अर्यालले प्रारम्भिक जानकारी अनुसार बसमा चालक थाहा नगरपालिका५ निवासी २९ वर्षीय राजेश कार्की मात्र रहेका र मृतक तथा घाइते भएकाहरू पैदलयात्री रहेको बुझिएको बताए। चालकलाई नियन्त्रणमा लिएर घटनाबारे थप अनुसन्धान भइरहेको प्रहरीले जनाएको छ।
इयूको कालोसूचीबाट हटाउने गरी मापदण्ड पूरा गर्न प्रधानमन्त्रीको निर्देशन,काठमाडौं : प्रधानमन्त्री केपी शर्मा ओलीले नेपालको हवाई उडान क्षेत्रलाई युरोपियन युनियन (इयू)को कालोसूचीबाट हटाउने गरी मापदण्ड पूरा गर्न निर्देशन दिएका छन्। सोमबार सिंहदरबारमा आयोजित राष्ट्रिय पर्यटन संबादमा प्रधानमन्त्री ओलीले नेपालको आकाश सुरक्षित भए पनि युरोपको आकाश नेपालका लागि अझै प्रतिबन्धित रहेकोमा शर्तबमोजिम हवाइ क्षेत्रका दुई निकायलाई अविलम्ब अलग्याउन र अरु मापदण्ड पनि पूरा गर्न सम्बन्धित निकायलाई निर्देशन दिए। इयूको कालोसूचीबाट हट्न सके युरोपलगायतका ठाउँका पर्यटकहरूलाई नेपाल आउन सहज हुने प्रधानमन्त्रीको भनाइ छ। उनले नेपाल आउने पर्यटकलाई कुनै पनि कानुनी र प्रशासनिक झन्झट नदिनसमेत निर्देशन दिए।
बर्सेनि बेरुजु रकम घटाउँदै वीरगन्ज महानगर,"वीरगन्ज : वीरगन्ज महानगरपालिकाले विगत दुई आर्थिक वर्ष यता बेरुजु रकमको परिमाण बर्सेनि घटाउँदै लगेको छ। आर्थिक वर्ष २०७८७९ मा वीरगन्ज महानगरको बेरुजु रकम ६७ करोड ७८ लाख १० हजार रुपैयाँ थियो। तर त्यसयताको हरेक आर्थिक वर्षमा महानगरको बेरुजु रकम घट्दै गएर आर्थिक वर्ष २०८००८१ सम्म आइपुग्दा कूल बेरुजु रकम २२ करोड ७५ लाख २३ हजार रुपैयाँमा झरेको छ। आर्थिक वर्ष २०७८७९ मा वीरगन्ज महानगरको बेरुजु रकम ६७ करोड ७८ लाख १० हजार रुपैयाँ रहेकोमा त्यसमा पेस्की बेरुजु रकम मात्रै ८ करोड ७६ लाख २८ हजार रुपैयाँ, असुल गर्नुपर्ने बेरुजु रकम २४ करोड ९ लाख ७० हजार रुपैयाँ, नियमित गर्नुपर्ने बेरुजु रकम १२ करोड ३८ लाख ५४ हजार रुपैयाँ र प्रमाण पेश गर्नुपर्ने बेरुजु रकम २२ करोड ५३ लाख ५८ हजार रुपैयाँ थियो। आर्थिक वर्ष २०७९८० मा भने वीरगन्ज महानगरको बेरुजु रकम ५० करोड ९१ लाख ५० हजार रुपैयाँमा झर्यो। जसमा पेश्की बेरुजु रकम पनि अघिल्लो आर्थिक वर्षको तुलनामा झण्डै ८ करोडले घटेर ७८ लाख ८१ हजार रुपैयाँ मात्रै देखियो। यस्तै असुल गर्नुपर्ने बेरुजु रकम १३ करोड ९५ लाख ९७ हजार रुपैयाँ, नियमित गर्नुपर्ने बेरुजु रकम ६ करोड ४५ लाख ३२ हजार रुपैयाँ र प्रमाण पेश गर्नुपर्ने बेरुजु रकम २९ करोड ७१ लाख ४० हजार रुपैयाँ थियो। गत आर्थिक वर्ष २०८०८१ मा भने वीरगन्ज महानगरको कूल बेरुजु रकम २२ करोड ७५ लाख ३३ हजार रुपैयाँ मात्रै देखिएको महालेखा परीक्षकको कार्यालयले २ जेठमा सार्वजनिक गरेको वार्षिक प्रतिवेदन (आर्थिक वर्ष २०८०८१) मा उल्लेख छ। जसमा पेश्की बेरुजु रकम ५१ लाख ५० हजार रुपैयाँ मात्रै छ। यस्तै असुल गर्नुपर्ने बेरुजु रकम ३ करोड ४८ लाख ५७ हजार रुपैयाँ, नियमित गर्नुपर्ने बेरुजु रकम १२ करोड २९ लाख ९१ हजार रुपैयाँ र प्रमाण पेश गर्नुपर्ने बेरुजु रकम ६ करोड ४५ लाख ३५ हजार रुपैयाँ देखिएको छ। गत आर्थिक वर्ष २०८०८१ मा वीरगन्ज महानगरपालिकामा महालेखाले ६ अर्ब २८ करोड १६ लाख ५१ हजार रुपैयाँ बराबरको लेखापरीक्षण गरेकोमा भेटिएको बेरुजु रकम लेखापरीक्षण भएको रकमको ३६२ प्रतिशत मात्रै हो। गत आर्थिक वर्ष २०८०८१ मा वीरगन्ज महानगरले संघीय तथा प्रदेश अनुदान, राजस्व बाँडफाँट, आन्तरिक आय, अन्य आय र कोष समेत गरी ३ अर्ब १२ करोड २६ हजार रुपैयाँ आम्दानी गरेको थियो। चालु, पुँजीगत र अन्य गरी ३ अर्ब १६ करोड १६ लाख २५ हजार रुपैयाँ खर्च गरेको थियो। वीरगन्ज महानगरपालिकाका आन्तरिक लेखा परीक्षक हरिशंकर कुर्मीले वीरगन्ज महानगरपालिकाले विगत दुई आर्थिक वर्ष यता बेरुजु रकम घटाउँदै लगेको बताए। महानगरको खर्च प्रक्रियामा सुधार आउँदै गएका कारणले बेरुजु रकमको परिमाण घट्दै गएको उनले बताए। साथै महानगरका अहिलेका जनप्रतिनिधिका तर्फबाट अनुचित दबाब नहुने गरेको र कर्मचारीले पनि सबै प्रकृया पुरा गरेर काम गर्दै आएका कारणले पनि बेरुजु रकम घट्दै गएको उनले बताए। कुर्मीले भने, अहिलेका जनप्रतिनिधि ज्युहरुबाट कर्मचारीलाई कुनै अनुचित दबाब छैन। बरु उहाँहरुले त नियमसंगत र बेरुजु रकम सकेसम्म कम हुने गरी काम गर्नुस् भनेर निर्देशन दिँदै आउनु भएको छ। वीरगन्ज महानगरका मेयर राजेशमान सिंहले पनि भुक्तानी लगायतका काममा आफूले कर्मचारीलाई कुनै दबाब नदिने गरेको बताए। कानुन, नियम र प्रकृयाले मिल्ने काम मात्रै गर्न कर्मचारीहरूलाई आफूले प्रोत्साहित गर्दै आएको उनले बताए। सिंहले भने, बेरुजु रकम कसरी कम हुन्छ ? नियमको दायरामा रहेर पहिलेका बेरुजु कसरी फर्छ्यौट गर्न सकिन्छ ? यी सबै कुरालाई ध्यानमा राखेर काम गर्न निर्देशन दिँदै आएको छु।"
सन्न्यासबारे धोनीले भने निर्णय लिन चारपाँच महिना बाँकी छ,"काठमाडौं : इन्डियन प्रिमियर लिग (आईपीएल) २०२५ मा चेन्नाई सुपर किंग्सले अंक तालिकाको पुछारमा रहँदै सिजन सकेको छ। अन्तिम स्थानमा रहेपनि महेन्द्र सिंह धोनीको नेतृत्वमा रहेको चेन्नई सुपर किंग्सले सिजन जितका साथ अन्त्य गर्दै सन्तुष्टि पाएको छ। चेन्नाइले शीर्ष स्थानमा रहेको गुजरात टाइटन्सलाई ८३ रनले पराजित गर्दै प्लेअफ सुरु हुनुअघि शीर्ष स्थानमा रहने गुजरातको आशामा धक्का लागेको छ। डेभाल्ड ब्रेभिस र डेभन कोनवेको अर्धशतकको मद्दतले २३० रन बनाएर चेन्नाइले गुजरातका लागि समस्या सिर्जना गर्यो। त्यसपछि चेन्नाइको उत्कृष्ट बलिङका कारण गुजरातको इनिङ १४७ रनमा रोकियो। यसैबीच पछिल्ला केही सिजनमा महेन्द्र सिंह धोनीले खेलेको सिजन उनको अन्तिम आईपीएल मानिन्थ्यो र यो सिजन पनि फरक थिएन। खेलपछि धोनीले भने, म न त मेरो सन्यासको घोषणा गर्नेछु न त फर्कने बारेमा कुरा गर्नेछु। उनले निर्णय लिन आफूलाई अझै चारपाँच महिना बाँकी रहेको बताए। उनले भने, निर्णय लिन हतार छैन। यदि खेलाडीले प्रदर्शनको आधारमा अवकाश लिन थाले भने केही खेलाडीहरू २२ वर्षको उमेरमा नै अवकाश लिनेछन्। धोनीले आफू रांची गएर साइकल चलाउँदै आनन्द लिने बताए। आफूसँग समय रहेकाले सोचेर निर्णय लिने बताए। धोनीले यस खेलमा आफ्नो टोलीको प्रदर्शनलाई उत्तम पनि भनेका छन्। उनले भने,यस सिजन हाम्रो फिल्डिङ राम्रो भएको छैन। तर यस खेलमा क्याचिङ राम्रो थियो। अब ऋतुराज फर्किएपछि उनले धेरै कुराको चिन्ता लिनु पर्दैन। यो सिजनमा चेन्नईले फ्यानहरूको अपेक्षा अनुसार प्रदर्शन गर्न सकेन।"
रास्वापाले भन्यो सर्वोच्चको आदेश अपूर्ण र अन्यायपूर्ण,"काठमाडौं : राष्ट्रिय स्वतन्त्र पार्टी (रास्वपा)ले सभापति रवि लामिछानेको बन्दी प्रत्यक्षीकरण मुद्दामा सर्वोच्च अदालतले अपूर्ण र अन्यायपूर्ण आदेश सुनाएको बताएको छ। केन्द्रीय समिति बैठकको निर्णय सुनाउँदै कार्यवाहक प्रवक्ता मनिष झाले सर्वोच्चले स्थापित नजिरहरूको नजरअन्दाज गरेको बताए। 'सम्मानित सर्वोच्च अदालतले सभापति रवि लामिछानेको मुद्दामा दिएको पछिल्लो आदेशको कानुनी पालना गर्न बाध्य भए पनि विवेकका दृष्टिले अपूर्ण र अन्यायपूर्ण रहेको मत राख्दछ। मौलिक अधिकारसँग जोडिएको बन्दी प्रत्यक्षीकरणको निवेदनको सार्थक सम्बोधन नहुनु, 'बेल सुनुवाई' मा सीमित हुनपर्ने विषय मुद्दाको गुणदोषमै केन्द्रित हुनगई प्रमाण ऐन २०३१ को दफा २५ को प्रतिकुल हुने गरी प्रमाणको भार प्रतिवादीले नै बोक्न पर्ने आशय व्यक्त हुनु एवं सर्वोच्च अदालतबाटै स्थापित नजिरहरुको नजरअन्दाज गरी थुनामै राख्नुपर्ने आदेश दिइनु विधिको शासनप्रति आस्था राख्ने नागरिकहरुका लागि चिन्ताको विषय बनेको छ,' प्रवक्ता झाले भने। लामिछानेले संगठित अपराध गरेको नभई राज्यले नै लामिछानेमाथि संगठित अपराध गरिरहेको अभिमत आम जनतामा गड्दै गएको निष्कर्ष रास्वपाको छ। तर, सभापति लामिछानेमाथि राजनीतिक प्रतिशोध साँधेको रास्वपाको आरोप छ। 'सरकारद्वारा सहकारीको राष्ट्रव्यापी समस्याको समाधान नखोजी सम्बन्धित मुद्दाहरूमा चयनात्मक अभियोजन, फरक व्यवहार र समान प्रकृतिका मुद्दामा दलीय आबद्धत्ताको आधारमा विभेद भइरहेको यथार्थलाई राष्ट्रिय स्वतन्त्र पार्टीले 'राजनीतिक प्रतिशोध' को रूपमा चित्रित गर्दै आएको छ,' निर्णयमा भनिएको छ। त्यस्तै रास्वपाको केन्द्रीय समितिले पार्टी सभापति लामिछानेमाथि राजनीतिक प्रतिशोध राखिएको आरोप लगाउँदै प्रतिशोधविरुद्ध बृहत् अभियान थाल्ने निर्णय गरेको कार्यवाहक प्रवक्ता मनिष झाले जानकारी दिए। केन्द्रीय समितिले प्रतिशोधविरुद्ध न्यायका लागि बृहत् अभियान घोषणा गर्दै यस अभियानको संयोजकमा सहकोषाध्यक्ष दीपक बोहरालाई तोकेको छ । राजनीतिक मुद्दा देशविदेशमा रहेका आम नेपालीमाझ नै स्थापित गर्नेगरी अभियानको सञ्चालन गर्ने झाले बताए।"
कोशी प्रदेशबाट ४५ जना प्रतिवादी पक्राउ,विराटनगर : कोशी प्रदेशबाट पछिल्लो १५ दिनको अवधिमा ४५ जना फरार प्रतिवादी पक्राउ परेका छन्। विभिन्न मुद्दामा अदालतले दोषी ठहर गरे पनि सजाय एवं जरिबाना भुक्तान नगरिकन लामो समयदेखि फरार रहेकालाई पक्राउ गर्न अभियान चलाइएको कोशी प्रदेश प्रहरी प्रमुख डीआईजी ईश्वर कार्कीले बताए। उनका अनुसार फरार प्रतिवादी पक्राउ अभियान प्रहरीको मिसन नै हो। पछिल्लो २ सातामा प्रतिवादी पक्राउ गरेर १६ वर्ष कैद र २६ लाख रुपैयाँ जरिबाना असुल गरिएको जानकारी कार्कीले दिए। सोमबार पत्रकारसँगको भेटघाट एवं परिचयात्मक कार्यक्रमको आयोजना गर्दै डीआईजी कार्कीले प्रहरी सेवालाई परिणाममुखी र जनउत्तरदायी बनाइने बताए। कार्कीले लागुऔषध मुलुककै समस्याका रूपमा देखा परेको उल्लेख गरे। पछिल्लो १५ दिनभित्रमा १ हजार २ सय किलोग्राम गाँजा र ३ सय ग्राम ब्राउन सुगर (खैरो हेरोइन)सहित विभिन्न प्रकारका लागुऔषध बरामद गरिएको जानकारी डीआईजी कार्कीले दिएका छन्। कार्कीले भन्सार छली एवं चोरी तस्करी नियन्त्रणमा प्रहरीले विशेष ध्यान दिने बताए। तस्करी नियन्त्रण गर्न विशेष अभियान चलाइने र त्यसलाई निरन्तरता दिने उनको भनाइ छ। उनले पछिल्लो २ साताभित्रमा प्रदेशभरिबाट ४ करोड बढीका अवैध सामान बरामद गरेर भन्सारमा बुझाइएको बताए।
जिल्ला अस्पताल खोटाङ अब ५० शय्याको हुने,"धरान : जिल्ला अस्पताल खोटाङलाई १५ शय्याबाट ५० शय्याको अस्पताल बनाइने भएको छ। कोशी प्रदेश सरकारको सोमबार बसेको मन्त्री परिषद् बैठकले जिल्ला अस्पताल खोटाङलाई ५० शय्याको बनाउने निर्णय गरेको स्वास्थ्य मन्त्री भूपेन्द्र राईले बताए। १५ शय्यामा सञ्चालन भइरहेको जिल्ला अस्पताल खोटाङलाई संख्या बढाई स्वास्थ्य सेवा विस्तारलाई प्रभावकारी बनाउन मन्त्री राईले २०८२ वैशाख १ गते अस्पताललाई ५० शय्या बनाउँदै स्तरोन्नति गर्न मन्त्रीस्तरीय निर्णय गरी मन्त्रिपरिषदमा प्रस्ताव पेश गरेका थिए। प्रस्तावलाई कोशी प्रदेश सरकार मन्त्री परिषद्को बैठकले जिल्ला अस्पताल खोटाङलाई ५० शय्याको अस्पतालमा स्तरोन्नति गर्न स्वीकृति प्रदान गर्ने निर्णय गरेको मन्त्री राईले बताएका छन्। कोशी प्रदेशकै विकट मानिने खोटाङ जिल्लामा १५ शय्याको मात्र अस्पताल संचालन हुँदा सयौं खोटाङवासीहरु उपचार गर्न धरान, विराटनगर र काठमाडौं जान बाध्य भएका थिए। प्रदेश सरकारले खोटाङ जिल्ला अस्पताललाई ५० शय्याको बनाइने भएपछि जिल्लावासीलाई उपचारमा सहज हुने भएको छ। १५ शय्याको अस्पताल सञ्चालन हुँदा आठौं तहको विशेषज्ञ डाक्टरसहित ३० जनाको दरबन्दी रहेको थियो। अस्पताल ५० शय्याको स्तरोन्नति भएसँगै ११ औं तहको विशेषज्ञ डाक्टर सहित ५९ जना स्वास्थ्यकर्मीहरूको दरबन्दी कायम गरिएको कोशी प्रदेश स्वास्थ्य मन्त्रालयका सचिव राधिका थपलियाले बताइन्। उनले तत्काल दरबन्दी अनुसारका चिकित्सकसहितको टोली जिल्ला अस्पताल खोटाङमा पठाएर स्वास्थ्य सेवालाई प्रभावकारी बनाउने प्रतिबद्धता जनाएकी छन्। जिल्ला अस्पताल ५० शय्याको भएसँगै सबै प्रकारका बिरामीहरूको उपचार सेवा सुरु गर्ने मन्त्री राईले बताए। उनले अब खोटाङवासीहरू उपचार नपाएर अकालमा मर्नुपर्ने दिनको अन्त्य गर्न १५ शय्याको जिल्ला अस्पताललाई स्तरोन्नति गरी ५० शय्याको बनाइएको बताए। मन्त्री राईले तत्काल बाँकी २९ जना विशेषज्ञ चिकित्सकसहितको स्वास्थ्यकर्मीको टोली जिल्ला अस्पताल पठाएर खोटाङवासीलाई स्वास्थ्य सेवा प्रदान गरिने बताएका छन्।"
"नेपाल अब दुर्गम रहेन, पर्यटकलाई कानुनी वा प्रशासनिक झन्झट नदिनू : प्रधानमन्त्री","काठमाडौं : प्रधानमन्त्री केपी शर्मा ओलीले नेपाल आउने पर्यटकलाई कुनै पनि कानुनी र प्रशासनिक झन्झट नदिन आग्रह गरेका छन्। संस्कृति, पर्यटन तथा नागरिक उडड्यन मन्त्रालयद्वारा आज सिंहदरबारमा आयोजित राष्ट्रिय पर्यटन संवादमा प्रधानमन्त्री ओलीले विद्यमान अवरोधहरू हटाइ सुशासन र विकासको गतिलाई साहसिक ढंगले अगाडि बढाउन व्यापक सुधार गर्न आग्रह गरे। अध्यागमनमा यात्रुलाई अनावश्यक दुःख दिने, लगेज हराउने, सीमा नाकाहरूमा पर्यटकलाई प्रवेशमा अनेक बाहना बनाउनेजस्ता कार्य अन्त्य हुनुपर्नेमा प्रधानमन्त्रीको जोड थियो। उनले सार्वजकि खरिद ऐन र अन्य नियमहरूमा व्यवसाय र काम गर्नका लागि कुनै बाधा छ भने परिवर्तन गर्न सरकार तयार रहेको पनि स्पष्ट गरे। 'हामीले पूर्वाधार विकाससँगै पर्यटन वृद्धिको कोसिस गरिरहेका छौं। सम्पर्क सञ्जाल विस्तार गरिएको छ। नेपाल अब दुर्गम रहेन। जुम्लाको स्याउ काठमाडौं राम्ररी आएर बजार पाउन थालेको छ। चीनसँग १४ नाका खोलिएको छ। किमाथांका नाकामा पुल बन्दैछ,' प्रधानमन्त्री ओलीले भने, 'केही पनि नभएका ठाउँमा एकै पटक सबैथोक गर्न पर्दा समय लाग्छ। केही पनि भएन भनेर आत्मश्लाघा लिनुपर्ने अवस्था छैन। सम्बन्धित निकायबाट हुनुपर्ने सहजीकरणका काममा कुनै कमजोरी नगरी समृद्धिको आधारका रूपमा पर्यटनलाई अघि बढाऔं।' प्रधानमन्त्री ओलीले नेपालको आकाश सुरक्षित भए पनि युरोपको आकाश नेपालका लागि अझै प्रतिबन्धित (कालो सूची) राखिएकामा शर्तबमोजिम हवाइ क्षेत्रका दुई निकायलाई अविलम्ब अलग्याउन र अरु मापदण्ड पनि पूरा गर्न सम्बन्धित निकायलाई निर्देशन दिए। छलफलमा काडमाडौंमुग्लिनपोखरा, बुटवलपाल्पापोखरा, काठमाडौंधुलिखेललगायत मुख्य सडकहरू समयमै निर्माण, सीमा नाकाहरूबाट पर्यटकको प्रवेशमा सहजता, युरोपियन मुलुकमा सिधा हवाइ सम्पर्क, विश्वमञ्चमा नेपालको ब्राण्ङिङ, पर्यटन प्रवर्द्धनको गुरुयोजना निर्माण, नेपाल वायुसेवा निगमको पुनःसंरचना, सगरमाथा संवाद पश्चातको कार्यान्वयन, गुणस्तरीय लगानी, जनशक्ति व्यवस्थापन, कर तथा मुद्रा सटहीमा सहजता, हिमालयहरूको सफाइ, डिजिटल क्षमता विस्तार र अन्तर निकाय समन्वय वृद्धि गर्नुपर्नेमा जोड दिइएको छ।"
"जब बक्सिङ रिङमा मान्छे होइन, रोबोटहरूले एकअर्कालाई मुक्का प्रहार गर्न थाले","चीन (ग्लोबल टाइम्स) : पूर्वी चीनको चोच्याङ प्रान्तस्थित हाङचाउमा आइतबार एक अनौठो र ऐतिहासिक दृश्य देखियो, जहाँ मानिस होइन, मानवरुपी रोबोटहरू बक्सिङ रिङमा भिडेरहेका थिए। चाइना मिडिया ग्रुप (सीएमजी) द्वारा आयोजित विश्व रोबोट प्रतियोगिता मेचा फाइटिङ सिरिजअन्तर्गत चीनको पहिलो मानवरुपी रोबोट फाइटिङ खेल औपचारिक रूपमा सुरु भयो। यस प्रतियोगिताले विश्वकै पहिलो पूर्णरूपमा मानवरुपी रोबोटहरू केन्द्रित खेलकुद कार्यक्रमको आयोजना गरेको हो। प्रतियोगितामा विभिन्न कम्पनीहरूले निर्माण गरेका उच्चप्रविधियुक्त रोबोटहरू एकआपसमा भीडे, जसलाई प्रत्यक्ष रूपमा प्रसारण गरिएको थियो। सीएमजीको रिपोर्ट अनुसार प्रतियोगितामा सहभागी सबै रोबोटहरू घरेलु रूपमा विकास गरिएका प्रविधिहरूद्वारा सुसज्जित थिए। यसले चीनको स्वदेशी प्रविधिमा निर्भर रोबोटिक्स क्षमतामा वृद्धि भएको संकेत गर्छ। प्रतियोगिता प्रदर्शनी सत्र र प्रतिस्पर्धात्मक शृंखलामा विभाजित गरिएको थियो। चार वटा मानव अपरेटर टोलीहरूले बक्सिङ टूर्नामेन्टमा प्रतिस्पर्धा गर्दै आफ्ना रोबोटहरूलाई टाढाबाट नियन्त्रण गरे। मानवोइड रोबोट उद्योगको एक प्रमुख कम्पनी युनिट्री रोबोटिक्स यस प्रतियोगिताको सहआयोजक तथा प्रदर्शक कम्पनीका रूपमा प्रस्तुत भयो। कम्पनीले आफ्नो प्रमुख रोबोट 'युनिट्री जी१' लाई प्रदर्शन गर्यो, जसको उचाइ १३२ मिटर र तौल ३५ किलोग्राम रहेको छ। 'हाम्रो रोबोटहरूले सीधा मुक्का, हुक, साइडकिक्स र एरियल स्पिन किकजस्ता चालहरू प्रदर्शन गरेका छन्। उनीहरू लडेपछि उठ्न समेत सक्षम छन्,' युनिट्रीका मार्केटिङ टोली सदस्य चेन झियुनले भने। "" खेलको तयारीका क्रममा सबै रोबोटहरूलाई परीक्षण गरिएको थियो। मेचा फाइटिङ एरेनाका संयोजक गाओ युआनका अनुसार रोबोटहरूले आत्मसन्तुलन, गतिशीलता र चालहरूको सटीकता प्रदर्शन गर्नुपर्थ्यो। विशेषज्ञहरूका अनुसार यस्ता प्रतियोगिताहरूले एआई निर्णय क्षमता, रोबोट संरचना, गति नियन्त्रण र पूर्ण शरीर समन्वय परीक्षण गर्ने प्लेटफर्मको रूपमा काम गर्छन्। डिसेम्बर २०२५ मा दक्षिण चीनको सेन्जेनमा विश्वकै पहिलो पूर्ण आकारको मानवरुपी रोबोट फाइटिङ प्रतियोगिता आयोजना हुने तालिका छ। सेन्जेन आधारित कम्पनी इन्जिनएआईले यस कार्यक्रमको आयोजना गर्दैछ, जसले औद्योगिक स्तरको प्रविधि प्रदर्शन र सामान्य उपभोगका लागि रोबोटहरूको स्वीकृति प्रवर्द्धन गर्ने लक्ष्य राखेको छ। 'यो बक्सिङ खेल केवल लडाइँको बारेमा होइन। यो वास्तवमा चीनको एआई, रोबोटिक्स र इन्जिनियरिङ प्रविधिको प्रदर्शन हो,' चिनियाँ एआई सफ्टवेयर कम्पनी सेन्सटाइमका इन्टेलिजेन्स इन्डस्ट्री रिसर्च इन्स्टिच्युटका पूर्व डीन टियान फेङ भन्छन्, 'यस्ता खेलहरूले ब्याट्री जीवन, स्थायित्व र प्रतिक्रिया रणनीतिजस्ता पक्षहरूमा तीव्र परीक्षण गर्छन्।'"
"झापा बाढीको उच्च जोखिममा, छैन पालिकाहरूमा पूर्वतयारी र प्रतिकार्य योजना","झापा : मौसम विज्ञान विभागको पूर्वानुमानका आधारमा राष्ट्रिय विपद् जोखिम न्यूनीकरण तथा व्यवस्थापन प्राधिकरणले यस वर्ष औसतभन्दा बढी पानी पर्ने आकलन गरिए पनि झापाका पालिकाहरूले पूर्वतयारीमा खासै चासो नदेखाएको जनाइएको छ । झापा जिल्ला बाढीको उच्च जोखिममा पर्छ । बाढीका कारण जिल्लाका ८ हजार ९१९ घरधुरी अति जोखिममा रहे पनि स्थानीय सरकारले विपद् पूर्वतयारी तथा प्रतिकार्य योजना नबनाएकाले तत्काल त्यसतर्फ ध्यान दिन जिल्ला प्रशासन कार्यालय झापामा सोमबार बसेको सर्वपक्षीय बैठकमा नेपाल रेडक्रस सोसाइटी झापाले आग्रह गरेको छ । बिरिङ, कनकाई, रतुवा, मेची, निन्दा, देउनियाँ, फुलवासा, हडिया, टाङटिङ, कमललगायत नदीहरूका कारण जिल्लाका दक्षिणी भेगका चार पालिका उच्च जोखिममा रहेको रेडक्रस सोसाइटी झापाका सभापति लोकराज ढकालले जानकारी दिए । उच्च जोखिममा रहेका पालिकाहरू गौरीगञ्ज, झापा, कचनकवल र बाह्रदशी रहेका छन् । अन्य पालिकाहरू मध्य जोखिममा रहेको उनको भनाइ छ । कनकाई नदीमा पानीको लेबल ३८ भयो भने सचेतना लेबल र ४३ भयो भने त्यसलाई खतराको लेबल भनिन्छ । ४३ पानीको लेबल हुने बित्तिकै जिल्लाका करिब ९ हजार घरधुरी विस्थापित हुन्छ, उनले भने, घरभित्र पानी पसेर डुबानमा पर्ने समस्या त छदैछ । जिल्लाका क्षेत्र भएर बग्ने कनकाई, विरिङ र निन्दा नदीमा बाढी मापन केन्द्र र जिल्लाका ९ स्थानमा वर्षामापन केन्द्र रहेको छ । यी सबै मापन केन्द्रहरू यही जेठ १५ गतेदेखि एक्टिभ हुन्छ । जिल्लामा १२५ जना रेडक्रस स्वयसेवकहरू रहेको जानकारी गराउँदै उनले भने,बाढीपछि चाहिने आवश्यक सामग्रीहरू भण्डारणका लागि माई वारि र पारी गरी दुई स्थानमा कन्टेनर राखिसकेका छौँ । राखिएको कन्टेनर थप विपद्जन्य आवश्यक सामग्री उपलब्ध गराइदिन उनले जिल्लाका सबै पालिकाहरूलाई अनुरोधसमेत गरेका छन् । यसवर्ष औसत भन्दा बढी पानी पार्ने र त्यसबाट २० लाख नागरिक प्रभावित हुने अनुमान गरिएको छ । तर, जिल्लामा त्यस्तो पूर्व तयारी सोचेअनुसार नभएको उनको भनाइ छ । स्थानीय सरकार सञ्चालन ऐन २०७४ परिच्छेद ३ दफा ११ (न) विपद् व्यवस्थापन राखिए पनि पालिकाहरूले यस शीर्षकमा बर्सेनि बजेट नै छुट्टाएको हुँदैन । जिल्लाका १३१ वडा कार्यालयहरूमा गएर हेर्दा पनि हुन्छ विपद्मा चाहिने आवश्यक सामग्री पनि पाइँदैन,उनले थपे । बाढी पछिको विपद्जन्य घटनाबाट जनतालाई बचाउन अहिलेदेखि नै तयारीमा जुट्नु पर्ने उनको भनाइ छ । त्यस्तै मौसम विज्ञान फिल्ड कार्यालय झापाका सुमनराज भट्टराईका अनुसार जिल्लामा पनि यस वर्ष औसत भन्दा बढी पानी पर्ने जानकारी गराए । उनका अनुसार मार्च महिनामा विगत १० वर्षको औसतमा कम पानी परेको थियो भने अप्रिलमा विगत १० वर्ष भन्दा औसतमा बढी पानी परेको बताए । जिल्ला विपद् जोखिम न्यूनीकरण तथा व्यवस्थापन समिति संयोजक एवम् प्रमुख जिल्ला अधिकारी गोपालकुमार अधिकारीको अध्यक्षतामा बसेको बैठकमा विपद् व्यवस्थापनसम्बन्धी विभिन्न निर्णयहरू समेत गरिएको जनाइएको छ ।"
प्रधानमन्त्रीबाट 'काठमाडौं एमालेको नियन्त्रणमा हुनुपर्छ'जस्ता अभिव्यक्ति आउनु चिन्ताजनक : आयोग,"काठमाडौं : राष्ट्रिय मानव अधिकार आयोगले प्रधानमन्त्री केपी शर्मा ओलीको अभिव्यक्तिप्रति गम्भीर ध्यानाकर्षण जनाएको छ। 'जेठ १५ गते ११ बजेदेखि २ बजेसम्म काठमाडौं नेकपा एमालेको नियन्त्रणमा हुनुपर्छ' भन्ने अभिव्यक्तिप्रति आयोगले आपत्ति जनाएको हो। आयोगले अरूको विचार, अभिव्यक्ति र प्रदर्शनप्रति लक्षित गरी प्रधानमन्त्रीबाट आएको उक्त अभिव्यक्ति चिन्ताजनक रहेको बताएको छ। 'जुनसुकै व्यक्ति, समूह र पार्टीलाई आफ्नो विचार र अभिव्यक्तिको स्वतन्त्रता भए पनि अरुप्रति लक्षित गरी मुठभेड निम्तिन सक्ने गरी उत्तेजनापूर्ण अभिव्यक्ति आउनु मानव अधिकारका मूल्यमान्यताको समेत विपरीत हुन जान्छ,' आयोगका प्रवक्ता डा टीकाराम पोखरेलद्वारा जारी विज्ञप्तिमा भनिएको छ। आयोगले जिम्मेवार व्यक्तिले आफ्नो अभिव्यक्ति दिँदा संयमित हुन, अरु व्यक्ति, समूह वा पार्टी लक्षित नकारात्मक टीकाटिप्पणी नगर्न, सुरक्षा निकायले राजधानीलगायतका क्षेत्रको शान्ति सुरक्षालाई मजबुत बनाउन र आफ्ना विरोध र प्रदर्शनलाई शान्तिपूर्ण बनाउन आग्रह गरेको छ। 'देशको शान्ति सुरक्षा र अमनचयन कायम गर्ने जिम्मेवारी सरकारका सुरक्षा निकायको हुँदाहुँदै लोकतान्त्रिक मुलुकमा कुनै पनि पार्टी विशेषबाट कुनै पनि क्षेत्र कब्जामा लिनु भनेको विधिको शासन विपरीत हुनुका साथै, निषेधलाई प्रश्रय दिनु हो भन्ने आयोगको बुझाइ छ। शान्तिपूर्ण तवरबाट विचार र अभिव्यक्ति राख्न नेपालको संविधान र कानुनले निषेध गरेको छैन,' विज्ञप्तिमा भनिएको छ।"
स्ट्यान्डर्ड चार्टर्ड बैंकले छैटौं पटक पायो थ्री ए रेटिङ,"काठमाडौं : स्ट्याण्डर्ड चार्टर्ड बैंकले लगातार छैटौं पटक उच्च रेटिङ ट्रिपल ए पाएको छ। यस रेटिङले वित्तीय जिम्मेवारीहरू समयमै पूरा गर्न सक्ने यो रेटिङले संकेत गर्छ। इक्रा नेपालले बैंकलाई यस्तो रेटिङ दिएको हो। इक्रा नेपालमा भारतीय रेटिङ कम्पनी इक्राको समेत लगानी छ। बैंकको २०२५ को मध्य अप्रिलमा जोखिम भारित सम्पत्तिको आधारमा पुँजी अनुपात १७४४ प्रतिशत र प्राथमिक पुँजीकोष अनुपात १५१५ प्रतिशत छ। जबकी यस्तो न्यूनतम अनुपात क्रमशः ११ प्रतिशत र ८५ प्रतिशत हुनुपर्छ। यसले बैंकको पुँजी आधारमा बलियो रहेको संकेत गर्छ। बैंकको निष्क्रिय कर्जा पनि १४४ प्रतिशत मात्रै छ। जबकि यो अवधिमा समग्र वाणिज्य बैंकहरूको यस्तो कर्जा औसत ५०५ प्रतिशत छ। बैंकिङ उद्योगमा निरन्तर सम्पत्तिको गुणस्तरमा बढ्दै गएको दबाब बाबजुद यस बैंकको अवस्था राम्रो रहेको इक्रा नेपालले उल्लेख गरेको छ। बैंकको कोष लागत पनि समग्र क्षेत्रको तुलनामा सबैभन्दा कम छ। बैंकका प्रमुख कार्यकारी अधिकृत प्रमुख गोरख राणाले भने, हामीले लगातार छैटौं पटक 'एएए रेटिङ' पाएका छौं। यसले निरन्तर स्थिरताका हामीले मूल्य मान्यतामा रहेका हाम्रा ग्राहक तथा सेवाग्राहीलाई सेवा दिइरहेको पुष्टि गर्छ। यो रेटिङ हाम्रो सम्पूर्ण टोलीको समर्पणको मापन पनि हो। स्ट्याण्डर्ड चार्टर्ड समूहको ७० प्रतिशत लगानी रहेको यस बैंक १९८७ देखि सञ्चालनमा छ। बैंकको समूहबाट समेत आवश्यक निरीक्षण भइरहने गरेको छ।"
विश्व वातावरण दिवसका अवसरमा वेस्ट ह्याकाथन,"काठमाडौं : विश्व वातावरण दिवस २०८२ को अवसरमा, नेपालमा पहिलो पटक बिन देयर ह्याक्ड द्याट थिममा वेस्ट ह्याकाथनको आयोजना हुने भएको छ। राष्ट्रिय स्तरको यो कार्यक्रमले प्रविधि विज्ञ, सिर्जनशील व्यक्तिहरू, उद्यमीहरू र जलवायुका अभियान्ताहरुलाई समेटेर फोहर व्यवस्थापनको बढ्दो समस्यालाई प्रविधि र सिर्जनशीलताका माध्यमबाट समाधान गर्ने लक्ष्य राखेको छ। यो विशेष कार्यक्रम जेठ २२ गते बुढानीलकण्ठ नगरपालिकाको सभाहलमा आयोजना हुँदैछ जहाँ देशका प्रतिभाशाली समाधानकर्ताहरू फोहरलाई अवसरका रूपमा परिवर्तन गर्ने कार्यमा संलग्न हुनेछन्। एनसेल फाउन्डेसन, खालिसिसि र बुढानीलकण्ठ नगरपालिकाको संयुक्त पहलमा आयोजनामा हुने यो ह्याकाथन डिजिटल प्रविधिमा आधारित हुँदै कामगर्दै आएका सेवा प्रदायक, नेपालको औपचारिक फोहर व्यवस्थापन क्षेत्र र प्रगतिशील स्थानीय सरकारबीचको सरकारीनिजी साझेदारीको एक सशक्त उदाहरण हो। ह्याकाथनको उद्देश्य फोहर व्यवस्थापन, रिसाईकल पूर्वाधार, प्लास्टिक प्रदूषण र फोहरमैला व्यवस्थापनमा काम गर्ने अनौपचारिक कामदारहरू विशेष गरी महिलाहरूको सशक्तिकरणका लागि प्रविधिमा आधारित समाधानहरू विकास गर्नु हो। डिजिटल इनोभेसन र वातावरण संरक्षणको प्रयासलाई एकै प्लेफर्ममा जोड्ने यस किसिमको नविन पहलमा साथ दिन पाउँदा हामी निकै खुसी छौ। यस ह्याकाथनले नेपालको सबैभन्दा चुनौतीपूर्ण समस्याहरु मध्येको एकफोहर व्यवस्थापनका लागि सिर्जनात्मक र प्रविधिमा आधारित समाधानहरूको विकास गर्ने विश्वास लिएका छौ, एनसेल फाउन्डेसन एन्ड स्पेशल प्रोजेक्ट डाईरेक्टर विशाखा लक्ष्मी खड्काले बताइन्। नेपालमा दैनिक ३,००० टनभन्दा बढी फोहर उत्पादन हुँदै आएको छ, तर औपचारिक रिसाइकल प्रणाली अझै विकासोन्मुख अवस्थामा रहेको छ र फोहर व्यवस्थापनको क्षेत्रमा महिलाहरूको सहभागिता ५ भन्दा कम रहेको छ। यो ह्याकथनले अहिलेको परिस्थितिलाई परिवर्तन गर्दै नविन, समावेशी र कार्यान्वयनयोग्य विचारहरूलाई प्रोत्साहन गर्दै समुदाय र जलवायु दिगोपनमा आधारित परिवर्तनशील अर्थतन्त्रको विकास गर्ने लक्ष्य राखेको छ। यो केवल ह्याकाथन मात्र होइन, फोहरलाई नवप्रवर्तन, आय र प्रभावको स्रोतका रूपमा पुनःपरिकल्पना गर्ने राष्ट्रिय आह्वान हो, खालिसिसि का संस्थापक तथा सिईओ अमुन थापाले भने। यस प्लेटफर्म मार्फत हामी समस्या समाधान गर्न दिगो प्रणाली विकासका लागि युवा, महिला र प्रविधिकर्मीहरूलाई सक्षम बनाउने मार्गहरू निर्माण गर्दैछौं। ह्याकथनमा सहभागी हुन जेठ १५ सम्म आवेदन खुला रहेको छ। यसमा विद्यार्थी, स्टार्टअप, ईन्जिनियर, डिजाइनर, कोडर, फोहरमैला व्यवस्थापनमा अनौपचारिक रुपमा योगदान पुर्याउँदै आएकाहरु लगायत सफा तथा स्मार्ट नेपाल बनाउन इच्छुक सबैले भाग लिन सक्छन्। ल्यान्डफिलदेखि परिपरिवर्तनसम्म, धुवाँ बिनाको फोहर, फोहरमा महिलाको उद्यमशीलता र डिजिटाईज ट्रास गरी चार मुख्य विषयगत क्षेत्रहरूमा प्रतियोगीहरूले समाधान विकास गर्नु पर्नेछ। यस ह्याकाथनलाई गोल्यान गु्रप, प्लास्ट नेपाल फाउन्डेसन, कोकाकोला बेभरेजेज नेपाल, सिएनआईवाइइएफ, नबिल बैंक, ग्रो बाई आइडिया, क्लाउडफ्याक्टरी, फ्युजमेसिन, मोडेल इन्स्टिच्युट अफ टेक्नोलोजी, व्यापार पाठशाला, एस इन्स्टिच्यूट अफ म्यानेजमेन्टले सहयोग गरेका छन्।"
सांसदहरूले प्रश्न सोध्न नपाइ गृहमन्त्रीले जवाफ दिने अवस्था बनाइए स्वीकार्य हुँदैन : रास्वपा,काठमाडौं : राष्ट्रिय स्वतन्त्र पार्टी(रास्वपा)ले भिजिट भिसा प्रकरणमा संसदबाटै गृहमन्त्री रमेश लेखकको राजीनामा माग गर्ने निर्णय गरेको छ। सिंहदरबारमा सोमबार बसेको रास्वपा संसदीय दलको बैठकले भिजिट भिसा प्रकरणमा प्रश्न उठेपछि अनुसन्धानका लागि मार्गप्रसस्त गर्नुपर्ने भन्दै मंगलबार बस्ने संसद बैठकमा सशक्त प्रतिपक्षी रूपमा गृहमन्त्रीको राजीनामा माग गर्ने निर्णय गरेको रास्वपा कार्यबहाक प्रवक्ता मनिष झाले बताए। उनले सदनमा सांसदहरूले प्रश्न सोध्न नपाइ गृहमन्त्रीले जवाफ दिने अवस्था बनाइए स्वीकार्य नहुने स्पष्ट पारे। पहिला तथ्यका साथ आफूहरूले गृहमन्त्रीलाई प्रश्न गर्ने र त्यसपछि मात्रै जवाफ सुन्ने झाले बताए। उनले कांग्रेस नेतासमेत रहेका गृहमन्त्रीलाई भिजिट भिसा प्रकरणमा क्लीन चिट दिने अधिकार कांग्रेस पदाधिकारीलाई नरहेको तर्क गरे। उनले भिजिट भिसा प्रकरणमा अनुसन्धानका लागि कांग्रेसले सहजीकरण गर्नुपर्ने बताए। यसअघि आफ्ना नेतामाथि प्रश्न उठ्दा कांग्रसले २२ पटक सदन अवरोध गरेको विषय पनि सदनमार्फत स्मरण गराइने उनले बताए। उनले अरु दलभन्दा सुदृढ संसदीय अभ्यास गरेर देखाउने धारणा राखे।
"गण्डकीको जीडीपी सबैभन्दा राम्रो, अन्य प्रदेशको कस्तो? (विवरणसहित)","काठमाडौं : राष्ट्रिय तथ्यांक कार्यालयले आर्थिक वर्ष २०८१८२ को प्रादेशिक कूल गार्हस्थ उत्पादन (जीडीपी)को विवरण सार्वजनिक गरेको गरेको छ। कार्यालयले सोमबार सातवटै प्रदेशमा एकैसाथ प्रादेशिक जीडीपी सार्वजनिक गरेको हो। सार्वजनिक तथ्यांक अनुसार आर्थिक वर्ष २०८१८२ को प्रारम्भिक अनुमानबमोजिम उपभोक्ताको मूल्यमा प्रादेशिक कुल गार्हस्थ उत्पादनको वृद्धिदर सबैभन्दा धेरै गण्डकी प्रदेश (५५१ प्रतिशत)मा र त्यसपछिको धेरै बागमती प्रदेश (५१८ प्रतिशत) मा देखिएको छ। त्यसैगरी सबैभन्दा थोरै वृद्धिदर सुदूरपश्चिम प्रदेश (३३२ प्रतिशत)मा हुने प्रारम्भिक अनुमान रहेको छ। स्थिर मूल्यमा मापन गरिएको उपभोक्ता मूल्यको राष्ट्रिय कुल गार्हस्थ्य उत्पादन वृद्धिदर ४६१ प्रतिशत हुने प्रारम्भिक अनुमान गरिएकोमा गण्डकी, बागमती, कर्णाली र लुम्बिनी प्रदेशको राष्ट्रिय वृद्धिदरभन्दा धेरै र बाँकी प्रदेशको राष्ट्रिय वृद्धिदरभन्दा थोरै हुने प्रारम्भिक अनुमान रहेको सार्वजनिक विवरणमा उल्लेख छ। आर्थिक वर्ष २०८१८२ को प्रारम्भिक अनुमान, आर्थिक वर्ष २०८०८१ को संशोधित अनुमान तथा आर्थिक वर्ष २०७९८० को अन्तिम तथ्यांकबमोजिमको प्रादेशिक कुल गार्हस्थ्य उत्पादनको वृद्धिदर अनुसार आर्थिक वर्ष २०७९८० देखि आर्थिक वर्ष २०८१८२ सम्मको अवधिमा सबै प्रदेशको आर्थिक वृद्धिदर क्रमशः वृद्धि हुँदै गएको देखिएको छ। यद्यपि, आर्थिक वर्ष २०८०८१ बाट आर्थिक वर्ष २०८१८२ मा कोशी प्रदेश र सुदूरपश्चिम प्रदेशको आर्थिक वृद्धिदर नगण्य रूपमा मात्र बढेको तथ्यांकमा उल्लेख छ।"
आन्तरिक ऋण भर्सेस बाह्य ऋण,"सार्वजनिक ऋण व्यवस्थापनसम्बन्धी स्पष्ट रणनीति नहुनु, संघीयताको संरचनाबमोजिम प्रदेश र स्थानीय तहले ऋण परिचालन गर्न नसक्नु, राष्ट्र िय आवश्यकता र प्राथमिकताका क्षेत्रमा अपेक्षित ऋण परिचालन हुन सकेको छैन। सरकारी ऋण अल्पकालीन वा दीर्घकालीन दुवै हुन सक्छ। सरकारले ऋण लिने कार्य देशभित्र वा बाहिर दुवैसँग गर्न सक्छ। सरकारी ऋणको वर्गीकरण यस्तो छ : (१) अनिश्चितकालीन ऋण तथा निश्चितकालीन ऋण (२) उत्पादक र अनुत्पादक ऋण (३) ऐच्छिक एवं अनिवार्य ऋण (४) क्रययोग्य एवं अवक्रययोग्य ऋण (५) शोध्य र अशोध्य ऋण (६) ब्याजी ऋण र निर्ब्याज ऋण (७) आन्तरिक एवं बाह्य ऋण। सरकारी ऋणका स्रोतहरू दुई प्रकारका छन् : (क) आन्तरिक स्रोतहरू र (ख) बाह्य स्रोतहरू। नेपालमा नेपाल सरकारले आर्थिक वर्षको बजेटमा देखाइएको खर्च धान्न राजस्वबाट प्राप्त रकम तथा विदेशी सहायताबाट प्राप्त रकम अपर्याप्त भएपछि सरकारले आन्तरिक स्रोतहरूबाट ऋण लिने गरेको पाइन्छ। यसअनुसार सरकारले हरेक वर्ष आन्तरिक ऋण लिने व्यवस्था मिलाउन राष्ट्र बैंकलाई दिएको छ। आन्तरिक ऋणअन्तर्गत नेपाल सरकारले ट्रेजरी बिल, विकास ऋणपत्र तथा राष्ट्रिय नेपाल सरकारले ट्रेजरी बिल, विकास ऋणपत्र तथा राष्ट्रिय बचत पत्र निष्काशन गरेर आन्तरिक ऋण लिने गरेको छ। वाणिज्य बैंकहरू र नेपाल राष्ट्र बैंकबाट सरकारले ऋण लिने गरेको छ। नेपालमा आव २०१७१८ देखि नेपाल सरकारले आन्तरिक ऋण उठाउने गरेको हो। राष्ट्र ऋण ऐन २०१७ ले आन्तरिक ऋण उठाउने सम्बन्धमा व्यवस्था गरेको देखिन्छ। नेपाल सरकारको तर्फबाट ऋण उठाउनेसम्बन्धी काम, कारबाही गर्ने अधिकार नेपाल राष्ट्र बैंक ऐन २०१३ को दफा २० अनुसार नेपाल राष्ट्र बैंकलाई प्रदान गरिएको छ। आर्थिक सर्वेक्षण २०८०८१ मा उल्लेख गरिएअनुसार यस आर्थिक वर्षमा संघीय सरकारले साधन, स्रोतमा भएको न्यूनतालाई सार्वजनिक ऋणबाट पूर्ति गर्दै लगेकाले सार्वजनिक ऋण बढ्दै गएको छ। २०७९ फागुनसम्म कुल सार्वजनिक ऋण कुल गार्हस्थ्य उत्पादनको ३८९ प्रतिशत रहेकोमा २०८० फागुनसम्म यस्तो ऋण ४१९ प्रतिशत पुगेको छ, जसमध्ये आन्तरिक र बाह्य ऋण क्रमशः २११ र २०८ प्रतिशत छ। २०७९ फागुनसम्म आन्तरिक र बाह्य ऋण १८९ र २०० प्रतिशत थियो। हाल सार्वजनिक ऋण सीमाभित्र रहे पनि सार्वजनिक ऋणलाई उत्पादनशील क्षेत्रमा उपयोग गर्दै ऋणको दिगोपना कायम गर्नेतर्फ सार्वजनिक ऋण नीति केन्द्रित गर्नुपर्ने देखिन्छ। पछिल्ला वर्षमा अनुदानको तुलनामा ऋणको अंश उच्च छ। चालु आवको फागुनसम्म अनुदान ४० अर्ब ४९ करोड र ऋण ६२ अर्ब ९४ करोड गरी कुल १ खर्ब १ अर्ब १९ करोड वैदेशिक सहयोग प्रतिबद्धता देखिन्छ। यस अवधिको वैदेशिक सहयोग प्रतिबद्धतामध्ये अनुदान र ऋणको अनुपात क्रमशः ४० र ६० प्रतिशत छ। गत आवको फागुनसम्म १ खर्ब ३७ अर्ब १२ करोड वैदेशिक सहयोग प्रतिबद्धता थियो। चालु आवको फागुनसम्म अनुदान र ऋण गरी ६२ अर्ब ९७ करोड अन्तर्राष्ट्रियविकास सहायता उपयोग भएको छ। यसमध्ये अनुदान र ऋणको अंश क्रमशः १३१ र ८६९ प्रतिशत छ। गत आवको फागुनसम्म यस्तो उपयोग ५३ अर्ब ४४ करोड थियो। यसमध्ये अनुदान र ऋणको अंश क्रमशः १९३४ र ८०६६ प्रतिशत थियो। आव २०७९८० मा अनुदान र ऋण गरी १ खर्ब ३९ अर्ब ५७ करोड विकास सहायता उपयोग भएको थियो। यस अवधिमा कुल विकास सहायता उपयोगमा अनुदान र ऋणको अनुपात क्रमशः १६७ र ८३३ प्रतिशत थियो। पछिल्ला ५ वर्षमा संघीय खर्च बेहोर्ने स्रोतमध्ये बाह्य स्रोतको अंश न्यून छ। यस अवधिको कुल सरकारी खर्चमा बाह्य स्रोतको अंश वार्षिक औसत १३१ प्रतिशत र आन्तरिक स्रोतको हिस्सा वार्षिक औसत ८६९ प्रतिशत छ। आव २०७९८० मा संघीय सरकारको खर्चमध्ये ९०२ आन्तरिक स्रोत र ९८ प्रतिशत बाह्य स्रोतको हिस्सा रहेको थियो। पछिल्ला ५ वर्षमा कुल गार्हस्थ्य उत्पादनमा बाह्य स्रोत उपयोगको अनुपात अपेक्षित रूपमा बढ्न सकेको छैन। यस अवधिमा यस्तो उपयोग वार्षिक औसत ३६ प्रतिशत छ। आर्थिक सर्भेक्षणअनुसार चालु आवमा संघीय सरकारले साधन स्रोतमा भएको न्यूनतालाई सार्वजनिक ऋणबाट पूर्ति गर्दै लगेकाले यो ऋण बढ्दै छ। आव २०८१८२ को सात महिनामा कुल आन्तरिक कर्जा खुम्चिएको छ। अघिल्लो वर्षको सोही अवधिमा उक्त कर्जा ३२ प्रतिशतले बढेकामा समीक्षा अवधिमा १३ प्रतिशत मात्रले बढेको छ। नेपाल राष्ट्र बैंकले प्रकाशित गरेको चालु आव २०८१८२ को सात महिनाको तथ्यांकअनुसार वार्षिक विन्दुगत आधारमा २०८१ माघ मसान्तमा यस्तो कर्जा ४३ प्रतिशतले बढेको छ। वार्षिक विन्दुगत आधारमा २०८१ माघमा यस्तो दाबी १०१ प्रतिशतले घटेको भने मौद्रिक क्षेत्रको निजी क्षेत्रमाथिको दाबी ६० प्रतिशतले बढेको छ। वार्षिक विन्दुगत आधारमा २०८१ माघमा मौद्रिक क्षेत्रको निजी क्षेत्रमाथिको दाबी ७० प्रतिशतले बढेको छ। मुलुकमा सार्वजनिक ऋणको आकार बढेसँगै व्ययभार पनि बोझिलो हुँदै गएको छ। बर्सेनि ऋण र तिर्नुपर्ने साँवा तथा ब्याजको दायित्व थपिँदैछ। नेपालले बहुपक्षीय र द्विपक्षीय ऋण गरी १२ खर्ब ५३ अर्बमाथि वैदेशिक ऋण लिइसकेको छ। बहुपक्षीय ऋण मात्रै ११ खर्ब १५ अर्ब पुगेको छ। एसियाली विकास बैंक, युरोपियन इकोनोमिक काउन्सिल, युरोपियन इन्भेस्टमेन्ट बैंक एसियन इन्फ्रास्ट्रक्चर बैंक, अन्तर्राष्ट्रियविकास संस्था (आईडीआई), अन्तर्राष्ट्रिय कृषि विकास कोष, अन्तर्राष्ट्रियमुद्रा कोष, नर्डिक विकास कोष र अन्तर्राष्ट्रियविकासका लागि आर्थिक कोषबाट ऋण लिइएको छ। नेपालले अन्य मुलुकबाट लिएको द्विपक्षीय ऋणको आकार १ खर्ब ३८ अर्ब ११ करोड हाराहारी छ। यस्तो, ऋण बेल्जियम, चीन, फ्रान्स, भारत, जापान, दक्षिण कोरिया, कुबेती कोष र साउदी कोषबाट लिएको छ। २०८१८२ को बजेट वक्तव्यमा उल्लेख गरेअनुसार यस आवमा विकसित अन्तर्राष्ट्रियपरिदृश्य र प्राप्त अनुभवका आधारमा नयाँ विकास सहायता नीति तर्जुमा गरिने कार्यक्रम राखिएको छ। व्यापारिक, निजी, गैरसरकारी कोष तथा अनुदान र सहुलियतपूर्ण ऋण सहायतालाई मिश्रित गरी सम्मिश्रित वित्त विधिमा विकास सहायता परिचालन गर्ने प्रबन्ध गरिने नीति लिइएको छ। विकास सहायताको उपयोग क्षमता बढाउन प्रोजेक्ट रेडिनेस फिल्टरको उपयोग गरिने कार्यक्रम राखिएको छ। विकास सहायताका आयोजना सम्झौता गर्दा नै आयोजना कार्यान्वयन कार्ययोजना समावेश गर्नुपर्ने व्यवस्था मिलाइने नीति लिइएको छ। गुणस्तरीय र प्रतिस्पर्धी आयोजना विकास गरी अनुकूलन एवं जलवायु कोष तथा सुविधामा पहुँच अभिवृद्धि गरिने कार्यक्रम राखिएको छ। वातावरणीय न्यायको सिद्धान्तअनुरूप अधिकारमुखी अवधारणामा उपलब्ध हानि तथा क्षति कोषलगायतका सबै जलवायु कोष तथा सुविधामा पहुँच स्थापित गरी सहायता परिचालन गरिने कार्यक्रम राखिएको छ। सोह्रौं योजना (२०८१८२२०८५८६) मा प्रादेशिक तथा स्थानीय अर्थतन्त्रको सुदृढीकरण र सन्तुलित विकासको रूपान्तरणकारी रणनीतिको व्यवस्थामा दीर्घकालीन नीति तर्जुमा र प्रभावकारी कार्यान्वयन गर्ने, वित्तीय संघीयताको सबलीकरण गर्ने र प्रादेशिक तथा स्थानीय विशिष्टतामा आधारित उत्पादन तथा उत्पादकत्व अभिवृद्धि गर्ने छन्। आन्तरिक ऋण र बाह्य ऋणको उपयोगमा देखा परेका समस्या तथा चुनौतीहरूमा आन्तरिक ऋणको सीमा निर्धारणका स्पष्ट आधारहरू निर्माण हुन नसक्नु, कुल आन्तरिक ऋणमा ट्रेजरी बिलको अंश अत्यधिक रहनु, ऋण परिचालन लागत उच्च देखिन आएको छ। सार्वजनिक ऋण व्यवस्थापनमा प्रत्यक्ष रूपमा सरोकार राख्ने निकायबीच समन्वयको अभाव, अभिलेख व्यवस्थापनलाई पूर्णरूपमा कम्प्युटर नेटवर्कमा लैजान सकेको छैन। ऐन, नियम र नीतिहरू समय सापेक्षरूपमा परिवर्तन र परिमार्जन हुन नसक्नु, वैदेशिक ऋण परिचालन र उपयोगमा सरकारको निर्णायक क्षमता कमजोर रहनु, सम्पूर्ण वैदेशिक ऋण बजेट मार्फत परिचालन हुन सकेको देखिँदैन। सहायता व्यवस्थापनमा दातृपक्ष सरकार तथा सम्बद्ध पक्षबीच उचित सामन्जस्य र समन्वयको अभाव, कुल ऋण दायित्वमा वैदेशिक ऋणको अंश उच्च रही विदेशी विनिमयसम्बन्धी जोखिम छ। सार्वजनिक ऋण व्यवस्थापनसम्बन्धी स्पष्ट रणनीति नहुनु, संघीयताको संरचनाबमोजिम प्रदेश र स्थानीय तहले ऋण परिचालन गर्न नसक्नु, राष्ट्र िय आवश्यकता र प्राथमिकताका क्षेत्रमा अपेक्षित ऋण परिचालन हुन सकेको छैन। आन्तरिक ऋण परिचालनका लागि उपकरणसम्बन्धी जनचेतना कमी हुनु, उत्पादनशील क्षेत्रमा ऋण परिचालन नहुनु, प्रतिबद्धताबमोजिम बाह्य ऋण प्राप्त नहुनु, बाह्य ऋणमा सहुलियतपूर्ण ऋणको अंश कम हुँदै गएको देखिन्छ। बाह्य ऋण सम्झौतामा पूर्व तयारी नहुनु, बाह्य ऋण प्राप्ति एवं वार्ता र सम्झौताका लागि स्थायी संयन्त्रको अभाव हुनु, विदेशी विनिमय जोखिम उच्च भई बाह्य ऋणको लागत बढ्दै जानु, ऋण परिचालन र उपयोग क्षमतामा कमी हुनु, सार्वजनिक ऋणको अभिलेख र प्रतिवेदन सुदृढ हुन नसक्नु, सार्वजनिक ऋणमार्फत निजी क्षेत्र तथा बाह्य लगानी प्रवर्धन गर्न नसक्नु आदि जस्ता समस्या तथा चुनौती छन्। सरकारी ऋणपत्रमा लगानीकर्ताको आकर्षण बढाउन वित्तीय साक्षरता प्रवर्धन गर्ने प्रोत्साहनको व्यवस्था गर्ने, बाह्य ऋण प्राप्ति गर्दा वार्ता एवं सम्झौताका चरणमा सरोकारवाला निकायको प्रतिनिधित्व अनिवार्य गर्ने, जसमा स्थायी विज्ञको संरचना व्यवस्था मिलाउनु जरुरी छ। आयोजनाहरूको लाभ लागत विश्लेषण र आन्तरिक प्रतिफल दरको विश्लेषण गरी नाफामूलक आयोजना र प्रतिफल दर बढी भएका सामाजिक क्षेत्रका आयोजनामा मात्र आन्तरिक ऋणको उपयोग गर्नुपर्छ। ऋण लगानी गरी सञ्चालन हुने क्रमागत आयोजना वा नयाँ आयोजनाको पहिचान, विकास र छनोट गर्दा अन्य विषयका अतिरिक्त आयोजना वा कार्यक्रमको कार्यान्वयनबाट प्राप्त हुने प्रतिफलबाट ऋण लगानीको साँवा र ब्याज भुक्तानी गर्न सकिने सुनिश्चित गर्ने र उत्पादन वृद्धि गर्न सकेमा राम्रो परिणाम आउन सक्छ। रोजगारी सिर्जना, आय वृद्धि, पूर्वाधार विकास र पुँजी निर्माण हुने खालका पूर्वतयारी सम्पन्न भएका आयोजनापरियोजनामा मात्र आन्तरिक ऋण परिचालन गर्ने आदि जस्ता कार्य गर्नु आवश्यक छ।"
अस्ट्रेलियाको भिक्टोरियामा छुरा बिक्रीमा प्रतिबन्ध,"अस्ट्रेलिया : मेलबर्नको एक सपिङ सेन्टरमा भएको हिंसात्मक झगडापछि अस्ट्रेलियाको भिक्टोरिया राज्यले छुरा बिक्रीमा प्रतिबन्ध लगाएको छ। उक्त राज्यले यसअघि तोकेको मितिभन्दा तीन महिनाअघि नै प्रतिबन्ध लगाउने निर्णय गरेको हो। उक्त प्रतिबन्ध बुधबारदेखि लागू हुनेछ। यसअघि सेप्टेम्बरमा मात्र कार्यान्वयन हुने बताइएको थियो। प्रतिबन्धको निर्णय आइतबार दिउँसो मेलबर्नको प्रेस्टनस्थित नर्थल्याण्ड सपिङ सेन्टरमा दुई समूहबीच भएको छुरा आक्रमणपछि लिइएको हो। घटनामा २० वर्षीय एक युवक गम्भीर घाइते भएका छन्। उनको उपचार भइरहेको बताइएको छ। भिक्टोरियाकी मुख्यमन्त्री ज्यासिन्टा एलनले आक्रमणलाई 'भयानक' भनेकी छन्। 'सर्वसाधारणले किनमेल गर्ने ठाउँहरूमा यस्ता हतियारहरू देख्नुपर्ने वा प्रहरीलाई त्यसको सामना गर्नुपर्ने अवस्था आउनु हुँदैन। यो प्रतिबन्धले हतियारको आपूर्ति नाकाबन्दी गर्नेछ,' उनले भनेकी छन्। आक्रमणसँग सम्बन्धित अभियोगमा १६ र १५ वर्षका दुई किशोरलाई झगडा, जानाजानी चोट पुर्याएको र नियन्त्रित हतियारको प्रयोगसम्बन्धी अभियोग लगाइएको छ। सोमबार प्रहरीले थप २० र १८ वर्षीय दुई युवकलाई पक्राउ गरी सोधपुछ भइरहेको जनाएको छ। घटनामा संलग्न चारै जना प्रहरीको निगरानीमा पहिले नै परेका व्यक्ति थिए।"
अर्थमन्त्री पौडेललाई नेविसंघको ध्यानाकर्षण पत्र,"काठमाडौं : नेपाल विद्यार्थी संघले कुल वर्षिक बजेटको न्यूनतम २० प्रतिशत रकम शिक्षा क्षेत्रमा विनियोजन गर्नुपर्ने मागसहित उपप्रधान एवं अर्थमन्त्री बिष्णु पौडेललाई ध्यानाकर्षण पत्र बुझाएको छ । सोमबार सिंहदरबारमा अर्थमन्त्री पौडेललाई २५ बुँदे ध्यानाकर्षणपत्र बुझाउँदै नेविसंघले कुल बजेटको कम्तिमा २० प्रतिशत रकम अनिवार्य रुपमा सार्वजनिक शिक्षा क्षेत्रमा बिनियोजन गर्नुपर्ने माग राखेको हो । त्यस्तै विद्यार्थीमैत्री विद्यालय शिक्षा ऐन यसै आर्थिक वर्षदेखि प्रभावकारी रुपमा लागू हुनेगरी आवश्यक विनियोजन गर्न समेत माग गरिएको नेविसंघका अध्यक्ष दुर्जाङ शेर्पाले जानकारी दिए । उनले महङ्गी नियन्त्रणको नीति लागू गर्नुपर्ने, विद्यार्थीहरूको जनजीवनसँग प्रत्यक्ष सरोकार राख्ने वस्तुमा सहुलियत प्रदान गर्ने नीति ल्याउनुपर्नेलगायतका विषयमा अर्थमन्त्रीको ध्यानाकर्षण गराएको बताए। नेविसंघले बैदेशिक रोजगारका लागि जानुपर्ने अवस्थाको अन्त्य गर्न ४० वर्ष उमेर समूहका युवा लक्षित अनिवार्य प्राविधिक तालिम सम्बन्धी नीति तर्जुमा गर्दै देशभित्रै रोजगारीको अवसर सिर्जना गर्न सरकारको ध्यानाकर्षण गराएको छ ।"
भारतमा कोरोना आतंक : दिल्लीमा सक्रिय बिरामीको संख्या १०४ पुग्यो,काठमाडौं : भारतको राजधानी दिल्लीमा फेरि कोरोना भाइरसका घटना तीव्र गतिमा बढिरहेका छन्। पछिल्लो एक हप्तामा दिल्लीमा ९९ जना कोरोना संक्रमित भेटिएका छन्। केन्द्रीय स्वास्थ्य मन्त्रालयले जारी गरेको तथ्याङ्क अनुसार कोरोना फैलिएपछि दिल्लीमा २४ जना बिरामी निको भएका छन् भने हाल १०४ जना सक्रिय बिरामी छन्। योसँगै देशभर कोरोना संक्रमितको संख्या एक हजार नाघेको स्वास्थ्य मन्त्रालयले जनाएको छ। स्वास्थ्य विभागका अनुसार केरलामा सबैभन्दा बढी ४३० जनामा कोरोना संक्रमण भएको छ। त्यसपछि महाराष्ट्रमा २०९ जना र दिल्ली १०४ सक्रिय केससहित तेस्रो स्थानमा छ। अन्य राज्यहरूमा पनि कोरोनाका बिरामी बढ्दै गएको स्वास्थ्य विभागले उल्लेख गरेको छ। सन् २०२० देखि कोरोना भाइरसका कारण विश्वभर लाखौं मानिसहरूले ज्यान गुमाएका छन्।
बसुन्धरामा दुर्घटना हुँदा एक किशोरीको मृत्यु,काठमाडौं : काठमाडौंको बसुन्धरामा दुर्घटनामा परी एक किशोरीको मृत्यु भएको छ। काठमाडौं महानगरपालिका३ बसुन्धरा सडकमा म प्र ०२०३४ प ६२५७ नम्बरको स्कुटरले पैदलयात्रुलाई ठक्कर दिँदा स्कुटरमा सवार महोत्तरी घर भई काठमाडौंको चावहिल बस्ने १८ वर्षीया मनिसा परियारको मृत्यु भएको हो। दुर्घटनामा गम्भीर घाइते भएकी उनको उपचारका क्रममा ग्रिनसिटी अस्पतालमा आज निधन भएको प्रहरी प्रधान कार्यालयले जनाएको छ। दुर्घटनामा गम्भीर घाइते पैदलयात्रुको सोही अस्पतालमा उपचार भइरहेको प्रहरीले जनाएको छ। प्रहरीले स्कुटर चालकलाई नियन्त्रणमा लिएर आवश्यक अनुसन्धान थालेको छ।
एनआईसी एशिया बैंकको कर्पोरेट कार्यालय आफ्नै भवनमा स्थानान्तरण,"एनआईसी एशिया बैंकको कर्पोरेट कार्यालय काठमाडौं२८ कमलादी स्थित आफ्नै भवनमा स्थानान्तरण भएको छ। उक्त नवनिर्मित भवनमा वैदिक सनातन विधिपूर्वक पूजा अर्चना गरी बैंक सञ्चालक समितिका अध्यक्ष तुलसीराम अग्रवालले जेठ १० गते उद्घाटन गरे। उक्त पूजा तथा उद्घाटन समारोहमा बैंक सञ्चालक समितिका सदस्यहरु, प्रमुख कार्यकारी अधिकृत तथा बैंकका उच्चपदस्थ अधिकारीहरुको उपस्थिति रहेको थियो। नेपाल राष्ट्र बैंकबाट स्वीकृत प्राप्त गरी यस अघि रहेको थापाथली, काठमाडौं११ स्थित ट्रेड टावरबाट प्रमुख कार्यकारी अधिकृतको कार्यालय, अन्य कार्यकारी अधिकृतहरुको कार्यालय लगायत विभिन्न विभागहरु आफ्ना सम्पूर्ण सेवा तथा सुविधाहरु कमलादीस्थित कर्पोरेट कार्यालयबाट प्रदान गर्ने गरी कर्पोरेट कार्यालय स्थानान्तरण भएको हो। कार्यालय स्थानान्तरण भएसँगै आदरणीय ग्राहक तथा सरोकारवालाहरुले उक्त स्थानबाट बैंकले प्रदान गर्ने सम्पूर्ण सेवाहरू थप सहजताका साथ प्राप्त गर्नुहुनेछ भन्ने विश्वास बैंकले लिएको छ। एनआईसी एशिया बैंकले मुलुकभर ३६० शाखा कार्यालयहरू, ६७० एटिएम, ११६ वटा विस्तारित काउन्टर एवं ४२ वटा शाखा रहित शाखा सञ्जाल विस्तार गरेको छ। साथै, बैंकले वित्तीय समावेशीकरणका लागि मुगु, कालिकोट, बझाङ, रूकुम, जुम्ला, सल्यान जस्ता बैंक तथा वित्तीय संस्थाहरूको उपस्थिति न्यून रहेका दुर्गम जिल्लाहरूमा समेत आफ्नो सेवा विस्तार गरेको छ।"
ओरालो यात्रातिर सेयर बजार : नेप्से परिसूचक र कारोबार दुवै घट्यो,"काठमाडौं : साताको दोस्रो कारोबार दिन सोमबार नेप्से परिसूचक सामान्य अंकले घटेर बन्द भएको छ। अघिल्लो कारोबार दिन आइतबार ८५७ अंकले घटेको नेप्से परिसूचक आज ५२१ अंकले घटेर २६७४७६ विन्दुमा पुगेको हो। सेन्सेटिभ इण्डेक्स ०३७ अंकले घटेर ४५६०९ विन्दुमा अडिएको छ। नेप्से घटेसँगै कारोबार रकम पनि आइतबारको तुलनामा घटेको छ। आइतबार ७ अर्ब ६० करोड रुपैयाँको सेयर कारोबार भएकोमा आज ७ अर्ब ५८ करोड ५० लाख २२ हजार ५९० रुपैयाँको भयो। यसदिन ३३७ स्क्रिप्सको १ करोड ७१ लाख ६० हजार ६२५ कित्ता सेयर खरिदबिक्री भए। परिसूचक घटेपनि एउटा कम्पनीको सेयर सकारात्मक सर्किट लेभलमा कारोबार भयो। ओम मेघाश्री फर्माक्युटिकल्सको सेयर ९९९ प्रतिशतले बढेको हो। उपकार लघुवित्त वित्तीय संस्थाको सेयर ६१९ प्रतिशतले बढयो। यसदिन गुराँस लघुवित्त वित्तीय संस्थाका लगानीकर्ताले भने सर्वाधिक गुमाए। सो कम्पनीको सेयर १० प्रतिशतले घट्यो। कारोबार रकमका आधारमा राधी विद्युत शीर्षस्थानमा रह्यो। सो कम्पनीको ६४ करोड करोडको सेयर कारोबार भयो। यसैगरी नगदी ग्रुपले ५६ करोडको सेयर कारोबार गर्दा युनिर्भसल पावरको ४५ करोड,कुमारी बैंकको २१ करोड र एनआरएन इन्फ्रास्टक्चर एण्ड डेभलपमेन्टको १८ करोड मूल्य बराबरको सेयर कारोबार भयो। कारोबारमा आएकामध्ये ९२ स्टक्सको मूल्य बढ्दा १५५ वटाको घट्यो। आज दुई समूहको उपसूचकबाहेक अन्य समूहको उपसूचक नकारात्मक देखिए। बैंकिङ र मनु एण्ड प्रो समूहको उपसूचक बढ्दा अन्य समूहको उपसूचक नकारात्मक देखिएका हुन्।"
हुम्लामा ५ हजार ३ मिटर ५० उचाईमा तीनवटा हिमताल भेटिए,"हुम्ला : नाम्खा गाउँपालिका६ तिल गाउँको बाढी पहिरोका कारण पत्ता लगाउन हुम्ला पुगेको सरकारी टोलिले तीनवटा हिमताल भेटिएको जनाएको छ। ५ हजार ३ मिटर ५० उचाईमा बाढी पहिरो अध्ययन गर्न आएको टोलीले तीनवटा हिमताल भेटिएको खानी तथा भूगर्भ विभागका सिनियर डिभिजनल जिओेलोजिस्ट शिवकुमार बास्कोटले जानकारी दिए। यसअघि दुईवटा हिमताल देखिएको स्थानमा तीनवटा हिमताल भेटिएको अध्ययन टोलीका सदस्य बास्कोटाले बताए। अध्ययन टोलीमा राष्ट्रिय विपद् जोखिम न्यूनीकरण तथा व्यवस्थापन प्राधिकरणका सिनियर डिभिजनल इन्जिनियर सुशील कुमार श्रेष्ठ, खानी तथा भूगर्भ विभागका सिनियर डिभिजनल जियोलोजिष्ट शिवकुमार बास्कोटा र जल तथा मौसम विज्ञान विभागका हाइड्रोलोजिष्ट सौहाद्र जोशी छन् । जेठ १ गते राति एक्कासी बाढी आउँदा नाम्खा गाउँपालिका६ तिल गाउँमा ठूलो क्षति पुगेको थियो। बाढी पहिरोले १८ घरपरिवार विस्थापित भएका थिए। हिमालमा रहेका दुईवटा हिम पोखरीबाट बगेको पानीले बाढीको रुप लिएको प्रारम्भिक अनुसन्धानबाट खुलेको छ।"
"गणतन्त्र दिवसमा जनप्रदर्शन गर्न एमालेमा जिम्मेवारी बाँडफाँड, कसलाई के जिम्मेवारी ?","काठमाडौं : नेकपा एमालेले गणतन्त्र दिवसका अवसरमा जेष्ठ १५ गते आयोजना गर्ने विशाल जनप्रदर्शनलाई सफल पार्न नेताहरूलाई विभिन्न जिम्मेवारी दिएको छ। आज बिहान पार्टी केन्द्रीय कार्यालय च्यासलमा भएको भेलामा नेताहरूको शक्ति परिचालन गर्नका लागि नेताहरूको जिम्मेवारी बाँडफाँडको जानकारी गराइएको हो। महासचिव शंकर पोखरेल अनुसार गणतन्त्र दिवसलाई आम जनताले सम्झने गरी मनाउन र राजावादीहरुले फैलाएका भ्रम चिर्नका लागि जनप्रदर्शनको तयारी गरिएको हो। जनसंगठनका अध्यक्ष, ईन्चार्ज र काठमाडौं उपत्यकाका तीन वटै जिल्लाका वडा तहसम्मका पदाधिकारीहरुको भेलामा महासचिव पोखरेलले नेताहरुको जिम्मेवारी बाँडफाँडको जानकारी गराए। पोखरेलका अनुसार काठमाडौं जिल्लाबाट व्यापक मात्र जनमानस परिचलान गर्नका लागि बरिष्ठ उपाध्यक्ष ईश्वर पोखरेल र स्थायी कमिटी सदस्य कृष्णगोपाल श्रेष्ठलाई जिम्मेवारी दिइएको छ। जनसंगठनहरुको संयोजन गर्नका लागि सचिव गोकर्ण विष्टलाई जिम्मेवारी दिइएको छ। सम्पर्क समन्वयको संयोजनको जिम्मेवारी विभिन्न भूगोल अनुसार फरक फरक नेताहरुलाई दिइएको छ। जसअनुसार सुदुरपश्चिम र कर्णाली प्रदेश समन्वयको जिम्मा सचिव लेखराज भट्ट, बागमती प्रदेशका जिल्लाको जिम्मा उपमहासचिव प्रदीप ज्ञवाली, लुम्बिनी र गण्डकीका जिल्ला समन्वयको जिम्मा सचिव पद्मा अर्याल र कोशी प्रदेशका जिल्लाहरुको समन्वय गर्न उपाध्यक्ष रामबहादुर थापालाई जिम्मेवारी दिएको छ। मधेस प्रदेशका आठवटै जिल्लाका सम्पर्क मञ्चहरुको समन्वय गर्न उपाध्यक्ष युवराज ज्ञवालीलाई जिम्मेवारी दिइएको छ । उपत्यकाका जनप्रदर्शनमा ठूलो संख्यामा सहभागी गराउने ललितपुर र भक्तपुरको समन्वय गर्न उपाध्यक्षद्वय अष्टलक्ष्मी शाक्य र गुरु बराललाई जिम्मेवारी तोकिएको छ। उपत्यका बाहेक बागमती प्रदेशका १० वटा जिल्लाको समन्वयको जिम्मेवारी उपाध्यक्ष सुरेन्द्र पाण्डेलाई दिइएको छ। स्वयंसेवक परिचालनका लागि उपमहासचिव एवं प्रधानमन्त्रीका प्रमुख सल्लाहकार विष्णु रिमाललाई जिम्मेवारी दिइएको छ। उपत्यका विशेषको संयोजन सचिव योगेश भट्टराईलाई दिइएको छ। सबै विभागको संयोजनको जिम्मेवारी सचिव छविलाल विश्कर्मालाई दिइएको छ। गणतन्त्र दिवसका दिन जेष्ठ १५ गते बिहान ११ बजे भृकुटी मण्डपमा एमालेका नेता कार्यकर्ता झाँकी र जुलुस र आफ्नो पार्टी, जनसंगठनको पहिचानसहित उपस्थित हुन पनि आजको भेलाले निर्देशन गरेको छ। आइतबारको सचिवालय बैठकले जेठ १५ गते काठमाडौंसहित सबै पालिकाहरुमा गणतन्त्र दिवस भव्यताका साथ मनाउने निर्णय गरेको हो।"
भारतपाकिस्तानका लागि गुड फ्राइडे,"भारत र पाकिस्तान बीचको कश्मीर विवाद आधुनिक इतिहासको सबैभन्दा लामो र जटिल क्षेत्रीय समस्या हो। यी दुवै राष्ट्र परमाणु शक्ति सम्पन्न छन्, जसले गर्दा यो समस्या न केवल यी दुई राष्ट्रका लागि तर विश्व शान्ति र स्थिरताका लागि अत्यन्त संवेदनशील बनाउँछ। यो विवाद इतिहास, धर्म र राजनीतिसँग गहिरो रूपमा जडित छ र यसको परिणामस्वरूप थुप्रै युद्ध, झडपहरू र निरन्तर तनाव उत्पन्न भएका छन्। परमाणु स्तरमा युद्धको विनाशकारी सम्भावनाहरूलाई ध्यानमा राख्दै यो लामो समयदेखि चलिरहेको समस्याको शान्तिपूर्ण, कूटनीतिक समाधान खोज्नु अत्यन्त महत्वपूर्ण छ। यस सम्बन्धमा गुड फ्राइडे सम्झौता (सन् १९९८) एक यस्तो मोडल प्रदान गर्छ, जसले उत्तर आयरल्याण्डमा दशकौं लामो हिंसात्मक विवादलाई समाधान गरेको छ। गुड फ्राइडे सम्झौतामा रहेका केहि मुख्य सिद्धान्त जस्तै सञ्चार, सम्झौता, समावेशिता र मेलमिलाप, कश्मीरको समस्या समाधानका लागि पनि मार्गदर्शन प्रदान गर्न सक्छन्। यसमा भारत र पाकिस्तान गुड फ्राइडे सम्झौताबाट सिकेका पाठलाई कश्मीर विवादको शान्तिपूर्ण समाधानका लागि कसरी लागू गर्न सक्छन् भन्ने उल्लेख गरिएको छ। वार्ता र कूटनीतिक समाधानलाई प्राथमिकता दिनु : गुड फ्राइडे सम्झौतामा एउटा केन्द्रीय तत्व सकारात्मक वार्ता थियो। ब्रिटिस र आयरिस सरकारहरूले साथै उत्तर आयरल्यान्डका दुवै समुदाय (प्रोटेस्टेन्ट र क्याथोलिक)का प्रमुख राजनीतिक प्रतिनिधिहरूसँग सम्झौतामा वार्ता गरे। यो केवल दुस्मनसँग कुरा गर्न चाहने चाहनामा आधारित थियो, यद्यपि दुवै पक्षबीच गहिरा मतभेद र अविश्वास थियो। भारत र पाकिस्तानका लागि, अगाडि बढ्ने सबैभन्दा राम्रो तरिका हुनेछ, संरचित र वास्तविक वार्ताको पुनः प्रारम्भ बिना कुनै पूर्वशर्तको। यस वार्तामा केवल सरकारहरू मात्र होइन, क्षेत्रीय समुदायहरू र सबै सरोकारवाला पक्षलाई पनि समावेश गर्नुपर्छ। जसमा कश्मीरका नेताहरू पनि समावेश हुनुपर्छ। कश्मीरको आवाजलाई सुनिनु र तिनीहरूलाई वार्तामा समावेश गर्नु यो प्रक्रियाको सफलताका लागि आवश्यक हुनेछ। उदाहरणका रूपमा उत्तर आयरल्यान्डमा आयरिस रिपब्लिकन आर्मीजस्ता समूहलाई पनि वार्तामा समावेश गरिएको थियो, जबकि ब्रिटिस सरकारले पहिले तिनीहरूसँग कुरा गर्न अस्वीकार गरेको थियो। यस समावेशले विश्वास निर्माणमा मद्दत गर्यो र अन्ततः शान्ति स्थापना भयो। भारत र पाकिस्तानले पनि साँचो र खुला वार्ताका अवसरहरू सिर्जना गर्नुपर्नेछ जसले सम्झौता र साझा विचारहरूतर्फ ल्याउने छ। सत्ताको बाँडफाँट र राजनीतिक स्वायत्तता : गुड फ्राइडे सम्झौताले उत्तर आयरल्यान्डमा एउटा सत्ताको बाँडफाँटको सरकार स्थापना गरेको थियो, जसमा दुवै समुदायलाई (प्रोटेस्टेन्ट र क्याथोलिक) समान राजनीतिक प्रतिनिधित्व दिइएको थियो। यो आवश्यक थियो किनकि यसले दुवै पक्षलाई क्षेत्रको प्रशासनमा भाग लिन अवसर प्रदान गर्यो, जसले सम्प्रदायिक हिंसालाई अन्त्य गर्न मद्दत पुर्यायो। कश्मीरको सन्दर्भमा, सत्ताको बाँडफाँटको प्रणालीको बारेमा विचार गर्न सकिन्छ, जसमा क्षेत्रका विभिन्न राजनीतिक र जातीय समूहबीच स्वायत्तता साझा गरिनेछ। यसमा कश्मीरलाई अधिक स्वायत्तता दिने कुरामा विचार गर्न सकिन्छ। जसले क्षेत्रीय स्तरमा एक अधिक प्रतिनिधि सरकार गठन गर्न सक्छ। जसले क्षेत्रका विशेष आवश्यकता र चाहनाहरू पूरा गर्न सक्छ। एक क्षेत्रीय सभा जसमा कश्मीरका सबै क्षेत्र (जम्मू, कश्मीर र लद्दाख)का प्रतिनिधि समावेश हुनेछन्, एक अधिक सन्तुलित सरकारको प्रणाली कायम गर्न सक्छ, जस्तै उत्तर आयरल्यान्डमा भएको थियो। यस्तो प्रणाली कश्मीरको जनतालाई थप अधिकार दिन सक्छ, जबकि तिनीहरू अझै पनि भारतीय राज्यको अधीनमा रहनेछन्, जस्तै गुड फ्राइडे सम्झौतामा उत्तर आयरल्यान्ड अझै पनि बेलायतको हिस्सा हो। उदाहरण, गुड फ्राइडे सम्झौताले यो प्रमाणित गर्यो कि दुवै समुदायलाई एकसाथ शासन गर्ने अवसर दिनु शान्ति स्थापना गर्न आवश्यक थियो। कश्मीरलाई स्वायत्तता दिने कुरा एक महत्वपूर्ण कदम हुन सक्छ जसले सबै सरोकारवाला पक्षलाई सुन्न र प्रतिनिधित्व दिने अवसर प्रदान गर्छ। सुरक्षा उपायहरू र तनाव घटाउनु : गुड फ्राइडे सम्झौतामा एउटा अन्य महत्वपूर्ण पक्ष सुरक्षा र हिंसा घटाउने उपायहरू थिए। सम्झौतामा अर्धसैन्य समूहहरूको हतियार निरस्त्रीकरण र क्षेत्रका संस्थाहरूको निर्माण गरिएका थिए, जसले शान्तिपूर्ण सहअस्तित्वको प्रोत्साहन गर्यो। भारत र पाकिस्तानका लागि, कुनै पनि सम्भावित सम्झौतामा सुरक्षा उपायहरूलाई सम्बोधन गर्नु आवश्यक हुनेछ, विशेषगरी सीमा र नियन्त्रण रेखामा। दुवै राष्ट्रले विश्वास निर्माण उपायबारे विचार गर्न सक्छन्। जस्तै, साझा सुरक्षा उपायहरू बढाउनु, ताकि तनाव र गलतफहमीहरूको जोखिम घटाउन सकियोस्। यसमा सैन्य गतिविधिहरूको आपसी निगरानी, खुफिया जानकारीको आदानप्रदान र तनावको बढ्नुअघि घटाउन प्रणालीहरू स्थापनामा विचार गर्न सकिन्छ। यस्तै, कश्मीरका केही भागमा सैन्य प्रकृतिलाई घटाउने कुरामा विचार गर्न सकिन्छ, विशेषगरी ती क्षेत्रमा जहाँ नागरिकको बढी संख्या छ, ताकि विश्वास निर्माण हुन सकोस्। जस्तै, उत्तर आयरल्यान्डमा सुरक्षा स्थिति सामान्य बनाइएको थियो, त्यस्तै भारत र पाकिस्तान कश्मीरमा सैन्य गतिविधिको कमीको मार्गमा विचार गर्न सक्छन्। उदाहरण, उत्तर आयरल्यान्डमा, आईआरएका हतियारहरूको निरस्त्रीकरण एक महत्वपूर्ण पक्ष थियो, जसमा दुवै पक्षले सामूहिक रूपमा हतियार नष्ट गर्ने प्रक्रिया सम्पन्न गरेको थियो। कश्मीरका लागि पनि सैन्य गतिविधिको कमीको प्रक्रियामा विचार गर्न सकिन्छ। मानव अधिकार र सामाजिकआर्थिक विकासलाई प्राथमिकता दिनु : गुड फ्राइडे सम्झौतामा मानव अधिकारका मुद्दाहरूलाई पनि सम्बोधन गरिएको थियो, यो सुनिश्चित गर्दै कि उत्तर आयरल्यान्डका दुवै समुदायलाई शिक्षा, स्वास्थ्य सेवा र रोजगारीका समान अवसरहरू प्राप्त होस्। सम्झौताले समानता, अभिव्यक्तिको स्वतन्त्रता र संस्कृतिक पहिचानको सम्मान गर्ने सुनिश्चित गर्यो। भारत र पाकिस्तानले कश्मीरको सम्बन्धमा आफ्ना वार्तामा मानव अधिकारलाई केन्द्रीय स्थान दिनुपर्छ। यसको अर्थ भनेको मानव अधिकार उल्लंघनहरूलाई समाधान गर्नु, यो सुनिश्चित गर्नुपर्छ कि कश्मीरी जनताको अभिव्यक्ति स्वतन्त्रता, राजनीतिक भागीदारी र संस्कृतिक पहिचानको सम्मान गरिन्छ। दुवै राष्ट्रले कश्मीरमा सामाजिक र आर्थिक अवस्था सुधार्न मिलेर काम गर्नुपर्ने छ ताकि रोजगार, शिक्षा र आधारभूत संरचनाको विकासमा ध्यान केन्द्रित गर्न सकियोस्। स्थानीय व्यवसायहरू र आधारभूत संरचनामा लगानी कश्मीरका जनताको जीवनलाई सुधार्न सक्छ, जसले चिन्ताजनक अतिवादी विचारधाराहरूको आकर्षण घटाउन मद्दत पुर्याउने छ। उदाहरण, उत्तर आयरल्यान्डमा, सामाजिक र आर्थिक विकास योजनाहरू र लगानीका माध्यमबाट आर्थिक शक्ति बढाइएको थियो। जसले क्षेत्रको स्थिरता ल्याउन मद्दत पुर्यायो। त्यस्तै, कश्मीरमा पनि विकासात्मक योजनाहरू शान्ति र समृद्धि ल्याउन मद्दत पुर्याउन सक्छ। अन्तर्राष्ट्रिय समर्थन र मध्यस्थता : गुड फ्राइडे सम्झौतामा यद्यपि यो मुख्यतः एक द्विपक्षीय सम्झौता थियो। यसमा भने अन्तर्राष्ट्रिय मध्यस्थता पनि समावेश गरिएको थियो, विशेषगरी अमेरिका र युरोपीय संघको माध्यमबाट। अन्तर्राष्ट्रिय पक्षहरूले वार्ता सजिलो बनाउने, तटस्थ प्लेटफर्महरू उपलब्ध गराउने र दुवै पक्षलाई सम्झौतामा राजी गर्न प्रोत्साहन दिन महत्वपूर्ण भूमिका खेलेका थिए। भारत र पाकिस्तानको सन्दर्भमा, अन्तर्राष्ट्रिय समर्थन एक उपयोगी स्रोत हुन सक्छ, वार्ता सजिलो बनाउन र शान्ति प्रक्रियामा मध्यस्थता गर्न। यद्यपि, यो महत्वपूर्ण छ कि अन्तर्राष्ट्रिय हस्तक्षेप भारतको सम्प्रभुताको सम्मान गर्दै गरिनुहोस् र समाधान थोपर्ने सट्टा वार्ताका लागि सहयोग, विश्वास निर्माणका उपाय र शान्ति निर्माणका दक्षताहरू उपलब्ध गराइयोस्। उदाहरण, अमेरिका र युरोपीय संघले गुड फ्राइडे सम्झौताको समर्थन गर्दा कूटनीतिक साधनहरू, प्राविधिक दक्षता र मध्यस्थता सेवा प्रदान गरे। त्यस्तै, भारत र पाकिस्तान पनि अन्तर्राष्ट्रिय समर्थनबाट यस प्रक्रियालाई सजिलो बनाउन सक्छन्। निष्कर्ष : कश्मीरको विवाद आधुनिक कालको सबैभन्दा चुनौतीपूर्ण विवाद हो। परमाणु शक्ति सम्पन्न राष्ट्रहरूको रूपमा भारत र पाकिस्तानका लागि यसको मूल्य अत्यन्त उच्च छ। त्यसैले, गुड फ्राइडे सम्झौताबाट मार्गदर्शन प्राप्त गर्दै दुवै राष्ट्र वार्ता आधारित दृष्टिकोण अपनाएर यो समस्याको समाधान निकाल्न सक्छन्। यस प्रक्रियामा समावेशिता, स्वायत्तता, सुरक्षा उपायहरू र मानव अधिकारलाई प्राथमिकता दिनु आवश्यक हुनेछ। वार्ता र अन्तर्राष्ट्रिय सहयोगको उपयोग भारत र पाकिस्तानलाई कश्मीरको समस्याको दिगो समाधान प्राप्त गर्न मद्दत पुर्याउन सक्छ। गुड फ्राइडे सम्झौताले यो सिकाउँछ कि कति विनाशकारी विवादलाई धैर्य, साहस र राजनीतिक इच्छाशक्तिका साथ समाधान गर्न सकिन्छ। भारत र पाकिस्तानका लागि, यस्तो दृष्टिकोण परमाणु विनाशबाट बच्न र कश्मीरका सबै जनताका लागि राम्रो भविष्यको बाटो खोल्न सक्छ। लेखक : नेपाली सेनाका अवकाशप्राप्त सहायक रथी हुन्।"
जनप्रतिनिधि कस्तो हुनुपर्छ भन्दा एमालेका जस्तो भन्ने सन्देश दिने गरी काम गरौं : महासचिव पोखरेल,"काठमाडौं : नेकपा एमालेका महासचिव शंकर पोखरेलले जनप्रतिनिधिले जनताका साना साना आवश्यकता पूरा गर्ने कुरामा ध्यान दिनु पर्ने बताएका छन्। नेकपा एमालेबाट निर्वाचित बागमती प्रदेशका वडाध्यक्षको भेलालाई सोमबार ललितपुरमा सम्बोधन गर्दै पोखरेलले जनप्रतिनिधि जनताको जीवनसँग जोडिनु पर्ने बताएका हुन्। जनताको जीवनमा परिवर्तन ल्याउने कुरा अब हाम्रो प्राथमिकतामा पर्नु पर्दछ, पोखरेलले भने। पोखरेलले वडाले गर्ने काम दैनिक जनताले देख्ने काम हुनु पर्ने बताए। धेरै खर्च पनि नलाग्ने तर हरेक दिन जनताले याद गर्ने रचनात्मक काम वडाका जनप्रतिनिधिले गर्नुपर्नेमा जोड दिए। आज समाजमा राजवादी, पूर्वपञ्च र मण्डलेहरू जुरमुराएर उठ्न प्रयास गरिरहेको बताउँदै पोखरेलले उनीहरूका गतिविधि जनताका अधिकारका विरुद्ध छन् भन्ने कुरा जनतालाई बुझाउनु पर्नेमा जोड दिए। राजतन्त्रको पालामा नेपाली जनताले भोगेको कुरा थाहा नभएका नयाँ पुस्ता अहिले केही बरालिएका उनको दाबी छ। एमालेको नीति राष्ट्रको नीति बनाउने गरी लाग्न उनले जनप्रतिनिधिलाई निर्देशन दिए। जनप्रतिनिधि कस्तो हुनुपर्दछ ? एमालेका जस्तो भन्ने सन्देश दिनुपर्नेमा उनको भनाई छ। एमाले र एमाले नेतृत्व माथि भइरहेका नकारात्मक प्रचारलाई चिर्न बढीभन्दा बढी काम गर्न र त्यसको प्रचार गर्न आवश्यक रहेको उनको भनाई छ। असल कामको प्रचार सामाजिक सञ्जालमा जति धेरै गर्न सकिन्छ खराब मान्छेहरूको प्रभाव सामाजिक सञ्जाल र आमसञ्चारमा घट्दै जाने पोखरेले बताए।"
माओवादी केन्द्रको सचिव पाएपछि गंगानारायण श्रेष्ठले गरे नेसपालाई समायोजन,काठमाडौं : नेपाल समाजवादी पार्टी (नेसपा) का गंगानारायण श्रेष्ठ समूह नेकपा (माओवादी केन्द्र)मा समाहित भएको छ। श्रेष्ठलाई माओवादी केन्द्रले सचिव बनाउने भएपश्चात सोमबार ललितपुरमा आयोजित एक कार्यक्रममा उनी नेतृत्वको समूह माओवादी केन्द्रमा समायोजन भएको हो। यस अगाडि डा बाबुराम भट्टराईबाट विभाजित भएर गएको महेन्द्रराय यादवले माओवादीसँग सहमति नगरेपछि श्रेष्ठ पक्ष आज माओवादीमा गएको हो। दुई पार्टीबीच ५ बुँदे सहमति भएको छ। नेपाल कम्युनिष्ट पार्टी (माओवादी केन्द्र)का अध्यक्ष पुष्पकमल दाहाल प्रचण्ड र नेपाल समाजवादी पार्टीका गंगानारायण श्रेष्ठबीच सहमतिपत्रमा हस्ताक्षर र पत्र आदानप्रदानसमेत भएको छ। सहमतिका बुँदामा अरू नेतालाई पनि उचित जिम्मेवारी दिने उल्लेख छ। पार्टीको कार्यक्रम नेपाली विशेषता अनुरुपको समाजवादी कान्तिको कार्यक्रम हुने उल्लेख छ । केके छन् सहमति ?
"गाजाको विद्यालय क्षेत्रमा इजरायली आक्रमण, ५४ जनाको मृत्यु","काठमाडौं : गाजामा रहेको एक विद्यालय र आसपासका क्षेत्रहरूमा सोमबार इजरायली लडाकु विमानद्वारा गरिएका आक्रमणमा कम्तीमा ५४ जनाको मृत्यु भएको छ। मृत्यु हुनेमध्ये अधिकांश बालबालिका छन्। गाजाको नागरिक सुरक्षा एजेन्सीका प्रवक्ता महमुद बासलका अनुसार गाजाको दक्षिणी क्षेत्रमा रहेको फाहमी अलजरजावी स्कुलमा भएको हवाई आक्रमणमा कम्तीमा ३३ जना मारिएका छन्। उक्त विद्यालयमा सयौं शरणार्थीहरू आश्रय लिएका थिए। घटनामा ६० भन्दा बढी व्यक्ति घाइते भएका छन्। त्यस्तै गाजाको उत्तरी शहर जबालियामा अब्द रब्बो परिवारको घरमा सोमबार बिहान गरिएको अर्को आक्रमणमा कम्तीमा १९ जनाको मृत्यु भएको छ। इजरायली सेनाले हमास र इस्लामिक जिहादका शीर्ष आतङ्ककारी नेताहरूले उक्त विद्यालयलाई कमान्ड तथा नियन्त्रण केन्द्रको रूपमा प्रयोग गरिरहेको दाबी गर्दै त्यहीँ लक्षित आक्रमण गरिएको जनाएको छ। गाजा क्षेत्रमा महिनौंदेखि जारी युद्धसँगै इजरायलले आक्रमण तीव्र बनाएको छ। हमासलाई पूर्णरूपमा पराजित गर्ने उद्देश्यले इजरायली सरकारले दशौँ हजार पूर्व सैनिक र सुरक्षाकर्मीहरूलाई सक्रिय रूपमा परिचालन गरेको छ। मानवीय आपूर्तिमा गरिएको नाकाबन्दी, बमबारी र नागरिकक्षेत्रहरूमा भइरहेका आक्रमणहरूले अन्तर्राष्ट्रिय समुदायको चासो बढाएको छ। विशेषगरी विद्यालयजस्ता स्थानहरूमा हुने आक्रमणहरूप्रति विश्वभरि निन्दा गरिएको छ। गत हप्ता म्याड्रिडमा आयोजित सम्मेलनमा विश्व नेताहरूले तत्काल युद्ध रोक्न आह्वान गरेका थिए। मानवीय सहायता संस्थाहरूले गाजामा अत्यावश्यक खाद्यान्न, औषधि र स्वास्थ्य सेवाको गम्भीर अभाव रहेको चेतावनी दिएका छन्।"
कोरियन विशेष भाषा परीक्षा जेठ १९ गते,काठमाडौं : कोरियन विशेष भाषा परीक्षा यही जेठ १९ गते हुने भएको छ। एक दिन मात्र सञ्चालन हुने परीक्षामा ७९९ जना सहभागी हुने छन्। ईपीएस कोरिया शाखाले सोमबार सूचना प्रकाशित गरेर परीक्षा हुने मिति र संख्या सार्वजनिक गरेको हो। भैसेपाटीमा रहेको राष्ट्रिय व्यावसायिक प्रशिक्षण प्रतिष्ठानमा परीक्षा सञ्चालन हुने छ।
बलम्वुमा निर्माणाधिन फ्लाइओभरको काम अन्तिम चरणमा,काठमाडौं : काठमाडौंको बलम्वुमा निर्माण भइरहेको फ्लाइओभरको काम अन्तिम चरणमा पुगेको छ । बलम्बुसिस्नेखोला सुरूङमार्गलाई त्रिभुवन राजमार्गसँग जोड्न बलम्बुमा फ्लाइओभर पुल निर्माणको काम अन्तिम चरणमा पुगेको हो । हाल सो फ्लाईओभरका मुख्य संरचना निर्माणको काम पूरा भएको छ भने कालोपत्रेको काम भइरहेको छ । निर्माणाधीन नागढुङ्गासिस्नेखोला सुरुङमार्ग सञ्चालनमा आएसँगै सवारीसाधनलाई राजमार्गबाट सुरुङमार्गमा पठाउनका लागि बलम्वुमा फ्लाइओभर निर्माण गरिएको हो । दुई लेनको सो फ्लाइओभरको कुल लम्बाइ १२८ मिटरको रहेको छ । यसअघि भौतिक पूर्वाधार तथा यातायात मन्त्री देवेन्द्र दाहालले निर्माणाधिन फ्लाइओभरको निरीक्षण समेत गरेका थिए। त्यसक्रममा उनले सो फ्लाइओभर निर्माण पूरा भए पछि काठमाडौ भित्रिने र बाहिरिने सवारी साधनको जाम हुने अवस्थाको अन्त्य हुने धारणा राखेका थिए।त्यस्तै बलम्बुसिस्नेखोला सुरूङको समेत मुख्य संरचना निर्माण भइ सञ्चालनको अन्तिम अवस्थामा पुगेको छ । भौतिक पूर्वाधार तथा यातायातका सचिव केशवकुमार शर्माका अनुसार सुरुङ् सञ्चालनको मोडालिटी निर्माण भइरहेको छ । सोहि मोडालिटी अनुसार सुरुङ्बाट सवारी साधन सञ्चालन गराउने मन्त्रालयको तयारी छ ।
शिवम् सिमेन्टद्वारा नो कम्प्रोमाइज को नयाँ संस्करण सार्वजनिक,"गुणस्तरको मामलामा कहिल्यै सम्झौता नगर्ने दृढ अडानका साथ नेपाली सिमेन्ट उद्योगमा अग्रणी स्थान बनाईसकेको शिवम् सिमेन्टले आफ्नो चर्चित ब्राण्ड क्याम्पेन 'नो कम्प्रोमाइज' को दोस्रो संस्करण सार्वजनिक गरेको छ। 'नो कम्प्रोमाइज' को बाचा गर्न सजिलो हुँदैन, तर जसले गर्छ उसको शिर सधैं ठाडो हुन्छ' भन्ने जनचेतना मुलक सन्देश सहित आएको यो नयाँ सिरिजले गुणस्तरमा कुनै पनि किसिमको सम्झौता नगर्ने शिवम् सिमेन्टको प्रतिबद्धतालाई अझ मजबुत रूपमा प्रस्तुत गरेको छ। शिवम् सिमेन्टले स्थापना कालदेखि नै ओपीसी सिमेन्ट मात्र उत्पादन तथा बिक्री वितरण गर्दै आइरहेको छ र गुणस्तरप्रति कहिल्यै सम्झौता नगर्ने नीति अवलम्बन गर्दै आएको छ। 'क्वालिटी को मामलामा नो कम्प्रोमाइज', 'गुणस्तरको पहिचान हो शिवम्', 'भरोसा अटुट सम्बन्धको' जस्ता सशक्त नाराहरूले नै शिवम् ब्राण्डको मूल पहिचान निर्माण गरेको छ। आफ्नो गुणस्तरको कारणलेनै शिवम् सिमेन्टले, सिमेन्ट जगतमै पहिलो पटक एनएस क्वालिटी अवार्ड२०१९ प्रथम पुरस्कारबाट सम्मानित समेत भएको थियो। हालै सार्वजनिक गरिएको क्याम्पेन टिजरले चलचित्रको ट्रेलरझैं सिनेम्याटिक प्रस्तुति दिँदै दर्शकहरुमाझ उत्सुकता र कौतुहलता सिर्जना गरेको थियो। त्यस पछि हाल सार्वजनिक गरेको पहिलो विज्ञापन भिडियोमा एक राष्ट्रसेवक ट्राफिक प्रहरीले आफ्नो कर्तव्यमा कम्प्रोमाइज नगरेको स्थितिलाई चित्रण गर्दै शिवम् सिमेन्टले पनि गुणस्तरमा कहिल्यै कम्प्रोमाईज नगर्ने नीतिलाई प्रतिबिम्बित गरिएको छ। शिवम् सिमेन्टका प्रतिनिधिका अनुसार, यस क्याम्पेन अन्तर्गत विभिन्न सामाजिक सन्दर्भ र परिस्थितिमा आधारित अरू धेरै भिडियो सामग्रीहरू समेत तयार भइसकेका छन्, जुन क्रमशः सार्वजनिक गरिँदै जाने छन्। यसअघि सञ्चालन गरिएको 'क्वालिटी को मामलामा नो कम्प्रोमाइज' क्याम्पेन अत्यन्तै लोकप्रिय भएको थियो। शिवम् सिमेन्टले केवल उत्पादनको प्रचारमा मात्र केन्द्रित नभई, सामाजिक सन्देशहरू प्रस्तुत गर्ने शैली अपनाउँदै आएको छ। आफ्नो अधिकार, कर्तव्य, अस्तित्व, लक्ष्य तथा सिद्धान्तको मामलामा सम्झौता गर्नु हुँदैन भन्ने जनचेतनामुलक सन्देश सहित सार्वजनिक गरिएका यस विज्ञापन दर्शकहरू माझ प्रभावशाली बनेका थिए।"
"उत्तर कोरियाको युद्धपोत प्रक्षेपण प्रकरणमा वरिष्ठ अधिकारी पक्राउ, हुनसक्छ मृत्युदण्ड","उत्तर कोरिया : उत्तर कोरियाले हालै असफल युद्धपोत प्रक्षेपणका लागि जिम्मेवार ठहर गर्दै सत्तारूढ वर्कर्स पार्टीका एक वरिष्ठ अधिकारीलाई पक्राउ गरेको छ। सरकारी समाचार एजेन्सी केसीएनएका अनुसार हतियार उद्योग विभागका उपनिर्देशक री ह्योङसनलाई गत हप्ता 'गम्भीर दुर्घटनाको लागि ठूलो मात्रामा जिम्मेवार' ठहर गर्दै हिरासतमा लिइएको हो। ५,००० टन क्षमताको युद्धपोत (ध्वंसकारी जहाज) प्रक्षेपणको क्रममा पल्टिएको थियो र जहाजको ढाँचामा गम्भीर क्षति पुगेको थियो। उत्तर कोरियाली नेता किम जोङ उनले उक्त घटनालाई 'आपराधिक कार्य र राष्ट्रको मर्यादा र गौरवमा गम्भीर क्षति पुर्याउने' भनेर टिप्पणी गरेका छन्। केसीएनएका अनुसार युद्धपोतलाई अब एक विशेषज्ञ टोलीको निर्देशनमा मर्मत गरिँदैछ। पार्टीको केन्द्रीय सैन्य आयोगका सदस्यसमेत रहेका री, हालसम्म उक्त घटनामा पक्राउ परेका सबैभन्दा उच्चपदस्थ अधिकारी हुन्। यसअघि उक्त विनाशक जहाज निर्माण गरिएको उत्तरी चोङजिनस्थित शिपयार्डबाट तीन अन्य अधिकारीहरूलाई पनि हिरासतमा लिएको थियो। तीमध्ये प्रमुख इन्जिनियर, निर्माण प्रमुख र एक प्रशासनिक प्रबन्धक रहेका छन्। पक्राउ परेका अधिकारीहरूलाई कस्तो सजाय दिइने हो भन्ने खुलाइएको छैन। तर, उत्तर कोरियामा यस्ता घटनामा संलग्न ठहरिएकाहरूलाई जबरजस्ती श्रमदेखि मृत्युदण्डसम्मको सजाय हुने गरेको छ।"
जाजरकोटमा भूकम्पको धक्का,काठमाडौं : जाजरकोटमा भूकम्पको धक्का महसुस गरिएको छ। आज दिउँसो २ बजेर २५ मिनेटमा भूकम्प गएको हो। भूकम्प मापन केन्द्रका अनुसार जिल्लाको रामिडाँडा केन्द्रबिन्दु भएर ४३ म्याग्नेच्यूडको भूकम्प गएको हो।
"शक्ति, प्रदर्शन र फोटोग्राफीको उत्कृष्ट संगम भिभो भी ५० लाइट नेपालमा","काठमाडौं : अग्रणी स्मार्टफोन ब्राण्ड भिभोले आफ्नो अत्यधिक प्रतिक्षित स्मार्टफोन भिभो भी ५० लाइट नेपालमा आधिकारिक रूपमा सार्वजनिक गरेको छ। शक्ति, उच्च प्रदर्शन र प्रोफेशनल फोटोग्राफी क्षमताको अनुपम संयोजनमा आधारित यो स्मार्टफोन आधुनिक प्रयोगकर्ताहरूका सबै आवश्यकताहरूलाई ध्यानमा राखी विशेष रूपमा डिजाइन गरिएको हो। सार्वजनिक घोषणा एक विशेष स्ट्यान्डअप कमेडी शो द लाइट शो मार्फत गरियो, जुन हास्य, प्रविधि र मनोरञ्जन को सकारात्मक पक्षलाई उजागर गर्ने उद्देश्यले आयोजना गरिएका थियो। यस कार्यक्रममा भिभो नेपालका ब्रान्ड एम्बेसडर परस खड्का सहित नेपालका चर्चित कमेडियनहरू एलन जङ थापा, आयुष श्रेष्ठ, अपूर्व क्षितिज सिंह र बीटी कान्छाको दमदार प्रस्तुति रहेको थियो। उनीहरूको रचनात्मकता हास्य पञ्चलाईनहरूले दर्शकहरूलाई हाँसो, रमाइलो र उत्साहले भरिएको एक अविस्मरणीय साँझ प्रदान गर्यो। भिभो भी ५० लाइटमा समावेश गरिएको ६५०० एमएएच ब्लु वल्ट ब्याट्री भी सिरिजकै अहिलेसम्मकै सबैभन्दा ठूलो क्षमता भएका ब्याट्री हो। ९० वाट फ्ल्यास चार्ज प्रविधिले प्रयोगकर्ताहरूलाई केवल एक घण्टाको चार्जमै पुरै दिन चल्ने ब्याट्री शक्ति प्रदान गर्छ। साथै, ५ वर्षको ब्याट्री हेल्थ एस्योरेन्स र १७०० चार्ज साइकल समर्थनले दीर्घकालीन टिकाउपनाको प्रत्याभूति दिन्छ। फोनमा रहेको ६७७ ईन्चको १२० हर्ज अल्ट्रा भिजन पिओलेड पञ्चहोल डिस्प्ले र ९४२ स्क्रिनटुबडी रेसीयोले प्रयोगकर्तालाई अत्यन्त इमर्सिभ अनुभव प्रदान गर्दछ। ७७९ एम एमको अल्ट्रास्लिम प्रोफाइल, आकर्षक ग्लो रिङ्ग क्यामेरा मोड्युल र हाईग्लस मेटालिक फ्रेमले यसको प्रीमियम डिजाइनलाई अझ निखार दिन्छ। फोनको कम्प्रेहेन्सिव कुशनिङ्ग डिजाइन, एस जि एस ५ स्टार ड्रप रेसिस्टेन्ट र मिलेट्री ग्रेड सटिफिकेसन जस्ता विशेषताहरूले यसको दिगोपन र सुरक्षाको ग्यारेन्टी दिन्छ। भिभो भी ५० लाइट दुई उत्कृष्ट प्रोसेसर विकल्पमा उपलब्ध छ मीडियाटेक डीमेन्सिटी ६३०० ९फाईभ जी० वा स्नापड्रागन ६८५ ९फोर जी०। यी दुवै प्रोसेसरहरूले छिटो कनेक्टिभिटी, निरन्तर प्रदर्शन र स्मूद मल्टिटास्किङ सुनिश्चित गर्छन्। साथै, सर्कल टु सर्च, लाईभ टेक्स्ट, एआई स्क्रिन ट्रान्सलेसन, एल्बम मेमोरिज र एआई सुपर लिंक जस्ता सुविधाहरूले दैनिक प्रयोगमा थप स्मार्ट अनुभव दिन्छन्। फोनमा रहेको ५० एम पी सोनी आई एम एस् ८८२ मुख्य क्यामेराले औरा लाइट पोर्टेट र २ह गोल्डेन पोर्टेट जस्ता सुविधा प्रदान गर्छ, जसले हरेक फोटोलाई प्रोफेस्नल टच दिन्छ। सेल्फीप्रेमीहरूका लागि समर्पित ३२ एम पी अल्ट्रा क्लियर फ्रन्ट क्यामेरा र एआई ईरेज र एआई फोटो ईनह्यान्स जस्ता टुल्सले फोटो सम्पादनलाई अझ सहज बनाउछन् र तस्बिरलाई अझ जीवन्त बनाउँछन्। भिभो भी ५० लाइट दुई भिन्न भेरिएन्टमा उपलब्ध छ ८ जीबी २५६ जीबी स्टोरेज (फोर जी) संस्करणको मूल्य ३७ हजार ९९९, र १२ जीबी २५६ जीबी स्टोरेज (फाईभ जी) संस्करणको मूल्य ४५ हजार ९९९ निर्धारण गरिएको छ। यी दुवै मोडेलहरू भिभोका सबै आधिकारिक रिटेल स्टोरहरू तथा दराज अनलाइन प्लेटफर्ममार्फत नेपालभर सहज रूपमा उपलब्ध छन्।"
"भारतमा फैलिँदै कोरोना, नेपालमा कति छ जोखिम ?","काठमाडौं : छिमेकी देश भारतमा कोरोना (कोभिड१९) फैलिँदै गएपछि नेपालमा पनि कोरोना संक्रमणको जोखिम बढेको छ। भारतमा कोरोना संक्रमण बढ्दै गएपछि नेपालमा पनि खुला सीमा नाकाका कारण जोखिम बढेको हो। स्वास्थ्य तथा जनसङ्ख्या मन्त्रालयका प्रवक्ता डा प्रकाश बुढाथोकीले भारतमा कोरोनाको संक्रमण बढी सकेपछि खुला नाकाका कारणले गर्दा नेपालमा पनि जोखिम बढेको बताए। भारतमा धेरै मात्रमा संक्रमण नदेखिएको उनले बताए। प्रवक्ता बुढाथोकीले भारतमा कोरोना मात्रै नभइ कुनै पनि संक्रामक रोग फैलिसकेपछि नेपालमा ढिलोमा दुई हप्तामा संक्रमण आइसक्ने आकलन रहेको बताए। भारतमा पछिल्लो समय संक्रमण बढेको देखिएपछि मन्त्रालयले पनि त्यही अनुसार पूर्वतयारी गरिरहेको उनले बताए। उनले खुला नाका र हवाई नाकाको डेस्कमा रहेका स्वास्थ्यकर्मीलाई तयारी अवस्थामा राखिएको जानकारी दिए। नाका नजिक रहेका अस्पताल, राष्ट्रिय जनस्वास्थ्य प्रयोगशाला, टेकु अस्पताललाई पनि तयार अवस्थामा रहन भनेको बताए। प्रवक्ता बुढाथोकीले भारतमा देखिएको कोरोना संक्रमण घातक नभएकाले आत्तिइहाल्नुपर्ने स्थिति नरहेको बताए। तर सजक भने रहनुपर्ने उनले बताए। उनले नेपालीले जनस्वास्थ्यका मापदण्ड पालना गर्नुपर्ने बताए। उनले भीडभाडमा नजान, मास्क लगाउन, साबुन पानीले हात धुन, हात मिलाउनुको सट्टा नमस्कार गर्न सुझाव दिएका छन्। यसले गर्दा कोरोना मात्रै नभइ श्वासप्रश्वास र जनसम्पर्कबाट सर्ने रोगबाट पनि बच्न सकिने बताए। प्रवक्ता बुढाथोकीले नेपालका प्रायः सबैले कोरोना खोप लगाइसकेकाले अहिलेको कोरोना भेरिएन्टबाट बच्न सकिने बताए। नयाँ भेरिएन्टलाई खोपले काम गर्ने भएकाले खोप लगाइसकेकाले आत्तिनु नपर्ने उनले बताए। तर, ज्येष्ठ नागरिक, बालबालिका, प्रतिरोधात्मक क्षमता कम भएकालाई संकमणबाट जोगाउनुपर्ने उनले बताए। भारतबाट सीमा नाका हुँदै नेपाल आउनेहरूलाई नियमित परीक्षण गराउने काम भइरहेको प्रवक्ता बुढाथोकीले बताए।"
आईपीएलबाट राष्ट्रिय टोलीमा,"मुम्बई : आगामी जुन २० बाट भारतले घरेलु टोली इङ्ल्यान्डविरुद्ध पाँच टेस्टको शृंखला खेल्दै छ । शृंखलामा सहभागी हुने भारतीय टोलीको घोषणा पनि भइसकेको छ । इङ्ल्यान्ड भ्रमणका लागि भारतीय क्रिकेट कन्ट्रोल बोर्ड (बीसीसीआई) ले शुभमन गिलको कप्तानीमा १८ सदस्यीय टोली घोषणा गरेको छ । जसमा अधिकांश युवा खेलाडी छन् । जसमध्ये केही खेलाडीले इन्डियन प्रिमियर लिग (आईपीएल) मा गरेको उत्कृष्ट प्रदर्शनका आधारमा राष्ट्रिय टोलीको ढोका खोलेका छन् । साई सुदर्शन : साई सुदर्शनका लागि यस सिजनको आईपीएल विशेष रह्यो । उनले गुजरात टाइटन्सबाट १४ खेलमा ६ सय ७९ रन बनाए । जसमा एक शतक र पाँच अर्धशतक पनि बनाउन सफल भए । उनको आक्रामक ब्याटिङकै कारण गुजरातले प्लेअफमा स्थान बनायो भने उनले राष्ट्रिय टोलीमा स्थान बनाउन सफल भए । इङ्ल्यान्ड भ्रमण उनका लागि अवसरसँगै चुनौती पनि हुनेछ । पहिलो पटक टेस्ट टोलीमा स्थान बनाएका उनले सेतो बलमा जस्तै रातो बलमा पनि आफूलाई प्रमाणित गर्नुपर्नेछ । सार्दुल ठाकुर : सार्दुलले पनि यस सिजनको आईपीएलमा उत्कृष्ट प्रदर्शन गरे । त्यही कारण उनले राष्ट्रिय टोलीमा स्थान बनाउन सफल भए । उनले करिब १८ महिनापछि भारतीय टोलीमा पुनरागमन गरेका छन् । उनले पछिल्लो पटक सन् २०२३ मा दक्षिण अफ्रिकाविरुद्ध सेन्चुरियन टेस्टमा प्रतिस्पर्धा गरेका थिए । सार्दुलले जारी आईपीएलमा नखनउ सुपर जायन्टबाट खेल्दै १३ विकेट लिएका छन् । यससँगै एकदिवसीय क्रिकेटमा पनि उनको प्रदर्शन उत्कृष्ट मानिन्छ । करुण नायर : करिब आठ वर्षपछि करुण नायरले टेस्ट टोलीमा पुनरागमन गरेका हुन् । दिल्ली क्यापिटल्सबाट आईपीएलमा प्रतिस्पर्धा गरेका उनले खुबै चर्चा कमाए । यस पटक उनले आईपीएलको सात खेल मात्रै खेले । जसमा एक सय ५४ रन बनाए । उनले आईपीएलको आफ्नो पहिलो खेलमा ८९ रन बनाएका थिए । अहिलेसम्म ६ टेस्ट खेलेका करुणले तीन सय ७४ रन बनाएका छन् । जसमा एक तेहेरो शतक पनि समावेश छ । अर्शदीप सिंह : अर्शदीपले आईपीएलमा सदैव आफ्नो भूमिका निभाउँदै आएका छन् । बायाँ हाते तीव्र गतिका बलर सिंहले आईपीएलमा उत्कृष्ट प्रदर्शन गरे । पञ्जाब किङ्सका सिंहले १२ खेलमा १६ विकेट लिन सफल भए । त्यही कारण उनले पहिलो पटक टेस्ट टोलीमा स्थान बनाउन सफल भए । भारतीय टोली : शुभमन गिल (कप्तान), ऋषभ पन्त (उपकप्तान), यशस्वी जयसवाल, केएल राहुल, साई सुदर्शन, अभिमन्यु ईश्वरन, करुण नायर, नितिशकुमार रेड्डी, रवीन्द्र जडेजा, ध्रुव जुरेल (विकेटकिपर), वासिङ्टन सुन्दर, सार्दुल ठाकुर, जसप्रीत बुमराह, मोहमद सिराज, प्रसिद्ध कृष्ण, आकाश दीप, अर्शदीप सिंह र कुलदीप यादव ।"
"सुनको मूल्य ७ सय रुपैयाँले घट्यो,चाँदीको भाउ के छ ?",काठमाडौं : सोमबार सुनको मूल्य घटेको छ। नेपालसुन चाँदी व्यवसायी महासंघका अनुसार आज ७ सय रुपैयाँले घटेर एक तोला सुनको मूल्य १ लाख ९१ हजार १०० रुपैयाँ कायम भएको छ। अघिल्लो दिन आइतबार ४ सय रुपैयाँले बढेर प्रतितोला सुनको मूल्य १ लाख ९१ हजार ८०० रुपैयाँ पुगेको थियो। यसैगरी चाँदीको मूल्य भने स्थिर रहेको छ। आइतबार प्रतितोला २ हजार ५ सय रुपैयाँमा कारोबार भएकोमा आज पनि सोही मूल्य खरिदबिक्री भइरहेको महासंघले जनाएको छ।
ग्यास लिक भएर आगलागी हुँदा दाजुबहिनीको मृत्यु,कपिलवस्तु : खाना पकाउने ग्यास सिलिण्डरबाट निस्केको आगोले जलेर शुद्धोधन गाउँपालिका५ जयनगरमा एकै घरका दाजु बहिनीको मृत्यु भएको छ। शुद्धोधन गाउँपालिका५ जय नगरका २५ वर्षीय शिव कुमार यादव र उनकी बहिनी १८ वर्षीय सोनम यादवको मृत्यु भएको प्रहरीले जनाएको छ। आइतबार साँझ घरमा रहेको ग्याँस चुल्होमा खाना पकाउने क्रममा रेगुलेटर खोलेपछि निस्केको आगोले गम्भीर घाइते भएका दाजु बहिनीको उपचारको क्रममा मृत्यु भएको हो। मृतक सोनम स्थानीय राष्ट्रिय मावि मुडफुटवा कक्षा १० मा अध्ययनरत थिइन्। सोनमको निधनको दुःखद खबरसँगै विद्यालयले आज शोक बिदा गरेको विद्यालयका प्रधानाध्यापक लाल चन्द पाण्डेयले बताए।
प्रि ओपन सेसनमा ३२७० अंकले बढ्यो नेप्से परिसूचक,काठमाडौं : प्रि ओपन सेसनमा नेप्से परिसूचक उच्च अंकले बढेर बन्द भएको छ। यो समयमा परिसूचक ३२७० अंकले बढेर २७१२६९ विन्दुमा अडिएको छ। १३६ स्क्रिप्सको १ लाख १६ हजार ४३४ कित्ता सेयर ४ करोड १० लाख ३५ हजार ७१४ रुपैयाँमा खरिदबिक्री भए। कारोबारमा आएकामध्ये १२७ स्टक्सको मूल्य बढ्दा ५ वटाको घट्यो।
अधिकारीहरूले भने गाजामा इजरायली हवाई आक्रमणमा २४ जनाको मृत्यु,"काठमाडौं : चिकित्सक तथा नागरिक रक्षा अधिकारीहरूले आइतबार राति गाजामा भएका दुई छुट्टाछुट्टै इजरायली हवाई आक्रमणमा कम्तीमा २४ जनाको मृत्यु भएको बताएका छन्। आक्रमण गाजाको एक विद्यालयलाई लक्षित गरी गरिएको दाबी गरिएको छ। यस विद्यालयमा सयौँ विस्थापित मानिसहरू बसोबास गरिरहेको बताइएको छ। गाजामा हमासद्वारा सञ्चालित नागरिक रक्षा एजेन्सीका प्रवक्ताले विद्यालयबाट २० जनाको शव बरामद भएको बताएका छन्। जसमा बालबालिकाको पनि शव भेटिएको उनले बताए। प्रवक्ताले भने, बस्नको लागि प्रयोग भइरहेको दुई कोठामा आगो लागेकाले धेरै मानिसहरू नराम्ररी जलेका छन्। घटनाबारे टिप्पणीको लागि बीबीसीले इजरायली सेनालाई सम्पर्क गरेको छ। हमासद्वारा सञ्चालित स्वास्थ्य मन्त्रालयले भन्यो, विद्यालयमा आक्रमण हुनुभन्दा केही समय अघि, मध्य गाजामा रहेको एक घरमा इजरायली हवाई आक्रमण भएको थियो। यसमा चार जनाको मृत्यु भएको थियो।"
"कर्णालीवासीको रोजगारी : पहिले कालापहाड, अब खाडी","वीरेन्द्रनगर : कालीकोटको नरहरीनाथ गाउँपालिका८ लालुका उमेश बिष्टको वैदेशिक रोजगारीमा जानु बाध्यता हो । सुखद र सुरक्षित भविष्यको सपना पूरा गर्ने एक मात्र विकल्प पनि वैदेशिक रोजगारी हो । उनी २०७३ साल साउनमा मलेसिया गए । मलेसिया जानुभन्दा पहिले भारत गएका थिए । तर, भारतको कमाईभन्दा राम्रो कमाई खाडीमुलुकमा हुने थाहा पाएपछि उनी आफ्नै निर्णयले मलेसिया गए । मलेसियामा झन्डै साढे तीन वर्ष बिताएर २०७६ असोजमा घर फर्किए । उनले मलेसियामा रहँदा झन्डै २० लाख कमाई गरे । भारतमा गएको भए उनले त्यसै अवधिमा ५ लाख कमाउन मुस्किल हुन्थ्यो । उनी भन्छन्, मानिस पेट पाल्नका लागिभन्दा पनि राम्रो कमाई गर्न वैदेशिक रोजगारीमा जाने हो । हरेक मानिसका धेरै सपना हुन्छन् । ती सपना पूरा गर्ने एक माध्यम वैदेशिक रोजगारी भएको छ । पहिले गाउँका मानिस प्रायः कालापहाड नै रोजगारीका लागि जाने चलन थियो । अहिले बढी मानिसहरूको रोजाइ कालापहाडभन्दा अन्य देश बन्ने गरेका छन् । यस्तै पचालझरना ८ का महेश शाही वैदेशिक रोजगार हरेक बेरोजगार युवाहरूको बाध्यता भएको बताउँछन् । उनले भने, गाउँमा सिंहदरबार आयो । जनताको आँगनमा सरकार आए । तर, गाउँमा विकास, समृद्धि र रोजगारीका अवसरहरू आएनन् । स्थानीय सरकारले सडक निर्माणलाई प्राथमिकता दिने र डोजरलाई मात्र सडक निर्माणमा प्रयोग गर्ने गरियो । जसका कारण डोजरहरूले रोजगारी पाए । युवाहरूलाई नेताहरूले चुनावमा उपयोग गर्ने मात्र भए । युवाहरूलाई रोजगारी दिने र स्वरोजगार बनाउन कार्यक्रमभन्दा पनि स्थानीय सरकारले कहाँबाट बढी कमिसन उठाउन सकिन्छ भन्ने गलत धारणाका साथ विकास निर्माणका योजना बनाउन थाले । जसका कारण युवाहरू देश छाड्न बाध्य हुनुपर्ने अवस्था आइरहेको छ । यसलाई अबको नेतृत्वले सोच्नुपर्ने अवस्था छ । वैदेशिक रोजगारी भारतमा मात्र सीमित थियो । नागरिक समाजका अगुवा छाया सुनारले भनिन्, एक दशक पहिले कर्णालीका विकट बस्तीका मानिसलाई विदेश भनेकै भारत थियो । मानिस भारत जाँदा देश जाने भनेर भन्थे । तर, अहिले भारत बाहेकका बढी कमाई हुने देशहरूतिर जान थालेका छन् । जसबाट आफ्ना आवश्यकता पूरा गर्नुका साथै सन्तानको पढाइ र सम्पत्ति आर्जनमा वैदेशिक रोजगारीले निकै सहयोग पुगेको छ । पछिल्लो समय कतिपय परिवारलाई बिमारीको उपचार गर्न पनि वैदेशिक रोजगारीले सहज बनेको छ । उपचार गराउनै नसक्ने परिवारहरूले विगतमा रोग पालेर बस्नुपर्ने अवस्था थियो । अहिले त्यो निकै कम छ । हरेक वर्ष बढ्दै छन् बिदेसिनेहरू कर्णालीबाट बर्सेनि वैदेशिक रोजगारीमा जानेको संख्या बढ्दो अवस्थामा छ । चालु आर्थिक वर्षको फागुनसम्म कर्णालीबाट १२ हजार युवाहरू बिदेसिए । आर्थिक वर्ष २०८०८१ मा मात्र कर्णालीबाट २४ हजार १ सय ७५ जनाले श्रमस्वीकृति लिएका छन् । जसमा १ हजार ८ सय ६६ जना महिला छन् । जिल्ला अनुसार सल्यानबाट ७ हजार ५३, सुर्खेतबाट ५ हजार ३ सय ९४, दैलेखबाट ३ हजार २ सय ३०, रुकुमपश्चिमबाट २ हजार ६ सय ४१, जाजरकोटबाट २ हजार ३ सय ९६, जुम्लाबाट ९ सय ५६, कालीकोटबाट ८ सय ९५, हुम्लाबाट ५ सय ६१, मुगुबाट ५ सय ३७ र डोल्पाबाट ५ सय १२ जनाले श्रमस्वीकृति लिएर बिदेसिएका छन् । यस्तै आर्थिक वर्ष २०७९८० मा कर्णालीबाट जम्मा ३० हजार ३ सय ४३ जना विदेश गए । जसमा १ हजार ७ सय ८५ महिला छन् । आव २०७८०७९ मा १९ हजार १ सय ६ जना विदेश गए । जसमा ५ हजार ९ सय ६६ जना महिला थिए । २०७५ साल माघ महिनामा कर्णाली प्रदेशमा नै श्रम तथा रोजगार कार्यालय स्थापना भए यता कर्णालीबाटै पुनः श्रमस्वीकृति लिएर वैदेशिक रोजगारीमा जानेको संख्या बर्सेनि बढ्दै गइरहेको छ । यो कार्यालयबाट दोस्रो पटक वैदेशिक रोजगारीमा जानेहरूका लागि मात्रै श्रमस्वीकृति दिने गरिएको छ । पछिल्लो समय सहजताका लागि भनेर अनलाइनबाटै श्रमस्वीकृति लिने व्यवस्था मिलाइएको छ । बायोमेट्रिक नभएका व्यक्तिहरू बाहेक धेरैजसोले अनलाइनबाटै श्रमस्वीकृति लिने गरेका छन् । वैदेशिक रोजगारीमा जानेमा प्रायः सल्यान, सुर्खेत, दैलेख, जाजरकोटका छन् । यद्यपि पछिल्लो समय अनलाइनबाट श्रमस्वीकृति लिन थालेपछि बाँके, बर्दियाका जिल्लाका व्यक्तिहरूले पनि श्रमस्वीकृति लिएका छन् । वैदेशिक रोजगारीमा जानेहरू प्रायः खाडीमुलुक यूएई, साउदी अरब, दुबई, कतार, मलेसियामा जाने गरेका छन् । कोही जापान र बहराइन जस्ता मुलुकहरूमा पनि जाने गरेको छन् । तेस्रो मुलुकमा जाने महिला घरेलु कामदारका रूपमा जाने गरेका छन् भने पुरुषहरू विभिन्न कम्पनीमा काम गर्ने प्रयोजनका लागि जाने गरेको देखिन्छ । कर्णालीका ५५ प्रतिशत युवा रोजगारीका लागि भारत जाने गरेका छन् । अझ त्यसमध्ये पनि धेरैजसो काला पहाडतिर मौसमी रोजगारीका लागि जाने गर्छन् । रोजगारीका छैनन् अवसर प्रदेश सरकारले संकलन गरेको तथ्यांकअनुसार कर्णालीमा २० हजारभन्दा बढी साना उद्योग छन् । जसमा ५९ हजार १ सय २५ जनाले रोजगारी पाएका छन् । यद्यपि कम पुँजीमा लगानी गरिएका साना उद्योगबाट पर्याप्त रोजगारीका अवसर सिर्जना हुन सकिरहेका छैनन् । प्रदेश सरकारले स्वरोजगार सिर्जना गर्ने उद्देश्यले सञ्चालनमा ल्याएका मुख्यमन्त्री रोजगार र संघीय सरकारले ल्याएको प्रधानमन्त्री रोजगार कार्यक्रम उपलब्धिविहीन बनेका छन् । जसले गर्दा रोजगारीका लागि देश छोडेर बाहिर जानेहरूको संख्यामा कमी आउन सकेको छैन । कर्णालीमा ठूला लगानीका उद्योग व्यवसाय सञ्चालन नहुँदा पनि युवाहरूलाई रोजगारीका अवसरहरू सिर्जना हुन नसकिरहेको अवस्था छ । निर्माण व्यवसायी महासंघ कर्णाली प्रदेशका महासचिव मानव बमले भने, कर्णालीमा उद्योगधन्दा सञ्चालन नभएका कारण निर्माणका क्षेत्रमा पनि हामीले सास्ती भागिरहेका छौं । कर्णाली निर्माणका लागि आवश्यक पर्ने कच्चा पदार्थ सबै बाहिरबाट आयात गर्नुपर्ने अवस्था छ । कर्णालीमा दक्ष जनशक्तिको पनि समस्या छ । सडक भवन तथा अन्य पूर्वाधारका कामहरूमा दक्ष जनशक्ति पनि बाहिरबाटै ल्याएर काम गरिरहेका छौं । सरकारले यहाँका युवाहरूलाई सीप सिकाउने र कर्णालीमा ठूला लगानीका उद्योगधन्दाहरू सञ्चालनका लागि ठोष कार्ययोजनाका साथ अगाडि बढ्नपर्छ । यति भएन भने कर्णाली बिस्तारै युवाविहीन हुने अवस्थामा छ । शिक्षा विकास निर्देशनालयको तथ्यांकअनुसार प्रदेशका ६७ प्रतिशत बालबालिका कुनै न कुनै श्रम गर्न बाध्य छन् । न्यून आर्थिक अवस्थाको परिवारमा जन्मिएका बालबालिकालाई श्रम नगरी जीविकोपार्जनमै समस्या छ । धेरैजसो बालबालिकाले भारतका विभिन्न सहरका होटेल, रेष्टुराँदेखि सडक निर्माण योजनामा रोजगारी गर्ने गरेका छन् । गाउँमा विगतमा विद्यालय जाने बालबालिका पनि एसएलसी दिएपछि भारत जान्थे । पचालझरनाका स्थानीय कविराज न्यौपानेले भने, पहिले राम्रो कपडा लगाउन र राम्रो मोबाइल किन्न कालापहाड जाने चलन थियो । अहिले छोराछोरीलाई सहरमा पढाउन र घरघरेडी जोड्न वैदेशिक रोजगारीमा जाने चलन छ । विगतका भन्दा अहिले युवाहरूका आवश्यकता र रोजगारीमा जाने देश दुवैमा निकै परिवर्तन आएको छ । गाउँमा कमाई गर्ने अवसरहरू छैनन् । जसका कारण युवाहरू १२ पास गर्ने बित्तिकै विदेशको बाटो लाग्ने गरेका छन् । प्रदेशको सामाजिक विकास मन्त्रालय अन्तर्गतको श्रम तथा रोजगार शाखाले रोजगारसम्बन्धी गोष्ठी र तालिममा लाखौँ रकम खर्च गर्दै आएको छ । तर, त्यस्ता कार्यक्रमहरू युवाहरूलाई रोजगारीमा केन्द्रित गर्नेभन्दा पनि सरकारी बजेट खर्च गर्ने मै सीमित छ । भाषा र सीप नसिकी नै विदेश जान्छन् कर्णालीबाट वैदेशिक रोजगारीमा जाने अधिकांश युवाहरू भाषा र सीप नसिकेरै बिदेसिने गरेका छन् । जिल्ला प्रशासन कार्यालय सर्खेत हाताभित्रै सञ्चालनमा रहेको आप्रवासी स्रोत केन्द्रमा परामर्शदताताको काम गरिरहेकी सीता वलीले भनिन्, हामीले सुरक्षित आप्रवासन कार्यक्रममार्फत प्रशासन कार्यालयमा पासपोर्ट बनाउन आएका सबै युवालाई सूचना र परामर्श दिने काम गरिरहेका छौं । जसमा हामीले मनोसामाजिक परामर्श, वित्तीय साक्षरताका साथै समस्यामा परेकाहरूको न्यायमा पहुँच पुयाउन काम गरिरहेका छौँ । तर परामर्श गरिरहँदा प्रशासनबाट पासपोर्ट बनाउने अधिकांश युवाहरूमा भाषा र सीप बिनानै वैदेशिक रोजगारीमा जान लागेको बताउँछन् । कतिपय महिला घरेलु कामदारमा खाडी जान लागेको कुरा बिस्तारै खोल्छन् । भक्कानिन्छन् । सरकारले खाडी मुलुकमा घरेलु कामदारमा महिलालाई नजान भने पनि आफूहरू बाध्यताले जान थालेको उनीहरू सुनाउँछन् । वैदेशिक रोजगारीलाई व्यवस्थित बनाउने उद्देश्यसहित सञ्चालन गरिएको आप्रबासी स्रोत केन्द्र गत फागुन ४ गतेबाट सञ्चालनमा आएको हो । वलीका अनुसार उक्त केन्द्र सञ्चालन भएको तीन महिनामा १ हजार ५ सय ४१ जनालाई सुरक्षित वैदेशिक रोजगारसम्बन्धी परामर्श दिइएको छ । आगामी दिनमा बढीभन्दा बढी वैदेशिक रोजगारीमा जान लागेका नागरिकलाई सुरक्षित वैदेशिक रोजगारीका विषयमा जानकारी दिने लक्ष्य छ । सुरक्षित आप्रवासन कार्यक्रमका कार्यक्रम अधिकृत कमल रोकायाले कर्णालीमा बैदेशिक रोजगारीमा पठाउन म्यानपावर कम्पनीहरू सञ्चालन नभए पनि एजेन्टहरू भने सक्रिय रहेको बताए । उनले भने, कर्णालीमा वैदेशिक रोजगारीमा पठाउने म्यानपावर कम्पनीहरू सञ्चालनमा छैनन् । तर, काठमाडौंका कम्पनीहरूका एजेन्ट भने जिल्ला जिल्लामा परिचालित छन् । जसबाट कतिपय दर्ता नभएका कम्पनीका एजेन्टबाट विदेश जानेहरूले दुःख पाइरहेको अवस्था छ । जसले भारतको बाटो भएर बिभिन्न खाडीमुलुक पठाइरहेका छन् । यसलाई न्यूनीकरण गर्न हामीले सचेतना जगाउने काम गरिरहेका छौं । उनका अनुसार सुरक्षित आप्रवासन कार्यक्रममार्फत नेपाली आप्रवासी कामदार र तीनका परिवारहरूलाई राज्यको संयन्त्रबाट संरक्षण गरी सुरक्षित तथा मर्यादित वातावरणका साथ लाभान्वित गर्ने कार्य भइरहेको छ । वैदेशिक रोजगार विभागको तथ्यांक हेर्ने हो भने कर्णालीबाट वैदेशिक रोजगारमा गएका मानिस कति त देश फर्किनै नपाएको अवस्था छ । कर्णालीबाट विदेश गएकाहरू विगत पाँच वर्षको अवधिमा २ सय १८ जनाको मृत्यु भयो । जसअनुसार आर्थिक वर्ष २०८१०८२ मा २२, आव २०८००८१ मा ६१, आव २०७९०८० मा ६०, आव २०७८०७९ मा ५१ र आव २०७७०७८ मा २४ जनाले वैदेशिक रोजगारीमा गएकै अवस्थामा ज्यान गुमाए । यस्तै ती पाँच आर्थिक वर्षमा नै ७९ जना बिरामी तथा अंगभंग भए । मुलुकको जनशक्तिलाई अन्तर्राष्ट्रिय बजारको मागअनुरूप ज्ञान र सीप प्रदान गरी दक्ष, क्षमतावान, सीपयुक्त र प्रतिस्पर्धी श्रमशक्तिको रूपमा उत्पादन गरी वैदेशिक रोजगारमा उनीहरूको प्रवेशलाई सुरक्षित, व्यवस्थित र मर्यादित बनाउन सरकारले नसकिरहेको अवस्थालाई पुष्टि गर्छ । नेपालको संविधान, २०७२ को धारा ५१ को खण्ड (झ) को (५) र (६) मा वैदेशिक रोजगारलाई शोषणमुक्त, सुरक्षित र व्यवस्थित गर्न तथा श्रमिकको रोजगारी र अधिकार प्रत्याभूति गर्न यस क्षेत्रको नियमन र व्यवस्थापन गर्ने तथा वैदेशिक रोजगारीबाट आर्जन भएको पुँजी, सीप, प्रविधि र अनुभवलाई स्वदेशमा उत्पादनमूलक क्षेत्रमा लगाउन प्रोत्साहन गर्ने नीति राज्यले लिएको छ । तर, त्यसअनुसार कार्यान्वयनको अवस्था कमजोर हुँदा मानिस असुरक्षित वैदेशिक रोजगारी गर्न बाध्य हुनु परेको छ । मुलुक संघीय संरचनाअनुसार सञ्चालन भए पनि यहाँका स्थानीय र प्रदेश तहले पनि वैदेशिक रोजगारमा जान चाहने नागरिकलाई यससम्बन्धी तालिम दिने, स्थानीय तहमा सूचना केन्द्र स्थापना गर्ने र अनुभवसहित फर्किएर आएका कामदारको उपयोग गर्न विभिन्न कार्यक्रम सञ्चालन गर्नुपर्नेमा कर्णालीका कुनै पनि स्थानीय सरकारले तत्परता देखाएका छैनन् । तर, वीरेन्द्रनगर नगरपालिकाले भने वैदेशिक रोजगारीमा जानेहरूका लागि परामर्श गर्न आप्रवासी स्रोत केन्द्र सञ्चालनमा ल्याएको छ । विदेश जान पासपोर्ट बनाउन प्रशासनमा आएका युवालाई आप्रवासी स्रोत केन्द्रमा परामर्श गरिँदै । तस्बिर :बिस्नप्रसाद न्यौपाने यो नेपालका १३ वटा नमुना आप्रवासी स्रोत केन्द्रहरूमा छनोटमा पनि परेको छ । वीरेन्द्रनगर नगरपालिका प्रमुख मोहनमाया ढकालले वैदेशिक रोजगारीमा जाने नागरिकहरूलाई समस्यामा पर्नबाट जोगाउन नगरपालिकाले प्रशासन कार्यालयमै आप्रवासी स्रोत केन्द्र स्थापना गरी परामर्शको कार्य थालनी गरिएको बताइन् । उनले भनिन्, हामीले वैदेशिक रोजगारीमा जाने युवाहरू जो प्रशासनमा पासपोर्ट बनाउन आउनु हुन्छ, उहाँहरूलाई आप्रवासी स्रोत केन्द्रमा राखेर नगरपालिकाले खटाएको सहजकर्ताबाट काउन्सिलिङ गर्ने, जनचेतना फैलाउने, वैदेशिक रोजगारमा जानेहरूका लागि कहाँ जाने, त्यसबारे के जानकारी छ ? के सीप छ ? त्यहाँ जाँदा कस्तो समस्या पर्न सक्छ ? डकुमेन्ट के बनाउनुभएको छ ? जस्ता कुराहरूका बारेमा प्रश्न गरेर आवश्यक सहयोग समन्वय गरिदिन्छौं । यसले वैदेशिक रोजगारीमा गएर ठगिन र अप्ठ्यारो पर्नबाट धेरैलाई जोगाएको छ । वैदेशिक रोजगारीमा जाँदा केमा ध्यान दिने ? ग्रामीण समुदायमा युवाहरूलाई वैदेशिक रोजगारीका विषयमा पर्याप्त जानकारी नभए पनि एजेन्टले भनेकै आधारमा विदेश जान तयार हुँदा धरै दुःख पाइन सक्छ । सुरक्षित आप्रवासन कार्यक्रमका वरिष्ठ कार्यक्रम अधिकृत कमल रोकायाले भने, केही सीप सिकेर, आफूले गर्ने, गर्न सक्ने र जान्ने कामका बारेमा, पाउने तलवका बारेमा राम्ररी जानी बुझी मात्र जानुपर्दछ । लाग्ने खर्च, प्राप्त हुने आम्दानीका बारेमा तुलना गरी लाभ हुने काममा मात्र जानुपर्छ । यस्तो कुरामा प्रायः मानिसले ध्यान दिएको देखिँदैन । जसले भविश्यमा अप्ठ्यारो अवस्थामा पुयाएका धेरै उदाहरणहरू छन् । उनका अनुसार घर परिवारसँग सल्लाह, परामर्श गरी सहमतिमा मात्र जाने, वैदेशिक रोजगार बिभागवाट श्रमस्वीकृति लिएर मात्र वैदेशिक रोजगारमा जाने, वैदेशिक रोजगारमा जाँदा अनिवार्य बिमालगायतका सामाजिक सुरक्षामा सहभागी हुने, दर्ता भएको विश्वासिलो र भरपर्दो मेनपावर कम्पनीमार्फत मात्र जाने, विदेश जानकै लागि जानीजानी गलत कागजात बनाई नजाने, विदेश जानका लागि दिएको पैसा बैंकिङ सेवामार्फत बुझाएपछि बेहोरा खुलाई भरपाई लिने, कति खर्च लाग्छ राम्ररी बुभ्ने, कुनै एजेन्ट वा कम्पनीले भरपाई दिन आनाकानी गरेमा ठगिकै नियत भएको बुझ्ने, स्वदेशी विमानस्थलवाट मात्र जाने, आफू जाने देशको भौगोलिक स्थिति, हावापानी रहन, सहन, धर्म, कानुन, काम गर्ने वातावरण आदि बारेमा सामान्य जानकारी लिएर मात्र जाने, यसका लागि पूर्व प्रस्थान अभिमुखीकरण तालिम अनिवार्य रूपमा लिने, रोजगारमा जाँदा आवश्यक सबै कागजातहरूको एकएकप्रति आफू र परिवारको साथमा राखेर जानुपर्छ । श्रमस्वीकृति कसरी लिने ? विदेशमा काम गर्न जानका लागि नागरिकलाई सरकारले प्रदान गर्ने अनुमति नै श्रमस्वीकृति हो । संस्थागत र व्यक्तिगत प्रक्रियाबाट श्रमस्वीकृति जारी गर्ने कानुनी प्रावधान रहेको छ । संस्थागत प्रक्रियाको अवलम्बन गरी वैदेशिक रोजगारीमा जाँदा इजाजतपत्र प्राप्त म्यानपावर कम्पनीले नै आवश्यक प्रक्रिया अगाडि बढाउने गर्छन् । नेपाली कूटनीतिक नियोगबाट मागपत्र प्रमाणीकरण गरी वैदेशिक रोजगार कार्यालयबाट पूर्वस्वीकृति लिने, विज्ञापन गरी व्यक्ति छनोट गर्ने र श्रम स्वीकृतिका लागि अनलाइन फारम भरिदिने लगायतका काम म्यानपावर कम्पनीले गर्छन् । सरकारले तोकेको अभिमुखीकरण संस्थामा दुई दिनको अभिमुखीकरण, स्वास्थ्य परीक्षण, बीमा र वैदेशिक रोजगार कल्याणकारी कोषमा बुझाउने रकम तथा अनलाइन फाराम भर्न पनि म्यानपावर कम्पनीले नै सहजीकरण गर्छन् । व्यक्तिगत प्रक्रियाबाट जाँदा व्यक्ति आफैंले नै प्रक्रिया अगाडि बढाउनुपर्छ । नयाँ व्यक्तिगत श्रमस्वीकृतिका लागि भिसा, करार सम्झौतालगायत कागजात प्राप्त भएपछि अभिमुखीकरण संस्थामा दुई दिनको अभिमुखीकरण र तोकिएको मेडिकल संस्थामा स्वास्थ्य परीक्षण गर्नुपर्छ । त्यसपछि श्रमस्वीकृतिका लागि अनलाइन फारम भर्नुपर्छ । अनलाइनमा अपलोड गर्नुपर्ने कागजातहरू पासपोर्ट, भिसा, करार सम्झौता, स्वास्थ्य परीक्षण उत्तीर्ण प्रमाणपत्र, अभिमुखीकरण तालिम लिएको प्रमाणपत्र, सीपमूलक रोजगारमा जान सीप सिकेको प्रमाणपत्र, स्वघोषणा फाराम, अनलाइनबाटै म्यादी जीवन बीमा र कल्याणकारी कोषमा रकम जम्मा गरेको प्रमाण छन् । रोजगारदाता कम्पनी वा स्पोन्सरको आधिकारिक इमेलबाट भिसा, करार वा सम्झौतापत्र स्क्यान गरी सम्बन्धित व्यक्ति र कार्यालयको इमेलमा आउनुपर्छ । मानिस पेट पाल्नका लागि भन्दा पनि राम्रो कमाई गर्न वैदेशिक रोजगारीमा जाने हो । हरेक मानिसका धेरै सपना हुन्छन् । ती सपना पूरा गर्ने एक माध्यम वैदेशिक रोजगारी भएको छ । पहिले गाउँका मानिस रोजगारीका लागि प्रायः कालापहाड नै जाने चलन थियो । अहिले मानिसको रोजाइ कालापहाड भन्दा अन्य देश बन्ने गरेका छन् । उमेश बिष्ट, स्थानीय युवा, वैदेशिक रोजगारीबाट फर्केका वैदेशिक रोजगारीमा जाने नागरिकलाई समस्यामा पर्नबाट जोगाउन नगरपालिकाले प्रशासन कार्यालयमै आप्रवासी स्रोत केन्द्र स्थापना गरी परामर्शको कार्य थालनी गरेको छ । उहाँहरूलाई आप्रवासी स्रोत केन्द्रमा राखेर नगरपालिकाले खटाएको सहजकर्ताबाट काउन्सिलिङ गर्ने, जनचेतना फैलाउने, वैदेशिक रोजगारमा जानेहरूका लागि कहाँ जाने, त्यसबारे के जानकारी छ ? मोहनमाया ढकाल, प्रमुख, वीरेन्द्रनगर नगरपालिका हामीले सुरक्षित आप्रवासन कार्यक्रममार्फत प्रशासन कार्यालयमा पासपोर्ट बनाउन आएका सबै युवालाई सूचना र परामर्श दिने काम गरिरहेका छौं । जसमा हामीले मानोसामाजिक परामर्श, वित्तीय साक्षरताका साथै समस्यामा परेकाहरूको न्यायमा पहुँच पुयाउन काम गरेका छौं । परामर्श गरिरहँदा प्रशासनबाट पासपोर्ट बनाउने अधिकांश युवाहरूमा भाषा र सीप बिनानै वैबिदेसिन्छन् । सीता वली, परामर्शदाता, आप्रवासी श्रोत केन्द्र, सुर्खेत किन बिदेसिन्छन् युवा ? हरेक वर्ष श्रम बजारमा आउने जनशक्तिका लागि रोजगारी तथा आयमूलक कामको अवसर सिर्जना गर्नु राष्ट्रका लागि एक प्रमुख चुनौती बन्दै गएको छ । मुलुकभित्र यस्ता अवसर सीमित भएको र आर्थिक उन्नति सोचेअनुरूप हुन नसकेका कारण ठूलो संख्यामा नेपाली युवा विभिन्न गन्तव्य मुलुकमा रोजगारीका लागि जाने गरेका छन् । मध्यपश्चिम विश्वविद्यालयका पूर्वडिन तथा नागरिक समाजका अगुवा पिताम्बर ढकालले भने, अहिले कर्णालीमा पनि रोजगारका लागि विदेश जाने संस्कार निकै बढेको छ । अध्ययनका लागि भनेर विभिन्न मुलुक जाने युवा पनि आफ्नो ठाउँ फर्किएर भनेको जस्तो रोजगारी प्राप्त गर्न वा आय आर्जन गर्न सकिँदैन भन्ने मानसिकताका कारण उतै पलायन हुने गरेका छन् । लामो समयसम्म मुलुकमा द्वन्द्व र राजनीतिक अस्थिरता भयो । तत्कालीन द्वन्द्वको मारमा कर्णाली पनि अछुतो रहेन । अझ तत्कालीन माओवादीले सुरु गरेको १० वर्षे सशस्त्र द्वन्द्वका बेला कर्णालीमा विद्यालय पनि प्रभावित भए । जति बेला यहाँको अधिकांश बालबालिका अध्ययनको अवसरबाट पनि बञ्चित भए । बुर्जुवा शिक्षा पढ्न हुँदैन भनेर माओवादीले थालेको अभियानले गाउँका धेरै बालबालिकाले विद्यालय नै छाडे । जसका कारण राम्रो पढेर रोजगारी गर्ने अवसरबाट पनि युवा जनशक्ति बञ्चित भयो । यसबाहेक आफ्नो ठाँउमा लगानी गरेर आयआर्जन गर्न सकिन्छ भन्ने विश्वासको वातावरण नहुनु, समाजमा श्रमलाई सम्मान गर्ने संस्कृतिको विकास नहुनु, न्यून ज्याला वा बेतन र महँगो जीवनशैली, गरिबीबाट मुक्त हुन छिटो धन कमाउने लालसा बढ्दै जानु, कृषि पेसाप्रतिको आकर्षण घट्दै जानु, विश्वव्यापीकरणको प्रभाव, अन्तर्राष्ट्रिय श्रमबजारमा नेपाली कामदारको माग बढ्नु, विदेशबाट फर्केकाहरूको जीवनस्तर र आर्थिक उन्नतिले अन्य मानिसमा विदेशप्रति मोह बढ्नु, निजी क्षेत्रहरूको उल्लेखनीय विकास र रोजगारी सिर्जनामा संलग्नता कम, प्रविधिमा आएको तीव्र विकासले वैदेशिक जानकारी र आकर्षण वृद्धि हुनु जस्ता कारण पनि यहाँका युवाहरू बिदेसिन थालेको ढकाल बताउँछन् । विकासको राम्रो सम्भावना हुँदाहुँदै पनि रोजगारीको अवसरमा कमी भएकाले कामका लागि वैदेशिक रोजगारीमा जानु नेपालीको बाध्यता हो । बेरोजगारीमा कमी ल्याउन र गरिबी घटाउन सहयोग पुयाएकाले वैदेशिक रोजगारीलाई तत्काल रोजगारीको वैकल्पिक माध्यमको रूपमा लिए पनि यसलाई क्रमशः घटाउँदै लगेर मुलुकभित्रै युवा जनशक्तिको उपयोग गर्न सक्ने वातावरण सिर्जना गर्नुपर्छ । समाजसेवी युवा जगतजंग विष्टले भने, मुलुकले श्रम सम्झौता गरी कामदार पठाएका मुलुकमा नेपाली कामदार ठगिने, शोषणमा पर्ने स्थिति समाप्त गर्दै वैदेशिक रोजगारीमा गुणात्मकता बढाउनुपर्छ । मुलुकमै काम गरेर खाने अवस्था र सबै कामको सम्मान गर्ने धारणा जनमानसमा विकास गर्नुपर्छ ।"
किन बिदेसिन्छन् युवा ?,"हरेक वर्ष श्रम बजारमा आउने जनशक्तिका लागि रोजगारी तथा आयमूलक कामको अवसर सिर्जना गर्नु राष्ट्रका लागि एक प्रमुख चुनौती बन्दै गएको छ । मुलुकभित्र यस्ता अवसर सीमित भएको र आर्थिक उन्नति सोचेअनुरूप हुन नसकेका कारण ठूलो संख्यामा नेपाली युवा विभिन्न गन्तव्य मुलुकमा रोजगारीका लागि जाने गरेका छन् । मध्यपश्चिम विश्वविद्यालयका पूर्वडिन तथा नागरिक समाजका अगुवा पिताम्बर ढकालले भने, अहिले कर्णालीमा पनि रोजगारका लागि विदेश जाने संस्कार निकै बढेको छ । अध्ययनका लागि भनेर विभिन्न मुलुक जाने युवा पनि आफ्नो ठाउँ फर्किएर भनेको जस्तो रोजगारी प्राप्त गर्न वा आय आर्जन गर्न सकिँदैन भन्ने मानसिकताका कारण उतै पलायन हुने गरेका छन् । लामो समयसम्म मुलुकमा द्वन्द्व र राजनीतिक अस्थिरता भयो । तत्कालीन द्वन्द्वको मारमा कर्णाली पनि अछुतो रहेन । अझ तत्कालीन माओवादीले सुरु गरेको १० वर्षे सशस्त्र द्वन्द्वका बेला कर्णालीमा विद्यालय पनि प्रभावित भए । जति बेला यहाँको अधिकांश बालबालिका अध्ययनको अवसरबाट पनि बञ्चित भए । बुर्जुवा शिक्षा पढ्न हुँदैन भनेर माओवादीले थालेको अभियानले गाउँका धेरै बालबालिकाले विद्यालय नै छाडे । जसका कारण राम्रो पढेर रोजगारी गर्ने अवसरबाट पनि युवा जनशक्ति बञ्चित भयो । यसबाहेक आफ्नो ठाँउमा लगानी गरेर आयआर्जन गर्न सकिन्छ भन्ने विश्वासको वातावरण नहुनु, समाजमा श्रमलाई सम्मान गर्ने संस्कृतिको विकास नहुनु, न्यून ज्याला वा बेतन र महँगो जीवनशैली, गरिबीबाट मुक्त हुन छिटो धन कमाउने लालसा बढ्दै जानु, कृषि पेसाप्रतिको आकर्षण घट्दै जानु, विश्वव्यापीकरणको प्रभाव, अन्तर्राष्ट्रिय श्रमबजारमा नेपाली कामदारको माग बढ्नु, विदेशबाट फर्केकाहरूको जीवनस्तर र आर्थिक उन्नतिले अन्य मानिसमा विदेशप्रति मोह बढ्नु, निजी क्षेत्रहरूको उल्लेखनीय विकास र रोजगारी सिर्जनामा संलग्नता कम, प्रविधिमा आएको तीव्र विकासले वैदेशिक जानकारी र आकर्षण वृद्धि हुनु जस्ता कारण पनि यहाँका युवाहरू बिदेसिन थालेको ढकाल बताउँछन् । विकासको राम्रो सम्भावना हुँदाहुँदै पनि रोजगारीको अवसरमा कमी भएकाले कामका लागि वैदेशिक रोजगारीमा जानु नेपालीको बाध्यता हो । बेरोजगारीमा कमी ल्याउन र गरिबी घटाउन सहयोग पुयाएकाले वैदेशिक रोजगारीलाई तत्काल रोजगारीको वैकल्पिक माध्यमको रूपमा लिए पनि यसलाई क्रमशः घटाउँदै लगेर मुलुकभित्रै युवा जनशक्तिको उपयोग गर्न सक्ने वातावरण सिर्जना गर्नुपर्छ । समाजसेवी युवा जगतजंग विष्टले भने, मुलुकले श्रम सम्झौता गरी कामदार पठाएका मुलुकमा नेपाली कामदार ठगिने, शोषणमा पर्ने स्थिति समाप्त गर्दै वैदेशिक रोजगारीमा गुणात्मकता बढाउनुपर्छ । मुलुकमै काम गरेर खाने अवस्था र सबै कामको सम्मान गर्ने धारणा जनमानसमा विकास गर्नुपर्छ ।"
"गृहमन्त्री लेखकमाथि नियोजित अफवाह फैलाइयो, संसद अवरुद्ध गर्नुपर्ने आधार छैन : कांग्रेस प्रवक्ता महत","काठमाडौं : नेपाली कांग्रेसले बिना आधार गृहमन्त्री रमेश लेखकले राजीनामा दिन नहुने निष्कर्ष निकालेको छ। आज बिहान सभापति शेरबहादुर देउवाले बूढानीलकण्ठस्थित आफ्नै निवासमा बसेको पदाधिकारी बैठकपश्चात प्रवक्ता प्रकाशशरण महतले सामाजिक सञ्जाल र मिडियामा आएका अफवाहको भरमा राजीनामा नदिने बताएका हुन्। विपक्षीले संसद अवरुद्ध गर्नुपर्ने कुनै आधार छैन। न उहाँ (गृहमन्त्री रमेश लेखक) छानबिनको दायरामा हुनुहुन्छ। न उहाँलाई कसैले प्रत्यक्ष वा ठोस आरोपित गरेर आरोप दर्ता गरेको छ। बिना आधारसामाजिक सञ्जालमा सुनियोजित रुपमा फैलाइएको अफवाहको आधारमा संसद अबरुद्ध गर्नुहुँदैन। उनले भने,रवि लामिछानेको केशमा आरोप आयो र दर्ता भएको भएपछि संसदीय छानबिन समिति गठनको माग गरिएको हो। छानबिनले आधार देखिएपछि त्यो भएको हो। उनले अफवाहको सिकार आफ्नै साथी भएकाले पार्टीभित्र केही नेताले मार्ग प्रशस्त गर्न आग्रह गरेको तर्क गरे। महतले भिजिट भिसा प्रकरणमा गृहमन्त्रीको संलग्नता नरहेको भन्दै त्यसमा संलग्न रहेकालाई कारवाही हुनुपर्ने बताए। बैठकमा गृहमन्त्री लेखकले भिजिट भिसा प्रकरणमा आफ्नो कुनै संलग्नता नरहेको तथा कुनै कमजोरी नगरेको जिकिर गरेका थियो। बैठकले यस विषयमा संसद भित्र र बाहिर आफ्नो कुरा स्पष्ट राख्न गृहमन्त्रीलाई सुझाव दिएको महतले जानकारी दिए। भिजिट भिसाको सेटिङमा गृहमन्त्रीको सचिवालयमा रहेकाहरूको समेत नाम मुछिएपछि गृहमन्त्री रमेश लेखकले राजीनामा दिनुपर्ने माग पार्टीभित्रै उठेको थियो। उक्त प्रकरणलाई लिएर कांग्रेसबाट गृहमन्त्री बनेका लेखकले राजीनामा दिनुपर्ने र दिन नहुने भन्दै पार्टीभित्र फरकफरक धारणा आउन थालेपछि आज बैठक बोलाइएको हो। भिजिट भिसाका नाममा विदेशमा मानव तस्करी गराएको आरोप लागेपछि अख्तियारले छापा हानेर अध्यागमन कार्यालयका प्रमुख सहसचिव तीर्थराज भट्टराई पक्राउ गरेको थियो। हाल उनीमाथि अनुसन्धान जारी रहेको छ। नेपाली कांग्रेसका नेता डा शेखर कोइरालाले गृहमन्त्री रमेश लेखकलाई नैतिकताको आधारमा राजीनामा दिएर छानबिनका लागि मार्ग प्रशस्त गर्न सुझाव दिएका थिए। उनले भने, नैतिकताको हिसाब म क्लिन छु, मैले राजीनामा गरेँ। छानबिन समिति बनाउनुस्, गर्नुहोस् तपाईंहरु भने भैहाल्यो नि। त्यसले मोरल स्ट्याटस देखिन्छ। उनले विगतमा पनि केही मन्त्रीहरुले राजीनामा दिएर छानबिनमा सघाएको र मन्त्री लेखकले राजिनामा दिँदा उनकै नैतिकता सघाउ पुग्ने बताए। यसैबीच विपक्ष दलले गृहमन्त्रीले राजीनामा नदिए मंगलबारको संसद अवरुद्ध गर्ने र राजीनामा माग्ने तयारी गरेका छन्। यो पनि पढ्नुहोस त्रिभुवन अन्तर्राष्ट्रिय विमानस्थलस्थित अध्यागमन कार्यालयमा अख्तियारको छापा विमानस्थलस्थित अध्यागमन प्रमुखलाई सामान्य सोपुछपछि छाडियो गृहमन्त्री लेखकलाई शेखर कोइरालाको सुझाव : राजीनामा दिएर छानबिनका लागि मार्ग प्रशस्त गर्नुस् रास्वपाले माग्यो गृहमन्त्री लेखकको राजीनामा प्रधानमन्त्री र गृहमन्त्रीको पुतला दहन (फोटोभिडियो) भिजिट भिसा प्रकरणबारे छलफल गर्न देउवानिवासमा कांग्रेस पदाधिकारी बैठक"
राष्ट्रपति रनिङसिल्ड जेठ २८ देखि,"काठमाडौं : राष्ट्रपति रनिङसिल्ड खेलकुद प्रतियोगिताको १५ औं संस्करण यही जेठ २८ देखि ३० गतेसम्म काठमाडौंमा हुने भएको छ । राष्ट्रिय खेलकुद परिषद्को कार्यकारी समितिले हालै गरेको निर्णयअनुसार प्रतियोगिता सम्पन्न गर्न तयारी सुरु भएको छ । प्रतियोगिताको उद्घाटन राष्ट्रपतिबाट हुने भएकाले निमन्त्रणका लागि युवा तथा खेलकुद मन्त्रालयलाई अनुरोध गर्न व्यवस्थापन समितिको बैठकले निर्णय गरेको छ । समितिको आइतबार बसेको बैठकले प्रतियोगिता उद्घाटन र सञ्चालन सम्बन्धमा सम्बन्धित खेल संघ र मुख्य प्रशिक्षकलाई जिम्मेवारी दिइएको छ । रनिङसिल्डमा एथलेटिक्स, भलिबल, कबड्डी, कराते, तेक्वान्दो र उसुका प्रतियोगिता हुनेछन् । खेल प्रतिभाको खोजीको मुख्य आधार रहेको राष्ट्रपति रनिङसिल्डलाई भव्य रुपमा आयोजना गर्न परिषद्का सदस्यसचिव टंकलाल घिसिङले व्यवस्थापन समितिलाई निर्देशन दिएका छन् । पालिका, जिल्ला हुँदै प्रदेशको टिमबाट खेलाडीहरू केन्द्र तहको राष्ट्रपति रनिङसिल्डमा सहभागी हुने व्यवस्थापन समितिका सचिव मीनकुमार शर्माले जानकारी दिए । प्रत्येक प्रदेशबाट ४९ छात्रा४९ छात्र गरी ९८ गरी सात प्रदेशबाट ६ सय ८६ जना खेलाडी र १७ जना अफिसियल सहभागी हुने छन् । एथलेटिक्स र उसु दशरथ रंगशाला, कराते र तेक्वान्दो सातदोबाटो तथा कबड्डी लैनचौरस्थित राष्ट्रिय टेबुलटेनिस प्रशिक्षण केन्द्रमा सञ्चालन हुने छन् ।"
"शीर्ष२ मा पुग्न मुम्बई र पञ्जाबबीच कडा प्रतिस्पर्धा, कुन टिम छ बलियो ?","काठमाडौं : इन्डियन प्रिमियर लिग (आईपीएल)मा आज मुम्बई इन्डियन्स र पञ्जाब किंग्सबीच खेल हुँदैछ। खेल दुवै टोलीको लागि लिग चरणको अन्तिम खेल हुनेछ। दुबै टोली आजको खेलमा आफ्नो सर्वस्व दिन चाहन्छन्। गुजरात टाइटन्स, रोयल च्यालेन्जर्स बैंगलोर, मुम्बई इन्डियन्स र पञ्जाब किंग्सले प्लेअफमा आफ्नो स्थान पक्का गरिसकेका छन्। अब अन्तिम अंक तालिका बाँकी लिग खेलहरूले तय गर्नेछ। १७ अंकसहित, पञ्जाब किंग्स हाल अंक तालिकामा दोस्रो स्थानमा छ। तर मुम्बईसँग हारेमा पञ्जाब तेस्रो वा चौथो स्थानमा झर्न सक्छन्। जसले गर्दा पञ्जाबलाई मे ३० मा एलिमिनेटर खेल्न बाध्य पारिनेछ। दिल्ली क्यापिटल्ससँग हारेको पञ्जाब किंग्सलाई शीर्ष दुईमा पुग्न आजको खेल गर या मरको अवस्थामा छ। साथै, मुम्बई इन्डियन्सको नेट रन रेट अन्य तीन छनोट टोलीको तुलनामा राम्रो भएकाले उसलाई फाइदा पुर्याउन सक्छ। पछिल्लो खेलमा दिल्लीविरुद्ध २०० भन्दा बढीको स्कोरको रक्षा गर्न असफल भएपछि अब पञ्जाब किंग्सले आफ्नो बलिङमा सुधार गर्नुपर्नेछ। बलियो मुम्बई ब्याटिङ लाइनअप विरुद्ध पञ्जाबका लागि अर्शदीप सिंह (१६ विकेट), युजवेन्द्र चहल (१४ विकेट, जो सामान्य चोटका कारण अन्तिम खेल खेल्न सकेनन्), र मार्को जानसन (१४ विकेट)ले कडा परिश्रम गर्नुपर्नेछ। यता मुम्बईका बुमराहले यस आईपीएलमा हालसम्म नौ खेलमा १६ विकेट लिएर आफ्नो फिटनेस र फर्ममा फर्कने संकेत देखाएका छन्। साथै, मुम्बईको बलिङमा अन्य बलरहरूले पनि आफ्नो जिम्मेवारी राम्रोसँग निर्वाह गरेका छन्। नयाँ बलको साथ, ट्रेन्ट बोल्ट (१९ विकेट नम्बर तीन) र दीपक चाहर (११ विकेट)को जोडीले उत्कृष्ट प्रदर्शन गरेका छन्। जसका कारण बुमराहलाई खेलको अन्तिम ओभरको लागि बचाउन सकिन्छ। कुन टिम बलियो ? आइपीएलको इतिहासमा अहिलेसम्म मुम्बई र पञ्जाबबीच ३२ खेल खेलिएका छन्। यसमध्ये मुम्बईले १७ खेल जितेको छ भने पञ्जाब १५ खेलमा सफल भएको छ। यसको अर्थ यो खेल धेरै रोमाञ्चक हुने अपेक्षा गरिएको छ। सम्भावित प्लेइङ इलेवन पञ्जाब किंग्स : प्रियांश आर्य, प्रभसिमरन सिंह, श्रेयस अय्यर (कप्तान), जोश इंग्लिस (विकेटकीपर), शशांक सिंह, नेहल वढेरा, अजमातुल्लाह उमरजाई, मार्को जोन्सन, जेभियर बार्टलेट, अर्शदीप सिंह, युजवेन्द्र चहल। मुम्बई इन्डियन्स : रायन रिकेल्टन (विकेटकीपर), रोहित शर्मा, विल ज्याक्स, सूर्यकुमार यादव, तिलक वर्मा, हार्दिक पाण्ड्या (कप्तान), नमन धीर, कोर्बिन बोश, दीपक चाहर, ट्रेन्ट बोल्ट, जसप्रित बुमराह।"
रास्वपाले गर्यो सहमहामन्त्री सुमना श्रेष्ठ र अनिल केशरी शाहको राजीनामा स्वीकृत,"काठमाडौं : राष्ट्रिय स्वतन्त्र पार्टी (रास्वपा) ले सहमहामन्त्री सुमना श्रेष्ठ र प्रशिक्षण विभाग प्रमुख अनिल केशरी शाहको राजीनामा स्वीकृत गरेको छ । आइतबार बसेको पार्टी केन्द्रीय समिति बैठकले श्रेष्ठ र शाहले पदबाट दिएको राजीनामा स्वीकृत गरेको हो । प्रतिनिधिसभा सदस्यसमेत रहेकी श्रेष्ठले पार्टीमा एक पद, एक व्यक्ति हुनुपर्ने भन्दै सहमहामन्त्री पदबाट राजीनामा दिएकी थिइन् । यस्तै, शाहले नेतृत्व विकासमा पार्टीले प्राथमिकता नदिएको भन्दै राजीनामा दिएका थिए । लामो समयदेखि राजीनामा थन्किएको थियो । यो पनि पढ्नुहोस रास्वपाले माग्यो गृहमन्त्री लेखकको राजीनामा मंगलबार बस्ने संसद बैठक सामान्य हुने छैन : रास्वपा"
स्वार्थको द्वन्द्वविरुद्ध कुलिङ पिरियड,"अवकाशको मुखैमा जागिर छोड्दै अर्काे नियुक्ति लिने प्रवृत्ति उच्चपदस्थ निजामती कर्मचारीमा देखिन्छ । कतिपय जागिर छाड्नासाथै पनि अर्काे नियुक्ति लिइहाल्छन्, पाइहाल्छन् । त्यसका लागि सेवा अवधिमै शक्तिको पूजाआजा गर्न भ्याउँछन्, धाउँछन् । स्वार्थअनुकूल काम पदासीन हुँदै गर्छन् । बहालवाला निर्वाचन आयोगका प्रमुख आयुक्तदेखि अख्तियारका प्रमुख आयुक्तसम्म सेवावधिपछि खासै विश्रामै नगरी दोस्रो करियरका हकदार बनेका हुन् । बेलायतका लागि नेपालका राजदूत लोकदर्शन रेग्मी मुख्यसचिवको सेवावधि बाँकी हुँदै राजीनामा गरेर नियुक्ति भएका थिए । उनी यति हतारिएर बेलायत गए कि कूटनीतिक प्रशिक्षण पनि लिएनन् । यस्ता बग्रेल्ती उदाहरण छन् । त्यस्तो प्रवृत्ति अन्त्य गर्न निजामती सेवासम्बन्धी ऐनमै कर्मचारीहरूलाई अवकाशको २ वर्ष कुलिङ पिरियडको व्यवस्था गर्न लागिएको छ । संसद्को राज्य व्यवस्था तथा सुशासन समितिले त्यस्तो व्यवस्थालाई स्वीकार गरेको छ । अब संसद्बाट पारित भए त्यही व्यवस्था रहन्छ । तर, कर्मचारीतन्त्रका मुखिया अर्थात् मुख्यसचिव एकनारायण अर्याल नै यस्तो व्यवस्थाको विरुद्ध एक किसिमको आन्दोलनमा छन् । मानौं, उनी ट्रेड युनियन नेता हुन्, त्यसरी नै नेतानेताका घरदैलो चाहार्दै कुलिङ पिरियड हटाउनुपर्ने लबिइङ गरिरहेका छन् । पछिल्लो दशक उच्चपदस्थ कर्मचारीले कसरी संवैधानिकलगायत पद हत्याए, त्यो हेर्दा कुलिङ पिरियड जरुरी छ । स्वार्थको द्वन्द्व हुनेगरी कर्मचारीले काम नगरून् र भोलिको लोभमा कसैको स्वार्थपूर्ति नगरून् भन्नाका खातिर यस्तो व्यवस्था जरुरी छ । अर्यालहरूलाई कर्मचारीलाई मात्रै थिग्रने समय राख्दा अन्याय हुने कुतर्क गर्छन् । जब कि न्यायाधीशहरूका हकमा यस्तो प्रबन्ध पहिल्यैदेखि छ, नगण्य जिम्मेवारीवाहेक अवकाशप्राप्त न्यायाधीशले पाउँदैनन् । कर्मचारीहरूलाई थिग्रने समय नेपालमा नौलो अभ्यास हुन लागेको होइन । अमेरिका, क्यानडा, बेलायतमा २२ वर्ष छ । भारतमा १ वर्ष छ । अस्ट्रेलिया, जर्मनी, पोल्यान्डलगायत देशमा पनि त्यस्तो व्यवस्था छ । अन्तर्राष्ट्रिय अभ्यास र नेपालकै पाठ सिकेर पनि कर्मचारीलाई हत्त न पत्त अर्काे जिम्मेवारी दिन जरुरी छैन । जहाँसम्म जनशक्ति अभाव हुन्छ भन्ने अर्यालहरूको तर्क छ, त्यसमा कुनै दम छैन । ६० वर्षमा अवकाश हुने उच्चपदस्थ कर्मचारी दर्जनौं दर्जन हुन्छन् र तिनलाई दुई वर्षको व्यवहार तथा आचरणसमेत हेरी आवश्यकताको आधारमा जिम्मेवारी दिन सकिन्छ । कानुन बनाउने जनप्रतिनिधिले हो, कर्मचारीले होइन । सरोकारवालाका रूपमा उनीहरूले स्वार्थी प्रावधान राख्न पहल गर्छन् भने अस्वीकार गर्ने कर्तव्य नै जनप्रतिनिधि अर्थात् सांसदहरूको हो । स्वार्थ समूहको दलदलमा फसेर संसद्ले ऐनकानुन बनाउने हो भने त्यो अराजकता हुन्छ । लोकतन्त्र मासिन्छ । यो पनि पढ्नुहोस कुलिङ पिरियडको प्रावधानबाट हट्दैनौँ : रामहरि खतिवडा कुलिङ पिरियड, समिति निर्णयविरुद्ध निजामती नेतृत्व"
भिजिट भिसा प्रकरणबारे छलफल गर्न देउवानिवासमा कांग्रेस पदाधिकारी बैठक,"काठमाडौं : सत्तारुढ दल नेपाली कांग्रेसको पदाधिकारी बैठक आज बस्दैछ। आज बिहान ९ बजे सभापति शेरबहादुर देउवाले बूढानीलकण्ठस्थित आफ्नै निवासमा बैठक बोलाएका हुन्। बैठकमा पार्टीको क्रियाशील सदस्यता र नवीकरणको अवस्था, आगामी आर्थिक वर्षको बजेट, भिजिट भिसा प्रकरणमा मुछिएका गृहमन्त्री रमेश लेखक र समसामयिक विषयमा पनि बैठकमा छलफल हुने कांग्रेसका एक पदाधिकारीले जानकारी दिए। कांग्रेसले सदस्यता नवीकरणका लागि असार मसान्तसम्मको समय दिएको छ। यसैगरी सरकारले आगामी आर्थिक वर्ष २०८२०८३ को बजेट जेठ १५ गते संसद्मा पेस गर्दैछ। यता भिजिट भिसाका नाममा विदेशमा मानव तस्करी गराएको आरोप लागेपछिअध्यागमन कार्यालयका प्रमुख सहसचिव तीर्थराज भट्टराई पक्राउ परेका थिए। उनीमाथि अनुसन्धान जारी रहेको छ। भिजिट भिसाको सेटिङमा गृहमन्त्रीको सचिवालयमा रहेकाहरूको समेत नाम मुछिएपछि गृहमन्त्री रमेश लेखकले राजीनामा दिनुपर्ने माग पार्टीभित्रै उठेको छ। उक्त प्रकरणलाई लिएर कांग्रेसबाट गृहमन्त्री बनेका लेखकले राजीनामा दिनुपर्ने र दिन नहुने भन्दै पार्टीभित्र फरकफरक धारणा आउन थालेका छन्। लेखकले आफ्नो संलग्नता नरहेको दाबी गरेपनि उनको सचिवालयमा विवादित पृष्ठभूमि रहेका कर्मचारी रहेका छन्। नेपाली कांग्रेसका नेता डा शेखर कोइरालाले गृहमन्त्री रमेश लेखकलाई नैतिकताको आधारमा राजीनामा दिएर छानबिनका लागि मार्ग प्रशस्त गर्न सुझाव दिएका छन्। कोइरालाले अध्यागमन विभागमा भएको भ्रष्टाचारका विषयमा कुरा उठिसकेपछि नैतिकताको आधारमा गृहमन्त्रीले राजीनामा दिनु उपयुक्त हुने धारणा व्यक्त गर्दै आएका छन्। उनले भने, नैतिकताको हिसाब म क्लिन छु, मैले राजीनामा गरेँ। छानबिन समिति बनाउनुस्, गर्नुहोस् तपाईंहरु भने भैहाल्यो नि। त्यसले मोरल स्ट्याटस देखिन्छ। उनले विगतमा पनि केही मन्त्रीहरुले राजीनामा दिएर छानबिनमा सघाएको र मन्त्री लेखकले राजिनामा दिँदा उनकै नैतिकता सघाउ पुग्ने बताए। यसैबीच विपक्ष दलले गृहमन्त्रीले राजीनामा नदिए मंगलबारको संसद अवरुद्ध गर्ने र राजीनामा माग्ने तयारी गरेका छन्। यसबारे आधिकारिक धारणा बनाउन कांग्रेसले बैठक बोलाएको हो। यस अगाडि शनिबार पनि लेखकसहित कांग्रेसका शीर्ष नेताबीच अनौपचारिक छलफल भएको थियो। यो पनि पढ्नुहोस नम्र र मिठासपूर्ण व्यवहार गर्न अध्यागमनका कर्मचारीलाई गृहमन्त्रीको निर्देशन त्रिभुवन अन्तर्राष्ट्रिय विमानस्थलस्थित अध्यागमन कार्यालयमा अख्तियारको छापा विमानस्थलस्थित अध्यागमन प्रमुखलाई सामान्य सोपुछपछि छाडियो गृहमन्त्री लेखकलाई शेखर कोइरालाको सुझाव : राजीनामा दिएर छानबिनका लागि मार्ग प्रशस्त गर्नुस् रास्वपाले माग्यो गृहमन्त्री लेखकको राजीनामा प्रधानमन्त्री र गृहमन्त्रीको पुतला दहन (फोटोभिडियो)"
भिजिट भिसा प्रकरणमा माओवादीले भन्यो : गृहमन्त्री लेखकले राजीनामा दिनुपर्छ,"बैठकपश्चात सापकोटाले भने, स्वतन्त्र र निष्पक्ष छानबिनका लागि मार्ग प्रशस्त गर्नुपर्छ, उहाँले तुरुन्त राजीनामा दिनुपर्छ, जति ढिलो भयो उति राज्यको साख गिर्दै जान्छ भन्ने हाम्रो निष्कर्ष छ। काठमाडौं : नेकपा माओवादी केन्द्रले भिजिट भिसा प्रकरणमा मुछिएका गृहमन्त्री रमेश लेखकले राजीनामा दिनुपर्ने माग गरेको छ। आज बसेको माओवादीको पदाधिकारी बैठकपश्चात उपाध्यक्ष एवम् प्रवक्ता अग्नि सापकोटाले पावर प्रयोग गरेर छानबिन अबरुद्ध हुन सक्ने भएकाले गृहमन्त्रीले राजीनामा दिनुपर्ने माग गरेको जानकारी दिए। प्रश्न उठेकाले गृहमन्त्रीले राजीनामा दिएर मार्ग प्रशस्त गर्न उचित हुने निष्कर्ष निकालेको उनको भनाई छ। अहिले यो अध्यागमनमार्फत नेपालीलाई भिजिट भिसामा पठाउने कार्यमा गृहमन्त्रीका कर्मचारी जोडिएका छन्। नैतिकताको आधारमा राजीनामा दिन चौतर्फी आवाज आइराखेको छ। कांग्रेसभित्रका नेताले समेत पनि राजीनामा मागेका छन्। सापकोटाले भने,हाम्रो पार्टीको पदाधिकारी बैठकले के निष्कर्ष निकालेको छ भने, अब गृहमन्त्री रमेश लेखकले राजीनामा दिएर मार्ग प्रशस्त गर्नुपर्छ। राज्यका निकायहरूले छानबिन नै सुरु गरिसकेको यस्त अवस्थामा। ताकि पहुँच, प्रभाव र पावर दुरुपयोग हुन नपाओस्। स्वतन्त्र र निष्पक्ष छानबिनका लागि मार्ग प्रशस्त गर्नुपर्छ, उहाँले तुरुन्त राजीनामा दिनुपर्छ, जति ढिलो भयो उति राज्यको साख गिर्दै जान्छ भन्ने हाम्रो निष्कर्ष छ। यस अगाडि राष्ट्रिय स्वतन्त्र पार्टी र नेपाली कांग्रेसकै संस्थापनइत्तरका नेताहरुले छानबिनका लागि मार्ग प्रशस्त गर्न आग्रह गरेका छन्। नेपाली कांग्रेसका नेता डा शेखर कोइरालाले गृहमन्त्री रमेश लेखकलाई नैतिकताको आधारमा राजीनामा दिएर छानबिनका लागि मार्ग प्रशस्त गर्न सुझाव दिएका थिए। उनले भने, नैतिकताको हिसाब म क्लिन छु, मैले राजीनामा गरेँ। छानबिन समिति बनाउनुस्, गर्नुहोस् तपाईंहरु भने भैहाल्यो नि। त्यसले मोरल स्ट्याटस देखिन्छ। उनले विगतमा पनि केही मन्त्रीहरुले राजीनामा दिएर छानबिनमा सघाएको र मन्त्री लेखकले राजिनामा दिँदा उनकै नैतिकता सघाउ पुग्ने बताए। यता नेपाली कांग्रेसले बिना आधार गृहमन्त्री रमेश लेखकले राजीनामा दिन नहुने निष्कर्ष निकालेको छ। आज बिहान सभापति शेरबहादुर देउवाले बूढानीलकण्ठस्थित आफ्नै निवासमा बसेको पदाधिकारी बैठकपश्चात प्रवक्ता प्रकाशशरण महतले सामाजिक सञ्जाल र मिडियामा आएका अफवाहको भरमा राजीनामा नदिने बताएका हुन्। विपक्षीले संसद अवरुद्ध गर्नुपर्ने कुनै आधार छैन। न उहाँ (गृहमन्त्री रमेश लेखक) छानबिनको दायरामा हुनुहुन्छ। न उहाँलाई कसैले प्रत्यक्ष वा ठोस आरोपित गरेर आरोप दर्ता गरेको छ। बिना आधारसामाजिक सञ्जालमा सुनियोजित रुपमा फैलाइएको अफवाहको आधारमा संसद अबरुद्ध गर्नुहुँदैन। उनले भने,रवि लामिछानेको केशमा आरोप आयो र दर्ता भएको भएपछि संसदीय छानबिन समिति गठनको माग गरिएको हो। छानबिनले आधार देखिएपछि त्यो भएको हो।"
प्यूठानका स्थानीय तहमा इन्धन खर्चप्रतिको मोह,"प्यूठान : प्यूठानका स्थानीय तहहरूले इन्धन खर्चप्रति अत्यधिक मोह देखाएको पाइएको छ । हालै सार्वजनिक भएको लेखापरीक्षक प्रतिवेदनले उक्त अवस्था देखाएको हो । सार्वजनिक खर्चको मापदण्ड कार्यविधि र मितव्ययितासम्बन्धी निर्देशिका, २०७५ को बुँदा नं ७ बमोजिम कार्यालयले सवारीसाधन सुविधा पाउने पदाधिकारी तथा कर्मचारीहरूलाई इन्धन उपलब्ध गराउँदा तह अनुसार मासिक रूपमा पाउने डिजेलपेट्रोल र त्रैमासिक रूपमा पाउने मोविल तथा ब्रेक आयल लिटरमा कोटा निर्धारण गरी भुक्तानी गर्ने र कार्यालयले सोको लगत अद्यावधिक गराइराख्नुपर्ने उल्लेख छ । स्वर्गद्वारी नगरपालिकाले इन्धन खर्च शीर्षकबाट २८ लाख ९८ हजार ०१५ रूपैयाँ खर्च गरेको छ भने कन्टेन्जेन्सी खर्च समेतबाट इन्धन खर्च भुक्तानी गरेको पाइएको छ । सरुमारानी गाउँपालिकाले इन्धन खर्च शीर्षकबाट १८ लाख ९ हजार ९४७ रुपैयाँ खर्च गरेको छ । साथै कन्टेन्जेन्सी खर्च समेतबाट इन्धन खर्च भुक्तानी गरेको पाइएको छ । माण्डवी गाउँपालिकाले इन्धन खर्च शीर्षकबाट २६ लाख ९ हजार ८७१ रुपैयाँ खर्च गरेको छ भने कन्टेन्जेन्सी खर्चबाट समेत इन्धन खर्च भुक्तानी गरेको पाइएको छ । ऐरावती गाउँपालिकाले इन्धन खर्च शीर्षकबाट १६ लाख ६८ हजार ६२० रूपैयाँ खर्च गरेको छ भने कन्टेन्जेन्सी खर्च समेतबाट इन्धन खर्च भुक्तानी गरेको पाइएको छ ।खर्च मितव्ययी गर्ने तर्फ ध्यान दिन अन्तिम लेखापरीक्षक प्रतिवेदनले सुझाएको छ । गाडी र इन्धन सुविधासँगै पारिश्रमिक पनि लुम्बिनी प्रदेश, आन्तरिक मामिला तथा कानुन मन्त्रालयको स्थानीय तहका पदाधिकारी तथा सदस्यहरूले पाउने सुविधासम्बन्धी कानुनमा संशोधन र एकीकरण गर्न बनेको ऐन, २०७६ को दफा ४(२)मा स्थानीय तहले सवारीसाधन उपलब्ध नगराएको अवस्थामा त्यस्तो पदाधिकारीले अनुसूचीबमोजिम यातायात खर्च पाउने व्यवस्था छ । तर, पालिकामा गाडी उपलब्ध गराइरहेको र सोको प्रयोग गाउँपालिका अध्यक्षबाट नै हुने भए तापनि सरुमारानी गाउँपालिका अध्यक्ष झगबहादुर विश्वकर्माले अनुसूची बमोजिमको मासिक १२ हजारका दरले १ लाख ४४ हजार रूपैयाँ यातायात खर्च बुझेको पाइएको छ । यसरी यातायात खर्च लिनु नियमसंगत नभएको प्रतिवेदनमा उल्लेख छ । स्वर्गद्वारी नगरपालिकाले इन्धन खर्च शीर्षकबाट २८ लाख ९८ हजार ०१५ रूपैयाँ खर्च गरेको छ भने कन्टेन्जेन्सी खर्च समेतबाट इन्धन खर्च भुक्तानी गरेको पाइएको छ। माण्डवी गाउँपालिकाले इन्धन खर्च शीर्षकबाट २६ लाख ९ हजार ८७१ रूपैयाँ खर्च गरेको छ भने कन्टेन्जेन्सी खर्चबाट समेत इन्धन खर्च भुक्तानी गरेको पाइएको छ। ऐरावती गाउँपालिकाले इन्धन खर्च शीर्षकबाट १६ लाख ६८ हजार ६२० रूपैयाँ खर्च गरेको छ भने कन्टेन्जेन्सी खर्च समेतबाट इन्धन खर्च भुक्तानी गरेको पाइएको छ। त्यस्तै, प्यूठान नगरपालिकाका प्रमुख विष्णुबहादुर योगीले गाडी सुविधा र इन्धन बापतको रकम भुक्तानीसँगै यातायात वापतको पारिश्रमिक पनि लिएको पाइएको छ । अन्तिम लेखा परीक्षक प्रतिवेदनअनुसार मेयरले मासिक १२ हजारका दरले २०७९ जेठदेखि २०८० असारसम्म १४ महिनाको १ लाख ६८ हजार भुक्तानी लिएका हुन् । यसरी एउटै शीर्षकबाट दोहोरो सुविधावापतको यातायात खर्च शीर्षकमा भएकाले थप भुक्तानीको रकम असुल गर्नुपर्ने प्रतिवेदनले जनाएको छ । गाडी र इन्धन सुविधासँगै गाडी भाडामा पनि सार्वजनिक खर्चमा मितव्ययिता र प्रभावकारिता कायम गर्नेसम्बन्धी नीतिगत मार्गदर्शन, २०७५ को बुँदा नं ३८ मा प्रदेश सरकार तथा स्थानीय तहका सबै कार्यालयहरू, सबै पदाधिकारी एवं कर्मचारीहरूले समेत मार्गदर्शनबमोजिम मितव्ययी एवं प्रभावकारी तवरले खर्च गर्नुपर्ने उल्लेख छ । त्यस्तै लुम्बिनी प्रदेशको प्रदेशसभाले बनाएको स्थानीय तहका पदाधिकारी तथा सदस्यको सुविधासम्बन्धी ऐन २०७६ ले समेत पदाधिकारीलाई यातायात सुविधाको व्यवस्था गरेको छ । गाडी र इन्धनको सुविधासँगै पालिकाले थप गाडी भाडामा लिएको समेत पनि पाइएको छ । यातयातको सुविधा सहित इन्धन खर्च शीर्षकबाट १६ लाख ६८ हजार ६२० रुपैयाँ खर्च गरेको ऐरावती गाउँपालिकाले आव २०७९०८० मा मासिक ९० हजार भुक्तानी गर्ने गरी गाडी भाडामा लिएको छ । यसरी वार्षिक १० लाख ८० हजार रूपैयाँ नियम विपरित भुक्तानी गरेको महालेखा परीक्षको कार्यालयले सार्वजनिक गरेको अन्तिम लेखापरीक्षण प्रतिवेदनमा उल्लेख छ । त्यो पनि पुरानो गाडी भएकाले खर्च मितव्ययी गर्नकै लागि गाडी खरिद नगरी भाडामा सञ्चालन गरेको ऐरावती गाउँपालिकाका अध्यक्ष नविल विक्रम शाहले बताए । एउटा गाडी त्यो पनि पुरानो बिग्रेको छ, उनले भने, अध्यक्ष, उपाध्यक्ष, प्रमुख प्रशासकीय अधिकृत को हिँड्ने हो त्यसैले बहुउपयोगी पनि हुने खर्च पनि कम लाग्ने भएकाले गाडी भाडामा लिएका हौं । पालिकाका १० वटा स्वास्थ्य संस्थामा मासिक रूपमा मेडिकल अफिसर सहितको टोली पुगेर भिडियो एक्स रे सहितको सेवा दिन गाडीको उपयोग गरिएको उनले बताए ।"
कोलकतामाथि हैदराबादको फराकिलो जित,"काठमाडौं : इन्डियन प्रिमियर लिगमा सनराइजर्स हैदराबादले २०२५ को आइपीएलको सुखद अन्त्य गरेको छ। हैदराबादले कोलकाता नाइट राइडर्सलाई ११० रनको फराकिलो अन्तरले हराएको हो। दिल्लीस्थित अरुण जेट्ली क्रिकेट स्टेडियममा टस जितेर ब्याटिङ गरेको हैदराबादले २७८ रन बनाएको थियो। हैदराबादले दिएको २७९ रनको बलियो लक्ष्य पछाएको कोलकाता १८४ ओभरमा अल आउट हुँदै १६८ रन मात्रै बनाउन सक्यो। कोलकाताका लागि मनिष पाण्डेले सर्वाधिक ३७ रन बनाए। उनले २३ बलमा दुई चौका र तीन छक्का प्रहार गरे। ओपनर सुनिल नारायणले ३१, कप्तान अजिन्क्य रहनेले १५ रन बनाए। अङ्गकृत रघुवंशीले १४ रमनदेव सिंहले १३ र हर्षित राणाले ३४ रन बनाए। अन्य कुनै पनि ब्याटरले दोहोरो अङ्कमा रन बनाउन सकेनन्। हैदराबादका लागि बलिङतर्फ जयदेव उनाडकट, हर्ष दुवे र ईशान मालिङ्गाले समान ३३ विकेट लिए। पहिलो इनिङमा ब्याटिङ गरेको हैदराबादले निर्धारित २० ओभरमा ३ विकेट मात्रै गुमाउँदै २७८ रन बनाएको थियो। हैदराबादका लागि हेनरिच काल्सेनले सर्वाधिक १०५ रनको अविजित शतकीय पारी खेले। उनले ३९ बलमा ७ चौका र ९ छक्का सहित आक्रमक इनिङ खेले। ओपनरद्वय अभिषेक शर्मा र ट्राभिस हेडले क्रमश: ३२ र ७६ रन बनाए। इशान किशनले २९ रन बनाए। अनिकेत बर्मा १२ रनमा अविजित रहे। कोलकाताको लागि सुनिल नारायणले २ विकेट लिए। वैभव अरोराले १ विकेट लिए। यो जितसहित हैदराबादले १४ खेलमा १३ अङ्कसहित छैठौं स्थानमा रहँदै सिजन सकाएको हो। कोलकताले भने १४ खेलबाट १२ अङ्क बटुलेको छ। आइपीएलमा अब लिग चरणका दुई खेल मात्रै बाँकी छन्। सोमबार पन्जाब किङ्स र मुम्बई इन्डियन्स र मंगलबार लखनउ सुपर जायन्स र रोयल च्यालेन्जर्स बैङ्गलोरबीच खेल हुनेछ।"
तीनकुने घटना प्रकरण : काठमाडौं अदालतमा दुर्गा प्रसाईंसहित ५० जना प्रतिवादीको बयान आजदेखि,"काठमाडौं : चैत्र १५ गते तीनकुनेमा भएको राजावादीको हिंसात्मक आन्दोलनमा संलग्न दुर्गा प्रसाईंसहित ५० जना प्रतिवादीहरूको आजदेखि जिल्ला अदालत काठमाडौंमा बयान हुने भएको छ। न्यायाधीश ध्रुवराज कार्कीको इजलासमा प्रसाईसहित ५० जना प्रतिवादीको बयान हुनेछ। बयान सकिएपछि मात्रै थुनछेकको आदेश आउनेछ। उनीहरूविरुद्ध राजद्रोह,अपराधिक उपद्रव,कर्तव्य ज्यान,ज्यान मार्ने उद्योग र संगठित अपराधमा मुद्दा दायर भएको हो। जिल्ला प्रहरी परिसर काठमाडौंले तीनकुने घटनाको अनुसन्धान प्रतिवेदन जेठ ९ गते जिल्ला सरकारी वकिल कार्यालयमा प्रतिवेदन बुझाएको थियो। सरकारी वकिलको कार्यालयले आइतबार अदालतमा मुद्दा दर्ता गरेको हो। प्रसाईं राजावादीले गरेको हिंसात्मक प्रदर्शनका मुख्य कमाण्डर थिए। १५ चैत्रको प्रदर्शनका नाममा हिंसा भड्काएर उनी फरार भएका थिए। पछि प्रहरीले प्रसाईं र उनका अंगरक्षक दिपक खड्कालाई झापाको भद्रपुरबाट पक्राउ गरी काठमाडौं ल्याएको थियो। राजावादीको हिंसात्मक प्रदर्शनमा प्रसाईले प्रहरीलाई कुल्चने गरी गाडी कुदाएका थिए। उनका समर्थकहरूले विभिन्न सार्वजनिक तथा निजी भवन,सञ्चारगृह र व्यापारिक केन्द्रमा ढुंगामुढा,आगजनी,तोडफोड र लुटपाट गरेका थिए। हिंसात्मक घटनामा परी एकजना पत्रकारसहित दुईजनाको ज्यान गएको थियो।"
"ट्रम्पले पुटिनलाई भने पागल, जेलेन्स्कीको मुख बन्द भए राम्रो हुन्छ","काठमाडौं : अमेरिकी राष्ट्रपति डोनाल्ड ट्रम्पले युक्रेनमा रुसले निरन्तर बमबारी गरिरहेकोमा आक्रोश व्यक्त गरेका छन्। उनले रुसी राष्ट्रपति भ्लादिमिर पुटिनलाई पागल भनेका छन्। ट्रम्पले रुसविरुद्ध थप प्रतिबन्ध लगाउने बताएका छन्। पुटिनको बारेमा ट्रम्पले भने, मेरो रूसका भ्लादिमिर पुटिनसँग सधैं धेरै राम्रो सम्बन्ध रह्यो। तर उनलाई केहि भएको छ। पुटिनलाई पागल भन्दै ट्रम्पले उनले बिना कारण मानिसहरूलाई मारिरहेको बताए। उनले आफू सैनिकहरूको बारेमा मात्रै कुरा गरिरहेको नभइ युक्रेनी शहरहरूमा बिना कारण मिसाइल र ड्रोन प्रहार गरिहेको बताए। ट्रम्पले भने, मैले सधैं भनेको छु कि रुसले युक्रेनको एक टुक्रा मात्र होइन, सम्पूर्ण युक्रेन चाहन्छन्। त्यो सत्य साबित हुन सक्छ। तर यदि पुटिनले त्यसो गरे भने यसले रूसको पतन निम्त्याउनेछ! ट्रम्पले युक्रेनी राष्ट्रपति भोलोडिमिर जेलेन्स्कीलाई पनि निशाना बनाएका छन्। उनले जेलेन्स्कीको मुख बन्द भए राम्रो हुने उल्लेख गरे। उनले भने,राष्ट्रपति जेलेन्स्कीले बोल्ने तरिकाले देशलाई कुनै राम्रो गरिरहेको छैन। उनको मुखबाट निस्कने सबै कुराले समस्या सिर्जना गर्छ। मलाई यो मन पर्दैन, र यो बन्द भए राम्रो हुनेछ। यसअघि युक्रेनी राष्ट्रपति भोलोडिमिर जेलेन्स्कीले अमेरिकाको मौनताले रुसी राष्ट्रपति भ्लादिमिर पुटिनलाई प्रोत्साहन गरिरहेको बताएका थिए। ट्रम्पले पूर्व अमेरिकी राष्ट्रपति जो बाइडेनलाई पनि निशाना बनाएका छन्। उनले भनेका छन्,यो त्यस्तो युद्ध हो जुन म राष्ट्रपति भएको भए कहिल्यै सुरु हुने थिएन। यो जेलेन्स्की, पुटिन र बाइडेनको युद्ध हो, ट्रम्पको होइन। म त केवल एउटा ठूलो संकटको सामना गर्न मद्दत गर्दैछु।"
"राजावादीप्रति एमाले आक्रामक, जेठ १५ को तयारी गर्न जनसंगठनको बैठक जारी","काठमाडौं : सत्तारुढ दल नेकपा एमालेका जनसंगठनका पदाधिकारीको बैठक जारी रहेको छ। पार्टी कार्यालय च्यासलमा जनसंगठन संयन्त्रको आयोजनामा जनसंगठनका पदाधिकारीको बैठक सुरु भएको हो। बैठकमा एमालेका महासचिव शंकर पोखरेल, उपमहासचिव विष्णु रिमाल, सचिव लेखराज भट्ट, योगेश भट्टराई, गोकर्ण विष्ट र पद्माकुमारी अर्याल, जनवर्गीय सङ्गठन समन्वय संयन्त्र प्रमुख भानुभक्त ढकाल, काठमाडौं उपत्यकाका पार्टी पदाधिकारी, जनसंगठनका अध्यक्ष तथा पदाधिकारी लगायत उपस्थित छन्। बैठक जेठ १५ गते एमालेले आयोजना गर्ने जनप्रदर्शनको तयारीमा केन्द्रित रहेको छ । नेकपा एमालेको सचिवालय बैठकले जेठ १५ गते राजवादीको आन्दोलनको प्रतिवाद गर्ने र ७ दशक लामो बलिदानी संघर्षको बलबाट प्राप्त भएको संघीय लोकतान्त्रिक गणतन्त्र स्थापना भएको दिन जेठ १५ गतेलाई विशेष उत्सवका रूपमा मनाउन जनसमुदायलाई आह्वान गर्ने निर्णय गरेको छ। २०६५ जेठ १५ गते पहिलो संविधानसभाको बैठकले गणतन्त्र घोषणा भएको हो। २०६२६३ को जनआन्दोलनपछि २४० वर्ष लामो राजतन्त्र अन्त्य गणतन्त्र आएको हो। गणतन्त्र आएको १७ वर्ष भएको छ। तर, त्यही दिनदेखि नवराज सुवेदी नेतृत्वको संयुक्त जनआन्दोलन समिति ले राजसंस्था पुनर्स्थापनालगायत एजेन्डासहित आन्दोलन गर्ने घोषणा गरेको छ। यसमा राप्रपा, राप्रपा नेपाललगायत राजावादी, पुनर्रुत्थानवादीहरूको पनि साथ छ। बैठकले राजावादीहरूको आन्दोलन रोक्न जेजस्तो गर्नुपर्छ त्यस्तै तयारीमा लाग्नसमेत निर्देशन दिएको छ। यसैबीच एमाले अध्यक्ष एवं प्रधानमन्त्री केपी शर्मा ओलीले प्रतिगामीहरूले जेठ १५ गते गर्ने प्रदर्शनको विपक्षमा तयारी रहन पनि निर्देशन दिएका छन्।निर्देशनपछि आउँछ। तपाईंहरू जस्तो, जे गर्नुपर्छ, तयारी हालतमा बस्नुहोस् उनले भने, १५ गते ११ बजेदेखि २ बजेसम्म काठमाडौंमा एमालेको नियन्त्रण हुनुपर्छ। कसरी, कुन संस्था अगाडि लाग्छ, कुन संस्थाले आयोजना गर्नुपर्छ, त्यसलाई छोडिदिनुहोस्। अध्यक्ष ओलीले एमालेका सबै कार्यकर्ता परिचालित हुँदा कसैले रोक्न नसक्नेसमेत बताए। म साथीहरूलाई भन्न चाहन्छु, निर्देशनपछि आउला, उनले भने, यहाँबाट उठ्नेबित्तिकै १५ गतेको तयारी थाल्नुहोस्। १५ गते केके गर्नुपर्छ भन्ने कुरा पार्टीले भन्छ। यति परिचालन भएर जनता ल्याउँदा कसले थाम्छ ? कसले रोक्छ? उनले राजावादी, प्रतिगामी शक्तिको कडा आलोचना गरेका छन्। पार्टीका प्रचार तथा प्रशारण विभाग प्रमुख राजेन्द्र गौतमले जेठ १५ गते विशेष उत्सव रूपमा मनाइने बताए। उनका अनुसार उक्त दिन उपत्यका बाहिर पार्टी कमिटीले पालिका स्तरमा विशेष कार्यक्रमहरू आयोजना गर्ने निर्णय पनि गरेको छ। बैठकले त्यसको तयारीमा जुट्न सबै मातहत कमिटीहरूलाई निर्देश गरेको छ। काठमाडौं उपत्यकाका हकमा उपत्यकाका पार्टी कमिटीहरूको आयोजनामा साँस्कृतिक झाँकीसहित जनउत्सव आयोजना गरिनेछ। उक्त उत्सवमा सक्रिय सहभागिताका लागि बैठकले सम्पूर्ण नेपाली जनसमुदायलाई आह्वान गरेको छ।"

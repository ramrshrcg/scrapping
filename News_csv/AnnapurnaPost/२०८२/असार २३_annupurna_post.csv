शीर्षक,विवरण
अब गाडीमा सरर हुम्ला सिमकोट,"वीरेन्द्रनगर : प्रधानमन्त्री केपी शर्मा ओलीले हुम्लाको सदरमुकाम सिमकोटलाई राष्ट्रिय सडक सञ्जालसँग जोड्ने बेलिब्रिज उद्घाटन गरेका छन् । नेपाली सेनाले ३५ दिनमा निर्माण गरेको हुम्लाको खार्पुनाथ गाउँपालिका ५ स्थित चुवाखोलामा कर्णाली नदीमाथि निर्माण गरिएको बेलिब्रिजको आइतबार प्रधानमन्त्री ओलीले एक कार्यक्रमबीच उद्घाटन गरेका हुन् । आइतबार नेपाली सेनाको हेलिकप्टरमार्फत हुम्ला पुगेर बेलिब्रिज उद्घाटन गर्दै प्रधानमन्त्री ओलीले देशको विकास र समृद्धिको सपना पूरा गर्न सरकार प्रतिबद्ध रहेको बताए । प्रधानमन्त्री ओलीले भने, नेपालका ७७ जिल्लामध्ये राष्ट्रिय सडक सञ्जालसँग जोडिन बाँकी एक मात्र जिल्ला हुम्ला थियो । अब हुम्ला पनि राष्ट्रिय सडक सञ्जालसँग जोडिएकोमा निकै खुसी छु । यो अवसरका लागि नेपाली सेनाले गरेको योगदानका लागि धन्यवाद दिन चाहान्छु । प्रधानमन्त्री ओलीले आफू परराष्ट्रमन्त्री हुँदा नै हुम्लामा सडक यातायातले जोड्ने विषयमा पहल गरेको स्मरण गरे । उनले भने, धेरै वर्ष पहिले म परराष्ट्रमन्त्री हुँदा नै हुम्लालाई सडक सञ्जालसँग जोड्ने विषयमा पहल गरेको थिएँ । तर, आज यो सपना पूरा भएको छ । हुम्लामा सडक सञ्जालसँग जोड्नु हुम्लाको मात्र नभएर देशकै सपना पूरा भएको छ । गत कात्तिक २० गते बसेको मन्त्रिपरिषद् बैठकले हुम्ला सदरमुकाम सिमकोटलाई राष्ट्रिय सडक सञ्जालसँग जोड्ने कर्णाली करिडोरअन्तर्गतको खार्पुनाथ खोलामा मोटरेबल पुल निर्माणको काममा निर्माण व्यवसायीले ढिलाइ गरेकाले सरकारले आपत्कालीन रूपमा बेलिब्रिज निर्माण गर्ने निर्णय गरेको थियो । उक्त निर्णयको कार्यान्वयन नेपाली सेनामार्फत गरिएको हो । सेनाले तोकिएको समय अवधिमै खार्पुनाथ खोलामा पुल निर्माण गर्न सफल भएको छ । उक्त पुल उद्घाटन गर्दै ओलीले चीनसँग सिमाना जोडिएको हुम्ला जिल्ला राष्ट्रिय सडक सञ्जालसँग जोडिनु नेपालको व्यापार वृद्धिका हिसावले निकै महत्वपूर्ण रहेको बताए । उनले चीनसँगको सिमाना जोडिएको हिल्सा नाकामा एसलीसहितको क्वारेन्टाइन निर्माण गर्ने प्रतिबद्धतासमेत जनाए । उनले हुम्लाका साथै समग्र कर्णालीको अर्थतन्त्र सुधारका लागि कर्णाली करिडोर एक महत्वपूर्ण कडिका रूपमा रहेको उल्लेख गरे । हुम्लाका पर्यटन व्यवसायी विजय लामाले हुम्लाका साथै समग्र कर्णालीको विकास र समृद्धिसँग जोडिएको कर्णाली करिडोरमा नियमित यातायात सञ्चालन अझै चुनौतीपूर्ण रहेको बताए । उनका अनुसार हुम्ला राष्ट्रिय सडक सञ्जालसँग जोडिए पनि सडकको स्तरोन्नति नभए यो अर्को मान्छे मार्ने राजमार्गका रूपमा हुन सक्ने जोखिम छ । अब सरकारले यसको स्तरोन्नतिका लागि पहल गर्न आवश्यक छ । कर्णाली करिडोरले दक्षिणी छिमेकी राष्ट्र भारत र उत्तरी छिमेकी मित्रराष्ट्र चीनलाई सडक मार्गले जोडेको छ । यसलाई कर्णालीवासीको समृद्धिको रेखाका रूपमा भन्ने गरिन्छ । यो राजमार्ग बाँकेस्थित सीमावर्ती क्षेत्र जमुनिया नाकाबाट प्रारम्भ भई हुम्लास्थित चीनको सीमावर्ती क्षेत्र हिल्सामा टुंगिन्छ । ४ सय १० किलोमिटर लामो यस सडकले कर्णालीलाई उत्तर र दक्षिण अन्तरदेशीय सडक सञ्जालमा जोड्दै वैदेशिक व्यापारमा सहयोग पुर्याउनेछ । कर्णाली करिडोरअन्तर्गतको यो पुल निर्माण भएसँगै हुम्लाका नागरिकको जीवनस्तरमा ठूलो परिवर्तन आउने र जिल्लाको आर्थिक तथा सामाजिक विकासले गति लिने अपेक्षा गरिएको छ । यो पुल नेपाली सेनाले ४ करोड लागतका विगत साढे एक महिनाभित्र बनाएको हो । जिल्लाका अन्य भू्भागमा सडक सञ्जाल विस्तार भएर गाडीहरू सञ्चालन भए पनि सदरमुकाम भने राष्ट्रिय सडक सञ्जालमा जोडिन सकेको थिएन । कर्णाली प्रदेशका मुख्यमन्त्री यामलाल कँडेलले मुलुककै विकट कर्णाली प्रदेशको हुम्ला जिल्ला पनि राष्ट्रिय सडक सञ्जालसँग जोडिएर कर्णालीको एक सपना पूरा भएको बताए । उनका अनुसार अब कर्णालीका हरेक जिल्लामा सुविधायुक्त सडक पूर्वाधारका साथै अन्य सार्वजनिक सेवाहरूले सुगम बन्दै जाने बताए ।"
नयाँ पार्टी गठनको घोषणा गरेपछि ट्रम्पले बनाए मस्कमाथि निशाना,"काठमाडौं : अमेरिकी राष्ट्रपति डोनाल्ड ट्रम्पले नयाँ राजनीतिक दल खोल्ने घोषणा गरेपछि एलोन मस्कमाथि निशाना बनाएका छन्। केही हप्तासम्म नयाँ पार्टीबारे विचार गरिसकेपछि मस्कले नयाँ पार्टी गठनको घोषणा गरे। उनले आफ्नो नयाँ पार्टीको नाम अमेरिका पार्टी राखेका छन्। टेस्ला प्रमुखको नयाँ पार्टी गठनको घोषणा राष्ट्रपति ट्रम्पसँगको सार्वजनिक मतभेदको केही हप्तापछि आएको हो। ट्रम्पले आइतबार सामाजिक सञ्जालमा लेखेका छन्, म एलोन मस्कलाई रेलको लिकबाट उत्री रहेको देखेर दुखी छु। जो पछिल्लो पाँच हप्तामा साँच्चै एक रेल दुर्घटना बनेको छ। मस्कले ट्रम्पसँगको सार्वजनिक विवादका बीच नयाँ राजनीतिक दलबारे विचार गरेका थिए। ट्रम्पले बारम्बार मस्क योजनाको आलोचना गरेपछि उनले अमेरिका पार्टी गठनको घोषणा गरेका हुन्।"
प्रधानमन्त्री ओली र नाउपा संरक्षक रेशम चौधरीबीच बालुवाटारमा भेटवार्ता,"काठमाडौं : प्रधानमन्त्री केपी शर्मा ओली र नागरिक उन्मुक्ति पार्टीका संरक्षक रेशम चौधरीबीच भेटवार्ता भएको छ। सोमबार उनीहरूबीच बालुवाटारमा करिब एक घन्टा छलफल भएको हो। सुदूरपश्चिम प्रदेशका मन्त्री रामेश्वर चौधरीको बर्खास्तीपछि विकसित राजनीतिक घटना क्रमबारे उनीहरूबीच छलफल भएको स्रोतले जानकारी दिएको छ। प्रधानमन्त्री ओलीले नाउपा संरक्षक चौधरीलाई सरकारबाट नबाहिरिन आग्रह गरेको स्रोतको भनाइ छ। नाउपा संरक्षक चौधरीले भने समसमायिक राजनीतिक विषयमा छलफल भएको पुष्टि गरे। 'हाम्रो मन्त्री बर्खास्तीमा परेको विषयमा प्रधानमन्त्रीजीसँग छलफल भयो। हामीले पहिल्यैदेखि भन्दै आएका हौं, दलीय सहमतिमा हामी यो गठबन्धनमा आएका हौं। कसैले दादागिरी शैलीमा हाम्रा मन्त्रीलाई बर्खास्त गर्नु राम्रो भएन। यिनै विषय केन्द्रित भएर हामीबीच छलफल भयो,' अन्नपूर्णसँग उनले भने। यद्यपि नाउपा संसद बैठकमा प्रतिपक्षी बेन्चमा बसेको छ। पार्टी अध्यक्ष रञ्जिता श्रेष्ठ आजको संसद बैठकमा प्रतिपक्षी बेन्चमा बसेकी थिइन्। यसअघि नै नाउपाले संघसहित सुदूरपश्चिम र लुम्बिनी प्रदेश सरकारलाई दिएको समर्थन फिर्ता लिने निर्णय गरेको थियो। नाउपाबाट ओली सरकारमा सहभागी भएका पर्यटन राज्यमन्त्री अरुणकुमार चौधरीले राजीनामा दिने तयारी गरे पनि प्राविधिक कारणले अझैसम्म उनले राजीनामा बुझाउन नपाएको स्रोतको भनाइ छ। संरक्षक चौधरीले शीर्ष तहमा राजनीतिक छलफल गरिरहेकाले उनको राजीनामा तत्काललाई 'होल्ड' भएको हुनसक्ने स्रोतको बुझाइ छ।"
"राम नेपाली भूमिमा जन्मिएका हुन्, प्रचार गर्न नडराऔं : प्रधानमन्त्री ओली","काठमाडौं : प्रधानमन्त्री केपी शर्मा ओलीले भगवान राम नेपाली भूमिका जन्मिएको बताएका छन्। एमालेको पर्यटन विभागले आयोजना गरेको कार्यक्रममा सम्बोधन गर्दै प्रधानमन्त्री ओलीले राम नेपालमा जन्मिएको प्रचार गर्न डराउन नहुने बताए। 'राम जन्मिएको भूमि नेपालमै पर्छ। सायद् त्यहाँ थारु गाउँ थियो कि। अहिले पनि त्यो भूभाग नेपालमै पर्छ। तर, यति प्रचार गर्न हामी सक्दैनौं। हामी भन्न सक्दैनौं। यति आँट गर्न सक्दैनौं। अप्ठ्यारो मान्छौं। को रिसाउँछ जस्तो लाग्छ, अनि हामी के गरी खान्छौं?,' प्रधानमन्त्री ओलीले प्रश्न गरे। उनले राम र लक्ष्मणको शिक्षा दीक्षा पनि नेपाली भूमिमै भएको बताए। वाल्मिकी रामायणमा कोशी तरेर पश्चिम गएको प्रसंग उल्लेख गर्दै प्रधानमन्त्री ओलीले नेपालकै पश्चिम भूभागमा आएको प्रस्ट पारे। तर, कोशीबाट सिधा ताकेर अयोध्या नपुगेको उनको दाबी छ। 'पश्चिमतिर हिंडेको घोडा ताकेरै अयोध्या पुग्छ? यो नहुने कुरा हो। मैले भनिरहन पर्दैन यो सब पौराणिक कथनहरूमा पनि उल्लेख छ,' उनले भने। प्रधानमन्त्री ओलीले नेपाली भूमिमा जन्मिएरै रामको विवाह पनि सीतासँग भएको बताए। 'त्यहाँ(अयोध्या)को भए त उतै विहे गर्थ्यो होला नि। यहीँको थियो र जाउँ न त एकपटक भनेर जनकपुर गएको हो,' उनले भने। उनले सीता पनि त्रिशुली र कालीगण्डकी मिसिएको ठाउँतिर समाहित भएको बताए। त्यतिमात्र होइन प्रधानमन्त्री ओलीले भगवान शिव र विश्वामित्र पनि नेपालकै भएको बताए।"
आज राति देशका यी स्थानमा हुने छ भारी वर्षा,"काठमाडौं : आज राति गण्डकी प्रदेश, लुम्बिनी प्रदेश, कर्णाली प्रदेश र सुदूरपश्चिम प्रदेशमा साधारणतया बदली रही बाँकी भूभागमा आंशिकदेखि साधारणतया बदली रहनेछ। मौसम पूर्वानुमान महाशाखाका अनुसार गण्डकी प्रदेश, लुम्बिनी प्रदेश, कर्णाली प्रदेश र सुदूरपश्चिम प्रदेशका केही स्थानहरुमा तथा बाँकी प्रदेशको थोरै स्थानहरूमा मेघगर्जनचट्याङसहित हल्कादेखि मध्यम वर्षाको सम्भावना रहेको छ। कोशी प्रदेश र बागमती प्रदेशका एकदुई स्थानमा भारी वर्षा तथा गण्डकी प्रदेश, लुम्बिनी प्रदेश, कर्णाली प्रदेश र सुदुरपश्चिम प्रदेशको एकदुई स्थानमा भारीदेखि धेरै भारी वर्षाको पनि सम्भावना रहेको छ। देशको उच्चपहाडी तथा हिमाली भूभागका थोरै स्थानहरूमा हल्कादेखि मध्यम वर्षाहिमपातको सम्भावना रहेको छ। मंगलबार दिउँसो देशभर आंशिकदेखि साधारणतया बदली रहनेछ। सबै प्रदेशका पहाडी भूभागका केही स्थानहरूमा तथा बाँकी भूभागका थोरै स्थानहरूमा मेघगर्जनचट्याङ सहित हल्कादेखि मध्यम वर्षाको सम्भावना रहेको महाशाखाले जनाएको छ। कोशी प्रदेश, बागमती प्रदेश, गण्डकी प्रदेश र सुदूरपश्चिम प्रदेशका एकदुई स्थानमा भारी वर्षाको पनि सम्भावना रहेको छ। देशको उच्चपहाडी तथा हिमाली भूभागका थोरै स्थानहरूमा हल्कादेखि मध्यम वर्षाहिमपातको सम्भावना रहेको छ।"
मर्चवारी गाउँपालिकाका वडाध्यक्षसहित दुईजना अख्तियारको नियन्त्रणमा,भैरहवा : अख्तियार दुरुपयोग अनुसन्धान आयोगको बुटवल कार्यालयले घुससहित दुई जनालाई नियन्त्रणमा लिएको छ। रुपन्देहीको मर्चवारी गाउँपालिका३ का वडाध्यक्ष जनार्दन यादव र भैरहवास्थित श्री गणेश ट्रेडिङका सञ्चालक विपिन कुमार पाण्डेयलाई तीन लाख घुस रकमसहित नियन्त्रणमा लिइएको अख्तियारको बुटवल कार्यालय प्रमुख बिनिता भट्टराईले जानकारी दिइन्। उनले वडाध्यक्ष यादवले वडामा सञ्चालित विभिन्न योजनाको रकम भुक्तानी सिफारिस गरिदिनका लागि सेवाग्राहीसँग माग गरेको घुस रकम सञ्चालक पाण्डेयले बुझेपछि घुससहित दुवै जनालाई नियन्त्रणमा लिइएको बताइन्।
कार्यदल बनाएर संविधान संशोधन प्रक्रिया अगाडि बढाउने कांग्रेसको निर्णय,"काठमाडौं : नेपाली कांग्रेसले संविधान संशोधन प्रक्रिया अगाडि बढाउन कार्यदल बनाउने निर्णय गरेको छ। पार्टी कार्यालयमा सम्पन्न कांग्रेसको केन्द्रीय समितिको बैठकले सात बुँदे सहमति अनुरुप संविधान संशोधनका लागि कार्यदल बनाउने निर्णय गरेको हो। पार्टी प्रवक्ता प्रकाशशरण महतले दलहरूसँगको छलफल र आवश्यकताका आधारमा संविधान संशोधनको प्रक्रिया अगाडि बढाउने गरी कार्यदल गठन गर्ने निर्णय भएको बताए। 'कांग्रेसएमालेबीच गठबन्धन हुने क्रममा सात बुँदे सहमति भएको थियो। त्यसमा संविधान संशोधनको विषय पनि समेटिएको थियो। ढिलै भए पनि त्यो प्रक्रियालाई अघि बढाउने निर्णय भएको छ। त्यसका लागि कार्यदल बनाएर आवश्यकताका आधारमा संविधान संशोधनको विषय निर्क्योल गर्ने र एमालेलगायत अन्य दलसँग पनि छलफल गर्ने निर्णय भएको छ,' उनले भने।"
कुलिङ पिरियडमा भएको छेडखानीका विषयमा कांग्रेसले भन्यो दोषीमाथि कारबाही हुन्छ,"काठमाडौं : सत्तारुढ दल नेपाली कांग्रेसले कुलिङ पिरियडमा भएको छेडखानीका विषयमा दोषीमाथि कारबाही हुने बताएको छ। पार्टी कार्यालयमा सम्पन्न केन्द्रीय समितिको बैठकपछि प्रवक्ता प्रकाशशरण महतले निजामती विधेयकमा भएको छेडखानीका विषयमा छानबिन हुनुपर्ने र दोषीमाथि कारबाही हुने बताए। 'संघीय निजामती विधेयकमा भएको छेडखानीको विषयमा छानबिन गरेर दोषीमाथि कारबाही हुनुपर्छ भन्ने हाम्रो पार्टीको धारणा हो,' उनले भने। राज्य व्यवस्था तथा सुशासन समितिका सभापतिसमेत रहेका रामहरि खतिवडा कुलिङ पिरियड विवादमा तानिएका छन्। यद्यपि, उनले यो कार्य आफूले नगरेको बताउँदै आएका छन्। यस विषयमा सभामुख देवराज घिमिरेले आजमात्र विशेष छानबिन समिति गठन गरेका छन्। कांग्रेस सांसद जीवन परियारको संयोजकत्वमा समिति गठन गरिएको हो। समितिमा कांग्रेसकी सुशीला थिङ, एमालेबाट ईश्वरी घर्ती र नारायण प्रसाद आचार्य, माओवादी केन्द्रबाट माधव सापकोटा, रास्वपाबाट गणेश पराजुली र राप्रपाबाट रोशन कार्की रहेका छन्। उक्त समितिलाई २१ दिनको म्याद तोकिएको छ। त्यस्तै कांग्रेसले संसदको गरिमालाई कायम राख्न आफ्ना सांसदहरूलाई निर्देशन पनि दिएको छ। संसद देशको जनप्रतिनिधिमूलक संस्था भएको प्रवक्ता महतले सहभागी सबै सांसदहरूले संसदमा मर्यादा र आचरण कायम राख्नुपर्ने बताए।"
केयी इक्यूट ०२ अब २० लाख ९६ हजारको विशेष मूल्यमा,"नेपालमा केयी गाडीहरूको आधिकारिक वितरक लक्ष्मी ईमोबिलिटी र जीओ अटोमोबाइल्सले केयी इक्यूट ०२बजारमा उपलब्ध सबैभन्दा व्यावहारिक २ढोके इलेक्ट्रिक गाडीहरू मध्ये एक मात्र २०९६ लाख रुपैयाँको विशेष मूल्यमा उपलब्ध हुने भएको हो। यो आक्रामक मूल्य निर्धारणले यसलाई नेपालमा उपलब्ध सबैभन्दा सस्तो र फिचरयुक्त इलेक्ट्रिक गाडीहरू मध्ये एक बनाएको छ। केयी इक्यूट ०२ आधुनिक सुविधाहरूले गर्दा विशेष छ, जसले यसलाई महँगो नभई सुरक्षित र सुविधाजनक बनाउँछ। कारमा कन्सिल्ड डोर ह्यान्डल, १५इन्चका टायर र इन्टरमिटेन्ट वाइपरजस्ता स्मार्ट विवरणहरू सहितको स्टाइलिश, आधुनिक लुक छ। यसमा १०२५ इन्चको ठूलो टचस्क्रिन इन्फोटेनमेन्ट प्रणाली छ, जसले उन्नत कनेक्टिभिटी र नियन्त्रणहरूका साथ क्याबिन अनुभवलाई अझ राम्रो बनाउँछ। शक्तिशाली ४० किलोवाट मोटर र २८०८ किलोवाट आवर ब्याट्रीले सुसज्जित यो गाडीले फूल चार्जमा ३०० किलोमिटरसम्मको प्रभावशाली रेन्ज प्रदान गर्दछ, जसले हरेक यात्रालाई कुशल, शक्तिशाली र भविष्यका लागि तयार बनाउँछ। यसमा रीजेन प्रणाली पनि समावेश छ जसले ब्रेकिङ ऊर्जालाई अतिरिक्त ब्याट्री पावरमा रूपान्तरण गरेर दक्षता अधिकतम बनाउँछ। व्यक्तिगत ड्राइभिङका लागि, यसले इको, इको, नर्मल, र स्पोट्र्स गरी चार चयनयोग्य ड्राइभिङ मोडहरू प्रदान गर्दछ, जसले तपाईंलाई आफ्नो आवश्यकता र प्राथमिकता अनुसार प्रदर्शन समायोजन गर्न अनुमति दिन्छ। इक्यूट ०२ चलाउन सरल र रमाइलो छ। यसमा सेन्सरआधारित किलेस एन्ट्रीलाई समर्थन गर्ने र विन्डोजहरू टाढैबाट खोल्न र बन्द गर्न मिल्ने एउटा अद्वितीय फिजेट स्पिनरशैलीको रिमोट की छ। थप सुविधाका लागि, कार लक गर्दा विन्डोजहरू स्वत: बन्द हुन्छन्। पुशबटन स्टार्टले गाडी सुरु गर्न सजिलो बनाउँछ, जबकी स्वचालित हेडल्याम्पले सधैं इष्टतम दृश्यता सुनिश्चित गर्दै वरपरको प्रकाश अवस्थाहरूमा समायोजन गर्दछ। स्टेयरिङ कोलममाउन्टेड गियर सिफ्टरले अगाडिको क्याबिनमा ठाउँ खाली गर्छ, जसले यसलाई सफा र फराकिलो महसुस गराउँछ। आराम बढाउन, विशेष गरी लामो ड्राइभमा, चालकको सिटमा एउटा समर्पित आर्मरेस्ट पनि छ। सुरक्षा पनि उच्च प्राथमिकता हो। यो ६५ उच्चशक्तिको स्टिल केज बडीमा निर्मित छ र डुअल एयरब्याग, हील असिस्ट कन्ट्रोल, आइसोफिक्स चाइल्ड सिट एन्कर, र रियर पार्किङ सेन्सरले सुसज्जित छ। कारमा ३६०डिग्री भ्यू क्यामेरा छ, जसले ड्यासबोर्ड स्क्रिनमा गाडीको वरिपरिको पूर्ण दृश्य देखाउँछजसले पार्किङ र साँघुरो सहरका सडकहरूमा चलाउन धेरै सजिलो बनाउँछ। थप जागरूकताका लागि, साइड क्यामेराले स्टेयरिङ गर्दा स्वचालित रूपमा अन्धो क्षेत्र (ब्लाइन्ड स्पट) देखाउँछ, र एभिएयेस ९अकूस्टिक भेहिकल अलर्टिङ सिस्टम) ले कम गतिमा एउटा विशिष्ट आवाजका साथ पैदल यात्रीहरूलाई सचेत गर्दछ। यस विशेष मूल्य निर्धारणको साथ, काइईले नेपालमा इलेक्ट्रिक गतिशीलताको अपनाउने कार्यलाई तीव्र पार्ने लक्ष्य राखेको छ, जसले प्रिमियम ईभी प्रविधिलाई पहिलेभन्दा बढी पहुँचयोग्य बनाउँदैछ। केयी इक्यूट ०२ नेपालका प्रमुख शहरहरू, जसमा नख्खु, थापाथली, बिर्तामोड, नेपालगन्ज, धनगढी, दाङ, भैरहवा, हेटौंडा, भरतपुर, पोखरा, विराटनगर र वीरगन्जका आधिकारिक केयी शोरूमहरूमा उपलब्ध छ।"
२९ वर्षदेखि फरार रहेका प्रतिवादी रूपन्देहीबाट पक्राउ,"गुल्मी : विगत २९ वर्षदेखि फरार प्रतिवादीको सूचीमा रहेका गुल्मीको इस्मा गाउँपालिका५ निवासी फर्स बहादुर कुमाललाई रुपन्देहीबाट पक्राउ गर्न प्रहरी सफल भएको छ। लामो समयदेखि फरार रहेका नकवजनी चोरी मुद्दाका प्रतिवादी कुमाललाई यही असार २१ गते तिलोत्तमा नगरपालिका २ रूपन्देहीबाट पक्राउ गरिएको जिल्ला प्रहरी कार्यालय गुल्मीका प्रहरी नायब उपरीक्षक गंगाबहादुर सारुले जानकारी दिए। कुमालमाथि २०५३ असार ३ गते गुल्मी जिल्ला अदालतले १ महिना १५ दिन कैद र ३ हजार ८ सय १७ रुपैयाँ जरिवानाको फैसला सुनाएको थियो। तर,फैसला कार्यान्वयन हुनुअघि नै उनी फरार भएका थिए। कुमाल फरार प्रतिवादीको सूचीमा रहेदेखि नै प्रहरीले खोजी कार्य गर्दै आएको थियो। लामो समयदेखि फरार रहेका अभियुक्तलाई पक्राउ गर्नुलाई प्रहरीले एक उपलब्धिको रूपमा लिएको छ। पक्राउ परेपछि सजाय भुक्तानको लागि कुमाल गुल्मी जिल्ला अदालतको २०८२ असार २३ गतेको पत्रअनुसार गुल्मी कारागार चलान भएका छन्। पछिल्लो समय फरार अभियुक्तहरूको खोजी तथा पक्राउ अभियानलाई तीव्र पारिएको र यस किसिमका घटनालाई सफल कार्यको रूपमा हेरिएको प्रहरीले जनाएको छ। प्रहरीले हाल फरार अभियुक्तहरूलाई पक्राउ गर्न सूचना संकलन सहित विशेष अभियान सञ्चालन गरिरहेको प्रहरी नायब उपरीक्षक सारुले बताए। प्रहरीले यस्ता पुराना मुद्दामा फरार रहेका व्यक्तिहरूलाई कानुनको दायरामा ल्याउने अभियानको कार्यलाई तीव्र पारिएको जनाएको छ।"
साउन १६ गते राष्ट्रिय कोदो दिवस मनाउने सरकारको निर्णय,काठमाडौं : सरकारले प्रत्येक वर्ष राष्ट्रिय कोदो दिवस मनाउने भएको छ। सोमबार बसेको मन्त्रिपरिषद् बैठकले प्रत्येक वर्ष साउन १६ गते राष्ट्रिय कोदो दिवस मनाउने निर्णय गरेको हो। कृषि तथा पशुपन्छी विकास मन्त्रालयको प्रस्तावमा सरकारले साउन १६ गते राष्ट्रिय कोदो दिवस मनाउने निर्णय गरेको एक मन्त्रीले बताए।
अब अध्ययनलाई उद्यमसँग नजोडी मुलुक बन्दैन,"काठमाडौं : राष्ट्रिय युवा परिषदका कार्यकारी उपाध्यक्ष सुरेन्द्र बस्नेतले बस्नेतले अध्ययनलाई उद्यमसँग नजोडि मुलुक नबन्ने बताए। बस्नेतले युवाहरूले उद्यमशीलतामा नै आफ्नो सुनौलो भविष्य देख्नुपर्ने बताएका छन्। उनले आजका युवाले जागिरमा भन्दा उद्यमशीलतामा राम्रो गर्न सक्ने जिकिर गरे। पोखरा विश्वविद्यालय अन्तर्गत सिनामंगल स्थित सेन्ट्रल कलेजद्वारा आयोजित 'युवा नेतृत्व तथा उद्यमशीलता विकास' सम्बन्धी कार्यशालामा बस्नेतले सो धारणा राखेका हुन्। बस्नेतले आजका युवाले जागिरमा भन्दा उद्यमशीलतामा राम्रो गर्न सक्ने जिकिर गरे। उनले भने' हामीले शिक्षालाई श्रमसित, श्रमलाई सिपसित , सिपलाई उत्पादन र रोजगारीसित, त्यसलाई समृध्दिसित् जोड्नुपर्दछ।' बस्नेतले युवाहरु भविष्यको कर्णधारमात्र नभएर वर्तमानका अंशियार भएको जिकिर गरे। सेन्ट्रल कलेजका प्राचार्य पारस श्रेष्ठले आफूहरुले केवल सैद्धान्तिक शिक्षा मात्र नभएर उद्यमशीलतामैत्री शिक्षामा जोड दिएको बताए। श्रेष्ठले युवाहरूलाई हातमा सिप र काँधमा जिम्मेवारी बोक्न सक्ने बनाउन आफूहरू समर्पित भएको बताए। १५० जना युवा सहभागी कार्यक्रममा व्यवस्थापनका विद्यार्थीका फरक फरक समूहले विषयगत प्रस्तुतीकरण समेत गरेको सहप्राचार्य गणेश बुढाथोकीले जानकारी दिए। कार्यक्रममा खेलकुद सप्ताहका विजेताहरुलाई पुरस्कार तथा प्रमाणपत्र समेत वितरण गरिएको बुढाथोकीले जनाए।"
कुलिङ पिरियड प्रकरणको छानबिन गर्न गठित समितिको संयोजक कांग्रेसलाई दिँदा प्रश्न उठ्न सक्छ : सन्तोष परियार,काठमाडौं : रास्वपा प्रमुख सचेतक सन्तोष परियारले कुलिङ अफ पिरियड प्रकरणको छानबिन गर्न गठित समितिको संयोजक कांग्रेसलाई दिँदा प्रश्न उठ्न सक्ने बताएका छन्। सोमबार संसद् भवन नयाँ बानेश्वरमा सञ्चारकर्मीसँग कुरा गर्दै परियारले कांग्रेसकै सांसद रहेको सभापतिमाथि छानबिन गर्न बनेको समितिको संयोजक कांग्रेसलाई दिँदा प्रश्न उठ्न सक्ने तर्फ सभामुखको समेत ध्यानाकर्षण गराएको बताएका हुन्। छानबिन समितिको नेतृत्व नगर्न रास्वपाले दिएको सुझावलाई गम्भीर रूपमा नलिएको उनले बताए। परियारले रास्वपा निर्णायक शक्ति नभएकाले गलत कुराहरूलाई रोक्न नसकिएको धारणा राखे। उनले कुलिङ अफ पिरियड प्रकरणको छानबिनका लागि राज्य व्यवस्था समितिका सभापतिले राजीनामा दिनुपर्ने सुझाव समेत कार्यव्यवस्था परामर्श समितिमा दिएको जानकारी दिए। परियारले छानबिन समितिको नेतृत्वको विषयमा असहमति हुँदाहुँदै पनि संसदमा भएका गलत कामलाई रोक्नका लागि पार्टीबाट छानबिन समितिमा सदस्य पठाएको बताए। उनले सार्वभौम संसद्ले बनाएको कानुनलाई कुनै अमुक व्यक्ति वा संस्थाबाट प्रभावित भएर परिवर्तन गर्ने कुरा अव उपरान्त कहिले पनि नहुने गरी विशेष छानबिन समितिले काम गर्ने विश्वास व्यक्त गरे।
८४ को निर्वाचन र नेतृत्वको विकल्प,"नेपालका चिया पसलहरूमा वा सामाजिक सञ्जालहरूमा आजकल एउटा बहस तीव्ररूपमा चलिरहेको छ। राजनीति सुधारको निम्ति हामीलाई के चाहिएको हो? नयाँ पुस्ताका युवा अनुहार कि अनुभव, सिद्धान्त र स्पष्ट योजना बोकेको परिपक्व नेतृत्व? यो प्रश्न सतही हैन, गहिरो छ। देशको भविष्यसँग गाँसिएको छ। हामीले धेरैचोटि अनुहार फेर्यौं, तर अवस्था फेरिएन। हामीले पुस्ता परिवर्तन गर्न खोज्यौं तर प्रवृत्ति उस्तै रह्यो। किन? किनभने हामी नेतृत्व रोज्दा अनुहार हेर्छौं, उमेर हेर्छौं, जात, धर्म, लिंग, क्षेत्रीय पहिचान हेर्छौं तर नेतृत्वले बोक्ने दृष्टिकोण, योजना र प्रणाली हेर्दैनौं। अनि चुनाव सकिएपछि भन्न थाल्छौं सबै उस्तै हुन्। तर, सबै उस्तै हुँदैनन्। फर्किनुहोस इतिहासतिर, नेपालमा परिवर्तनका लहरहरू अनेक आए। राणा, राजा शासनको अन्त्यदेखि गणतन्त्र लोकतन्त्र स्थापनासम्म, तर ती सबै परिवर्तनहरू सत्ता फेर्ने आन्दोलनमा मात्र सीमित भए, व्यवस्थामा सुधार ल्याउने यात्रा खासै भएन। हामी धेरैजसोले सोच्छौं, युवा राजनीतिमा आउनुपर्छ भने परिवर्तन हुन्छ। तर, प्रश्न उठ्छ कस्तो युवा? पार्टीको फाइल बोकेर हिँड्ने, ठूला नेताको सेल्फी लिएर फेसबुकमा राख्ने युवा? नारामा रमाउने, आलोचनामा मस्त, तर विकल्प दिन नजाने युवा? हैन भने आफ्नो अध्ययन, अनुभव र विश्लेषणको आधारमा परिवर्तनको खाका कोर्न सक्ने, नेतृत्वदायी साहस राख्ने, योजना तयार गरेर जनतासँग उत्तरदायी हुने युवा? युवाको उमेरभन्दा ज्यादा जरूरी हो चेतनाको युवा अवस्था। यस्ता चेतनशील युवा जहाँ छन्, हामीले तिनलाई राजनीतितिर डोर्याउनुपर्छ। तर, खाली उमेर देखेर भोट हाल्ने हो भने, हामी फेरि पनि चिप्लनेछौं। संसदीय अभ्यास र जनमतको सार्थकता अबको निर्वाचनले परीक्षण गर्नेछ। २०८४ सालको निर्वाचन खाली मत हाल्ने वा हारजितको खेल हैन, यो देश कुन दिशामा जान्छ? भन्ने निर्णयको बिन्दु हो। हामीले चाहिने नेतृत्व यस्तो हुनुपर्छ। जसले चुनाव जित्न लोकप्रिय भाषण हैन, ठोस योजना प्रस्तुत गर्छ। विकासलाई नारामा होइन, नीति र बजेटमा उतार्छ। आफ्नो परिवारको भन्दा राष्ट्रको भविष्य ठूलो देख्छ। आफ्ना चासो होइन, जनताको आवश्यकता बोक्छ। गुट होइन, गुणस्तर निर्माण गर्छ। यस्ता नेता पत्ता लगाउन सजिलो छैन तर असम्भव पनि होइन। त्यसका लागि हामीले जनताका रूपमा आफू पनि बदलिनुपर्छ। हामीले गर्नुपर्ने केही आत्मसमीक्षा यस्तो हुनुपर्छः हामी किन मत हाल्छौं? डरले, लोभले वा चिनाजानीले? किन उम्मेदवारको ५ वर्षे योजनाको खाका माग्दैनौं? किन उम्मेदवारसँग सार्वजनिक बहस गर्दैनौं? किन बिहान मासु र बेलुका रक्सीमा बिक्ने मतदाता बन्छौं? जब जनताको सोच बदलिन्छ, तब मात्र नेताको चरित्र पनि बदलिन्छ। के पुराना नेता सबै असफल हुन्? हाम्रो समाजमा एउटा गलत मान्यता बनाइएको छ सबै पुराना नेता भ्रष्ट छन्, सबै नयाँ नेता आशाका केन्द्र हुन् भनेर । सत्य के हो भने, नेतृत्व उमेरले हैन, व्यवहार र दृष्टिकोणले चिनिन्छ। पुराना पुस्तामा पनि इमानदार, राष्ट्रप्रेमी र योजनाबद्ध नेता धेरै छन्। नयाँ पुस्तामा पनि केही आत्मकेन्द्रित, प्रचारमुखी र जिम्मेवारीबाट भाग्ने भाइरल अनुहार छन्। त्यसैले, नेतृत्व छनोट गर्दा उमेरको होइन, काम र विचारको रेकर्ड हेर्नुपर्छ। के भन्छन् प्रवासी नेपालीहरू? राजेन्द्र उप्रेती तेलअविभ (इजरायल) जात धर्म पार्टी भन्दामाथि उठेर देश र जनताका लागि भ्रष्टाचारमुक्त समाज निर्माण गर्ने व्यक्तिलाई छनोट गर्नु आजको आवश्यकता हो। हामी सबैले ८४ मा यही गर्नेछौं। खगेन्द्र प्रसाद खरेल (इजरायल) विश्वास गर्न सक्ने ठोस कार्य योजना सहित जस्तै विकासको मोडल, भ्रष्टाचार नियन्त्रण भनेरमात्र हैन प्रष्ट योजनासहित, रोजगारको सृजना योजना सहित कसरी सुशासनको प्रत्याभूत गर्ने योजना, प्रदेशको खारेजी, स्थानीय तहलाई अधिकार सम्पन्न बनाउने योजना बोकेर जो आउछ र सकभर उमेरले डाँडो नकाटेको देशलाई सर्वोपरि ठान्ने ब्याक्ति, समूह, पार्टी लाई मौका दिने हो र त्यसका लागी पहल गर्ने हो। कुमार आङदेम्बे अबि (इजरायल) २०८४ को चुनावको जति चर्चा भएपनि हामीले चाहेको जस्तो नेतृत्व पाउन सकिँदैन। नेतृत्वमा युवा वा परिपक्व अनुभवी जो भएपनि योजना अनिवार्य हुनुपर्छ। हामी जनताले जति नेताहरुलाई गाली गर्छौं त्यो गालिको ५० प्रतिशत हाम्रो टाउकोमा आउँछ, हाम्रो पुराना गल्तिहरु सुधार्दै, देशको लागि हामीले सोच्ने नै हो भने पहिले हामी सुध्रिन जरुरी छ। अनिमात्र नेता सुध्रिन्छन् नेता सुध्रेपछि भ्रष्टाचार, अपराध र अनियमितता आफैं घटेर जानेछ त्यसपछि देश विकास हुनलाई कुनै तत्वले रोख्न सक्दैनन्। यी प्रवासीका धारणाहरूले देखाउँछन् सीमापारि श्रम, सीप र कर नबिर्सने प्रवासीहरू पनि अब उम्मेदवारको उमेरसँगै योजना र कार्यसम्पादन मापन गर्ने योजना खोजिरहेका छन्। देशभित्रबाहिर उस्तै आवाज गुञ्जिएको छ। राजनीति सुध्रनु भनेको नेता फेर्ने कुरामात्र होइन, हामी नागरिकको भूमिका कति जिम्मेवार बन्यो भन्ने पनि हो। अब हामीले नेतासँग प्रश्न गर्नुपर्छ। जनप्रतिनिधिलाई सामाजिक उत्तरदायित्वमा बाँध्नुपर्छ। पत्रकार, शिक्षक, बुद्धिजीवी, युवा, महिला, मजदुर र प्रवासी सबैले अब नेतृत्व निर्माणमा भूमिका खेल्नुपर्छ। आउँदो २०८४ को निर्वाचन चुनाव मात्र होइन, चेतनाको लडाइँ पनि हो। हामी कुन बाटो रोज्छौं, त्यसले देशको भविष्य निर्धारण गर्छ। अब हामीले भन्न सक्नुपर्छ: हामीलाई न केवल अनुहार नयाँ चाहिन्छ, सोच र कार्यशैली पनि नयाँ चाहिन्छ। हामीलाई भाषण होइन, योजना चाहिन्छ। हामीलाई भिड हैन, नेतृत्व चाहिन्छ। हामीलाई प्रचारमुखी पात्र हैन, परिणाममुखी प्रतिनिधि चाहिन्छ। यदि हामी यही चेतनासाथ अघि बढ्यौं भने २०८४ मा पछुतो होइन, गर्व गर्यौ भनेर छाती फुलाएर भन्न सक्नेछौं। हामीले क्या गज्जब काम गर्यौं।"
जनआन्दोलनका घाइतेको उपचार सहज बनाइने,"काठमाडौं : स्वास्थ्य तथा जनसंख्या मन्त्री प्रदीप पौडेलले सशस्त्र संघर्ष, जनआन्दोलन तथा तराई मधेश आन्दोलनका घाइतेको उपचारमा सहज बनाउने निर्णय गरेका छन्। द्वन्द्वपीडित तथा भूकम्पमा समेत घाइते भएकाहरुको उपचार सरकारी कोषबाट भइरहे पनि बजेट अभाव तथा पूर्ण उपचार समेटिन नसकेपछि मन्त्री पौडेलले सबै उपचार समेट्ने गरी अस्पतालहरूलाई सोधभर्ना दिने कार्यविधि स्वीकृत गरेका हुन्। अब सबै खालका आन्दोलनका घाइते, द्वन्द्वपीडित तथा भूकम्पका घाइतेहरुको उपचारसँगै अंग प्रत्यारोपण वा सहयोग सामग्री आवश्यक भएमा अब व्यवस्था हुनेछ। अंगभंग भएकाहरुलाई कृत्रिम अंग समेत प्रदान गर्ने गरी कार्यविधिले सम्बोधन गरेको छ। घाइतेहरुको देशभरका सरकारी तथा सामुदायिक अस्पतालहरूमा उपचार हुनेछ। कार्यविधिले उपचारपश्चात अस्पतालहरूलाई भुक्तानी सहज बनाउने अपेक्षा गरिएको छ। यसअघि उपचार हुँदै आए पनि बजेट निश्चित नहुँदा उपचारमा समस्या तथा अस्पतालहरूलाई समेत समस्या परेको गुनासो आउने गरेको थियो। यसपाली मन्त्रालयले घाइतेहरूको उपचारका लागि बेग्लै बजेट समेत विनियोजन गरेको छ। बजेट तथा उपचारको सीमितताका कारण समस्या भोगेकाहरुको समस्या सदाका लागि सम्बोधन हुने गरी कार्यविधि आएको हो। मन्त्रालयका प्रवक्ता डा प्रकाश बुढाथोकीले कार्यविधि कृत भएपछि घाइतेहरुको उपचारमा लामो समयदेखि देखिएको समस्या समाधान हुने बताए। अहिलेसम्म उपचारमा देखिएको समस्या यसले सम्बोधन गर्नेछ, उनले भने।"
"सभापति देउवालाई महामन्त्री शर्माको सुझाव छैटौंपटक प्रधानमन्त्री बन्नुहुन्न, सम्मानजनक बिदाइ लिनुपर्छ","काठमाडौं : नेपाली कांग्रेसका महामन्त्री विश्वप्रकाश शर्माले सभापति शेरबहादुर देउवालाई सम्मानजनक बिदाइ लिन सुझाव दिएका छन्। कांग्रेसको केन्द्री कार्यसमिति बैठकमा महामन्त्री शर्माले छैटौंपटक प्रधानमन्त्री नबन्न पनि आग्रह गरे। उनले सभापति देउवाले चितवनमा अवकाश लिने सम्बन्धमा दिएको अभिव्यक्तिको पनि सराहना गरेका थिए। 'चितवनमा 'अवकाश लिने बेला आयो' भन्नुभयो। यो प्रशंसनीय छ। पार्टी एक बनाउँछु भन्नुभयो, यो पनि सकारात्मक कुरा हो,' उनले भने। महामन्त्री शर्माले सभापति र प्रधानमन्त्री पदका लागि समस्या भएको र विधानले पनि पनि त्यो नदिने बताए। 'विवाद या प्रतिस्पर्धा कि प्रधानमन्त्री पदका लागि छ, कि सभापति पदका लागि। तेस्रोपटक सभापति बन्न विधानले दिँदैन। अब २०८३ असारमा आफू छैटौंपटक प्रधानमन्त्री बन्नतिर नलागेर अरु साथीलाई बन्न मार्ग प्रशस्त गरेर प्रशंसा जित्नुपर्छ सभापतिले। सम्मानजनक बहिर्गमनको बाटो सभापतिले रोज्नुभएमा त्यसले नेपालको राजनीतिमा अत्यन्तै सकारात्मक प्रभाव छोड्नेछ,' महामन्त्री शर्माले भने। यस विषयमा सभापति देउवाले आफूले कसैले भनेर अवकाशमा नजाने बताए। उनले आफू अप्ठ्यारो मान्छे भएको स्मरण गराउँदै कसैले भनेर अवकाश नलिने बताए।"
"राजनीतिक स्थायित्वमार्फत सुशासन, सामाजिक न्याय र समृद्धिको जनआकांक्षालाई पूरा गर्नुपर्छ : राष्ट्रपति पौडेल","काठमाडौं : राष्ट्रपति रामचन्द्र पौडेलले राजनीतिक स्थायित्व मार्फत सुशासन, सामाजिक न्याय र समृद्धिको जनआकांक्षालाई पूरा गर्नु नै साझा दायित्व भएको बताएका छन्। मानव अधिकार तथा शान्ति समाजले सोमबार शीतल निवासमा आयोजना गरेको कर्मयोगी बद्री पहाडी समाजसेवा पुरस्कार २०८१ सर्मपर्ण समारोहलाई सम्बोधन गर्दै उनले सुशासनको प्रत्याभूतिसहित शान्ति, न्याय र स्वतन्त्रताको अनुभूति आम नागरिकमा गराउन जरुरी रहेको बताएका हुन्। राष्ट्रपति पौडेलले सबैले रोजेको लोकतान्त्रिक शासन प्रणालीलाई जीवन पद्धतिका रुपमा अवलम्बन गरी लोकतान्त्रिक संस्कृतिलाई बलियो बनाउँदै यसको जरा अझ गहिरो बनाउनु आवश्यक भएको बताए। उनले सामाजिक न्यायको लागि मानव अधिकार तथा शान्ति समाजको अभियान र योगदान महत्त्वपूर्ण रहेको भन्दै नेपालमा लोकतान्त्रिक गणतन्त्र स्थापनार्थ र शान्ति प्रक्रियामा समाजले निर्वाह गरेको भूमिकाको प्रशंसा गरे।"
करेन्ट लागेर एकजनाको मृत्यु,सप्तरी : रूपनी गाउँपालिका६ भटिनिया टोल बस्ने ३५ वर्षीय ध्रुव कुमार भगतको करेन्ट लागेर सोमबार बिहान मृत्यु भएको छ। आफ्नै घरमा सिलिङ पंखा बनाउने क्रममा करेन्ट लागेर गम्भीर घाइते भएका उनको छिन्नमस्ता अस्पताल राजविराजमा उपचारको क्रममा मृत्यु भएको हो। यस सम्बन्धमा आवश्यक अनुसन्धान भइरहेको जिल्ला प्रहरी कार्यालयले जनाएको छ।
पोखरीमा डुबेर बालकको मृत्यु,सप्तरी : पोखरीमा डुबेर बालकको मृत्यु भएको छ। अग्नीसाइर कृष्णासवरन गाउँपालिका३ मतिगडा पूर्वीटोलका सुभाष चौधरीको छोरा ३ वर्षीय जेनिसको पोखरीमा डुबेर सोमबार बिहान मृत्यु भएको हो। डुबेर अशक्त भएका उनको छिन्नमस्ता अस्पताल राजविराजमा उपचारको क्रममा मृत्यु भएको जिल्ला प्रहरी कार्यालयले जनाएको छ। यस सम्बन्धमा प्रहरीले आवश्यक अनुसन्धान गरिरहेको छ।
"मन्त्री फेर्ने विषयमा छलफल भएको छैन, सरकारको भूमिका थप प्रभावकारी बनाउनुपर्छ : कांग्रेस प्रवक्ता","काठमाडौं : नेपाली कांग्रेसका प्रवक्ता प्रकाशशरण महतले मन्त्री फेर्ने विषयमा कुनै छलफल नभएको बताएका छन्। पार्टी कार्यालयमा सम्पन्न केन्द्रीय समितिको बैठकमा मन्त्री फेर्ने विषयमा कुनै छलफल नभएको उनले बताएका हुन्। बैठकमा केन्द्रीय सदस्यहरूले आफ्नो राय राख्ने बेला कांग्रेसबाट सरकारमा सहभागी बनेका मन्त्रीहरूको कार्यसम्पादनका विषयमा प्रश्न उठेको थियो। कांग्रेसका केन्द्रीय सदस्यहरूले मन्त्रीहरूले जनताका आकांक्षाहरू पूरा गर्ने सबाल चुकेको आरोप लगाएका थिए। तर, प्रवक्ता महतले त्यस विषयमा कुनै छलफल नै नभएको दाबी गरे। त्यस्तै प्रवक्ता महतले केपी शर्मा ओली नेतृत्वको सरकारले थप प्रभावकारी भूमिका निर्वाह गर्नुपर्ने निष्कर्ष निकालेको बताए। उनले कांग्रेस एमाले गठबन्धनको सरकारले जनताका आवश्यकता र सेवा प्रभावमा थप प्रभावकारी भूमिका निर्वाह गर्नुपर्ने बताए। उनले आर्थिक समृद्धि र रोजगारीका सबालमा पनि सरकारले थप गृहकार्य गर्न आवश्यक रहेको बताए।"
सिद्धार्थ बैंकका ग्राहकहरुलाई बबरमहल भिलासमा १० सम्मको छुट,"काठमाडौं : सिद्धार्थ बैंक र बबर महल भिलासबीच बैंकका ग्राहकहरुलाई विभिन्न सेवामा छुट प्रदान गर्ने सम्बन्धी सम्झौता भएको छ। सम्झौता अनुसार बबरमहलस्थित बबरमहल भिलास काठमाडौंमा बैंकको कार्ड तथा मोबाइल बैंकिङ सेवाबाट भुक्तानी गर्दा फूड, बेभरेज एण्ड स्पा सम्बन्धी सेवामा १० सम्मको छुट प्राप्त गर्न सकिने छ। यस सम्झौताले ग्राहकहरुलाई छुटको सुविधा उपलब्ध गराउनुका साथै नगद कारोबारबाट डिजिटल कारोबारमा जान पनि उत्प्रेरित गर्ने विश्वास बैंकले लिएको छ।"
सर्वोच्च अदालतमा तीन न्यायाधीश नियुक्त,"काठमाडौं : सर्वोच्च अदालतमा तीन न्यायाधीश नियुक्त भएका छन्। राष्ट्रपति रामचन्द्र पौडेलले सोमबार सर्वोच्च अदालतमा तीन न्यायाधीश नियुक्ति गरेका हुन्। राष्ट्रपति पौडेलले मेघराज पोखरेल, श्रीकान्त पौडेल र शान्तिसिंह थापालाई सर्वोच्चको न्यायाधीशमा नियुक्त गरेको राष्ट्रपति कार्यालयकी प्रवक्ता शैलजा रेग्मी भट्टराईले जानकारी दिइन्। सर्वोच्चको न्यायाधीशमा नियुक्त भएका थापा उच्च अदालत दिपायल र पौडेल उच्च अदालत जनकपुरमा मुख्य न्यायाधीशका रूपमा कार्यरत थिए। यस्तै पोखरेल वरिष्ठ अधिवक्ता हुन् । यसअघि न्याय परिषद्को सिफारिसमा संसदीय सुनुवाइ समितिले तीनै जनाको नाम सोमबार अनुमोदन गरेको थियो।"
"वैदेशिक रोजगारीमा पठाइदिन्छु भन्दै १ करोड ८२ लाख बढी ठगी, दुई जना पक्राउ","काठमाडौं : वैदेशिक रोजगारीमा आकर्षक तलबको प्रलोभनमा पारी विभिन्न देश पठाइदिन्छु भन्दै रकम ठगी गरेको आरोपमा २ जना पक्राउ परेका छन्। पक्राउ पर्नेहरूमा रामेछापको उमाकुण्ड गाउँपालिका६ घर भई काठमाडौं महानगरपालिका६ बस्ने ३२ वर्षीय रोहन भन्ने फिन्चु लामा र संखुवासभाको खाँदबारी नगरपालिका३ घर भई काठमाडौं कागेश्वरी मनोहरा नगरपालिका८ बस्ने २९ वर्षीय उत्तम खड्का रहेका छन्। पक्राउमध्ये लामाले लिथुआनिया, रोमानिया लगायतका देशहरू पठाइदिन्छु भन्दै ४५ जना पीडितबाट १ करोड ८० लाख ९३ हजार रुपैयाँ र खड्काले सर्बिया पठाइदिन्छु भन्दै १ जना पीडितबाट २ लाख रुपैयाँ लिई सम्पर्कबिहीन भएका थिए। पीडितहरूको उजुरीका आधारमा काठमाडौं उपत्यका अपराध अनुसन्धान कार्यालयबाट खटिएको प्रहरीले लामालाई काठमाडौं महानगरपालिका१० बाट शुक्रबार र खड्कालाई कागेश्वरी मनोहरा नगरपालिका८ बाट आइतबार पक्राउ गरेको हो। उनीहरूलाई आवश्यक अनुसन्धान तथा कारबाहीका लागि वैदेशिक रोजगार विभाग पठाइएको छ।"
गृहमन्त्री लेखक र स्वीटजरल्याण्डका विदेशमन्त्रीबिच भेटवार्ता,"काठमाडौं : गृहमन्त्री रमेश लेखक र स्वीटजरल्याण्डका विदेशमन्त्री इग्नाजिओ डानियल जिओभान्नी क्यासिसबिच सोमबार भेटवार्ता भएको छ । गृहमन्त्री लेखकसित स्वीटजरल्याण्डका विदेशमन्त्री क्यासिससहितको प्रतिनिधि मण्डलले सोमबार भेटवार्ता गरेको गृहमन्त्रालयका प्रवक्ता रामचन्द्र तिवारीले जानकारी दिए । भेटमा गृहमन्त्री लेखकले दुई देशबिचको मित्रवत् सम्बन्ध,नेपालको विकास निमार्ण र शान्ति प्रक्रियामा स्वीटजरल्याण्डको सहयोगको प्रशंसा गरेको उनले बताए । 'भेटमा दुई देशको विकास,आर्थिक मुद्धाहरूमा साझेदारी गर्ने लगायतका विषयमा कुराकानी भएको छ,' प्रवक्ता तिवारीले भने,'जलवायु परिवर्तन, विपद् जोखिम व्यवस्थापनमा सझेदारी गर्ने लगायतका भएको छ ।' भेटका क्रममा अन्य दुई पक्षीय चासोका विषयमा समेत छलफल भएको उनको भनाइ थियो । यसअघि विदेशमन्त्रीले प्रधानमन्त्री केपी शर्मा ओलीसँग भेटवार्ता गरेका थिए।प्रधानमन्त्री निवास,बालुवाटारमा भएको भेटमा दुई देशबीचको मित्रवात सम्बन्धलाई अझ मजबुद बनाउँदै विकासका क्षेत्रमा सहकार्य जारी राख्ने विषयमा छलफल भएको थियो ।"
कुलिङ पिरियड विवाद : छानबिन समितिको संयोजकमा जीवन परियार,"काठमाडौं : संघीय निजामती सेवा विधेयकको प्रतिवेदनमा भएको त्रुटि छानबिन गर्न विशेष समिति गठन भएको छ । सोमबार बसेको प्रतिनिधिसभा बैठकले संघीय निजामती सेवा विधेयकमा उल्लेख कुलिङ अफ पिरियडमा भएको छेडखानीको अध्ययन तथा छानविन गर्न सात सदस्यीय संसदीय विशेष समिति गठन गरेको हो । सभामुख देवराज घिमिरेले गरेको विशेष समिति गठनको प्रस्तावलाई बैठकले अनुमोदन गरेको थियो । समितिमा कांग्रेसबाट सांसदहरू जीवन परियार र सुशीला थिङ,एमालेबाट ईश्वरी घर्ती र नारायण प्रसाद आचार्य, माओवादी केन्द्रबाट माधव सापकोटा, रास्वपाबाट गणेश पराजुली र राप्रपाबाट रोशन कार्की रहेको छ भने समितिको संयोजकमा सांसद जीवन परियारलाई तोकिएको छ। निजामती सेवा विधेयकको प्रतिवेदनमा भएको त्रुटि छानबिन गर्न विशेष समितिलाई २१ दिनको समय दिइएको सभामुख देवराज घिमिरेले जानकारी दिए। समितिको प्रतिवेदनमा छेडखानी गर्ने काममा कसैको संलग्नता देखिए प्रचलित कानुन बमोजिम कारवाही पर्नुपर्ने वा नपर्ने भन्ने सुझाव दिने कार्यादेश विशेष समितिलाई दिइएको उनले बताए। राज्य व्यवस्था तथा सुशासन समितिबाट पारित भएको संघीय निजामती सेवा विधेयकमा दुई वर्ष कुलिङ पिरियडको व्यवस्था राखिएको थियो । तर,प्रतिनिधिसभा बैठकबाट विधेयक पारित हुँदा कुलिङ पिरियडमाथि छेडखानी भएको पाइएपछि विभिन्न दलका सांसदहरूले छानविन गरि दोषीलाई कारवाही गर्नुपर्ने माग गरेका थिए ।"
बैंकिङ कसूर मुद्दाका फरार प्रतिवादी पक्राउ,काठमाडौं : बैंकिङ कसूर मुद्दाका फरार प्रतिवादी पक्राउ परेका छन्। पक्राउ पर्नेमा तेह्रथुमको फेदाप गाउँपालिका१ लामथुम्बा घर भएका टोखा नगरपालिका८ अर्याल बस्ती बस्ने ४१ वर्षीय सुकबिर लुङवा तामाङलाई आइतबार प्रहरीले पक्राउ गरेको छ। जिल्ला अदालत काठमाडौंबाट २०८१ चैत ३ गते उक्त मुद्दामा पक्राउ अनुमति प्राप्त भई फरार रहेका उनलाई काठमाडौं उपत्यका अपराध अनुसन्धान कार्यालयबाट खटिएको प्रहरीले टोखा नगरपालिका८ अर्याल बस्तीबाट पक्राउ गरेको हो। उनलाई आवश्यक अनुसन्धान तथा कारबाहीका लागि जिल्ला प्रहरी परिसर काठमाडौं पठाइएको छ।
"उज्वेकिस्तानसँग दुर्भाग्यवश हार बेहोर्यौँ, महिला फुटबलको भविष्य उज्ज्वल छ : कप्तान सावित्रा","काठमाडौं : नेपाली महिला फुटबल टिमकी कप्तान सावित्रा भण्डारीले एएफसी एसियन कप छनोटको फाइनल खेलमा उज्वेकिस्तानसँग दुर्भाग्यवश हार बेहोर्नुपरेको बताएकी छन्। एएफसी एसियन कप छनोट खेलेर स्वदेश फर्किएपछि त्रिभुवन अन्तर्राष्ट्रिय विमानस्थलमा बोल्दै उनले नेपाली महिला फुटबल टिमले आफूभन्दा बलियो प्रतिस्पर्धी उज्वेकिस्तानसँग राम्रो प्रदर्शन गरेको बताएकी हुन्। उनले भनिन्,हामीले ३१ ले पछि पर्दा जुन हिसाबले कमब्याक गर्यौ त्यसपछि ३३ को अवस्था रहेको थियो। पछि दुर्भाग्यवश हामीले हार बेहोर्यौँ। समग्रमा हामीले सकारात्मक खेल्यौँ। कप्तान सावित्राले यस खालको प्रदर्शनले नेपाली महिला फुटबलको भविष्य उज्ज्वल रहेको बताइन्। प्रशिक्षक प्याट्रिक डे वाइल्डले पनि निकै सकारात्मक रुपमा टिमलाई लिएको उनले बताइन्। नेपाली महिला फुटबलमा प्याट्रिक डे वाइल्डको प्रशिक्षण रहिरहे र एन्फाले संरक्षण गरेर राख्न सके अझै राम्रो हुने उनले बताइन्। एएफसी एसियन कप छनोटको फाइनल खेलमा उज्वेकिस्तानसँग पेनाल्टी सुटआउटमा पराजित भएपछि नेपाली महिला फुटबल टिमले आगामी वर्ष हुने एसियन कप खेल्ने अवसर गुमाएको हो। नेपाल निर्धारित ९० मिनेटको समयमा ३३ बराबरी खेल्दै पेनाल्टी सुटआउटमा ४२ ले पराजित भएको हो। नेपालले समूह चरणको पहिलो खेलमा लाओसलाई ९० र दोस्रो खेलमा श्रीलंकालाई ८० ले पराजित गरेको थियो। यस पटक नेपाली टिमको कप्तानीको जिम्मेवारी प्रशिक्षक प्याट्रिक डे वाइल्डले सावित्रा भण्डारीलाई दिएका थिए। टिमकी पूर्व कप्तान तथा नेपालकी पहिलो रोजाइकी गोलकिपर एञ्जिला तुम्बापो सुब्बाले भने यस पटक खेल्न पाइनन्। तीनै खेलमा अन्जना राना मगरले नेपालको पोष्ट सम्हालेकी थिइन्।"
डिशहोमले नेपालको पहिलो भर्चुअल ग्राहक प्रिभिलेज कार्ड सार्वजनिक गर्दै,"डिशहोमले नेपालको इन्टरनेट र टिभी क्षेत्रका ग्राहकहरूको अनुभवलाई नयाँ आयाम दिने उद्देश्यले आफ्नो ग्राहक सेवा एप माइ डिशहोम एप मार्फत चाँडै ग्राहक भर्चुअल प्रिभिलेज कार्ड नामक विशेष सेवा उपलब्ध गराउँदैछ। यो सुविधा नेपालकै इन्टरनेट र टिभी क्षेत्रमा पहिलो पटक ल्याउन लागिएको हो जसले कनेक्टिभिटी मात्र होइन ग्राहकको दैनिक जीवनशैलीमा थप लाभ प्रदान गर्ने उद्देश्य राख्दछ। डिशहोम ग्राहक प्रिभिलेज कार्ड पूरै भर्चुअल कार्ड हो जुन एक्टिभ सदस्यता भएका ग्राहकहरूको माइ डिशहोम एपमा स्वचालित रूपमा देखिनेछ। यस कार्डमार्फत ग्राहकहरूले २५ सम्म छुट पाउन सक्नेछन्, जुन विभिन्न साझेदार सेवाहरूमा लागू हुनेछ। होटल, क्याफे, रेस्टुरेन्ट, अस्पताल, शैक्षिक संस्था, स्किनकेयर तथा वेलनेस सेन्टर, फिटनेस क्लब, मोबाईल एक्सेसोरिज, इलेक्ट्रोनिक्स आउटलेट, होम अप्लायन्सेस, सपिङ मल, अटोमोबाइल शोरूम लगायतका विविध क्षेत्रमा डिशहोमले सहकार्य गर्दैछ जसले ग्राहकहरूलाई दैनिक जीवनमा थप सुविधाजनक बनाउनुको साथै आर्थिक छुट पनि प्रदान गर्नेछ। डिशहोमले उत्कृष्ट डिजिटल मनोरञ्जन र इन्टरनेट सेवामात्र होइन, ग्राहकको दैनिक जीवनशैलीमा पनि अर्थपूर्ण योगदान दिन चाहन्छ, डिशहोमका प्रमुख कार्यकारी अधिकृत तारा मानन्धरले बताए। यो भर्चुअल प्रिभिलेज कार्डमार्फत हामी आफ्ना ग्राहकहरूलाई थप लाभ दिने डिजिटल जीवनशैली ईकोसिस्टम तयार गर्दैछौं। यो कार्ड केवल ग्राहकको सदस्यता सक्रिय अवस्थामा मात्र एपमा देखिनेछ, जसले यसलाई सुरक्षित र विशेष बनाउँछ। सेवा सुरु भएपछि ग्राहकहरूले माइ डिशहोम एप बाट डिजिटल कार्ड देखाएर सहभागी आउटलेटहरूमा छुट सुविधा प्राप्त गर्न सक्नेछन्।"
कुलिङ पिरियडको बदमासी छानबिन गर्न कांग्रेस नेतृत्वको समिति स्वीकार्य छैन : रास्वपा,"काठमाडौं : रास्वपाले नेपाली कांग्रेसको नेतृत्वमा संघीय निजामती सेवा विधेयकको कुलिङ अफ पिरियडमा भएको बदमासीको छानबिन गर्न गठनलाई अस्वीकार गरेको छ प्रतिनिधि सभाको आजको बैठकमा बोल्दै सांसद मनिष झाले संसदमा छानबिनका लागि बन्ने विशेष संसदीय समिति नेपाली कांग्रेसको नेतृत्वमा बन्न नहुने बताएका हुन्। उनले निजामति विधेयकमा छेडखानी भएर पारित हुनु गम्भीर भएको उल्लेख गरे। उनले भने, 'समिति बनाउनेक्रममा जुन दलसँग सम्बन्धित नेतासँग औला उठेको थियो त्यहि दलको नेतृत्वमा नबन्ने भन्ने कुरा एक वर्ष अगाडि चलेको थियो। अहिले त्यो बिर्सिनुभएको छ।' उनले भिजिट भिसाकोमा पनि निरन्तर विरोध गर्दै आएको जानकारी दिए। रास्वपा र राप्रपाका सांसद बोले लगत्तै रास्वपाले वेल घेराउ गरेको छ भने राप्रपाले बैठक बहिस्कार गरेको छ। सभामुख देवराज घिमिरेले शनिबार दलका मुख्य सचेतकहरूसँग छलफल गरेपश्चात ७ सदस्यीय समिति गठन गर्ने सहमति भएको थियो । सोही सहमति अनुसार सोमबार बस्ने प्रतिनिधिसभाको बैठकमा सभामुखले विशेष संसदीय समिति गठनको घोषणा गरी अनुमोदन गर्न लागिएको हो। समितिमा नेपाली कांग्रेस र नेकपा एमालेका २२ जना सांसद, माओवादी केन्द्र, राष्ट्रिय स्वतन्त्र र राष्ट्रिय प्रजातन्त्र पार्टीका ११ जना रहने छन्। नेपाली कांग्रेसले आफ्नो पार्टीको नेतृत्वमा छानबिन समिति बनाउनुपर्ने तर्क गरेको छ। यद्यपी राज्य व्यवस्था तथा सुशासन समितिको सभापति रामहरी खतिवडा यस घटनामा मुछिएको र दोषी देखिएको आरोप लगाउँदै विपक्षी दलले छानबिन समितिको संयोजक कांग्रेसलाई दिन नहुने भन्दै असहमति राखेका छन्। नेकपा एमाले, माओवादी केन्द्र र एकीकृत समाजवादीका सांसदले राज्यव्यवस्था तथा सुशासन समितिको बैठकमै सभापति खतिवडाको राजीनामा मागेका थिए।"
प्रतिनिधिसभा बैठक सुरू,"काठमाडौं : प्रतिनिधिसभा बैठक सुरू भएको छ। बैठकमा प्रधानमन्त्री केपी शर्मा ओलीले सम्बोधन गर्ने भएका छन्। प्रधानमन्त्री ओलीले आफ्नो स्पेन भ्रमण र संयुक्त राष्ट्रसंघीय विकासका लागि वित्तसम्बन्धी चौथो अन्तर्राष्ट्रिय सम्मेलनलगायतका विषयमा संसदलाई जानकारी गराउने कार्यसूची छ। असार १४ गते स्पेनको औपचारिक भ्रमणमा गएका प्रधानमन्त्री ओली शुक्रबार स्वदेश फर्किएका थिए । भ्रमणका क्रममा उनले संयुक्त राष्ट्रसंघका महासचिव एन्टेनियो गुटेरस,पोर्चुगलका प्रधानमन्त्री लुइ मोन्टेनेग्रो, इजिप्टका प्रधानमन्त्री डामोस्तफा कमाल माडबुली, स्तोनियाका राष्ट्रपति अलार कारिससँ शिष्टाचार भेट गरेका थिए। उनले स्पेनका विभिन्न क्षेत्रको भ्रमण तथा अवलोकनसमेत गरेका थिए। बैठकमा प्रतिनिधिसभाका सचिव हर्कराज राईले प्रतिनिधिसभामा उत्पत्ति भएको केही नेपाल ऐनलाई संशोधन गर्न बनेको विधेयक, २०८०र भन्सार विधेयक, २०८० का सम्बन्धमा राष्ट्रियसभाबाट प्राप्त सन्देश टेबुल गर्ने कार्यसूची तय भएको छ । यसैगरी विनियोजन विधेयक,२०८२,आर्थिक विधेयक, २०८२र राष्ट्र ऋण उठाउने विधेयक,२०८२ लाई पनि राष्ट्रियसभाको सन्देशसहित टेबुल गर्नुहुने कार्यसूची छ । उद्योग वाणिज्य तथा आपूर्तिमन्त्री दामोदर भण्डारीले औद्योगिक सम्पत्तिसम्बन्धी विधेयक, २०८२ प्रस्तुत गर्नु हुनेछ । युवा तथा खेलकुदमन्त्री तेजुलाल चौधरीले राष्ट्रिय खेलकुद विकास (पहिलो संशोधन) विधेयक, २०८२ प्रस्तुत गर्ने सम्भावित कार्यसूची तय भएको सङ्घीय संसद् सचिवालयले जनाएको छ । बैठकमा महालेखापरीक्षकको ६२औँ वार्षिक प्रतिवेदन र कृषि सहकारी तथा प्राकृतिक स्रोत समितिको वार्षिक प्रतिवेदनसमेत पेस हुने कार्यसूची छ ।"
प्रधानमन्त्री ओलीले आफ्नो स्पेन भ्रमणबारे संसदलाई जानकारी गराए,"काठमाडौँ : प्रधानमन्त्री केपी शर्मा ओलीले आफ्नो स्पेन भ्रमणबारे संसदलाई जानकारी गराएका छन्। प्रधानमन्त्री ओली संयुक्त राष्ट्रसंघको विकासका लागि वित्तसम्बन्धी चौथो अन्तर्राष्ट्रिय सम्मेलनमा सहभागी भएर स्पेनको औपचारिक भ्रमणबाट फर्किएपछि आज प्रतिनिधिसभामा आफ्नो भ्रमणबारे जानकारी गराएका हुन्। असार १४ गते स्पेनको औपचारिक भ्रमणमा गएका प्रधानमन्त्री ओली भ्रमण सकेर यही असार २० गते स्वदेश फर्किएका हुन्। प्रधानमन्त्रीले विदेश भ्रमण पूर्व र स्वदेश फर्किएपछि सदनलाई जानकारी दिने संसदीय अभ्यास रहिआएको छ। सम्मेलनमा आफ्नो सहभागीताले अन्तर्राष्ट्रिय मञ्चमा नेपालको छवि अभिवृद्धि हुनुको साथै नेपालको वैदेशिक सम्बन्ध र संयुक्त राष्ट्रसंघको सहकार्य अझ बलियो हुने विश्वास व्यक्त गरे। सम्मेलनमा प्रधानमन्त्री ओलीले अतिकमविकसित मुलुकका तर्फबाट अगुवाइ गर्दै सम्बोधनका क्रममा यी मुलुकको न्यायपूर्ण एवं आर्थिक सामाजिक विकासका पक्षमा वकालत गरेको जानकारी गराएको बताए। सेभिया प्रतिबद्धताको कार्यान्वयनबाट ती मुलुकले आफ्नो स्तरोन्नतिका लागि विश्वस्तरको साथ र सहयोग प्राप्त हुने अपेक्षा गर्दै प्रधानमन्त्री ओलीले नेपाल सन् २०२६ सम्ममा विकासशील मुलुकमा स्तरोन्नती हुने अवगत गराए। प्रधानमन्त्री ओलीले भ्रमणबाट वैदेशिक र राष्ट्रसङ्घसँगको सम्बन्ध सुदृढ हुनुका साथै अतिकम विकसित मुलुकको विकासको पक्षमा पैरवी भएको बताए। । 'विकास वित्तसम्बन्धी अपेक्षा, औपचारिक र अनौपचारिक विकास सहयोगका साथै जलवायु वित्तमा पनि सहयोगका लागि आव्हान गरिएको छ, प्रधानमन्त्री ओलीले भने, 'विकास साझेदारीका प्राथमिकताहरु मुखरितका प्रयास गरिएको छ । नेपाल अन्तर्राष्ट्रिय समुदायमा एक जिम्मेवार र सक्षम मुलुक सावित भएको छ । आर्थिक कूटनीतिलाई अगाडि बढाउने र वैदेशिक लगानीवृद्धि हुने अपेक्षा गरिएको छ ।' सम्मेलनका अवसरमा अति कम विकसित राष्ट्रहरुको समूहको बैठकलाई अध्यक्षतासहित सम्बोधन, विभिन्न साइलाइड वार्ता र गोलमेच सम्मेलनमा आफ्नो नेतृत्व, वकालत प्रतिबद्धताबारे सदनलाई प्रधानमन्त्री ओलीले जानकारी गराए । नेपालले ४४ वटा अतिकम विकसित मुलुकहरु रहेकामा नेपालले उक्त सम्मेलनका अवसरमा नेपालले ती मुलुकहरु सामु प्रभावकारी नेतृत्व गर्न सक्के झल्को दिएको स्पष्ट पारे। सम्मेलनको अघिल्लो दिन प्रधानमन्त्री ओलीले नागरिक समाजको भेलालाई सम्बोधन गरी सशक्त नागरिक समाजको खबरदारीपूर्ण भूमिकाको लागि आव्हान गरेको जानकारी गराए । नेपालले नागरिक समाजका लागि लोकतान्त्रिक र उदार व्यवस्था लिएको पनि प्रधानमन्त्री ओलीले अवगत गराएका थिए। सम्मेलनका अवसरमा प्रधानमन्त्री ओली र स्पेनका प्रधानमन्त्री (स्पेन सरकारका अध्यक्ष) पोद्रो साञ्चेजबीच दुईपक्षीय भेटवार्ता भएको थियो ।"
कर्तव्य ज्यान मुद्दाका दुई जना फरार प्रतिवादीहरू पक्राउ,काठमाडौं : कर्तव्य ज्यान मुद्दाका २ जना फरार प्रतिवादीलाई आइतबार प्रहरीले पक्राउ गरेको छ। पक्राउ पर्नेहरूमा म्याग्दीको धौलागिरी गाउँपालिका३ बस्ने ५० वर्षीय दुर्गा नारायण बुढा र ४९ वर्षीय पर्स बहादुर बुढा रहेका छन्। जिल्ला अदालत म्याग्दीको २०५९ फागुन २५ गतेको फैसलाले कर्तव्य ज्यान मुद्दामा २० वर्ष कैद सजाय ठहर भई फरार रहेका पर्स बहादुर र सोही अदालतको २०६६ असोज २६ गतेको फैसलाले उक्त मुद्दामा २० वर्ष कैद सजाय ठहर भई फरार रहेका दुर्गा नारायणलाई गण्डकी प्रदेश प्रहरी कार्यालय पोखराबाट खटिएको प्रहरीले काठमाडौं तारकेश्वर नगरपालिका१ बाट पक्राउ गरेको हो। उनीहरूलाई आवश्यक अनुसन्धान तथा कारवाहीको लागि जिल्ला प्रहरी कार्यालय म्याग्दी पठाइएको छ।
"कुलिङ पिरियड विवाद : सात सदस्यीय विशेष छानबिन समिति गठन, रास्वपाले कांग्रेसको नेतृत्व नस्वीकार्ने","काठमाडौं : संघीय निजामती सेवा विधेयकको कुलिङ पिरियडमा भएको छेडखानी विषयमा संसदको कार्यव्यवस्था समितिले विशेष छानबिन समिति बनाउने निर्णय गरेको छ। सभामुख देवराज घिमिरेले विधेयकमा भएको त्रुटि छानबिन गर्न सात सदस्यीय विशेष छानबिन समिति बनाएका हुन्। समितिमा नेपाली कांग्रेसबाट जीवन परियार, सुशीला थिङ, नेकपा एमालेका ईश्वरी घर्ती र नारायण प्रसाद आचार्य, माओवादी केन्द्रका माधव सापकोटा, राष्ट्रिय स्वतन्त्र पार्टीका गणेश पराजुली र राप्रपाका रोशन कार्की रहेका छन्। सभामुख घिमिरेले समितिको नाम 'संघीय निजामती सेवा विधेयकको प्रतिवेदनमा भएको त्रुटि छानबिन विशेष समिति' राखेका छन्। समितिलाई छानबिनका लागि २१ दिनको समय तोकिएको छ। समितिले २१ दिनभित्र सभामुख घिमिरेलाई प्रतिवेदन बुझाउनुपर्ने छ। प्रतिपक्षी दल रास्वपाले कांग्रेस नेतृत्वको छानबिन समिति स्वीकार नगर्ने बताएको छ। संसद बैठकमा बोल्दै रास्वपा सांसद मनिष झाले विधेयकमा भएको त्रुटिमा कांग्रेसका सांसद संलग्न रहेकाले उसको नेतृत्व स्वीकार गर्न नसक्ने बताएका हुन्। 'भिजिट भिसा प्रकरण समाधान नहुँदै संसदीय अभ्यासमा कलंकित हुने गरी संघीय निजामती सेवा विधेयकमाथि छेडखानी भएको छ। छानबिनका लागि बन्ने संसदीय समितिमा आफूहरूको सहमति भए पनि विवाद भएको व्यक्तिको दललाई नै समितिको नेतृत्व गर्न दिनु उचित भएन,' उनले भने। राज्य व्यवस्था तथा सुशासन समितिका सभापति कांग्रेस सांसद रामहरि खतिवडा रहेका छन्। उक्त विधेयक सभापति खतिवडाले नै संसदमा पेस गरेका थिए। ब"
"अमेरिकामा बाढी : मृत्यु हुनेको संख्या ८१ पुग्यो, ४१ जना बेपत्ता","काठमाडौं : अमेरिकी राज्य टेक्सासमा बाढीमा हालसम्म ८१ जनाको मृत्यु भएको छ भने ४१ जना बेपत्ता भएका छन्। केर काउन्टीमा २८ बालबालिकासहित ६८ जनाको मृत्यु भएको छ। केर काउन्टीको नदी किनारमा रहेको केटीको शिविर डुबानमा परेको छ। क्याम्प मिस्टिकका १० केटी र एक सल्लाहकार अझै बेपत्ता छन्। ट्राभिस काउन्टीमा पाँच, बर्नेट काउन्टीमा तीन, विलियमसन काउन्टीमा दुई, केन्डल काउन्टीमा दुई र टम ग्रीन काउन्टीमा एक जनाको मृत्यु भएको पुष्टि भएको छ। अधिकारीहरूले बेपत्ताको खोजी भइरहेको र यसका कारण मृत्यु हुनेको संख्या पनि धेरै छिटो परिवर्तन भइरहेको बताएका छन्। केर काउन्टीमा हालसम्म १० बालबालिकासहित २८ जनाको शव बरामद गरिएको छ। मौसम विभागले आगामी २४ देखि ४८ घण्टामा यस क्षेत्रमा आँधी आउन सक्ने चेतावनी दिएको छ।"
राप्रपा र रास्वपाले गरे संसद् बैठक बहिष्कार,काठमाडौं : प्रतिपक्ष दल राष्ट्रिय स्वतन्त्र पार्टी र राष्ट्रिय प्रजातन्त्र पार्टीले संसद बहिष्कार गरेका छन्। भिजिट भिसा प्रकरणमा उच्चस्तरीय छानबिन समिति गठन नभएको भन्दै दुवै दलका सांसदहरूले संसद बैठक बहिष्कार गरेका हुन्। रास्वपा सांसद मनिष झा र राप्रपा सांसद दिपकबहादुर सिंहले भिटिज भिसा प्रकरणको अनुसन्धानका लागि उच्चस्तरीय छानबिन समिति गठन नभएसम्म संसद बहिष्कार गर्ने बताए। बैठक सुरू हुनेवित्तिकै उनीहरूले अवरोध जनाएका थिए। सभामुख देवराज घिमिरेले पहिला रास्वपा सांसद झा र त्यसपछि राप्रपा सांसद सिंहलाई बोल्न समय दिएका थिए। उनीहरूले जतिसक्दो चाँडो छानबिन समिति गठनको माग गरे। सरकारले भिजिट भिसा प्रकरणमा पूर्व मुख्यसचिव समेत रहेका शंकरदास वैरागीको अध्यक्षतामा उच्चस्तरीय छानबिन समिति बनाउने निर्णय गरेको छ। तर रास्वपा र राप्रपाले पूर्वमुख्यसचिव वैरागी नेतृत्वको छानबिन समिति आफूलाई स्वीकार नहुने बताउँदै आएका छन्। भिजिट भिसा प्रकरणमा गृहमन्त्रीको राजीनामा र छानबिनका लागि उच्चस्तरीय समितिको माग गर्दै रास्वपा र राप्रपाले जेठ १३ गतेदेखि संसदमा विरोध गर्दै आएको छ। विरोधकाबीच सभामुख घिमिरेले सदनको कार्यसूची अघि बढाएपछि दुवै दलका सांसदहरूले सदन बहिष्कार गरेका छन् । अध्यागमनमा सेटिङ मिलाएर नेपालीहरूलाई भिजिट भिसामा विदेश लैजाने गरेको र लाखौं रकम असुली हुने गरेको आरोप विपक्षी दलहरूको छ।
जन्मदिन मनाउँदै पू्र्वराजाले भने अहिले नेपाल र नेपालीको लागि प्रार्थना गर्ने समय हो,काठमाडौं : पूर्वराजा ज्ञानेन्द्र शाहले अहिले नेपाल र नेपालीका लागि प्रार्थना गर्ने समय भएको बताएका छन्। सोमबार आफ्नो जन्मदिनका अवसरमा निर्मल निवासमा शुभेच्छुकको शुभकामना लिने क्रममा सञ्चारकर्मीसँग कुरा गर्दै पूर्वराजा शाहले आफूलाई शुभकामना दिन आउनेलाई धन्यवाद दिँदै अहिले नेपाल र नेपालीका लागि प्रार्थना गर्ने समय भएको बताएका हुन् । उनले नेपालमा जन्मिएर मात्र नेपाली नहुने उल्लेख गर्दै नेपाल नै सबैको मनमा भए नेपाली हुनसक्ने जिकिर गरे। पूर्वराजा शाहले अहिले वर्षाको समयमा बाढीपहिरो र डुवानको जोखिम रहेकाले सतर्क भएर बस्न आग्रह समेत गरे। पूर्वराजा शाहलाई जन्मदिनको शुभकामना दिन निर्मल निवासमा शुभेच्छुकको ठूलो भीड लागेको थियो ।
जगदम्बा स्टिल्सको भट्टी विष्फोट प्रकरणः राजनीतिक दलले गुहारे सीडीओ,"सिमराः जगदम्बा स्टिल्सको जोखिमपूर्ण भट्टी सञ्चालनमा रोक लगाउन माग गर्दै आएका राजनीतिक दलका स्थानीय नेताले सोमबार बाराका प्रमुख जिल्ला अधिकारी (सीडीओ)लाई ज्ञापनपत्र बुझाएका छन्। जिल्ला प्रशासन कार्यालय बारा पुगेर सात राजनीतिक दलको जितपुरसिमराका नेताले प्रमुख जिल्ला अधिकारी वसन्त अधिकारीलाई ज्ञापनपत्र बुझाएका हुन्। बस्तीको बीचमा मानव स्वास्थ्य र वातावरणलाई जोखिम हुने गरी उद्योगले सञ्चालन गरेको भट्टी तत्काल रोकिनुपर्ने माग उनीहरूको छ। असार १८ गते राति उद्योगको सिसिएम प्लान्टमा भएको भट्टी विष्फोटको घटनायता राजनीतिक दल विरोधमा छन्। जगदम्बाको पछिल्लो घटनाविरुद्ध सात राजनीतिक दल एकै ठाउँमा उभिएका छन्। नेपाली कांग्रेस, नेकपा एमाले, नेकपा माओवादी केन्द्र, राष्ट्रिय स्वतन्त्र पार्टी, नेकपा एकीकृत समाजवादी, लोकतान्त्रिक समाजवादी पार्टी नेपाल र जनमत पार्टीले सीडीओलाई ज्ञापनपत्र बुझाएका हुन्। ज्ञापनपत्रमा कांग्रेस सभापति छविलाल शर्मा, एमाले अध्यक्ष त्रिलोकविक्रम शाह, माओवादी अध्यक्ष प्रेम बराल, रास्वपा सभापति सुरेशराज केसी, समाजवादीका अध्यक्ष सञ्जय पटेल, लोसपाका अध्यक्ष सरोज पटेल र जनमतका अध्यक्ष मनोहर साहले हस्ताक्षर गरेका छन्। ज्ञापनपत्रमार्फत उनीहरूले स्थानीयको स्वास्थ्यमाथि उद्योगले गर्दै आएको ज्यादती तत्काल नियन्त्रण गर्न माग राख्दै प्लान्टमा भएको विष्फोट घटनाको छानविन गर्न समेत माग गरेको छ। उनीहरूले घटनापछिको त्रासदीपूर्ण वातावरणलाई गम्भीरताका साथ लिन स्थानीय प्रशासनसँग आग्रह गरेको छ। असार १८ गते कच्चा पदार्थ पगाल्ने भट्टी विष्फोट हुँदा उद्योग वरपरको घर समेत हल्लिएको थियो। उक्त विष्फोटमा एक जना मजदुर घाइते भएको उद्योगको भनाई छ। तर भूकम्पको महसुस हुने गरी घर हल्लिँदा भएको भट्टी विष्फोटको घटनामा ठूलै क्षति भएको हुनसक्ने अनुमान स्थानीयको छ। उक्त उद्योगमा यसअघि पनि पटकपटक जनधनको क्षति हुने गरी विष्फोटको घटना हुँदै आएको छ। स्थानीय सरकार र स्थानीयवासीले यसअघि पनि उद्योग भित्रको जोखिमपूर्ण भट्टी सञ्चालनमा रोक लगाउन माग गर्दै आएका थिए। तर उद्योगले अटेर गरेर भट्टी सञ्चालन गरेको राजनीतिक दलको ठहर छ। उद्योगले वातावरण समेत प्रदूषित बनाइरहेको छ। वातावरण प्रदूषण नियन्त्रणमा उद्योग प्रशासन गम्भीर देखिँदैन। उद्योगले गर्दै आएको प्रदूषण रोक्न जितपुरसिमरा उपमहानगरपालिकाको कार्यालयले समेत चासो नदेखाएको स्थानीयको गुनासो छ। उद्योगको जोखिमपूर्ण भट्टी र वातावरण प्रदूषण नियन्त्रण गरी स्थानीयवासीको हितमा काम गर्नगराउनका लागि सम्बन्धित निकायको ध्यानाकर्षण गराएको एमाले नगर अध्यक्ष शाहले बताए। राजनीतिक दलले प्रधानमन्त्री तथा मन्त्रिपरिषद्को कार्यालय, संघ र प्रदेशको उद्योग मन्त्रालय, संसदको उद्योग समिति, मधेशको मुख्यमन्त्री तथा मन्त्रिपरिषदको कार्यालय, उद्योग विभागलाई समेत ज्ञापनपत्रको बोधार्थमा समेटेको छ। राजनीतिक दलले यसअघि आइतबार जितपुरसिमरा उपमहानगरपालिकाका नगर प्रमुख राजन पौडेललाई समेत ज्ञापनपत्र बुझाएका थिए। उद्योगमा भएको भट्टी विष्फोटको घटनामा बारा क्षेत्र नं ४ का सांसद एवम् पूर्वमन्त्री कृष्णकुमार श्रेष्ठ (किसान) र मधेश प्रदेशसभा सदस्य देवनारायण चौधरीले समेत आफ्नो धारणा सार्वजनिक गर्दै भट्टी सञ्चालनमा रोक लगाउन माग गरिसकेका छन्।"
ओमोडा एन्ड जेइकोले ल्यायो देशव्यापी मनसुन चेकअप क्याम्प,"काठमाडौँ : ओमोडा एन्ड जेइकोको लागि नेपालमा आधिकारिक वितरक, एसपिजि अटोमोबाइल्सले मनसुन लक्षित देशव्यापी मनसुन चेकअप क्याम्प योजना सार्वजनिक गरेको छ। यो विशेष सेवा(सर्भिसिङ) अभियान असार २५ देखि २७ गतेसम्म सञ्चालन हुनेछ जसले देशभरका ग्राहकहरूलाई विभिन्न फाइदाहरू प्रदान गर्नेछ। चुनौतीपूर्ण अवस्थाहरूको लागि तयार पार्न र मनसुन सिजनमा गाडीहरूको उत्कृष्ट कार्यसम्पादन र सुरक्षा सुनिश्चित गर्न गाडी चेकअप तथा मर्मत सेवाहरू प्रदान गर्ने उद्देश्यले मनसुन चेकअप क्याम्प ल्याइएको हो। यस चेकअप क्याम्पमा सहभागी भई ग्राहकहरूले विभिन्न आकर्षक अफरहरूको लाभ लिन सक्नेछन्। सहभागीहरूले आफ्नो गाडीको सहजता र सुरक्षा कायम राख्नको लागि सर्भिसिङ जब र ब्रेक प्याड परिवर्तन गर्दा लेबर चार्जमा १०० छुट प्राप्त गर्न सक्नेछन्। साथै, टप वासमा १०० छुटसहित गाडीलाई चकमदार राख्न सक्नेछन्। ग्राहकहरूले सस्पेन्सन पार्ट्समा आवश्यक पाटपूर्जा रिप्लेसमेन्ट तथा फेरबदल गर्दा लेबर चार्जमा ५० छुट प्राप्त गर्नेछन्। यसबाहेक, गाडीमा सामान्य बडी सप जबहरूमा १० छुट र स्पेयर पार्ट्समा १० छुटको लाभ लिन सकिनेछ। यी लाभहरूले गर्दा ग्राहकहरूको लागि मनसुनमा आवश्यक गाडी सर्भिसिङ तथा मर्मतकार्य अझ किफायती बनेको छ। ग्राहकहरूलाई आफु नजिकै गुणस्तरीय र आधिकारिक सेवा प्राप्त गर्न सहज बनाउँदै, मनसुन चेकअप क्याम्प, ओमोडा एन्ड जेइकोको देशव्यापी रहेका विभिन्न आधिकारिक सेवा केन्द्रहरूमा एकै साथ सञ्चालन हुनेछ। देशभर विभिन्न १२ वटा सेवा केन्द्रहरूमा चेकअप क्याम्प आयोजना हुँदैछ। काठमाडौं उपत्यकाभित्र सीतापाइला (एसपिजि अटोमोबाइल्स) र भक्तपुर (परिवार कार क्लिनिक) तथा उपत्यका बाहिर वीरगन्ज (दर्शी अटोमोबाइल्स), बुटवल (सिद्धि विनायक मोटर्स), नेपालगञ्ज (देवमंगल इन्जिनियरिङ), र चितवन (युनाइटेड अटो कन्सर्न), धनगढी (नवदुर्गा टेक्नोलोजि), पोखरा (एलिट मोटर्स), इटहरी (पाथीभरा अटो), विर्तामोड (ओपि इन्टरनेसनल), दाङ (एनएल मोटो कर्प), र सुर्खेत (बुटवल भेराइटि) मा मनसुन चेकअप क्याम्प सञ्चालन हुँदैछ। एसपिजि अटोमोबाइल्स, ग्राहकहरूलाई आफू नजिकैको ओमोडा एन्ड जेइकोको आधिकारिक सेवा केन्द्रमा गई मनसुन चेकअप क्याम्पमा उपलब्ध विभिन्न छुटहरूको लाभ उठाई आफ्नो सवारी साधन मनसुनका यात्राहरूका लागि तयार पार्न आह्वान गरेको छ।"
महिला खेलाडी स्वदेश फिर्ता,"काठमाडौं : एएफसी एसियन कप छनोट २०२६ अस्ट्रेलिया खेल्न उज्बेकिस्तान पुगेको नेपाली राष्ट्रिय महिला टोली सोमबार स्वदेश फर्किएको छ । सोमबार बिहान स्वदेश फर्किएको नेपाली टोलीलाई त्रिभुवन विमानस्थलमा अखिल नेपाल फुटबल संघ (एन्फा) का महासचिव किरण राई, प्रवक्ता सुरेश शाह लगायतले स्वागत गरेका थिए । एएफसी एसियन कप छनोटको अन्तिम खेलमा उज्बेकिस्तानसंग पराजित भएपछि एसियन कपमा छनोट हुने नेपालको मौका गुमेको थियो । स्वदेश फर्किएपछि नेपाली राष्ट्रिय महिला टोलीकी कप्तान सावित्रा भण्डारी साम्बाले एएफसी एसियन कप छनोट पार गर्न असफल भएपनि धेरै कुराहरु सिक्ने मौका पाएको बताए । माथिल्लो टिमसँग खेल्न पाउदा थप अनुभव हासिल भएको उनको भनाइ छ । उनले उज्बेकिस्तानसंगको निर्णायक खेलमा पनि २ गोलले पछाडि हुँदा पनि बेन्चको सपोर्टका कारण गोल फर्काउन सफल भएको जिकिर गरे ।"
नेपालले बंगलादेशसँग मैत्रीपूर्ण खेल खेल्ने,"काठमाडौं : नेपाली फुटबल टिमले बंगलादेशसँग मैत्रीपूर्ण फुटबल खेल्ने भएको छ। नेपाली राष्ट्रिय पुरुष फुटबल टोलीले बंगलादेशसँग आगामी सेप्टेम्बर ६ र ९ मा दुई अन्तर्राष्ट्रिय मैत्रीपूर्ण फुटबल खेल खेल्न लागेको हो। अखिल नेपाल फुटबल संघ (एन्फा)ले सोमबार सामाजिक सञ्जाल फेसबुक मार्फत २ मैत्रीपूर्ण खेल खेल्ने जानकारी दिएको हो। यी दुवै मैत्रीपूर्ण खेल त्रिपुरेश्वरस्थित दशरथ रंगशालामा हुनेछन्। नेपालले एएफसी एसियन कप २०२७ तेस्रो चरणको छनोट अन्तर्गत भियतनामसँगको खेलको तयारीका लागि बंगलादेशसँग मैत्रीपूर्ण खेल खेल्न लागेको हो । नेपाल एसियन कप छनोटको समूह एफमा छ । यो समूहमा नेपालसँगै मलेसिया, लाओस र भियतनाम छन् । समूह चरणका दुई खेल खेलेको नेपालले दुवै खेल हार बेहोरेको थियो। नेपाल मलेसियासँग २० र लाओससँग २१ ले पराजित भएको हो। नेपालले अक्टोबर ९ मा भियतनामसँग उसैको मैदानमा प्रतिस्पर्धा गर्नेछ।"
"सेयर बजार फेरि ओरालोतिर, नेप्से परिसूचक र कारोबार रकम दुवै घट्यो","काठमाडौं : साताको दोस्रो सेयर कारोबार दिन सोमबार नेप्से परिसूचक दोहोरो अंकले घटेर बन्द भएको छ। नेप्से परिसूचक २२३५ अंकले घटेर २६८४०१ विन्दुमा झरेको छ। अघिल्लो दिन आइतबार नेप्से परिसूचक एकल अंकले बढेर २७ सय विन्दुमा उक्लिएको थियो। नेप्से दोहोरो अंकले घटेसँगै कारोबार रकम पनि आइतबारको तुलनामा घटेको छ। यसदिन ३११ स्क्रिप्सको १ करोड ९४ लाख १५ हजार ६८८ कित्ता सेयर ८ अर्ब ३७ करोड ७३ लाख २७ हजार १४७ रुपैयाँमा खरिदबिक्री भए। आइतबार ९ अर्ब ५० को सेयर कारोबार भएको थियो। कुनै पनि कम्पनीको सेयर सकारात्मक सर्किट लेभलमा कारोबार हुन सकेन। माथिल्लो मैलुङ खोला जलविद्युत र कर्पोरेट डेभलपमेन्ट बैंकको सेयर ६ प्रतिशतले बढ्यो। राप्ति हाइड्रोपावर एण्ड जनरल कन्ट्रक्सनका लगानीकर्ताले भने सर्वाधिक गुमाए। सो कम्पनीको सेयर १० प्रतिशतले घट्यो। कारोबार रकमका आधारमा नेपाल रिइन्स्योरेन्स शीर्षस्थानमा रह्यो। सो कम्पनीको ८० करोड बढिको सेयर कारोबार भयो। गार्डियन माइक्रो लाइफ इन्स्योरेन्सले ४१ करोडको कारोबार गर्दा एनआरएन इन्फ्रास्टक्चर एण्ड डेभलपमेन्टको २४ करोड,साहस उर्जाको २० करोड र नगदी ग्रुपको १९ करोड मूल्य बराबरको सेयर कारोबार भयो। कारोबारमा आएकामध्ये ३९ स्टक्सको मूल्य बढ्दा २०९ वटाको घट्यो। दुई समूहको उपसूचकबाहेक अन्यको सूचक सकारात्मक देखिएका छन्। यसदिन फाइनान्स समूहको उपसूचक सर्वाधिक ३७६ प्रतिशतले घट्यो।"
कर्णाली समृद्धिको आधार,"हुम्लासम्म गाडी पुग्नु विकासको एउटा कोसेढुंगा हो, तर समग्र विकास होइन । अब यो पूर्वाधारको जगमा उभिएर कर्णालीको गरिबी, पछौटेपन र अभावलाई जरैदेखि उखेल्नुपर्छ । गीतले कल्पनाका कुरामात्रै गर्दैन, यथार्थ पनि बोल्छ, त्यसैले गीतसंगीत र साहित्यलाई समाजको दर्पण भनिएको हो । एउटा कल्पना अनि यथार्थ मिश्रित गीत थियो, रेलको बाटो पुग्दैछ रे, तिमी बस्ने सहरैमा । हुम्ला कहिले मोटर आउला, बस्याको छु रहरैमा । अब यो गीतले गरेको कल्पना साकार भएको छ र हुम्लावासीको पीडा अब इतिहास बनेको छ । हुम्लावासीको मोटर चढ्ने रहर अब पूरा भएको छ । खार्पुनाथस्थित कर्णालीमा मोटररेबल बेलिब्रिज बनेपछि अब हुम्लासँग मोटर चल्न थालेको छ । पुलको आइतबार प्रधानमन्त्री केपी शर्मा ओलीले उद्घाटनसमेत गरेका छन् । एउटा पुलको उद्घाटनमा प्रधानमन्त्री नै पुग्नुको पनि अर्थ छ । किनभने यो नदीका दुई किनार जोड्नेमात्रै पुल होइन, यसले त सिंगो हुम्ला जिल्लालाई मोटरबाटोबाट मात्रै जोडेको छैन, दक्षिण छिमेकी भारतदेखि उत्तर छिमेकी चीनसम्मलाई पनि जोड्छ । हुम्ला सदरमुकाम सिमकोट राष्ट्रिय सडक सञ्जालमा जोडिनु केवल एउटा जिल्ला सदरमुकाममा सडक पुग्नुको प्राविधिक तथ्यांक पनि होइन । सडक यात्राको माध्यममात्रै हुँदैन, विकासको पहिलो पूर्वाधार पनि हुन्छ र यसका अनेक सामाजिक आर्थिक अवयव हुन्छन् । समृद्धिकै ढोकाको काम सडकले गर्छ । तसर्थ पर्यटकीय सम्भावनायुक्त तथा जडीबुटीहरूको खानी हुम्लामा मोटरबाटो पुग्दा देशका सबै जिल्लामा मोटर पुगेको खुसीमा मात्रै सीमित छैन । यसले हुम्लाका अनेक सम्भावनाको दैलो उघारेको छ । २०७१ सालमा सरकारले यो राष्ट्रिय गौरवको आयोजना निर्माणको जिम्मा नेपाली सेनालाई सुम्पिँदा छिटै निर्माण पूरा हुने अपेक्षा थियो । तर कठिन चट्टानी भीर र विकट भूगोलका कारण पनि ढिलाइ भएको पक्कै हो । ढिलै सही हुम्लामा मोटर पुग्यो । मुलुकमा केही भएकै छैन भन्ने निराशाजनक भाष्यलाई तोड्ने काम पनि यो मोटरबाटो निर्माणले गरेको छ । हुम्ला अब त्रिदेशीय व्यापारिक र पर्यटकीय केन्द्र बन्ने सम्भावनाको दैलो खुलेको छ । कैलाश मानसरोवर जाने भारतीय तीर्थयात्री अब हुम्लाको बाटो जान सक्छन् । चिनियाँ पर्यटक यही बाटो आउन सक्छन् । हुम्लाको उत्पादनले सजिलै बजार पाउन सक्छ । बिक्री नभएर गाईभैंसीलाई खुवाउनुपर्ने हुम्लाको स्याउ अब बजार पुग्न सक्छ । हुम्लासम्म गाडी पुग्नु विकासको एउटा कोसेढुंगा हो, तर समग्र विकास होइन । अब यो पूर्वाधारको जगमा उभिएर कर्णालीको गरिबी, पछौटेपन र अभावलाई जरैदेखि उखेल्नुपर्छ । त्यसका लागि योजनाबद्ध प्रयास चाहिन्छ । ५ सय १८ किलोमिटरको कर्णाली करिडोरलाई अब समृद्धिको आधार बनाउनुपर्छ । तर कर्णाली करिडोरलाई अबको चरणमा स्तरोन्नति गराइनुपर्छ । सरकारको थप लगानी त्यसका लागि चाहिन्छ । सडकको कालोपत्रे, पक्की पुल निर्माण र स्तरोन्नतिलाई सरकारले प्राथमिकतामा राख्नुपर्छ । यो त्रिदेशीय मार्गका रूपमा व्यापारिक लाभका लागि कर्णाली करिडर सदुपयोग गरिनुपर्छ ।"
पूर्वराजा ज्ञानेन्द्र शाहको आज ७९ औं जन्मदिन,काठमाडौं : पूर्वराजा ज्ञानेन्द्र शाह आज ७९ औं जन्मदिन मनाउँदैछन्। जन्मदिनका अवसरमा शाहलाई राजतन्त्र समर्थकदेखि सर्वसाधारणले बधाई तथा शुभकामना दिएका छन्। शाहको जन्म विस २००४ असार २३ गते नारायणहिटी राजदरबारमा भएको थियो। जन्मदिनको अवसरमा शुभकामना दिन निर्मल निवासमा अहिले शुभेच्छुकहरूको ओइरो लागेको छ। शुभेक्षुकहरूका लागि बिहान ११ बजेदेखि दिउँसो २ बजेसम्म निर्मल निवास खुल्ला रहने जनाएको छ।
"तेलजन्य पदार्थको अवैध कारोबारमा संलग्न चालक पक्राउ, गिरोहको खोजी हुँदै","सिमरा : बारा प्रहरीले तेलजन्य पदार्थको कारोबार भइरहेको स्थानबाट एकजनालाई पक्राउ गरेको छ । ईलाका प्रहरी कार्यालय सिमराको प्रहरी टोलीले जीतपुरसिमरा उपमहानगरपालिका२२ स्थित अमलेखगञ्जबाट आइतबार २१ वर्षीय सुवास चौधरीलाई पक्राउ गरेको हो । जीतपुरसिमरा १२ फत्तेपुर घर भएका चौधरी ट्रकका चालक हुन् । प्रहरीले उनलाई ना१क २८३६ नम्बरको ट्रकसहित नियन्त्रणमा लिएको हो । तेल भरिएको ग्यालेन ट्रकमा लोड गरिरहेको अवस्थामा चौधरी पक्राउ परेका हुन् । ट्यांकरबाट तेल चोरी गरी विक्री वितरण भइरहेको भन्ने सूचना पाएपछि प्रहरी नायब उपरीक्षक वेदप्रकाश जोशीको नेतृत्वमा प्रहरी टोली घटनास्थल पुगेको थियो । प्रहरीले उक्त स्थानबाट झण्डै १० लाख मूल्यबराबरको तेलजन्य अखाद्य पदार्थसहित पेट्रोल, डिजल, मट्टितेल बरामद गरेको छ । प्रहरीका अनुसार पाँच हजार सात सय ९५ लिटर वनस्पतिजन्य तेलजस्तो पदार्थ,एक हजार लिटर पेट्रोल,६ सय लिटर डिजल, ६ सय लिटर मट्टितेल बरामद गरिएको हो । ड्रम र ग्यालेनमा भरेर राखेको अवस्थामा उक्त तेलजन्य पदार्थ बरामद भएको हो । पेट्रोल, डिजल र मट्टितेलको पहिचान भएपनि वनस्पतिजन्य तेल पदार्थको पहिचान हुन सकेको छैन । प्रहरीले उक्त पदार्थको परीक्षण गर्ने तयारी गरिरहेको छ । जीतपुरसिमरा २२ स्थित विष्णुराज ठकुरीको जग्गामा स्थानीय सुरेश आलेद्वारा सञ्चालित गाडी धुने ग्यारेज पछाडि गोप्यरुपमा उक्त कारोबार भइरहेको थियो । गाडी धुने ग्यारेजको आवरणमा उक्त अवैध कारोबार भएको हुनसक्ने आशंकासहित प्रहरीले अनुसन्धान सुरु गरेको छ । प्रहरीले पक्राउ परेका ट्रक चालकबाट अनुसन्धान थालेको छ । ट्रक चालकले आफूलाई सवारी धनीले लोड गर्न पठाएको प्रारम्भिक बयान दिएका छन् । प्रहरीले सवारीधनीको खोजी गरिरहेको छ।"
"शिक्षाको स्थिति जति उच्च, बेरोजगारीदर उत्ति बढी","धेरै पढेँ, राम्रो रोजगारी पाइन्छ, आम अभिभावकले बालबालिकालाई यही प्रेरणा दिन्छन् । तर, राष्ट्रिय तथ्यांक कार्यालयको प्रतिवेदनले भन्छ जति धेरै पढ्यो, बेरोजगार हुने सम्भावना उत्तिकै छ । काठमाडौं : मुलुकमा शिक्षाको स्तर जतिजति उच्च छ, बेरोजगारी दर पनि त्यति नै उच्च पाइएको छ । राष्ट्रिय तथ्यांक कार्यालयले हालै सार्वजनिक गरेको प्रतिवेदनअनुसार सामान्य पढेलेखेकाभन्दा डिग्री हासिल गरेकाहरूमा बेरोजगारी दर उच्च देखिएको छ । त्यति मात्र होइन, राम्रो आर्थिक स्थिति भएका घरपरिवारका व्यक्तिहरूमा पनि पनि बेरोजगारी दर उच्च रहेको प्रतिवेदनले देखाएको छ । मुलुकमा स्नातक गरेका ६२ प्रतिशत बेरोजगार छन् । जसमा ८१ प्रतिशत महिला र ५१ प्रतिशत पुरुष छन् । त्यस्तै माध्यमिक शिक्षा (प्लस टु) सम्म पास गरेका ६५ प्रतिशत बेरोजगार छन् । जसमा महिलाको हिस्सा ६८ र पुरुषको हिस्सा ६२ प्रतिशत छ । जबकी अशिक्षित ३६ प्रतिशत मात्रै बेरोजगार छन् । जसमा महिला ३५ र पुरुष ३६ प्रतिशत बेरोजगार रहेको प्रतिवेदनमा उल्लेख छ । त्यस्तै बालविकास वा साक्षर मात्रै ४७ प्रतिशत बेरोजगार छन् । जसमा ४५ प्रतिशत महिला र ४९ प्रतिशत पुरुष छन् । आधारभूत शिक्षा हासिल गरेका ४३ प्रतिशत बेरोजगार छन् जसमा महिलाको हिस्सा ४३ प्रतिशत र पुरुषको हिस्सा ४२ प्रतिशत छ । प्रतिवेदनअनुसार अशिक्षित वर्गमा रोजगारीको अवस्था राम्रो देखिएको छ । ६७१ प्रतिशत असाक्षर रोजगारीमा छन् । जसमा पुरुष ७६१ र महिला ६२६ प्रतिशत छन् । जबकी उच्च शिक्षा हासिल गरेका पनि सबैले रोजगारी पाएका छैनन् । गाउँभन्दा सहरमा बढी बेरोजगार प्रतिवेदनअनुसार ग्रामीण क्षेत्रको तुलनामा सहरी क्षेत्रमा बेरोजगारी दर उच्च देखिएको छ । ग्रामीण क्षेत्रमा ४१ प्रतिशत बेरोजगारी दर छ भने सहरी क्षेत्रको (५६ प्रतिशत) बेरोजगारी दर छ । आर्थिक रूपमा सम्पन्नभन्दा विपन्न नै बढी रोजगार रहेको प्रतिवेदनमा छ । अतिविपन्न वर्ग ६९३ प्रतिशत रोजगार छन् भने अतिसम्पन्न वर्ग ५८६ प्रतिशत मात्रै रोजगार छन् । विश्लेषणबाट देखिएअनुसार आर्थिक रूपले सक्रिय नहुनुको पछाडि उमेर, लिंग, वैवाहिक स्थिति, प्रदेशगत विशिष्टता, बसाइँसराइ र शिक्षा आदि विविध कारक देखिएको तथ्यांक कार्यालयका उपप्रमुख तथ्यांक अधिकारी ढुण्डिराज लामिछाने बताउँछन् । पढेका मान्छे बेरोजगार छन्, लामिछाने भन्छन्, तर निर्वाहमुखी कृषि, साना पसल लगायत अनौपचारिक रोजगारीले तल्लो वर्ग बढी रोजगार देखिएको छ । प्रतिवेदनअनुसार आर्थिक रूपले सक्रिय नरहेकामध्ये ४८६ प्रतिशत मानिसहरूले विद्यार्थी हुनुको कारणले आर्थिक काम नगरेको देखिएको छ । त्यस्तै, अन्य महत्वपूर्ण कारणहरूमा घरधन्दा (२८४ प्रतिशत) र वृद्धावस्था (११८ प्रतिशत) रहेका छन् । ६५५ प्रतिशत आर्थिक रूपमा सक्रिय मुलुकका १ करोड ५७ लाख (६५५ प्रतिशत) व्यक्तिहरू आर्थिक रूपले सक्रिय जनसंख्या वा श्रमशक्तिका रूपमा गणना गरिएको छ । कुल श्रमशक्तिमध्ये ८२ लाख पुरुष र ७५ लाख महिला छन् । राष्ट्रिय जनगणना ०७८ अनुसार मुलुकमा कुल जनसंख्या २ करोड ९१ लाख छ । कुल जनसंख्यामध्ये २ करोड ३९ लाख (८२२ प्रतिशत) व्यक्ति १० वर्ष वा सोभन्दा माथिको उमेर समूहमा पर्छन् । आर्थिक रूपले सक्रिय उमेर समूह (१५६४ वर्ष ) मात्र मानिएको खण्डमा कुल श्रमशक्ति १ करोड ३९ लाख रहेको देखिएको छ । जसमा ७३ लाख पुरुष र ६६ लाख महिला समावेश छन् । आर्थिक रूपले सक्रिय जनसंख्यामध्ये १ करोड २ लाख (६५५ प्रतिशत) व्यक्तिहरू रोजगार रहेको देखिएको छ । जबकि ७ लाख ६० हजार (४९ प्रतिशत) बेरोजगार छन् । आर्थिक रूपमा सक्रिय बागमतीमा धेरै मुलुकको ४६ लाख जनसंख्या (२९७ प्रतिशत) आर्थिक रूपले सक्रिय छैन् । आर्थिक रूपले सक्रिय जनसंख्याको सबैभन्दा ठूलो उमेर समूह २५२९ वर्ष छ जसमा १९ लाख रहेका छन् भने त्यसपछिको दोस्रो ठूलो उमेर समूह २०२४ वर्ष उमेर समूह रहेको छ र यसमा १८ लाख रहेका छन् । आर्थिक रूपले सक्रिय जनसंख्को तेस्रो ठूलो उमेर समूह ३५३९ वर्ष रहेको छ जहाँ १७ लाख ८० हजार जनसंख्या रहेको देखिएको छ । आर्थिक रूपमा सक्रिय सबैभन्दा बढी बागमतीमा, सबैभन्दा कम कर्णालीमा छन् । प्रदेशहरूमध्ये आर्थिक रूपले सक्रिय जनसंख्या सबैभन्दा धेरै (३४ लाख) बागमती प्रदेशमा रहेको छ भने कर्णाली प्रदेशमा सबैभन्दा कम (९ लाख ५० हजार) मात्र छन् । भौगोलिक क्षेत्रानुसार तराईमा सबैभन्दा धेरै (७८ लाख) आर्थिक रूपले सक्रिय जनसंख्या रहेको छ भने हिमाली क्षेत्रमा सबैभन्दा कम (१० लाख) रहेको छ । सहरी तथा ग्रामीण वर्गीकरणको आधारमा हेर्दा आर्थिक रूपमा सक्रिय जनसंख्यामध्ये सबैभन्दा धेरै (५९ लाख) अर्धसहर क्षेत्रमा रहेको छ । ग्रामीण क्षेत्रमा ५८ लाख र सहरी क्षेत्रमा ३९ लाख छन् । १० वर्षमाथिको ८२ लाख जनसंख्या आर्थिक रुपमा सक्रिय नरहेको दश वर्ष वा सोभन्दा माथिका कुल ८२ लाख (३४२७ प्रतिशत) जनसंख्या आर्थिक रूपमा सक्रिय नरहेको पाइएको छ जसले गर्दा नेपालमा श्रमशक्तिभन्दा बाहिर रहेको जनसंख्या उल्लेखनीय रूपमा ठुलो देखिएको प्रतिवेदनमा उल्लेख छ । श्रमशक्ति सहभागिता प्रतिवेदनअनुसार १० वर्ष वा सोभन्दा माथिको जनसंख्याको श्रम सहभागितादर ६५५ प्रतिशत छ जसमा पुरुषतर्फ ७१३ प्रतिशत र महिलातर्फ ६०४ प्रतिशत रहेको छ । श्रम सहभागिताको उमेर १५६४ वर्ष मान्ने हो भने यो दर पुरुषका हकमा ८०३ प्रतिशत र महिलाका हकमा ६७१ प्रतिशत छ । श्रम सहभागितादरलाई उमेर समूहअनुसार हेर्दा ४०४४ वर्ष उमेर समूहमा सबैभन्दा उच्च (८५४ प्रतिशत) छ । त्यसपछिको दोस्रो (८४९ प्रतिशत) र तेस्रो (८४४ प्रतिशत) ठूलो उमेर समूह क्रमशः ३५३९ वर्ष र ४५४९ रहेको देखिएको छ । प्रदेशस्तरमा पुरुष, महिला र ती दुवैको समग्रलाई तुलना गर्दा श्रमशक्ति सहभागितादरमा उल्लेखनीय अन्तर देखिएको छ । सबैभन्दा उच्च श्रमशक्ति सहभागितादर कर्णाली प्रदेशमा ७११ प्रतिशत देखिएको छ भने सबैभन्दा कम (५७२ प्रतिशत) मधेस प्रदेशमा देखिएको छ । लैंगिक आधारमा श्रमशक्ति सहभागितादरको अन्तर सबैभन्दा बढी मधेश प्रदेशमा देखिएको छ ( लैंगिक समता सूचकः ७०७), भने सबैभन्दा कम कर्णाली प्रदेशमा (लैंगिक समता सूचकः ९५६) रहेको छ । सहरी र ग्रामीण क्षेत्रमा श्रमशक्ति सहभागितादरमा स्पष्ट अन्तर देखिएको छ । ग्रामीण क्षेत्रमा श्रम शक्ति सहभागितादर सबैभन्दा उच्च ( ७४० प्रतिशत) रहेको छ, त्यसपछि अर्धसहरी क्षेत्रमा (६३६ प्रतिशत) र सहरी क्षेत्रमा सबैभन्दा कम (५८० प्रतिशत) देखिएको छ । लैंगिक दृष्टिकोणबाट श्रमशक्ति सहभागितादरको सबैभन्दा धेरै विषमता सहरी क्षेत्रमा विद्यमान रहेको देखिएको छ । संखुवासभावको श्रम सहभागिता दरमा सबैभन्दा उच्च जिल्लास्तरमा पनि श्रमशक्ति सहभागितादरमा व्यापक भिन्नता देखिएको छ । यस सूचकको मान सबैभन्दा उच्च (९१३ प्रतिशत) संखुवासभामा रहेको छ भने सबैभन्दा कम (५२८ प्रतिशत) महोत्तरी जिल्लामा देखिएको छ । त्यसैगरी उमेरअनुसारको अक्सर बेरोजगारीदर विश्लेषण गर्दा खासगरी १५१९ वर्ष समूहका युवामा उच्च (९३ प्रतिशत) बेरोजगारी रहेको छ भने दोस्रो (७६ प्रतिशत) र तेस्रो (६७ प्रतिशत) मा क्रमशः १५१९ र २५२९ वर्ष उमेर समूह रहेका छन् । आफ्नै काम गर्ने धेरै जनगणना २०७८ अनुसार, रोजगारको स्थितिलाई चार श्रेणीमा वर्गीकृत गरिएको छ । जसमा अरूको काम गर्ने ४२ लाख (२८६ प्रतिशत) छन् । रोजगारदाता २ लाख (१४ प्रतिशत) र आफ्नै काम गर्ने ८२ लाख (५५३ प्रतिशत) र परिवारलाई सघाउनेहरू २१ लाख (१४५ प्रतिशत) देखिएका छन् । अन्तर्राष्ट्रिय श्रम संगठनले सामाजिक दृष्टिकोणबाट असुरक्षित रोजगारी लाई आफ्नै काम गर्ने वा परिवारलाई सघाउने समूहलाई परिभाषित गरेको छ । १ करोड ४ लाख असुरक्षित रोजगारी जनगणना २०७८ ले १ करोड ४ लाख (६९९ प्रतिशत) श्रमशक्तिलाई असुरक्षित रोजगारीमा संलग्न देखाएको छ, जसमा ४९ लाख पुरुष (६३२ प्रतिशत) र ५४ लाख महिला (६३२ प्रतिशत) छन् । प्रदेशस्तरमा तुलना गर्दा कर्णालीमा असुरक्षित रोजगारी उच्चतम (८४ प्रतिशत) छ । ग्रामीण क्षेत्रमा असुरक्षित रोजगारीको अनुपात ८४८ प्रतिशत छ । शिक्षित व्यक्तिहरूतर्फ असुरक्षित रोजगारीको अनुपात ७६५ प्रतिशत छ भने अशिक्षित वर्गमा यो अनुपात ७३५ प्रतिशत रहेको छ । ५७३ प्रतिशत श्रमशक्ति प्राथमिक क्षेत्रमा प्रतिवेदनमा समग्र अर्थतन्त्रलाई विभिन्न औद्योगिक क्षेत्रहरूभित्र खण्डीकरण गरेर विश्लेषण गरिएको छ । कुल श्रमशक्तिको सबैभन्दा ठूलो (८५ लाख, ५७३ प्रतिशत) हिस्सा प्राथमिक क्षेत्र (कृषि, वन र मत्स्यपालन) मा संलग्न रहेको छ । यसलाई लैंगिक आधारमा खण्डीकरण गरेर हेर्दा प्राथमिक क्षेत्रमा संलग्न पुरुषहरूको अनुपात ५०६ प्रतिशत र महिलाहरूको अनुपात ६४८ रहेको छ । उत्पादनमूलक अर्थात् औद्योगिक क्षेत्रमा १२७ प्रतिशत व्यक्तिहरू मात्र संलग्न छन् । जसमा पुरुषतर्फ १६६ प्रतिशत र महिलातर्फ ८१ प्रतिशत) छन् र बाँकी ३० प्रतिशत (पुरुषतर्फ ३२७ प्रतिशत र महिलातर्फ २७१ प्रतिशत) सेवा क्षेत्रमा संलग्न छन् । सहरी र ग्रामीण क्षेत्रको सापेक्षतामा हेर्दा प्राथमिक क्षेत्रमा संलग्न हुने श्रमशक्तिको अंगमा ठूलो भिन्नता देखिएको । ग्रामीण क्षेत्रमा ७७६ प्रतिशत व्यक्तिहरू प्राथमिक क्षेत्रमा संलग्न छन् भने सहरी क्षेत्रमा मात्र २४२ प्रतिशत व्यक्तिहरू प्राथमिक क्षेत्रमा संलग्न देखिन्छन् । त्यस्तै, ग्रामीण क्षेत्रमा १५८ प्रतिशत व्यक्तिहरू सेवा क्षेत्रमा संलग्न छन् भने सहरी क्षेत्रमा ५७७ प्रतिशत व्यक्तिहरू सो क्षेत्रमा संलग्न छन् । १ करोड ३ लाख, अक्सर रोजगार १० वर्ष र माथिको कुल जनसंख्यामा केवल १ करोड ३ लाख (४२९ प्रतिशत) व्यक्तिहरू अक्सर रोजगार रहेको प्रतिवेदनमा उल्लेख छ । अक्सर रोजगारीको अर्थ भनेको १२ महिनाको सन्दर्भ अवधिमा कम्तीमा ६ महिना कुनै पनि आर्थिक काम गरेको हुनुपर्छ । अक्सर रोजगार पुरुष र महिलाका बीचमा स्वाभाविक भिन्नता देखिएको छ । जनगणनाले ४० प्रतिशत महिला र ५२५ पुरुष अक्सर रोजगारअन्तर्गत देखाएको छ । उमेर समूहअनुसार तथ्यांक केलाउँदा ३०३४ देखि ५० ५४ वर्षका बिचमा रहेका ६० प्रतिशतभन्दा बढी व्यक्तिहरू अक्सर रोजगार देखिएका छन् । प्रदेशगत तुलना गर्दा कोशी शीर्ष (४९० प्रतिशत) स्थानमा छ र मधेस सबैभन्दा तल्लो अर्थात् सातौं (३४७ प्रतिशत) स्थानमा छ । अक्सर रोजगार जनसंख्याको अनुपात सहरी क्षेत्रमा ३९० प्रतिशत र ग्रामीण क्षेत्रमा ४९० प्रतिशत छ । यस्तो विषमताका पछाडि सहरी क्षेत्रमा अक्सर रोजगार हुने महिलाको न्यून संख्याले निर्धारण गरेको छ । सहरी क्षेत्रमा केवल २६५ प्रतिशत महिला अक्सर रोजगार छन् भने ग्रामीण क्षेत्रमा ४५१ प्रतिशत महिला अक्सर रोजगार छन् । अक्सर रोजगार जनसंख्याको उच्चतम अनुपात (५९६ प्रतिशत) उच्च शिक्षा प्राप्त समूहमा र न्यूनतम अनुपात (३८५ प्रतिशत) आधारभूत शिक्षा प्राप्त व्यक्तिहरूमा देखिएको छ । बाल श्रम ३२१ प्रतिशत मुलुकको कानुनले १८ वर्षभन्दा मुनिका उमेरका सबैलाई बालबालिका मानेको छ । तर, जनगणनामा १० वर्ष र सोभन्दा माथिको जनसंख्याबाट आर्थिक कामसम्बन्धी विवरण संकलन गरिएको प्रतिवेदनमा उल्लेख छ । प्रतिवेदनअनुसार मुलुकमा बाल श्रम उच्च देखिएको छ । १० देखि १७ वर्षसम्मका बालबालिकाको श्रमशक्ति सहभागितादर ३२१ प्रतिशत रहेको प्रतिवेदनमा छ । जसमा पुरुषतर्फ ३१९ प्रतिशत र महिलातर्फ ३२२ प्रतिशत) छ । कर्णाली प्रदेशमा बालबालिकाको सबैभन्दा उच्च (३९५ प्रतिशत) र मधेसमा सबैभन्दा कम (२६९ प्रतिशत) छ । यसैगरी, भौगोलिक क्षेत्रअनुसार हेर्दा हिमालमा सबैभन्दा उच्च (३९१ प्रतिशत) देखिएको छ । ग्रामीण क्षेत्रमा ४०३ प्रतिशत रहेको छ । शिक्षाबाट वञ्चित बालबालिकाहरूको हकमा श्रमशक्ति सहभागिता दर सबैभन्दा उच्च अर्थात् ४२७ प्रतिशत रहेको छ । यसैगरी, अति विपन्न परिवारका बालबालिकाको हकमा यस सूचकको मान ३८५ प्रतिशत रहेको प्रतिवेदनमा छ । अधिकांश (५२९ प्रतिशत) बालबालिका १२ महिनाको सन्दर्भ अवधिमा तीन महिनाभन्दा कम आर्थिक रूपमा सक्रिय छन् र १३४ प्रतिशत बालबालिका कम्तीमा ६ महिना आर्थिक रूपले सक्रिय देखिन्छन् । अधिकांश (५४४ प्रतिशत) बालबालिका घरायसी क्षेत्रमा संलग्न छन् । आर्थिक रूपले सक्रिय बालबालिकामध्ये ६९५ प्रतिशत बालबालिकाले कृषि, वन र मत्स्पालन क्षेत्रका दक्ष कामदारका रूपमा काम गरेको देखिएको छ । जसमा पुरुषतर्फ ६१६ प्रतिशत र महिलातर्फ ७९ १ प्रतिशत छन् । समग्रमा हेर्दा ४८ बालबालिका अक्सर रोजगारमा रहेको प्रतिवेदनमा छ । प्रदेश तहमा अक्सर रोजगार बालबालिका सर्वाधिक (५४ प्रतिशत) र न्यूनतम (३७ प्रतिशत) मधेसमा देखिएको छ । आधा वृद्ध जोखिमपूर्ण रोजगारीमा ६५ वर्ष र सोभन्दा माथिका ज्येष्ठ नागरिकलाई श्रमबजारमा जोखिमप्रभावी समूह मानिन्छ । किनभने उनीहरूको शारीरिक दुर्बलताजन्य कारणले काम गर्नसक्ने क्षमता न्यून हुने गर्छ । अथवा उनीहरूलाई श्रमबजारमा आएका नवीनतम प्रविधि र प्रवृत्तिहरूसँग पर्याप्त सूचना नहुन सक्छ । नेपालमा ६५ वर्ष र सोभन्दा माथिको जनसंख्या २० लाख रहेको छ, जसमध्ये ४५९ प्रतिशत आर्थिक रूपले सक्रिय छन् (पुरुषतर्फ ५३४ प्रतिशत र महिलातर्फ ३८७ प्रतिशत) छन् । ज्येष्ठ नागरिकतर्फ श्रमशक्ति सहभागितादर कोशीमा सबैभन्दा उच्च (५१२ प्रतिशत) छ । हिमाली क्षेत्रमा ५६३ प्रतिशत र ग्रामीण क्षेत्रमा ५४२ प्रतिशत रहेको छ । अति विपन्न वर्गका ज्येष्ठ नागरिकहरूको श्रमशक्ति सहभागितादर ५३० प्रतिशत रहेको छ । आर्थिक जीवनकार्यशील जीवनको समयावधि काम सम्बन्धि जीवनतालिकामा देखाएर अनुसार मृत्युदर श्रमशक्ति सहभागितादर कुनै व्यक्तिको जीवनकालभरि यथावत् रहेको अवस्थामा नेपालमा १५ वर्षको उमेरमा प्रवेश गरेको व्यक्तिको कार्यशील जीवन ३९२ वर्ष र निष्क्रिय जीवन १९ ३ वर्ष हुनेछ । उमेरअनुसार १५ वर्षको प्रवेशविन्दु मानेर खण्डीकरण गरेर हेर्दा पुरुषको कार्यशील जीवन (४२२ वर्ष) महिला (३६३ वर्ष) को भन्दा लामो छ । पुरुषको भन्दा महिलाको जीवनप्रत्याशा बढी हुँदाहुँदै पनि कम श्रमशक्ति सहभागितादर भएको कारणले महिलाको औसत कार्यशील जीवन पुरुषको तुलनामा छोटो छ । नेपालको ६० वर्षको उमेरमा प्रवेश गरेको कुनै व्यक्तिको औसत कार्यशील जीवन थप ८४ वर्ष (पुरुषतर्फ ९४ वर्ष र महिलातर्फ ७४ वर्ष) हुने देखिएको छ ।राष्ट्रिय जनगणना २०७८ को नतिजाले श्रमशक्तिका सूचकांकहरूमा ठूलो भिन्नता देखाएको प्रतिवेदनमा छ । श्रमशक्ति सहभागितादर, अक्सर बेरोजगारीदर, रोजगारीमा हुँदाको हैसियत, पेसा र औद्योगिक क्षेत्रानुसारको संलग्नता र जोखिमप्रभावी रोजगारीलाई तथ्यांक संलकन गरिएको छ । रोजगारीका सन्दर्भमा विद्यमान लैंगिक अन्तर, भौगोलिक क्षेत्र र प्रादेशिक स्तरमा रहेका भिन्नता, सामाजिक संरचनाजन्य विषमता आदिलाई दृष्टिगत गरेर यी अनिच्छित विषमताहरू न्यूनीकरणका लागि नीति तथा कार्यक्रम अगाडि सारिनुपर्ने राष्ट्रिय तथ्यांक कार्यालयको सुझाव छ । यसले क्षेत्रीय स्तरमा रहेका असन्तुलन र आर्थिक क्रियाकलापमा लैंगिक हिसाबले कमजोर रहेको सहभागितादरलाई पनि सम्बोधन गर्न सक्नेछ । प्रतिवेदनमा भनिएको छ । उचित तालिम र सीप विकासमा दिइने प्राथमिकताबाट शैक्षिक बेरोजगारीलाई न्यूनीकरण गर्न मद्दत पुग्ने सुझाव पनि दिइएको छ । निजी र सार्वजनिक क्षेत्रहरूमा औपचारिक रोजगारी सिर्जना गर्ने नीतिमार्फत रोजगारीको अवस्थालाई पुनः संरचना गर्न र सम्मानजनक कामहरूलाई प्रवर्धन गर्न सघाउ पुग्ने प्रतिवेदनमा उल्लेख छ । बाल श्रमको विद्यमान क्षेत्र र संवेदनशीलताको लेखाजोखा गर्नका लागि थप अध्ययन हुनु आवश्यक छ र बाल श्रम समाप्त गर्नको लागि विद्यमान नीतिको पुनरावलोकन र कानुनी व्यवस्थाहरूको प्रभावकारी कार्यान्वयन आवश्यक रहेको पनि प्रतिवेदनमा सुझाइएको छ । राष्ट्रिय अर्थतन्त्रको श्रमबजारमा उपलब्ध मानिसहरूलाई रोजगारीका अवसरहरू विस्तार गर्नका लागि रोजगारी नीतिलाई केन्द्रित गर्नुपर्ने तथ्यांक कार्यालयका प्रवक्ता लामिछाने बताउँछन् । उत्पादकत्वमा वृद्धिका साथसाथै श्रमको रूपान्तरण हुनु जरुरी छ । यसका लागि रोजगारीमा रहेको लैंगिक अन्तर पनि घटाउनुपर्दछ । औद्योगिक क्षेत्रमा महिला श्रमशक्तिको सहभागिता वृद्धि गर्न विशेष कार्यक्रमहरूको कार्यान्वयन अपेक्षित छ । प्रतिवेदनमा सुझाइएको छ । आउँदा वर्षहरूमा जनसंख्याको उमेर लिंग संरचनामा देखिने परिवर्तन र देशका आर्थिक तथा सामाजिक परिवेशमा हुन जाने द्रुततर परिवर्तन सँगसँगै नेपालको श्रम बजारमा उल्लेखनीय परिरवर्तन हुने पनि बताइएको छ । अर्थन्त्रमा उपलब्ध काम गर्ने उमेरको जनसंख्यालाई लाभमूलक रोजगारीका अवसरको सिर्जनाद्वारा अवशोषण गर्ने रणनीति जरुरी रहेको सुझाउँदै प्रतिवेदनमा वृद्धताउन्मुख जनसंख्यासँग रहेको सीप र अनुभवलाई पुँजीकृत गर्ने खालका नीतिगत व्यवस्था पनि उत्तिकै अपेक्षित रहेको उल्लेख गरिएको छ ।"
"मोरङ दुर्घटना, २ जनाको मृत्यु","विराटनगर : मोरङका अलग अलग स्थानमा दुर्घटना हुँदा २ जनाको मृत्यु भएको छ । विराटनगर र पथरीशनिश्चरेमा दुर्घटना भएको हो । कोशी लोकमार्गअन्तर्गत विराटनगर महानगरपालिका३ आयल निगममा सोमबार बिहान ४:३५ बजेतिर मोटरसाइकल दुर्घटना हुँदा चालकको मृत्यु भएको मोरङ ट्राफिक प्रमुख इन्स्पेक्टर राजन लम्सालले बताए । ढाटबाट कञ्चनबारीतर्फ आउँदै गरेको को ३७ प २६४ नम्बरको मोटरसाइकल आफैं अनियन्त्रित भएर दुर्घटनामा परेको जानकारी उनले दिए । मोटरसाइकल डीभाईडरमा ठोक्किएर दुर्घटना हुँदा चालक सप्तरीको मधुवन घर भएका अन्दाजी २४ वर्षीय अरविन यादवको मृत्यु भएको लम्सालले बताए । उनका अनुसार गम्भीर घाइते भएका यादवलाई उपचारका लागि विराटनगरको नोबेल शिक्षण अस्पताल पुर्याउनसाथ चिकित्सकले मृत घोषित गरिदिएका हुन् । मोटरसाइकलको तीव्र गतिका कारण दुर्घटना भएको प्रहरीको प्रारम्भिक अनुसन्धानबाट खुलेको छ । यसैबीच, पथरीशनिश्चरे नगरपालिका२ स्वागत टोलमा नम्बर नखुलेको सवारीसाधनको ठक्करबाट १ जना वृद्धको मृत्यु भएको छ । पथरीशनिश्चरे२ का ६७ वर्षीया दिलमान साम्बाको मृत्यु भएको इलाका प्रहरी कार्यालय पथरीका डीएसपी मोहनविक्रम दाहालले बताए । उनका अनुसार पहिचान नखुलेको सवारीसाधनले आइतबार राति १० बजेतिर ठक्कर दिँदा साम्बा गम्भीर घाइते भएका थिए । उपचारका क्रममा विराटनगरको नोबेल शिक्षण अस्पतालमा सोमबार बिहान ३:३० बजेतिर उनको मृत्यु भएको जानकारी दाहालले दिए । साम्बालाई ठक्कर दिने सवारी साधनको खोजी तीव्र पारेर घटनाको अनुसन्धान थालिएको प्रहरीले जनाएको छ ।"
"फैसला : रिट खारेज, व्याख्या : अनेकअनेक","काठमाडौं : ५२ संवैधानिक नियुक्तिविरुद्ध रिट निवेदन परेको साढे ४ वर्षपछि असार १८ गते सर्वोच्च अदालतको संवैधानिक इजलासले निर्णय सुनाउने मिति तोकिएको थियो । निर्णय सुनाउने (निसु) सर्दै आएकाले त्यस दिन पनि के हुन्छ भन्नेमा अन्योलै थियो । तैपनि सर्वोच्चका प्रधानन्यायाधीश प्रकाशमानसिंह राउत, वरिष्ठतम् न्यायाधीश सपना प्रधान मल्लसहित पाँच न्यायाधीश मध्यरातिसम्म छलफलमै थिए । सारा नेपाली फैसला कुरेर नसुती बसेका थिए । रातको १२ बजेर २० मिनेट जाँदा सर्वोच्च अदालतले इजलास नम्बर पूर्ण १ को मुद्दाको स्थिति अपडेट गर्यो फैसला । र, आदेशफैसलाको किसिममा लेख्यो रिट खारेज । (हेर्नुहोस्, सर्वोच्चको वेबसाइटबाट निकालिएको आदेशको स्क्रिन सट) । सँगसँगै अदालतले यसको घोषणा पनि गर्यो । प्रधानन्यायाधीश राउत, वरिष्ठतम् न्यायाधीश मल्ल तथा न्यायाधीशहरू डा मनोजकुमार शर्मा, डा नहकुल सुवेदी र डा कुमार चुडालको संवैधानिक इजलासले यसबारे संक्षिप्त आदेश जारी गर्यो । त्यसको अन्तर्वस्तुमा छिर्दा मुख्य दुई विशेषता देखिए १ २०७८ वैशाख २६ मा सिफारिस भई असार १० मा नियुक्त २० पदाधिकारीका हकमा नियुक्ति बदर गर्नुपर्ने रिट खारेज गर्न पाँचै न्यायाधीश एकमत । २ २०७७ मंसिर ३० मा सिफारिस भई माघ २१ मा नियुक्त अख्तियार दुरुपयोग अनुसन्धान आयोगका प्रमुखसहित ३२ पदाधिकारीका हकमा नियुक्ति बदर गर्नुपर्ने रिट खारेज गर्न ३ न्यायाधीश एकमत । प्रधानन्यायाधीश र न्यायाधीश सुवेदी भने नियुक्ति बदरका पक्षमा । २०७८ को नियुक्तिमा एकमत भयो । २०७७ का हकमा भने ५ मा ३ न्यायाधीश रिट खारेजका पक्षमा उभिए । र, प्रधानन्यायाधीश सहितको इजलासले बहुमतको अवधारणालाई मान्यता दिँदै फैसला गर्यो रिट खारेज । बहुमत नपुगेको आधारहिन तर्क पछिल्लो समय केही कानुन व्यवसायी र अन्यले एउटा तर्क गरिरहेका छन् न्यायाधीश मल्लले छुट्टै परमादेश जारी गरेकाले रिट खारेजका पक्षमा ३ पुग्दैन । तर, मल्लको छुट्टै परमादेशसहितको रायमा भनिएको छ, रिट निवेदन खारेज हुने ठहरेसम्म माननीय न्यायाधीशद्वय डा मनोजकुमार शर्मा र डा कुमार चुडालको रायसँग सहमत छु । परमादेश जारी गर्ने हकमा मात्र उनले फरक राय प्रस्तुत गरेकी हुन् । त्यो परमादेश थियो अहिले प्रतिनिधिसभा र राष्ट्रियसभा दुवै क्रियाशील रहेकाले ४५ दिनभित्र संसदीय सुनाइ गराउनू । सुनुवाइमा नियुक्तिका लागि योग्य ठहरिए साविक नियुक्त मितिदेखि नै गणना हुने गरी सपथको व्यवस्था मिलाउनू । मल्लको उक्त परमादेश ५ न्यायाधीशमा एक्लो भएकाले त्यसको कुनै अर्थ रहेन । अतः फैसला भयो रिट खारेज । जसमा माथि नै उल्लेख भइसक्यो दोस्रो नियुक्तिमा पाँचै जना र पहिलोमा ३ जनाको सहमति थियो । यसलाई प्रस्ट्याउन संक्षिप्त आदेशलाई गहन अध्ययन गरे पुगिहाल्छ । यसमा न्यायाधीशद्वय शर्मा र चुडालको छुट्टै रायका हरेक पानाका सिर र पुछारमा न्यायाधीश प्रधानले पनि हस्ताक्षर गरेकी छन् । (हेर्नुहोस् आदेशको स्क्रिन सट) । साथै, उनको छुट्टै आदेशको शीर्षकमा यस्तो लेखिएको छ, माननीय न्यायाधीश श्री सपना प्रधान मल्लको परमादेशको हकमा फरक राय । अर्थात् उनको फरक राय परमादेशको हकमा मात्र हो । रिट खारेजका सबालमा होइन । संवैधानिक इजलास, संवैधानिक व्यवस्था नेपालको संविधानको धारा १३३ (२) मा छ, यस संविधानद्वारा प्रदत्त मौलिक हकको प्रचलनका लागि वा अर्को उपचारको व्यवस्था नभएको वा अर्को उपचारको व्यवस्था भए पनि त्यस्तो उपचार अपर्याप्त वा प्रभावहीन देखिएको अन्य कुनै कानुनी हकको प्रचलनका लागि वा सार्वजनिक हक वा सरोकारको कुनै विवादमा समावेश भएको कुनै संवैधानिक वा कानुनी प्रश्नको निरुपणका लागि आवश्यक र उपयुक्त आदेश जारी गर्ने, उचित उपचार प्रदान गर्ने, त्यस्तो हकको प्रचलन गराउने वा विवाद टुंगो लगाउने असाधारण अधिकार सर्वोच्च अदालतलाई हुनेछ । त्यसको पूरक रूपमा उपधारा (३) मा लेखिएको छ, उपधारा (२) बमोजिमको असाधारण अधिकार क्षेत्रअन्तर्गत सर्वोच्च अदालतले बन्दी प्रत्यक्षीकरण, परमादेश, उत्प्रेषण, प्रतिषेध, अधिकारपृच्छालगायत अन्य उपयुक्त आदेश जारी गर्न सक्नेछ । कुनै संवैधानिक प्रश्नमा निर्णय लिनु परे प्रधानन्यायाधीशको नेतृत्वमा ५ जनाको संवैधानिक इजलास गठन हुने संविधानले व्यवस्था गरेको छ । संवैधानिक इजलासले गरेको निर्णयमा पुनरावलोकन हुँदैन । त्यसैले संविधानबमोजिम स्थापित संवैधानिक इजसालले रिट खारेज भनेर प्रस्ट फैसला गरेपछि यसको कुनै द्विअर्थ नहुने संविधान तथा कानुनका ज्ञाताहरू बताउँछन् । रिट खारेज र बहुमतको फैसलामा बौद्धिक बहस त गर्न सकिएला । तर, यो अहिलेको आलोचना गलत छ, वरिष्ठ अधिवक्ता ज्योति बानियाँ भन्छन्, न्याय संसारमा कहीँ पनि सबैले चाहेजस्तो हुँदैन । यो अनावश्यक छलफलले अदालतलाई कमजोर बनाउँछ । यस्ता खाले टिप्पणीले न्यायालयको आस्था र गरीमालाई उँचो बनाउँदैन । वरिष्ठ अधिवक्ता विष्णु लुइँटेल यसमा थप्छन्, अदालती फैसलामा बहस गर्न त पाइन्छ । तर, यसको मर्मलाई मार्ने गरी दुई अर्थी बनाउन मिल्दैन । रिट खारेजीको अर्थ संवैधानिक आयोगका ५२ पदाधिकारी सदर हो । जहाँसम्म ४५ दिनभित्र संसदीय सुनुवाइ गरिनुपर्ने सपना श्रीमान्को परमादेश छ । त्यो पनि अल्पमतमा भएकाले लागु हुने देखिन्न । तत्कालीन सभामुख सापकोटाको माग दाबी कमजोर कडी संवैधानिक परिषद्को बैठक नै अवैध भनेर रिट दिएका तत्कालीन सभामुख अग्निप्रसाद सापकोटाको माग दाबी नै उनकै विरुद्धको बहुमत न्यायाधीशको फैसला आउने प्रमुख एउटा आधार देखिएको छ । बैठकको जानकारी हुँदाहुँदै सापकोटा बैठकमा अनुपस्थित भएको तथा उनले गरेको माग दाबीमा बैठकमा सहभागी हुन पाउ नभनी निर्धारित समयमै बैठकको जानकारी दिन पर्नेमा नदिएकाले आइन्दा त्यस्तो नगर्नु मात्र भनेकाले उनको पक्षमा पदमादेश जारी गर्नुपर्ने आवश्यक नठानिएको फैसलामा उल्लेख छ । यसअतिरिक्त एउटै राय रहेका न्यायाधीशद्वय शर्मा र चुडालको फैसलाकोनिचोड यस्तो छ १ प्रतिनिधिसभाको अधिवेशन नचलेको बेला अध्यादेश ल्याउन पाउनु सरकारको संवैधानिक अधिकार । २ संवैधानिक पदाधिकारी नियुक्ति गरेर रिक्तता हटाउनु जरुरी भएको । ३ संवैधानिक परिषद्को बैठकमा संविधानले व्यवस्था गरेको सदस्यहरूलाई बैठकबाट बञ्चित नगरेको । ४ संवैधानिक परिषद्का सदस्य प्रतिनिधिसभाका तत्कालीन विपक्षी दलका नेताको कुनै विरोध उजुर बाजुर नभएको । ५ संवैधानिक परिषद्का सदस्य प्रतिनिधिसभाका तत्कालिन सभामुखलाई मिति २०७७ । ०८ । ३० गते बिहान ०९ः०० बजे बैठकको जानकारी भएको निजकै रिट निवेदनबाट देखिएको । त्यही बेलुका ५ः०० बजे भएको बैठक बिहानको बैठकको निरन्तरता भएको र फेरि पनि अलग खबर गर्ने अभ्यास पनि नभएको । ६ संवैधानिक परिषद्का सदस्य प्रतिनिधिसभाका तत्कालीन सभामुख रिट निवेदक भए तापनि संवैधानिक परिषद्को बैठकमा सहभागी गरि पाऊँ निवेदन माग दाबी नभई अब आइन्दा त्यस्तो नगर्नु भन्ने सम्मको परमादेशको आदेश माग गरेको । ७ निज हाल संवैधानिक परिषद्को सदस्य रहेको नभई परिस्थितिमा परिवर्तन भएको समेतका आधार कारणबाट प्रस्तुत रिट निवेदनमा निवेदकको मागबमोजिम रिट जारी गर्नुपर्ने अवस्था नदेखिएकाले रिट निवेदन खारेज हुने । फैसला, जसले संविधान क्रियाशील गरायो अधिवक्ता गणेश रेग्मी यो फैसलाले संविधानलाई क्रियाशील गराएको ठान्छन् । कुनै पनि फैसलामा न्यायाधीशको न्यायिक मन र स्वविवेक प्रयोग हुन पाउनुपर्छ । निर्णय भइसकेपछि यसमा राम्रो र नराम्रो भन्नु जरुरी छैन । यो निर्णयमा बिमति राख्न पनि जरुरी छैन, उनले भने, मूलतः संविधानको व्याख्याको मूल मर्म संविधानलाई क्रियाशील बनाउने हुनुपर्छ । यो फैसलाले ५२ जनाको नियुक्ति बदर गरेको भए संविधानको क्रियाशीलतामा हैन जडतामा केन्द्रित रहेर गरिएको ब्याख्या हुने थियो । अर्का अधिवक्ता महेन्द्रकुमार बमजन यसमा थप्छन्, अदालतबाट बहुमतबाट फैसला भएपछि मान्दिनँ भन्नै पाइँदैन । हामी शक्ति पृथकीकरणको अभ्यासमा पनि छौं । केही मतान्तर हुन सक्लान् । तर, अहिले भइरहेको आलोचनाले अदालतप्रतिको अविश्वास बढाउन सक्छ । यसले भोलि न्यायालयको भूमिकामाथि प्रश्न उठेमा जनमानसमा अविश्वास बढाउन सक्छ । संयम हुन जरुरी देख्छु । संविधानविद् डाबिपिन अधिकारी भने अलि फरक मत राख्छन् । फैसलामा द्विविधा हुनुपर्ने देखिँदैन । फैसलाका लागि बहुमत अल्पमतमा विभाजित हुनु न्यायिक प्रकिया नै हो, अधिकारी भन्छन्, तर यो फैसलाले संवैधानिक प्रश्नहरूको दूरगामी हल भने गर्न सकेन । उस्तै नियुक्ति, फरक आदेश प्रधानन्यायाधीश राउत र न्यायाधीश सुवेदीको फरक रायमा पहिलो नियुक्ति खारेजको मुख्य आधार तत्कालीन सभामुख अग्निप्रसाद सापकोटाले गरेको सिकायतलाई मानिएको छ । अन्य परिवेश (उस्तै अध्यादेश, संसद् नभएको उस्तै अवस्था, संवैधानिक परिषद्का ६ मध्ये ३ मात्र सदस्यबाट भएको नियुक्ति) भने समान थिए । यद्यपि, राउत र सुवेदीको रायमा अन्ततः अर्कातिर ३ न्यायाधीशको एउटै अर्थात् रिट खारेज मत रहेको उल्लेख छ । त्यसको बुँदा नम्बर १४ मा भनिएको छ, रिट निवेदन खारेज हुने ठहर्याएको माननीय न्यायाधीश डा श्री मनोजकुमार शर्मा र डा श्री कुमार चुडालको राय तथा उक्त रायमा सहमत भई परमादेश जारी हुने ठहर्याएको माननीय न्यायाधीश श्री सपना प्रधान मल्लको रायसँग सहमत हुन नसकेकाले छुट्टै राय व्यक्त गरिएको छ । (हेर्नुहोस् स्क्रिन सट) ।"

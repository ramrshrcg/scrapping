शीर्षक,विवरण
सन्धखर्क नगरपालिका पूर्ण खोप सुनिश्चितता र दिगोपना घोषणा,अर्घाखाँची : अर्घाखाँचीको सन्धखर्क नगरपालिकालाई पूर्ण खोप सुनिश्चितता नगरपालिका घोषणा गरिएको छ। एक कार्यक्रमबीच नगर प्रमुख कृष्णप्रसाद श्रेष्ठले नगरपालिकालाई पूर्ण खोप सुनिश्चितता र दिगोपना तथा प्रमाणीकरणको घोषणा गरेका हुन्। नगर प्रमुख श्रेष्ठले खोप पाउनु सबै बालबालिकाको मौलिक हक भएकाले यसमा नगरपालिका प्रतिबद्ध भएर काम गरेको बताए। मातृ तथा बाल मृत्युदर घटाउने नेपाल सरकारको लक्ष्य अनुरूप नगरपालिका अगाडि बढेको उनले बताए। नगरभित्रका ५ वर्ष मुनीका सबै बालबालिकाले सम्पूर्ण खोपको मात्रा लगाएको तथा कोही बालबालिका खोप लाउनबाट वञ्चित नभएको घरधुरी सर्भे तथा अनुगमनमा भेटिएपछि पूर्ण खोप सुनिश्चितता घोषणा गरिएको स्वास्थ्य शाखा प्रमुख पूर्ण प्रसाद पराजुलीले बताए।
पोखरा विमानस्थल भ्रष्टाचार प्रकरणबारे अनुसन्धान गर्न अख्तियारलाई लेखा समितिको निर्देशन,"काठमाडौं : प्रतिनिधिसभा अन्तर्गतको सार्वजनिक लेखा समितिले पोखरा अन्तर्राष्ट्रिय विमानस्थल निर्माणमा भएको भ्रष्टाचारबारे अनुसन्धान र छानबिन गरी कारबाही गर्न अख्तियारलाई लेखि पठाउने निर्णय गरेको छ। सिंहदरबारमा बुधबार बसेको बैठकले उपसमितिको प्रतिवेदन ग्रहण गर्दै प्रतिवेदनका विषयवस्तु र विमानस्थलबारे उठेका भ्रष्टाचारका विषयमा अनुसन्धान र छानबिन गरी कारबाही गर्न अख्तियारलाई लेखि पठाउने निर्णय गरेको सभापति ऋषिकेश पोखरेलले जानकारी दिए। उपसमितिको प्रतिवेदनमा विमानस्थल निर्माण गर्दा ठेक्का प्रक्रियाको प्रारम्भदेखि नै अनियमितता र भ्रष्टाचार भएको उल्लेख गरिएको छ भने निर्माणका क्रममा आर्थिक र प्राविधिक दृष्टिकोणले पनि व्यापक अनियमितता भएको औँल्याइएको छ। प्रतिवेदनमा रहेका विषयलाई आवश्यक यथाशिघ्र अध्ययन, अनुसन्धान गरि कारबाही प्रक्रिया अघि बढाउने गरि अख्तियारमा पठाइने उनले बताए। बैठकमा एमाले सांसद योगेश भट्टराईले उपसमितिको प्रतिवेदनप्रति असहमति जनाएका थिए। उनले भ्रष्टाचारको कुरा आएपछि पोखरा विमानस्थल निर्माणका विषयमा अख्तियारले अनुसन्धान गर्नुपर्ने उल्लेख गरे। उनले तत्कालीन पर्यटनमन्त्रीको हैसियतमा अख्तियारले आफूमाथि छानबिन गरे बयान दिन जाने स्पष्ट पारे। त्यस्तै कांग्रेस सांसद अर्जुन नरसिंह केसीले उपसमितिको प्रतिवेदनमा कुनै पूर्वाग्रह नरहेको भन्दै यसको कार्यान्वयन हुनुपर्नेमा जोड दिए। बैठकमा उपसमितिको प्रतिवेदनका विषयमा सांसदहरूबीच विवादसमेत भएको थियो। उपसमिति संयोजक राजेन्द्र लिङ्देनले प्रतिवेदन तयार पार्दा कुनै पूर्वाग्रह नराखिएको र अध्ययनको क्रममा सबै प्रक्रिया पूरा गरिएको बताए।"
"गाउँपालिकाका प्रमुख प्रशासकीय अधिकृत,लेखापालसहित चारजनाविरुद्ध भ्रष्टाचार","काठमाडौं :अख्तियार दुरुपयोग अनुसन्धान आयोगले रुकुम पश्चिम,बाँफिकोट गाउँपालिका वडा नम्बर २ स्थित पिपलकाँडा मेलगौरी सडक खण्ड निर्माण योजनामा अनियमितता गरेको आरोपमा प्रमुख प्रशासकीय अधिकृतसहित चारजनाविरुद्ध भ्रष्टाचार मुद्दा दायर गरेको छ। उनीहरूविरुद्ध जनही २१ लाख ६३ हजार ८५६ रुपैयाँ बिगो दावी र सजाय माग गरिएको अख्तियारले जनाएको छ। अख्तियारका प्रवक्ता राजेन्द्र कुमार पौडेलका अनुसार सडक निर्माणका क्रममा अनियमितता गरेको पाइएपछि बाँफिकोट गाउँपालिकाको गाउँ कार्यपालिकाको कार्यालय रुकुम पश्चिमका प्रमुख प्रशासकीय अधिकृत दूर्गबहादुर ओली,प्राविधिक दलबहादुर ओली,लेखापाल महेन्द्र शर्मा र पिपलकाँडा मेलगौरी सडक योजनाको निर्माण कार्य गर्ने कम्पनी मालिका बस्नेत निर्माण सेवा छेडागाड,जाजरकोट र सोका प्रोपाइटर शान्तबहादुर बस्नेतविरुद्ध आज विशेष अदालतमा आरोप पत्र दायर भएको हो। अनुगमन प्रतिवेदनमा अनुगमन गर्ने पदाधिकारीहरूको हस्ताक्षर नै नभएकाले प्रतिवादीहरूको मिलेमतो र संलग्नतामा बदनियतपूर्वक निर्धारित मापदण्ड विपरीत भएको निमार्ण कार्यलाई लुकाइ छिपाइ मापदण्ड बमोजिम भएको भनी नभएको नगरेको कामको समेत भए गरेको भन्ने झुट्टा एवं गलत कार्य सम्पन्न प्रतिवेदन र अनुगमन प्रतिवेदन तयार गरी २१ लाख ६३ हजार ८६५ रुपैयाँ अनियमितता गरेको अख्तियारको ठहर छ।"
हिजो समातिएका पालिका अध्यक्ष आज छुटे,"भैरहवा : रुपन्देही इलाका प्रहरी कार्यालय बुटवलले मंगलबार पक्राउ गरेको कपिलवस्तुको शुद्धोधन गाउँपालिकाका अध्यक्ष कमलेशशरण चौधरी बुधवार हाजिरी जमानीमा रिहा भएका छन्। विधुतिय अपराधसम्बन्धी कसुरमा पक्राउ परेका अध्यक्ष चौधरीलाई जिल्ला सरकारी वकिल कार्यालयले हाजिरी जमानीमा रिहा गर्न प्रहरीलाई निर्देशन दिएपछि रिहा भएका हुन्। इलाका प्रहरी कार्यालय बुटवलका अनुसन्धान अधिकृत धर्मराज खत्रीका अनुसार चौधरीलाई परिवारको जिम्मा लगाउने कार्य भइरहेको छ। मुद्दाको मिसिल अध्ययन गर्दा थुनामा राखेर अनुसन्धान गर्नुपर्ने नदेखिएपछि अनुसन्धान अधिकृतलाई रिहा गर्न निर्देशन दिइएको जिल्ला सरकारी वकिल कार्यालय रुपन्देहीका न्यायाधिवक्ता प्रेमराज पौडेलले जानकारी दिए। थुनामा राखेर अनुसन्धान गर्नुपर्ने नदेखिएपछि अनुसन्धान जारी राख्ने गरी हाजिरी जमानीमा रिहा गर्न अनुसन्धान अधिकृतलाई निर्देशन दिइएको छ, उनले भने, अनुसन्धान अधिकृतलाई बोलाएको बखत जमानी लिएर जाने व्यक्तिले प्रतिवादीलाई उपस्थित गराउनुपर्छ। पालिका अध्यक्षलाई रिहा गर्नका लागि केन्द्र स्तरबाट स्थानीय स्तरमा दवाव बढेको थियो। अध्यक्ष चौधरीमाथी जबरजस्ती करणी मुद्दाका पीडितको गोपिनियता भंग गरेको आरोप छ। प्रहरीका अनुसार उनीविरुद्ध जेठ १ गते जिल्ला अदालत रुपन्देहीले पक्राउ पूर्जी जारी गरेपछि मंगलबार (जेठ ६ गते) उनी आफै इलाका प्रहरी कार्यालय बुटवलमा उपस्थित भएका थिए। जसपश्चात मुद्दाको मिसिल तयार गरेर सरकारी वकिल कार्यालय लगिएपछि त्यहाँ पनि तत्काल बयान गराएर अध्यक्ष चौधरीलाई हाजिरी जमानीमा रिहा गरिएको हो।"
त्रिभुवन अन्तर्राष्ट्रिय विमानस्थलस्थित अध्यागमन कार्यालयमा अख्तियारको छापा,काठमाडौं : अख्तियार दुरुपयोग अनुसन्धान आयोगले त्रिभुवन अन्तर्राष्ट्रिय विमानस्थलस्थित अध्यागमन कार्यालयमा छापा मारेको छ। अख्तियारका अधिकारीहरूले बुधबार छापा मारेको स्रोतले जानकारी दिएको छ। अख्तियारले अध्यागमनका केही कर्मचारीहरूलाई नियन्त्रण लिएको छ। स्रोतका अनुसार गृह मन्त्रालयका सहसचिव तीर्थराज भट्टराईसहित ८ जनालाई नियन्त्रणमा लिइएको छ। भिजिट भिसामा अनधिकृतरूपमा पैसा उठाएको सूचना पाएपछि अख्तियारले छापा मारेको हो। अख्तियारले अध्यागमन कार्यालयको महत्त्वपूर्ण कागजात र कम्प्युटर पनि जफत गरेको स्रोतले जानकारी दिएको छ।
पर्यटन क्षेत्रको विकासका लागि राम्रो ऐन बनाउँछौँ : मन्त्री पाण्डे,"काठमाडौं : संस्कृति, पर्यटन तथा नागरिक उड्डयनमन्त्री बद्री प्रसाद पाण्डेले पर्यटन क्षेत्रको विकासका लागि राम्रो ऐन बनाउने बताएका छन्। बुधबार राष्ट्रियसभा बैठकमा पर्यटन विधेयक २०८१ माथि भएको छलफलमा उठेका प्रश्नको जवाफ दिने क्रममा मन्त्री पाण्डेले आफू राम्रो ऐन बनाउनका लागि पर्यटन विधेयक २०८१ संशोधन गर्न तयार रहेको बताएका हुन्। पर्यटकीय क्षेत्रको प्रवर्द्धन र दिगो विकास गर्ने, पर्यटकलाई सहज बनाउने र मुलुकको आर्थिक स्थिति बलियो बनाउन विधेयक ल्याइएको उनले बताए। उनले पर्यटनमा निजी क्षेत्रलाई समेट्नका लागि निजी क्षेत्रमैत्री व्यवस्था गरिने धारणा राखे। मन्त्री पाण्डेले पर्यटकीय र सांस्कृतिक रूपमा सम्पन्न नेपाल दुनियाँभरको आस्थाको केन्द्रको रूपमा रहेको भन्दै पर्यटन क्षेत्रलाई देशव्यापी बनाउनुपर्ने उल्लेख गरे। नेपाल पर्वतारोहण संघलाई व्यवस्थित गर्ने सन्दर्भमा गम्भीरताका साथ छलफल गर्न आफू खुला रहेको उनले बताए। उनले क्यासिनोलाई धेरै विवादित बनाउन नहुने उल्लेख गर्दै यसको नियमनमा ध्यान दिने बताए। बैठकले पर्यटन विधेयक २०८१ माथि विचार गरियोस् भन्ने प्रस्ताव स्वीकृत गरेको छ । त्यस्तै बैठकमा पानी जहाज (सञ्चालन तथा व्यवस्थापन) विधेयक, २०८१ सम्बन्धी विधायन व्यवस्थापन समितिको प्रतिवेदन पेस भएको छ।"
भ्रष्टाचारविरुद्ध लड्ने पार्टी माओवादी हो : प्रचण्ड,"रूकुम पूर्व : नेकपा माओवादी केन्द्रका अध्यक्ष पुष्पकमल दाहाल प्रचण्डले सामाजिक न्यायसहितको सुशासनको पक्षमा काम गर्ने र भ्रष्टाचारविरुद्ध लड्ने पार्टी माओवादी भएको बताएका छन्। जनतासँग माओवादीमध्यपहाडी लोकमार्ग जनजागरण अभियान अन्तर्गत बुधबार रुकुमकोटमा आयोजित जनसंवाद कार्यक्रममा उनले माओवादी केन्द्रले सरकारको नेतृत्व गरेको बेला विकास निर्माणले गति लिएको र जनताको जीवनस्तरमा सुधार आएको दाबी गरे। प्रचण्डले भने,माओवादी केन्द्रले सरकारको नेतृत्व गरेको समयमा जनताका पक्षमा काम भएको छ। अरू पार्टीको पालामा भने भ्रष्टाचार र कुशासन मात्र बढेको देखिन्छ। उनले नेपालका सबै राजनीतिक दल एउटै हुन् भन्ने प्रचार गलत भएको बताए।"
विद्यालय शिक्षा विधेयकलाई टुङ्गोमा पुराउन गम्भीर छु : मन्त्री पन्त,"काठमाडौं : शिक्षामन्त्री रघुजी पन्तले विद्यालय शिक्षा विधेयक, २०८० लाई टुङ्गोमा पुराउन आफू गम्भीर रहेको बताएका छन्। बुधबार सिंहदरबारमा बसेको शिक्षा, स्वास्थ्य तथा सूचना प्रविधि समितिमा उपसमितिको प्रतिवेदनमाथि छलफलका क्रममा मन्त्री पन्तले निरन्तर छलफल गरी विद्यालय शिक्षा विधेयकलाई टुङ्गोमा पुराउन आफू गम्भीर रहेको बताएका हुन्। विधेयकमा रहेका कतिपय विषयमा राजनीति तहमा पनि सहमति खोज्नुपर्ने देखिएको उनले बताए। मन्त्री पन्तले विधेयकमा सहमति भएका विषयलाई अघि बढाउने र सहमति हुन नसकेका विषयमा अन्तिममा टुङ्गोमा पुराउने गरी छलफल अघि बढाउन सुझाव दिए। समिति सभापति अम्बर बहादुर थापाले जेठ १५ गते बजेट आउनुअघि नै विधेयकलाई टुङ्गोमा पुराउनुपर्नेमा जोड दिए। उनले अनिवार्य शिक्षा क्षेत्रका सुधारका लागि राज्यलाई एकैपटक भार नपर्ने गरी चरणबद्ध रूपमा सुधारका योजना ल्याउनुपर्ने जिकिर गरे। यसअघि उपसमितिले विभिन्न १५ वटा परिच्छेद र १६३ वटा दफामाथि छलफल गरेर १०८ बुँदाको प्रतिवेदन समिति समक्ष पेस गरिसकेको छ।"
विमानस्थलस्थित अध्यागमन प्रमुखलाई सामान्य सोपुछपछि छाडियो,काठमाडौं : अख्तियार दुरुपयोग अनुसन्धान आयोगले गृह मन्त्रालयका सहसचिव तीर्थराज भट्टराईलाई सामान्य सोधपुछपछि छाडेको छ। त्रिभुवन अन्तर्राष्ट्रिय विमानस्थलस्थित अध्यागमन कार्यालयका प्रमुखसमेत रहेका भट्टराईलाई बोलाएको बेला उपस्थित हुनेगरी छाडिएको अख्तियार स्रोतले जानकारी दिएको छ। भिजिट भिसामा जानेहरूसँग अनधिकृतरूपमा पैसा असुली गरेको सूचनापछि अख्तियारको टोलीले बुधबार विमानस्थलस्थित कार्यालयमा छापा मारेको थियो। सोही क्रममा प्रमुख भट्टराईसहित केही कर्मचारीहरुलाई अख्तियारले नियन्त्रणमा लिएको थियो। अख्तियारले अध्यागमन कार्यालयको महत्त्वपूर्ण कागजात र कम्प्युटर जफत गरेर अनुसन्धान थालेको स्रोतको भनाइ छ।
लक्ष्मीनरसिंह मन्दिरले पायो पुनर्जीवन,भक्तपुर : भक्तपुर नगरपालिका४ स्थित लक्ष्मीनरसिंह मन्दिरले पुनर्जीवन पाएको छ। भक्तपुर नगरपालिकाको गाःहिटी टोलमा रहेको लक्ष्मी नसिंह मन्दिरलाई मौलिक स्वरुपमा पुनः निर्माण गरिएको हो। १४औँ शताब्दीमा निर्मित यस मन्दिरलाई भक्तपुर नगरपालिकाले मन्दिर उपभोक्ता समितिमार्फत करिब चार वर्ष लगाएर मौलिक स्वरुपमा निर्माण गरेको छ। सन् १९९० सालको भूकम्पले ७०० वर्ष पुरानो उक्त मन्दिरलाई भंग्नावशेषमा बनाएको थियो। लक्ष्मीनरसिंह मन्दिर उपभोक्ता समितिका अनुसार मन्दिर ४ करोड ३ लाख रुपैयाँ लागतमा निर्माण गरिएको हो। मन्दिरको इष्टिमेट खर्च ७ करोड ७७ लाख रुपैयाँ रहेको थियो । मन्दिर निर्माणको लागि २२ लाख ६६ हजार रुपैयाँ चन्दा संकलन भएको थियो भने मन्दिरमा ७५० जना भन्दा बढीले श्रमदान गरेका थिए। चर वर्ष अगाडि २०७ मंसिर २७ गते प्रमुख अतिथि बिजुक्छेंले नै मन्दिरको सिलान्यास गरेका थिए।
अवैध गहनासहित ४ जना पक्राउ,"काभ्रे : काभ्रेको बनेपा नगरपालिका७ बाट प्रहरीले अवैध सुनचाँदीको विभिन्न गहनासहित ४ जनालाई पक्राउ गरेको छ। सुनचाँदीको विभिन्न गहनासहित ४ जनालाई पक्राउ गरिएको जिल्ला प्रहरी कार्यालय काभ्रेले जनाएको छ। प्रहरीले बनेपा नगरपालिका७ परिवार नियोजन चोकमा एक घरमा सञ्चालनमा रहेको ज्वेलर्समा अवैध रूपमा विभिन्न किसिमका गरगहना बिक्रीबितरण गर्दै आएको सूचना प्राप्त हुन साथ प्रहरीले छापा हानेको डिएसपी मीन बहादुर घलेले जानकारी दिए । बुधबार मनकामना ज्वेलर्स एण्ड मेकिङ सेन्टरमा खानतलासी गर्दा उक्त जेलर्सका सञ्चालक ४७ वर्षीय दिपंकर मैतीको कोठाबाट ६७८८३ ग्रामको गरगहना, २५ हजार ३१० भारतीय रुपैयाँ र एक लाख २१ हजार पाँच नेपाली रुपैयाँसहित ३० वर्षीय सुमन सासमोलको साथबाट २३०८० ग्राम सुन, ३८ वर्षीय ३२७७५० ग्राम, २२ वर्षीय विजय घोराई र ३८ वर्षीय दिपंकर साउलाई पक्राउ गरिएको प्रहरीले जनाएको छ। बरामद सामान र नगदसहित उनीहरूलाई थप अनुसन्धानका लागि राजश्व अनुसन्धान विभाग हरिहर भवन ललितपुर पठाएको डिएसपी घलेले जानकारी दिए।"
सत्ता समीकरणले माओवादीलाई घाटा भयो : प्रचण्ड,"रोल्पा : नेकपा माओवादी केन्द्रका अध्यक्ष पुष्पकमल दाहाल 'प्रचण्ड'ले कहिले एमालेसँग र कहिले कांग्रेससँग सत्ता समीकरण गर्दा माओवादीलाई घाटा भएको बताएका छन् । रोल्पाको थबाङ पुगेर प्रचण्डले यस्तो बताएका हुन् । थबाङमा बुधवार आयोजना गरिएको जनसभालाई सम्बोधन गर्दै प्रचण्डले भने, 'सायद हामीले केही त्रुटि गर्यौं। कहिले कांग्रेससँग कहिले एमालेसँग समीकरण गर्दा घाटा माओवादीलाई भयो। फाइदाजति कांग्रेस र एमालेलाई भयो।' माओवादी सोझो भएर त्यस्तो भएको पनि दाबी गरे। जनतासँग माओवादीमध्यपहाडी लोकमार्ग जनजागरण अभियान अन्तर्गत प्रचण्ड थबाङ पुगेका हुन्। जनसभाका प्रमुख अतिथि समेत रहेका प्रचण्डले कांग्रेस एमाले फताहा भएको पनि आरोप लगाए। 'कांग्रेस एमाले फताह हुन् भन्ने सैद्धान्तिक रुपमा त बुझेकै हो। तर, व्यबहारमा यतिसम्म होलान भन्ने पनि थाहा भयो,' उनले भने। उनले माओवादी इमानदार र सोझो भएको जिकिर गरे। उनको नेतृत्वमा माओवादीका दर्जनौं पदाधिकारी एवं नेता थबाङ पुगेका हुन्। थबाङ पुगेका प्रचण्डले विद्रोहताका रोल्पा रुकुम आधार इलाका रहेको स्मरण गरे। विद्रोहको अन्तिम तयारीका वेला रोल्पाको एक गाउँमा आएको र मगर महिला लली रोकाको साहासबाट प्रभावित भएको स्मरण पनि गरे । उनले मध्यपहाडी भेग लालकिल्ला भएको दाबी गरे। माओवादी अर्को क्रान्तिको तयारीमा रहेको उनको भनाइ छ। समाजवादी क्रान्ति बिना सहिद र जनताको सपना पूरा नहुने भन्दै अर्को समाजवादी क्रान्तिको तयारीका लागि जनजागरण अभियानमा निस्किएको दाबी गरे। अभियानमा देखिएको जनलहरले माहोल माओवादीमय र प्रचण्डमय भएको भन्दै आफू ७० वर्ष पुगेपनि नेतृत्व गर्न सक्ने हिम्मत रहेको बताए। आधार इलाका रोल्पाबाट विद्रोहका कारण माओवादीबाट थुप्रै राज्यको ठुल्ठुला पदमा पुगेको फेहरिस्त सुनाए।"
भूमिसम्बन्धी विधेयकमा मधेस केन्द्रित दलहरूको असहमति,काठमाडौं : मधेस केन्द्रित ७ राजनीति दलको संघीय लोकतान्त्रिक मोर्चाले सरकारले ल्याएको भूमिसम्बन्धी विधेयकप्रति असहमति जनाएको छ। जनमतको पार्टी केन्द्रीय कार्यालय बानेश्वरमा बुधबार बसेको मोर्चाको बैठकले भूमि व्यवस्था र भूमिसम्बन्धी अभिलेख राख्ने अधिकार संविधानले प्रदेशलाई दिएको अवस्थामा प्रदेशको क्षेत्राधिकार हस्तक्षेप गरी सरकारले भूमिसम्बन्धी विधेयक सदनमा प्रस्तुत गरेको भन्दै असहमति जनाएको हो। सरकारले ल्याएको विधेयक असंवैधानिक रहेकाले यसबाट भूमिहीनको समस्या हुन नसक्ने निष्कर्ष निकालिएको जनमतका प्रवक्ता डा शरद यादवले जानकारी दिए। उक्त विधेयकले भूमाफियालाई मात्रै अत्याधिक लाभ पुग्ने उनले बताए। बैठकले उक्त विधेयक फिर्ता लिन माग गरेको उनले जानकारी दिए। बैठकमा आगामी आर्थिक वर्ष २०८२८३ को बजेटका सन्दर्भमा समेत छलफल भएको थियो। बैठकले आगामी बजेट जनसंख्या र मानव विकास सूचकाङ्कका आधारमा विनियोजन गर्नुपर्नेमा जोड दिएको छ।
झापामा जंगली हात्ती मृत फेला,झापा : झापाको बुद्धशान्तिमा जङ्गली भाले हात्ती मृत फेला परेको छ। बुद्धशान्ति गाउँपालिका५ स्थित पाँच पोखरी सामुदायिक वनभित्र बुधबार दिउँसो १ बजे भाले हात्ती मृत फेला परेको जिल्ला प्रहरी कार्यालय झापाले जनाएको छ। मृत्युको कारण नखुले पनि सो हात्ती लामो समयदेखि बिरामी रहेको बताइएको छ। कोशी टप्पु वन्यजन्तु आरक्षण केन्द्रबाट पशु चिकित्सक पुरुषोत्तम मुरारीको टोली र डिभिजन वन कार्यालय भद्रपुरका वन अधिकृत सुरज निरौलासहितको टोली घटनास्थल पुगेर सम्पूर्ण कानुनी प्रक्रिया पूरा गरी पोस्टमार्टम पश्चात् मृत हात्तीलाई सोही स्थानमा खाल्डा खनी गाडिएको प्रहरीले जनाएको छ।
एभरेष्ट बैंकको सिन्धुलीमा १३२औँ शाखा विस्तार,"एभरेष्ट बैंकले आफ्नो शाखा विस्तारका क्रममा यही जेठ ५ गते सिन्धुलीको कमलामाई नगरपालिका६ मा आफ्नो १३२औँ शाखा विस्तार गरेको छ। यो शाखासँगै बागमती प्रदेशमा बैंकको शाखा संख्या ४७ पुगेको छ। यस शाखाको विस्तारसँगै सिन्धुलीवासीले अत्याधुनिक, सरल र सहज बैंकिङ्ग सुविधा लिनसक्ने विश्वास बैंकले गरेको छ । कमलामाई नगरपालिकाका मेयर उपेन्द्र कुमार पोखरेल र बैंकका सञ्चालक समितिका अध्यक्ष डा बालगोपाल वैद्यबाट संयुक्त रुपमा उद्घाटित सो समारोहमा कमलामाई नगरपालिका ६ का वडाध्यक्ष उज्वल कुमार थापा, सिन्धुली उद्योग वाणिज्य संघका वरिष्ठ उपाध्यक्ष देव नारायण श्रेष्ठ, प्रहरी नायव उपरीक्षक सूर्य प्रकाश सुबेदी, बैंकका प्रमुख कार्यकारी अधिकृत सुदेश खालिङ तथा बैंकका कर्मचारीलगायत स्थानीयवासीको उपस्थिती रहेको थियो । उद्घाटन समारोहमा कमलामाई नगरपालिकाका मेयर उपेन्द्र कुमार पोखरेलले बैंकको उपस्थितिसँगै बैंकले गुणस्तरीय सेवा, सुविधा र सन्तुलित लगानी गर्ने विश्वास प्रकट गरे। साथै बैंकका सञ्चालक समितिका अध्यक्ष डा वैद्यले एभरेष्ट बैंकको शाखा कार्यालय सिन्धुलीमा सञ्चालनमा आएसँगै यहाँका वासिन्दाहरुलाई सबल, सरल, उत्कृष्ट साथै अत्याधुनिक तथा गुणस्तरीय बैंकिङ्ग सेवा प्रदान गराउने प्रतिबद्धता व्यक्त गरे।"
महाशाखाले साढे २७ करोड लागत इस्टिमेट निकालेको पुल गाउँपालिकाले दुई करोड ३० लाखमै बनाइदियो,"झापा : झापाको हल्दिबारी गाउँपालिकाले काठे पुल विस्थापित गर्ने अभियान स्वरूप आफ्नै आन्तरिक बजेटबाट पक्की पुल निर्माण गरिरहेका छन्। गाउँपालिकाले दुई वर्षअघि काठे पुल भएको भुतेनी खोलामा एउटा र भुसुडी खोलामा दुइटा गरी एकैसाथ ३ वटा पुलको शिलान्यास गरेका थिए। तीन वटै पुल ४ करोड ९६ लाख ८५ हजार ९ सय रुपैयाँमा ठेक्का लागेको थियो। त्यसमध्ये हल्दिबारी वडा नम्बर ५ र १ जोड्ने भुतेनी खोलाको पक्की पुलको बुधवार एक कार्यक्रमका बीच उद्घाटन गरिएको छ। सो पुलको पूर्वउपप्रधान, ऊर्जा जलश्रोत तथा सिँचाई मन्त्री तथा झापा ३ का प्रतिनिधिसभा सदस्य राजेन्द्रप्रसाद लिङ्देनले उद्घाटन गरेका हुन्। २०७४ सालमा सडक विभागको पुल महाशाखाको टोलीले यहाँ आएको थियो। उनीहरूले भुतेनी खोलामा पुल निर्माणका लागि माटो परीक्षण गर्नुका साथै डीपीआर तयार गरी पुलको प्राविधिक लागत इस्टिमेट करिब साढे २७ करोड निकालेको गाउँपालिका अध्यक्ष रवीन्द्रप्रसाद लिङ्देनले बताए। पुल महाशाखाले एउटै पुलको लागत इस्टिमेट साढे २७ करोड निकालेपछि हामी झस्कियौं। गाउँपालिकाको थोरै पैसाले यो पुल बन्छ कि बन्दैन भन्नेमा हामी अन्योलमा थियौं। तर, हामीले अन्नतः पुल बनाएर छाडेयौं। महाशाखाको लागत इस्टिमेटमा पुलको मिटर केही लामो र अग्लो हुन्थ्यो होला? तर, त्यतिको रकम चाहिँ पक्कै पर्दैन थियो होला, गाउँपालिका अध्यक्ष लिङ्देनले भने। गाउँपालिकाले ४ करोड ९६ लाख रुपैयाँमा तीन वटा पुल बनाइदिएको बताउँदै अध्यक्ष लिङ्देनले भने, दुइटा पुलको पनि छ्ट्टिै उद्घाटन हुँदैछ, अब गाउँपालिका काठे पुलबाट मुक्त भएको छ। सबै मिली इमानदार र अनुशासित भई काम गर्दा थोरै लागतमा पनि यस्ता भौतिक पूर्वाधारको काम गर्न सकिन्छ भनेर एउटा ज्वलन्त उदाहरण यो कामले दिएको उनको भनाइ छ। त्यस्तै प्रतिनिधिसभा सदस्य लिङ्देनले काठे पुल विस्थापित गर्ने अभियान अन्तर्गत दुई वर्ष अघि शिलान्यास गरिएको पुल उद्घाटन गर्न पाउँदा खुसी लागेको बताए। यो पुल एउटा यस्तो उदाहरण हो कि। यो पुल बनाउने चर्चा हुँदा खेरी यसको लागत इस्टिमेट नै सातो उड्ने खालको थियो। यो कहिले बन्न सक्दैन कि भन्ने कुरा पनि हुन्थ्यो। एउटा गाउँमा साढे २७ करोडको लागतमा कसले पुल बनाउँला र कहिले बन्ला जस्तो भएको थियो, प्रतिनिधिसभा सदस्य लिङ्देनले भने, गाउँपालिका आफैं अगाडि बढ्दा दुई करोड ३० लाखमा यो पुल बन्यो, त्यो पनि गाउँपालिकाको आफ्नै बजेटबाट। एउटा जनप्रतिनिधि इमानदार भयो, उसले सपना बोक्यो र योजना बनायो भने सम्भव हुने उदाहरण यो पुलले प्रमाणित गरिदिएको उनको भनाइ छ। गाउँपालिकाका प्रमुख प्रशासकीय अधिकृत मानबहादुर वन (महेन्द्र)का अनुसार २०७९ कात्तिक ७ गते सम्झौता भएको पुल निर्माणको म्याद २ वर्षको रहेकोमा ५ महिनाअघि नै काम निर्माण सम्पन्न भएको बताए। ४२७ मिटर लम्बाई र ७।२ मिटर चौडाई भएको पुल सारा सृष्टि निर्माण सेवा प्रालिले निर्माण गरेको हो। अन्य दुई वटा पुलको निर्माण कार्य पनि अन्तिम चरणमा रहेको प्रमुख प्रशासकीय अधिकृत वनले बताए। गाउँपालिकाको आफ्नै बजेटमा सो पुल निर्माण भएपछि यहाँका स्थानीयसँगै छिमेकी पालिकाका बासिन्दासमेत लाभान्वित हुनेछन्। सात वर्षमा १५० काठे र बाँसे पुल विस्थापित गरी पक्की पुल र कल्भर्ट बनाएको बताउँदै अधिकृत वनले भने, गाउँपालिकाले पुल र कल्भर्टसहित अन्य भौतिक पूर्वाधारका कामहरूलाई पनि निरन्तरता दिँदै आएको छ।"
नेपाली राजनीतिलाई अस्थिरतातर्फ लैजान प्रचण्डले बेइमानी गरे : उपमहासचिव ज्ञवाली,"मुगु : नेकपा एमालेका उपमहासचिव प्रदीप ज्ञवालीले नेकपा माओवादी केन्द्रका अध्यक्ष पुष्पकमल दाहाल प्रचण्डलाई बेइमानीको संज्ञा दिएका छन्। एमाले मुगुको प्रशिक्षणमा बोल्दै उनले नेपाली राजनीतिलाई अस्थिरतातर्फ लैजान प्रचण्डले विभिन्न बेइमानी गरेको आरोप लगाएका हुन्। उनले भने,'नेपालको राजनीतिमा दुई ठुला शक्ति नेपाली कांग्रेस र एमालेलाई ३२ सिटको जादु भन्दै कहिले कांग्रेसको काँधमा बन्दुक राखेर एमालेलाई ताक्ने, कहिले एमालेको काँधमा बन्दुक राखेर कांग्रेसलाई ताक्दै पाँच वर्ष आफै प्रधानमन्त्री बन्न खोजी नेपालको राजनीतिकलाई स्थिरताभन्दा अस्थिरतातर्फ लिन खोजेर बेइमानीको पनि महाबेइमानी गर्न खोजेपछि एमाले र कांग्रेसको सहमतिमा स्थिर सरकार निर्माण भएपछि अहिले प्रचण्डजीलाई छटपटी भइरहेको छ।' उपमहासचिव ज्ञवालीले प्रचण्डले देशलाई अस्थिरतातिर धकेल्न खोज्दा कांग्रेस र एमालेको सहकार्यमा सरकार गठन भएको बताए।"
"नेप्से परिसूचकको हरियाली एक दिन पनि टिकेन , सेयर बजार ७९४ अंकले घट्यो","काठमाडौं : साताको चौथो कारोबार दिन बुधबार नेप्से परिसूचक सामान्य अंकले घटेर बन्द भएको छ। बजार परिसूचक नेप्से ७९४ अंकले घटेर २६६९५१ विन्दुमा झरेको छ। मंगलबार नेप्से परिसूचक ४९०९ अंकले बढेर २६७७४५ विन्दुमा पुगेको थियो। नयाँ गभर्नर नियुक्ति भएपछि सेयर बजार बढ्ने लगानीकर्ताले अनुमान गरेका थिए। तर ,नवनियुक्त गभर्नरले पदभार लिएकै दिन आज सेयर बजार ओरालो लागेको छ। सरकारले मंगलबार डा विश्व पौडेललाई गभर्नर नियुक्त गरेको हो। यसदिन ३१६ स्क्रिप्टको २ करोड ३० लाख २६ हजार २४५ कित्ता सेयर १० अर्ब ६९ करोड ८६ लाख ५१ हजार ६८० रुपैयाँमा खरिदबिक्री भए। मंगलबार ७ अर्ब ३१ करोडको सेयर कारोबार भएको थियो। यसदिन ओम मेघाश्री फर्माक्युटिकल्सको सेयर सकारात्मक सर्किट लेभलमा कारोबार भयो। ७१ करोड मूल्य बराबरको सेयर कारोबार गरी राधी विद्युत शीर्ष स्थानमा रह्यो। यसैगरी माउन्टेन इनर्जीको ५९ करोड,नगदी ग्रुपको ५७ करोड, युनिभर्सल पावरको ४३ करोड र हिमालयन रिइन्स्योरेन्सको ३७ करोड मूल्य बराबरको सेयर कारोबार भयो। कारोबारमा आएकामध्ये ९३ स्टक्सको मूल्य बढ्दा १५३ वटाको घट्यो। एक स्टकको मूल्य भने स्थिर रह्यो। तीन समूहबाहेक अन्यको उपसूचक नकारात्मक देखिएका छन्। बैंकिङ,डेभलपमेन्ट बैंक र म्युचुअल फण्ड समूहको उपसूचक बढ्दा अन्य समूहको उपसूचक घटेको हो।"
तमोर आयोजना अघि बढाउन जनतालाई सेयर दिने योजना,"काठमाडौं : ऊर्जा, जलस्रोत तथा सिँचाइमन्त्री दीपक खड्काले तमोर जलाशययुक्त बहुउद्देशीय जलविद्युत् आयोजनामा जनतालाई सेयर दिएर अगाडि बढाउने बताएका छन् । उनले जनताको लगानी सुनिश्चित गर्ने, निजी क्षेत्रलाई नेतृत्व गर्न लगाउने र सरकारले सहयोग गरेर तमोर आयोजनामा लगानी सहजै जुटाउने र समयमै सम्पन्न गरेर नमुना आयोजनाका रूपमा विकास गरिने बताए । मन्त्री खड्काको संयोजनमा ऊर्जा मन्त्रालयमा तमोर जलाशययुक्त बहुउद्देश्यीय आयोजनाका बारेमा महत्वपूर्ण छलफलका क्रममा मन्त्री खड्काले उक्त कुरा बताएका हुन् । ७ सय ५६ मेगावाट क्षमताको तमोर परियोजनाबाट विद्युत् उत्पादनसँगै सोही आयोजनाको तल्लो तटमा तमोर चिसाङ सिँचाइ आयोजना निर्माणका लागि पूर्वी तराईका झापा, मोरङ र सुनसरी जिल्लाका करिब १ लाख हेक्टरभन्दा बढी क्षेत्रफलमा सिँचाइ सुविधा पुर्याउन बहुद्देशीय आयोजनाका रूपमा अगाडि बढाउन सकिने बताइएको छ । चिसाङको माध्यमबाट पानी वितरण हुने यो आयोजनाले रोजगारी सिर्जनाका साथै जल यातायात र पर्यटन प्रबर्द्धनमा समेत उल्लेखनीय योगदान पुर्याउने अपेक्षा गरिएको छ । उनले निजी क्षेत्रलाई जिम्मेवारी दिन सकिने विकल्प पनि औंल्याउँदै भने, काम नगर्ने तर लाइसेन्स ओगटेर बस्ने नियत अब सह्य हुँदैन । अब समयमै सकिने आधारमा सार्वजनिकनिजी साझेदारी मोडेलमा यस आयोजनाको निर्माण कार्य अगाडि बढाउन सकिने विकल्पसमेत हामी सामु छ । सरकारी निकायबीचको समन्वय अभावले धेरै आयोजनाहरू अलपत्र परेको उल्लेख गर्दै उनले विदेशी लगानीकर्ताको चासो बढिरहेको वर्तमान सन्दर्भमा ढिलो नगरी व्यावहारिक मोडेलमा अघि बढ्नुपर्नेमा जोड दिए । छलफलमा नेकपा एमालेका सांसद योगेश भट्टराई तमोर जस्तो आयोजनाले कोशी प्रदेशको मुहार फेर्ने भएकाले यो परियोजनालाई प्राथमिकतासाथ आगामी बजेटमा समावेश गर्नुपर्ने बताए । आयोजनालाई छिटो र प्रभावकारी ढंगले कार्यान्वयनमा ल्याउन आगामी आवको बजेटमा बजेट समायोजन गर्नुपर्नेमा उनले जोड दिए । त्यस्तै ऊर्जा सचिव सुरेश आचार्य, सिँचाइ सचिव सरिता दवाडी लगायतले आफ्नो धारणा राखेकी थिइन् ।"
अव्यवस्थित खोटो संकलनले मासिँदै वन,"कविजयसिंह भारतीप्यूठान : अव्यवस्थित रूपमा गरिएको खोटो संकलन कार्यले प्यूठानको वन क्षेत्र मासिन थालेको छ। सामुदायिक वनहरूबाट खोटो संकलनको अनुमति लिएका कम्पनीहरूले अव्यवस्थित रूपमा खोटो संकलन गर्दा सल्लाका रुखहरू सुक्ने समस्या देखिन थालेको हो। ऐरावती गाउँपालिकाको सबैभन्दा धेरै हेक्टर क्षेत्रफल रहेको देवाली सामुदायिक वनमा अहिले सल्लाका रुखहरू सुक्ने र ढल्ने समस्या देखिन थालेको हो। खोटो संकलनको निश्चित विधि र मापदण्ड भए पनि सोको सही कार्यान्वयन नहुँदा वनमा क्षति पुग्ने गरेको छ। खोटो संकलनको अनुमति लिनुपूर्व संकलनको मापदण्ड र तरिका बारेमा सम्बन्धित पक्षलाई प्रशिक्षण गर्ने गरे पनि कार्यान्वयनको समयमा लापरबाही गर्दा क्षति बढी हुने गरेको स्थानीयको अनुभव छ। कसरी संकलन गर्ने भन्ने बारेमा सम्झौता कार्यान्वयन अघि उपभोक्ता समिति, संकलनकर्ताहरूलाई प्रशिक्षण दिइन्छ, वन समूहकी अध्यक्ष शर्मिला थापाले भनिन्, सधैँ नियमित हेर्न भ्याइँदैन, पछि हेर्दा रुख सुकिसकेका छन्। सुकिसकेका रुख विक्रीसमेत गर्न नपाउँदा वनमै सडेर खेर जाने गरेको उनले बताइन्। खोटो संकलन कार्यविधि २०६४ अनुसार खोटो संकलनपूर्व खोटो निकाल्ने रुखहरूको एकिन गर्ने, एक सिजनमा एउटा रुखको एकापट्टिबाट मात्र निकाल्नुपर्दछ। तर, खोटो संकलनकर्ताले कार्यविधिविपरीत एउटै रुखको चारैतिरबाट खाली ठाउँ नै नछोडी मनलाग्दी ठाउँबाट खोटो निकाल्दा समस्या उत्पन्न भएको हो। सामुदायिक वनहरूबाट खोटो संकलनको अनुमति लिएका कम्पनीहरूले अव्यवस्थित रूपमा खोटो संकलन गर्दा सल्लाका रुखहरू सुक्दै खोटो संकलनको निश्चित विधि र मापदण्ड भए पनि सोको सही कार्यान्वयन नहुँदा वनमा क्षति अव्यवस्थित खोटो संकलनले जिल्लाका अधिकांश सामुदायिक वनमा रुखहरू सुक्ने समस्या देखा परेको सामुदायिक वन उपभोक्ता महासंघ प्यूठानका अध्यक्ष दामोदर शर्माले बताए। उमेरै नपुगेका रुखबाट पनि खोटो निकाल्ने गरेको पाइएको छ। जथाभावी खोटो निकाल्नाले आगलागीको जोखिम पनि उत्तिकै छ। खोटोमा लागेको आगो लामो समय टिक्ने तथा रुखको माथिसम्म आगो सल्किने हुँदा रुखहरू छिटो सुक्ने गरेको ऐरावती गाउँपालिका६ थामका तुल्सीराम खत्रीले बताए। गाउँमा बालबालिका र वृद्धवृद्धा मात्र छन्, वनको हेरचाह र रेखदेख कसले गर्ने ?, उनले भने, खोटोबाट केही आम्दानी हुन्छ कि भनेर सम्झौता गयो आम्दानीभन्दा धेरै नोक्सानी हुने गरेको छ। डिभिजन वन कार्यालय प्यूठानले आव २०८००८१ मा जिल्लाका ८८ वटा सामुदायिक वनबाट खोटो संकलन गर्न ५ वटा कम्पनीलाई प्रवेश पुर्जी दिएको कार्यालय प्रमुख धनिश्वर न्यौपानेले जानकारी दिए। कम्पनीहरूले चैत महिनादेखि कात्तिकसम्म खोटो संकलन गर्नेछन्। चालु आवमा ९ लाख ५७ हजार ५८६ किलो खोटो संकलनका लागि प्रवेश पुर्जी दिइएको कार्यालयले जनाएको छ। खोटो संकलन गर्दा अपनाइने मापदण्ड पालनाका बारेमा कुनै निकायबाट अनुगमन र नियमन भने भएको पाइँदैन।"
प्रहरीको गाडीबाटै भागे थुनुवा,"काठमाडौं : जिल्ला प्रहरी परिसर भद्रकाली,काठमाडौंको गेटबाट एकजना थुनुवा फरार भएका छन् । परिसरका प्रवक्ता अपिलराज बोहोराका अनुसार अभ्रद व्यवहार मुद्दामा पक्राउ परेका उनी प्रहरी वृत्त स्वयम्भूको हिरासतमा थिए । आज म्याद थपका लागि अदालत लैजाने क्रममा जिल्ला प्रहरी परिसर काठमाडौंको गेटमा थुनुवासहितको गाडी रोकिएको थियो । गाडीमै रहेकै उनी प्रहरीको आँखा छलेर भागेका हुन् । उनलाई अहिलेसम्म प्रहरीले भेटाएको छैन । फरार हुनेमा दोलखा घर भएका २४ वर्षीय निशान परियार हुन्। उनी स्वयम्भु क्षेत्रमा झगडा गर्ने क्रममा पक्राउ परेका थिए । उनी विरुद्ध अभ्रद व्यवहारको कसुरमा जाहेरी परेको छ ।"
पम्प ट्रयाकको विश्व च्याम्पियनसिप छनोट नेपालमा,"काठमाडौं : नेपालमा पहिलो पटक युसीआई पम्प ट्रयाक विश्व च्याम्पियनसिपको छनोट प्रतियोगिताको आयोजना हुने भएको छ। हिमालयन सिंगल ट्रयाक र जिरो लेभल एमटिभी स्कुलले यही जेठ १७ गते ललितपुरस्थित पम्प ट्रयाक सेन्टरमा उक्त छनोटको आयोजना गर्न लागेको हो। प्रतियोगितालाई युनियन साइक्लिस्ट इन्टरनेशनल (युसीआई) र नेपाल साइक्लिङ संघ संगको मान्यता दिएको छ। प्रतियोगितामा नेपाल, जापान, भारत, भुटान, अस्ट्रेलियाका गरी १२० खेलाडीहरूको सहभागिता रहनेछन्। खेलाडीहरूले एलिट, मास्टर्स, जुनियर्स, युथ र किड्स गरी चारवटा इभेन्ट्समा प्रतिस्पर्धा गर्नेछन्। मुख्य विधाको रुपमा रहेको एलिटतर्फ पुरुष र महिला गरी २२ खेलाडी अर्को वर्ष स्विट्जरल्याण्डमा हुने विश्व च्याम्पियनसिपमा छनोट हुनेछन्। त्यसमध्ये विजेता दुई खेलाडीको सम्पुर्ण खर्च आयोजकले ब्यहोर्ने आयोजक हिमालयन सिंगल ट्रयाकका सहमालिक जेनी कन्टले बुधबार आयोजित पत्रकार सम्मेलनमा बताइन्। प्रतियोगिता आयोजनालाई साथ दिएको हिमालयन राइडर्स क्लबका अध्यक्ष राज ज्ञवालीका अनुसार नेपाली खेलाडीहरूको प्रदर्शन विश्व स्तरिय रहेको र उनीहरुको छनोट हुने सम्भावना बढी रहेको छ। छनोट प्रतियोगिता आयोजनाका लागि ललितपुर महानगरपालिकाले सहकार्य गरेको छ। पम्प ट्रयाक रेसिङ साइक्लिङको निकै चर्चित विधा हो। यसमा खेलाडीहरूले विशेष रुपमा बनाइएको ट्रयाकमा प्याडल नगरी आफ्नो तौलको चाल प्रयोग गरेर पम्प गर्दै रेस अगाडि बढाउने गर्छन्। सन् २०२२ मा विश्व च्याम्पियनसिपको प्रायोजक रहेको भेलोसोलुसनले ललितपुर १ मा निर्माण गरेको थियो।"
"बसको ठक्करबाट ४ वर्षीया छोरीको मृत्यु,आमा घाइते",गोरखा : गोरखामा बसको ठक्करबाट ४ वर्षीया बालिकाको मृत्यु भएको छ । गोरखाबाट आरुघाटतर्फ गइरहेको ग२ख९२५ नम्बरको बसको ठक्करबाट गोरखा नगरपालिका वडा नं ४ फिनामकी ४ वर्षीय सुविना सुखेर्तीको मृत्यु भएको प्रहरीले जनाएको छ । बुधबार दिउँसो सवा १ बजे बसबाट ओर्लीने क्रममा सोही बसको ठक्करबाट बालिकाको घटनास्थलमै मृत्यु भएको हो । प्रहरीका अनुसार घटनामा परेर बालिकाकी आमा २० वर्षीया बिनाता सुर्खेती भने गम्भीर घाइते भएकी छिन् । आमा बिनिताको सुखेर्तीको प्रदेश अस्पताल गोरखामा उपचार भइरहेको गोरखा नगरपालिका वडा नं ४ को कार्यबहाक अध्यक्ष रोकाले बताए ।
"गाजामा रातभरि भएको आक्रमणमा १५ जनाको मृत्यु, अनिकाल जस्तो अवस्था","काठमाडौं : गाजामा २० लाख मानिसहरू भोकमरीको सामना गरिरहेका छन्। सबैको नजर ट्रकहरूले खाना पुर्याउने स्थानमा छ। मंगलबारदेखि मानिसहरू ट्रकको पर्खाइमा छन् र आज बिहान पनि अवस्था उस्तै छ। गाजामा ११ हप्तादेखि खाद्यान्न आपूर्ति भएको छैन। गाजामा फलफूल, तरकारी, प्रोटिन, मासु र कुखुराको मासु सकिएको छ। अस्पतालसँग जेनेरेटर चलाउन तेल र औषधि छैनन्। गाजामा २५ प्रतिशत पानी दूषित र पिउन अयोग्य छ। यसैबीच हमासद्वारा सञ्चालित नागरिक रक्षा सेवाले राति इजरायली हवाई आक्रमणमा करिब १५ जनाको मृत्यु भएको जनाएको छ। यो तथ्याङ्कमा उत्तरी गाजाको जबालियामा ११ जनाको मृत्यु र १३ जना घाइते भएको उल्लेख छ। यसबाहेक, अर्को आक्रमणमा एक बच्चासहित अन्य दुई जनाको मृत्यु भएको छ। दक्षिणी गाजाको खान युनिसको पूर्वमा भएका दुई छुट्टाछुट्टै आक्रमणमा थप दुई जनाको मृत्यु भएको छ। एएफपी समाचार एजेन्सीले आक्रमणहरूमा जम्मा १९ जनाको मृत्यु भएको जनाएको छ।"
महालेखा प्रतिवेदनको खाका,"महालेखापरीक्षकको वार्षिक प्रतिवेदनको ढाँचा एकरूपता र तुलनाका लागि हो । यो संविधान र कानुनसम्मत हुनुपर्छ । महालेखापरीक्षकको ६२औं वार्षिक प्रतिवेदन सम्माननीय राष्ट्रपति महोदयसमक्ष पेस भएको छ । प्रतिवेदनकै प्रसंगको कुरा गर्दा प्रतिवेदन भित्रका ब्यहोराको बारेमा अहिले कुनै प्रतिक्रिया राख्दिनँ । परीक्षण गर्दा जे देखियो, त्यसैको सँगालो हो भन्नेमै विश्वस्त छु । प्रतिवेदनको खाकाबारे केही भन्नुपर्ने जस्तो लागेको छ । महालेखापरीक्षकको प्रतिवेदनको सम्बन्धमा नेपालको संविधानमा छुट्टै यही निकायका लागि मात्र व्यवस्था छैन । सबै संवैधानिक निकायहरूका लागि प्रतिवेदनसम्बन्धी समान व्यवस्था छ । संविधानको धारा २९४(१) बमोजिम संवैधानिक निकायहरूले आफूले गरेको काम कारबाहीको वार्षिक प्रतिवेदन राष्ट्रपतिसमक्ष पेस गर्नेछ र राष्ट्रपतिले प्रधानमन्त्रीमार्फत त्यस्तो प्रतिवेदन संघीय संसद्समक्ष पेस गर्न लगाउने छ भन्ने व्यवस्था छ । वार्षिक प्रतिवेदनमा खुलाउनुपर्ने कुराहरू संघीय कानुनबमोजिम हुनेछ भनी उल्लेख गरिएको छ । यसैगरी, संवैधानिक निकायले प्रत्येक प्रदेशको काम कारबाहीको सम्बन्धमा अलगअलग प्रतिवेदन तयार गरी प्रदेश प्रमुखसमक्ष पेस गर्न सक्नेछ भन्ने व्यवस्था छ । महालेखापरीक्षकको वार्षिक प्रतिवेदन सम्बन्धमा लेखापरीक्षण ऐन २०७५ को दफा १९ मा स्पष्ट व्यवस्था छ । लेखापरीक्षण ऐन २०७५ को दफा १९ मा महालेखापरीक्षकले संविधानको धारा २९४(१) बमोजिम राष्ट्रपतिसमक्ष पेस गर्ने प्रतिवेदनमा देहायका विषयहरू खुलाउनुपर्नेछ भनी कदेखि घ सम्मका चारवटा विषय किटानी गरेको छ । जसमा महालेखापरीक्षकबाट वर्षभरिमा भए गरेका काम कारबाहीको विवरण, लेखापरीक्षणबाट देखिएको प्रमुख ब्यहोराको सारांश, लेखापरीक्षण प्रतिवेदन कार्यान्वयनको स्थिति र भविष्यमा गर्नुपर्ने सुधार र अन्य आवश्यक कुरा उल्लेख छन् । महालेखापरीक्षकले प्रत्येक प्रदेशको काम कारबाहीको समबन्धमा अलगअलग प्रतिपवेदन तयार गरी प्रदेश प्रमुखसमक्ष पेस गर्न सक्नेछ र त्यस्तो प्रतिवेदन प्रदेश प्रमुखमार्फत प्रदेशसभामा पेस हुने व्यवस्था छ । राष्ट्रपति र प्रदेश प्रमुखसमक्ष पेस गर्ने प्रतिवेदनको बारेमा संवैधानिक व्यवस्था छ । स्थानीय तहको हकमा संविधानमा केही पनि उल्लेख छैन । लेखापरीक्षण ऐनको दफा २० मा महालेखापरीक्षकले प्रत्येक गाउँपालिका र नगरपालिकाको लेखापरीक्षण सम्पन्न गरिसकेपछि अलगअलग लेखापरीक्षण प्रतिवेदन जारी गर्न सक्नेछ भन्ने व्यवस्था छ । यी व्यवस्था हेर्दा राष्ट्रपतिसमक्ष पेस गर्ने प्रतिवेदनमा वर्षभरि भए गरेका कामकारबाहीको विवरणअन्तर्गत संघ, प्रदेश, स्थानीय तह तथा संगठित संघ, संस्था जतिको लेखापरीक्षण गरियो, सबै विवरण पेस गर्नुपर्छ । प्रदेशको हकमा प्रदेशको कामकारबाही मात्र पेस गर्नुपर्छ । स्थानीय तहको हकमा संविधानमा प्रतिवेदन पेस गर्ने व्यवस्था नभएकाले लेखापरीक्षण ऐन २०७५ तर्जुमा गर्दा व्यापक छलफलपश्चात् ऐनको दफा २० मा प्रतिवेदन जारी गर्न सक्ने भन्ने व्यवस्था राखिएको हो । प्रतिवेदन पेस गर्ने भन्नाले आफै वा प्रतिनिधि उपस्थिति भएर हस्तान्तरण गर्नुपर्छ । जारी गर्ने भन्नाले हस्तान्तरण नै गर्नु परेन । प्राप्त गर्नेगरी पठाउँदा पुग्छ । त्यसैले यी अलगअलग व्यवस्था हुन् । यिनलाई एकार्कामा मिसाउन मिल्दैन । महालेखापरीक्षकको पछिल्ला प्रतिवेदनहरू अध्ययन गर्दा ६१औं प्रतिवेदनदेखि नै स्थानीय तहको सारांश प्रदेशगत प्रतिवेदनमा समावेश गरेको देखियो । प्रदेश सरकार र प्रदेशसभाका समितिहरूले मागअनुसार यस्तो गरेको बुझिएको छ । म स्वयं महालखोपरीक्षकको जिम्मेवारीमा रहँदा पनि प्रदेशका सरकार र प्रदेशसभाका समितिहरूबाट यस्तो माग र आग्रह भएको हो । तर संविधानबमोजिम स्थानीय तह प्रदेशको कार्यक्षेत्रभित्र नपर्ने भएकाले समावेश गर्न नमिल्ने जानकारी गराइएको थियो । स्थानीय तहका प्रतिवेदनका ब्यहोराहरू प्रदेशका प्रतिवेदनमा समावेश गर्ने संवैधानिक र कानुनी आधार छैन । यो विषय संघीय लोकतान्त्रिक गणतन्त्र नेपालको संविधान लागू भई मुलुक एकात्मक शासकीय प्रणालीबाट संघीय प्रणालीमा रूपान्तरण भएपश्चात् पहिलोपटक २०७४ मा प्रतिवेदन तयार गर्ने क्रममा पूर्वमहालेखापरीक्षक, विभिन्न कानुनविद् सहितको उपस्थितिमा व्यापक छलफल भएर टुंगो लागेको हो । विगतमा एकात्मक राज्य प्रणाली रहँदा महालखोपरीक्षकका प्रतिवेदनका छुट्टै ढाँचा र खाका थिए । यो संघीय ढाँचाको शासकीय प्रणालीपश्चात् गहन अध्ययन विश्लेषण गरी तय गरिएका ढाँचा हो । पारदर्शिताको कुरा गर्दा त संघ, प्रदेश र स्थानीय तहका प्रतिवेदन एकार्कामा वितरण गर्नलाई कुनै बाधा भएन । यहाँ संविधान तथा कानुनी कुरा र जिम्मेवारी तथा जवाफदेहीताको कुरा उठाउन खोजिएको हो । प्रतिवेदनमा परिसकेपछि त्यो विषय फर्छाउनुपर्छ । स्थानीय तहका कामकारबाही प्रदेश सरकार र प्रदेशसभाप्रति जवाफदेहीताको परिधिभित्र आउँदैनन् । वार्षिक प्रतिवेदनमा ब्यहोरा उल्लेख गर्ने भनेको संसद्मा त्यस ब्यहोराउपर कसै न कसैले जवाफ दिनुपर्छ । प्रदेशगत प्रतिवेदनहरू वर्तमान संविधान कार्यान्वयन गर्ने सिलसिलामा थालनी भएको हो । यसलाई अझ बढी महत्व दिएर राष्ट्रपतिसमक्ष वार्षिक प्रतिवेदन पेस भएकै दिन र समयमा प्रदेशमा प्रतिवेदन पेस गरिन्थ्यो । कोभिड१९ को महामारीको समयमा भौतिक रूपमा सम्भव नभएपछि राष्ट्रपतिलाई पेस गरेकै दिन प्रदेश प्रमुखहरूलाई भर्चुअल माध्यमबाट पेस गरिएको परम्परा छ । राष्ट्रपतिसमक्ष प्रतिवेदन पेस भएपछि विवरण सार्वजनिक हुने हुँदा यो परम्परा कायम राख्नु राम्रो हुन्छ । संविधानतः सरकारी निकायको मन्त्रालयगत जिम्मेवारी र कानुनी रूपमा मन्त्रालयगत लेखा उत्तरदायी अधिकृतको व्यवस्था छ । ६२औं प्रतिवेदनमा संगिठत संस्थाहरूको विषयहरू अलग खण्ड बनाई मन्त्रालयगत राखिएको पाइयो । प्रदेश तहका संघ, संस्थाको भने मन्त्रालय निकाय खण्डमा नै राखेको देखिन्छ । ६१औं प्रतिवेदन मन्त्रालय तथा निकायगत खण्डमा नै संघसंस्था समितिको ब्यहोरा समावेश गरेकोमा यसपटक छुट्टै खण्ड राखी तयार भएको देखियो । सार्वजनिक संस्थाहरूको प्रतिवेदनको सन्दर्भमा एकरूपता देखिएन । सरकारी प्रतिवेदनहरू प्रयोगकर्ता र पाठकको सहजताका लागि तयार गरिनुपर्छ । यसका प्रयोगकर्ता संसद्, आमनागरिक र अन्तर्राष्ट्रिय दातृ संस्थाहरू आदि हुन् । प्रतिवेदनहरू तुलनायोग्य हुनुपर्छ । द्विविधात्मक हुनुहँुदैन । सर्वाेच्च लेखापरीक्षण संस्थाको प्रतिवेदनहरू तयार गर्ने एउटा निश्चित मापदण्ड हुनुपर्छ । लेखापरीक्षणका लागि अन्तर्राष्ट्रिय, राष्ट्रिय मानदण्डहरू अनुसरण गरिन्छ । जसरी सरकारी निकायहरूले महालेखापरीक्षककले तोकेको ढाँचामा लेखा अभिलेख राख्नुपर्छ । तोकिएकै ढाँचामा प्रतिवेदन पेस गर्नुपर्छ । यदि, कुनै सरकारी निकायले तोकिएको ढाँचामा लेखा राखेको छैन र प्रतिवेदन तयार गरेको छैन भने त्यसको लेखापरीक्षण गरिँदैन । तोकिएको ढाँचामा राख्न निर्देश गरिन्छ । ढाँचा नतोकिएको भए आफैले भए पनि ढाँचा तोकेर प्रतिवेदनको ढाँचा परिवर्तन हुँदा खुलासा गर्नु उपयुक्त हुनेछ । गत वर्षभन्दा फरक ढाँचामा राष्ट्रपतिसमक्ष प्रतिवेदन पेस गर्दा महालेखापरीक्षकले खुलासा गर्दा पारदर्शी हुनेछ । महालेखापरीक्षकको ५८औं वार्षिक प्रतिवेदन पेस गर्दा कोभिड१९ को महामारीको व्यवस्थापनसम्बन्धी विशेष लेखापरीक्षण गरी बेग्लै प्रतिवेदन तयार पारी पेस गरिएको थियो । सो कुरा महालेखापरीक्षकको भनाइमा खुलासा गरिएको छ । महालेखापरीक्षकको वार्षिक प्रतिवेदन ढाँचाका बारेमा प्रतिवेदनको अवधिमा बारम्बार छलफल र चर्चा हुने गर्छ । यस्तो ढाँचा परिवर्तन गर्दा कानुनी रूपमा वैधानिक र व्यावहारिक रूपमा विगतका प्रचलनसँग सुसंगत हुनुपर्छ । अन्तर्राष्ट्रिय ढाँचासँग तुलनाका लागि एनएफआरएस, आइएफआरएसको व्यवस्था छ । सबै निकायले तोकिएको ढाँचामा काम गर्नुपर्छ । निजी क्षेत्रको लेखा लेखापरीक्षणको ढाँचा र प्रक्रियामा एकरूपताकै लागि निकाय छ । बेलायतमा आर्र्थिक रिपोर्टिङ काउन्सिल वित्तीय प्रतिवेदनहरूको परिपालनको कुरा हेर्छ । निजी क्षेत्रको लेखापरीक्षकले लेखापरीक्षण प्रतिवेदन वा राय मात्र दिने भएकाले यस्ता मापदण्डहरूमा वार्षिक प्रतिवेदनको विषय उल्लेख गरिँदैन । निजी क्षेत्रका लेखापरीक्षकले वार्षिक प्रतिवेदन दिनु पनि पर्दैन । तर, सार्वजनिक लेखापरीक्षण गर्ने सर्वाेच्च लेखापरीक्षण संस्थाले वार्षिक प्रतिवेदनसमेत दिनुपर्छ । वार्षिक प्रतिवेदनको समय र विषयवस्तु निर्धारण गर्ने स्वतन्त्रता सर्वाेच्च लेखापरीक्षण संस्थामा हुनुपर्छ भनी मेक्सीको घोषणापत्र, सन् २००७ को सिद्धान्त नं ६ मा उल्लेख छ । उक्त घोषणापत्रले कतिपय देशहरूको कानुनले वार्षिक प्रतिवेदन सम्बन्धमा उल्लेख गरेको भएमा सो अनुसार प्रतिवेदन गर्नुपर्छ भनी उल्लेख छ । प्रत्येक देशको कानुन र परम्पराअनुसार वार्षिक प्रतिवेदन दिने समय एवं विषयवस्तु फरक फरक छ । भारतमा वार्षिक प्रतिवेदनमा सम्पन्न गरेको कामको विवरण तथा ब्यहोराहरूको संख्या लगायत वर्षभरका कामहरूको विवरण राखिन्छ । वार्षिक प्रतिवेदनमा लेखापरीक्षणका ब्यहोराहरू समावेश गरिँदैन । लेखापरीक्षण प्रतिवेदनहरू नियमित एवं विषयगत रूपमा जारी भइरहन्छन् । वार्षिक प्रतिवेदन र लेखापरीक्षण प्रतिवेदनलाई बेग्लाबेग्लै रूपमा पेस गर्ने गरिएको छ । नेपालमा महालेखापरीक्षकको प्रतिवेदनमा एकरूपता छैन । कुनै समयमा ३ वटा बेग्लाबेग्लै प्रतिवेदन पनि पेस गरियो । कुनै समयमा विषयगत ब्यहोरा मात्र समावेश गरेर छोटो प्रतिवेदन पनि दिएको अवस्था छ । संवैधानिक निकायका प्रतिवेदनहरू सरकारी निकायहरूलाई जिम्मेवार बनाई जवाफदेहिता निर्वाहका लागि हुन् । अन्तिम जवाफदेहिता प्रत्यक्ष अप्रत्यक्ष रूपमा जनताप्रति हुन्छ । त्यसैले महालेखापरीक्षकका प्रतिवेदनहरू राष्ट्रपतिसमक्ष पेस भई प्रधानमन्त्रीमार्फत संसद्मा पेस हुन्छ । संसद्मा पेस हुने भनेकै अप्रत्य क्षरूपमा जनतामा पेस हुने हो । महालेखापरीक्षकले एकएक गरी सबै सार्वजनिक निकायले दिइएका जिम्मेवारी पूरा गरे गरेनन्, सरकारी पदाधिकारी जिम्मेवारीप्रति उत्तरदायी भए भएनन् ? र, समग्रतामा शासकीय प्रणाली जनताप्रति कतिको जवाफदेही भयो भनी निक्र्योल गर्ने संयन्त्र हो । महालेखापरीक्षकको प्रतिवेदनमा महालेखापरीक्षकको दृष्टिमा सार्वजनिक जवाफदेहिता भन्ने एक पिरामिड आकारको मुख्य राष्ट्रिय विषयहरूको निचोड बनाउने प्रचलन थियो । यो विषय महालेखापरीक्षकले मूल्यांकन गर्दा शासकीय व्यवस्था जनताप्रति कतिको जवाफदेही भएको छ भन्ने हो । हाम्रो आर्थिक कार्यविधि ऐन तथा नियमावलीहरूमा वित्तीय उत्तरदायित्वका विषय उल्लेख छन् । प्रतिवेदनको खण्डखण्डमा मन्त्रालय, निकाय, प्रदेश, स्थानीय तह, संस्थान, समितिका बेहोराहरूले ती निकायको उत्तरदायित्वको अवस्था चित्रण गरेकै हुन्छ । सार्वजनिक जवाफदेहिता त्योभन्दा माथि उठेर राष्ट्रिय स्तरको कुरा गर्न सम्बोधन गर्छ । नेपालमा महालेखापरीक्षकको प्रतिवेदनमा एकरूपता छैन। कुनै समयमा ३ वटा बेग्लाबेग्लै प्रतिवेदन पनि पेस गरियो। कुनै समयमा विषयगत ब्यहोरा मात्र समावेश गरेर छोटो प्रतिवेदन पनि दिएको अवस्था छ। समग्रतामा राज्यका सबै अंग व्यवस्थापिका, कार्यपालिका, न्यायपालिका, संवैधानिक निकाय लगायतको होल अफ द गभन्र्मेन्टको अवधारणामा अडिटर जनरलको दृष्टिकोणबाट जनताप्रतिको जवाफदेहिताको अवस्थाको चित्रण गर्ने प्रचलन रहेको हो । गत वर्षसम्म यही धारणामा आएको प्रतिवेदनमा यसपटक लेखापरीक्षणको दृष्टिमा सार्वजनिक उत्तरदायित्व भन्ने शीर्षक राखिएछ । हु न त यस विषयका जानिफकारबीच प्रशस्त बहसपश्चात् यस्तो परिवर्तन गरिएको हुनुपर्छ । जवाफदेहिता र उत्तरदायित्वलाई कहिलेकाहीँ समान रूपमा पनि प्रयोग गरिन्छ । यी बीचमा तात्विक भिन्नता छ । जवाफदेहिता व्यापक अवधारणा हो, जसमा उत्तरदायित्व पनि समावेश हुन्छ । तर उत्तरदायित्व केवल प्रश्नको जवाफ दिनेसँग सम्बन्धित हुन्छ । समान रूपमा प्रयोग हुँदैन । शासकीय प्रबन्ध, अर्थतन्त्र, समग्र सार्वजनिक प्रशासन जस्ता राष्ट्रिय विषयहरू उत्तरदायित्वको साँघुरो दायराले नसमेट्न सक्छ, जवाफदेहिताको व्यापक र फराकिलो दृष्टिले हेर्नुपर्ने हुनसक्छ । वर्षभरि काम गर्दा महालेखापरीक्षकलाई जवाफदेहिता प्रवर्धनको अवस्था कस्तो निचोड बनाउने अभ्यास गरिएको हो । धेरैले महालेखापरीक्षक र महालेखापरीक्षकको कार्यालय समान रूपमा प्रयोग गरेको पाइन्छ । कतिपय सरकारी कानुनहरूमा समेत यो द्विविधा छ । महालेखापरीक्षककै पदाधिकारीमा यो द्विविधा नहुन पर्ने हो । संवैधानिक र कानुनी रूपमा महालेखापरीक्षक एक संस्था हो । यो नै संवैधानिक कार्यालय हो । महालेखापरीक्षकको कार्यालय महालेखापरीक्षकको प्रशासनिक एकाइ हो । महालेखापरीक्षक सरकारी ओहोदा वा पद मात्र होइन, यो नेपालको सर्वाेच्च लेखापरीक्षण संस्थाको संवैधानिक र कानुनी नाम हो । राष्ट्रपतिसमक्ष वा प्रदेश प्रमुखसमक्ष पेस गरिने वा स्थानीय तहमा जारी गरिने प्रतिवेदनहरू महालेखापरीक्षकका प्रतिवेदन हुन्, महालेखापरीक्षकको कार्यालयका प्रतिवेदन होइनन् । महालेखापरीक्षकको वार्षिक प्रतिवेदनको ढाँचा र खाका संविधान र कानुनको परिपालनाको विषय हो । प्रतिवेदनको ढाँचा एकरूपता र तुलनाका लागि हो । यो संविधान र कानुनसम्मत हुनुपर्छ । सार्वजनिक रूपमा संवैधानिक र कानुनी प्रश्न उठेमा जवाफ दिन सक्नुपर्छ । प्रतिवेदनका ढाँचा र प्रस्तुतीकरण फेरबदल गर्नेमा भन्दा लेखापरीक्षणको गुणस्तर अभिवृद्धि गरी मुलुकमा वित्तीय सुशासन कायम गर्न यसको प्रभाव देखिने उपायतर्फ ध्यान केन्द्रित हुनुपर्छ ।"
पोखरा अन्तर्राष्ट्रिय विमानस्थल भ्रष्टाचार प्रकरण : लेखा समितिमा सांसदहरूबीच भनाभन,काठमाडौं : सार्वजनिक लेखा समितिमा सांसदहरूबीच भनाभन भएको छ। पोखरा अन्तर्राष्ट्रिय विमानस्थल भ्रष्टाचार प्रकरणसम्बन्धी स्थलगत अध्ययन उपसमितिको प्रतिवेदनमाथि बुधबार भएको छलफलमा सत्तारुढ दल एमाले र प्रमुख प्रतिपक्षी दल माओवादी केन्द्रका सांसदहरूबीच भनाभन भएको हो। माओवादी सांसद अमनलाल मोदीले सत्तापक्ष एवं नेकपा एमालेका प्रधानमन्त्री केपी शर्मा ओली र एमाले सांसदहरूले फरक प्रस्ताव राखेको सम्बन्धमा टिप्पणी गरेका थिए। उनले एमालेकै सभापति रहेको समितिमा एमाले सांसदहरूले फरक मत राख्नु अस्वाभाविक भएको बताएका थिए। उनले बोल्दै गर्दा एमाले सांसद गोकुल बास्कोटाले आपत्ति जनाएका थिए। समितिमा सबै सांसदको हैसियतमा रहेको भन्दै उनले एमालेको नाम किन लिइएको भन्दै आक्रोश पोखे। करिब ५ मिनेट एमालेमाओवादी सांसदबीच वादविवाद भयो। एमालेबाट गोकुलसँगै योगेश भट्टराईले आपत्ति जनाइएपछि एकीकृत समाजवादी पार्टीका सांसद प्रेम आले र स्वतन्त्र सांसद अमरेश कुमार सिंह पनि आक्रोशित बनेका थिए। सभापति ऋषिकेश पोखरेलले विवादलाई साम्य गर्ने प्रयास गरेका थिए। सांसद मोदीले त्यही भएर लेखा समिति प्रमुख प्रतिपक्षीकै हुनुपर्ने बताएका थिए। भिडियो हेर्नुस्:
सार्कको सार्थकता समाप्त भइसक्यो : विजय जोली,काठमाडौं : भारतीय जनता पार्टीका नेता डा विजय जोलीले दक्षिण एसियाली क्षेत्रीय सहयोग संगठन (सार्क)को सार्थकता समाप्त भइसकेको बताएका छन्। नेपाल भ्रमणमा रहेका नेता जोलीले बुधबार काठमाडौंमा आयोजित पत्रकार सम्मेलनमा यसअघि प्रभावकारी मञ्चको रूपमा रहेको सार्कको सार्थकता अहिले समाप्त भइसकेको बताएका हुन्। सार्क निष्प्रभावकारी हुनुमा पाकिस्तान दोषी रहेको जोलीले बताए। उनले नेपालभारतबीचको सम्बन्ध अटुट रहेको भन्दै यसलाई निरन्तर अघि बढाइने धारणा राखे। नेपाल र भारतबीच रोटी र बेटीको सम्बन्ध बाहेक सौनिक क्षेत्रमा पनि गहिरो सम्बन्ध रहेको उनले बताए। उनले नेपालमा रहेको बहुदलीय लोकतन्त्रात्मक प्रणालीको पक्षमा सदैव भारत रहेको उल्लेख गरे। जोलीले नेपालको धर्मनिरपेक्षताका बारेमा जनताको मतलाई बुझ्दै अघि बढ्नुपर्ने उल्लेख गरे। नेपालीभित्रका सबै विषयको निर्णय लिने अधिकार नेपाली जनतालाई र राजनीतिक दलहरूलाई मात्रै रहेको उनले बताए।
नहरमा डुबिरहेको अवस्थामा युवक मृत फेला,"विराटनगर :मोरङको ग्रामथान गाउँपालिका७ खद्रा चोकस्थित सुनसरीमोरङ सिँचाइ आयोजनाको नहरमा एक युवक बुधाबार मृत फेला परेका छन् । नहरको पानीमा डुबेर मृत्यु भएको अवस्थामा ग्रामथान७ का २४ वर्षीय सुमन चौधरीको शव फेला परेको मोरङ प्रहरीका प्रवक्ता डीएसपी वेदप्रकाश जोशीले जानकारी दिए । स्थानीयले शव देखेपछि प्रहरीलाई खबर गरेका थिए । प्रहरीले बिहान ९ बजेतिर घटनाको जानकारी पाएको हो । घटनाको जानकारी पाउनसाथ इलाका प्रहरी कार्यालय हरैँचाबाट सई नीरबहादुर खड्का नेतृत्वको टोली तत्काल घटनास्थल पुगेर हेर्दा उत्तानो परेको अवस्थामा डुबिरहेको शव भेटिएको थियो । इलाका प्रहरी कार्यालय बेलबारीका इन्स्पेक्टर कृष्णबहादुर खत्री नेतृत्वको टोलीले कानुनी प्रक्रिया पूरा गर्दै शवलाई पोस्टमार्टमका लागि विराटनगरको कोशी अस्पताल पठाएको छ । खत्री नेतृत्वकै टोलीले घटनाको थप अनुसन्धान सुरु गरेको छ । प्रहरीका अनुसार प्रारम्भिक अनुसन्धानबाट घटना शंकास्पद देखिएको छैन । मादक पदार्थ सेवन (मापसे) गरेर नहरमा खसेपछि उठ्न नसक्दा पानीमा डुबेर चौधरीको मृत्यु भएको हुनसक्ने प्रहरीको अनुमान छ । चौधरी गाउँमा लागेको मेला भर्न भनेर मंगलबार दिउँसो घरबाट हिँडेको पाइएको डीएसपी जोशीले बताए । मेला भरेर साँझ घर फर्किएको पाइएको उनको भनाइ छ । त्यसको केहीबेरमा घरबाट हिँडेका चौधरी राति ९ बजेतिर नजिकैको पसलमा भोला गुट्खा किन्नलाई गएको समेत प्रहरीले पत्ता लगाएको छ । तर, भोलिपल्ट बिहान डुबिरहेको अवस्थामा उनी मृत फेला परेका हुन् । चौधरीको मृत्युको कारण खुल्न बाँकी रहेको र थप अनुसन्धानपछि घटनाको वास्तविक कारण पत्ता लाग्ने जानकारी डीएसपी जोशीले दिए ।"
"आईपीएलमा आज मुम्बई र दिल्ली भिड्दै, प्लेअफमा पुग्न दुवै टोली जितको खोजीमा","काठमाडौं : आईपीएलमा बुधबार मुम्बई इन्डियन्स र दिल्ली क्यापिटल्स आमनेसामने हुँदैछन्। बुधबार वानखेडे रंगशालामा हुने खेलमा दुवै टोली जितको खोजीमा हुनेछन्। यदि दिल्ली क्यापिटल्सले यो खेल हारेमा उसको खेल समाप्त हुनेछ र मुम्बई प्लेअफमा पुग्नेछ। यदि मुम्बई हारेमा भने दिल्लीको प्लेअफमा पुग्ने अर्को मौका हुनेछ। खराब सुरुवात पछि मुम्बईले बलियो पुनरागमन गरेको छ र शीर्ष४ मा पुग्न अग्रतामा छ। सुरुवात राम्रो गरेको दिल्ली पछिल्ला ६ खेलमा भने एक जित मात्र दर्ता गर्न सफल भएको छ।मुम्बई यो संयोजनको फाइदा उठाउन चाहन्छ। टेस्ट क्रिकेटबाट सन्न्यासको घोषणा गरेपछिको पहिलो खेल भएकाले सबैको नजर मुम्बईका सुपरस्टार रोहित शर्मामाथि हुनेछ। अनुभवी ब्याट्सम्यान आफ्नो सर्वस्व दिन र आफ्नो टोलीलाई जित दिलाउन उत्सुक हुनेछन्। मुम्बई पनि आफ्नो वर्तमान संयोजनको पूर्ण फाइदा उठाउन चाहन्छ। सूर्यकुमार यादवले ब्याटिङबाट आफ्नो राम्रो लयलाई निरन्तरता दिन खोज्नेछन्। यस्तै मुम्बईले तिलक वर्माले आफ्नो लय फेला पार्ने आशा पनि राख्नेछ। बायाँ हाते ब्याट्सम्यानले चालू सिजनमा प्रभाव पार्न असफल भएका छन्। पछिल्ला पाँच खेलमा तीन पटक दोहोरो अंकमा पुग्न असफल भएका छन्। रायन रिकेलटनको स्थानमा जोनी बेयरस्टोलाई टोलीमा समावेश गरिएको छ। दिल्लीको वास्तविक रंग उजागर भएको छ। गुजरातविरुद्धको खेलमा दिल्लीले आफ्ना शीर्ष तेज बलर मिचेल स्टार्क (१४ विकेट) गुमाएको थियो। उनी आईपीएल फेरि सुरु हुँदा फर्किएनन्। स्टार्कको अनुपस्थितिमा दिल्लीले अन्तिम खेल गुजरातसँग १० विकेटले हारेको थियो। गुजरात टाइटन्सविरुद्ध शानदार शतक प्रहार गर्ने केएल राहुल (४९३ रन)को प्रदर्शनमा दिल्ली धेरै निर्भर हुनेछ। स्टार्कको स्थानमा आएका मुस्ताफिजुर रहमानले उत्कृष्ट बलिङ गरेका छन्। दिल्लीले ६ मध्ये पाँच खेल जितेर आईपीएलको सुरुवात गरेको थियो। तर दोस्रो हाफमा यसको प्रदर्शन निकै खराब रहेको छ। कुलदीप यादव (१२ विकेट)ले एक छेउबाट नियन्त्रण कायम राखेका छन्। कप्तान अक्षरका लागि यो सिजन धेरै हदसम्म निराशाजनक रहेको छ। उनले अहिलेसम्म २६३ रन बनाएका छन् र केवल पाँच विकेट लिएका छन्। सम्भावित प्लेइङ इलेवन मुम्बई इन्डियन्स : रोहित शर्मा, जोनी बेयरस्टो, सूर्यकुमार यादव, तिलक वर्मा, हार्दिक पाण्ड्या, नमन धीर, चरित अस्लान्का, मिचेल सान्टनर, ट्रेन्ट बोल्ट, दीपक चाहर, जसप्रीत बुमराह दिल्ली क्यापिटल्स : अभिषेक पोरेल, केएल राहुल, फाफ डु प्लेसिस, अक्षर पटेल, ट्रिस्टन स्टब्स, आशुतोष शर्मा, विप्रराज निगम, कुलदीप यादव, दुष्मन्त चमेरा, मुस्ताफिजुर रहमान, टी नटराजन"
अनलाइन जुवा खेलाउने आमाछोरी पक्राउ,"झापा : झापामा अनलाइन सट्टाबाजी (अनलाइन जुवा) खेलाएको आरोपमा आमाछोरी पक्राउ परेका छन् । पक्राउ पर्नेहरूमा कनकाई नगरपालिका८ स्थित लक्ष्मीपुर निवासी ४१ वर्षीया इन्दिरा प्रसाईँ र उनकी छोरी २१ वर्षीया सिम्रन प्रसाईँ रहेको जिल्ला प्रहरी कार्यालय झापाले जनाएको छ । इलाका प्रहरी कार्यालय बिर्तामोडको टोलीले बुधबार बिहान २:३० बजे कनकाईमा अनलाइन जुवा खेलीखेलाइरहेको भन्ने विशेष सूचनाको आधारमा छापा मारेको थियो । प्रहरीले छापा मारेर उनीहरूको साथबाट ५ थान मोबाइल, २ थान ट्याब र एउटा ल्यापटप बरामद गरेको थियो । पक्राउ परेका आमाछोरीले कर्मचारी राखेर अनलाइन जुवा सञ्चालन गर्दै आइरहेको जनाइएको छ । उनीहरूलाई इलाका प्रहरी कार्यालय बिर्तामोडमा राखेर थप अनुसन्धान गरिरहेको जनाइएको छ । उनीहरूले कर्मचारी राखेर अनलाइन जुवा सञ्चालन गर्ने गरेको जनाइएको छ ।"
लापसे गरी सवारी चलाउने ३ चालक प्रहरी नियन्त्रणमा,"स्याङ्जा : स्याङ्जामा गरिएको लागूपदार्थ सेवन (लापसे) परीक्षणमा ३ जना चालकले लागूपदार्थ सेवन गरेर सवारी चलाएको भेटिएको छ। सिद्धार्थ राजमार्ग भएर गुड्ने सवारी साधनमध्ये ३० जना चालकमा गरिएको परीक्षणमा ३ जनाले सेवन गरेको पुष्टि भएको प्रहरीले जनाएको छ। पक्राउ पर्नेमा स्याङ्जाका ३१ वर्षीय चोकबहादुर गुरुङ, बाराका ३५ वर्षीय सुजन लामा र २२ वर्षीय खगेन्द्र भुषाल रहेको प्रहरी नायब उपरीक्षक प्रशन्नराज चौधरीले जानकारी दिए। सवारी दुर्घटनामा न्यूनीकरण गर्नुका साथै मर्यादित र सुरक्षित यात्राका गराउने उद्देश्यले जिल्ला प्रहरी कार्यालयले लापसे परीक्षण अभियान सुरु गरेको छ। अभियानलाई गण्डकी यातायात र जिल्ला अस्पताल स्याङ्जाले सामाग्रीसहित प्राविधिक सहयोग उपलब्ध गराएको छ। लापसे परीक्षणका लागि प्रालिका अध्यक्ष भानुभक्त बरालले प्रहरी उपरीक्षक दधिराम न्यौपानेलाई १ सय १५ सेट टिएचसी टेस्ट किट हस्तान्तरण गरेका छन्।"
पीडितमैत्री तरिकाले संक्रमणकालीन न्याय टुंग्याउनुपर्छ,"संक्रमणकालीन न्याय प्रक्रिया अहिले कसरी अघि बढिरहेको छ ? सकारात्मक रूपमै अघि बढिरहेको छ। पहिले यो प्रक्रिया एक किसिमले अवरुद्धजस्तै भएको थियो। आयोग गठन हुन सकेको थिएन, र यससम्बन्धी कानुनमा आवश्यक संशोधन पनि भएको थिएन। अहिलेको सरकारले सर्वोच्च अदालतको आदेशअनुसार सबै दलहरूको सहमतिमा कानुन संशोधन गरेको छ। पीडितमैत्री कानुन निर्माण भइसकेको छ। संरचना निर्माणलगायत ठूला चुनौतीहरू थिए, तर भंग भएको प्रक्रियालाई पुनर्जीवित गर्दै अघि बढाइएको छ। सत्य निरूपण तथा मेलमिलाप आयोगमा पदाधिकारीहरूको नियुक्ति भइसकेको छ। संरचनागत रूपमा पनि काम अगाडि बढिरहेको छ। तर द्वन्द्वपीडितहरू असन्तुष्ट देखिन्छन् नि ? द्वन्द्वपीडितहरूले आफ्नो पीडा, जिज्ञासा र आशंकाहरू व्यक्त गर्नु स्वाभाविक हो। ती आशंकालाई सम्बोधन गर्दै अगाडि बढ्नु सरकार र न्यायिक संयन्त्र दुवैको जिम्मेवारी हो। निरन्तर संवाद, छलफल र सहभागितामार्फत मात्रै विश्वास निर्माण गर्न सकिन्छ। पछिल्ला दिनमा आयोगबाट अपेक्षित काम नभएकाले पनि असन्तुष्टि देखिएको हो। द्वन्द्वपीडितहरूले व्यक्त गरेका आशंकाहरूलाई अस्वाभाविक ठानेर पन्छाउन मिल्दैन। उनीहरूलाई विश्वासमा ल्याउँदै अगाडि बढ्न आवश्यक छ। सरकार र आयोग दुवैले पीडितहरूलाई आश्वस्त पार्न सक्छन् र पार्नै पर्छ। द्वन्द्वपीडितहरूले संक्रमणकालीन न्यायका लागि लामो समयदेखि धैर्य धारण गर्दै आउनुभएको छ। उहाँहरूको त्यो धैर्यप्रति म विनम्र सम्मान व्यक्त गर्छु। शंका राख्नुपर्छ, तर शंकाको लाभ दिने समय पनि दिनुपर्छ। अहिलेका लागि म सबैलाई धैर्य कायम राख्न अनुरोध गर्छु। आयोगलाई काम गर्ने मौका दिऔं, र आवश्यक सहयोग गरौं। सबै मिलेर अनुकूल वातावरण बनाऔं। आयोग पदाधिकारी नियुक्तिमा दलीय भागबन्डा भएको भन्ने आरोप छ नि ? असन्तुष्टि हुनु आफ्नो ठाउँमा होला। तर, मलाई एउटा कुरा भन्नुहोस्, सत्यनिरुपण र बेपत्ता आयोगका अध्यक्षहरू कुनकुन दलको भागबन्डाबाट नियुक्त भएका हुन् ? हिजोसम्म मुख्य सचिवको पदमा रहेका व्यक्ति कुन दलको हुन् ? वा नायव महान्यायाधिवक्ताका रूपमा सेवा गरेका व्यक्ति कुन दलसँग सम्बन्धित हुन् ? त्यस अर्थमा अध्यक्षहरूको नियुक्ति निष्पक्ष भयो भन्न खोज्नुभएको हो ? होइन, म त्यसो भन्न खोजेको होइन। सदस्यहरूको हकमा पनि उस्तै विषय उठ्न सक्छ। यो प्रक्रिया राजनीतिक हो, र राजनीतिक दलहरूको साथ सहयोग आवश्यक नै हुन्छ। कुनै पनि व्यक्तिको व्यक्तिगत राजनीतिक आस्था वा विचार हुन सक्छ। भोट त सबैले हाल्नुपर्छ लोकतन्त्रमा। मुख्य कुरा होउहाँको कार्यशैली। दलनिकट भनिएका व्यक्तिले स्वतन्त्र रूपमा काम गरे भने के समस्या हुन्छ ? तर स्वतन्त्र भनिएका व्यक्तिले दलको निर्देशनअनुसार मात्र काम गरे भने समस्या हुन्छ। अहिले देखिएको समस्याको जरो पनि त्यही हो। त्यसैले म भन्न चाहन्छु, अहिले नियुक्त भएका पदाधिकारीहरूलाई काम गर्ने मौका दिऔं। उहाँहरूको कार्य हेरौं। विश्वासको जग बनाऔं, अविश्वासलाई केही समयका लागि थाँती राखौं। पदाधिकारीहरूले तत्काल के गर्नु आवश्यक देख्नुहुन्छ ? द्वन्द्वपीडितहरूको अविश्वासलाई विश्वासमा परिणत गर्ने दायित्व पदाधिकारीहरूसँग छ। विगतमा जहाँ काम अवरुद्ध भएको थियो, त्यहीँबाट मेसो मिलाएर अघि बढ्नुपर्छ। कामको न्यूनतम कार्यतालिका तयार पारेर, द्वन्द्वपीडितहरूसँग समन्वय र सहकार्य गर्दै प्रक्रिया अघि बढाउनु पर्छ। त्यस्ता सहकार्यबाट नै परिणाममुखी उपलब्धिमा पुग्न सहज हुन्छ भन्ने कुरा पदाधिकारीहरूले बुझेकै हुनुहुन्छ। तर, अहिले त द्वन्द्वपीडित र आयोग पदाधिकारीहरूबीच दूरी बढ्दै गएको देखिन्छ नि ? अहिलेसम्म त उहाँहरूले पद तथा गोपनियताको सपथ मात्रै लिनुभएको छ। काम अघि बढ्दै गएपछि दूरी कम हुँदै जान्छ। अहिले नै दूरी बढेको वा घटेको भन्ने निर्णय गर्न सकिन्न। नवनियुक्त पदाधिकारीहरूको पहिलो काम नै द्वन्द्वपीडितहरूसँग संवाद गर्नु, छलफल गर्नु र द्वन्द्वकालीन घटनाको अनुसन्धान सुरु गर्नु हो। सत्य र तथ्यको खोजीमा लाग्नुपर्छ। अघिल्ला त्रुटि सुधार्दै अघि बढ्नुपर्छ। आयोग एक्लैले संक्रमणकालीन न्याय सम्पन्न गर्न सक्छ त ? होइन, आयोग एक्लैले यो कार्य सम्पन्न गर्न सक्दैन। सबै सरोकारवालाहरूको साथ, सहयोग र सहभागिता आवश्यक छ। यसलाई अनावश्यक रूपले विवादित बनाउनु हुँदैन। द्वन्द्वपीडितसहित सबै सरोकारवालासँग निरन्तर संवाद गरिनुपर्छ। अहिलेका लागि सबैले यस प्रक्रियालाई सकारात्मक ढंगले लिऊँ। अन्ततः, पीडितमैत्री तरिकाबाटै संक्रमणकालीन न्यायको प्रक्रिया सम्पन्न गर्नुपर्छ। प्रस्तुति : दिनेश गौतम"
शुद्ध खानेपानी सुविधा बिस्तार सरकारको प्राथमिकतामा : मन्त्री यादव,"वीरेन्द्रनगर : खानेपानीमन्त्री प्रदीप यादवले नेपालमा शुद्ध खानेपानी सेवाको बिस्तारमा सरकारले प्राथमिकता दिइरहेको बताएका छन्। उनले पश्चिम सुर्खेतको साल्कोट बृहत् खानेपानी आयोजना उद्घाटन गर्दै आगामी एक वर्षभित्र नेपालका ५७ प्रतिशत नागरिकहरूलाई शुद्ध खानेपानी सेवाको पहुँचमा पुगाउने गरी सरकारले काम गरिरहेको बताएका हुन्। उनले भने, नेपालमा अहिले शुद्ध खानेपानीको पहुँच २७ प्रतिशत नागरिकहरूमा मात्र छ। सरकारले आगामी आर्थिक वर्षको बजेटमा शुद्ध खानेपानी सेवा बिस्तारलाई महत्वका साथ लिएको छ। हाम्रो लक्ष्य भनेको अबको एक वर्षभित्र नेपालमा शुद्ध खानेपानी सेवा २७ प्रतिशत नागरिकमा रहेको तथ्याङ्क बढाएर ५७ प्रतिशतमा पुगाउने हो। मन्त्री यादवले अब खानेपानीमा हुने फुटकर योजनाहरू नबनाइने बताए। ३ करोडभन्दा मुनिका योजना संघीय सरकारले नबनाउने गरी नीति लिएको उनले बताए।"
भारतमा फेरि फैलिँदै कोरोना,"काठमाडौं : भारतका स्वास्थ्य अधिकारीले केही राज्यहरूमा कोभिड१९ का घटनामा भएको वृद्धिलाई नजिकबाट निगरानी गरिरहेका छन्। सिंगापुरहङकङ पछि भारतमा पनि कोरोनाका घटनाहरू बढिरहेका छन्। मुम्बई, चेन्नई र अहमदाबाद जस्ता शहरमा पनि संक्रमणको घटनामा वृद्धि भएको छ। तमिलनाडुमा कोभिड१९ का १२ जना फेला परेका छन्। यस्तै पुडुचेरीमा पनि १२ जनामा कोरोना संक्रमण भएको जनाएको छ। पहिले इन्फ्लुएन्जाका कारण हुने ज्वरोलाई अब कोभिड१९ सँग जोडिएको छ। कर्नाटकका स्वास्थ्यमन्त्री दिनेश गुन्डु रावका अनुसार कर्नाटकमा कोभिड१९ का १६ जनामा देखिएको बताए। गुजरातको अहमदाबादमा एकै दिनमा सात जनामा कोरोना देखिएको छ। विश्व स्वास्थ्य संगठनले मे २०२३ मा महामारीको अन्त्यको घोषणा गरे पनि कोभिड१९ अझै विश्वव्यापी रूपमा फैलिरहेको छ। भारतमा धेरैजसो केसहरू मध्यम रहेको र कोरोनाबाट हुने मृत्यु वा आईसीयूमा भर्ना हुने नयाँ केसहरूसँग सम्बन्धित छैनन्। स्वास्थ्य विज्ञहरूले मानिसहरूलाई सतर्क रहन सल्लाह दिएका छन्। भारतमा कोरोनाको जोखिम के हुन सक्छ र यो कति खतरनाक छ भन्ने बारेमा मानिसहरूको मनमा धेरै प्रश्नहरू छन्।"
पाकिस्तानको टी२० टिमबाट बाबर आजम बाहिर,"काठमाडौं : पाकिस्तान राष्ट्रिय क्रिकेट टिमका पूर्वकप्तान बाबर आजमसहित शाहिन शाह अफ्रिदी र मोहम्मद रिज्वानलाई बाहिर राख्दै पाकिस्तानले टी२० टिमको घोषणा गरेको छ। पाकिस्तानले घरेलु भूमिमा हुने बंगलादेशसँगको ३ खेल सम्मिलित टी२० सिरिजमा यी ३ खेलाडीलाई बाहिर राखेको हो। पाकिस्तान सुपर लिग(पीएसएल)को प्रदर्शनका आधारमा खेलाडीलाई छनोट गरिएको पाकिस्तान क्रिकेट बोर्डले जनाएको छ। बोर्डले सलमान आगाको कप्तानीमा १६ सदस्यीय टिम घोषणा गरेको हो। चोटका कारण केही समय टिमबाट बाहिर रहेका साइम अयुब र हसन अलिले पुनः टोलीमा स्थान बनाएका छन्। पाकिस्तान क्रिकेट टोलीले यो सिरिज नयाँ प्रशिक्षक माइक हेसनको प्रशिक्षणमा खेल्नेछ। यो सिरिजको मिति भने हालसम्म निश्चित भएको छैन। क्रिकइन्फोको अनुसार भने यो सिरिज मे २८ देखि ३१ सम्म हुने लेखिएको छ। बंगलादेशविरुद्ध खेल्ने टी२० सिरिजका लागि पाकिस्तानको टोलीः सलमान आगा(कप्तान), शादाब खान(उपकप्तान), अबरार अहमद, फहिम अश्रफ, फखर जमान, हारिस रउफ, हसन अली, हसन नवाज, हुसैन तलत, खुशदिल शाह, मोहम्मद हारिस(विकेटकिपर), मोहम्मद वसिम, मोहम्मद इरफान खान, नसिम शाह, साहिबजादा फरहान(विकेटकिपर), सइम अयूब"
पतिलाई पत्नीले गरिन् मिर्गौला दान,सिरहा : लहान नगरपालिका२४ का मौजे साहलाई उनकी पत्नी रितु साहले आफ्नो मिर्गौला दान गरेकी छन्। दुवै मिर्गौला फेल भएपछि मौजे साह विगत नौ महिनादेखि शहिद धर्मभक्त राष्ट्रिय प्रत्यारोपण केन्द्रमा उपचारमा थिए। बुधबार उनको मिर्गौला प्रत्यारोपण गरिएको छ। आर्थिक अवस्था कमजोरले स्थानीयहरूले केही रकम सहयोग जुटाएर उपचारका लागि दिएका छन्। अझै पैसा सहयोग गरिदिन सबैलाई आग्रह गरिएको परिवारका एक सदस्यले बताए।
छत्तीसगढमा २६ माओवादी मारिएको दाबी,"काठमाडौं : भारतको छत्तीसगढको माओवादी प्रभावित क्षेत्र नारायणपुरमा भएको मुठभेडमा २६ माओवादी मारिएको प्रहरीले दाबी गरेको छ। राज्यका गृहमन्त्री विजय शर्माले बुधबार भने, ओरछा क्षेत्रमा लगभग ५० घण्टादेखि खोजी अभियान चलिरहेको थियो। यसमा २६ भन्दा बढी माओवादी मारिएका छन्। केही ठुला माओवादी कार्यकर्ताहरू पनि मारिएको रिपोर्ट आएको छ। उनले मारिएका माओवादीको संख्या बढ्न सक्ने पनि बताए। उनले खोजी कार्य अझै जारी रहेको बताए। सरकार छत्तीसगढलाई रातो आतंकबाट मुक्त गर्न प्रतिबद्ध रहेको बताए। विगत १५ महिनामा छत्तीसगढमा प्रहरीले माओवादीविरुद्ध सघन कारबाही सञ्चालन गरेको छ। जसमा अहिलेसम्म ४०० भन्दा बढी संदिग्ध माओवादी मारिएका छन्। देशका गृहमन्त्री अमित शाहले मार्च ३१, २०२६ सम्ममा देशबाट माओवाद पूर्ण रूपमा उन्मूलन गर्ने घोषणा गरेका छन्।"
"शिक्षा समितिको बैठक आज बस्दै, उपसमिति तयार पारेको विद्यालय शिक्षा विधेयकको प्रतिवेदनमाथि छलफल हुने","काठमाडौं : संघीय संसदअन्तर्गत रहेका पाचँवटा समितिको बैठक आज बस्दै छ। आज सार्वजनिक लेखा समिति, अर्थ समिति, महिला तथा सामाजिक मामिला समिति, पूर्वाधार विकास समिति, शिक्षा, स्वास्थ्य तथा सूचना प्रविधि समितिको बैठक बस्न लागेको हो । संघीय संसद सचिवालयका अनुसार आज दिउँसो २ बजे शिक्षा, स्वास्थ्य तथा सूचना प्रविधि समितिको बैठक बस्दै छ। सिंहदरबार बस्ने बैठकमा विद्यालय शिक्षा विधेयक,२०८० को सम्बन्धमा उपसमितिको प्रतिवेदनमाथि छलफल गरिने कार्यसूची छ। विद्यालय विधेयकमा सहमति जुटाउन गठित उपसमितिले शिक्षा, स्वास्थ्य तथा सूचना प्रविधि समितिलाई आइतबार प्रतिवेदन बुझाएको हो। करिब ४५ दिनभित्र तयार पारी उपसमिति संयोजक छविलाल विश्वकर्माले समिति सभापति अम्बरबहादुर थापालाई प्रतिवेदन हस्तान्तरण गरेका हुन्। प्रतिवेदन दिने क्रममा उपसमिति संयोजक विश्वकर्माले प्रस्तावित विधेयकको विभिन्न १५ वटा परिच्छेद, १ सय ६३ वटा दफामाथि छलफल गरिएको जानकारी दिएका थिए उपसमितिले १ सय ८ बुँदाको प्रतिवेदन तयार गरेको छ। विद्यालय शिक्षा विधेयकमा १ सय १ दफामा परिमार्जन गरिएको छ। साथै, १३ वटा नयाँ दफा थपिएको छ भने भएका ४ दफालाई हटाइएको छ। बाँकी ६२ वटा दफालाई सरकारले प्रस्ताव गरेअनुरूप तयार पारिएको हो, उपसमिति संयोजक विश्वकर्माले भने। हटाइएको दफाअन्तर्गत ६३, ६४ र ६८ दफा छन्। दफा १२, १६, २१, ८३, ९५, १५०, १५१, १५२, १५३, १५४, १५५, १५६, १५७, १६४ र १६५ दफाहरूको बदलामा अर्को नयाँ दफा थपिएको देखिन्छ। यससँगै, दफा १७, २३, २८, ८३, ९५, १५०, १५१, १५२, १५३, १५४, १५५, १५६, १५७, १६३ र १६५ दफा थप गरिएको छ। जबजब विधेयक ल्याउन प्रक्रिया अघि बढाइन्छ तब कहिले निजी विद्यालय सञ्चालक त कहिले शिक्षकहरूले आन्दोलन गरे। अहिलेको विधेयक दफाबार छलफलदेखि उपसमितिको प्रतिवेदन बनाउँदासम्मलाई हेर्दा निजी लगानीका विद्यालयहरूलाई निश्चित समय तोकेर गुठीमा रूपान्तरण गरिने भन्ने व्यवस्थामा सरकार पछि हटेको देखिन्छ। यससँगै प्रारम्भिक बाल विकास शिक्षा बारे पनि स्पष्ट व्यवस्था आउन सकेको छैन। ईसीडीलाई विद्यालय शिक्षाको अंग कसरी मान्ने, कति अबधिसम्मलाई बनाउने, बाल सहजकर्ताका बारेमा कसरी व्यवस्था गर्ने भन्नेबारे भने टुंगो लगाउन सकेको छैन। समितिमा छलफलपश्चात पारित गरेर प्रतिनिधि सभामा पठाउने तयारी छ। सरकार र दलका प्रमुख सचेतकले असार १५ गतेभित्र संसद्मा विधेयक ल्याउने प्रतिबद्धता जनाएका छन्।"
शंकास्पद कारोबार ४९ प्रतिशतले वृद्धि,"काठमाडौं । एकातर्फ मुलुक दोस्रोपटक खैरो सूची (ग्रे लिस्ट)मा परेको छ भने अर्कोतर्फ शंकास्पद कारोबार तथा गतिविधि करिब ४९ प्रतिशतले वृद्धि भएको छ । नेपाल राष्ट्र बैंकको वित्तीय जानकारी एकाइ (एफआईयूनेपाल) ले मंगलबार सार्वजनिक गरेको प्रतिवेदनअनुसार शंकास्पद कारोबार गर्ने सन् २०२३ मा ६ हजार २ सय ५५ रहेकोमा सन् २०२४ मा अर्थात आव २०८१८२ पुस १५ गतेसम्ममा उक्त दरले वृद्धि भई ९ हजार ३ सय ४ पुगेको छ । आपराधिक तथा आतंकवादी क्रियाकलापबाट वित्तीय क्षेत्रमा हुन सक्ने जोखिम घटाउन गो एएमएल प्रणाली कार्यान्वयनमा आएसँगै यस्तो कारोबार पनि देखिन थालेको हो । आपराधिक तथा अवैधानिक बाटोबाट आर्जित पैसा बैंकिङ कारोबार हुनबाट रोक्न यस्तो प्रणालीले काम गर्दै आएको छ । नेपाल राष्ट्र बैंकको शंकास्पद वित्तीय कारोबार निगरानी गर्ने वित्तीय जानकारी एकाइ (एफआईयू)मा रिपोर्टिङ गरेको आधारमा रेकर्डमा आएका अनुमानित तथ्यहरू बाहिरिँदै आएको छ । एफआईयूनेपालले सन् २०२४ का गतिविधिसम्बन्धी न्युजलेटर सार्वजनिक एकाइले सन् २०२४ (जनवरीदेखि डिसेम्बरसम्म) का गतिविधिहरू समेटेर न्युजलेटर प्रकाशन गरेकोमा यस्तो स्थिति देखापरेको हो । जसमा भनिएको छ, सम्पत्ति शुद्धीकरण (मनी लाउन्डरिङ) निवारण ऐन, २०६४ बमोजिम सूचक संस्थाहरूले एकाइमा सम्प्रेषण गरेका शंकास्पद कारोबार तथा गतिविधि प्रतिवेदनको संख्या सन् २०२३ मा ६,२५५ रहेकोमा सन् २०२४ मा सो संख्या करिब ४९ प्रतिशतले वृद्धि भई ९,३०४ पुगेको छ । केन्द्रीय बैंकको वित्तीय जानकारी एकाइकाअनुसार प्राप्त प्रतिवेदनहरूमध्ये सन् २०२४ मा एकाइले जम्मा १ हजार ८ सय ९४ प्रतिवेदन विश्लेषण गरेकोमा सोमध्ये १ हजार ८६ वटा प्रतिवेदन थप अनुसन्धानका लागि कानुन कार्यान्वयन गर्नेअनुसन्धानकारी निकायमा तथा नियामकीय कारबाहीका लागि नियमनकारी निकायमा प्रवाह गरेको छ । सो मध्ये ८०८ वटा प्रतिवेदन एकाइले भविष्यमा थप जानकारी प्राप्त भएमा पुनः विश्लेषण गर्ने गरी अभिलेखीकरण गरेको छ । यसैगरी, सूचक संस्थाहरूले एकाइमा सन् २०२३ मा १७ लाख ८३ हजार १८३ वटा सीमा कारोबारको विवरण पेस गरेकोमा सन् २०२४ मा सो संख्या १९ लाख ७२ हजार ८५५ पुगेको छ । सम्पत्ति शुद्धीकरण निवारण तथा आतंककारी कार्यमा वित्तीय लगानी निवारणसम्बन्धी गर्नुपर्ने रिपोर्टिङ तथा पत्राचारका लागि एकाइको गोएएमएल प्रणालीमा आबद्ध सूचक संस्थाहरू, कानुन कार्यान्वयन गर्नेअनुसन्धानकारी निकायहरू र नियामक निकायहरूको जम्मा संख्या सन् २०२३ को अन्त्यमा १,४९६ रहेकोमा सन्२०२४ को अन्त्यमा १,९०५ पुगेको छ । यस्तै, एकाइका कर्मचारी, सम्बद्ध निकाय तथा सूचक संस्थाहरूको क्षमता अभिवृद्धिसम्बन्धी सन् २०२४ मा एकाइले गरेका वा सहभागी भएका विविध गतिविधिहरूबारे जानकारी दिइएको छ । सम्पत्ति शुद्धीकरण निवारण तथा आतंककारी कार्यमा वित्तीय लगानी निवारण सम्बन्धमा एकाइले सन् २०२४ मा गरेका राष्ट्रिय तथा अन्तर्राष्ट्रिय समन्वयसम्बन्धी कार्यहरू प्रस्तुत गरिएको छ । कुन वर्ष कति शंकास्पद कारोबार ? यसअघि राष्ट्र बैंकको शंकास्पद वित्तीय कारोबार निगरानी गर्ने वित्तीय जानकारी एकाइ (एफआईयू)मा रिपोर्टिङ गरेको आधारमा आर्थिक वर्ष २०८०८१ अवधिभर ७ हजार ३ सय ३८ शंकास्पद कारोबार भएको थियो । प्राप्त शंकास्पद कारोबारगतिविधि प्रतिवेदन मध्ये १ हजार ६ सय ३५ प्रतिवेदनहरूको विश्लेषण गरी आवश्यकताअनुसार अन्य कुनै सूचना प्राप्त भएमा भविष्यमा पुनः विश्लेषण गर्ने एकाइले ठहर गरेको थियो । यसमध्ये पनि ८ सय ८९ वटा शंकास्पद कारोबारलाई अभिलेखीकरण गरिएको थियो । यसबाट पनि ७ सय ४६ वटा शंकास्पद कारोबार अनुसन्धान गर्ने निकायमा निष्कर्ष प्रवाह गर्ने भनी निचोड निकालिएको थियो । यस्तै, अघिल्लो आव २०७९८०मा ५ हजार ९ सय ३५ शंकास्पद कारोबार प्रतिवेदन प्राप्त भएको थियो । यस अघिका आवमा क्रमश: २०७८७९ मा २ हजार ७ सय ८० र २०७७७८ मा १ हजार ५ सय ३३ शंकास्पद कारोबार शंकास्पदको घेरामा रहेको थियो । यी सबै तथ्यांक केन्द्रीय बैंकको वित्तीय जानकारी एकाइ (एफआईयू)मा प्राप्त भएको रिपोर्टिङका आधारमा तयार पारेको हो । एफआईयूमा गो एएमएल भन्ने प्रणाली छ । एकाइका अनुसार सोही प्रणालीमा प्राप्त विवरणको आधारमा कम्पाएल गरेर तथ्यांक बनाएको हो । शंकास्पद कारोबारको कुल तथ्यांकमध्ये बैंङिक क्षेत्रहरूमा भएको कारोबारमा बढी देखिएको राष्ट्र बैंकको भनाइ छ । सुरुमा गत २०७६ माघतीर वाणिज्य बैंकहरूका लागि अनलाइनमार्फत शंकास्पद कारोबार र गतिविधि रिपोर्ट वित्तीय जानकारी एकाइमा गर्न सक्ने प्रणाली (गोएएमएल) सुरु गरेको थियो । वाणिज्य बैंकपछि क्रमशः विकास बैंक, फाइनान्स कम्पनी, लघुवित्त सहकारी, बिमा, मनिचेन्जर, क्यासिनो लगायतमा गोएएमएल प्रणाली कार्यान्वयनमा आएपछि शंकास्पद कारोबारको पनि रिपोर्टिङ बढ्न थालेको केन्द्रीय बैंकको तथ्यांकमा देखिन्छ । राष्ट्र बैंककाअनुसार अहिले अनलाइन कारोबारले गर्दा सजिलो भएकाले यस्तो कारोबारको रिपोर्ट धेरै बढेको हो । यो प्रणाली आउनुअघि शंकास्पद कारोबारबारे प्रतिवेदन बुझाउन अफ्ठ्यारो म्यानुअल प्रणाली भएकाले कम देखिन्थ्यो । पहिला नगदको कारोबार बढी हुन्थे । अहिले डिजिटल कारोबारमा शंकास्पद हेर्न सजिलो भयो । अहिले डिजिटल ट्रान्जेक्सनमा सानासाना फ्रड भएका छन् । ती रिपोर्टहरू पनि यसमा परे । अझ गोएएमएल लागू भएपछि पैसा चेक जम्मा गर्नेको विवरण प्रणालीमा आधारित भएको छ । पछिल्लो समय शंकास्पद कारोबारको तथ्यांक बढ्नुलाई केन्द्रीय बैंकले पछिल्लो समय धेरैमा चेतना आएकाले कुन कारोबार सही र गलत भनेर छुट्याएको र यसलाई एकाइमा विवरण पेस गर्ने प्रवृत्ति बढेकाले पनि धेरै देखिएको छ । एकाइक कर्मचारीको अनुसार राष्ट्र बैंकले पनि यस्तो रिपोर्टिङ गर्ने संयन्त्र विकास गरेकाले पनि त्यो प्रणालीमा यसबारे रिपोर्टिङ गर्नेको दायरा बढ्दै गएको भनाइ छ । यसले हाम्रो सचेतना स्तर बढेको देखिन्छ । यसमा सचेतना बढ्नु सकारात्मक योगदान पुयाउँछ । किनभने, वित्तीय कारोबार गर्ने संस्थाहरूले गलत कुरालाई पहिचान गर्न थाले । यस्तो कारोबारको पहिचान गरेर रिपोर्टिङ हुन थालेपछि अरूमा जागरण बढेर भोलिका दिनमा यस्ता कारोबार कम हुने अपेक्षा गरिएको छ, एकाइका कर्मचारीले अन्नपूर्णसँग भने । सम्पत्ति शुद्धीकरण निवारण ऐनको अनुसूचीमा उल्लिखित सम्बद्ध कसुरसँग जोडिएका सम्भावित कसुरहरूको सूचीअनुसार सम्बन्धित संस्थाले शंकास्पद लेनदेन तथा गतिविधिको प्रतिवेदन राष्ट्र बैंकको एफआईयूमा बुझाउने गरेका छन् । सम्पत्ति शुद्धीकरण (मनी लाउन्डरिङ) निवारण ऐन, २०६४ र नियमावली २०७३ अनुसार उल्लेख गरिएका कारोबारलाई शंकास्पदको घेरामा राखिएकाले यस्तो कारोबारलाई सम्बन्धित संस्थालाई आशंका लागेमा उजुरी गर्न भनिएको छ । सम्पत्ति शुद्धीकरण तथा आतंकवादी क्रियाकलापमा वित्तीय लगानीसम्बन्धी कसुरले सम्पत्ति शुद्धीकरण गर्न नहुने भनेर तोकेको पनि छ । कानुनविपरीत भएको कारोबारलाई शंकास्पद राखिँदै आएको छ । सम्पत्ति शुद्धीकरण तथा आतंकवादी क्रियाकलापमा वित्तीय लगानीसम्बन्धी कसुरमा सम्पत्ति शुद्धीकरण गर्न नहुने व्यवस्था छ । जस्मा भनिएको छ, कुनै व्यक्तिले कानुनविपरीत कुनै कार्य गर्न वा गराउन हुदैन । सम्पत्तिको गैरकानुनी स्रोत (इलिसिट अरिजिन) लुकाउने वा छल्ने वा कसुरमा संलग्न व्यक्तिलाई कानुनी कारबाहीबाट बचाउन सहयोग गर्ने उद्देश्यले कसुरबाट प्राप्त सम्पत्ति हो भन्ने थाहा पाएर पनि वा विश्वास गर्नुपर्ने मनासिब आधार भएर पनि त्यस्तो सम्पत्ति कुनै पनि प्रकारले रूपान्तरण वा हस्तान्तरण गर्ने गलत हो । कसुरबाट प्राप्त सम्पत्ति हो भन्ने थाहा भएर पनि वा विश्वास गर्नुपर्ने मनासिब आधार हँुदाहुदै त्यस्तो सम्पत्तिको सही प्रकृति, स्रोत, स्थान, निःसर्ग (डिस्पोजिसन), कारोबार (मुभमेन्ट), स्वामित्व वा सो सम्पत्ति उपरको अधिकार लुकाउने, छल्ने वा बदल्ने कार्य शंकास्पद हुन् । फाइनान्सियल इन्टेलिजेन्स युनिटले मनी लान्ड्रिङ, आतंकवाद वित्तीय र प्रोलिफेरेसन फाइनान्सिङविरुद्ध लड्न नेपालको सम्पत्ति शुद्धीकरण शासनको केन्द्रीय केन्द्र बिन्दुको रूपमा काम गर्दै आएको छ । यो संदिग्ध (शंकास्पद) गतिविधिहरूमा वित्तीय जानकारीको प्राप्ति, विश्लेषण र प्रसारका लागि जिम्मेवार एजेन्सी हो । नेपालले भर्खरै सन् २०२२२३ मा एसियाप्यासिफिक ग्रुप अन मनी लाउन्डरिङ (एपीजी) तेस्रो चरणको पारस्परिक मूल्यांकन गरेको थियो र एपीजीले सेप्टेम्बर २०२३ मा नेपालको पारस्परिक मूल्यांकन प्रतिवेदन प्रकाशित गरेको थियो ।"
राजस्थानसँग पराजित हुँदै चेन्नाई अंकतालिकाको पुछारमा,"काठमाडौं : इन्डियन प्रिमियर लिग (आइपीएल)मा राजस्थान रोयल्ससँग चेन्नाई सुपर किङ्स पराजित भएको छ। राजस्थानले चेन्नाईलाई ६ विकेटले हराएको हो। राजस्थानसँगको हारसँगै यो सिजन चेन्नाईले अङ्क तालिकामा अन्तिम स्थानमा रहँदै सिजन सक्ने लगभग पक्का भएको हो। अरुण जेट्लि क्रिकेट स्टेडियममा टस हारेर पहिले ब्याटिङको निम्तो पाएको चेनाईले निर्धारित २० ओभरमा १८७ रन बनाएको थियो। चेन्नाईले दिएको १८८ रनको विजय लक्ष्य पछाएको राजस्थानले १७१ ओभरमा ४ विकेट गुमाउँदै लक्ष्य पूरा गर्यो। राजस्थानका लागि ओपनर वैभव सूर्यवंशीले सर्वाधिक ५७ रन बनाए। उनले ३३ बलमा समान ४ चौका र ४ छक्का प्रहार गरे। अर्का ओपनर एसएसपी जय स्वाले ३६ रन बनाए। कप्तान सन्जु श्यामसनले ४१ रन बनाए। ध्रुव जुरेल ३१ र सिम्रोन हेडमायर १२ रनमा अविजित रहे। चेन्नाईका लागि रविचन्द्र आश्विनले सर्वाधिक दुई विकेटले अनशुल कम्बोज र नुर अहमदले ११ विकेट लिए। त्यसअघि, ब्याटिङ गरेको चेन्नाईले निर्धारित २० ओभरमा ८ विकेट गुमाउँदै १८७ रन बनाएको थियो। चेन्नाईका लागि ओपनर ब्याटर आयुष मात्रेले सर्वाधिक ४३ रन बनाए उनले २० बलमा ८ चौका र एक छक्का प्रहार गरे। अर्का ओपनर डेबोन कन्वेले १० रन बनाए । रविचन्द्र आश्विनले १३ दिवाल्ड ब्रेविसले ४२, शिवम दुबैले ३९ र कप्तान महेन्द्र सिंह धोनीले १६ रन बनाए। राजस्थानका लागि बलिङतर्फ युद्धवीर सिंह र आकाश माड्वालले समान ३३ विकेट लिए। तुषार देशपाण्डे र वाननिन्दु हसरंगाले ११ विकेट लिए। यी दुवै टिमले आफ्नो प्रतिष्ठाका लागि मात्रै खेलिरहेका थिए । प्लेअफ समीकरणबाट भने यी दुवै टोली यसअघि नै बाहिरिसकेका छन्।"
"लेखा समितिको बैठक बस्दै, उपसमिति तयार पारेको पोखरा अन्तर्राष्ट्रिय विमानस्थलको प्रतिवेदनमाथि आज छलफल हुने","काठमाडौं : संघीय संसदअन्तर्गत रहेका पाचँ वटा समितिको बैठक आज बस्दै छ। आज सार्वजनिक लेखा समिति, अर्थ समिति, महिला तथा सामाजिक मामिला समिति, पूर्वाधार विकास समिति, शिक्षा, स्वास्थ्य तथा सूचना प्रविधि समितिको बैठक बस्न लागेको हो । संघीय संसद सचिवालयका अनुसार आज दिउँसो १ बजे सार्वजनिक लेखा समितिको ४१ औं बैठक बस्दै छ। सिंहदरबारस्थित अर्थ समितिको बैठक कक्षमा हुने बैठकमा पोखरा क्षेत्रिय अन्तर्राष्ट्रिय विमानस्थल स्थलगत अध्ययन उपसमितिको प्रतिवेदन उपर छलफल गरिने कार्यसूची छ। पोखरा क्षेत्रीय अन्तर्राष्ट्रिय विमानस्थलको स्थलगत अध्ययन र अनुगमन गर्न संसद्को सार्वजनिक लेखा समितिले राजेन्द्र लिङ्देन नेतृत्वको नेतृत्वमा उपसमिति गठन गरेको थियो। उक्त उपसमितिले विमानस्थल निर्माणमा भ्रष्टाचार भएको ठहर गर्दै प्रतिवेदन समितिलाई बुझाएको छ। यता उक्त तयार पारिएको प्रतिवेदनलाई चिनियाँ सरकारी ठेकेदार कम्पनी चाइना सीएएमसी इन्जिनियरिङ कम्पनी लिमिटेड (सीएएमसीई) ले गलत प्रतिवेदन भन्दै थुप्रै तथ्यात्मक त्रुटिहरू रहेको दाबी गरेको छ । प्रतिवेदनमा हाम्रो कम्पनीसम्बन्धी उल्लेख गरिएका विषयवस्तुहरू पूर्ण रूपमा तथ्यसँग मेल खाँदैनन्। त्यसले परियोजनाको सम्पूर्ण कार्यान्वयन प्रक्रियाको गहिरो अनुसन्धान र वस्तुगत विश्लेषणको अभाव देखाउँछ, जुन हामीलाई अत्यन्तै आश्चर्यजनक र चिन्ताजनक लागेको छ। कम्पनीले भनेको छ,हामीले सबै पक्षहरूसँग हस्ताक्षर गरिएको ठेक्का दस्ताबेज र कार्यान्वयन सम्झौता अनुसारका सबै दायित्वहरू पूरा गरेका छौँ र यी प्रक्रियाहरूको पूर्ण रेकर्ड राखेका छौं। आजको बैठकमा उपसमितिले बुझाएको सोही प्रतिवेदनमाथि छलफल हुनेछ। पोखरा विमानस्थल २०२३ जनवरी १ देखि सञ्चालनमा आएको थियो ।"
"सत्यनिरुपण र बेपत्ता आयोग : पदाधिकारी नयाँ, चुनौती पुरानै","सशस्त्र द्वन्द्वमा भएको हिंसात्मक घटनाले आफूलाई कठघरामा उभ्याउने डर सबैभन्दा बढी प्रचण्डमै देखिन्छ । काठमाडौं : शान्ति सम्झौता भएको १९ वर्षको अवधिमा संक्रमणकालीन न्यायलाई टुंगोमा पुर्याउन १ अर्बभन्दा बढी खर्च भइसकेको छ । दुई न्यायिक संयन्त्र सत्य निरूपण तथा मेलमिलाप र बेपत्ता पारिएका व्यक्तिको छानबिन आयोगका पदाधिकारीका सेवा सुविधाको नाममा अर्बौं खर्च गरे पनि चुनौती झन् चुलिँदै गएको छ । प्रधानन्यायाधीश प्रकाशमान सिंह राउतबाट सोमबार पद तथा गोपनियताको शपथ ग्रहण लिएका आयोगका नवनियुक्त पदाधिकारीलाई पहिलो चुनौती छ, द्वन्द्वपीडितलाई विश्वासमा लिने । द्वन्द्वपीडित मात्र होइन एम्नेस्टी इन्टरनेसनल, ह्युमन राइट्स वाच र इन्टरनेसनल कमिसन अफ जुरिस्ट्सजस्ता अन्तर्राष्ट्रिय मानवअधिकार संस्थाले पनि आयोगमा पदाधिकारी सिफारिस प्रक्रियाप्रति गम्भीर चिन्ता व्यक्त गरेका छन् । पूर्वप्रधानन्यायाधीश ओमप्रकाश मिश्रको संयोजकत्वमा गठित सिफारिस समितिले गरेको सिफारिसका आधारमा सरकारले महेश थापाको नेतृत्वमा सत्यनिरुपण तथा मेलमिलाप आयोगमा पदाधिकारी नियुक्त भएका छन् । थापा पूर्वनायव महान्यायाधिवक्ता हुन् । सदस्यहरूमा अच्युतप्रसाद भण्डारी (जाजरकोट), टीकाप्रसाद ढकाल (पाँचथर), पदमबहादुर शाही (जुम्ला) र कुमारी कौशल्य ओझा (कञ्चनपुर) नियुक्त भएका छन् । त्यस्तै बेपत्ता आयोगकी अध्यक्ष लीलादेवी गड्तौला पूर्वमुख्य सचिव हुन् । गोपालनाथ योगी (सल्यान), अग्निप्रसाद थपलिया (झापा), सिर्जना पोखरेल ( काठमाडौं) र विनिता नेपाली (कास्की) छन् । आयोगका पूर्वपदाधिकारीका अनुसार आयोगले भोग्नु परेका समस्याहरूलाई मूलत : नीतिगत तथा कानुनी, संस्थागत तथा संगठनात्मक, व्यवस्थापकीय र व्यावहारिक छन् । ९ वर्षको अवधिमा यी समस्याहरूको समाधान गर्न नसक्दा हरेक पटक नियुक्त पदाधिकारी आलोचित हुँदै आएका छन् । चुनौती नम्बर १ : द्वन्द्वपीडितको विश्वास आर्जन बेपत्ता पारिएका व्यक्तिको छानबिन, सत्यनिरुपण तथा मेलमिलाप आयोग ऐन, २०७१ बमोजिम स्वतन्त्र, निष्पक्ष, जवाफदेही र उच्चस्तरीय सत्यनिरुपण तथा मेलमिलाप आयोग गठन गरिएको हो । द्वन्द्वकालीन मानव अधिकार उल्लंघन घटनाको न्याय प्राप्तिमा हुन गएको ढिलाइले पीडितहरूलाई आक्रोशित बनाएको हो । दण्डहीनताको स्थिति बढ्दै गएकोमा संक्रमणकालीन न्याय स्थापनामा विशेष भूमिका भएको सत्यनिरुपण र बेपत्ता पारिएका व्यक्तिको छानबिन आयोग कहिले पदाधिकारीविहीन हुन पुगे त कहिले आयोग पदाधिकारीबीच मतैक्यता हुन सकेन । संक्रमणकालीन न्यायलाई टुंगोमा पुर्याई द्वन्द्वकालीन घटनाको सत्यतथ्यको खोजी, पीडितलाई परिपुरण, न्याय र पीडकलाई कानुनी कारबाहीको सिफारिस गर्नुपर्ने कानुनी दायित्व पूरा गर्ने गहन जिम्मेवारी आयोगका पदाधिकारीमा छ । संक्रमणकालीन न्यायको प्रक्रियालाई अघि बढाउन सक्रियता देखाएका प्रधानमन्त्री केपी शर्मा ओलीका मानव अधिकार र संक्रमणकालीन न्याय विज्ञ सल्लाहकार अग्निप्रसाद खरेल पनि द्वन्द्वपीडितलाई विश्वासमा लिनुपर्ने बताउँछन् । पूर्वकानुनमन्त्रीसमेत रहेका खरेल भन्छन्, द्वन्द्व पीडितहरूमा अलि बढी आंशका त हिजो आयोगबाट काम नभएर पनि भएको हो । द्वन्द्वपीडितले जे आशंका गर्नुभएको छ, त्यसमा अस्वाभाविक लिनुपर्ने जरुरी देख्दिनँ । त्यसलाई स्वाभाविक रूपमा लिनुपर्छ ।तस्बिर : यादव आचार्य पूर्वप्रधानन्यायाधीश ओमप्रकाश मिश्र संयोजकत्वको सिफारिस समितिले छनोट तथा सिफारिस प्रक्रियामा छलफल र परामर्श नगरेका कारण द्वन्द्वपीडितहरू आक्रोशित देखिएका छन् । जसका कारण आयोगका पदाधिकारी र पीडितबीच विश्वासको संकट देखिएको छ । पीडितहरूले आयोग पदाधिकारीको समग्र छनोट तथा सिफारिस प्रक्रियाप्रति नै पीडतहरूले ११ वटा प्रश्न उठाएका छन् । दुवै आयोगमा पीडित समुदायबाट प्रतिनिधित्व गर्ने आवेदकलाई संक्षिप्त सूचीमा नराख्ने निर्णय गर्दा लिइएका आधारकारणको समेत माग गरेका छन् । पीडितको प्रश्न छ, सिफारिस गरिएका प्रत्येक उम्मेदवारसम्बन्धी लिएका वस्तुगत आधारकारण के थिए ? द्वन्द्वपीडितहरू रामकुमार भण्डारी, गोपालबहादुर शाह, सिर्जना श्रेष्ठ, रुपेश शाह, उदयकुमार शाह, नेत्रबहादुर भण्डारी, गणेशबहादुर मल्लको प्रश्न छ । पीडितले संक्रमणकालीन न्याय पदाधिकारी छनोट तथा सिफारिस प्रक्रियाप्रति असन्तुष्टि जनाउँदै आधार र कारण माग गरेका छन् । कानुनी कठघरामा उभिनुपर्ने भयले गर्दा दलीय मिलेमतोमा आयोग गठन गरेर आँखामा छारो हाल्न खोजेको द्वन्द्वपीडितहरूको दाबी छ । आफन्त गुमाएको तथा बेपत्ता पारिएका पीडितको रित्तिएको आँसुमा बेसरम रूपमा राजनीतिक भागबन्डा गरियो, सुमन अधिकारी भन्छन्, कार्यकर्ता वा नातेदारलाई जागिर खुवाउने थलो बनाइयो । पदलोलुपताको पराकाष्ठा नै नाघ्यो । पीडितहरूले पूर्वप्रधानमन्त्रीहरू शेरबहादुर देउवा, पुष्पकमल दाहालदेखि पूर्वराजा ज्ञानेन्द्र शाहविरुद्धसमेत उजुरी दिएका छन् । त्यस्तै द्वन्द्वकालका तत्कालीन गृहमन्त्रीहरू, तत्कालीन नेपाल प्रहरी प्रमुख, सशस्त्र प्रहरी प्रमुख र नेपाली सेनाका प्रधान सेनापतिहरू, प्रमुख जिल्ला अधिकारीसम्मका पीडकहरूविरुद्ध उजुरीहरू दर्ता भएका छन् । दुवै आयोगमा गरिएको सिफारिस प्रक्रिया र नियुक्तिप्रति द्वन्द्वपीडितहरू असन्तुष्ट र आक्रोशित छन् । बेपत्ता परिवार समाजका संयोजक एकराज भण्डारीका अनुसार पीडितलाई आयोगप्रति अपनत्व महसुस गराउनु चुनौती छ । सर्वोच्च अदालतले पनि आयोग गठनमा पीडितलाई पनि समावेश गर्न आदेशसमेत दिएको थियो । तर, यसपटक पनि बेवास्ता गरिएको छ । चुनौती नं २ : आयोगभित्रको मतैक्यता बेपत्ता परिवार समाजका संयोजक एकराज भण्डारीका अनुसार आयोगका अध्यक्षसहित अन्य पदाधिकारीबीच नियमित बैठक र मतैक्यताको चुनौती छ । विगतमा ८ वर्षमा आयोगको कार्यप्रगति सन्तोषजनक नहुनु र पदाधिकारी असफल हुनुमा पनि मतैक्यताको अभाव रहेको भण्डारीको दाबी छ । बृहत् शान्ति सम्झौता भएको ८ वर्षपछि २०७१ माघ २७ गते गठन गरिएको थियो । तत्कालीन प्रधानमन्त्री सुशील कोइरालाको कार्यकालमा आयोग गठन भएको हो । सत्यनिरुपण आयोगको पहिलो अध्यक्ष भए, सूर्यकिरण गुरुङ । गुरुङलाई बैठकमै सदस्यहरूले यतिसम्म गरे कि उनले राजीनामा दिन्छु भन्दै बीचमै छोडेर हिंँडेका थिए । माधवी भट्ट, श्रीकृष्ण सुवेदी, लीला उदासी, मञ्चला झाबीच मतैक्यताभन्दा बढी विवाद भएको थियो । आयोगमा सिफारिस गरिने पदाधिकारीको भूमिकाप्रति पीडित नै असन्तुष्ट भए । दुई वर्षको कार्यादेशसहित गठित आयोगको म्याद २०७३ माघ २६ गते सकियो । काम अधुरै रहेपछि पहिलो पटक एक वर्ष म्याद थपियो । आयोगले तीन वर्षमा पनि काम गर्न सकेन । १५ चैत २०७३ मा द्वन्द्वपीडित तेजकुमारी बुढाथोकी, मोहन ओली र कल्याण गुरुङलगायतले आयोगका तत्कालीन अध्यक्ष गुरुङलाई कार्यक्षमता नभएको भन्दै बर्खास्तीको माग गरेर सर्वोच्च अदालतमा रिट निवेदनसमेत दिए । २०७४ माघमा दोस्रो पटक र २०७५ मा तेस्रो पटक म्याद थपियो । तीन पटक म्याद थप्दा पनि छानबिन गरी सत्यनिरुपण गर्न नसकेपछि आयोग पदाधिकारीविहीन भयो । झन्डै ९ महिना आयोग पदाधिकारीविहीन भयो । ४ माघ २०७६ मा सत्यनिरुपण आयोग अध्यक्षमा गणेशदत्त भट्टलाई सिफारिस गरियो । यस पटक पनि दलहरूबीच भागबन्डा गरियो । सदस्यमा प्रचण्डराज प्रधान, गोविन्द गौतम, मन दाहाल र विष्णु पोखरेल सिफारिस भए । आयोगका एक सदस्य प्रचण्ड प्रधानले बीचमै राजीनामा गरेका थिए । अध्यक्ष भट्टको अवस्था पनि गुरुङको झैं भयो । सदस्यहरूले विपक्षीको व्यवहार देखाए । २०७६ माघ १ गते उनले टुँडिखेलमा आयोजित आमसभामा भनेका थिए, हिजोका सामन्त राजाहरूले १२ हजार मारेका हुन् । मलाई ५ हजारको जिम्मा दिनुहुन्छ भने म लिन्छु । तर, हिजोको राज्यले मारेको १२ हजारको कुरा नहुने, त्यो पनि मेरै टाउकोमा हालियो भने न्याय हुँदैन । हिजोको युद्धमा भएका राम्रा नराम्रा काममा म जिम्मेवारी लिन्छु । सर्वोच्च अदालतका पूर्वन्यायाधीश बलराम केसीका अनुसार संविधान, सत्यनिरुपण तथा मेलमिलाप, अपराध अनुसन्धान बुझेको व्यक्तिलाई नियुक्त नगरेका कारण आयोग असफल हुन पुग्यो । नियुक्त पदाधिकारीले पनि जिम्मेवारी सम्झिएनन् । जागिर सम्झिए, अल्मलिएरै कार्यकाल बिताए । बेपत्ता परिवार समाजका संयोजक एकराज भण्डारी भन्छन्, राजनीतिक दलको आशीर्वाद पाएर नियुक्त भएका पदाधिकारीहरूबीच बैठकमै लडाइँ हुने गर्छ । कहिल्यै मतैक्यता हुँदैन । टिम स्पिरिट नभएकाले नै यसअघिका आयोगको कार्यप्रगति सन्तोषजनक पनि हुन सकेन । असफल भए । भण्डारीका अनुसार आयोगका अध्यक्ष चयनमा दलीय सहमति गरेर अन्य सदस्य छनौट गर्ने अधिकार अध्यक्षलाई दिए मात्र बैठकमा निर्णय गर्न सहज हुन्छ । र, मतैक्यता पनि बन्न सक्छ । यो सुझाव नसुनिएको भण्डारीको गुनासो छ । चुनौती नम्बर ३ : कर्मचारीहरूको पदपूर्ति र सीप एवं दक्षता आयोगको कार्य प्रकृतिअनुसारको कर्मचारीको पदपूर्ति हुन सकेको छैन । स्रोतका अनुसार सत्यनिरुपण र बेपत्ता आयोगमा निजामती सेवाको विशिष्ट श्रेणीको सचिवसहित डेढ सयभन्दा बढीको दरबन्दी स्वीकृत भएको छ । तर, कहिल्यै पदपूर्ति हुँदैन । बेपत्ता परिवार समाजका संयोजक भण्डारीका अनुसार निर्वाचन गराउन जसरी सरकारले कर्मचारी परिचालन गर्छ त्यसैगरी शान्ति प्रक्रिया टुंगो लगाउने गरी दक्ष कर्मचारी परिचालन गर्नुपर्ने हुन्छ । भण्डारी भन्छन्, दरबन्दीअनुसार कर्मचारी पनि पदपूर्ति गरिँदैन । आवश्यक बजेट विनियोजन गरिँंदैन । कसरी काम गर्ने पदाधिकारीले ? दरबन्दीअनुसार पदपूर्ति नहुँदा आयोगको कार्यलाई लक्ष्यअनुरूप अघि बढाउन सकिएको छैन । आयोग स्थापनाको सुरुवातदेखि नै सत्यनिरुपण र बेपत्ता छानबिन तथा द्वन्द्व व्यवस्थापनको क्षेत्रमा अनुभव कम भएकाले प्रभावकारी र गुणस्तरीय छानबिनमा बाधा उत्पन्न हुँदै आएको आयोगका पूर्वपदाधिकारीको अनुभव छ । चुनौती नम्बर ४ : पीडक शीर्ष नेताको बयान सत्यनिरुपण आयोगमा प्राप्त भएका ६३,७१८ थान उजुरीसँग सम्बन्धित घटना र यससँग सम्बन्धित संक्रमणकालीन न्यायका बाँकी काम तार्किक निष्कर्षमा पुर्याउने चुनौती छ । संक्रमणकालीन न्यायलाई टुंग्याउने भन्ने विषयमा नै सत्तारुढ दलहरूबीच मतैक्यता छैन । तत्कालीन विद्रोही नेकपा माओवादीका अध्यक्ष दाहालले संक्रमणकालीन न्याय टुंग्याउने विषयमा कुरा फेर्ने गरेका छन् । पीडितहरूले पूर्वप्रधानमन्त्रीहरू शेरबहादुर देउवा, पुष्पकमल दाहालदेखि पूर्वराजा ज्ञानेन्द्र शाहविरुद्धसमेत उजुरी दिएका छन् । त्यस्तै द्वन्द्वकालका तत्कालीन गृहमन्त्रीहरू, तत्कालीन नेपाल प्रहरी प्रमुख, सशस्त्र प्रहरी प्रमुख र नेपाली सेनाका प्रधान सेनापतिहरू, प्रमुख जिल्ला अधिकारीसम्मका पीडकहरूविरुद्ध उजुरीहरू दर्ता भएका छन् । सामाजिक हैसियत र न्यायिक मन भएका व्यक्तित्वको पहिचान गरी आयोगको पदाधिकारीमा छनोट गर्न खबरदारी गरेका हौं । तर, अनुभवहीनलाई जागिर खुवाउने र आफ्नो नियन्त्रणमा आयोगलाई राख्ने नियत देखियो । कमजोर आयोगले न त स्पष्ट मार्गचित्र तय गर्न सक्छ , न त सत्य उजागर गर्न सक्छ । सुमन अधिकारी  संस्थापक अध्यक्ष, द्वन्द्वपीडित साझा चौतारी पीडितहरूलाई अपनत्व महसुस गराउनु आयोगका पदाधिकारीको प्रमुख चुनौती हुने छ । पीडकको रूपमा उजुरी दर्ता भएका पूर्वप्रधानमन्त्रीहरूको समेत बयान लिन सक्ने हैसियत आयोग पदाधिकारीमा छ । एकराज भण्डारी  संयोजक, बेपत्ता परिवार समाज द्वन्दपीडितहरूले अविश्वास गरिरहेका छन् भने आयोगका पदाधिकारीले छलफल र कामद्वारा विश्वासमा परिणत गर्नुपर्छ । पीडितमैत्री तरिकाले नै संक्रमणकालीन न्यायलाई टुंग्याउनुपर्छ । अग्निप्रसाद खरेल  विज्ञ सल्लाहकार, मानव अधिकार तथा संक्रमणकालीन न्याय आयोगले उजुरीमा नाम किटान गरिएका पीडकहरूको बयान लिनुपर्ने हुन्छ । विज्ञहरूका अनुसार बयान तीन किसिमको हुन्छ, सामान्य सोधपुछ, कागजी र परामर्श । बयानका लागि देउवा, दाहाल, पूर्वप्रहरी प्रमुख, पूर्वप्रधान सेनापति, पूर्वराजा ज्ञानेन्द्र समेतलाई बोलाउनुपर्छ । सोधपुछ गर्दै जाँदा कसुरदार देखिएको अवस्थामा पीडकहरूलाई बयान कागज गराउनुपर्ने हुन्छ । वरिष्ठ अधिवक्तासमेत रहेका बेपत्ता परिवार समाजका संयोजक भण्डारी भन्छन्, बयान कागज गराउने हैसियत अहिलेका पदाधिकारीको छ कि छैन ? कानुनी कठघरामा उभ्याउन ढिलाइ भएकोमा एकातिर उजुरीकर्ताहरू आक्रोशित छन् । पीडक भनिएका व्यक्तिलाई बयानमा बोलाएर अनुसन्धान गरी न्याय दिने कार्य आफैंमा जटिल र चुनौतीपूर्ण छ । सर्वोच्च अदालतले मानव अधिकारको गम्भीर उल्लंघन र मानवताविरुद्धका अपराधहरू गम्भीर फौजदारी कसुर भएको र क्षमादान दिने विषय सत्यनिरुपण तथा मेलमिलाप आयोगको स्वेच्छामा छोड्न नमिल्ने फैसला गरेको छ । संक्रमणकालीन न्यायका विषयमा सर्वोच्च अदालतबाट विधिशास्त्रको विकास मात्र भएको छैन, न्यायका लागि कानुनको निर्माण र कार्यान्वयनको संरचना तयार गर्ने सन्दर्भमा पनि सरकारलाई महत्वपूर्ण सुझाव दिएको छ । सर्वोच्चले गम्भीर अपराधमा संलग्न व्यक्तिलाई कानुनको दायरामा ल्याई सजाय गर्ने आधार खोजी गर्नु आयोगको संवैधानिक तथा कानुनी दायित्व भएको प्रष्ट्याएको छ । पीडकलाई अभियोग नै नलगाई, कसुर नै स्थापित नगरी आममाफी दिए सरह क्षमादान गर्ने आधार र कारणको खोजी गर्न नमिल्ने फैसला गरेको छ । चुनौती नम्बर ५ : राजनीतिक इच्छाशक्ति जरुरी प्रमुख राजनीतिक दलहरूको इच्छाशक्ति बिना संक्रमणकालीन न्याय टुंगो लगाउन सकिंँदैन । बेपत्ता परिवार समाजका संयोजक एकराज भण्डारी भन्छन्, सत्तामा रहने मात्र होइन प्रतिपक्षमा बस्ने दलको पनि संक्रमणकालीन न्याय टुंग्याउने विषयमा राजनीतिक इच्छाशक्ति देखिँंदैन । बरु, सत्ताका लागि बार्गेनिङ प्वाइन्ट बनाउँछन् । द्वन्द्वका क्रममा मानव अधिकार उल्लंघन गर्ने छुट न राज्य पक्षलाई हुन्छ, न त विद्रोहीलाई । राज्य र विद्रोही माओवादीले अन्तर्राष्ट्रिय मानव अधिकार कानुनको पालना गर्ने प्रतिबद्धता व्यक्त गरेका थिए । जुन प्रतिबद्धता उल्लंघन भएकाले अहिले अप्ठेरो महसुस गरिरहेका छन् । शीर्ष राजनीतिक नेतृत्वलाई डर छ, अनुसन्धान र अभियोजनको विषयमा चित्त नबुझाएर द्वन्द्वपीडित आन्दोलन गर्ने हुन् कि ! सङ्क्रमणकालीन न्यायका सम्बन्धमा सर्वोच्च अदालतले विभिन्न समयमा जारी गरेका निर्देशनात्मक आदेशहरूको समेत पालना गरिएको छैन । द्वन्द्वको समयमा घटित घटनाहरूको छानबिन गर्दा एक वा दुई पक्षमा मात्र ध्यान दिएर पुग्दैन । उजुरीको छानबिन तथा सत्यको खोजबिनको क्रममा आयोगले स्थापना कालदेखिनै विभिन्न प्रकारका समस्या तथा चुनौतीको सामना गर्नुपरेको छ । जबकि राज्य वा अरू कसैद्वारा वा व्यक्ति स्वयं बेपत्ता भएको अवस्थामा पनि व्यक्तिको स्थिति सार्वजनिक गर्ने दायित्व सरकारको हो । यो दायित्वबाट कांग्रेस, एमाले र माओवादी पटकपटक सरकारको नेतृत्व गरे पनि पन्छिरहेका छन् । १० वर्षे द्वन्द्वमा सत्तामा रहेका र विद्रोह गरेका दुई राजनीतिक दलमात्र होइन सुरक्षा निकाय नेपाल प्रहरी, सशस्त्र प्रहरी र नेपाली सेनालाई चासो र चिन्ता छ । संक्रमणकालीन न्यायलाई टुंग्याउने भन्ने विषयमा नै सत्तारुढ दलहरूबीच मतैक्यता छैन । तत्कालीन विद्रोही नेकपा माओवादीका अध्यक्ष दाहालले संक्रमणकालीन न्याय टुंग्याउने विषयमा कुरा फेर्ने गरेका छन् । ३० चैत २०८१ मा संक्रमणकालीन न्यायसम्बन्धी पुस्तकको विमोचनमा अतिथिका रूपमा सहभागी दाहालले भने, राज्य पक्षले कति मार्यो, विद्रोहीले कति के गर्यो भन्ने कुरा त अध्ययन गर्न सकिन्छ, अनुसन्धान गर्न सकिन्छ । तर, के यो आरोप सत्य हो त ? १७ हजार माओवादीले, अझ आजभोलि त प्रचण्डले मारेको भन्ने ? मैले एक जनालाई पिटेको पनि छैन अहिलेसम्म । हत्याको कुरै छोडिदिनुस् । सशस्त्र द्वन्द्वमा भएको हिंसात्मक घटनाले आफूलाई कठघरामा उभ्याउने डर सबैभन्दा बढी दाहालमै देखिन्छ । २०७६ माघ १ गते उनले टुँडिखेलमा आयोजित आमसभामा भनेका थिए, हिजोका सामन्त राजाहरूले १२ हजार मारेका हुन् । मलाई ५ हजारको जिम्मा दिनुहुन्छ भने म लिन्छु । तर, हिजोको राज्यले मारेको १२ हजारको कुरा नहुने, त्यो पनि मेरै टाउकोमा हालियो भने न्याय हुँदैन । हिजोको युद्धमा भएका राम्रा नराम्रा काममा म जिम्मेवारी लिन्छु । म त्यसबाट भाग्ने हुनै सक्दैन । तर नगरेको कामको दोष पनि मलाई थुपार्नु भएन । आयोगका एक पूर्वअध्यक्षका अनुसार दलका सिफारिसमा नियुक्त पदाधिकारीलाई अनुसन्धानभन्दा जागिरे मानसिकतामा रहने गर्छ । अपराध अनुसन्धान तथा अभियोजन, सत्यको अन्वेषण, क्षतिपूर्ति, संस्थागत सुधार र परीक्षणलगायतका कार्यका लागि आवश्यक पर्ने बजेट र जनशक्ति नै उपलब्ध गराउँदैनन्, आयोगका एक पूर्वसदस्य भन्छन्, द्वन्द्वपीडितलाई अल्मल्याउन आयोग गठन र पदाधिकारी नियुक्त गरिएको हो । चुनौती नम्बर ६ : अन्तर्राष्ट्रिय सहयोग र समर्थन द्वन्द्वकालीन घटनाको प्रभावकारी अनुसन्धान र अभियोजन गर्नुपर्ने दायित्व एकातिर छ भने अर्कोतिर राष्ट्रियअन्तर्राष्ट्रिय सहयोग र समर्थन हासिल गर्नुपर्ने अर्को पेचिलो चुनौती छ । दुई आयोगले गरे १ अर्ब खर्च सत्यनिरुपण तथा मेलमिलाप आयोग र बेपत्ता आयोगले ९ वर्षको अवधिमा झन्डै १ अर्ब खर्च गरेका छन् । तर, उपलब्धि निराशाजनक भएको द्वन्द्वपीडित बताउँछन् । गत वैशाख ३१ गते सत्यनिरूपण तथा मेलमिलाप र बेपत्ता पारिएका व्यक्तिको छानबिन आयोगमा गरिएको नियुक्ति विवादित बनेपछि द्वन्द्वपीडित आक्रोशित छन् । सत्यनिरुपण तथा मेलमिलाप आयोगमा ६३ हजार ७१८ उजुरी दर्ता भएका छन् । परिपुरण र क्षतिपूर्तिका लागि सिफारिस गरेकोमा २९ जनालाई २३ लाख २० हजार भुक्तानी भएको छ । आयोगको कार्य सम्पादनका लागि २०७४७५ देखि २०८०८१ सम्म ४७ करोड ८ लाख ९३ हजार खर्च भएको महालेखा परीक्षकको पछिल्लो प्रतिवेदनमा उल्लेख छ । दर्ता गरिएका उजुरीउपर छानबिन गरी उजुरी टुंग्याउन सकेको छैन । सत्यनिरुपणको झैं बेपत्ता पारिएका व्यक्तिको छानबिन आयोगले पनि करोडौं खर्च गरेको छ । तर, उपलब्धि अपेक्षाकृत छैन । आयोगमा ३ हजार २८८ उजुरी दर्ता भएकोमा ७४६ उजुरी फस्र्यौट भएको छ । आयोगको कार्य सम्पादनका क्रममा आर्थिक वर्ष २०७४७५ देखि २०८८१ सम्म ३३ करोड ३१ लाख ५१ हजार खर्च भएको छ । संक्रमणकालीन न्यायसम्बन्धी प्रमुख कानुनी व्यवस्था बेपत्ताा पारिएका व्यत्तिाको छानबिन, सत्यनिरुपण तथा मेलमिलाप आयोग ऐन बेपत्ता पारिएका व्यत्तिाको छानबिन, सत्यनिरूपण तथा मेलमिलाप आयोग नियमावली, २०७२ अपराधको अनुसन्धान तथा तहकिकातसम्बन्धी प्रचलित कानुन नेपाल पक्षराष्ट्र भएका मानवअधिकार तथा मानवीय कानुनसम्बन्धी अन्तर्राष्ट्रिय सन्धि, महासन्धि, प्रोटोकल नेपाल सरकार र नेपाल कम्युनिस्ट पार्टी (माओवादी) बीच भएको विस्तृत शान्ति सम्झौता २०६३ संक्रमणकालीन न्यायका सम्बन्धमा सर्वोच्च अदालतबाट प्रतिपादित सिद्घान्त (नजिर) र निर्देशनात्मक आदेश नेपालको संविधान (२०७२)"
खर्च नहुने बजेट,"नेपाली समाज समृद्धिको तृष्णामा छ। तर, समृद्धिको गति सुस्त छ। समृद्धिसँग जोडिने पहिलो कुरा विकास निर्माण हो। भौतिक पूर्वाधारको विकासले आर्थिक गतिविधि बढाउँछ, नागरिकको जीवनस्तर पनि उकास्छ अनि प्राप्त हुन्छ समृद्धि। तर, विकासको धिमा गति कहालीलाग्दो छ। सरकारले विभिन्न विकास पूर्वाधारमा जति बजेट विनियोजन गर्छ, त्यस मध्येको चौथाइभन्दा केही बढी मात्रै खर्च गर्न सक्ने गरेको छ। अर्थात्, पुँजीगत खर्चमा सरकारहरू सधैं असफल हुँदै आएका छन्। चालु आर्थिक वर्षको पुँजीगत खर्चका लागि सरकारले ३ खर्ब ५२ अर्ब ३५ करोड बजेट विनियोजन गरेको छ। तर, खर्च भने १ खर्ब २० अर्ब ३७ करोड रुपैयाँ मात्रै भएको छ। त्यो भनेको केवल ३४१६ प्रतिशत मात्र हो। कुनै वेला बजेट नै समयमा नआउँदा पुँजीगत खर्च हुन सकेन भनेर संविधानमै बजेटको मिति उल्लेख गरिएको छ, जेठ १५ गते। त्यसपछिका वर्षहरूमा पनि अपेक्षित प्रगतिचाहिँ हुन सकेको छैन। यसको मूल कारण हाम्रा योजना छनोटमा भएको ठूलो कमजोरी हो। त्यसपछि चाहिँ हाम्रा प्रक्रिया। वन, वातावरणदेखि आयोजनाका लागि जग्गा अधिग्रहण हुँदै मुआब्जा वितरणसम्मका प्रक्रिया लामा र झन्झटिला छन्। अन्तरमन्त्रालय समन्वय कमजोर छ। योजना कार्यान्वयन हुन सक्ने खालको होहोइन, विचार नगरी राजनीति अभीष्ट तुष्टिका निम्ति बजेट विनियोजन हुनु त सबैभन्दा पहिलो र ठूलो रोग हो, पुँजीगत खर्च नहुनुको। खरिद ऐनका व्यवस्था परम्परागत छन् र पुराना छन्। समय र प्रविधिले मारेको फड्कोअनुसार समयावधि दिने गरी ऐन संशोधन भएको छैन। राजनीतिक दबाबका भरमा थोपरिएका योजना कार्यान्वयन स्वाभाविक रूपमा कठिन हुन्छ। र, त्यस्ता योजनाले प्रतिफल नदिन पनि सक्छन्। अनि, तिनैमा बजेट विनियोजन गर्ने तर खर्च नहुन नसक्ने प्रवृत्तिको संक्रमणले गाँजेको छ। पुँजीगत खर्च वृद्धि गर्ने हो भने एउटा होइन, दुईवटा होइन, धेरै लामो सूची बनाएर नै धेरै कुरामा संशोधन र परिमार्जन गर्नुपर्छ। र, योजना छनोटदेखि काम गर्ने तौरतरिका फेर्नुपर्छ, तब मात्रै देशले काँचुली फेर्ने गरी बजेट खर्च सम्भव हुन्छ। अन्तर्राष्ट्रिय अभ्यास हेर्दा पुँजीगत खर्चमा सरकारहरूको प्राथमिकता उच्च हुन्छ। एसियाका विकसित मुलुकहरूमा बजेटको ६० देखि ७० प्रतिशत हिस्सा पुँजीगत क्षेत्रमा लगानी गरिन्छ। बंगलादेशले पनि पुँजीगत खर्चमा सन् २०२३ मा ८२ प्रतिशत बजेट खर्च गर्न सफल भयो। त्यहाँ योजनाको छनोट, सार्वजनिक खरिद प्रणाली, र निगरानी संयन्त्र सशक्त छन्। नेपालले पनि यिनै अभ्यासबाट सिक्नुपर्छ। पुँजीगत खर्चको कमजोरीले दीर्घकालीन असर पार्छ। राष्ट्रिय आय घट्छ, रोजगारी सिर्जना हुँदैन, निजी क्षेत्रको लगानी पनि सुस्त हुन्छ। त्यसको प्रत्यक्ष प्रभाव उत्पादन, निर्यात, कर संकलन, र जीवनस्तरमा देखिन्छ। जब सरकार आफैंले निर्धारित खर्च गर्न सक्दैन, तब आर्थिक सन्देश नकारात्मक जान्छ। त्यसले लगानीकर्ताको विश्वास घटाउँछ। सरकारको प्राथमिकता ठोस विकासमूलक कार्यमा केन्द्रित नभएसम्म समृद्धिको यात्रा सम्भव छैन। त्यसैले पुँजीगत खर्चको वर्तमान मोडेलमा आधारभूत सुधार अपरिहार्य छ।"
नेपाल राष्ट्र बैंकको १८ औं गभर्नरमा नियुक्त भएका पौडेल को हुन् ? के छ अनुभव ?,"प्रधानमन्त्री ओलीदेखि कांग्रेस सभापति देउवालाई छिटो गभर्नर नियुक्तिका लागि निर्णयमा पुग्न अर्थमन्त्रीले पटकपटक आग्रह गर्दै आएका थिए। काठमाडौं : लामो प्रतीक्षापछि अन्ततः डा विश्वनाथ पौडेल नेपाल राष्ट्र बैंकको १८औं गभर्नर नियुक्त भएका छन् । मंगलबार बसेको मन्त्रिपरिषद् बैठकले पौडेलको नियुक्ति गरेसँगै करिब डेढ महिनादेखि रिक्त रहेको गभर्नर पदले बल्ल न्याय पाएको छ । अर्थमन्त्री विष्णुप्रसाद पौडेल, निवर्तमान गभर्नर महाप्रसाद अधिकारी र अर्थविद् डा पोषराज पाण्डेको सिफारिस समितिले गभर्नरका लागि ३ जनाको नाम मन्त्रिपरिषदमा पेस गरेको थियो । जसमा पहिलो नम्बरमा डा पौडेल, दोस्रोमा कामु गभर्नर डा निलम तिम्सिना ढुंगाना र तेस्रोमा पूर्वसचिव दिनेश भट्टराई थिए । तीमध्येबाट मन्त्रिपरिषद्ले प्राडा पौडेललाई नियुक्ति गर्ने निर्णय गरेको बैठकपछि सञ्चारमन्त्री पृथ्वीसुब्बा गुरुङले जानकारी दिए । प्रधानमन्त्री केपी शर्मा ओली र कांग्रेस सभापति शेरबहादुर देउवाबीच पौडेललाई गभर्नर नियुक्त गर्ने सहमति जुटेपछि प्रक्रिया अघि बढाइएको हो । मंगलबार बिहान ओली र देउवाबीच यसबारे ठोस निर्णय भएको थियो । १७औं गभर्नर महाप्रसाद अधिकारीको ५ वर्षे कार्यकाल चैत २४ गते सकिएको थियो । त्यसयता निलम ढुंगानाले कायम मुकायमको जिम्मेवारी सम्मालेकी थिइन् । अधिकारीको कार्यकाल सकिएपछि गभर्नर आफ्नो पोल्टामा पार्न सत्तारूढ कांग्रेसएमाले दुवैले पहल गरेका थिए । अन्ततः प्रधानमन्त्री ओली कांग्रेसलाई गभर्नर दिन राजी भएका थिए । जेठ १५ गते बजेट सार्वजनिक हुने मिति नजिकिँदै गर्दा अर्थमन्त्री पौडेलले छिटो गभर्नर नियुक्तिमा जोडबल गरेका थिए । प्रधानमन्त्री ओलीदेखि कांग्रेस सभापति देउवालाई छिटो गभर्नर नियुक्तिका लागि निर्णयमा पुग्न अर्थमन्त्रीले पटकपटक आग्रह गर्दै आएका थिए । एमालेले कार्यकारी निर्देशक डा प्रकाशकुमार श्रेष्ठ (जो अहिले राष्ट्रिय योजना आयोगका सदस्य छन्) र कांग्रेसले नबिल बैंकका प्रमुख कार्यकारी अधिकृत (सीईओ) ज्ञानेन्द्रप्रसाद ढुंगानालाई गभर्नरमा अघि बढाउन खोजेको चर्चा चलेको थियो । यसकारण डा श्रेष्ठले राष्ट्र बैंकबाट र ढुंगानाले सीईओबाट राजीनामा दिएका थिए । तर, यता प्रधानमन्त्री केपी ओलीले आफूले राष्ट्रपति, मुख्यसचिव, प्रधानन्यायाधीश लगायतमा महिला नेतृत्व ल्याएको भन्दै गभर्नरमा पनि कामु गभर्नर डा निलम तिम्सिना ढुंगानालाई अघि ल्याउन खोजेका थिए । तर, भागबन्डाका कारण कांग्रेस यसमा सहमत भएन । यसपछि कांग्रेसले राष्ट्र बैंकका कार्यकारी निर्देशक डागुणाकर भट्टलाई गभर्नरमा अगाडि बढाउन खोज्यो । यसपछि डाभट्टले राजीनामा दिएर बाहिरिन खोजे तर उनको राजीनामालाई कामु गभर्नर तिम्सिनाले स्वीकृत गरिनन् । अन्ततः सिफारिस समिति सदस्यमा प्रवेश गरेका डा पौडेल गभर्नर बन्न सफल भए । नेपाल राष्ट्र बैंक ऐनअनुसार गभर्नरको नियुक्ति नेपाल सरकार, मन्त्रिपरिषद्ले तोकेबमोजिम गठन भएको सिफारिस समितिको सिफारिसको आधारमा गभर्नरको नियुक्ति गर्ने व्यवस्था छ । सोहीअनुसार राष्ट्र बैंकको नयाँ गभर्नर नियुक्तिका लागि सिफारिस समिति गठन गर्न सरकारले अर्थ मन्त्रालयलाई फागुन २१ गते स्वीकृति दिएको थियो । अर्थमन्त्री पौडेलको संयोजकत्वमा पूर्वगभर्नरबाट विजयनाथ भट्टराई र विज्ञबाट प्रा डा विश्व पौडेललाई राखेर सिफारिस समिति गठन गरियो । त्यसबाट पौडेलले राजीनामा दिएपछि रिक्त स्थानमा निवर्तमान गभर्नर अधिकारीलाई समावेश गरियो । यसपछि फेरि कांग्रेसले सिफारिस गरेको प्राडा पौडेललाई गभर्नरमा अघि सार्ने देखिएपछि उनले पनि सिफारिस समितिबाट राजीनामा दिए । उक्त स्थानमा अर्थविद् डा पोषराज पाण्डेलाई सदस्य बनाइयो । तर, यसबीच गभर्नर बन्ने लाइनमा रहेका डापौडेलविरुद्ध सर्वोच्च अदालतमा रिटसमेत पेस भयो । उनको नियुक्तिमा नेपाल राष्ट्र बैंक ऐन, २०५८ को प्रतिकूल हुने दाबीसहित रिट निवेदन पेस भयो । सर्वोच्चले जेठ ६ गते त्यसलाई दरपिठ गरिदियो । त्यसविरुद्ध परेको रिटमा मंगलबारै सर्वोच्चले दरपिठ सदर गरिदियो । जसका कारण पौडेलको नियुक्ति सहज बन्यो । को हुन् पौडेल ? जो हुन् ख्यातिप्राप्त अर्थविद पछिल्लो युवापुस्तामा ख्यातिप्राप्त अर्थविद्को सूचीमा पर्छन् डा पौडेल । विशेष गरेर वित्त नीतिमा उनको राम्रो दख्खल छ । उनले अमेरिकाको युनिभर्सिटी अफ क्यालिफोर्निया, बर्कलेबाट कृषि तथा प्राकृतिक स्रोत अर्थशास्त्रमा विद्यावारिधि गरेका छन् । उनलाई अर्थतन्त्र, समाज र इतिहासका अध्येता मानिन्छ । उनले बेलाबेला विभिन्न सञ्चारमाध्यममा अर्थशास्त्र तथा इतिहाससम्बन्धी लेखहरू प्रकाशितसमेत गर्दै आए । उनी सन् २०१२ देखि २०१३ सम्म सानिमा बैंकको निर्देशक थिए । त्यसपछि सन् २०१२ डिसेम्बरदेखि २०१५ जनवरीसम्म विश्व बैंकको कन्सलट्यान्ट भए । यससँगै, सन् २०१८ फेब्रुअरीदेखि २०२० अप्रिलसम्म अन्तर्राष्ट्रिय श्रम संगठनको नेपालस्थित कार्यालयमा आर्थिक सल्लाहकार भए । मिलेनियम च्यालेन्ज कर्पोरेशनको नेपालस्थित कार्यालयमा पनि अर्थशास्त्रीको रूपमा कार्य गरे । उनले युलेन्स स्कुलमा गस्ट २०१९ देखि जुलाई २०२१ सम्म बोर्ड अफ ट्रस्टीका रूपमा काम गरेका थिए । उनी पीएचडी गरेर फर्किएपछि काठमाडौं विश्वविद्यालयमा प्राध्यापन सुरु गरे । एसिस्टेनट प्रोेफेसर हुँदै भिजिटिङ एसोसिएट प्रोफेसर भए । उनले काठमाडौं विश्वविद्यालय (केयू) मा करिब ९ वर्ष ३ महिना प्राध्यापन गरे । पछिल्लो १ वर्ष ११ महिनादेखि केयूमा प्रोफेसरका रूपमा कार्यरत थिए । यसबाहेक उनले नेपाल उद्योग परिसंघमा थिंकट्यांक स्थापना गरी प्रमुख आर्थिक सल्लाहकारको भूमिकासमेत निर्वाह गरे । उनी नेपाल इकोनोमिक्स ओलम्पियाडको अध्यक्षसमेत भए । यसैबीच, उनी २०७८ साउन १२ गते राष्ट्रिय योजना आयोगमा उपाध्यक्ष नियुक्त भएका थिए । आयोगमा उनी करिब १ वर्ष १४ महिना मात्रै रहे । त्यसपछि राजीनामा दिएर उनी नेपाली कांग्रेसबाट टिकट पाएर चितवन क्षेत्र नम्बर १ बाट चुनाव लडे । तर, उक्त चुनावमा डा पौडेल सफल हुन सकेनन् ।"

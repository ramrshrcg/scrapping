शीर्षक,विवरण
"भारतले भन्यो पाकिस्तानको आग्रहमा युद्धविराम भएको हो, अमेरिकी मध्यस्थताले होइन","काठमाडौं : भारतले पाकिस्तानको आग्रहमा युद्धविराम भएको बताएको छ। भारतीय विदेश मन्त्रालयका प्रवक्ता रणधीर जयसवालले साप्ताहिक पत्रकार सम्मेलनका क्रममा मंगलबार अमेरिकासँग युद्धविरामका विषयमा कुनै छलफल नभएको बताएका छन्। 'पाकिस्तानसँग युद्धविराम गर्नेबारे मध्यस्थता गर्न अमेरिकासँग कुनै छलफल भएको छैन,' प्रवक्ता जयसवालले भने। पाकिस्तानी सेनाको आग्रहमा युद्धविराम भएको उनको भनाइ छ। 'मे १० मा जब भारतले पाकिस्तानको एयरबेसमा आक्रमण गर्यो। त्यसपछि पाकिस्तानको उच्चस्तरीय आयोगले १२:३७ मा भारतको विदेश मन्त्रालयमा आग्रह पठायो। पाकिस्तानको डीजीएमओले पनि भारतसँग सम्पर्क बनाउने प्रयास गर्यो। प्राविधिक कारणले त्यतिबेला सम्पर्क हुन सकेन। ३:३० बजे दुवै देशका डीजीएमओबीच कुराकानी भएपछि युद्धविराम गरिएको हो,' उनले भने। विदेश मन्त्रालयका प्रवक्ता जयसवालले अमेरिकी नेतासँग भने सम्पर्क भएको बताए। उनका अनुसार अमेरिकी नेताहरूले मे ७ र १० मा भारतीय पक्षसँग कुराकानी गरेका थिए। त्यतिबेला पनि व्यापारका विषयमा पनि कुनै छलफल नभएको प्रवक्ता जयसवालको भनाइ छ। प्रधानमन्त्री नरेन्द्र मोदीले पनि पाकिस्तान पक्षको आग्रहमा युद्धविराम भएको बताएका थिए। सोमबार राष्ट्रका नाममा सम्बोधन गर्दै भारतीय प्रधानमन्त्री मोदीले पाकिस्तानको आग्रहमा 'अपरेसन सिन्दुर' स्थगित गरेको बताएका थिए। पाकिस्तानले गर्ने व्यवहारअनुसार आगामी रणनीति तय गरिने र भारतीय सुरक्षा निकायहरू उच्च मनोबलका साथ अलर्टमा रहेको उनको भनाइ थियो। प्रवक्ता जयसवालले सिन्धु जल सन्धिमाथि लगाइएको प्रतिबन्ध पनि कायम रहने बताए। पाकिस्तानले जबसम्म आतंकवादलाई समर्थन गरिरहन्छ, त्यतिबेलासम्म उक्त सन्धि निलम्बित रहने उनले बताए। अमेरिकी राष्ट्रपति डोनाल्ड ट्रम्पले एक्समार्फत भारतपाकिस्तानबीच युद्धविराम हुन लागेको घोषणा गरेका थिए। लगत्तै भारत र पाकिस्तान दुवै पक्षले युद्धविराम भएको घोषणा गरेका थिए। अमेरिकी विदेश मन्त्रालयले पनि विज्ञप्ति जारी गरेर उपराष्ट्रपति जेडी भान्स र विदेशमन्त्री मार्को रोबियोले युद्धविरामका लागि निरन्तर पहल गरेको उल्लेख गरेको थियो।"
अमेरिका र साउदीबीच १४० अर्ब डलरको सम्झौता,"काठमाडौं : अमेरिका र साउदी अरबबीच १४२ अर्ब डलरको सम्झौता भएको छ। साउदीमा आयोजित द्विपक्षीय वार्तापछि अमेरिकी राष्ट्रपति डोनाल्ड ट्रम्प र साउदीका राजकुमार मोहम्मद बिन सलमानले मंगलबार उक्त सम्झौतामा हस्ताक्षर गरेका हुन्। उक्त सम्झौता रक्षामा केन्द्रित रहेको ह्वाइट हाउसले जनाएको छ। अमेरिकाले यस सम्झौतालाई इतिहासकै सबैभन्दा ठूलो रक्षा सम्झौता रहेको बताएको छ। यस सम्झौताअन्तर्गत अमेरिकाले साउदीलाई अत्याधुनिक युद्ध उपकरणहरू प्रदान गर्नेछ। राष्ट्रपति ट्रम्प यतिबेला मिडलइस्ट भ्रमणमा निस्किएका छन्। चार दिने भ्रमणमा उनले साउदी, कतार र युएईको भ्रमण गर्ने तालिका छ।"
अमेरिकाले थप ७ नेपालीलाई गर्यो निष्कासन,"काठमाडौं : अमेरिकाले थप ७ नेपालीलाई निष्कासन गरेको छ। गैरकानुनी रूपमा अमेरिका बस्दै आएका उनीहरूलाई त्यहाँको अध्यागमनले निष्कासन गरेको हो। निष्कासनमा पर्नेमा डाँगी, ओली, रोका मगर, खत्री, गौतम, तिवारी र केसी थरका एकएक जना रहेका छन्। उनीहरूलाई गत साता काठमाडौं फर्काइएको स्रोतले जानकारी दिएको छ। उनीहरू सबैलाई एयर इन्डियाको विमानबाट नेपाल फर्काइएको हो। उनीहरूमध्ये केही पासपोर्ट फ्याँकेर लुकिछिपी बस्दै आएका थिए। अमेरिकी अध्यागमनले उनीहरूलाई नेपाली दूतावासबाट ट्राभल डकुमेन्ट बनाएर नेपाल फर्काएको हो। अमेरिका राष्ट्रपति डोनाल्ड ट्रम्पको आप्रवासन नीति लागू भएपछि नेपालीहरू निष्कासनमा पर्ने क्रम बढेको छ। स्रोतका अनुसार निष्कासनमा परेका नेपालीहरू प्रत्येक साता काठमाडौं अवतरण गर्ने गरेका छन्।"
अब जुनसुकै विषयबाट १२ उत्तीर्ण गरेकाले सीए पढ्न पाउने,"काठमाडौं : नेपालमा अब जुनसुकै विषयबाट १२ उत्तीर्ण गरेकाले चार्टर्ड एकाउन्टेन्सी (सीए) पढ्न पाउने भएका छन्। यससँगै अब १२ कक्षामा २ जिपिए ल्याएका विद्यार्थीले समेत सीए अध्ययन गर्न पाउने छन्। जबकी यसअघि तोकिएको विषय लिएर जीपीए २४० ल्याएर १२ उत्तीर्ण गरेकाले मात्रै अध्ययन गर्न पाउने प्रावधान थियो। लेखा व्यवसायको नियमनकारी निकाय नेपाल चार्टर्ड एकाउन्टेन्ट्स संस्था (आइक्यान)ले लेखा व्यवसायको एक अग्रणी संस्था दि ईन्स्टिच्यूट अफ चार्टर्ड एकाउन्टेन्ट्स इन इंगल्याण्ड एण्ड वेल्स (आईसीएईडब्लु)सँगको प्राविधिक सहकार्यमा नयाँ पाठ्यक्रम विकास गरेको हो। यसरी विकास गरिएको नयाँ पाठ्यक्रम चार्टर्ड एकाउन्टेन्सी शिक्षाको पहिलो, दोस्रो र तेस्रो तहका लागि क्रमशः डिसेम्बर २०२५, डिसेम्बर २०२६ र जुन २०२८ बाट लागू गरिने भएको छ। सिएको नयाँ पाठ्यक्रम भए पनि अध्ययन शुल्कमा भने फेरबदल नभएको आइक्यानले बताएको छ। विगत २६ वर्षदेखि चार्टर्ड एकाउन्टेन्सी शिक्षा प्रदान गर्दै आएको आईक्यानले भने अब समय सान्दर्भिक पठनपाठन गराउन पाठयक्रममा परिवर्तन ल्याएको हो। नयाँ पाठ्यक्रम लागू गरेसँगै सिए अध्ययनका लागि यसअघिका सबै सीमा हटाएर जुनसुकै विषयबाट आएका विद्यार्थीलाई पनि प्रवेश गर्ने सुविधा ल्याएको नेपाल चार्टर्ड एकाउन्टेन्ट्स संसथा(आइक्यान)का अध्यक्ष सीए प्रविण कुमार झाले बताए। नयाँ पाठ्यक्रम लेखा व्यवसायको सर्वोच्च निकाय इन्टरनेशनल फेडेरेशन अफ एकाउन्टेन्स् (आईएफएसी)बाट जारी भएको अन्तर्राष्ट्रिय शिक्षा मापदण्ड (आईईएस) अनुरूप विकास गरिएको छ।"
२० बुँदे घोषणा पत्र जारी गर्दै सकियो लोमानथाङ अन्तर्राष्ट्रिय मिडिया समिट,"काठमाडौं : नेपाल प्रेस युनियनको आयोजनामा वैशाख २७ गतेबाट सुरु भएको लोमन्थाङ अन्तर्राष्ट्रिय मिडिया समिट २० बुँदे घोषणा पत्र जारी गर्दै सम्पन्न भएको छ। ललितपुरमा सुरु भएको समिट पोखरा र मुस्ताङको जोमसोम हुँदै लोमन्थाङमा घोषणा पत्र जारी गरिएको हो। नेपाल प्रेस युनियनका अध्यक्ष शिव लम्सालले लोमन्थाङमा आयोजित कार्यक्रममा घोषणा पत्र सार्वजनिक गरे। अध्यक्ष लम्सालले समिटले नेपालको पत्रकारिताको इतिहास, लोकतन्त्र, प्रेस स्वतन्त्रता र जलवायु संकटमा केन्द्रीत रहेर गहन छलफल गरिएको बताए। अन्तर्राष्ट्रिय पत्रकार महासंघ (आइएफजे)सँगको सहकार्यमा गरिएको यो सम्मेलनले लोकतन्त्र सुदृढीकरण, मिडिया स्वतन्त्रताको संरक्षण र जलवायु संकटको सम्बोधनका लागि नयाँ दृष्टिकोण तय गरेको अध्यक्ष लम्सालले बताए। सम्मेलनमा भारत, भुटान, बंगलादेश, श्रीलंका, बुलगेरिया लगायत देशका पत्रकारको सहभागीता रहेको थियो। समिटमा करिब एक सय १४० स्वदेशी तथा विदेशी पत्रकारको सहभागिता रहेको प्रेस युनियनका महासचिव दिलीप पौडेलले बताए। सम्मेलनमा लोकतन्त्र, प्रेस स्वतन्त्रता, डिजिटल प्रविधि, एआई र जलवायु संकटका विषयमा घनिभूत छलफल गरेर धारणा सार्वजनिक गरिएको महासचिव पौडेलले बताए। सम्मेलनमा विदेशी सञ्चारमा कार्यरत पत्रकारहरूले विश्वव्यापीरूपमा पत्रकारको सुरक्षामा देखिएको चुनौतीको विषयमा सामूहिक रूपमा काम गर्नुपर्ने धारणा राखेको समिट तयारी समन्वय समितिका संयोजक लोकराज अवस्थीले बताए। घोषणापत्रले लोकतन्त्रलाई विकासको अपरिहार्य आधार मानेर अभिव्यक्ति, प्रेस र सूचनाको अधिकारसम्बन्धी संवैधानिक प्रावधानहरूको कडाइका साथ कार्यान्वयन गर्न जोड दिएको छ। यसले लोकप्रियतावाद, अतिवाद, पुनस्र्थापनावादी शक्तिहरू र खराब शासनबाट लोकतन्त्रमा उत्पन्न खतराहरूलाई स्वीकार गर्दै राजनीतिक दल र नागरिक समाजलाई नागरिक स्थान सुदृढ गर्न र जनविश्वास कायम गर्न सहकार्य गर्न आह्वान गरेको छ।"
नेपालको रेल सेवा विकास र विस्तार गर्न दक्षिण कोरिया इच्छुक,"काठमाडौं : भौतिक पूर्वाधार तथा यातायात मन्त्री देवेन्द्र दाहालले नेपालको रेल सेवाको विकास र विस्तारमा ढुक्क भएर लगानी गर्न दक्षिण कोरियालाई आग्रह गरेका छन्। मंगलबार मन्त्री दाहालसँग भेट गर्न आएको दक्षिण कोरियाली रेल कम्पनी कोरेलका प्रतिनिधिहरूसँगको भेटमा उनले रेल सेवाको विकास र विस्तार नेपाल सरकारको समेत प्राथमिकताको विषय भएकाले लगानीका लागि आग्रह गरेका हुन्। नेपाल धार्मिक, सांस्कृतिक तथा पर्यटकीय दृष्टिकोणले सम्पन्न राष्ट्र भएकाले त्यस्ता गन्तव्यहरूलाई लक्षित गरी रेल सेवाको अध्ययन तथा अनुसन्धानका लागि समेत मन्त्री दाहालले आग्रह गरे। लामो तथा छोटो दूरीको रेल सेवा विस्तारका लागि नेपालले लगानीको वातावरण बनाई रहेको उल्लेख गर्दै उनले लगानीका विभिन्न मोडल बारे पनि छलफल गर्न सकिने उल्लेख गरे। छलफलका क्रममा मन्त्रालयका सचिव केशवकुमार शर्माले नेपालमा जलविद्युत उत्पादनको प्रचुर सम्भावना रहेकाले विद्युतीय रेल मार्ग विस्तार उपयोगी हुने बताए। लगानी बोर्डका कार्यकारी अधिकृत सुशिल ज्ञवालीले नेपालमा रेल मार्गको विकास र विस्तारका लागि दुवै देशका विज्ञहरूले विभिन्न मोडलमा अध्ययन गर्ने बताएका छन्। केही दिन भित्रमा नै दुवै देशका विज्ञ सम्मिलित कार्यदल गठन गरिने उनले बताए। छलफलमा रेल विभागका महानिर्देशक अजय मूलले नेपालमा रेल मार्ग विकासका लागि विभिन्न साझेदारहरूसँग छलफल भइरहेको बताए। कोरियाली प्रतिनिधि मण्डलको नेतृत्व गरेका कोरेलका प्रमुख कार्यकारी हान मुन हीले १ सय २६ वर्ष पुरानो कम्पनीले विश्वका विभिन्न देशमा रेल मार्गको विकास र विस्तारका लागि कार्य गर्दै आएको बताए। नेपालमा अध्ययन तथा लगानीका लागि नेपालको लगानी बोर्ड, रेल विभाग तथा कोरेल बीच दर्बिलो विश्वासको वातावरण बनाई थप कार्य अघि बढाउन सकिने उनको भनाइ थियो।"
आध्यात्मिक ज्ञानमार्फत सद्मार्गमा पुगिन्छ : मुख्यमन्त्री आचार्य,"भैरहवा : लुम्बिनी प्रदेशका मुख्यमन्त्री चेतनारायण आचार्यले आध्यात्मिक ज्ञान र साधनाको माध्यमबाट समाजलाई सद्मार्गमा डोर्याउने बताएका छन्। द आर्ट अफ लिभिङ नेपालले रुपन्देहीको सिद्धार्थनगर नगरपालिका४ उद्योगपुरीको बुद्ध कोलोनीमा लुम्बिनी आश्रमको उद्घाटन गर्दै मुख्यमन्त्री आचार्यले लुम्बिनी प्रदेशलाई आध्यात्मिक ज्ञान र साधनाको केन्द्र बनाउन सहकार्य गरिने प्रतिबद्धता जनाए। उनले भने, समाजले नैतिकता भुलेको छ। आध्यात्म परित्याग गरेको छ। विगतका संस्कृतिले आफैंलाई गिज्जाइरहेको छ। धर्ममाथि विभिन्न आक्रमण गरिरहेकाले समाजमा अराजकता बढेको छ। ज्ञान र साधना नै समाजलाई परिवर्तन गर्ने, सत्मार्गमा लैजाने अभियान हो। द आर्ट अफ लिभिङ नेपालका अध्यक्ष सिद्धेश्वरकुमार सिंहको अध्यक्षतामा सम्पन्न कार्यक्रममा आश्रमका संयोजक दिपेन्द्र प्रधानले निर्माण कार्यबारे जानकारी गराएका थिए। संयोजक प्रधानका अनुसार साढे चार करोड रुपैयाँको लागतमा निर्माण थालिएको आश्रममा दुई करोड रुपैयाँमा दुई आश्रमको संरचना निर्माण भइरहेको छ। झन्डै ७ कठ्ठा क्षेत्रफलमा फैलिएको छ। द आर्ट अफ लिभिङले भैरहवा आश्रमलाई युवा लक्षित कार्यक्रम रहेको वाइएलटीपी प्रोग्राम सञ्चालन गर्ने तयारी गरेको छ। आश्रममा रहेका २७ वटा कोठा प्रशिक्षार्थीहरुको आवासमा प्रयोग हुनेछ। द आर्ट अफ लिभिङका विराटनगर, बुटवल र भैरहवामा गरी तीन वटा आश्रम र २६ वटा स्थानमा योग केन्द्र रहेका छन्।"
त्रिशूली नदीमा दुई किशोरी बेपत्ता,नुवाकोट : नुवाकोटको कल्चौंडेमा त्रिशूली नदीले बगाएर दुई किशोरी बेपत्ता भएका छन्। बेलकोटगढी नगरपालिका७ कल्चौडेस्थित त्रिशूली नदीमा कपडा धुन तथा नुहाउन गएका स्थानीय दुई जना किशोरीलाई मंगलबार बेलुकी त्रिशूली नदीले बगाएको जिल्ला प्रहरी कार्यालय नुवाकोटले जनाएको छ। स्थानीय ११ वर्षीया जेनी डंगोल सोही उमेरकी सदीक्षा राई नुहाउने क्रममा त्रिशूली नदीमा डुबेर बेपत्ता भएको प्रहरी नायब उपरीक्षक विक्रम लामाले बताए। उनका अनुसार नदी डुबेर बेपत्ता दुवै किशोरीहरूको खोजी कार्य जारी रहेको छ। उनीहरू दुवै स्थानीय शिलादेवी माध्यमिक विद्यालयमा अध्ययनरत रहेका थिए।
सिन्धुलीमा कारको ठक्करबाट बालकको मृत्यु,सिन्धुली : सिन्धुलीमा कारले ठक्कर दिँदा बालकको मृत्यु भएको छ। मदन भण्डारी लोकमार्गअन्तर्गत सिन्धुलीको दूधौली नगरपालिका८ खोरभन्ज्याङमा मंगलबार उदयपुरको कटारीबाट डकाहातर्फ आउँदै गरेको बीएबी ०१८८ नं को कारको ठक्करबाट दूधौली ७ चिहानडाँडाका गंगाराम सदाका छोरा १० वर्षीय मन्देश सदाको मृत्यु भएको हो। बालकको मृत्यु भएपछि स्थानीयले चालकलाई कारबाही र क्षतिपूर्तिको माग गर्दै मदन भण्डारी राजमार्ग केही समय अवरुद्ध पारेर आन्दोलनमा उत्रेका छन्। उनीहरूले चालक संखुवासभा चैनपुर १० का रामकुमार राईलाई कारबाहीको माग गर्दै केही समय राजमार्गमा चक्काजाम गरेका छन्। जिल्ला प्रहरी कार्यालय सिन्धुलीका प्रमुख लालध्वज सुवेदीका अनुसार प्रहरीले उक्त कार र कारका चालक राईलाई नियन्त्रणमा लिएको छ। मृतक बालकका आफन्तले चालकलाई कारबाही र क्षतिपूर्ति नपाएसम्म शव नबुझ्ने जनाएका छन्। बालकको शव सिर्थौली अस्पतालमा राखिएको छ। प्रहरीले अनुसन्धान थालेको छ।
पनौतीमा कुलोले बगाएर बेपत्ता महिला अझै फेला परिनन्,"काभ्रे : काभ्रेको पनौतीमा कुलोले बगाएर बेपत्ता भएकी महिलाको खोजी कार्य जारी रहेको छ । सोमबार पनौती नगरपालिका५ सुब्बा गाउँकी २८ वर्षीया रेनुका गिरी मेलाबाट फर्कने क्रममा कुलो तर्दा बेपत्ता भएकी थिइन् । सोमबार अपराह्न पनौती क्षेत्रमा भीषण वर्षा समेत भएको थियो । सोमबार गिरीको अवस्था पत्ता लाग्न नसकेपछि मंगलबार पनि खोजी कार्य जारी भएको छ । नेपाली सेना सशस्त्र प्रहरी,नेपाल प्रहरीले खोजीकार्य जारी राखेका हुन् ।"
भारतीय सेनाको इन्काउन्टरमा तीन आतंककारी मारिए,काठमाडौं : भारतको जम्मु कश्मीरमा भारतीय सेनाको इन्काउन्टरमा तीन जना आतंककारी मारिएका छन्। जम्मु कश्मीरको शोपिया जिल्लामा उनीहरूलाई इन्काउन्टर गरिएको हो। मंगलबार केल्लरस्थित जंगलमा आतंककारीहरू लुकीछिपी बसेको सूचना सुरक्षा निकायले पाएको थियो। त्यही आधारमा भारतीय सेनाले उनीहरूको तीव्र खोजी गरेको थियो। खोजी गर्नेक्रममा आतंककारीहरूले भारतीय सेनामाथि अन्धाधुन्द फायर गरेको भारतीय सेनाले एक्समा जानकारी दिएको छ। भारतीय सेनाको जवाफी कारबाहीमा उनीहरू सबै मारिएको दाबी गरिएको छ। चरमपन्थीविरुद्ध सुरक्षा बलले अभियान जारी राखेको बताइएको छ।
नेपाल हङकङसँग पराजित,काठमाडौं : आइसीसी टी २० महिला विश्वकप एसिया क्षेत्र छनोटमा नेपाल हङकङ चाइनासँग ७ विकेटले पराजित भएको छ। वर्षाको कारण मैदान भिजेपछि खेल ५ ओभरमा सीमित भएको खेलमा नेपालको ब्याटर नचलेपछि हार बेहोर्यो। टेरथाइ क्रिकेट मैदानमा टस हारेर ब्याटिङको निम्तो पाएको नेपालले निर्धारित ५ ओभरमा २९ रन बनाएको थिए। नेपालले दिएको ३० रनको विजयी लक्ष्य पछ्याएको हङकङले ४३ ओभरमा ३ विकेट गुमाउँदै जित हासिल गर्यो। हङकङका लागि ओपनर सान्जिन शाहजादले सर्वाधिक १५ रनमा अविजित रहिन्। उनले १२ बलमा १ छक्का प्रहार गरिन्। मारिको हिलले ११ रन बनाइन्। यास्मिन दास्वानी ३ रनमा अविजित रहिन्। कप्तान नताशा मिल्स भने डक आउट भइन्। नेपालका लागि कविता कुँवरले मात्रै २ विकेट लिइन्। आजको खेलमा पूजा महतो सबैभन्दा महँगो बलर सावित भइन्। उनले २ ओभरमा १९ रन खर्चिइन्। त्यसअघि ब्याटिङ गरेको नेपालका लागि ओपनर सम्झना खड्काले सर्वाधिक १० रन बनाइन्। कप्तान इन्दु बर्मा ९ रनमा अविजित रहिन्। रुबिना क्षेत्री ४ रनमा अविजित रहिन्। हङकङका लागि मि वाइ सुले ३ विकेट लिइन्। जितपछि हङकङ ३ खेलबाट ४ अंक जोडेर समूहको शीर्ष स्थानमा उक्लेको छ। समान खेलबाट ३ अंकसहित नेपाल दोस्रो स्थानमा छ। अब नेपाल र हङकङ दुवैले बहराइनसँग खेल्न बाँकी छ। नेपालले शीर्ष स्थानमा रहेको बहराइनलाई हराउनै पर्ने हुन्छ। नेपाललाई अब हङकङ र बहराइन बीचको खेलको नतिजाले पनि फरक पार्नेछ। नेपालले अब बिहीबार बहराइनसँग खेल्नेछ भने हङकङ र बहराइन बीचको खेल शुक्रबार हुनेछ।
मालिका जोड्ने सडकको ट्याक निर्माण,"बेनी : म्याग्दीको रघुगङ्गा गाउँपालिका६ ठाडाखानी देखि धार्मिक पर्यटकीय स्थल मालिका धुरी जोड्ने सडकको ट्याक निर्माण भएको छ। रघुगङ्गा गाउँपालिका र ठाडाखानीका बासिन्दाको करिब ६० लाख रुपैयाँको लगानीमा ठाडाखानीदेखि मालिका धुरी नजिकैको देउरालीसम्म पाँच किलोमिटर सडक निर्माण भएको हो। ठाडाखानीका बासिन्दा समेत रहेका रघुगङ्गा गाउँपालिका६ का वडा सदस्य टेकजित छन्त्यालले पाँच वर्षको प्रयासमा सडकको ट्याक खोलिएको जानकारी दिए। रघुगङ्गा गाउँपालिकाले यो सडक निर्माणका लागि चालु आर्थिक वर्षमा आठ लाख रुपैयाँ सहित पछिल्लो पाँच वर्षयता ४२ लाख रुपैयाँ खर्च गरेको छ, उनले भने स्वदेश तथा विदेशमा रहेका ठाडाखानी बासिहरुले थप १८ लाख बढी चन्दा उठाएर देउरालीसम्म सडक पुर्याइएको हो। सडकमा जिप, मोटरसाइकल र ट्याक्टर सञ्चालन हुन थालेपछि स्थानीयबासीका साथै मालिका जाने आउने भक्तजन र पर्यटकलाई सहज भएको छ। यसअघि ठाडाखानी देखि मालिका धुरी जानका लागि तीन घण्टा उकालो, जंङ्गल र खोल्सामा यात्रा गर्नुपर्थ्यो। सडकमा गाडी गुड्न थालेपछि ठाडाखानीदेखि गाडी चढेर ३० मिनेटमा देउराली र देउराली देखि ३० मिनेट हिँडेर मालिका धुरीमा पुग्न सकिने भएको ठाडाखानीका बासिन्दा मन छन्त्यालले बताए। सडकको अन्तिम बिन्दु देउरालीमा ठाडाखानीबासीहरुको सहयोगमा आश्रयस्थल निर्माण भएको छ। सडकको सोमबार रघुगङ्गा गाउँपालिकाका अध्यक्ष भबबहादुर भण्डारीले उद्घाटन गरे। देउरालीमा करिब ५० वटा गाडी राख्न सकिने पार्किङ स्थल पनि निर्माण भएको छ। रघुगङ्गा गाउँपालिकाको १० लाख रुपैयाँ, रघुगङ्गा८ कुइने घर भई हाल बुटवल बस्ने खिममाया र भरत छन्त्यालको व्यक्तिगत आठ लाख रुपैयाँको लगानीमा देउरालीमा खानेपानीको सुविधा पुर्याइएको छ। समुन्द्रि सतहदेखि तीन हजार चार सय मिटर उचाइमा रहेको मालिका मालिका र रघुगङ्गा गाउँपालिकाको सिमानामा अवस्थित छ। यहाँबाट धौलागिरि र अन्नपूर्ण रेञ्जका दर्जनबढी हिमालहरुका साथै सूर्योदय, सूर्यास्त, पहाडी भुगोल र वनजङगलको अवलोकन गन सकिन्छ। चण्डी, जेष्ठी र कात्तिक पूर्णिमामा विशेष दर्शन र पूजाआजा हुने यस मन्दिरमा मनोकांक्षा पूरा हुने जनविश्वास छ। १९१० सालदेखि पूजाआजा हुन थालेको इतिहास रहेको मालीकामा कालिका, मालिका र जालपादेवीको मूर्ति रहेका छन्। बिम हुँदै पनि मालिका धुरी जाने सडक छ।"
"सिद्धार्थ बैंकले सुरु गर्यो अनलाइन पेमेन्ट गेटवे सेवा, कार्डमार्फत सहजै भुक्तानी पाउने","सिद्धार्थ बैंक लिमिटेडले नेपाल क्लियरिङ हाउस को सहकार्यमा कार्डमा आधारित सिद्धार्थ अनलाइन पेमेन्ट गेटवे सेवा सुरु गरेको छ। यो सेवाबाट बैंकमा खाता भएका व्यवसायी (मर्चेन्ट)हरूले अब राष्ट्रिय तथा अन्तर्राष्ट्रिय बैंकहरूबाट जारी भएको भिसा तथा मास्टर कार्डमार्फत नेपाल तथा विदेशमा भएका ग्राहकबाट सजिलै अनलाइन भुक्तानी लिन सक्नेछन्। सिद्धार्थ अनलाइन पेमेन्ट गेटवे मार्फत अब ईकमर्स कारोबार गर्ने विद्यालय, अस्पताल, होटल, ट्राभल एजेन्सी, एनजीओ लगायतका संस्थाहरूले देश तथा विदेशबाट सहज रूपमा अनलाइनमार्फत भुक्तानी लिन सक्नेछन्। यस गेटवेको प्रयोगले भुक्तानी प्रक्रियामा कार्डलाई भौतिक रूपमा प्रस्तुत गर्नुपर्ने झन्झट हटाएको छ। साथै, यस पेमेन्ट गेटवेको प्रयोगले आधुनिक प्रविधिको प्रयोग गर्दै कुनै पनि प्रकारको अनलाइन भुक्तानीलाई छिटो, सुरक्षित र विश्वसनीय बनाउनेछ। सिद्धार्थ अनलाइन पेमेन्ट गेटवेको मुख्य उद्देश्य डिजिटल भुक्तानी प्रणालीलाई सरल, सुरक्षित र सुलभ बनाउनु मात्र होइन कि बैंकका मर्चेन्टहरूलाई व्यापारिक दृष्टिकोणबाट थप सहयोग पुर्याउनु पनि हो।"
"सेयर बजारमा दोहोरो अंकको गिरावट, कुन कम्पनीको कारोबार कति ?","काठमाडौं : साताको दोस्रो कारोबार दिन मंगबार नेप्से परिसूचक दोहोरो अंकले घटेर बन्द भएको छ। सोमबार सार्वजनिक बिदा परेकाले कारोबार भएन। आज नेप्से परिसूचक १४८७ अंकले घटेर २६३४२३ विन्दुमा अडिएको छ। कारोबारमा आएकामध्ये ७७ वटा स्टक्सको मूल्य बढ्दा १६८ वटाको घट्यो। एक स्टकको मूल्य भने स्थिर रह्यो। ३१४ स्क्रिप्सको २ करोड १८ लाख २८ हजार २३१ कित्ता सेयर ९ अर्ब ६३ करोड ४८ लाख १२ हजार ६१२ रुपैयाँमा खरिदबिक्री भए। दोहोरो अंकले घटेको बजारमा दुई कम्पनीको सेयर सकारात्मक सर्किट लेभलमा कारोबार भयो। क्रेष्ट माइक्रो लाइफ इन्स्योरेन्स र ओम मेघाश्री फर्माक्युटिकल्सको सेयर १० प्रतिशतले बढ्यो। कारोबार रकमका आधारमा यु्निभर्सल पावर शीर्षस्थानमा रह्यो। सो कम्पनीको ६७ करोड २० लाख मूल्य बराबरको सेयर कारोबार भयो। नगदी ग्रुपको ५२ करोडको सेयर कारोबार हुँदा नेपाल माइक्रो इन्स्योरेन्सले ५१ करोड,सानामा माइ हाइड्रोपावरले ४७ करोड र राधी विद्युतले ४६ करोड बढीको सेयर कारोबार गरे। तीन समूहको उपसूचक बढ्दा अन्यको उपसूचक नकारात्मक देखिएका छन्। यसदिन डेभलपमेन्ट,लाइफ इन्स्योरेन्स र मनु एण्ड प्रो समूहको उपसूचक बढ्दा अन्यको घटेको हो।"
चितवनमा नयाँ क्रेटा इभी सार्वजनिक,"नेपालमा हुन्डाई सवारी साधनको आधिकारिक वितरक लक्ष्मी इन्टरकन्टिनेन्टलले चितवनको भरतपुरमा नयाँ क्रेटा इभी सार्वजनिक गरेको छ। साथै अन्तरक्रिया कार्यक्रम पनि आयोजना गरेको छ। हुन्डाई नेपालले ग्राहकलाई प्रदान गरिरहेको उच्च गुणस्तरको सेवा, उत्कृष्ट मूल्यमा विश्वसनीय गाडी र देशभर फैलिएको व्यापक नेटवर्कले गर्दा उपभोक्ताहरूको मन जित्न सफल भई आज नेपालको अग्रणी अटो ब्रान्डहरू मध्ये एक बनेको छ। कम्पनीको अनुसार नयाँ क्रेटा इभीको आगमनले विद्युतीय सवारी सम्बन्धी सोच र शंका भएका ग्राहकहरूलाई स्पष्ट निर्णय लिन थप सजिलो बनाएको छ। धेरैलाई इभी खरिद गर्दा स्पेयर पार्ट्सको उपलब्धता, सेवा शुल्क र दीर्घकालीन ब्रान्ड सपोर्टका विषयमा शंका हुने गरेको देखिन्छ। तर, हुन्डाईले देशमै क्रेटा आइसिई, पेट्रोल मोडलको निर्माण कार्य थालिसकेको छ। क्रेटा इभी र आइसिई दुवै मोडलमा एउटै प्लेटफर्म प्रयोग हुने भएकोले कुनै पनि समस्या नहुने कम्पनीले दाबी छ। साथै हुन्डाईले इभी इकोसिस्टमलाई पनि अझै मजबुत बनाउन रिलक्स चार्जिङको नेटवर्क विस्तार गर्दैछ जसअन्तर्गत अहिले नै देशभरका विभिन्न ठाउँहरूमा रिलक्स डिसी र एसी गरी ६६ चार्जर सुरु भइसकेको छ। त्यसैले ग्राहकहरूलाई हुन्डाईको पेट्रोल (आइसिई) र इभी कुनै पनि गाडी खरिद गर्दा सेवा, पाट र सपोर्टमा कुनै किसिमको कमी नहुने दाबी कम्पनीले गरेको छ। नेपालको हरेक क्षेत्रमा यो सन्देश फैलाउन कम्पनीको उच्च व्यवस्थापन टोली विभिन्न सहरमा डिलरहरूसँग प्रत्यक्ष भेटघाट गरिरहेको छ। सोही अभियानअन्तर्गत कम्पनीले वैशाख २९ गते पिनाकल ट्रेडिङ (हुन्डाईको आधिकारिक डिलर)मा आयोजित विशेष भेटघाट कार्यक्रममा नयाँ क्रेटा इभी सार्वजनिक गरेको हो। यस कार्यक्रमले सहभागीहरूबाट राम्रो प्रतिक्रिया पाएको छ। कार्यक्रम स्थलबाट ५ वटा क्रेटा इभी ग्राहकहरूलाई गरिएको छ। कम्पनीका प्रतिनिधिहरूले कार्यक्रमका सहभागीहरूसँग प्रत्यक्ष संवाद गर्दै हुन्डाई गाडी सम्बन्धी विस्तृत जानकारी र आवश्यक सहयोग प्रदान गरेका छन्।"
शिक्षक सेवा र निजामती सेवा ऐन छिट्टै पारित गर्छौं : गृहमन्त्री,"विराटनगर : गृहमन्त्री रमेश लेखकले वर्तमान सरकारले कानुन र नीतिगत सुधारलाई प्राथमिकतामा राखेको बताएका छन्। एकीकृत भन्सार जाँच चौकी रानी विराटनगरमा प्रादेशिक आपत्कालीन गोदामघर हस्तान्तरण गर्दै गृहमन्त्री लेखकले विपद्को जोखिम भूगोलमा निर्भर रहने भएकाले यसबाट हुने हानिनोक्सानीलाई न्यूनीकरण गर्न सुरक्षा निकाय चनाखो रहनुपर्नेमा जोड दिए। गृहमन्त्री लेखकले आपत्कालीन गोदामघर सातवटै प्रदेशमा रहेको जानकारी दिँदै यस्तो कामले सङ्घीयताको अभ्यासमा मद्दत पुगेको बताए। उनले यस्तो गोदामघर पालिका तहमा पनि राख्नुपर्ने भन्दै आपत्को समयमा यसमा भण्डारणका रुपमा रहेको सामग्रीले जनतालाई राहत पुग्ने विश्वास व्यक्त गरे। सरकारले १० महिनाको अवधिमा धेरै सुधारका काम गरेको उल्लेख गर्दै उनले सरकारले छिट्टै नै शिक्षक सेवा ऐन,निजामती सेवा ऐन पारित गर्ने जानकारी दिए। गृहमन्त्री लेखकले सरकारले सुशासनमार्फत् जनतामा आशा जगाएको जिकिर गर्दै सरकार स्थायित्वको सन्देश पनि जनतामा दिएको बताए। कोशी प्रदेशका मुख्यमन्त्री हिक्मतकुमार कार्कीले अहिले सरकारबाट प्रदेश सरकारले क्रमशः अधिकार प्राप्त गरिरहेको तथा प्रदेश सरकारले यातायातका क्षेत्रमा ठूलो उपलब्धि हासिल गरेको जानकारी दिए । उनले प्रदेश सरकारलाई सङ्घीय मातहतमा रहेका सुरक्षाकर्मीबाट सहयोग प्राप्त भइरहेको बताए । कोशी प्रदेश सरकारले संविधान र कानुनबाहिर गएर कुनै पनि काम नगर्ने बताए । विपद्का क्षेत्रमा प्रदेश सरकारले उल्लेख्य काम गरेको स्मरण गराउँदै उनले जनतालाई सुरक्षित बनाउने अनुभूतिका साथ काम गरिरहेको स्पष्ट पारे। प्रदेशका आन्तरिक मामिला तथा कानुनमन्त्री रेवतीरमण भण्डारीले तत्काल विपद्लाई सामना गर्न गृहमन्त्रालयबाट प्राप्त भएको सामग्रीबाट मद्दत पुग्ने विश्वास व्यक्त गरे । कार्यक्रममा राष्ट्रिय विपद् जोखिम न्यूनीकरण तथा व्यवस्थापन प्राधिकरणका प्रमुख दिनेश भट्टले आफ्नो धारणा राखेका थिए। कोशीका मुख्यमन्त्री कार्की र गृहमन्त्री लेखकले हस्तान्तरण कागजातमा हस्ताक्षर गरेका थिए।"
औषधी लिमिटेडले उत्पादन गरेको सुपथ मूल्यका औषधी तीनै तहमा उपलब्ध गराउन समिति गठन,"काठमाडौं : नेपाल औषधी लिमिटेडले उत्पादन गर्ने सुपथ मूल्यका औषधी तीनै तहमा उपलब्ध गराउनका लागि समिति गठन गरिएको छ। लिमिटेडका उत्पादन तीनै तहका सरकारी स्वास्थ्य संस्थामा प्राप्ति गर्ने वातावरण मिलाउन सहजीकरणका लागि उद्योग वाणिज्य तथा आपूर्ति मन्त्रालयका सहसचिवको नेतृत्वमा स्वास्थ्य तथा जनसंख्या मन्त्रालय, अर्थ मन्त्रालय, संघीय मामिला तथा सामान्य प्रशासन मन्त्रालय, लिमिटेड लगायतका अधिकारी रहने गरी समिति गठन गरिएको हो। लिमिटेडद्वारा उत्पादित सिटामोल, जीवनजल लगायतका औषधी बिक्री नभएको गुनासो आएपछि स्वास्थ्य तथा जनसंख्या मन्त्री प्रदीप पौडेलले सरकारी नियमअनुसार नै तीनै तहका सरकारी स्वास्थ्य संस्थामा ती औषधी बिक्री सहजीकरणका लागि चाल्न सकिने कदमबारे वाणिज्य तथा आपूर्ति मन्त्रालय र लिमिटेडका अधिकारीहरूसँग छलफल गरेका थिए। छलफलपश्चात समिति गठन गरिएको हो। आम नागरिकलाई सुपथ मूल्यमा उपलब्ध हुने औषधी प्राप्तिको निरन्तरताका लागि पनि लिमिटेडका उत्पादन निरन्तर हुनु जरुरी छ, मन्त्री पौडेलले भने, विश्व स्वास्थ्य संगठनमार्फत गुणस्तर प्रमाणित गर्न पनि हामीले सहयोग गरेका छौं । उत्पादन सरकारी संस्थामा पुर्याउनका लागि के कसरी सहजीकरण गर्न सकिन्छ हामी तयार छौं । मन्त्री पौडेलले सरकारी स्वास्थ्य संस्थामा अनिवार्य उपलब्ध हुनुपर्ने ९८ प्रकारका औषधीका लागि समेत उद्योगबाट खरिद गर्न सकिने विकल्पका लागि गृहकार्य अघि बढाउने बताए। समितिको सुझावका आधारमा आवश्यक निर्णय गरेर अघि बढिने मन्त्रालयका प्रवक्ता डा प्रकाश बुढाथोकीले बताए।"
दक्षिण कोरियामा भाषा अध्ययन र स्नातकका लागि जाने विद्यार्थीको एनओसी स्थगित,"काठमाडौं : दक्षिण कोरियामा भाषा अध्ययन र स्नातकका लागि जाने विद्यार्थीको एनओसी स्थगित गरिएको छ। शिक्षा, विज्ञान तथा प्रविधि मन्त्रालयले दक्षिण कोरियामा भाषा अध्ययन र स्नातक तहको अध्ययन गर्न जाने विद्यार्थीका लागि वैदेशिक अध्ययन अनुमति पत्र(एनओसी) दिन स्थगित गरेको हो। मन्त्रालयले मंगलबार सूचना जारी गरेर कोरियामा डी टु र डी फो भिसामा अध्ययन गर्न जाने विद्यार्थीहरूलाई एनओसी दिन स्थगित गरेको जनाएको छ। दक्षिण कोरियामा डी टु र डी फोर भिसामा अध्ययन गर्न जाने विद्यार्थीहरू (विशेष गरी अण्डर ग्य्राजुएट कोर्स अध्ययन गर्न) सुरुदेखि नै रोजगारीमा बढी प्राथमिकताका कारण अध्ययनमा निरन्तरता नहुने, स्टडी आवर कम भएका विश्वविद्यालयमा भर्ना हुने, पैसा कमाउने प्राथमिकताका कारण अध्ययनको निरन्तरतामा समस्या आउने, काम पाउन नसक्नेहरूमा मानसिक समस्या तथा डिप्रेसनमा पर्ने, कोरिया सरकारले कालोसूचीमा राखेका विश्वविद्यालयहरुमा समेत विद्यार्थी पठाउने गरेको जस्ता समस्याहरू देखिएको मन्त्रालयले उल्लेख गरेको छ। यी समस्याहरूको अध्ययन गर्न कार्यदल गठन गरिएको छ। कोरियामा अध्ययन गर्न जाने व्यवस्थामा व्यवस्थित एवं नियमन गर्नुपर्ने आवश्यकता देखिएको कार्यदल गठन गरिएको सूचनामा उल्लेख छ। उक्त कार्यदलको सिफारिसका आधारमा थप निर्णय लिने मन्त्रालयले जनाएको छ।"
"भारतमा कक्षा १० को परीक्षाफल प्रकाशित, ९३६० प्रतिशत विद्यार्थी उत्तीर्ण","एजेन्सी : भारतमा कक्षा १० को परीक्षाको नतिजा सार्वजनिक भएको छ। सीबीएसईका अनुसार कक्षा १० को बोर्ड परीक्षामा ९३६० प्रतिशत विद्यार्थी उत्तीर्ण भएका छन्। जुन गत वर्षको तुलनामा ००६ प्रतिशतले वृद्धि हो। कक्षा १० को परीक्षामा कूल ४५,६१६ विद्यार्थीहरूले ९५ प्रतिशत अंक प्राप्त गरेका छन्। यो परीक्षामा सहभागी कूल विद्यार्थीहरूको १९२ प्रतिशत हो।यसबाहेक ८४३ प्रतिशत विद्यार्थीले ९० प्रतिशत भन्दा बढी अंक प्राप्त गरेका छन्। यस वर्ष राजस्थानको अजमेर क्षेत्रले राम्रो अंक ल्याउँदै दिल्ली र पुणेलाई पछाडि पारेको छ। अजमेर क्षेत्रको उत्तीर्ण प्रतिशत ९५४४ छ। गत मंगलबार सीबीएसईले कक्षा १२ को नतिजा सार्वजनिक गरेको थियो।"
५२ संवैधानिक निकायमा नियुक्ति विवादमा सुनुवाइ जारी,"काठमाडौं : संवैधानिक निकायमा ५२ जनाको नियुक्ति विवादमा सुनुवाइ जारी छ। वैशाख २८ गते 'हेर्दाहेर्दै'मा राखिएको मुद्दामा संवैधानिक इजलासमा निरन्तर सुनुवाइ भइरहेको छ। प्रधानन्यायाधीश प्रकाशमान सिंह,न्यायाधीशहरू सपना मल्ल प्रधान, डामनोजकुमार शर्मा,डाकुमार चुडाल र नहकुल सुवेदी सम्मिलित संवैधानिक इजलासमा सुनुवाइ जारी छ। २०७७ मंसिर ३० र त्यसपछि तत्कालीन प्रधानमन्त्री केपी शर्मा ओली नेतृत्वको सरकारको सिफारिसमा अध्यादेश जारी गरी पटकपटकगरी विभिन्न संवैधानिक निकायमा ५२ जना पदाधिकारी तथा सदस्य नियुक्त भएका थिए। प्रतिनिधिसभा विघटन भएका बेला संवैधानिक सुनुवाइबिना नै संवैधानिक निकायमा नियुक्ति र सपथ गराउनु गैरसंवैधानिक भन्दै वरिष्ठ अधिवक्ता दिनेश त्रिपाठी,अधिवक्ता ओपप्रकाश अर्याल,सम्रित खरेललगायतले ५२ जना पदाधिकारीहरूको नियुक्ति असंवैधानिक रहेको दावी गर्दै सर्वोच्चमा रिट दायर गरेका थिए । रिटमा राष्ट्रपति कार्यालय,प्रधानमन्त्री तथा मन्त्रिपरिषद कार्यालय र संवैधानिक परिषद्लाई विपक्षी बनाइएको छ ।"
चिर्पटले हानेर श्रीमानको हत्या गर्ने पक्राउ,दाङ : चिर्पटले हानेर श्रीमानको हत्या गरेको आरोपमा श्रीमती पक्राउ परेकी छन्। प्रहरीका अनुसार बंगलाचुली गाउँपालिका७ हल्दीकी ५० वर्षीया संगीता सुनारी मगरले ६५ वर्षीय पुनाराम सुनारी मगरको हत्या गरेको आरोपमा पक्राउ गरिएको हो। संगीताले घरायसी विवादका क्रममा दाउराको चिर्पट प्रहार गर्दा पुनारामको घटनास्थलमै मृत्यु भएको थियो। खबर पाएपछि इलाका प्रहरी कार्यालय भालुबाङ र प्रहरी चौकी हासिँपुरबाट खटिएको प्रहरीले उनलाई पक्राउ गरेको हो। यस सम्बन्धमा प्रहरीले आवश्यक अनुसन्धान गरिरहेको जनाएको छ।
८६ वर्षमा पनि कर्णबहादुरको सामाजिक काम,"खोटाङ : उमेरले उनी ८६ वर्ष पुगे। जेनतेन पुराना साथीभाइहरू चिनिरहेका छन्। शरीर अलिक कमजोर भए नि समाज सेवा गर्ने जोस भने अझै घटेको छैन, कर्णबहादुर राईको। खोटाङको सदरमुकाम दिक्तेल गाविसका तत्कालीन अध्यक्ष हुन कर्णबहादुर। बेलायती सेनाको सुविधा सम्पन्न जागिर छाडेर गाउँ फर्किएका उनी राजनीतिसँगै सामाजिक काममा पनि उत्तिकै लागि रहे। पञ्चायतकालमा २०३८ सालमा दिक्तेल गाउँ पञ्चायतको अध्यक्षमा निर्वाचित भएका कर्णबहादुर बहुदलीय व्यवस्था आएपछि पनि २०४९ को स्थानीय निर्वाचनमा गाविस अध्यक्षमा निर्वाचित भएका थिए। तिनै ८६ वर्षीय कर्णबहादुर र उनकी धर्मपत्नी ८० वर्षीय भगवती राईलाई दिक्तेल रुपाकोट मझुवागढी नगरपालिका१ स्थित कालिका एकता वडास्तरीय महिला समूहले निवासमा नै गएर ज्येष्ठ नागरिक सम्मान कार्यक्रम आयोजना गरेको थियो। राई दम्पतीलाई समूहका अध्यक्ष गीता बस्नेत, सचिव सावित्रा आचार्यसहित सय जना महिलाहरूले फूलमाला लगाएर सम्मान गरे। महिला समूहका दिदीबहिनीहरूको हौसला पाएका राई दम्पतीले सबैलाई आशीर्वाद दिए। गाउँमा दिदी बहिनीहरू सुत्केरी भएका बेला भाले, अन्डा, चामल लगायतका पोषणयुक्त खानेकुरा वितरण र धर्म संस्कृतिको जगेर्नामा सक्रिय रहेको महिला समूहलाई पनि राई दम्पतीले संस्थाको उन्नतिका लागि भन्दै ५१ हजार रुपैयाँ नगद गरे। कर्णबहादुरले भगवान महादेवका श्रीमती सतिदेवि र पार्वतीको कथा सुनाउँदै महिलाहरूले नै समाज सुधारमा महत्वपूर्ण योगदान गर्न सक्ने भन्दै निरन्तर सामाजिक काममा लाग्न अनुरोध गरे। बेलायती सेनाको जागिर छाडेर राजनीतिमा लागेका कर्णबहादुरलाई बेलायत सरकारले च्यारिटि प्यान्सन दिएपछि उनी श्रीमतीसहित बेलायतमै बस्दै आएका छन्। बेलायत सरकारले ८० कटेपछि कर्णबहादुरलाइ पूरा प्यान्सन दिन थालेपछि केही रकम बचत गरी सामाजिक काममा सहयोग गर्ने गरेको बताए। उनले अब एकपटक बेलायत गएर छिट्टै नेपाल फर्किएर गाउँमा नै बस्ने बताए। उनले आफ्ना पालामा जनप्रतिनिधि हुँदा बिना सुविधा जनताको काममा लाग्ने गरेको स्मरण गर्दै गणतन्त्र आएपछि जनप्रतिनिधिलाई धेरै सेवा सुविधा दिए पनि जनताको चाहना अनुरूप काम नभएको देख्दा आफूलाई चिन्ता लागेको बताए। एमाले खोटाङका नेता राम दंगाल र कांग्रेस नेता सुमन आचार्यले वृद्ध अवस्थामा पनि कर्णबहादुरको समाज सेवालाई प्रशंसा गरेका छन्।"
प्रधानमन्त्रीले शिलान्यास गरे बनेपामा बन्ने अत्याधुनिक चलचित्र छायांकन स्टुडियो,"काठमाडौं : प्रधानमन्त्री केपी शर्मा ओलीले काभ्रेपलाञ्चोकको बनेपा नगरपालिका१० मा निर्माण हुने सिनेपा नामक चलचित्र छायाङ्कन स्टुडियोको आज आरम्भ उद्घोष (शिलान्यास) गरेका छन् । बयालिस रोपनी जग्गामा निर्माण हुने उक्त स्टुडियो अत्याधुनिक सुविधासम्पन्न छायाङ्कन स्थल हुनेछ । प्रधानमन्त्री निवास,बालुवाटारमा आज चलचित्र विकास बोर्डद्वारा आयोजित कार्यक्रममा प्रधानमन्त्री ओलीले स्टुडियो निर्माणको शुभारम्भ गरेका हुन् । देशमा चलचित्र निर्माण सुरू भएको छ दशक पूरा हुँदा पनि सुविधासम्पन्न स्टुडियो निर्माण नभएको भन्दै चलचित्र क्षेत्रमा आबद्ध निर्माता तथा कलाकारले गुनासो गर्दै आएका थिए ।"
विपद्मा महिलाको प्रजनन स्वास्थ्य अधिकार,"विपद्को समयमा सुरक्षित प्रजनन स्वास्थ्य सेवाको अभावमा महिलाले असुरक्षित गर्भपतनको बाटो अपनाउँदा स्वास्थ्यमा जोखिम त मोल्छन् नै, निश्चित समयपछिको गैरकानुनी गर्भपतनले महिलाहरू कानुनी फन्दामा पर्ने गरेको यथार्थ नेपालको विपद्पूर्ण अवस्थासँग गहिरो रूपमा गाँसिएको छ। विपद्मा स्वास्थ्य संस्थाका संरचनाहरू बिग्रँदा, भत्किँदा उपचार दिन नसक्ने तथा बाटोघाटोको पहुँच नहुँदा महिलाको सुरक्षित मातृत्व तथा प्रजनन स्वास्थ्य अधिकारका कुरा निकै धकेलिने गरेको छ। जबकि महिलाको सुरक्षित मातृत्व तथा प्रजनन स्वास्थ्यका कुरा, प्रक्रिया अविछिन्न निरन्तररूपमा चल्ने प्राकृतिक प्रक्रिया हो। विपद्मा नेपाल नेपालमा भूधरातलीय बनावटका कारण प्राकृतिक तथा गैरप्राकृतिक विपद्का घटनाहरू भौगोलिक तथा मौसमअनुसार हुने गरेका छन्। यहाँ भूकम्प, बाढी, पहिरो, डुबान, खडेरी, आगलागी, चट्याङ्ग तथा महामारीहरू बारम्बार आउने गर्छन्, त्यसको सामना गर्नुपरेको छ। जसबाट ठूलो धनजनको क्षति ब्यहोर्नु परेको छ। विश्व बैंककाअनुसार प्राकृतिक प्रकोप तथा जलवायु जोखिम सूचकांकको दृष्टिबाट नेपाल अत्यधिक जोखिमको दसौं स्थानमा पर्छ। युनिसेफका अनुसार बहुप्रकोप जाखिममा १६औं स्थानमा छ। यसमा बाढी, पहिरो, भूकम्प तथा अन्य प्राकृतिक प्रकोपहरू समावेश छन्। नेपालमा विपद्सम्बन्धी तथ्यांक संकलन गर्ने डेस्इन्भेन्टार विपद् अभिलेख प्रणालीका अनुसार विगत ४८ वर्ष (विसं २०२८ देखि २०७६ सम्म) को अवधिमा नेपालमा कूल २९ हजार ३ सय १५ विपद्का घटना भएका थिए। ती घटनाहरूमा तथा उक्त अवधिमा कूल ४२ हजार ९ सय ३० जनाको मृत्यु भएको थियो। साथै यी घटनाहरूबाट ५ लाख २६ हजार ७ सय ६१ जना मानिसहरू प्रभावित भएका थिए। यस्ता संकटहरूले जनसंख्याको सबै तहमा असर पार्ने भए पनि विशेषगरी महिलाहरूको प्रजनन स्वास्थ्य गम्भीररूपमा प्रभावित हुने गर्छ। विपद्को बेला प्रजनन स्वास्थ्य सेवामा पहुँच नहुँदा महिलाहरू असुरक्षित गर्भपतन गर्न बाध्य हुन्छन्, जसका कारण उनीहरू स्वास्थ्य जोखिममात्र होइन, कानुनी फन्दामा समेत फस्ने गर्छन्। के हो प्रजनन स्वास्थ्य अधिकार? प्रजनन स्वास्थ्य अधिकारलाई अन्तर्राष्ट्रिय कानुनका साथै नेपालको राष्ट्रिय कानुन, नीति र विधिशास्त्रले पनि महिलाको मानव अधिकारको रूपमा मान्यता दिएको छ। नेपालको संविधान २०७२ को धारा ३८(२) अनुसार प्रत्येक महिलालाई प्रजनन स्वास्थ्य र सुरक्षित मातृत्वको अधिकार छ। साथै, सुरक्षित मातृत्व तथा प्रजनन स्वास्थ्य अधिकार ऐन, २०७५ ले प्रजनन पद्धति, प्रक्रिया र कार्यसँग सम्बन्धित शारीरिक, मानसिक तथा सामाजिक स्वास्थ्यको अवस्थालाई सम्झनुपर्छ भनि परिभाषित गरेको छ। उक्त ऐनले गर्भवती महिलालाई आफ्नो मञ्जुरीले सुरक्षित रूपमा १२ हप्तासम्मको भ्रूण गर्भपतन गर्ने अधिकार सुनिश्चित गरेको छ। तर, यो अधिकार सशर्त छ। अर्थात्, गर्भपतन गर्ने कानुनी मापदण्डहरूमा सीमितता छ। जबरजस्ती करणी, हाडनाता करणी, निको नहुने रोग लागेकोमा गर्भवती महिलाको मञ्जुरीले, गर्भवती महिलाको ज्यानमा खतारा पु सक्ने वा निजको शारीरिक वा मानसिक स्वास्थ्यमा खराब हुनसक्ने वा विकलाङ्ग (गर्भमा कमीकमजोरी भएको कारण गर्भमै नष्ट हुनसक्ने वा जन्मेर पनि बाँच्न नसक्ने गरी गर्भको भ्रूणमा खराबी रहेको, वंशाणुगत खराबी वा अन्य कुनै कारणले भ्रूणमा अशक्तता हुने अवस्था रहेको) बच्चा जन्मन्छ भनी इजाजत प्राप्त चिकित्सकको रायमा गर्भवती महिलाको मञ्जुरीमा २८ हप्ता सम्मको गर्भपतन गर्न पाउने व्यवस्था सुरक्षित मातृत्व तथा प्रजनन स्वास्थ्य अधिकार ऐन, २०७५ ले गरेको छ। सन् २०२२ सेप्टेम्बर १५ मा एक पत्रिकामा प्रकाशित समाचार अनुसार काभ्रेपलाञ्चोककी २८ वर्षीया महिलाले पाँच महिनाको गर्भावस्थामा बिना चिकित्सकको सल्लाह औषधि प्रयोग गरेपछि गम्भीर जटिलता भोगेकी थिइन्। ती महिलाका लागि औषधि उनका श्रीमानले खरिद गरेर ल्याएका थिए। कोभिडको महामारीको समयमा औषधिको गलत प्रयोगले समस्या भएपछि उनलाई थापाथली प्रसूति तथा स्त्री रोग अस्पतालमा लगिएको थियो। उनलाई उपचार गरेका चिकित्सक डा शान्ति श्रेष्ठका अनुसार ती महिलाका श्रीमानले औषधि खरिद गर्दा प्रयोग गर्ने उचित तरिका सिकेका थिएनन् भने औषधि व्यापारीले पनि औषधि प्रयोगको उचित तरिका सिकाउन जरुरी ठानेनन्। सन् २०२१ मा पोखरामा गरिएको एक अध्ययनले औषधि बिक्रेताहरूले ग्राहकलाई गर्भपतनको औषधि प्रयोगसम्बन्धमा थोरैमात्र जानकारी दिने गरिएको देखाएको छ। विपद्को अवस्थामा प्रसूति सेवाहरूको पहुँच नभएपछि महिलाहरू बाध्यतावश अवैधानिक र असुरक्षित गर्भपतन गराउँछन्, जसले ज्यान जानसक्ने खतरामात्र होइन, उनीहरूलाई कानुनी सजायको भागीदारसमेत बनाउँछ। २०२३ अगस्टमा कैलाली जिल्लामा एक महिलाले अवैधरूपमा सञ्चालन भइरहेको स्थानीय क्लिनिकमा गर्भपतन गराउँदा ज्यान गुमाइन्। ३५ वर्षीय ती महिलाको चार जना सन्तान भएकाले श्रीमानको सहमतिमा १२ हप्ते अनिच्छित गर्भपतन गराउन सरकारी अस्पताल गएकी थिइन्। अस्पतालले सम्भावित जोखिमबारे परामर्श दिएर फिर्ता पठाएपछि उनी निजी क्लिनिकमा गइन्। त्यहाँबाट पनि फिर्ता पठाएपछि उनी अवैधरूपमा सञ्चालित क्लिनिकमा पुगेकी थिइन्। अवैध क्लिनिकमा उनको गर्भपतन गराइयो तर अत्यधिक रक्तश्राव भएपछि उनलाई पुनः सरकारी अस्पतालमा लगियो, जहाँ उनको मृत्यु भयो। यदि यी ३५ वर्षीया महिलाको मृत्यु नभएको भए उनलाई मुलुकी संहिता २०७४ को परिच्छेद १३, गर्भ संरक्षणविरुद्धको कसूरको दफा १८८ को ३ क अनुसार कारबाही हुन्थ्यो। यस कारबाहीमा १२ हप्तासम्मको गर्भ गर्भपतन गराउँदा एक वर्षसम्म कैद र दश हजार रुपैयाँसम्म जरिवाना गर्ने व्यवस्था छ। बाझिएको कानुनः पीडित महिला गर्भपतनका सम्बन्धमा मुलुकी अपराध संहिता २०७४ को व्यवस्था र सुरक्षित मातृत्व तथा प्रजनन स्वास्थ्य अधिकार ऐन, २०७५मा गरिएको फरक व्यवस्थाले गर्दा पनि कतिपय महिलाहरू काराही तथा सजायको भागिदार बन्ने गरेको महिला, कानुन र विकास मञ्चका कार्यकारी निर्देशक तथा अधिवक्ता सविन श्रेष्ठ बताउँछन्। गर्भपतनका सम्बन्धमा मुलुकी संहिता २०७४ले जबर्जस्ती करणी वा हाडनाता करणीबाट रहन गएको अठार हप्तासम्मको गर्भ गर्भवती महिलाको मञ्जुरीले गर्भपतन गराउन सक्ने उल्लेख गरेको छ भने ऐनले सोही अवस्थामा २८ हप्ताको व्यवस्था गरेको छ। अधिवक्ता श्रेष्ठका अनुसार यस्तो अवस्थामा प्रहरीले मुलुकी अपराध संहिता, २०७४ अनुसार मुद्दालाई अगाडि बढाउने गरेको छ। यसले गर्दा विपद्को अप्ठ्यारोमा बलात्कृत भएर पीडित भएका महिलाहरू झनै कानुनको फन्दामा पर्ने गरेको, उल्टै महिलालाई अपराधीको व्यवहार गर्ने गरिएको हुँदा कानुनमा समान व्यवस्था हुनुपर्ने बताउँछन्। मुलुकी अपराध संहितामा रहेको सजायको व्यवस्था हटाउनु पर्ने विपद् तथा जुनसुकै अवस्थामा पनि महिलाको अनिच्छित, यौन हिंसा तथा बलात्कारमा परेका महिलाको निश्चित अवधिसम्म सुरक्षित गर्भपतन गर्न पाउने तथा अपराध गर्नेलाई सजाय गर्ने व्यवस्था कानुनले गरेको छ। सुरक्षित मातृत्व तथा प्रजनन स्वास्थ्य अधिकार ऐन, २०७५ को दफा २६(ग) मा कसूर गर्ने वा गराउनेलाई मुलुकी अपराध संहिता ऐन, २०७४ को दफा १८८ बमोजिमको सजाय हुने व्यवस्था गरेको देखिन्छ। मुलुकी अपराध संहिताको मूल उद्देश्य भनेको अपराध गर्नेलाई दण्ड सजाय दिनका लागि बनेको कानुन हुनुका साथै मुलुकी अपराध संहिताले समाजमा बढ्ने आपराधिक क्रियाकलापलाई नियन्त्रण गर्ने कार्य गर्दछ। सुरक्षित मातृत्व तथा प्रजनन स्वास्थ्य अधिकार ऐन, २०७५ ले कसूरको परिभाषा गरेको र सजायको लागि मुलुकी अपराध संहिता, २०७४ लागू हुने व्यवस्था गरेको छ। उल्लेखित दुई वटै ऐनभित्र कसूरसम्बन्धी छुट्टाछुट्टै मापदण्ड रहेको कारणले एकआपसमा बाझिएको देखिन्छ। त्यसकारण बाझिएको कानुनी व्यवस्था संशोधन गर्न आवश्यक भएको हुँदा मुलुकी अपराध संहिता, २०७४ को दफा १८८ मा भएको व्यवस्था हटाई सजायसम्बन्धी आवश्यक व्यवस्था सुरक्षित मातृत्व तथा प्रजनन स्वास्थ्य अधिकार ऐन, २०७५ को दफा २६(घ) मा नै समेट्नुपर्ने राय अधिवक्ता नबिन कुमार श्रेष्ठको रहेको छ। विपद्को बेला प्रजनन स्वास्थ्य सेवा बन्द प्रजनन प्रक्रिया जस्तोसुकै विपदमा पनि निरन्तर चलिरहने प्राकृतिक प्रक्रिया भएकाले यसको निरन्तरताका लागि परिवार, समुदाय, देशले नै उचित व्यवस्था गर्नुपर्छ। प्राकृतिक प्रक्रिया भएकै कारणले भूकम्प गइरहेको हुन्छ, गर्भवती महिला सुत्केरी भइरहेको हुन्छ। भूकम्पले पनि नवजात शिशु जन्माउने तथा जन्मिने प्रक्रियालाई रोक्न सक्दैन। प्रजनन स्वास्थ्य अधिकार महिलाको मानव अधिकार हो र यसलाई नेपालको संविधानमा मौलिक हकको रूपमा प्रत्याभूत गरिएको छ। २०२० को लकडाउनले नियमित स्वास्थ्य सेवा ठप्पजस्तै भयो। परिवार नियोजन, गर्भ जाँच, गर्भपतन सेवाहरू प्रभावित भए। विभिन्न अस्पताललाई कोभिड विशेष बनाइएका कारण महिलाहरू प्रजनन स्वास्थ्य सेवा लिनबाट वञ्चित भए। कोभिडको समयमा सुरक्षित गर्भपतन सेवाहरूमा अवरोध देखिएको थियो। कतिपय अवस्थामा महिलाहरू आफैं स्वास्थ्य संस्थामा जान डराए। गर्भवती अवस्थामा पाउनुपर्ने खोप तथा आइरन चक्की त परको कुरा अस्पतालबाटै कोरोना सर्ने हो कि भन्ने चिन्ताले कतिपय महिलाहरूले घरमै बच्चा जन्माए। निषेधाज्ञा तथा लकडाउनले पनि त्यतिकै असर पार्यो भने लुम्बिनी प्रादेशिक अस्पतालबाटै कोरोना भाइरस संक्रमितको उपचारका लागि आइसोलेशन अस्पताल सञ्चालन गरेपछि केही समयका लागि अस्पतालबाट गरिने सुरक्षित मातृत्व तथा प्रजनन स्वास्थ्य सेवासम्बन्धी सबै सेवाहरू बन्द भए। त्यतिबेला प्रादेशिक अस्पतालमा जाँच गराउन आउने गर्भवती महिलाले निर्धारित दिन पुगेपछि लगाउनु पर्ने टीटी सुई लगाउन तथा आइरन चक्की पाउनबाटै वञ्चित भए। त्यस्तै, बुटवल प्रादेशिक अस्पतालले पनि गर्भवती र सुत्केरी महिला कोभिड१९ को जोखिममा बढी पर्न सक्ने र अस्पतालमा सबै खालका बिरामी आउने भएकाले जोखिम न्यूनीकरणका लागि अस्पताल प्रशासनले गर्भवती, सुत्केरी र बालबालिका लगायतका संवेदनशील सेवाहरू बन्द गरेको थियो। अस्पतालले प्रजनन स्वास्थ्य सेवा बन्द गरेपछि तथा सुरक्षित गर्भपतन सेवा नपाएका कारणले महिला तथा किशोरीहरू समस्यमा परेर असुरक्षित गर्भपतन गर्न प्रेरित भएका थिए। यद्यपि सुरक्षित मातृत्व तथा प्रजनन स्वास्थ्य अधिकार ऐन, २०७५ मा मानवीय विपद्को समयमा सुरक्षित मातृत्व तथा प्रजनन स्वास्थ्य सेवासम्बन्धी कुनै पनि प्रावधान नभएको हुनाले यस्तो समयमा निर्वाध तथा निरन्तर प्रजनन स्वास्थ्य सेवा प्रदान गर्ने सम्बन्धी कानुनी व्यवस्था राख्नु पर्ने देखिन्छ। महिला, कानुन र विकासमञ्चका कार्यकारी निर्देशक तथा अधिवक्ता सविन श्रेष्ठका अनुसार मानवीय विपद्को समयमा ऐन अन्तर्गतको सुरक्षित मातृत्व, आकस्मिक प्रसूति तथा नवजात शिशु, परिवार नियोजन र सुरक्षित गर्भपतन सेवालाई अत्यावश्यक सेवाको रूपमा समावेश गरी नियमितरूपमा सेवा प्रदान गर्नुपर्छ। स्वास्थ्य तथा जनसंख्या मन्त्रालयले मानवीय विपद्को समयमा प्रजनन स्वास्थ्य सेवाको निरन्तर उपलब्धता लागि आवश्यक कार्यविधि जारी गर्ने तथा जारी कार्यविधिबमोजिम प्रदान गरिएको सेवालाई ऐन बमोजिम प्रदान गरिएको मानिने भन्ने व्यवस्था सुरक्षित मातृत्व तथा प्रजनन स्वास्थ्य अधिकार ऐन, २०७५ मा थप गर्नुपर्ने अधिवक्ता सविन श्रेष्ठ बताउँछन्। २०७७ साल साउन २१ गते सर्वोच्च अदालतले फैसला गरेको अधिवक्ता रोशनी पौड्यालको मुद्दाको फैसलामा कोभिड१९ को समयमा राहत वितरण गर्दा महिला संवेदनशील भई सुरक्षित मातृत्व तथा प्रजनन स्वास्थ्य सेवाहरूमा पहुँच पुर्याई स्वास्थ्य सेवाको आवश्यक प्याकेजमा प्रजनन स्वास्थ्य सामाग्रीहरू समावेश गर्नू भनी आदेश भएको थियो। साथै, सर्वोच्च अदालतद्वारा स्थापित नजीरअनुसार विपद् तथा महामारीको अवस्थामा समेत प्रजनन स्वास्थ्य सेवा निरन्तरताको लागि सुरक्षित मातृत्व तथा प्रजनन स्वास्थ्य अधिकार ऐन, २०७५मा संशोधन गर्नुपर्ने देखिन्छ। प्रजनन स्वास्थ्य सेवा निरन्तरताको लागि कोभिड१९ अवधिमा प्रजनन स्वास्थ्य अधिकार कार्य समूहको तर्फबाट सरकारलाई ज्ञापन पत्र बुझाउँदै सुझावहरू दिएका थिए। महामारीको सामना गरिरहेको अवस्थामा महिलाको जीवन र स्वास्थ्यलाई प्रत्यक्ष प्रभाव पार्ने यौन तथा प्रजनन स्वास्थ्य सेवा र अधिकारजस्तो अति संवेदनशील तथा आधारभूत सेवाको सुनिश्चिताको निरन्तरताका लागि दिइएको ज्ञापन पत्रमा प्रजनन स्वास्थ्य सेवा अत्यावश्यक सेवाको रूपमा कायम राख्न, सुरक्षित गर्भपतन सेवा निरन्तरता दिन, स्वास्थ्य सेवा सर्वसुलभ, स्वीकार्य, गोपनीय र सुरक्षित रूपले पाउने अधिकारको सुनिश्चिताको माग गरिएको थियो। सरकारको अन्तरिम मार्ग निर्देशन कोभिड१९ विश्व महामारीको समयमा स्वास्थ्य तथा जनसंख्या मन्त्रालयले प्रजनन, सुरक्षित गर्भपतन सेवा, मातृ, नवजात शिशु तथा बाल स्वास्थ्य सेवाको लागि अन्तरिम मार्गनिर्देशन पनि जारी गरेको थियो। उक्त मार्ग निर्देशनमा प्रजनन, सुरक्षित गर्भपतन, मातृ, नवजात शिशु तथा बाल स्वास्थ्य सेवासम्बन्धी निर्देशनात्मक छ बुँदे सिद्धान्तहरू रहेका थिए। अन्तरिम मार्ग निर्देशनमा सुरक्षित गर्भपतन सेवाहरू तथा गर्भपतनपछिको परिवार नियोजन सेवालाई राष्ट्रिय प्रोटोकल र अनिवार्यरूपमा संक्रमण रोकथाम तथा नियन्त्रण र पीपीई निर्देशिकाको पालना गर्दै प्रदान गर्ने उल्लेख गरेको थियो। त्यस्तै, सूचना तथा जानकारी प्रदान गर्न तथा औषधिबाट गरिने गर्भपतनसहितका सुरक्षित गर्भपतन सेवाहरूको लागि प्रेषण सेवा दिन लागि महिला स्वास्थ्य स्वयं सेविकाहरूलाई परिचालन गर्ने, मान्यता प्राप्त गैरसरकारी वा निजी क्षेत्रका तालिम प्राप्त दक्ष सेवाप्रदायकहरू (राष्ट्रियअन्तर्राष्ट्रिय गैर सरकारी सस्थाहरुमा कार्यरत औषधिबाट गर्भपतन गराउन तालीम लिएका स्वयंसेवकहरूसहित)बाट औषधिबाट गरिने गर्भपतनसम्बन्धी घरदैलो सेवा दिने उल्लेख छ। सुरक्षित गर्भपतन सेवाको बारेमा जानकारी, सेवाको उपलब्धता, विकल्पहरू, खानुपर्ने औषधिको विवरण र जटिलताका लक्षणहरूको बारेमा सूचना तथा जानकारी दिनका लागि डिजिटल तथा कल च्यानल (टेलिफोन)मार्फत दूर स्वास्थ्य शिक्षा दिने, सेवा प्रदायकपरामर्शकताले आवश्यकता अनुसार सुरक्षित गर्भपतनसम्बन्धी देशको कानुनी व्यवस्थाको आधारमा सेवाको उपलब्धताको जानकारी दिने, ग्राहकको आवश्यकता अनुसार सेवाग्राहीलाई गुणस्तरीय सेवा लिन सम्बन्धित सार्वजनिक वा निजी सेवा केन्द्रहरूमा जानका लागि प्रोत्साहन गर्ने कुरा पनि अन्तरिम मार्ग निर्देशनमा उल्लेख थियो। २०७२ को भूकम्प, संरचनागत क्षति र गर्भपतन सेवा विश्व स्वास्थ्य संगठनका अनुसार २०७२ को भूकम्पमा १४ जिल्लामा करीव ७९३ सार्वजनिक स्वास्थ्य संस्थामध्ये ६६२ पूर्ण रुपमा वा आंशिक क्षति भएको थियो भने युनिसेफको तथ्यांकअनुसार देशभरको १२ सयभन्दा बढी स्वास्थ्य संस्था क्षतिग्रस्त पारेकोमा १४ जिल्लामा ८० प्रतिशतभन्दा बढी संरचनामा क्षति पुर्याएको उल्लेख गरेको छ। तिनमा गर्भपतन सेवा दिने केन्द्रहरू पनि परेका थिए। नेपालमा सुरक्षित गर्भपतन सेवा दिने स्वीकृत संस्थाको संख्या सीमित छ, जुन आपतकालीन अवस्थामा झनै घट्ने गरेको पाइयो। गाउँहरूमा महिलाहरूले अस्थायी शिविरमा बस्दा यौन हिंसाको सिकार भएका तर लाज, पहुँच र जानकारीको अभावमा सुरक्षित गर्भपतन सेवा लिन सकेनन्। उनीहरूमध्ये धेरैले निजीरूपमा, औषधि पसलबाट गर्भपतन प्रयास गरे जसले दीर्घकालीन स्वास्थ्य समस्या र कानुनी जोखिम निम्त्यायो। प्रजनन स्वास्थ्य सेवालाई इमर्जेन्सी सेवाको रूपमा सुनिश्चित गर्ने, परिवार नियोजन, गर्भपतन, प्रसूति सेवाजस्ता सेवा आपतकालीन् सेवाको रूपमा वर्गीकृत गरी, प्रत्येक स्थानीय निकाय, पालिकामा निरन्तर सेवा सुनिश्चित गर्नुपर्छ। त्यस्तै दुर्गम क्षेत्रमा अस्थायी टोल स्वास्थ्य शिविर राखी सुरक्षित गर्भपतन किट र तालिम प्राप्त महिला स्वास्थ्यकर्मी परिचालन गर्नुपर्ने आवश्यकता छ। विपद् नीति र योजनामा लैङ्गिक प्रभाव मूल्याङ्कन अनिवार्य बनाउने, राहत वितरण, सेवा पुनःस्थापना र विपद् पूर्वतयारीमा महिलाको स्वास्थ्य तथा कानुनी अधिकारलाई प्राथमिकता दिनुपर्छ। कोभिड१९ महामारीको समयमा नेपालमा महिलाहरूले सुरक्षित गर्भपतन सेवामा पहुँच पाउन कठिनाइ भोगेका कारण असुरक्षित गर्भपतनको संख्या उल्लेखनीय रूपमा बढेको देखिन्छ। यद्यपि ठोस राष्ट्रिय तथ्यांक सीमित छन्, विभिन्न अध्ययन र समाचार स्रोतहरूले महामारीको समयमा असुरक्षित गर्भपतनका घटनाहरूमा वृद्धि भएको संकेत गरेका छन्। स्वास्थ्य सेवा विभागका अनुसार, २०७७ सालमा सुरक्षित गर्भपतन सेवा प्रयोगमा ४०प्रतिशत गिरावट आयो। परिवार नियोजन संघका अनुसार, लकडाउन अवधिमा हजारौं महिलाले अवैध तथा असुरक्षित तरिकाबाट गर्भपतन गराएका थिए, जसले गर्दा कतिपय गम्भीर स्वास्थ्य समस्यामा परे र केहीको मृत्यु पनि भयो। परोपकार प्रसूति तथा स्त्रीरोग अस्पतालमा गरिएको अध्ययन अनुसार, २०२० मा सुरक्षित गर्भपतन सेवाको प्रयोग ३४४ प्रतिशतले घटेको थियो, जुन महामारीको प्रभावका कारण हो। त्यस्तै, सुरक्षित गर्भपतनका क्षेत्रमा काम गर्दै आएको संस्था मेरी स्टोप्सका अनुसार संस्थाले लकडाउनको सुरु भएदेखि फोनमार्फत सेवा दिएको थियो। जसमध्ये सुरुका तीन महिना कोभिडको अवधिमा आएका नौ हजार दुई सय ३७ फोन कलमध्ये एक हजार आठ सय ८७ फोन कल सुरक्षित गर्भपतन सेवालाई लिएर आएका थिए। यसमा कति जनाले गर्भपतन गरे भन्ने तथ्यांकचाहिँ आफूसँग नभएको संस्थाका सञ्चार अधिकृत हिमा मिश्र बताउँछिन्। मिश्रका अनुसार अन्य समयभन्दा कोभिड महामारी तथा विपदको समयमा तुलनात्मकरूपमा बढी नै फोन कलहरू आएका थिए। अन्त्यमा, नेपालमा विपद्को बेला महिलाहरूको प्रजनन स्वास्थ्य अधिकार गम्भीररूपमा प्रभावित हुन्छ। सामान्य बाढी, पहिरो गएर बाटो अवरुद्ध हुँदा पनि स्वास्थ्य केन्द्रमा पुग्न नसक्दा गर्भवती महिला, भ्रुणको ज्यान पनि जान सक्छ। संरचनात्मक कमजोरी, कानुनी सीमाबद्धता, सामाजिक दोषपूर्ण दृष्टिकोण र सेवा अभावका कारण विपदमा महिलाहरू असुरक्षित गर्भपतन गर्न बाध्य हुन्छन्, जसले स्वास्थ्य जटिलता तथा कानुनी संकट निम्त्याउँछ। यस्तो स्थितिमा समाधान भनेको राज्य, समाज, स्वास्थ्य क्षेत्रको संरचना र कानुनी संरचनाको एकीकृत सुधार हो, जहाँ महिलाको सम्मान, स्वास्थ्य र स्वतन्त्रताको अहं मूल्य होस्। लेखक राजथला विपद् पत्रकारिता सञ्जालका अध्यक्ष हुन्।"
"विवाह भएको ६ महिना नबित्दै महिलाको मृत्यु, दाइजोको निहुँमा हत्या भएको आशंका",रौतहट : कटहरिया नगरपालिकामा विवाह भएको ६ महिना नपुग्दै एक मुस्लिम महिलाको संकास्पद मृत्यु भएको छ । दाइजोको कारण हत्या गरिएको माइती पक्षले दाबी गर्दै घटनाको छानबिन गरी कडा कानुनी कारबाही हुनुपर्ने माग गरेका छन्। कटहरिया वडा नम्बर ३ बड़ेरवा टोलमा घरभइ हाल कटहरिया ५ घर भएका अहमद राय भाटका छोरा अरमान राय भाटको श्रीमती २१ वर्षीया सानीया प्रविनको शंकास्पद मृत्यु भएको हो। आइतबार दिउँसो आफ्नै घरको कोठामा साडीको पासो लगाइ सिलिङ फ्यानमा झुण्डिएको अवस्थामा सानियाको शव भेटिएको प्रहरीले जनाएको छ। घटनाको खबर लगतै इलाका प्रहरी कार्यालय कटहरिया र ईलाका प्रहरी कार्यालय गरुडाको संयुक्त टोलीले घटनास्थलमा पुगेर अनुसन्धान थालेको प्रहरी जनाएको छ । मृतकको पोष्टमार्टमका लागि गौरस्थित प्रादेशिक अस्पताल पठाएको थियो । शव सतगतको लागि मृतक सानियाका आमा भारतको सुगौली घर भएकी कायमा खातुनले बुझेर लगेको प्रहरीले जनाएको छ।मृतककी आमा कायमा खातुनका अनुसार सानीयाको विवाह करिब ६ महिना अघिमात्र अरमान राय भाटसँग मुस्लिम परम्परा अनुसार भएको थियो। विवाहपछि ज्वाइँ अरमानले निरन्तर दाइजोको लागि छोरी सानियालाई शारीरिक तथा मानसिक यातना दिँदै आएका थिए । ज्वाईँ तथा उनको परिवारले दिने गरेको यातना सहन गर्न नसकेकोले उनीहरूले योजनाबद्ध तरिकाले सानियाको हत्यागरी आत्महत्या देखाउन खोजेको कायमाले दाबी गरेकी छन्। घटनामा संलग्न अरमानसहित सबैलाई पक्राउ गरी कडा कानुनी कारवाही हुनुपर्ने सानियाको माइती पक्षको माग छ। माइती पक्षले छोरीको हत्या भएको भन्दै इलाका प्रहरी कार्यालय गरुडामा जाहेरी दर्ता गरेको जानकारी दिएका छ्न् ।इलाका प्रहरी कार्यालय गरुडाका प्रमुख डिएसपी राजन कार्कीले घटनाविरुद्दको जाहेरी हालसम्म दर्ता नभएको तथा घटना शंकास्पद रहेकाले अनुसन्धान अघि बढाएको बताए ।
अर्थतन्त्रको गाडी अब त्रिशूलीमा खस्दैन : प्रधानमन्त्री,"काठमाडौं : प्रधानमन्त्री केपी शर्मा ओलीले सिनेपा नामक अत्याधुनिक इन्डोर छायाँकन स्टुडियो निर्माण आरम्भ हुनु नेपाली चलचित्र क्षेत्रका लागि एक प्रकारको क्रान्ति भएको बताएका छन्। बालुवाटारमा चलचित्र विकास बोर्डद्वारा आयोजित कार्यक्रममा प्रधानमन्त्री ओलीले काभ्रेको बनेपामा निर्माण हुने सो स्टुडियो बन्न नेपाली चलचित्र क्षेत्रले छ दसकदेखि आवाज उठाउनुपरे पनि अब बन्ने प्रक्रिया अघि बढेको बताए। प्रधानमन्त्री ओलीकै पहिलो कार्यकालमा उक्त निर्माणको निर्णय भए पनि जग्गा विवाद र सरकार परिवर्तनलगायत कारणले काम अवरुद्ध भएको थियो। 'त्यसबेला जति अहिले राज्यको ढुकुटीमा पैसा छैन। तैपनि थालेका काम हामी पूरा गर्छौं। यसका लागि बजेट विनियोजना हुन्छ। थालेपछि सफल हुन्छ। यसलाई पनि सफल बनाउनुपर्छ। यो निर्माण आरम्भ उद्घोषले यस क्षेत्रमा युग परिवर्तन सुरु भएको छ,' प्रधानमन्त्री ओलील भने। ओरालो लागेको अर्थतन्त्रलाई आफूले लयमा ल्याएको बताउँदै प्रधानमन्त्री ओलीले अर्थतन्त्रको गाडी अब त्रिशूलीमा नखस्ने बताए। बालाजुस्थित नेपाल चलचित्र विकास कम्पनीको जग्गा हिनामिना भएको भन्ने सम्बन्धमाउनले सञ्चारमन्त्री र सचिवलाई ध्यानाकर्षण गराएका थिए। प्रधानमन्त्री ओलीले हप्ता१० दिनभित्र त्यसको छानबिन गरी प्रतिवेदन दिन निर्देशन दिए। कतिपयले राजनीतिमा पनि अभिनय गर्न थाले पनि आफूहरू राजनीतिलाई यथार्थमा बदल्ने साधनका रूपमा लिएर काम गरिरहेको उनले स्पष्ट पारे।"
अवैध रूपमा काठ तथा अन्य वन पैदावार ओसारपसार गर्ने २६ सवारी साधन नियन्त्रण,"रौतहट : डिभिजन वन कार्यालय रौतहटले चालू आर्थिक वर्ष २०८०८१ मा वन ऐन उल्लंघन गरी अवैध रूपमा काठ तथा अन्य वन पैदावार ओसारपसार गर्ने २६ वटा सवारी साधन नियन्त्रणमा लिएको छ। कार्यालयले सार्वजनिक गरेको तथ्यांक अनुसार ती सवारी साधनहरूबाट साल काठसहितको ठूलो परिमाणको वन पैदावार बरामद गरिएको छ। साउनदेखि हालसम्म नियन्त्रणमा लिइएका सवारीसाधनहरूमा ट्रक, ट्याक्टर, साइकल र मोटरसाइकल रहेका छन् । अवैध ओसारपसारमा संलग्न २६ वटा सवारीसाधनबाट २५ लाख ९६ हजार ६६५ रुपैयाँ बराबरको अवैध सामान नियन्त्रणमा लिइएको कार्यालयको डिभिजन वन अधिकृत हेमन्त प्रसाद साहले बताए। कतिपय घटनामा दोहोरो सवारी प्रयोग (साइकल स्थान १, २, ३ र ४) र काठ लुकाएर तस्करी गरिएको पाइएको छ। यसबाहेक रौतहटको विभिन्न स्थानमा भएका वन अतिक्रमणमाथि पनि नियन्त्रण गरिएको प्रमुख साहले जानकारी दिए । गढीमाई नगरपालिका, फूलबारी, खयरधारी र भुलटार क्षेत्रलगायतका स्थानहरूमा गरी जम्मा १२७४७ हेक्टर वन क्षेत्र अतिक्रमणमा परेको फेला परेको छ। तीमध्ये कतिपय स्थानमा तारबार हटाइ पुनः वन क्षेत्र कायम गरिएको, कतै वृक्षारोपण गरिएको र केही स्थानमा दोषी उपर मुद्दा दायर गरिएको जनाइएको छ।"
"दोलखामा बन्न लागेको फिल्मसिटी बेवारिसे, १४ वर्षमा २५ प्रतिशत काम","दोलखाको : भीमेश्वर नगरपालिका९ डाङडुङे डाँडामा बन्न लागेको फिल्म सिटी अहिले बेवारिसे अवस्थामा छ। सरकारले निर्माण गर्ने स्टुडियोमा सुटिङ कहिलेबाट गर्न सकिने हो थाहा छैन। निर्माणाधीन डाङडुङे डाँडामा फिल्मसिटी निर्माणको सुरुवात २०६८ सालमा नै भएको हो। तर १४ वर्ष बितिसक्दा पनि २५ प्रतिशत काम पनि सम्पन्न भएको छैन। फिल्म सिटी निर्माणका सुरुमा १२१३ अर्ब लगानी लाग्ने र चीन सरकारको सहयोगमा निर्माण कार्य अघि बढाउने भनिएको थियो। पछि सरकारले गरेको विस्तृत अध्ययनमा १ अर्ब ६ करोड ३७ लाख लगानी लाग्ने जनाइएको थियो। फिल्म सिटी आयोजनाको वातावरणीय प्रभाव मूल्यांकन प्रतिवेदनमा आयोजनाका वातावरणीय प्रभाव न्यूनीकरणका लागि वृक्षारोपण, संरक्षण, अनुगमन लगायतका विषयमा आयोजनाको कुल लागतको ३ दशमलव ५२ प्रतिशत खर्च गर्नुपर्ने प्रस्ताव गरिएको थियो। फिल्म सिटीका सम्पूर्ण संरचना निर्माणका लागि ७६२५ हेक्टर जमिन आवश्यक पर्ने प्रतिवेदनमा उल्लेख गरिएको थियो। प्रस्तावित जग्गा मध्ये दोलखाको भीमेश्वर नगरपालिका वडा नम्बर ९ को सेतीदेवीदादर सामुदायिक वनको ६४ हेक्टर र सिन्धुपाल्चोक जिल्लाको १२ हेक्टर जमिनलाई उपयोग गर्ने उल्लेख गरिएको थियो। इन्डोर र आउटडोर सुटिङका लागि यति धेरै जग्गा आवश्यक परे पनि मुख्य संरचना ९६१ हेक्टरमा मात्र निर्माण हुने प्रतिवेदनमा उल्लेख गरिएको छ। २०६८ सालमा चलचित्र उद्योगका लागि छायाकंन गर्ने उपयुक्त ठाउँ नभएको अवस्थामा पहिलो पटक दोलखावासीले आफ्नो जिल्लामा फिल्म सिटी निर्माण गर्नुपर्छ भनेर ३०३५ रोपनी जग्गा उपलब्ध गराएका थिए। बागमती प्रदेशको साँढे ६ करोड बजेटबाट सांस्कृतिक संग्रहालय, प्रशासनिक भवन, गेस्ट हाउसलगायत तीनवटा भवन बनिसकेको छ। पूर्वाधार तयार भइसकेको छ। तर अहिले चासो कम छ। हिमाली जिल्लामा उच्च ठाउँमा फिल्मसिटी बनेको खण्डमा संसारभरीका मानिसको आकर्षण बढ्ने, देशको अर्थतन्त्र विकासमा ठूलो टेवा पुग्ने, चलचित्र उद्योगका लागि चलचित्र निर्माताहरू कही जान नपर्ने, दोलखाको समृद्धि हुने सम्भावना छ। प्रस्तावित फिल्म सिटी डाङ्डुङे डाँडा २ हजार ८ सय मिटरदेखि ३ हजार ४ सय मिटरसम्मको उचाइमा रहेको छ। काठमाडौंबाट १ सय ५ किलोमिटर पूर्व रहेको प्रस्तावित क्षेत्र सार्वजनिक जग्गा हुनु, वातावरणीय कम क्षति भए पनि त्यसको पूर्ति गर्न प्रशस्त ठाउँ रहेको, हावापानी अनुकूल रहेका र स्थानीयको उत्साहका कारण देशकै उत्तम ठाउँ डाङ्डुङे डाँडा नै उपयुक्त हुने सरोकारवालाहरूको भनाइ छ। डाङ्डुङे डाँडामा ५० प्रजातिका जैविक र १४ प्रकारका गुराँस रहेका छन्। ऐतिहासिक, पुरातात्त्विक, प्राकृतिक, धार्मिक सम्पदाले भरिपूर्ण दोलखामा निर्माण गर्न लागिएको फिल्मसिटी निर्माणस्थल डाँङडुङे डाँडाबाट काठमाडौंको स्वयम्भू, फुलचोकी, रोल्वालिङ हिमश्रृंखला, गौरीशंकर, जुगल, गणेश हिमालका साथै सिन्धुपाल्चोक, काभ्रेपलाञ्चोक, सोलुखुम्बु, रामेछाप तथा ओखलढुंगाको ६० प्रतिशत भूभाग दृश्यावलोकन गर्न सकिने स्थानीयको भनाइ छ। फिल्म सिटी निर्माणका लागि नेपाल सरकारले नै पब्लिक पार्टनरसिपमा जाने भनेर नीति बनाएको थियो। कम्पनी ऐनअनुसार सरकार, स्थानीय र बाहिरी लगानीकर्ताले सेयरमा लगानी गर्ने बारे चलचित्र विकास बोर्डले मोडालिटी तयार गरेको थियो। यसलाई अगाडि बढाउनका लागि सञ्चार मन्त्रालय र चलचित्र विकास बोर्ड उदासिन देखिएको फिल्म सिटी निर्माण समितिका संयोजक मदनदास श्रेष्ठले बताए। अन्तर्राष्ट्रिस्तरको फिल्म सिटी निर्माणका लागि चलचित्र विकास बोर्डले परामर्शदाताको रुपमा इको इन्भोयमार्फत यसको अध्ययन गरेको थियो। त्यत्रो लगानी गरिसकेको दोलखाको डाङडुङे डाँडामा फिल्म सिटी निर्माणका लागि बनेको भौतिक संरचना यतिकै खेर जाने पो हो कि भनेर मन कुडिन लागेको निर्माण समितिका संयोजक मदनदास श्रेष्ठले बताए। निर्माण कार्यले निरन्तरता नपाउनु दोलखालीका लागि दुर्भाग्य हो। अब दोलखालीहरूले चासो राख्नुपर्ने बेला आएको छ। दोलखालीहरूले खबरदारी गर्नुपर्ने बेला आएको छ। दोलखामा फिल्म सिटी बन्नु दोलखाको मात्र विकास नभएर समग्र देशको गौरवको आयोजना हो। यसरी देशकै उन्नती गर्न सक्ने आयोजनाहरू धरापमा पर्नु अत्यन्तै दुःखद कुरा हो, उनले भने। चलचित्र विकास बोर्डको बेवास्ता र सरकारको गैरजिम्मेवारीले निर्माणाधीन फिल्म सिटी बेवारिसे बनेको उनको भनाइ छ। पछिल्लो समय सरकार नै दोलखाको डाङडुङे डाँडामा फिल्म सिटी नबनाउने पक्षमा रहेको श्रेष्ठको धारणा छ। चलचित्र नगरी स्थापना गर्नका लागि तयार भएको जग्गा स्थानीय तहलाई जिम्मा दिएमा दोलखाली जनता आफैंले बनाउन सक्ने आँट भएको श्रेष्ठले बताए। सरकारले खोचे थापेर कहिले कता बनाउने कहिले कता बनाउने भनेर सुरु भएको कार्यलाई बेवास्ता गरेर अपमान गरेको छ। १६ अर्ब लगानी कहाँबाट खोज्ने जस्तो खोचे थाप्ने काम जुन भएको छ यो दोलखालीका लागि सह्य हुने छैन, उनले भने। अन्तर्राष्ट्रिय लगानी सम्मेलनमा सोकेसमा राखेको फिल्म सिटी मोरिसस र चीनले बनाउने प्रतिबद्धता जनाएका थिए। अहिले काभ्रेमा फिल्म सिटी बनाउने भनेर सरकारले जुन योजना बनाइरहेको छ। यसलाई हामी नराम्रो भन्दैनौ। नेपालभरी नै फिल्म सिटी बनोस्। विकासले गति लियोस् तर लगानी भइसकेको पूर्वाधारलाई बेवारिस नबनाओस्, उनले भने।"
सगरमाथा संवादले जलवायुजन्य संकट समाधानको निष्कर्ष निकाल्नेछ : ठाकुर गैरे,"काठमाडौं : सांसद ठाकुरप्रसाद गैरेले जलवायुजन्य सङ्कटले सताइरहेको बेलामा जलवायु न्यायका लागि सगरमाथा संवाद आयोजना हुनु सुखद पक्ष रहेको बताएका छन्। प्रतिनिधिसभा बैठकमा उनले जलवायु परिवर्तनको कारण बाढी पहिरोको जोखिम तथा अन्य प्राकृतिक विपद्का घटना बढिरहेकाले जलवायु न्याय स्थापित गर्न ढिलाइ गर्न नहुने बताए । ' संवादले सही निष्कर्ष निकाल्नेछ। तिनको कार्यान्वयन हुनेछ। सबैलाई कार्यान्वयन गर्ने विषयमा सबै देशहरू प्रतिवद्ध हुनेछन्,'उनले भने,'संवादले जलवायुजन्य सङ्कट समाधानको निष्कर्ष निकाल्नेछ।' जलवायु परिवर्तन,पर्वत र मानवताको भविष्य विषयमा पहिलो सगरमाथा संवाद आगामी जेठ २ देखि ४ गतेसम्म काठमाडौँमा हुँदैछ । संवादमा झण्डै ४० देशका १५० बढी विदेशी पाहुनाको सहभागिता हुने तय भएको परराष्ट्र मन्त्रालयले जनाएको छ । जसमा १२ देशबाट उच्च तहबाट प्रतिनिधिमण्डलहरू सहभागी हुनेछन्। संवाद आयोजनाका लागि प्रधानमन्त्री ओलीको संयोजकत्वमा उच्चस्तरीय निर्देशक समिति, परराष्ट्रमन्त्री डाआरजु राणाको संयोजकत्व र वन तथा वातावरणमन्त्री ऐनबहादुर शाही ठकुरीको सहसंयोजकत्वमा व्यवस्थापन समिति गठन गरिएको छ । प्रधानमन्त्री तथा मन्त्रिपरिषद्को कार्यालयका सचिव राजकुमार श्रेष्ठको संयोजकत्वमा सचिवालय,परराष्ट्र मन्त्रालयका सहसचिव लोकबहादुर पौडेल क्षेत्रीको संयोजकत्वमा प्रचारप्रसार समिति गठन गरिएको छ ।"
"पञ्जाबको आदमपुर एयरबेस पुगे प्रधानमन्त्री मोदी, सैनिकहरूलाई दिए बधाई","भारतीय प्रधानमन्त्री नरेन्द्र मोदी मंगलबार बिहान पञ्जाबको आदमपुर एयरबेसमा पुगेका छन्। प्रधानमन्त्री मोदीले वायुसेनाका कर्मचारीहरूलाई भेटेर उनीहरूलाई युद्ध सफलतापूर्वक गरेकोमा बधाइ दिएका छन्। प्रधानमन्त्री मोदीले आदमपुर एयरबेसको भ्रमणको बारेमा सामाजिक सञ्जाल प्लेटफर्म एक्समा एउटा पोस्ट सार्वजनिक गरेका छन्। गत हप्ता दुई देशबीचको सैन्य द्वन्द्वमा पाकिस्तानी सेनाले भारतको आदमपुर एयरबेसमा आक्रमण गरेको र मिसाइल रक्षा प्रणाली  नष्ट गरेको दाबी गरेको थियो। तर भारतीय सेनाले आदमपुर एयरबेसमा आक्रमण गर्ने प्रयास भएको तर त्यसलाई असफल पारिएको जनाएको छ। आफ्नो पोस्टमा प्रधानमन्त्री मोदीले लेखेका छन्, 'आज बिहान म एएफएस आदमपुर गएँ र हाम्रा बहादुर वायु योद्धाहरू र सैनिकहरूलाई भेटें। साहस, दृढ संकल्प र निडरताको प्रतीक रहेका मानिसहरूसँग हुनु एकदमै विशेष अनुभव थियो।' उनले सेनाहरुलाई धन्यवाद दिंदै भने,'भारत हाम्रा सशस्त्र सेनाहरूले हाम्रो देशको लागि गरेको सबै कुराको लागि सधैं आभारी रहनेछ।' सोमबार साँझ राष्ट्रका नाममा सम्बोधन गर्दै प्रधानमन्त्री मोदीले अपरेशन सिन्दूर अन्तर्गत भारतको सैन्य कारबाही भर्खरै स्थगित गरिएको बताएका थिए। आगामी दिनहरूमा पाकिस्तानले चालेको हरेक कदमको मूल्याङ्कन उसले अपनाएको मनोवृत्तिको आधारमा गरिने धम्की पनि उनले दिएका थिए।"
"ट्रम्प मध्यपूर्वको भ्रमणमा, आज साउदी पुगे","अमेरिकी राष्ट्रपति डोनाल्ड ट्रम्प मध्यपूर्व देशहरूको भ्रमणमा छन्। उनी तीनदिने भ्रमणको सिलसिलामा साउदी अरब पुगेका छन्। दोस्रो पटक राष्ट्रपति बनेपछि ट्रम्पको यो पहिलो औपचारिक विदेश भ्रमण हो। यसअघि उनी पोप फ्रान्सिसको अन्त्येष्टिमा भाग लिन २६ अप्रिलमा भ्याटिकन पुगेका थिए। साउदी अरबका युवराज मोहम्मद बिन सलमानले किंग खालिद विमानस्थलमा ट्रम्पलाई स्वागत गरेका थिए। ट्रम्पले आजै साउदी राजधानी रियादमा युवराज मोहम्मद बिन सलमान (एमबीएस) लाई भेट्नेछन्। ट्रम्पले (भोलि) मे १४ मा खाडी नेताहरूको शिखर सम्मेलनमा भाग लिनेछन् र त्यसपछि कतार जानेछन्। ट्रम्प आफ्नो भ्रमणको अन्तिम दिन मे १५ मा युएई पुग्नेछन्। अमेरिकामा राष्ट्रपति बनेपछि क्यानडामेक्सिको वा युरोपेली देशको भ्रमण गर्ने परम्परा छ। २०१७ मा राष्ट्रपति बनेपछि ट्रम्पले पहिलो पटक साउदी अरेबिया पुगेर यो परम्परा तोडेका थिए। दोस्रो पटक राष्ट्रपति बनेपछि ट्रम्पले पहिलो पटक एमबीएसलाई फोन गरे दोस्रो पटक राष्ट्रपतिको रूपमा शपथ लिएपछि ट्रम्पले पहिलो पटक साउदी राजकुमार एमबीएसलाई फोन गरेका थिए। दुई नेताहरूले मध्यपूर्वमा स्थायित्व ल्याउने, क्षेत्रीय सुरक्षा सुदृढ पार्ने र आतंकवादसँग लड्ने प्रयासहरूबारे छलफल गरे। यसपछि साउदी सरकारले एक विज्ञप्ति जारी गर्दै उनीहरूको देश आगामी चार वर्ष भित्र अमेरिकामा ६०० अर्ब डलर लगानी गर्न तयार रहेको जनाएको छ। ट्रम्पको साउदी अरेबियासँग राम्रो सम्बन्ध ट्रम्पले आफ्नो पहिलो कार्यकालमा साउदी अरेबिया लगायत खाडी देशहरूसँग राम्रो सम्बन्ध स्थापित गरेका थिए। ट्रम्पले पद छोडेपछि पनि साउदी अरेबियाले ट्रम्पका ज्वाइँ तथा पूर्व सहयोगी जारेड कुशनरको फर्ममा २ अर्ब डलर लगानी गरेको थियो। जमाल खशोग्गीको हत्यापछि साउदी अरेबिया र अमेरिकाबीचको सम्बन्धमा आएको तनावलाई सम्हाल्न कुशनरले मद्दत गरेको धेरै रिपोर्टहरूले दाबी गरेका छन्। इजरायल र साउदी अरेबियाबीचको सम्बन्ध सुधार गर्ने तयारीमा ट्रम्प ट्रम्पले आफ्नो पछिल्लो कार्यकालमा साउदी अरेबिया र इजरायलबीचको सम्बन्ध सुधार गर्ने प्रयास गरेका थिए। ट्रम्प चाहन्छन् कि साउदी अरेबियाले इजरायललाई मान्यता देओस्। साउदी अरेबियाले प्यालेस्टाइनलाई पहिले पूर्वी जेरुसेलमको राजधानी बनाएर छुट्टै देश बन्नु पर्ने र उनीहरू बीचको सिमाना १९६७ भन्दा पहिलेको जस्तै हुनुपर्छ भन्ने बताएको छ। दोस्रो पटक राष्ट्रपति बनेपछि ट्रम्पले साउदी अरेबियाले अब्राहम सम्झौताको पालना गर्ने आशा व्यक्त गरेका छन्। यस सम्झौता अन्तर्गत इजरायल र साउदी अरेबियाबीचको सम्बन्धमा सुधार हुनेछ र साउदी अरेबियाले अमेरिकासँग एक प्रमुख रक्षा सम्झौतामा हस्ताक्षर गर्नेछ। ट्रम्पले आफ्नो पहिलो कार्यकालमा इजरायल र धेरै इस्लामिक देशहरू बीचको सम्बन्धमा सुधार ल्याएका थिए। ट्रम्पको कार्यकालमा बहराइन, युएई, मोरक्को र सुडानले इजरायलसँग सम्बन्ध स्थापित गरेका थिए।"
विनियोजन विधेयकका सिद्धान्त र प्राथमिकतामाथि छलफल गर्न प्रतिनिधिसभा बैठक सुरू,काठमाडौं : संघीय संसदअन्तर्गतको प्रतिनिधिसभा बैठक सुरू भएको छ। नयाँ बानेश्वरस्थित संघीय संसद भवनमा बैठक सुरू भएको हो। बैठकमा विनियोजन विधेयकका सिद्धान्त र प्राथमिकता सम्बन्धमा कर प्रस्तावबाहेक) छलफल प्रारम्भ हुने कार्यसूची रहेको संघीय संसद सचिवालयका महासचिव पद्म प्रसाद पाण्डेले जानकारी दिएका छन्। अर्थमन्त्री विष्णुप्रसाद पौडेलले यही वैशाख २८ गते विनियोजन विधेयकका सिद्धान्त र प्राथमिकता प्रस्तुत गरेका थिए।
थुनुवा र कैदीको मानवअधिकारका सवलामा सरकार प्रतिवद्ध : गृहमन्त्री,"काठमाडौं : गृहमन्त्री रमेश लेखकले थुनुवा र कैदीको मानवअधिकारका सवालमा सरकार सचेत रहेको बताएका छन् । कारागार कार्यालय मोरङको नवनिर्मित भवन उद्घाटन कार्यक्रममा उनले लोकतन्त्रमा मानिसको मानवअधिकार सबैभन्दा ठूलो भएको बताए। त्यसकारण लोकतन्त्र चाहिएको हो । थुनुवाको होस् या कैदीबन्दी होस्को मानवअधिकारबारे सरकार सचेत छ,उनले भने । यस्तै गृहमन्त्री लेखकले कारागारमा कैदी बन्दीको संख्या बढी हुँदा केही जोखिम रहेको बताए। उनले भने,त्यसको निराकरण गर्नका लागि कारागारलाई व्यवस्थित गर्ने काम अगाडि बढेका छन् । त्यसकै उदाहरणका रुपमा यो कारागार भवनलाई लिन सकिन्छ । खुला कारागारको अवधारलाई अगाडि बढाउन आवश्यक भएको गृहमन्त्री लेखकको भनाइ छ । कारागार मात्रै होइन सुधारगृहका रुपमा विकास गर्ने कुरा छ । सँगसँगै उद्योगग्रामका रुपमा पनि विकास गर्न जरुरी छ, मन्त्री लेखकले भने,मानिस कैदीबन्दीका रुपमा कारागारमा बसिसकेपछि कुनै न कुनै सीप सिकेर केही न केही उत्पादन गर्छ । मानिस उत्पादनसँग जोडिन्छ । आयआर्जन हुन्छ । त्यसैले कारागारलाई उद्योगका रुपमा विकास गर्ने कोसिस गरिरहेका छौं । मोरङ कारागारमा अत्याधुनिक मेसिनबाट कैदीबन्दीले कपडा बुन्ने काम भइरहेको गृहमन्त्रीको भनाइ छ । यस्तै वर्तमान सरकारले स्थिरताको दिएका भन्दै मुलुकमा आर्थिक गतिविधिमा सुधार आएको गृहमन्त्री लेखकले बताए। 'भोलि सरकार बनेको १० महिना हुँदैछ । १० महिनामा प्रधानमन्त्रीले विश्वासको मत लिनुपरेको छैन छ । यो स्थिरता हो । यसले मुलुकको आर्थिक गतिविधिमा सुधार ल्याएको छ, उनले भने,नीतिगत रुपमा कानुनी सुधारका लागि पनि हामी अगाडि बढेका छौं । मुलुकको निराशालाई समाप्त गरेर आशामा बदल्न सरकार बनेको भन्दै आफूहरू आशा जगाउने कुरामा अगाडि बढेको उनको भनाइ छ ।"
"सुनको मूल्य २ हजारले घट्यो,चाँदी बढ्यो",काठमाडौं : स्थानीय बजारमा सुनको भाउ आज पनि ओरालो लागेको छ। अघिल्लो दिन सोमबार ३७ सयले घटेको सुन आज २ हजार रुपैयाँले घटेको हो। नेपाल सुन चाँदी व्यवसायी महासंघका अनुसार आज २ हजार रुपैयाँले घटेर एक तोलाको सुनको मूल्य १ लाख ८४ हजार ८०० रुपैयाँ कायम भएको छ।सोमबार एक तोला सुनको भाउ १ लाख ८६ हजार ८०० रुपैयाँ पुगेको थियो। त्यसअघि आइतबार प्रतितोला सुन १ लाख ९० हजार ५०० रुपैयाँ कायम भएको थियो। यसैगरी सुनको मुल्य घटे पनि चाँदीको भाउ भने वृद्धि भएको छ। आज एक तोला चाँदी १९ सय ७० रुपैयाँमा कारोबार भइरहेको छ। सोमबार प्रतितोला चाँदीको भाउ १९ सय ६० रुपैयाँ पुगेको थियो।
"सगरमाथा संवादको तयारी अन्तिम चरणमा, साइडलाइन भेटवार्ता हुने","काठमाडौं : परराष्ट्र मन्त्रालयले सगरमाथा संवादको तयारी अन्तिम चरणमा पुगेको जानकारी गराएको छ। मंगलबार मन्त्रालयमा पत्रकार सम्मेलन गर्दै संवाद व्यवस्थापन समितिको संयोजक समेत रहेकी परराष्ट्रमन्त्री डाआरजु राणा देउवाले जेठ २ गतेदेखि सुरू हुने सगरमाथा संवादको तयारी अन्तिम चरणमा पुगेको जानकारी गराएकी हुन्। जलवायु परिवर्तन,पर्वत र मानवताको भविष्य विषयमा पहिलो सगरमाथा संवाद आगामी जेठ २ देखि ४ गतेसम्म काठमाडौँमा हुँदैछ । परराष्ट्रमन्त्री राणाका अनुसार १० वटा प्रि संवाद कार्यक्रमलगायतको तयारी पूरा भइसकेको छ। तीन दिनसम्म सञ्चालन हुने यस संवाद विभिन्न सेसनमा चल्नेछ। काठमाडौँको होटल सोल्टीमा हुने संवादलाई सफल बनाउन अन्तर्राष्ट्रिय मापदण्डअनुसार सबै तयारी गरिएको उनले बताइन्। संवादमा झण्डै ४० देशका १५० बढी विदेशी पाहुनाको सहभागिता हुने तय भएको परराष्ट्र मन्त्रालयले जनाएको छ । जसमा १२ देशबाट उच्च तहबाट प्रतिनिधिमण्डलहरू सहभागी हुनेछन्। संवाद आयोजनाका लागि प्रधानमन्त्री ओलीको संयोजकत्वमा उच्चस्तरीय निर्देशक समिति, परराष्ट्रमन्त्री डा राणाको संयोजकत्व र वन तथा वातावरणमन्त्री ऐनबहादुर शाही ठकुरीको सहसंयोजकत्वमा व्यवस्थापन समिति गठन गरिएको छ । प्रधानमन्त्री तथा मन्त्रिपरिषद्को कार्यालयका सचिव राजकुमार श्रेष्ठको संयोजकत्वमा सचिवालय,परराष्ट्र मन्त्रालयका सहसचिव लोकबहादुर पौडेल क्षेत्रीको संयोजकत्वमा प्रचारप्रसार समिति गठन गरिएको छ । संवादमा उच्चस्तरीय उद्घाटन सत्रसहित एक उच्चस्तरीय प्लेनरी छलफल हुने,विभिन्न विषयमा १२ वटा समानान्तर सत्र तथा केही साइड इभेन्टहरू पनि हुने तालिका रहेको छ। संवादमा सहभागी हुने विदेशी उच्चस्तरीय पाहुनाहरूले प्रधानमन्त्रीसँग शिष्टाचार भेटघाटलगायत समकक्षी मन्त्रीज्यूसँग साइडलाइन भेटवार्ताको व्यवस्था पनि मिलाइएको छ। संवादमा सहभागी उच्चस्तरीय प्रतिनिधिमण्डलहरू एकअर्काबीच भेटघाट गर्न चाहेमा त्यसको पनि व्यवस्था मिलाइएको छ।  : आमन्त्रित विशिष्ट विदेशी र स्वदेशी पाहुनाहरू सहभागी हुने यो संवादको मुख्य औपचारिक कार्यक्रम हो। प्रधानमन्त्री केपी शर्मा ओलीले स्वागत मन्तव्य दिने कार्यक्रम रहेको छ। उक्त कार्यक्रममा संवाद सम्बन्धी तयार पारिएको एक चिनारीयुक्त भिडियो प्रस्तुत गरिनेछ। चीन र भारतका तर्फबाट प्रतिनिधिमण्डलहरूको नेतृत्व गरेर आउने विशिष्ट पाहुनाहरू र  का अध्यक्ष तथा अजरबैजानी राष्ट्रपतिका जलवायु विषयसम्बन्धी प्रतिनिधिले सम्बोधन गर्ने कार्यक्रम रहेको परराष्ट्र मन्त्रालयले जनाएको छ। संवादलाई सम्बोधन गरी संयुक्त राष्ट्रसंघका महासचिवले पठाएको भिडियो सन्देश पनि प्रस्तुत गरिने छ।  : अन्तर्राष्ट्रिय सम्मेलनको प्रारूप (  ) मा आयोजना गरिने यस संवादको थिममा केन्द्रित रही आफ्ना धारणा वा विचारहरू व्यक्त गर्ने प्रयोजनका लागि यो सत्र राखिएको हो। संवादमा सहभागी हुने सबै राष्ट्र र अन्तर्राष्ट्रिय एवं क्षेत्रीय संगठनलाई यस सत्रमा बोल्ने अवसर हुनेछ। हालसम्म यस सूचीमा २३ प्रतिनिधिमण्डल समावेश गरिएको छ। प्रत्येक प्रतिनिधिमण्डललाई पाँच मिनटको बोल्ने समय प्राप्त हुनेछ।  : यस पहिलो संस्करणको थिममा केन्द्रित रही       ;   ;    ;   ;     लगायतका विभिन्न १२ वटा छुट्टाछुट्टै विषयहरूमा संवाद गर्ने कार्यक्रम छ। राजनीतिज्ञ, नीति निर्माता, विद्वान, विज्ञ एवं विषय ज्ञाता र अनुसन्धानकर्ताहरूको गहन ढंगको छलफल एवं विचार आदानप्रदान र विश्लेषणका माध्यमबाट जलवायु परिवर्तन र पर्वतीय समस्या समाधान र संभावनामा जोड दिइने कार्यक्रम रहेको छ। डेढ घण्टासम्म चल्ने प्रत्येक सेसनमा एकजना मोडरेटर, एकजना   र चारजना  रहनेछन्।       : यस कार्यक्रममा विभिन्न विशिष्ट व्यक्तित्वहरूले भाग लिनेछन्। यस कार्यकमको मुख्य उद्देश्य क्षेत्रीय र अन्तर्राष्ट्रिय सहयोगका विषयमा छलफल गर्नु रहेको छ।  : समापन सत्र संवादको तेस्रो वा अन्तिम दिन बिहान ११:४५ मा सुरू भई करिब एक घण्टासम्म चल्नेछ। यसमा सगरमाथा संवादको  अनुमोदन गरे पश्चास संवादका सम्पूर्ण कार्यक्रमहरू अपरान्ह १ बजे सम्पन्न हुनेछन्।"
"युद्धविरामपछि जम्मू कश्मीरको अवस्था सामान्य बन्दै, विद्यालयहरू खुले","एजेन्सी : भारत र पाकिस्तानबीच युद्धविराम सम्झौता भएपछि जम्मू कश्मीरको अवस्था बिस्तारै सामान्य हुँदै गइरहेको छ। श्रीनगरको अवस्था सामान्य हुँदै गइरहेको छ र मंगलबार विद्यालयहरू खुलेका छन्। यद्यपि, बारामुल्ला जिल्लाको सीमावर्ती उरी र साम्बा सेक्टर जस्ता अन्य क्षेत्रहरूमा विद्यालयहरू अझै नखुलेको बीबीसीमा समाचार छ। समाचार एजेन्सी एएनआईका अनुसार मंगलबार बिहान विद्यार्थीहरू स्कूल जाँदै गरेका देखिएका थिए। भारी गोलाबारीबाट प्रभावित पुंछको जीवन पनि विस्तारै सामान्य हुँदै गइरहेको छ र बजारहरू खुल्न थालेका छन् । एएनआईका अनुसार सोमबार राति साम्बा सेक्टरमा विस्फोटको आवाज सुनिएको थियो र सेनाले केही ड्रोनहरू देखेको बताएको छ। साम्बा क्षेत्रमा केही शंकास्पद ड्रोनहरू देखिएका थिए तर, तिनीहरूलाई निष्क्रिय पारिएको सेनाले बताएको छ।"
प्रि ओपन सेसनमा नेप्से परिसूचक सामान्य अंकले बढ्यो,काठमाडौं : प्रि ओपन सेसनमा नेप्से परिसूचक सामान्य अंकले बढेर बन्द भएको छ। सेयर कारोबार साताको तेस्रो दिन मंगलबार प्रि ओपन सेसनमा नेप्से परिसूचक १४३ अंकले बढेर २६५०५४ विन्दुमा अडिएको छ। यो समयमा ६९ स्क्रिप्सको १० हजार ६४९ कित्ता सेयर ९७ लाख ३७ हजार ८४२ रुपैयाँमा खरिदबिक्री भए। कारोबारमा आएकामध्ये ३१ स्टक्सको मूल्य बढ्दा ३६ वटाको घट्यो।
बुढीगंगा नगरपालिकाले सार्वजनिक गर्यो १५ बुँदे प्रतिबद्धतापत्र,"बाजुरा : समृद्ध बुढीगंगा निर्माणका लागि बुढीगंगा नगरपालिकाले वैशाख २७ देखि २९ गतेसम्म आयोजना गरिएको 'समृद्धिको आधारका लागि बुढीगंगा विकास कचहरी' कार्यक्रमको समापनमा १५ बुँदे साझा प्रतिबद्धतापत्र सार्वजनिक गरेको छ । कार्यक्रममा जिल्लाका प्रमुख राजनीतिक नेतृत्व, विषय विज्ञ, नागरिक समाज, पत्रकार, बुद्धिजीवी, कर्मचारी, सरोकारवाला पक्ष र आम नागरिकहरूको सहभागिता रहेको थियो । प्रतिबद्धता पत्रमा राजनीति विकासका लागि प्रयोग हुनुपर्ने मूल मन्त्रदेखि लिएर शिक्षा, स्वास्थ्य, कृषि, ऊर्जा, पूर्वाधार, सूचना प्रविधि, वातावरण संरक्षण, पर्यटन प्रवर्द्धन, रोजगारी सिर्जना र लैङ्गिक समावेशीकरण लगायतका बहुक्षेत्रीय विषयहरू समेटिएका बुढीगंगा नगरपालिकाका नगर प्रमुख रामबहादुर बानियाले बताए । राजनीतिक दलहरूले बुढीगंगा नगरपालिकाको विकासमा एकमत रही स्रोत व्यवस्थापनमा सक्रिय भूमिका खेल्ने, गुणस्तरीय र प्राविधिक शिक्षाको विस्तार गरी दक्ष जनशक्ति उत्पादनमा जोड, आधुनिक कृषि प्रणाली, पशुपालन र बजार प्रणाली विकास, पाँच वर्षभित्र सबै घरधुरीमा बिजुली र दुई वर्षभित्र धुँवारहित चुलो पुर्याउने योजना रहेको छ । त्यसै गरी नदीजन्य र खानीजन्य स्रोतको सदुपयोग र वैज्ञानिक वन व्यवस्थापन, १५ शैयाको अस्पताल निर्माण सम्पन्न गरी स्वास्थ्य बीमा र मानसिक स्वास्थ्य कार्यक्रम धार्मिकऐतिहासिक सम्पदाको संरक्षण र प्रवर्द्धन, भवन संहिता कार्यान्वयन, नवनिर्माण संरचना बालमैत्री र भूकम्प प्रतिरोधी, सभाहल, पार्किङ, खेलमैदान, सडक स्तरोन्नति लगायत सार्वजनिक संरचना विस्तार, इन्टरनेट विस्तार, सेवा प्रवाहमा अनलाइन प्रणालीको उपयोग, एक वर्षमा डिजिटल गुनासो सुनुवाइ र ५ वर्षभित्र  आधारित सूचना सेवा सुरु गर्ने प्रतिबद्धता जनाए । सामाजिक समावेशीकरण र सशक्तीकरणका लागि कोष स्थापना, सहकारी संस्थाहरूको व्यवस्थापन र नियमन, साना मझौला उद्योग प्रवर्द्धन, सीप विकास केन्द्र विस्तार, स्वच्छता र फोहर मैला व्यवस्थापनलाई सशक्त बनाउँदै पूर्ण सरसफाइयुक्त नगर बनाउने कुरा प्रतिबद्धता पत्रमा उल्लेख गरिएको छ । नगर प्रमुख रामबहादुर बानियाले कार्यक्रममा सम्बोधन गर्दै भने, 'बुढीगंगाको समृद्धि अब भाषणको विषय मात्र होइन, साझा संकल्पको दिशामा अगाडि बढ्ने प्रतिवद्धता हो। हामी सबैले मिलेर यसलाई कार्यान्वयनमा रूपान्तरण गर्नु पर्छ।"
प्रधानमन्त्रीसँग अन्तरसंसदीय सम्मेलनका सहभागीको भेट,"काठमाडौं : प्रधानमन्त्री केपी शर्मा ओलीसँग अन्तरसंसदीय सभामुख सम्मेलन (आईएससी)का सहभागीले भेटवार्ता गरेका छन्। प्रधानमन्त्री निवास बालुवाटारमा भएको भेटमा संसदीय कूटनीति एवं सहयोगमार्फत शान्ति र साझा समृद्धिलाई अगाडि बढाउन अनुभव आदानप्रदान गरिएको थियो । सो अवसरमा प्रधानमन्त्री ओलीले साझा लक्ष्यका लागि अन्तर्राष्ट्रिय मञ्चहरूमा (आईएससी) सँग मिलेर काम गर्न नेपाल सरकार तत्पर रहेको बताएका थिए। भेटमा मलेसियाली सांसदहरू दातुक विरा,डा मोहम्मद हट्टा बिन एमडी रामली, रोड्जिया बिन्ती इस्माइल र सांसद दातुक ल्यारी सङ वेइ शियनका साथै जापानका (आइएससी) का सल्लाहकार मासाइची होरी लगायत अन्य सहभागी थिए। यस्तै नेपाली प्रतिनिधिका रुपमा (आइएससी) का नवनियुक्त महासचिव एवं नेपालका सांसद एकनाथ ढकाल,नेकपा एमालेका सचेतक सुनिता बराल र प्रधानमन्त्री ओलीका मुख्य सल्लाहकार विष्णुप्रसाद रिमाल उपस्थित थिए।"
"फोन र भेटघाटले गठबन्धन तलमाथि हुँदैन, यो सरकार पूरा अवधि टिक्छ : गृहमन्त्री","विराटनगर : गृहमन्त्री रमेश लेखकले मुलुकको आर्थिक अवस्था लयमा आएको बताएका छन् । विराटनगर विमानस्थलमा सञ्चारकर्मीसँगको कुराकानीमा उनले दश महिना अघिको आर्थिक अवस्था र अहिलेको अवस्थामा उल्लेखिय सुधार आएको बताएका हुन् । गृहमन्त्री लेखकले भने दश महिना पहिलाको आर्थिक अवस्था र अहिलेको आर्थिक अवस्थामा धेरै फरक देख्नु हुन्छ । मुलुकको अर्थतन्त्र लयमा आएको छ । विदेशी मुद्राको संचिति बढेको छ दोस्रो कुरा आर्थिक सुचकांक सकारात्मक बनेका छन् । यो राष्ट्र बैंकको तथ्यांक हो मैले भनेको होइन । अर्को कुरा कानुन दश महिना पहिलो कति विद्येयक दर्ता भएर र कतिमा काम भयो र अहिले कति दर्ता भएर कति कानून बने भनेर हेर्दा पनि प्रष्ट हुन्छ । उनले दश महिनामा गठबन्धन सरकार बनेपछि मुलुकले राजनीतिक स्थिरता पाएको उल्लेख गर्दै अहिले प्रधानन्त्रीले सदनमा विश्वसको मत लिन जानु नपरेको बताए । उनले यो सरकारको पहिलो उद्देश्य भनेको राजनीतिक स्थिरता पनि हो ,'उनले भने,यो गठबन्धन सबै खालका निराशालाई आशामा बदल्न बनेको सरकार हो । त्यसैले आशाले आम मानिसलाई सकारात्मकता तिर डोर्याउँछ । ' उनले संविधान र व्यवास्था विरोध गतिविधि कुनै पनि हिसावमा स्वीकार्य नहुने बताए। ' जुनै तहमा पनि त्यसलाई स्वीकार गर्न सकिन्न । जनताको बलिदानबाट स्थापित भएको गणतन्त्र र संविधानका विरोधमा कोही जान भने त्यसलाई जनस्तरबाट र सरकारबाट पनि निरुत्साहित गरिन्छ ,'उनले भने। नीतिगत भ्रष्टचार रोक्नका लागि आएको अख्तियार विद्येयक मिलेमतोमा अट्किएको छ नि ? भन्ने पत्रकारको जिज्ञासामा गृहमन्त्री रमेश लेखले भने,त्यसमा छलफल भइरहेको छ । संसदमा भएका सबै विद्येयकलाई छलफलबाट टुंगोमा पुर्याउँछौं । भ्रष्टचारलाई निर्मूल पार्ने विषयमा हामी अघि बढेका छौं । अवान्छित गैरकानूनी गतिविधिलाई निष्पक्ष स्वतन्त्र र पारदर्शी ढंगले त्यसलाई कारवाही गर्ने प्रक्रियामा सरकार अघि बढेको छ । ' मन्त्री लेखकले यो सरकार पूरा अवधि टिक्ने दावी गरे। 'फोटो खिचेको भरमा,टेलिफोन गरेको भरमा र कसैसँग भेटेको भरमा समाचार बन्न सक्ला तर यो सरकार पुरा अवधि टिक्छ । फोन र भेटघाटले गठबन्धन तलमाथि हुँदैन । यो गठनबन्धन कांग्रेस एमालेको बिचको सहमति अनुसार पुरा अवधि सरकार टिक्छ । ' यो दश महिनामा सुशासन, कानुन निर्माण, नीतिगत र आर्थिक सुधारमा पर्याप्त काम भएको उनको भनाइ छ।"
बजेटका सिद्धान्त र प्राथमिकताका विषयमा रास्वपा सांसदले प्रभावकारी रुपमा छलफलमा भाग लिने,"काठमाडौं : राष्ट्रिय स्वतन्त्र पार्टीले संसदको बजेट अधिवेशनमा विषयमूखी भएर प्रभावकारी रुपमा छलफलमा भाग लिने निर्णय गरेको छ । मंगलबार सिंहदरबारमा आफ्ना पार्टीका सांसदहरूलाई बजेटका सिद्धान्त र प्राथमिकताका विषयमा विज्ञहरूबाट प्रशिक्षित गर्दै रास्वपाले संसदमा विषयमूखी भएर प्रभावकारी रुपमा छलफलमा भाग लिने लिने निर्णय गरेको हो । रास्वपा सांसद डा स्वर्णीम वाग्लेले बजेट प्राविधिक विषय भएकाले विज्ञहरूबाट अन्तक्रिया प्रशिक्षण गराउने काम भएको जानकारी दिए । पूर्वअर्थसचिव रामेश्वर खनालबाट बजेटका प्राविधिकका साथै लुकेका पाटोका विषयमा सांसदहरूलाई जानकारी गराउने काम भएको वाग्लेले बताए। वाग्लेले बजेटका सिद्धान्त र प्राथमिकता,बजेट लगायतका विषयमा रास्वपा सांसदहरूले सदनमा प्रभावकारी रुपमा छलफलमा भाग लिने जिकिर गरे।"
नाबालिगबीचको यौन सम्बन्धलाई अपराधीकरण गर्न नहुने,"काठमाडौं : प्रहरी प्रधान कार्यालय नक्सालले दिएको तथ्यांकअनुसार आव ८०८१ मा देशभर ३४४१ वटा यौनजन्य हिंसाका उजूरी दर्ता भए। जसमा ३४८९ जना पीडित थिए। ९११ प्रतिशत अभियुक्त चिनेजानेकै थिए। यौनजन्य हिंसामा संलग्न ३८०५ जना अभियुक्त थिए। यसमध्ये ४५३ जना पीडक १८ वर्षमुनिका थिए। पीडितमध्ये २२५५ जना १८ वर्ष मुनिका थिए। यौनजन्य घटनामा नाबालिकाहरू धेरै पीडित हुने गरेको तथ्याकले नै पुष्टि गर्छ। उक्त आवमा जवरजस्ती कसूरमा ५ जनाको मृत्यु भयो। जसमध्ये १० वर्षदेखि १४ वर्षसम्मका ४ जना बालिका रहेका थिए। एक जना १९ वर्षकी किशोरीको मृत्यु भएको थियो। जबर्जस्ती कसूरमा कर्तव्य गरी ज्यान लिने अभियुक्तको उमेर १६ वर्षसम्मका १ जना, १९ देखि २५ वर्षसम्मका ३ जना र २५ देखि माथिका एकजना रहेका थिए। प्रहरी तथ्यांक हेर्दा पनि उमेर नपुगेका बालबालिकाबीच हुने यौनजन्य घटनाको दर उल्लेख्य छ। पछिल्लो समय स्कुले बालबालिकाहरू प्रेम सम्बन्धमा पर्ने, उनीहरूबीच शारीरिक सम्बन्ध कायम हुने र यौनजन्य कार्यमा पनि संलग्न हुने घटना बढ्दो छ। एकै उमेरमा सहमतिमै भएको सम्बन्धमा बालक मात्रै कानुनी झन्झटमा पर्ने गरेका छन्। स्कुले उमेरमा नै जेल तथा सुधारगृह पुग्नुपर्ने बाध्यता देखिएको छ। यही समस्यालाई सम्बोधन गर्नका लागि सरकारले रोमियो जुलियट कानुन बनाउनुपर्ने आवश्यकतामा छलफल गरिरहेको छ। राजधानीमा शुक्रबार भएको एक कार्यक्रममा एकै उमेर समूहका नाबालिगबीचको शारीरिक सम्बन्धलाई अपराधीकरण गर्न नहुनेमा जोड दिइएको छ। उमेर समूहका नाबालिगहरूबीचको शारीरिक सम्बन्ध र प्रस्तावित कानुनी व्यवस्थाबारे छलफल चलेको थियो। महिला, कानुन र विकास मञ्च र सेन्टर फर रिप्रोडक्टिभ राइटले संयुक्तरूपमा आयोजना गरेको उक्त छलफल कार्यक्रमका अधिवक्ता नवीनकुमार श्रेष्ठले प्रस्तावित रोमियो एन्ड जुलियट कानुन पास गर्नुअघि व्यापक छलफल गर्नुपर्ने बताए। समय र आवश्यकतालाई मध्यनजर गरेर बन्ने कानुन निरअपराधिकरण हुनुपर्नेमा उनको जोड थियो। अर्का अधिवक्ता सविन श्रेष्ठले मुलुकी अपराध संहितामा प्रस्तावित कानुन कति उपयोगी छ भन्नेबारे अध्ययन हुनुपर्ने बताए। उनले प्रस्तावित कानुनमा केही राम्रा कुरा आए पनि उमेर समूहको यौन सम्पर्कले बालिका पीडित बन्ने खतरा बढेको बताए। यौन सम्पर्कका लागि सहमति दिने क्षमताको विकास भए पनि अपराधिकरण गर्ने कानुन प्रस्ताव गरिएको, बलात्कारको व्याख्या परिवर्तन भएको र प्रस्तावित कानुन पारित भए समाज झन् जटिलतातर्फ मोडिने खतरा रहेको अधिवक्ता श्रेष्ठले बताए। यौन हिंसाबारे पछिल्ला समयमा विकसित घटनालाई मध्यनजर गरेर मात्र मुलुकी अपराध संहिता संशोधन विधेयक पारित हुनुपर्नेमा उनको जोड थियो। अधिबक्ता प्रविना बज्राचार्यले रोमियो एन्ड जुलियट कानुन किन चाहियो भन्ने विषय पहिला बुझ्न आवश्यक रहेको बताइन्। उमेर समूहमा हुने शारीरिक सम्बन्धलाई फौजदारी कानुनअन्तर्गत राख्दा समस्याको समाधान नहुने उनको भनाइ थियो। यौन प्राकृतिक हो कि होइन, यौन र विवाहलाई बेग्लै हो भन्ने विषयमा स्पष्ट हुनुपर्ने र सुरक्षा र सचेतना संशोधित विधेयकले सम्बोधन गर्नुपर्ने उनको भनाइ थियो। कानुन निर्माण गर्दा अन्तर्राष्ट्रिय अभ्यासबाट पनि धेरै कुरा सिक्न सकिने उनले बताइन्। अधिवक्ता रोशना प्रधानले प्रस्तावित रोमियो र जुलियट कानुनलाई आधार मानेर काठमाडौंमा गरिएको सर्वेक्षणको तथ्यांक सुनाएकी थिइन्। पछिल्लो अनुसन्धानले विद्यालय जाने किशोर किशोरी यौनिक रूपमा सक्रिय रहेको देखिन्छ, उनले भनिन् किशोर किशोरीको भावनालाई सम्बोधन हुने कानुन निर्माण हुनुपर्छ। अन्तर्राष्ट्रिय अभ्यास र सहमतिमा गरिएको यौनबारे अदालतले गरेको फैसलालाई आधार मानेर कानुन बन्नुपर्नेमा उनको जोड थियो।"
भारतको अमृतसरमा विषाक्त मदिरा सेवनबाट १४ जनाको मृत्यु,"अमृतसर : भारतको पञ्जाबस्थित अमृतसरमा विषाक्त मदिरा सेवनबाट १४ जनाको मृत्यु भएको छ। मदिरा सेवनबाट गम्भीर बनेका ६ जनालाई अस्पतालमा भर्ना गरिएको छ। समाचार एजेन्सी एएनआईका अनुसार अमृतसरको मजिठामा यो घटना भएको हो। अमृतसरका एसएसपी मनिंदर सिंहले सञ्चारकर्मीसँग कुरा गर्दै भने, 'हिजो राति ९:३० बजेतिर नक्कली मदिरा सेवन गरेपछि मानिसहरूको मृत्यु भएको खबर आयो। हामीले तुरुन्तै घटनास्थल पुगेर मुख्य आपूर्तिकर्ता परबजीत सिंहसहित ४ जनालाई पक्राउ गर्यौं।' उनले भने, '१४ जनाको मृत्यु भएको पुष्टि भएको छ । अन्य ६ जना हाल अस्पतालमा भर्ना छन्। यो घटना ५ वटा गाउँमा भएको हो।' एसएसपीका अनुसार पञ्जाब सरकारले नक्कली मदिरा आपूर्तिकर्ताहरू विरुद्ध कडा कारबाही गर्न निर्देशन दिएको छ।"
आइटी क्षेत्रलाई सरकारले प्राथमिकतामा राख्न जरुरी छ : सांसद खड्का,"काठमाडौं : नेपाली कांग्रेस सांसद ज्ञानेन्द्रबहादुर कार्कीले आइटी क्षेत्रलाई सरकारले प्राथमिकतामा राख्न जरूरी रहेको बताएका छन्। मंगलबार प्रतिनिधिसभा बैठकमा बोल्दै सांसद खड्काले विदेशी मुद्रा भित्र्याउने सम्भावना रहेको भन्दै यो क्षेत्रलाई विशेष प्राथमिकतामा राख्न सरकारको ध्यानाकर्षण गराए। उनले आइटीले युवालाई रोजगारी मात्रै नदिएको बताउँदै यसले विदेशी मुद्रा आर्जन गर्नुको साथै मुलुकको अर्थतन्त्रलाई सफल र सुदृढ बनाउन सक्ने बताए। 'आइटीले युवालाई रोजगारी मात्रै दिएको छैन यसले विदेशी मुद्रा आर्जन गर्नुको साथै मुलुकको अर्थतन्त्रलाई सफल र सुदृढ बनाउन सक्छ,'उनले भने,' यसलाई विशेष प्राथमिकता दिन सरकारसँग माग गर्दछु।' उनले यो क्षेत्रलाई यसै वर्षदेखि विशेष सहुलियत दिनुपर्ने र त्यो दायित्व सरकारले पूरा गर्नुपर्ने बताए। सन् २०२४ मा करिब ३० हजार भन्दा बढी नेपाली युवाहरूले डीजिटल स्किलमा अनलाइन सर्टिफिकेट प्राप्त गरेको उनको भनाइ छ।"
१ अर्ब लागतमा महेन्द्रनगर बन्यो आधुनिक सहर,"महेन्द्रनगर : एसियाली विकास बैंकको १ अर्ब सहयोगमा महेन्द्रनगर आधुनिक सहर निर्माण भएको छ। महेन्द्रनगर बजारका गल्लीहरू ८ मिटर चौडा, हरेक गल्लीमा अपांगमैत्री पैदल मार्ग र छुट्टै साइकल लेन निर्माण गरिएको छ। बजारमा व्यवस्थित ढल निकास निर्माण भएको छ। महेन्द्रनगर योजनाबद्ध व्यवस्थित सहर हो। गुरुयोजनाअनुसार निर्माण गरिएको सहरलाई व्यवस्थित र सुन्दर बनाउन एसियाली विकास बैंकको सहयोगमा भीमदत्त नगरपालिकाले क्षेत्रीय सहरी विकास आयोजनाअन्तर्गत महेन्द्रनगर बजारलाई आधुनिकीकरण गरेको हो। आयोजनाको पहिलो चरणअन्तर्गत १ अर्ब रुपैयाँ लगानीमा १४ किलोमिटर सडक कालोपत्रे गरिएको भीमदत्त नगरपालिकाका सबइन्जिनियर पवन लेखकले जानकारी दिए। उनका अनुसार २२ किलोमिटर ढल निकास, बजार क्षेत्रमा ४ किलोमिटर रेलिङ र ७ सय ७६ लाइट जडान भएका छन्। त्यसैगरी बजारमा ८ वटा हाइमास्ट लाइटसमेत जडान गरिएका छन्। बजार क्षेत्रमा साइकल लेन निर्माण गरेका छौं, १४ किलोमिटर कालोपत्रे सडकमा अपांगमैत्री पैदल मार्ग निमार्ण भएको छ, सबइन्जिनियर लेखकले भने, बजारका विभिन्न स्थानमा सौन्र्दयका लागि पार्कसमेत निमार्ण गरिएको छ। गल्लीमा रहेका बिजुलीका पोल र टेलिफोनका तारहरू गल्लीको पछाडि भागमा व्यवस्थित गरिएको छ। त्यसैगरी, पार्किङका लागि गल्ली पछाडि व्यवस्था मिलाइएको छ। पहिलो चरणको काम सम्पन्न भइसकेको छ। समस्या आएको केही स्थानमा निर्माण कम्पनीले मर्मतको काम गरिरहेको छ, उनले भने, नगरपालिकाले बजारलाई थप व्यवस्थित बनाउनका लागि दोस्रो चरणअन्तर्गत काम सुरु गर्ने तयारी गरेको छ। उनका अनुसार एसियाली विकास बैंकले पहिलो चरणको काम सम्पन्न गरेपछि दोस्रो चरणमा ८ किलोमिटर सडक र १० किलोमिटर ढल निकासका लागि ६६ करोड रुपैयाँ बजेट स्वीकृत गरेको छ। आधुनिक सडक निर्माणका लागि ठेक्का आह्वान गर्ने तयारी भइरहेको उनले बताए। राजा महेन्द्रले गुरुयोजनाअनुसार महेन्द्रनगर बजारको निर्माण गरेको यहाँका जानकारहरू बताउँछन्। २०१८ सालमा राजा महेन्द्रले ब्रह्मदेवको बजारलाई महेन्द्रनगर सार्न आदेश दिएका थिए। त्यतिबेलाको बेलौरी सदरमुकाम पनि महेन्द्रनगर सरेको थियो। सरकारी कार्यालय स्थापना गर्दा पनि हेभी गाडी सञ्चालन हुने कार्यालय राजमार्गसँग जोडेर बनाइएको छ। प्रशासनिक भवन महेन्द्रनगर बजारको एकातर्फ छन्। प्लानिङ रूपमा बनेको महेन्द्रनगर बजार सुन्दर छ। यसलाई अझै व्यवस्थित गर्न सके यहाँको बजार पर्यटकहरूका लागि समेत आकर्षण बन्ने यहाँका व्यवसायी बताउँछन्। यहाँका पर्यटन व्यवसायी जगदीशचन्द्र भट्टले महेन्द्रनगर आकर्षक र सुन्दर सहर भएकाले यो सहर पर्यटकहरूलाई लागि आकर्षक गन्तव्य बन्न सक्ने बताए। महेन्द्रनगर बजार आकर्षक, व्यवस्थित र सुरक्षित छ। यसले गर्दा यहाँ लगानीकर्ताका लागि समेत आकर्षक बनेको छ, भट्टले भने, अहिले निर्माण भएको व्यवस्थित सडकले समावेशी पर्यटकका लागि सहयोग पुगेको छ। उनले अपांगमैत्री पैदल मार्ग र साइकल लेनले बजारमा सुन्दरता थपेको बताउँदै व्यापार व्यवसायमा समेत टेवा पुगेको बताए। महेन्द्रनगरमा फरक पहिचान र विशेषता बोकेका पाँचवटा गल्ली र व्यापारिक केन्द्र भएकाले यसलाई नगरपालिकाले थप व्यवस्थित गर्नुपर्ने यहाँका व्यवसायीको माग छ। अहिले बजार आधुनिक बनेको छ। यहाँ निर्माण भएका गल्लीहरू पर्यटकहरूका लागि आकर्षणको केन्द्र बनेका छन्, यहाँका व्यवसायी कृष्णानन्द भट्टले भने, बजार क्षेत्रमा भएका पोल र तारहरूलाई अन्डरग्राउन्ड गर्न सकिए बजारमा सुन्दरता थपिन्छ। उनले बजार क्षेत्रका सडक किनारामा हरियाली र थप लाइटिङको व्यवस्थापन गर्न सके महेन्द्रनगर बजारको सौन्दर्य बढ्ने बताए। विपद्को बेला पनि यहाँ सहज हुने गल्लीहरूको निर्माण गरिएको छ। गल्लीहरूमा बनेको कुनै घर ढलिहाले पनि अर्को घरमा कुनै असर गर्दैन। तर, पछिल्लो समय बजार क्षेत्रमा अतिक्रमण हुन थालेको भन्दै यहाँका स्थानीय जुन गुरुयोजनाअनुसार बजार बनेको हो त्यही गुरुयोजनाअनुसार बजार विस्तार हुनुपर्ने बताउँछन्। पछिल्लो समय बजार अतिक्रमित हुन थालेको छ। पालिकाले अतिक्रमण हटाउन सके बजारको सुन्दरता कायम रहन्छ, यहाँका स्थानीय इन्द्र साउले भने, बजार क्षेत्रका पार्कहरूलाई सौन्दर्यीकरण गर्नेतर्फ स्थानीय सरकारले ध्यान दिनुपर्छ। राजा महेन्द्रले यो बजार बसाएका कारण यस बजारको नाम महेन्द्रनगर नामकरण गरिएको हो। महेन्द्रनगरमा फरक पहिचान र विशेषता बोकेका पाँचवटा गल्ली छन्। हरेक गल्लीको आफ्नै विशेषता छ। गल्ली नम्बर एक बजारको पहिलो गल्ली हो। यस गल्लीमा मेडिकल, हाडवयेरका पसलहरू बढी छन् भने गल्ली नम्बर दुईमा बैंक, छापाखाना, इलेक्ट्रोनिक पसल र किराना पसलहरू छन्। गल्ली नम्बर तीनमा अधिकांश मेडिकल छन् भने केही होटल र बैंक पनि छन्। त्यस्तै गल्ली नम्बर चारमा होटल, मेडिकल र बैंकहरू छन्। गल्ली नम्बर पाँचमा पुस्तक पसल तथा बंैकहरू बढी छन्। यहाँको मदन चोकदेखि बसपार्क मञ्चलाइनमा होटल तथा फ्यान्सी पसलहरू छन्। महेन्द्रनगरको गल्ली नम्बर पाँच सबैभन्दा बढी भीडभाड हुने गल्ली हो। यसलाई क्याम्पस रोड नामसमेत दिइएको छ। व्यापारका हिसाबले गल्ली नम्बर एक र पाँच राम्रो मानिन्छ। हरेक गल्लीमा विपद्का बेला सहजै दमकल र एम्बुलेन्स आवतजावत गर्न सक्ने गरि निमार्ण गरिएको छ। बसपार्कदेखि मदन चोकसम्म र मदन चोकदेखी पूर्वतर्फको बजारलाई स्पेशल लाइनका रूपमा हेरिन्छ। यो लाइनमा अधिकांश फ्यान्सी पसलहरू छन्। स्पेशल लाइनलाई व्यापारिक दृष्टिकोणले पनि महत्वपूर्ण मानिन्छ। बजारको छेउमा खुलामञ्च छ। यहाँ विभिन्न कार्यक्रम र खेलकुद सञ्चालन हुने गर्छ। स्पेशल लाइनको बीच भागमा महेन्द्र स्मारक छ। यहाँ विभिन्न समयमा सभाहरू हुने गरेका छन्। नगरपालिकाले यहाँ निःशुल्क खानेपानीको व्यवस्था गरेको छ। यस क्षेत्रलाई सौन्र्दयीकरण गर्न विभिन्न प्रजातिका बोटविरुवासमेत रोपेको छ। यहाँको व्यापार व्यवसाय प्रमुख राजमार्ग र ग्रामीण वस्तीसम्म विस्तार भएको छ। व्यापारीक दृष्टिकोणले महत्वपूर्ण मानिने महेन्द्रनगर शहर भारतका ठूला औद्योगिक शहरहरूको छोटो दुरीमा रहेकाले पनि समृद्धिको आशा पलाएको यहाँका व्यवसायी बताउँछन्।"
सानिमा रिलायन्सद्वारा बाजुराका विद्यार्थीलाई शैक्षिक सामग्री वितरण,"काठमाडौं : सानिमा रिलायन्स लाईफ इन्स्योरेन्सले मिति २०८२ वैशाख २४ मा बाजुरा जिल्लाको बजेडी आधारभूत विद्यालयमा अध्यनरत विद्यार्थीहरूका लागि शैक्षिक सामग्री राख्ने झोला वितरण गरेको छ । संस्थागत सामाजिक उत्तरदायित्व अन्तर्गत कम्पनीको तर्फबाट क्षेत्रीय प्रबन्धक गणेश उप्रेतीको उपस्थितिमा १४७ थान झोला विद्यालयका विद्यार्थीहरूलाई हस्तान्तरण गरिएको हो । हाल यस विद्यालयमा इ सि डी देखि कक्षा ८ सम्मका १४७ विद्यार्थीहरू अध्ययन छन् । कम्पनीले मुलुकको अति पिछडिएको जिल्लामा न्यून आय भएका जेहेन्दार विद्यार्थीहरूको दुखमा मलम लगाउने कार्य गरेको छ । संस्थागत सामाजिक उत्तरदायित्व अन्तर्गत कम्पनीले आगामी दिनहरूमा पनि विभिन्न गतिविधिमार्फत सक्रिय भूमिका निभाउँदै समाजप्रतिको उत्तरदायित्वलाई आत्मसात गर्न, शिक्षा, स्वास्थ्य, वातावरण संरक्षण, वित्तीय साक्षरता र विपद् व्यवस्थापन जस्ता क्षेत्रहरूमा योगदान पुर्याउने योजना रहेको बताएको छ । यस्ता प्रयासहरू मार्फत संस्थाले नाफामुखी व्यापारसँगै सामाजिक हितलाई पनि अगाडि बढाउने विश्वास लिएको छ । भविष्यमा सामाजिक उत्तरदायित्वका कार्यक्रमहरू अझ प्रभावकारी र समुदायमैत्री बनाउने योजना कम्पनीले बनाएको छ । देशभर १६९ शाखा सञ्जाल रहेको कम्पनीको पूँजी ५ अर्बभन्दा बढी , २० अर्बभन्दा बढीको लगानी रहेको छ भने २०,००० भन्दा बढी अभिकर्ताहरू कम्पनमा कार्यरत छन् ।"
"आजको मौसम : कतै प्रचण्ड गर्मी,कतै चट्याङसहितको वर्षा","काठमाडौं : हाल देशमा पश्चिमी तथा स्थानीय वायुको प्रभाव रहेको छ । यसका साथै बङ्गालको खाडी र अरब सागरबाट भित्रिरहेको जलवाष्पयुक्त हावाको समेत आंशिक प्रभाव रहेको मौसम पूर्वानुमान महाशाखाले जनाएको छ । महाशाखाका अनुसार आज दिउँसो कोशी र सुदूरपश्चिम प्रदेशलगायत देशको पहाडी भूभागमा आंशिकदेखि साधारणतया बदली रही बाँकी भूभागमा सफादेखि आंशिक बदली रहने छ । कोशीलगायत गण्डकी प्रदेशका पहाडी भागका केही स्थानमा र बाँकी पहाडी भागका एकदुई स्थानमा मेघगर्जन र चट्याङसहित हल्कादेखि मध्यम वर्षाको सम्भावना छ । देशका उच्च पहाडी तथा हिमाली भूभागका एकदुई स्थानमा हल्का वर्षा र हिमपातको सम्भावना रहेको महाशाखाले जनाएको छ । यसैगरी,आज राति कोशी प्रदेशलगायत बागमती प्रदेश,गण्डकी प्रदेश र कर्णाली प्रदेशको पहाडी भागमा आंशिकदेखि साधारणतया बदली रही बाँकी भूभागमा मौसम सफादेखि आंशिक बदली रहने छ । कोशीलगायत बागमती र गण्डकी प्रदेशका पहाडी भागका एकदुई स्थानमा मेघगर्जन र चट्याङसहित हल्का वर्षाको सम्भावना छ । कोशी, बागमती, गण्डकी र कर्णाली प्रदेशको उच्च पहाडी तथा हिमाली भूभागका एकदुई स्थानमा हल्का वर्षा र हिमपातको सम्भावना रहेको महाशाखाले जनाएको छ ।"
बचतकर्ताको पाँच करोड बढी रकम हिनामिना गर्ने हुलाक कार्यालयका प्रमुखसहित ६ जनाविरुद्ध मुद्दा,"काठमाडौं : अख्तियार दुरूपयोग अनुसन्धान आयोगले बचतकर्ताको पाँच करोड बढी रकम हिनामिना गरेको आरोपमा ६ जनाविरुद्ध मुद्दा दायर गरेको छ। जिल्ला हुलाक कार्यालय बाराका कार्यालय प्रमुख बलीराम प्रसाद कुर्मीलगायत ६ जना विरुद्ध आज विशेष अदालतमा मुद्दा दायर भएको आयोगका प्रवक्ता राजेन्द्रकुमार पौडेलले जानकारी दिए। कार्यालयका नासु हाल कार्यालय प्रमुख समेत रहेका कुर्मीले २०६० सालदेखि नै बचत बैंकको जिम्म लिँदै आएको र बचतकर्ताको बचत रकम कुनै अभिलेख नराखी आफूखु्सी अपचलन गरेको भन्ने उजुरी परेको थियो। सोही उजुरीका आधारमा अनुसन्धान हुँदा उनले तत्कालीन कार्यालय प्रमुखहरूसँगको मिलेमतोमा बचतकर्ताको बचत गर्नुपर्ने रकम आपसमा बाँडफाँट गरी अपचलन गरेको पाइएको अख्तियारले जनाएको छ। प्रवक्ता पौडेलका अनुसार कुर्मीलगायत जिल्ला हुलाक कार्यालय बाराका तत्कालीन कार्यालय प्रमुखहरू जयलाल प्रसाद साह कानू,अदालतप्रसाद कुर्मी,बुन्नीप्रसाद यादव,सुरेन्द्रप्रसाद यादव र सुजितकुमार साहविरुद्ध भ्रष्टाचारको आरोपपत्र दायर गरिएको छ। बचतकर्ताबाट उठेको बचत रकम साँवा ब्याज गरी ५ करोड ३५ लाख ६४ हजार रुपैयाँ बढी रकम हिनामिना गरेको खुलेको अख्तियारको दावी छ। उनीहरूविरुद्ध ५ करोड ३५ लाख ६४ हजार २७९ रुपैयाँ बिगो कायम गर्दै कैद र जरिवाना माग गरिएको छ।"
ट्रम्पलाई कतारले ४० करोड डलरको विमान उपहार दिने,"अमेरिकी राष्ट्रपति डोनाल्ड ट्रम्प मे १४ मा कतार पुग्ने कार्यक्रम छ। उनी आएपछि कतार सरकारले उनलाई विलासी बोइङ ७४७८ जम्बो जेट उपहार दिने जनाइएको छ। यो विमानको मूल्य ४० करोड डलर छ। ट्रम्पको कतार भ्रमणको क्रममा यसको आधिकारिक घोषणा हुन सक्छ। यो उपहार कुनै पनि अमेरिकी राष्ट्रपतिले प्राप्त गरेको सबैभन्दा महँगो विदेशी उपहार हुनेछ। यद्यपि घोषणा पछि पनि ट्रम्पले यो उपहार अहिले नै पाउने छैनन्। ह्वाइट हाउसका एक अधिकारीका अनुसार सुरक्षा क्लियरेन्स प्राप्त हुन केही समय लाग्न सक्छ। ट्रम्पले २०२९ मा आफ्नो राष्ट्रपतिको कार्यकाल पूरा हुनुभन्दा केही समय अघि यो विमान प्रयोग गर्न सक्नेछन्। बोइङ ७४७८ जम्बो जेटलाई 'फ्लाइङ प्यालेस' पनि भनिन्छ। यो विलासिता र उन्नत प्रविधिको लागि प्रसिद्ध छ। यो बोइङ ७४७ शृङ्खलाको पछिल्लो र सबैभन्दा ठूलो संस्करण हो। बोइङ ७४७८ लाई भिआइपी कनफरेसनको समयमा ४०१०० यात्रुहरूका लागि लक्जरी सुइटहरूमा रूपान्तरण गर्न सकिन्छ। यसमा मास्टर बेडरूम, सम्मेलन कोठा, भोजन क्षेत्र, लाउन्ज र बाथरूम जस्ता सुविधाहरू छन्। यो विमानमा चारवटा  टर्बोफ्यान इन्जिनहरू छन्। यसका साथै आधुनिक गिलास ककपिट र नेभिगेसन प्रणाली पनि छ। क्षेप्यास्त्रहरूबाट जोगाउन प्रतिरोधात्मक उपायको रूपमा इन्फ्रारेड ज्यामर जस्ता सुविधाहरू छन्। लाउन्ज र डाइनिङ एरियामा ठूला डाइनिङ टेबल, हाईटेक स्क्रिन, भिडियो कन्फरेन्सिङ, ब्लुरे प्लेयर र उच्च गुणस्तरको अडियो सिस्टमहरू छन्। यो विमान ०९२ म्याक (लगभग १,१०० किमीघण्टा) को पूर्ण गतिमा उड्न सक्छ। यसका साथै यो ५१ हजार फिटको उचाइमा उड्छ। यो संसारको सबैभन्दा ठूलो व्यावसायिक विमान हो। पद त्यागेपछि पनि ट्रम्पले विमान प्रयोग गर्न पाउने रिपोर्टका अनुसार ट्रम्पले यो विमानलाई अस्थायी रूपमा एयर फोर्स वानको विकल्पको रूपमा प्रयोग गर्नेछन्। एयर फोर्स वान अमेरिकी राष्ट्रपतिको आधिकारिक विमान हो। हाल, ट्रम्पको निजी विमान, 'ट्रम्प फोर्स वान', १९९० को दशकको पुरानो ७५७ जेट हो। यो २०११ मा खरिद गरिएको थियो। कतारको विमान हालको फोर्स वन भन्दा धेरै आधुनिक र विलासी छ। यद्यपि, कतारले अहिलेसम्म यसबारे खुलेर केही भनेको छैन। बीबीसीका अनुसार सरकारी प्रवक्ता अली अलअन्सारीले विमान हस्तान्तरणको सम्बन्धमा दुई देशबीच वार्ता भइरहेको बताए। अहिले सम्म कुनै निर्णय भएको छैन। यसैबीच सीबीएस न्यूजको रिपोर्टले यो विमान ट्रम्पको कार्यकालको अन्त्यमा उनको पुस्तकालयलाई दान गरिने बताएको छ। उपहारको रूपमा प्राप्त गरेपछि पनि, ट्रम्पले सुरक्षा क्लियरेन्स नपाएसम्म बोइङ ७४७८ जम्बो जेट प्रयोग गर्न सक्ने छैनन्। यसमा केही वर्ष लाग्न सक्छ। उपहारको विषयमा विवाद सुरु ट्रम्पलाई दिइएको यो विलासी उपहारको विषयमा विवाद सुरु भएको छ। अमेरिकी संविधानको पारिश्रमिक खण्ड अनुसार, सार्वजनिक पद धारण गर्ने कुनै पनि व्यक्तिले कांग्रेस (संसद) को सहमति बिना कुनै पनि राजा वा विदेशी राज्यबाट कुनै पनि उपहार वा उपाधि स्वीकार गर्न सक्दैन। अमेरिकी डेमोक्र्याटिक सांसदहरूले यो उपहारप्रति कडा आपत्ति जनाएका छन्। उनीहरू यो उपहारले ट्रम्पको व्यावसायिक रुचि र उनको राष्ट्रपतिको जिम्मेवारी बीचको खाडल देखाएको बताएका छन्।"
आइपीएल १७ मेबाट पुनः सञ्चालन हुने,"काठमाडौं : इन्डियन प्रिमियर लिग आइपीएल १७ मेबाट पुनः सुचारु हुने भएको छ। भारतीय क्रिकेट बोर्ड (बिसिसीआइ)ले सोमबार एक विज्ञप्ति जारी गर्दै १७ मेबाट आइपीएल पुनः सुचारु हुने जानकारी दिएको हो। नयाँ निकालिएको तालिकामा १७ मेबाट सुरु हुने आइपीएल जुन ३ मा सकिनेछ। भारत र पाकिस्तानबीचको सीमा तनावका कारण ८ मेमा भइरहेको खेल पनि बीचमा रोकी त्यसपश्चात् खेल अनिश्चितकालका लागि रद्द गरिएको थियो। नयाँ निकालिएको तालिकामा छ वटा भेन्युबाट आइपीएलको बाँकी १७ खेल खेलाइनेछ। जसमा दुईवटा डबल हेडर हुनेछन्। बैंग्लोर, जयपुर, दिल्ली, लखनउ, मुम्बई र अहमदाबादमा अब बाँकी रहेका आइपिएलका खेलहरू खेलाइनेछन्। आइपीएलमा अब १३ लिग म्याच र चारवटा प्लेअफका खेलहरू बाँकी रहेका छन्। ८ मेमा सम्पूर्ण रङ्गशालाका लाइटहरू बन्द भइ रद्द भएको पन्जाब किङ्स र दिल्ली क्यापिटल्स बीचको खेल पुन खेलाइनेछ। यो खेल २४ मेमा जयपुरमा पुन खेलाइनेछ। तालिकामा पहिलो क्वालिफायर मे २९ मा खेलाइनेछ । एलिमिनेटरको खेल मे ३० मा, दोस्रो क्वालिफायर जुन १ मा र फाइनल ३ जुनमा हुनेछ।"
संसदमा आजदेखि विनियोजन विधेयकका सिद्धान्त र प्राथमिकतामाथि छलफल हुने,काठमाडौं : संघीय संसदअन्तर्गतका दुवै सदन प्रतिनिधिसभा र राष्ट्रियसभा बैठक बस्दैछन्। नयाँ बानेश्वरस्थित संघीय संसद भवनमा मंगलबार बिहान ११ बजे प्रतिनिधिसभा र दिउँसो १ बजेर १५ मिनेटमा राष्ट्रिय सभा बैठक बस्दैछ। दुवै बैठकमा आर्थिक वर्ष २०८२०८३ को लागि विनियोजन विधेयकका सिद्धान्त र प्राथमिकता सम्बन्धमा कर प्रस्तावबाहेक) छलफल प्रारम्भ हुने कार्यसूची रहेको संघीय संसद सचिवालयका महासचिव पद्म प्रसाद पाण्डेले जानकारी दिए। अर्थमन्त्री विष्णुप्रसाद पौडेलले यही वैशाख २८ गते विनियोजन विधेयकका सिद्धान्त र प्राथमिकता प्रस्तुत गरेका थिए।
"एयर इन्डियाको एडवाइजरी जारी, सीमाका केही विमानस्थलमा उडान रद्द","नयाँ दिल्ली : भारत र पाकिस्तानबीच युद्धविराम भएको ३ दिनपछि एयर इन्डियाले यात्रुहरूका लागि एक एडवाइजरी जारी गरेको छ। एडवाइजरीमा भारतका निजी विमान कम्पनी एयर इन्डिया र इन्डिगोले मंगलबार सीमावर्ती क्षेत्रका केही विमानस्थलबाट आफ्ना उडानहरू रद्द गरेको जानकारी दिएका छन्। एयर इन्डियाले आफ्नो एक्स अकाउन्टमा लेखेको छ, 'पछिल्लो घटनाक्रम र यात्रुहरूको सुरक्षालाई ध्यानमा राख्दै मे १३ मंगलबार जम्मू, लेह, जोधपुर, अमृतसर, भुज, जामनगर, चण्डीगढ र राजकोटबाट हुने उडानहरू रद्द गरिएको छ।' इन्डिगोले मंगलबार जम्मू, अमृतसर, चण्डीगढ, लेह, श्रीनगर र राजकोटबाट आफ्ना उडानहरू रद्द गर्ने जानकारी पनि दिएको छ। एडवाइजरीमा यात्रुहरूलाई थप जानकारीको लागि एयरलाइन्सको वेबसाइटमा सम्पर्क गर्न भनिएको छ। भारत र पाकिस्तानबीच चार दिनसम्म चलेको सैन्य झडपपछि मे १० मा युद्धविराममा सहमति भएको थियो। तर भारतीय सेनाले सोमबार जम्मू कश्मीरको साम्बा सेक्टरमा शंकास्पद ड्रोन देखिएको बताएको छ।"
मुस्ताङका वन्यजन्तुपीडितले पाएनन् राहत,"जोमसोम : मुस्ताङका वन्यजन्तुपीडित यतिखेर पशुधन क्षति राहतको पर्खाइमा छन्। क्षति राहतका लागि एक्याप कार्यालयमा निवेदन सिफारिसपत्र बुझाएको दुई वर्ष बितिसक्दा समेत उनीहरूले उनीहरूले पशुधन क्षतिको राहत सुविधा पाउन नसकेका हुन्। मुस्ताङमा हिउँचितुवा र मानव बीचको द्वन्द्वले यहाँको पशुपालन व्यवसाय संकटमा पर्न थालेको छ। संरक्षित वन्यजन्तुको संरक्षण तथा परम्परागत पशुपालन व्यवसाय जोगाउनुपर्ने यहाँको मुख्य चुनौती छ। वन्यजन्तुबाट हुने पशुधन किसानलाई सरकारले प्रक्रिया पुर्याएर सम्बन्धित निकायमार्फत राहत उपलब्ध गराउने गर्छ। तर, यो प्रक्रिया पशुपालकका लागि निकै झन्झटिलो छ। मुस्ताङका वन्यजन्तुपीडितले पशुधन क्षतिको राहत सुविधा यथोचित समयमा पाउन नसकेको गुनासो गरेका छन्। आर्थिक वर्ष २०८००८१ मा दुईवटा चौंरीका पाठा क्षति भएको रकम अझै आफूले पाउन नसकेको थासाङ२ नाउरिकोटका किसान सकेन्द्र गौचनले जानकारी दिए। क्षति भएको केही समयमा पाउन सके पो राम्रो हुन्थ्यो, सकेन्द्रले भने, एक्यापले आउँछ भनेको छ, खै राहत कहिले हो आउने ?। यस्तै, घरपझोङ४ जोमसोमका पशुपालक किसान पूर्णबहादुर नेपालीले पनि वन्यजन्तुबाट भएको पशुधनको क्षति दुई वर्ष पुग्दासमेत पाउन नसकेको दुःखेसो गरे। वन्यजन्तुको क्षति विवरण सबै टिपेर निवेदन एक्याप कार्यालयमा पेस गरेको भएप नि क्षति राहत आउन निकै ढिलो भएको पशुपालक किसान नेपालीको भनाइ थियो। नाउरिकोटका गौचन र जोमसोमका नेपाली क्षति राहत रकम नपाउने केबल प्रतिनिधि पात्र मात्रै हुन्। उनीहरू जस्तै मुस्ताङमा धेरैजसो पशुपालक किसानले वन्यजन्तुबाट भएको क्षति राहत पाउन नसकेको पाइएको छ। मुस्ताङमा पछिल्लो दुई आर्थिक वर्षदेखि वन्यजन्तुबाट भएको क्षति राहत रकम वितरण हुन नसकेको सम्बन्धित एक्याप कार्यालयले स्वीकार गरेको छ। कार्यालयबाट वन्यजन्तु क्षतिको सबै कागजातहरू राहत सिफारिसका लागि राष्ट्रिय निकुञ्ज तथा वन्यजन्तु विभागमा पेस गरेको भए पनि सरकारले उपलब्ध गराउने राहत रकम कार्यालयलाई प्राप्त हुन नसकेको एक्याप मुस्ताङले उल्लेख गरेको छ। मुस्ताङमा आर्थिक वर्ष २०८००८१ र २०८१०८२ मा ७६ वटा घरधुरीका २८० वटा पशुचौपाय वन्यजन्तुको आक्रमणबाट क्षति भएको छ। अन्नपूर्ण संरक्षण क्षेत्र आयोजना इलाका संरक्षण कार्यालय जोमसोममा वन्यजन्तुको आक्रमणबाट दुई आर्थिक वर्षमा ३९ घरधुरीका ११९ वटा पशुधनको क्षति भएको छ। यस्तै, इलाका संरक्षण कार्यालय लोमान्थाङमा ३७ घरधुरीका १६१ वटा पशुधनको क्षति भएको छ। एक्याप जोमसोमअन्तर्गत आर्थिक वर्ष २०८००८१ मा २७ घरधुरीका ५६ वटा पशुचौपाया र आर्थिक वर्ष २०८१०८२ मा १२ घरधुरीका ६३ वटा पशुधनको वन्यजन्तुको आक्रमणबाट क्षति भएको कार्यालय प्रमुख राजेश गुप्तले जानकारी दिए। कार्यालय आर्थिक वर्ष २०८१०८२ मा जोमसोममा ६, मुक्तिनाथमा १, कोवाङमा १, कुञ्जोमा १, मार्फामा १ र कागबेनीमा २ घरधुरीको वन्यजन्तुबाट पशुधनको क्षति भएको हो। यहाँ च्यांग्रा ५४ वटा, चौंरी ८ वटा र १ घोडामा वन्यजन्तुबाट क्षति भएको कार्यालय प्रमुख गुप्ताले बताए। उनका अनुसार आर्थिक वर्ष २०८००८१ मा २७ घरधुरीको ३० वटा याक, २ घोडा, १९ च्यांग्रा र ५ वटा कुखुरामा वन्यजन्तुले नोक्सान पुर्याएको हो। जसअन्तर्गत कोवाङमा १७, मार्फा, २, मुक्तिनाथ २ र कागबेनीमा ६ वटा पशुधनको क्षति भएको एक्याप जोमसोम कार्यालयले जनाएको छ। तर, एक्याप कार्यालय जोमसोमले आर्थिक वर्ष २०७९०८० मा वन्यजन्तुबाट भएको ३१ पशुधनको क्षति राहत रकम ५ लाख ५ हजार रूपैयाँ सम्बन्धित १२ घरधुरीलाई गतवर्ष हस्तान्तरण गरेको जनाइएको छ। यसैगरी, एक्याप लोमान्थाङ क्षेत्रमा पनि दुई आर्थिक वर्षको वन्यजन्तुको क्षति राहत रकम आउन नसकेको जनाएको छ। एक्याप लोमान्थाङअन्तर्गत आर्थिक वर्ष २०८००८१ मा २७ घरधुरीले वन्यजन्तु क्षति राहतका लागि निवेदन पेस गरेको कार्यालय प्रमुख उमेश पौडेलले जानकारी दिए।"
केन्द्रीय बैंकको स्वायत्तता र समय सान्दर्भिकता,"केन्द्रीय बैंक एक विशिष्टकृत संस्था हो, जसले मुद्रा निष्कासनदेखि मौद्रिक तथा वित्तीय क्षेत्रका विशिष्ट प्रकृतिको काम गर्ने अख्तियारी पाएको छ। सरकारको बैंक र आर्थिक तथा मौद्रिक सल्लाहकारको रूपमा रहने भएकाले केन्द्रीय बैंकको भूमिका र पहिचान सबैतिर पृथक् रहेको हुन्छ। केन्द्रीय बैंकको उद्देश्य, कार्यशैली र अपेक्षामा भने मुलुक र अर्थतन्त्रको आवश्यकताअनुसार परिवर्तन हुने गरेको देखिन्छ। विश्वमा पहिलो केन्द्रीय बैंकको रूपमा सन् १६६८ मा स्विडेनमा रिस्क बैंक (सभरिज रिस्क बैंक) को स्थापना भएको थियो। तत्पश्चात् विश्वका सबैजसो मुलुकमा केन्द्रीय बैंक तथा मौद्रिक अधिकारीहरू स्थापित छन्। आफ्नो मुद्रा नभएका पानामालगायत केही मुलुकहरू भने अपवादको रूपमा रहेका छन्। विश्वभरको केन्द्रीय बैंकहरूले परम्परागत रूपमा एकै प्रकृतिका काम गर्ने भए तापनि केन्द्रीय बैंकको स्वायत्तताको विषयमा भने एकै किसिमको मत पाइँदैन। जर्मन, स्विट्जरल्यान्ड, न्युजिल्यान्ड, अमेरिकालगायत ठूला र विकसित अर्थतन्त्र भएका मुलुकहरूमा वैधानिक र व्यावहारिक रूपमा समेत केन्द्रीय बैंकलाई सरकारी हस्तक्षेपमुक्त स्वायत्त संस्थाको रूपमा स्थापित गर्दै लगिएको देखिन्छ भने अर्जेन्टिना, टर्की, इरानलगायत कतिपय मुलुकहरूमा अधिकतम अधिकार सरकार वा अर्थ मन्त्रालयमा नै केन्द्रित गर्ने गरेको पनि पाइन्छ। नेपाल, भारत, बंगलादेश, श्रीलंकालगायत एसियाका अधिकांश मुलुकहरूमा उच्च व्यवस्थापनमा सरकारको प्रतिनिधित्व रहने र सरकारले नेतृत्व चयन गर्ने कानुनी व्यवस्था रहेका कारण केन्द्रीय बैंकको आंशिक स्वायत्तता कार्यान्वयनमा रहेको देखिन्छ। स्वायत्तता के हो ? केन्द्रीय बैंकको स्वायत्तताको बारेमा धेरै विद्वान्हरूको धारणाहरू सार्वजनिक भइरहेको पाइन्छ। हनिंग, (१९९४) का अनुसार स्वायत्तता भन्नाले सरकारको कुनै निर्देशन, मार्गदर्शन तथा हस्तक्षेपबिना केन्द्रीय बैंकले मौद्रिक नियन्त्रणका लागि आवश्यक औजारहरू प्रयोग गर्न पाउने अधिकारलाई बुझिन्छ। केन्द्रीय बैंकको स्वायत्तताको विषयमा चर्चा गर्दा वैधानिक स्वायत्तता र सञ्चालन स्वायत्तताको बारेमा बहस हुने गर्दछ। अधिकांश मुलुकहरूले केन्द्रीय बैंकलाई कानुन दस्तावेजबाट नै स्वायत्त बनाउने मनासय राखेको देखिन्छ अर्थात् केन्द्रीय बैंकले तोकेको लक्ष्य हासिल गर्न आवश्यक नीति नियम र स्रोत परिचालनको विषयमा सरकारी हस्तक्षेप नगरिने विषयको सुनिश्चितता कायम गरिएको हुन्छ भने कतिपय मुलुकहरूले नियमित कार्य सञ्चालनका लागि अधिकार प्रदान गर्ने र उच्च वयवस्थापनमा सरकारको नियन्त्रण कायम गर्ने नीति लिएको देखिन्छ। स्वायत्तताको सवालमा नेपाल राष्ट्र बैंक नेपाल राष्ट्र बैंक ऐन २०५८ ऐनको दफा ३ मार्फत नै बैंक अविच्छिन्न उत्तराधिकारवाला एक स्वशासित र संगठित संस्था हुने अधिकार प्राप्त भएको तथा स्वशासितको अर्थ अरूको शासनमा बस्नु नपर्ने भन्ने भएकाले आफ्नो कामकारबाहीका लागि पूर्ण कानुनी स्वायत्तता प्रदान गरेको देखिन्छ। यसका साथै, सोही ऐनको दफा ५ को उपदफा ३ मा बैंकले यस ऐनअन्तर्गत प्राप्त गरेको अधिकारको अतिक्रमण कसैबाट हुने छैन भन्ने उल्लेख भएको तथ्यले पनि बैंक कानुनी रूपमा सबल रहेको देखिन्छ। बैंकको गभर्नर र सञ्चालक समितिकोे नियुक्ति, गठन प्रक्रिया र सञ्चालक र समितिलाई प्रदान गरिएको अख्तियारी जस्ता विषयहरूले पनि बैंकको कानुनी अधिकार सुदृढ रहेको देखिन्छ। विगतको अनुभवलाई हेर्दा बैंकको कानुनी विषयमा त्यति धेरै समस्याहरू देखिएको छैन। ऐनबमोजिम गभर्नर वा सञ्चालक नियुक्त भएका व्यक्तिलाई सरकारी वा राजनीतिक तवरबाट हटाउँदा वा हटाउने प्रयत्न गर्दा पनि बलियो कानुनी संरचनाकै कारण वैधानिक तवरबाट पुनस्र्थापना भएका तथ्यहरू देखिन्छ। ऐनको दफा ४ मा उपदफा २ (१) बमोजिमको उद्देश्यमा कुनै प्रतिकूल प्रभाव नपर्ने गरी बैंकले नेपाल सरकारको आर्थिक नीति कार्यान्वयनमा सहयोग पुयाउनु पर्ने छ भन्ने प्रावधान रहेबाट पनि बैंकको उद्देश्य प्राप्तिमा स्वायत्तता प्राथमिकतामा रहेको स्पष्ट हुन्छ। नेपाल राष्ट्र बैंकले स्थापना कालदेखि नै बैंक नोट तथा सिक्का निष्कासन गर्ने, मूूल्य स्थिरता कायम गर्न आवश्यक मौद्रिक नीति तर्जुमा र कार्यान्वयन गर्ने विदेशी विनिमय नीति निर्माण, विनिमय दर निर्धारण, विदेशी विनिमय सञ्चितिको व्यवस्थापन र सञ्चालन गर्ने, वाणिज्य बैंक तथा वित्तीय संस्थाको इजाजतपत्र जारी गर्ने, आवश्यक नियमन, निरीक्षण, सुपरिवेक्षण तथा अनुगमन गर्ने, नेपाल सरकारको बैंक, सल्लाहकार तथा वित्तीय एजेन्टको रूपमा कार्य गर्ने, वाणिज्य बैक, वित्तीय संंस्थाको बैंक तथा अन्तिम ऋणदाताको रूपमा कार्य गर्ने, भुक्तानी, फछ्र्योट (क्लियरिंग) तथा हिसाब मिलान(सेटलमेन्ट) पद्धतिको विकास तथा प्रवद्र्धन गरी सो कार्यलाई नियमित गर्ने, तरलता व्यवस्थापनको निमित्त आवश्यक उपकरणको माध्यमद्वारा खुला बजार कारोबार सञ्चालन गर्ने लगायतका कार्यहरूमा सञ्चालन स्वयत्तताको उपयोग गर्दै आएको छ। पछिल्लो समयमा निकै कम समायान्तरमा फेरवदल हुने राजनीतिक नेतृत्व र कतिपय झिनामसिना मुद्दाहरूमा समेत केन्द्रीय बैंकलाई दबाब सिर्जना गर्ने र गभर्नरसँग भएका मतान्तरलाई इगोको विषय बनाउने गरिएका समाचारहरूले समग्र अर्थतन्त्र र वित्तीय प्रणालीलाई लाभ पुगेको देखिदैन। राजनीतिक नेतृत्व वा सरकारले बिना दरिलो प्रमाण र आधारबिना नै बैंकमा हस्तक्षेप गदाकेन्द्रीय बैंकको स्वायत्तता स्थापित गर्ने नेतृत्वले कानुनमा भएको व्यवस्थाबमोजिम नै यसको हक उपचार खोजेमा अधिकारको आपसी द्वन्द्व सिर्जना हुने अवस्था बढ्दै गएको देखिन्छ। अतः सरोकारवाला सबैले कानुनमा गरिएको प्रावधानको मर्मबमोजिम नै व्याख्या र प्रयोग गर्न आवश्यक देखिन्छ। राष्ट्र बैंकको नेतृत्व सञ्चालक समितिका अध्यक्षसमेत रहेका गभर्नरबाटै हुने प्रावधान रहेको छ। साथै, बैंकमा नै लामो समयसम्म काम गरेका अनुभवी विशिष्ट तहका कर्मचारीहरू मध्येबाट २ जना सञ्चालकको हैसियतका डेपुटी गभर्नरहरू रहने कानुनी व्यवस्थाले बैंकको सञ्चालन अधिकारलाई मजबुत बनाएको देखिन्छ। गभर्नर, डेपुटी गभर्नरलगायत सबै सञ्चालक राजनीतिक नियुक्त भएकाले यदाकदा राजनीतिक प्रभाव बैंकको कारबाहीमा नपर्ने होइन तापनि विगतको पारदर्शी छवि, विद्यमान बलियो कानुनी संरचना र बलियो संस्थागत आधारका कारण बैंकको नियमित कामकारबाहीमा उल्लेख्य प्रभाव भने पर्ने अवस्था भने देखिदैन। जसको उदाहरण विगतमा (१७ जना गर्भनर) जुनसकै दल वा व्यवस्थाबाट जुनसुकै क्षमता र पृष्ठभूमिका व्यक्तिहरू नियुक्त भए पनि बैंकको नियमित काममा उल्लेख्य नकारात्मक असर परेको देखिदैन। अन्त्यमा, केन्द्रीय बैंक विशिष्ट पहिचान बोकेको हरेक मुलुकका लागि स्थायी प्रकृतिको संरचना हो। जुनसुकै राजनीतिक शक्ति र व्यवस्था परिवर्तन हुँदा पनि सरकारको बैंकको रूपमा तटस्थ रहनुपर्ने संस्था पनि हो। नोट निष्कासन गर्ने कानुनी अधिकार प्राप्त भएकाले सर्वसाधारणले राष्ट्र बैंकलाइ निकै विश्वास गरेका हुन्छन्। अतः यस्तो संस्थाको कामकारबाहीमा प्रभावकारिता ल्याउनका लागि एकतहको सञ्चालन स्वायत्तता आवश्यक हुन्छ। जनता र सरकारप्रति पूर्ण उत्तरदायी केन्द्रीय बैंकलाई विश्वास गरेर स्रोत र साधनले पूर्ण बनाउँदै क्षमता अभिवृद्धिमा जोड दिनु आजको आवश्यकता हो। अस्थिर राजनीतिक व्यवस्थाको मार दीर्घकालीन रणनीति र योजनामा पर्न नदिन पनि केन्द्रीय बैंकलाई बढी स्वायत्त र जिम्मेवार बनाउनु आवश्यक हुन्छ। अर्थतन्त्रमा मुल्यस्थिरता कायम गर्नु अति महत्वपूर्ण र गहन विषय मानिन्छ। यसले समग्र अर्थतन्त्र र सामाजिक जीवनमा प्रत्यक्ष सरोकार राख्छ। मूल्य स्थिरताको मूल्यांकन, मापन, अनुगमन र नियन्त्रण गर्ने जिम्मेवारी केन्द्रीय बैंकको नै हुन्छ। अतः मूल्य स्थिरतालाई कुशल र प्रभावकारी रूपमा व्यवस्थापन गर्न अधिकारप्राप्त र स्वायत्त केन्द्रीय बैंकबाट सम्भव हुन्छ। अन्य कुराहरू यथावत् रहेमा सैद्धान्तिक रूपमा मुद्रास्फीतिलाई मुद्रा प्रदायबाट नियन्त्रण गर्नुपर्ने हुन्छ। यसका लागि नियन्त्रण गर्ने औजार र संयन्त्र केन्द्रीय बैंकको जिम्मेवारीमा हुन्छ। यस्तो अवस्थामा सरकारले तय गर्ने वित्त नीतिसँग मौद्रिक नीतिको उपयुक्त तवरमा समन्वय गर्नुपर्ने हुन्छ। तर व्यवहारमा राजीनीतिक पक्षले नीति र कार्यक्रम तयार गर्दा केन्द्रीय बैंकसँग कमै समन्वय गर्ने र अपेक्षित परिणाम हासिल हुन नसक्दा एकले अर्काे पक्षलाई दोषारोपणसम्म गर्न पछि नपर्ने प्रचलन रहेको देखिन्छ। अतः प्रस्तुत सन्दर्भमा केन्द्रीय बैंकको काम र यसले समग्र अर्थतन्त्रमा पार्ने प्रभावलाई समेत विश्लेषण गरी बैंकलाई आधुनिक, गतिशील र विश्वासनीय केन्द्रीय बैंकको रूपमा स्थापित गर्नका निम्ति प्रतिकूल परिस्थितिमा समेत सरोकारवालाहरूसँग उपयुक्त समन्वय गर्न सक्ने, राष्ट्रिय अन्तर्राष्ट्रिय चुनौतीहरूलाई सामना गरी वित्तीय प्रणालीलाई नेतृत्व गर्न सक्ने सक्षम र अनुभवी व्यक्ति चयन गर्न ढिलाइ गर्नु हुँदैन।"
हमासले रिहा गर्यो अन्तिम अमेरिकी इजरायली बन्धक,"अक्टोबर २०२३ देखि गाजामा बन्धक बनाइएका अमेरिकी इजरायली एडन अलेक्ज्याण्डरको आफ्नो परिवारसँग पुनर्मिलन भएको छ। अलेक्ज्याण्डरलाई गाजामा १९ महिनासम्म बन्धक बनाइएको थियो। अक्टोबर ७, २०२३ मा हमासले इजरायलमा आक्रमण गरेको थियो। सो समय २१ वर्षीय अलेक्ज्याण्डर गाजा सीमामा रहेको विशेष सैन्य एकाइमा काम गरिरहेका थिए। एडन अलेक्ज्याण्डरको जन्म इजरायलको तेल अभिभमा भएको थियो तर उनको हुर्काइ अमेरिकाको न्यु जर्सीमा भएको थियो। सोमबार इजरायलले उनको रिहाइ सुरक्षित गर्न गाजामा केही घण्टाको लागि सैन्य कारबाही रोकेको थियो। अमेरिकी राष्ट्रपति डोनाल्ड ट्रम्पको मंगलबार मध्यपूर्व भ्रमण अघि सम्भावित नयाँ युद्धविराम सम्झौताको बारेमा सकारात्मक सन्देश पठाउन यो रिहाइ गरिएको बीबीसी समाचारमा उल्लेख छ। अलेक्ज्याण्डर हमासद्वारा हिरासतमा रहेका अन्तिम जीवित अमेरिकी नागरिक मानिन्छन्। राष्ट्रपति ट्रम्पले उनी रिहाइ भएपछि उनको परिवारलाई बधाई दिएका छन्। हमासले पहिले अलेक्ज्याण्डरको रिहाइको उद्देश्य गाजा पट्टीमा मानवीय सहायता प्रवेश गर्न अनुमति दिने सम्झौता सुरक्षित गर्नु भएको बताएको थियो। इजरायलले विगत ७० दिनदेखि गाजामा सबै प्रकारका रासन, औषधि र अन्य मानवीय सहायतामाथि प्रतिबन्ध लगाएको छ। सहायता एजेन्सीहरूले इजरायलको यो कदम भोकमरीलाई हतियारको रूपमा प्रयोग गर्नु बराबर र युद्ध अपराध भएको बताएका छन्। यस वर्षको मार्चको मध्यदेखि इजरायलले गाजामा फेरि बमबारी र सैन्य कारबाही तीव्र पारेको छ।"
भाषामा धनी देश,"नेपाल भौगोलिक हिसाबमा अर्थात् क्षेत्रफल मात्रै हेर्ने हो भने विश्वमा सानै देशमा पर्छ । १ लाख ४७ हजार ५ सय १६ वर्ग किलोमिटरमा फैलिएको यो देशको विशेषता भने अनौठो छ । त्यो फरकपन र विविधतापूर्ण विशेषता भूगोलमा मात्रै सीमित छैन, भाषा एवं संस्कृतिमा पनि छ । सानो मुलुक भए पनि यहाँ १ सय २४ थरी भाषा छन् । भाषाले धनी छ, यो देश । राष्ट्रिय जनगणना २०६८ ले देशभर १११ थरी भाषा पहिचान गरेको थियो । ७८ सालको गणनाले भने १३ थपसहित १२४ पहिचान गर्यो । २००९११ सालको गणना हेर्ने हो भने ४४ थरी मातृभाषा देखिएको थियो । तर, पछिल्लो गणनाले दोब्बरभन्दा धेरै देखायो । यसको कारण भनेको पक्कै पनि मातृभाषाप्रति जागेको प्रेम र भाषाहरूको संरक्षण पनि हो । एउटा भाषा बन्न धेरै पुस्ताको योदान हुन्छ र सयौं वर्षमा पनि एउटा भाषा बन्न सक्छ । भाषाको विशेषता के भने प्रत्येक भाषामा आफ्नै संस्कृति डोयाउने सामथ्र्य हुन्छ र छुट्टै प्रकारको परम्परागत ज्ञान पनि हुन्छ । तसर्थ, नै भाषाको महत्व छ । त्यसैले कुनै पनि भाषा लोप हुनुहुँदैन, प्रत्येक भाषाको संरक्षण गरिनुपर्छ । तर, नेपालभित्र मातृभाषासहित ९० प्रतिशतले नेपाली भाषा बोल्छन् भने थुप्रै भाषा संकटापन्न पनि छन् । नेपाली भाषाले सबैजसो नेपालीलाई जोडेको छ र नेपालभरिको सबैभन्दा प्रभावकारी सम्पर्क भाषा पनि यही हो । तर, सँगसँगै अरू जति पनि भाषा जो नेपालमा बोलिन्छन्, ती पनि नेपाली भाषा नै हुन् । जनगणनाका क्रममा राष्ट्रिय तथ्यांक कार्यालयले पछिल्लो दशक बोल्न छाडिएका १२ थरी विदेशी भाषालाई अन्यको सूचीमा राखेको छ । र, नयाँ पहिचान भएका भाषालाई समेटेको छ । पुर्खाको भाषा पनि कतिपय भाषालाई समेटेर पहिचानको महत्वलाई राष्ट्रिय जनगणनाले सम्बोधन गरेको छ । पछिल्लो समय बागमती प्रदेशले नेवा र तामाङ भाषालाई सरकारी कामकाजको भाषा बनाएको छ । गण्डकी प्रदेशले गुरुङ र मगर ढुट (भाषा) लाई सरकारी कामकाजमा ल्याउँदै छ । भाषा आयोगले गरेको सिफारिसअनुसार ती दुई भाषा मात्रै सरकारी कामकाजमा भए पनि अरू भाषासमेत संरक्षण जरुरी छ । त्यसमा प्रदेश र पालिकाहरूले योगदान गर्न सक्छन् । जस्तो कतिपय पालिकाहरूले स्थानीय भाषाका पाठ्यक्रम बनाएर लागु पनि गरेका छन् । अहिले प्रदेशहरूले गरेझैं पालिकाहरूले आफ्नो भूगोलमा मात्रै बोलिने भाषा पनि संरक्षणको काम गर्न सक्छन् । भाषा भनेको समृद्धिको एउटा पहिचान हो ।"
"बैंक कर्जामा ७९ प्रतिशत वृद्धि, उपभोग्य वस्तुमा धेरै","काठमाडौं : बैंक तथा वित्तीय संस्थाले आर्थिक वर्षको ९ महिनासम्ममा ५५ खर्ब ३४ अर्ब ३४ करोड रुपैयाँ ऋण प्रवाह गरेका छन्। जुन, गत आवको यही अवधिको तुलनामा ७९१ प्रतिशतले वृद्धि हो। अर्थात् गत वर्षको भन्दा यो वर्ष ४ खर्ब ५ अर्ब ९० करोड रुपैयाँ थप कर्जा प्रवाह भएको हो। गत वर्षको यही अवधिमा कुल ५१ खर्ब हाराहारीमा कर्जा प्रवाह भएको थियो। बैंक तथा वित्तीय संस्थामा लगानीयोग्य पुँजी (तरलता) पर्याप्त छ। यस वर्ष कर्जा प्रवाहको गति पनि बढेको छ। वाणिज्य बैंकले ४९ खर्ब १३ अर्ब २४ करोड ३६ लाख कर्जा प्रवाह गरेका छन्। यस्तै, विकास बैंकमार्फत ५ खर्ब १८ अर्ब ५३ करोड ९१ लाख रुपैयाँ र वित्त कम्पनीमार्फत १ खर्ब २ अर्ब ५६ करोड ३० लाख रुपैयाँ कर्जा विस्तार भएको छ। बिजुली (विद्युत्), ग्यास, पानी, उपभोग्य वस्तु र थोक तथा खुद्रा विक्रेता क्षेत्रमा कर्जा विस्तार बढेको हो। नेपाल राष्ट्र बैंकले सार्वजनिक गर्ने विभिन्न १५ क्षेत्रमध्ये १३ क्षेत्रमा लगानीले राम्रै गति लिएको छ। ३ क्षेत्रमा भने घटेको छ। समग्र मुलुकको अर्थतन्त्रको तुलनामा कर्जा प्रवाहको आकार ठूलो हुँदै गएको छ। तथ्यांकअनुसार बैंक तथा वित्तीय संस्थामार्फत सबैभन्दा बढी कर्जा उपभोग्य वस्तुमा गएको देखिन्छ। यो क्षेत्रमा कुल कर्जाको १९८४ प्रतिशत गएको छ। उपभोग्यमा मात्रै १० खर्ब ९७ अर्ब रुपैयाँ बराबरको कर्जा प्रवाह भएको छ। सो क्षेत्रमा वार्षिक कर्जा वृद्धि पनि १२१६ प्रतिशत छ। गत आवमा ९ खर्ब ७८ अर्ब रुपैयाँ बराबरको कर्जा उपभोग्य वस्तुमा गएको थियो। कुल कर्जामा थोक तथा खुद्रा विक्रेताहरूको अंश पनि अधिक छ। तथ्यांकअनुसार चालु आवको ७ महिनासम्ममा सो क्षेत्रमा प्रवाह भएको कर्जा कुल कर्जाको १८ दशमलव ९९ प्रतिशत छ। यो क्षेत्रमा चैतसम्म १० खर्ब ५० अर्ब ९४ करोड बराबरको कर्जा गएको छ। यो गत आवको सोही अवधिको तुलनामा २८३ प्रतिशत बढी हो। तुलनात्मक रूपमा उपभोग्य सामानको बढी खपत भएकाले पनि यस्ता क्षेत्रमा कर्जाको माग धेरै भएको बैंकरहरू बताउँछन्। भित्रिएको रेमिट्यान्सको करिब ८० प्रतिशत उपभोग्यमै खर्च हुने अनुमान गरिन्छ। प्रायः हरेक महिना खाद्यवस्तु, लत्ताकपडा, जुत्ता लगायतका थोक तथा खुद्रावस्तुकै व्यवसायमा ग्राहकले कर्जा लैजाने गरेकोले बढी अंश हुने गर्छ। यसपछि निर्माण क्षेत्रले पनि गति लिएको छ। सो क्षेत्रमा कर्जा वृद्धि वार्षिक ६७९ प्रतिशत बढेको छ। बिजुली र ग्यासमा कर्जा बढी बैंक तथा वित्तीय संस्थाबाट बिजुली, ग्यास र पानी क्षेत्रमा कर्जा बढेको छ। एक वर्षको अन्तरमा यी क्षेत्रमा ७२ अर्ब ३३ करोड २८ लाख ८० हजार रुपैयाँ थप कर्जा बैंकिङ प्रणालीबाट गएको छ। ती क्षेत्रमा गत आवको चैतसम्ममा ३ खर्ब ५१ अर्ब रुपैयाँ बराबरको रकम लगानी थियो। यसपछि चालु आवको सोही अवधिमा वार्षिक कर्जा वृद्धि भएर कुल ४ खर्ब २३ अर्ब ९९ करोड ९ लाख रुपैयाँ बराबरको कर्जा लगानीमा छ। उक्त कुल लगानीमा वाणिज्य बैंकमार्फत ४ खर्ब १४ अर्ब, विकास बैंकमार्फत ८ अर्ब ८९ करोड ४७ लाख रुपैयाँ र वित्त कम्पनीमार्फत ४३ करोड ६५ लाख रुपैयाँ कर्जा विस्तार भएको छ। बिजुली, ग्यास र पानीमा भएको लगानी कुल कर्जाको ७६६ प्रतिशत हो। यसैगरी, होटल तथा रेष्टुराँ क्षेत्रमा बैंकहरूले २ खर्ब ५० अर्ब ४३ करोड ५२ लाख रुपैयाँ बराबरको लगानी गरेका छन्। यो गत आवको माघको तुलनामा ११८७ प्रतिशत बढी हो। यसैगरी बैंकहरूले कृषि, वन र पेय पदार्थसम्बन्धी उत्पादनमा कुल ९ खर्ब ४३ अर्ब ९८ करोड ४३ लाख रुपैयाँ बराबरको कर्जा गएको छ। यो गत आवको भन्दा १०४६ प्रतिशतले बढी हो। यसबाहेक वित्त, बिमा तथा अचल सम्पत्तिमा ४ खर्ब ३६ अर्ब ३४ करोड रुपैयाँ बराबरको लगानी गरेका छन्। यो गत आवकोभन्दा ११८७ प्रतिशतले बढी हो। चालु आवको ९ महिनासम्ममा निर्माण क्षेत्रमा २ खर्ब ३१ अर्ब ६५ करोड रुपैयाँ बराबरको लगानी छ। गत आवको सोही अवधिमा २ खर्ब २० अर्ब रुपैयाँ बराबरको कर्जा विस्तार भएको थियो। यस्तै, माछा पालनमा २९१ प्रतिशतले कर्जा बढेर १६ अर्ब ८२ करोड ६३ लाख पुगेको छ। यसबीच यातायात, सञ्चार र सार्वजनिक सेवाहरू, खनिज, कृषि र वन पैदावार क्षेत्रमा कर्जा घटेको छ। ती क्षेत्रमा जाने कर्जा विस्तार अधिकतम साढे १२ प्रतिशतदेखि न्यूनतम शून्य दशमलव ८७ प्रतिशतले खुम्चिएको छ। राष्ट्र बैंकका कार्यकारी निर्देशक तथा प्रवक्ता रामु पौडेल बैंकहरूमा पर्याप्त तरलता भएसँगै कर्जाको आकार क्रमशः बढ्दै गएको र सहज स्थितिमा भएको बताउँछन्। उनकाअनुसार खुद तरलता सम्पत्ति अनुपात २६ प्रतिशतको हाराहारीमा छ। बैंकहरूले यसको अनुपात सीमा न्यूनतम २० प्रतिशत राख्नुपर्ने हो। यससँगै कर्जा निक्षेप अनुपात पनि ९० प्रतिशतसम्म राख्न पाइनेमा ७९ प्रतिशत हाराहारीमा छ। यसले लगानीयोग्य पुँजीको स्थिति धेरै सहज छ। बैंकसँग लगानी गर्ने क्षमता राम्रो छ। कर्जाको मागमा पनि विगतका त्रैमासभन्दा अहिले बढेको छ, उनले अन्नपूर्णसँग भने। अर्थविद् डा रामकुमार फुँयाल बैंकको लगानीअनुसार प्रतिफल देखिन नसकेकोमा गुनासो गर्छन्। उनी भन्छन्, समग्रमा प्रवाह भएको कर्जाबाट प्रतिफल देखिएन। कर्जालिएपछि त्यो कहाँ गयो भनेर हेर्न जरुरी भयो। सेवा क्षेत्रमाभन्दा उत्पादन क्षेत्रलाई प्राथमिकतामा राखेर लगानी बढाउन राष्ट्रिय योजना आयोगका पूर्ववरिष्ठ सदस्यसमेत रहेका डा फुँयालले सुझाव दिए। लामो अवधिका आवधिक कर्जामा मात्रै २० खर्बमाथि उत्पादनअनुसारको कुल कर्जामा आवधिक कर्जा (ट्रम लोन)को हिस्सा सबैभन्दा बढी छ। चालु आवको ९ महिनामा मात्रै कुल कर्जाको ३६६० प्रतिशत किस्सा लामो अवधिको कर्जामा गएको देखिन्छ। यो भनेको हालसमम आवधिकमा मात्रै २० खर्ब २५ अर्ब ७७ करोड ७ लाख रुपैयाँ बराबरको हो। आवधिक कर्जा भन्नाले पुँजीगत प्रकृतिको खर्चको लागि एक वर्षभन्दा बढी अवधिका लागि प्रवाह भएको कर्जा हो। एक वर्षभन्दा कम अवधिको कर्जालाई डिमान्ड तथा अन्य चालू पुँजी कर्जा शीर्षकमा राखिन्छ। पछिल्लो समय राष्ट्र बैंकले चालु पुँजी कर्जासम्बन्धी मार्गदर्शन कार्यान्वयनमा ल्याएसँगै चालु पुँजी प्रकृतिका कर्जा घट्दै गएको र यसको प्रभाव स्वरूप आवधिक कर्जा बढ्दै गएको बताउछन राष्ट्र बैंकका प्रवक्ता पौडेल। राष्ट्र बैंकले विसं २०७९ कात्तिक १ गतबाट चालु पुँजी कर्जासम्बन्धी मार्गदर्शन कार्यान्वयनमा ल्याएको थियो। यसो हुँदा यसका कर्जा व्यवसायीहरूले आवधिक कर्जा शीर्षकमार्फत लिन बाध्य भएका थिए। निजी क्षेत्रमा ३ खर्ब ६१ अर्ब हाराहारी बैंक तथा वित्तीय संस्थाहरूबाट निजी क्षेत्रमा प्रवाहित कर्जा ३ खर्ब ६१ अर्ब ३ करोड (७१ प्रतिशत) ले बढेको छ। अघिल्लो वर्षको सोही अवधिमा यस्तो कर्जा २२२ अर्ब २१ करोड रुपैयाँ (४६ प्रतिशत) ले बढेको थियो। वार्षिक बिन्दुगत आधारमा २०८१ चैत मसान्तमा बैंक तथा वित्तीय संस्थाहरूबाट निजी क्षेत्रतर्प प्रवाहित कर्जा ८३ प्रतिशतले बढेको छ। निजी क्षेत्रमा प्रवाहित कर्जामध्ये गैरवित्तीय संस्थागत क्षेत्रतर्फ प्रवाह भएको कर्जाको अंश ६३४ प्रतिशत र व्यक्तिगत तथा घरपरिवार क्षेत्रतर्फ प्रवाह भएको कर्जाको अंश ३६६ प्रतिशत रहेको छ। निजी क्षेत्रतर्प प्रवाहित कर्जामध्ये वाणिज्य बैंकहरूको कर्जा प्रवाह ७४ प्रतिशतले, विकास बैंकहरूको ४६ प्रतिशतले र वित्त कम्पनीहरूको कर्जा प्रवाह ६४ प्रतिशतले बढेको छ। यस्तै, बैंक तथा वित्तीय संस्थाहरूको लगानीमा रहेको कर्जामध्ये चालु सम्पत्ति (कृषि तथा गैरकृषिजन्य वस्तु) को सुरक्षणमा १४६ प्रतिशत रहेको छ भने घरजग्गा धितो सुरक्षणमा ६५२ प्रतिशत छ। यसैगरी, बैंक तथा वित्तीय संस्थाहरूको लगानीमा रहेको कर्जामध्ये औद्योगिक उत्पादन क्षेत्रतर्फको कर्जा ९६ प्रतिशतले, निर्माण क्षेत्रतर्फको कर्जा ११४ प्रतिशतले, थोक तथा खुद्रा व्यापार क्षेत्रतर्फको कर्जा ५२ प्रतिशतले, यातायात, सञ्चार तथा सार्वजनिक सेवा क्षेत्रतर्फको कर्जा १०२ प्रतिशतले, सेवा उद्योग क्षेत्रतर्फको कर्जा ८६ प्रतिशतले र उपभोग्य क्षेत्रतर्फको कर्जा ८३ प्रतिशतले बढेको छ। यस अवधिमा बैंक तथा वित्तीय संस्थाहरूबाट प्रवाहित कर्जामध्ये आवधिक कर्जा ४९ प्रतिशतले, मार्जिन प्रकृतिको कर्जा ३७८ प्रतिशतले, ट्रष्ट रिसिट (आयात) कर्जा ६०६ प्रतिशतले, हायर पर्चेज कर्जा ४१ प्रतिशतले, नगद प्रवाह कर्जा ५२ प्रतिशतले र रियल स्टेट कर्जा (व्यक्तिगत आवासीय घर कर्जासमेत) ४९ प्रतिशतले बढेको छ भने अधिविकर्ष कर्जा १२१ प्रतिशतले घटेको छ।"
"जलवायुजन्य क्षतिपूर्ति दिन धनी राष्ट्रको आनाकानी, नेपालले गर्दै सगरमाथा संवाद","काठमाडौं : जलवायुजन्य विपद्बाट मुलुकले बर्सेनि ८३ अर्ब बढीको आर्थिक क्षति व्यहोरिरहेको छ। राष्ट्रिय तथ्यांक कार्यालयको दोस्रो पारिवारिक (हाउसहोल्ड) सर्वेक्षणका अनुसार जलवायुजन्य विपद्हरूबाट मुलुकको सबैभन्दा बढी सहरी क्षेत्रमा आर्थिक क्षति भइरहेको छ। सहरी क्षेत्रमा विगत पाँच वर्षमा २ खर्ब १८ अर्ब ८२ करोड रुपैयाँबराबरको क्षति पुगेको छ। ग्रामीण क्षेत्रमा १ खर्ब ९६ अर्ब ६२ करोड रुपैयाँको क्षति भएको छ। तर, जलवायु परिवर्तनमा नेपालले नखाएको विष को मार व्यहोरिरहेको छ। विश्वमा भइरहेको कार्बन उत्सर्जनको केबल ००३ प्रतिशत (अर्थात्, अन्यन्त न्यून) मात्रामा नेपालले कार्बन उत्सर्जन गरिरहेको छ। तर, विश्व जलवायु जोखिम सूचकांकका हिसाबले जलवायु परिवर्तनका जोखिम बहन गर्ने नेपाल नवौं ठूलो राष्ट्र हो। ठूला एवं धनी राष्ट्रको औद्योगिकीकरण विकास र विस्तारले व्यापक मात्रामा कार्बन उत्सर्जन भइरहेको छ। जलवायु परिवर्तनमा कार्बन (हरितगृह ग्यास) उत्सर्जनको महत्वपूर्ण योगदान रहँदै आएको छ। त्यसैकारण नेपाललगायत विकान्सोमुख तथा अल्पविकसित देशहरूले जलवायु परिवर्तनबाट भइरहेको क्षतिपूर्तिका लागि हानिनोक्सानी कोषको माग गरिरहेका छन्। ०८० मा दुबईमा भएको कोप२८ सम्मेलनमा पनि नेपालले जलवायु न्याय र क्षतिपूर्तिको आवाज उठाएको थियो। तर, ठूला एवं धनी राष्ट्रले कोषमा योगदान गर्न आनाकानी गरिरहेका छन्। त्यसको मारमा नेपाल परिरहेको छ। दोब्बरले बढ्दै तापमान जलवायु परिवर्तनले विश्वव्यापी दरभन्दा नेपालको तापमान दोब्बरले बढ्दै छ। विश्वको १ सय वर्षको तापक्रम १२ डिग्रि सेन्टिग्रेड हुँदा नेपालको ५० वर्षको तापक्रम ०८ डिग्री सेन्टिग्रेडले बढेको जल तथा मौसम विज्ञान विभागले जनाएको छ। विभागका अनुसार मुलुकको औसत तापक्रम ०८ देखि १२ डिग्रीसम्म बढेको देखिन्छ। सन् १९७१ देखि २०१५ सम्मको तथ्यांक केलाउँदा यो परिणाम देखिएको हो। अधिकतम तापक्रम ००५६ डिग्री सेन्टिग्रेड प्रतिवर्ष बढिरहेको छ। त्यसमा पनि हिमाल तथा पहाडी क्षेत्रमा ००८ डिग्री सेन्टिग्रेड प्रतिवर्षले बढेको देखिन्छ। वर्तमान अवस्था कायम रहेमा सन् २०३०, २०५० र २१ औं शताब्दीको अन्तसम्म ११, १८ र ३६ डिसेले वृद्धि र वर्षाको मात्रामा २६ , ८१२ र ११ १३ प्रतिशतले वृद्धि हुनसक्ने अनुमान गरिएको छ। हरित गृह उत्सर्जनमा नेपालको भूमिका भने न्यून नै छ। विश्वको कुल हरित गृह उत्सर्जनमा नेपालको हिस्सा ००३ प्रतिशत छ। यसको प्रमुख कारण पेट्रोलियम पदार्थको उच्च प्रयोग र दाउराको प्रयोगलाई लिने गरिन्छ। जलविद्युत् खपत नभएर खेर गइरहँदा पनि खाना पकाउने इन्धनमा बिजुलीको ७ प्रतिशत योगदान रहेको छ। तर, विश्वकै दुई ठूला उदाउँदो अर्थतन्त्र भएको चीन र भारतको हरित गृह उत्सर्जनको हिस्सा क्रमशः २६१ प्रतिशत र ६५ प्रतिशत रहेको छ। अमेरिकाको १३४ प्रतिशत, युरोपियन युनियनको ७६ प्रतिशत, रसियाको ५६ प्रतिशत, जापानको २६ प्रतिशत र ब्राजिलको २१ प्रतिशत रहेको विभागको पछिल्लो तथ्यांकले प्रस्ट्याउँछ। भुटान भने शून्य हरितगृह उत्सर्जन गर्ने मुलुकमा पर्दछ। जलवायु परिवर्तनका कारण तापमान बढ्दै जाँदा हिमाल पग्लिँदै जाने र समुद्र अग्लिँदै जाने विज्ञहरूको भनाइ छ। नेपालमा पनि हिमालय रेन्जमा पर्ने जलवायु परिवर्तनको उच्च जोखिममा पर्ने तथ्यांकहरूले प्रष्ट्याउँछ। हिमगलन पछिल्ला वर्षहरूमा तीव्रगतिमा भइरहेको कुरा हिमशृंखला, हिमतालको बरफहरू, हिउँ प्रतिवर्ष करिब ८०९ मिलिमिटर पानीमा परिणत भइरहेको छ। २१ हिमताल उच्च जोखिममा जलवायु परिवर्तनले नेपालका २१ वटा हिमतालहरू इम्जाच्छोरोल्पासहित ६ वटा उच्च जोखिममा रहेको अन्तर्राष्ट्रिय पर्वतीय विकास केन्द्र इसिमोडको तथ्यांक छ। कोशी, गण्डकी र कर्णाली जलाधार अन्तर्गतका ३ हजार ६ सय २४ हिमताल छन्। जसमध्ये नेपालमा २ हजार ७०, चिनमा १ हजार ५ सय ९ र भारतमा ४५ हिमताल पर्ने इसिमोडको तथ्यांक छ। तीमध्ये ४७ हिमताल फुट्ने उच्च जोखिममा छन्। ४७ वटा उच्च जोखिममा रहेका हिमतालमा २१ वटा नेपालमा पर्ने तथ्यांकमा उल्लेख छ। बाँकीमध्ये २५ वटा चीन र एउटा भारतमा पर्छ। हालसम्म २५ वटा हिमताल विस्फोटका घटना भइसकेका छन्। २५ वटामा पनि ११ घटना अन्तरदेशीय सम्बन्धित छन्। सन् २०१६ मा भोटेकोशी र सन् २०२१ मा तामाकोशीमा आएको बाढीलाई यसको असरको रूपमा हेरिन्छ। यता, जलवायुजन्य विपद्हरूबाट नेपालले करिब ४ खर्ब १५ अर्ब ४४ करोड रुपैयाँबराबरको आर्थिक नोक्सानी व्यहोरेको छ। विगत पाँच वर्षमा नेपालले ४ खर्बभन्दा बढीको आर्थिक क्षति व्यहोरेको राष्ट्रिय जलवायु परिवर्तन सर्वेक्षण, २०७९ ले देखाएको छ। राष्ट्रिय तथ्यांक कार्यालयले सार्वजनिक गरेको तथ्यांकलाई आधार मान्ने हो भने जलवायुजन्य विपदहरूबाट नेपालले वार्षिक करिब ८३ अर्बबराबरको आर्थिक क्षति व्यहोर्दै आएको छ। दोस्रो पारिवारिक (हाउस होल्ड) सर्वेक्षणका अनुसार जलवायुजन्य विपद्हरूबाट सबैभन्दा बढी सहरी क्षेत्रमा आर्थिक क्षति भएको छ। सहरी क्षेत्रमा विगत पाँच वर्षमा २ खर्ब १८ अर्ब ८२ करोड रुपैयाँबराबरको आर्थिक क्षति भएको छ भने ग्रामीण क्षेत्रमा १ खर्ब ९६ अर्ब ६२ करोड रुपैयाँको आर्थिक क्षति भएको छ। क्षेत्रगत रूपमा सबैभन्दा पहाडमा १ खर्ब ८४ अर्ब ८६ करोड, तराईमा १ खर्ब ६१ अर्ब २४ करोड र हिमाली क्षेत्रमा सबैभन्दा कम ६९ अर्ब ३४ करोड क्षति भएको छ। प्रादेशिक रूपमा पनि बागमतीको हिमाली क्षेत्र (करिब ९३ अर्ब)ले सबैभन्दा बढी नोक्सानी व्यहोरेको छ। त्यसैगरी मधेस प्रदेशको तराई क्षेत्रले करिबकरिब ९० अर्ब क्षति व्यहोरेको छ। कोशीको पहाडले करिब ३२ अर्ब, बागमतीको हिमाली भेगले करिब ३० अर्ब, गण्डकीको पहाडले २८ अर्ब, कोशीको तराईले २७ अर्ब, सुदूरपश्चिमको तराईले २५ अर्ब, कर्णालीको पहाडले १९ अर्ब, कोशीको हिमालले १६ अर्ब आर्थिक क्षति व्यहोरेको छ। योसँगै कर्णालीको हिमालले १४ अर्ब, लुम्बिनीको तराईले १०, सुदूरपश्चिमको हिमाली भेगले ६ अर्ब, सुदूरपश्चिमको पहाडी भेगले ५ अर्ब, बागमतीको तराईले ३ अर्ब र सबैभन्दा कम क्षति व्यहोरेको गण्डकीको तराई र हिमाली भेगले क्रमशः २ र १ अर्ब भएको सर्वेक्षणमा उल्लेख छ। नेपालको हिम शृंखलाहरू जलवायु परिवर्तनको उच्च जोखिममा रहँदा विकास भएका भौतिक संरचनाहरू र मानव बस्तीहरू पनि जोखिममा छन्। यता, जलवायु परिवर्तनले हिम शृंखलामा पर्न सक्ने जोखिमबाट नेपालको पर्यटन पनि अछुतो नरहने देखिन्छ। नेपालको पर्यटन विशेषगरी हिमाल आरोहण, पर्वतारोहण र पदयात्राका लागि विश्व प्रसिद्ध रहँदै आएको छ। पर्यटनसँगै धेरै व्यवसायको अन्तरसम्बन्ध रहने हुँदा हिमाल जोगाउनका लागि प्रयास थाल्नुपर्ने पर्यटन व्यवसायीले बताउँदै आएका छन्। जलवायु परिवर्तनका कारण वार्षिक करिब १० प्रतिशतका दरले बनिसकेका जलविद्युत् आयोजनामा पानीको मात्रा कम भइरहेको छ। कार्बन उत्सर्जनका कारण तापक्रम बढेको, मौसम परिवर्तन भएको, हिउँ पर्न कम भएको लगायतका कारणले हाम्रो पानीको सोत संकुचित भइरहेको छ। स्वतन्त्र ऊर्जा उत्पादकहरूले विद्युत् प्राधिकरणसँग विद्युत् खरिद सम्झौता (पीपीए) गरेका हुन्छौं। त्यो अनुसार हामीले बिजुली दिन सकेका छैनौं। मोहनकुमार डाँगी, वरिष्ठ उपाध्यक्ष स्वतन्त्र ऊर्जा उत्पादकहरूको संस्था नेपाल (इप्पान) जलविद्युत् आयोजना पनि उच्च जोखिममा जलविद्युत् क्षेत्रमा मुलुकमा करिब ३५ सय मेगावाट जडित क्षमतामा करिब ४ खर्बको लगानी रहेको छ। कुल निर्माणाधीन आयोजनाहरूमा ६ खर्ब रुपैयाँ र विद्युत् खरित सम्झौता भएका र निर्माणको चरणमा जान लागेका आयोजनाहरूमा करिब ५ खर्बको लगानी रहेको छ। सबै जलविद्युत् आयोजनाहरू जलाधार क्षेत्र र पहाडी जिल्लामा पर्छन्। यदि नेपालका हिमतालहरू फुट्न सक्ने जोखिमलाई न्यूनीकरण नगर्ने हो भने करिब एकतिहाइ आयोजनाहरू जोखिममा पर्न सक्ने स्वतन्त्र ऊर्जा उत्पादकहरूको संस्था इप्पान बताउँछ। नेपालका पूर्व क्षेत्रका जलाधार क्षेत्र अन्तर्गतका आयोजनाहरू बढी प्रभावित हुन सक्ने बताइन्छ। नेपाल सरकारले संयुक्त राज्य विकास कार्यक्रम (यूएनडीपी) सँगको सहकार्यमा नेपालको हिमनदी बेसिनहरूमा जलवायु परिवर्तन प्रेरित बाढीबाट जोखिममा रहेको जीविकोपार्जन र सम्पत्तिको संरक्षणसम्बन्धी सन् २०१८ मा प्राजेक्ट सञ्चालन गरेको थियो। यस अध्ययनले उच्च जोखिमका रहेका हिमतालहरूको अवस्थाका बारेमा उल्लेख गरेको छ। हरित गृह उत्सर्जन गर्ने विकसित देशहरूले अल्प विकसित देशहरूलाई जलवायु परिवर्तनबाट पर्न सक्ने जोखिम न्यूनीकरणका लागि दिने ग्रिन क्लाइमेट फन्ड नेपालमा ल्याउनका लागि उक्त आयोजना सञ्चालन गरिएको जल तथा मौसम विज्ञान विभागले जनाएको छ। उक्त आयोजनाले गरेको अध्यनले हिमतालको उच्च जोखिमसँगै तल्लो तटीय क्षेत्रमा रहेका ३ लाख २७ हजार ५ सय स्थानीयहरूलाई गम्भीर खतरा भएको देखाएको छ। यसका लागि उच्च जोखिमा रहेका हिमतालहरूको जोखिम न्यूनीकरण गर्ने, प्रारम्भिक चेतावनी संकेत राख्ने, तालिम दिने र स्थानीय जनसमुदायसँग सहकार्य गर्ने भन्ने उल्लेख छ। सगरमाथामा पनि जलवायुको असर जलवायु परिवर्तनका कारण विश्व तापमानमा भएको वृद्धिले हिमालमा ढिलो हिउँ पर्न थालेपछि आरोहणको सिजन पनि परिवर्तन भइरहेको छ। जलवायु परिवर्तनको सबैभन्दा बढी असर र प्रभाव पनि हिमालमा देखिएको छ। समुद्रको सतह बढेको र हिमालमा हिउँ नपरेर हिमालहरू काला पहाडजस्ता बन्न थालेको विभिन्न अध्ययनले देखिएको छ। त्यसमा पनि बढी असर सबैभन्दा अग्लो शिखर सगरमाथामा पर्नु स्वाभाविक छ। योसँगै आरोहिहरूले लैजाने र त्यहाँ गर्ने फोहोरले पनि सगरमाथाको सुन्दरतामा असर गरिरहेको छ। हिमालमा आरोहीको घुइँचोसँगै त्यहाँ थुप्रिने फोहोर व्यवस्थापन कसले र कसरी गर्ने भन्ने स्पष्ट हुन सकेको देखिँदैन। सगरमाथाकै नामले संसारभरका पर्र्यटकहरू नेपाल आउँछन्। तत्कालीन रूपमा असर गर्ने पीएम २५ अर्थात् कालो कार्बनले वातावरणमा पुयाइरहेको असरबारे सरकारले ध्यान दिएको देखिँदैन। हाम्रा हिमाल कालो हुनुको प्रमुख कारण कालो कार्बन उत्सर्जन अधिक भएर पनि पनि हो। वन डढेलो, कृषि अवशेषमा आगो लगाउने, फोहोरमैला डढाउने जस्ता कारण कालो कार्बन उत्सर्जन धेरै भइरहेको छ। अब सरकारले सर्ट टर्म क्लाइमेट पोलिट्यान्सका मुद्दालाई पनि उठाउनुपर्छ। त्यसैले सरकारले बटम टु टप अप्रोचमा आफ्ना नीतिहरू ढाल्न जरुरी छ। डा भूपेन्द्र दास, वातावरणविद् एवं वायु गुणस्तर अनुसन्धानकर्ता अन्तर्राष्ट्रिय सगरमाथा संवादको तयारी सरकारले आयोजना गर्न लागेको पहिलो अन्तर्राष्ट्रिय सगरमाथा संवादको तयारी अन्तिम चरणमा पुगेको छ। सगरमाथा सम्मेलन जलवायु परिवर्तन, पर्वत र मानवताको भविष्यसँग केन्द्रित रहने छ। जेठ २ गतेदेखि ४ गतेसम्म राजधानीमा हुने सम्मेलनमा अन्तर्राष्ट्रिय सहभागीहरूलाई निमन्त्रणा पठाउने काम सकिएको वन तथा वातावरण मन्त्रालय अन्तर्गतको जलवायु परिवर्तन तथा व्यवस्थापन महाशाखा प्रमुख एवं सगरमाथा संवादका संयोजक डामहेश्वर ढकालले जानकारी दिए। हालसम्म ३ सयभन्दा बढी राष्ट्रप्रमुख, मन्त्री, सांसद, परराष्ट्रमन्त्री, वातावरणविज्ञ, संयुक्त राष्ट्रसंघ प्रमुख लगायतलाई निमन्त्रणा पठाउने काम सम्पन्न भएको उनले जानकारी दिए। २ सय बढी विदेशी पाहुनाको अपेक्षा नेपालले गरेको छ। हालसम्म करिब २५ देश र करिब ५४ विभिन्न्न अन्तर्राष्ट्रिय संघसंसस्थाका प्रतिनिधि आउने टुंगो लागेको छ। उपस्थिति एकदम राम्रो हुने देखिन्छ। छोटो समयमा नेपाल सरकारले आयोजना गर्न लागेको यो कार्यक्रमको तयारी राम्रो भइरहेको छ। विदेशी पाहुनालाई निमन्त्रणा दिने त्यसको प्रतिक्रिया आउने क्रम चलिरहेको छ, ढकालले अन्नपूर्णसँग भने। अन्तर्राष्ट्रिय हिमनदी वर्ष, २०२५ का अवसरमा प्रधानमन्त्री तथा मन्त्रिपरिषद्को कार्यालय, सिंहदरबारमा वन तथा वातावरण मन्त्रालय र परराष्ट्र मन्त्रालयद्वारा आयोजित कार्यक्रममा प्रधानमन्त्री केपी शर्मा ओलीले सगरमाथा संवाद कार्यक्रमको शुभारम्भ गरेका थिए। संयुक्त राष्ट्र संघले सन् २०२२ मा नै सन् २०२५ लाइ अन्तर्राष्ट्रिय हिमनदी संरक्षण वर्ष मनाउने भनेर घोषणा गर्दै जनवरी २१(माघ ८ गते)लाई वर्षभरि गरिने कायक्रमको शुभारम्भ दिनको रुपमा लिएको थियो। त्यसमा नेपालले प्रतिबद्धता जनाउँदै माघ ८ गते नै सगरमाथा संवादको शुभारम्भ गरेको हो। कोभिडका कारण उक्त सम्मेलन ५ वर्ष रोकिएको थियो। केके हुँदै छ सगरमाथा संवादमा सन् १९५० मा सबैभन्दा पहिला आरोहण गरिएको अन्नपूर्ण हिमालको सफल आरोहण र सन् १९५३ मा विश्वको अग्लो शिखर सगरमाथाको पनि सफल आरोहण पछि नै नेपालको पर्यटन अन्तर्राष्ट्रियकरण भएको हो। अहिले हिमाल र पर्वत भनेका जलवायु परिवर्तनबाट सबैभन्दा बढी प्रत्यक्ष प्रभावित क्षेत्र हुन्। पर्वतारोहण, हिमाल आरोहण गर्न आएका पर्यटकहरूले पनि जलवायुका कारण फरक अनुभव गर्न थालेका छन्। यो चिन्ताको विषय हो। मणिराज लामिछाने, निर्देशक नेपाल पर्यटन बोर्ड सरकारले पहिलो पटक जलवायु परिवर्तन, हिमाल र मानव जीवनको भविष्यलाई केन्द्रमा राखेर विश्वव्यापी संवाद आयोजना गर्न लागेको हो। नेपालले जलवायु न्यायका सन्दर्भमा अन्तर्राष्ट्रिय जगतमा सशक्त आवाज उठाउँदै आएको छ। जलवायु परिवर्तनको कारणबाट पर्वतीय मुलुकहरू सबैभन्दा बढि प्रभावित र जोखिममा रहेको हुनाले त्यसमा सबै अन्तर्राष्ट्रिय समुदायको एउटै बुझाइ बनाउन, जलवायु न्यायका लागि पैरवी गर्ने उद्देश्य लिइएको ढकाल बताउँछन्। यस्तै, जलवायु अनुकूलित वा उत्थानशीलताका लागि सबैसँग मिलेर समष्टिगत काम गर्न र हिमालका एजेन्डामा नेपालले नेतृत्व लिनुपर्छ भन्दै हिमाल, वन्यजन्तु तथा हिमनदी संरक्षणका लागि जलवायु वित्तको माग गर्नु पनि यो संवाद आयोजनाको उद्देश्य रहेको छ। यिनै विषयभित्र रहेर ५ वटा थिममा १२ वटा सेसन र तीनवटा प्लेनरी सेसन सञ्चालन हुनेछन्। यी सेसनमा राष्ट्रिय तथा अन्तर्राष्ट्रिय अतिथिले धारणा प्रस्तुत गर्ने छन्। सेसनका मोडेरेटर, प्यानालिस्ट, र किनोट स्पिकरको टुंगो लागि सकेको जनाइएको छ। ३ दिनको सम्मेलनमा ५ वटा थिम छन्। माउन्टेन टु ओसियन थिममा हामीले भ्यालु दिन खोजेका छौं। हिमाल पग्लिएर हामीजस्ता पहाडी मुलुकमात्र होइन समुद्र सतहका राष्ट्रहरू पनि पीडित छन्। त्यही भएर मिलेर र थिममा काम गर्नुपर्छ भनिरहेका छौं, ढकालले भने, प्राकृतिक स्रोत र साधनले सम्पन्न भएका हिमाल, पहाड र तराईलाई सम्बद्र्धन गर्न हरित अर्थतन्त्रमा जोड दिनुपर्छ। खासगरी प्रकृतिमा आधारित पर्यटन र सफा वा हरित ऊर्जामा बढी जोड दिन खोजेका छौं। हानिनोक्सानीमा हाम्रो क्षमता विकास कसरी गर्न सकिन्छ ? विकसित राष्ट्रबाट के सिक्न सकिन्छ ? नेपाललाई आर्थिक समृद्धिको बाटोमा जलवायुजन्य जोखिमबाट बच्दै जलवायुमैत्री विकास निर्माण कसरी गर्ने भन्ने विषयमा जोड दिइने ढकाल बताउँछन्। सम्मेलनको अर्को पाटो भनेको जलवायु न्याय र मानवताको पक्षमा पनि विषय उठान हुनेछ। जलवायुको कारणले नै आफ्नो थाकथलो छोडेर बसाइसर्नु पर्ने, बाढीपहिरोले आर्थिक नोक्सानी भई थप गरिबीमा धकेल्ने जस्ता परिस्थिति नेपालले भोगिरहेको छ। पानीको मुहान सुकेका छन्। यसबाट जुध्न सक्ने क्षमता बनाउनका लागि बालबालिका, महिला, युवा, वृद्धवृद्धालाई समेट्ने गरी समाजलाई नै कसरी समेट्ने विषयमा सम्मेलनमा छलफल हुने छ। लैंगिक मात्र होइन सामाजिक रूपमा नै यसको छलफलको मुद्दा उठाइएको छ। विकासको लागत खर्च कसरी घटाउने, जनताले बढी सेवा र सुविधा कसरी पाउने भन्ने पाटोमा पनि छलफल हुने सगरमाथा संवाद सचिवालयले जनाएको छ। यस्तै विज्ञान र प्रविधिमा पनि जोड दिन सम्मेलनले खोजेको छ। समग्रमा जलवायु परिवर्तन साझा चुनौती हो र यो एउटैका कारण भएको पनि होइन र एउटैले समाधान पनि गर्न सक्दैन, ढकालले भने ।"
एआई र सूचनाका आधार,"यो संसार, यो धर्तीपृथ्वी वा विश्वब्राह्मण्ड आदि जे भनेर बुझिन्छ, यसमा मानव गतिविधिका आधारमा हिन्दू मान्यताअनुसार सत्य, त्रेता, द्वापर र कलि चार युगको विभाजन छ। यी चार युगको अवस्था र विशेषताहरू फरक छन्। मानव गतिविधिको आधारको यो काल विभाजन लाखौं वर्ष पुरानो हो । यसको उत्पत्तिको समय अर्बौं वर्ष पुरानो हो। यी सबै युगका साझा विशेषताहरू धेरै हुन सक्छन्। ती विशेषताहरूमा सूचना सम्प्रेण पनि मुख्य हो। यो संसारको उत्पत्ति, मानव गतिविधिसँग जोडिने देव र दानव आदिको छुट्टै चर्चा गर्नुपर्ने विषय हुन्। हिन्दू धर्मअनुसार सत्य युगलाई छोडेर दोस्रो मानिएको द्वापर युगका नायक हुन्, भगवान् श्री कृष्ण। कृष्ण पनि भगवान् विष्णुका आठौं अवतार मानिन्छन्। यसै युगको एक महत्वपूर्ण घटना हो, महाभारतको युद्ध। महाभारत ग्रन्थको रचना १२ सयदेखि ३१ सय इसापूर्वको बीचमा गरिएको अनुमान गरिन्छ। महर्षि वेदव्यासले रचना गरेको यो ग्रन्थलाई इतिहास पनि मानिन्छ। यो पनि विश्वास गरिन्छ,गणेशले वेद व्यासबाट कथा सुनेर महाभारत लेखेका थिए। कथाअनुसार यस युद्ध कथाका सूचना स्रोत हुन्, सञ्जय। सञ्जयले महाभारत युद्धको सूचना यस कथाका मुख्य पात्र धृतराष्ट्रलाई प्रत्यक्ष रूपमा सुनाएका थिए। तर उनी पनि घटनस्थलमा थिएनन्। उनले जुन विधिले युद्धको दृश्य देखेर जसरी धृतराष्ट्रलाई बयान गरे, त्यो आजको श्रव्यदृश्य प्रसारण प्रविधिको पृष्ठभूमि हुनुपर्छ। तर, त्यो प्रविधि सञ्जयको विशेष क्षमतामा निर्भर थियो, त्यसैले यसलाई आजको प्रविधिको पृष्ठभूमिभन्दा अझै परिस्कृत विधि मान्नुपर्ने देखिन्छ। महाभारतको यसै कथामा एउटा अपुष्ट हल्ला फैलियो। नरो वा कुञ्जरो वा अश्वत्थामा हतः इति। द्रोणाचार्यका छोरा हुन् अश्वत्थामा। अश्वत्थामा, कहिल्यै नमर्ने र कसैले मार्न नसक्ने अष्ट चिरञ्जीविमध्ये मानिन्छन् र मिथकहरूमा अहिले पनि जीवत् नै छन् भन्ने विश्वास गरिन्छ। यी सबै पात्रका विशेषता र भूमिका छुट्टै अध्ययनको विषय हुन सक्छ। युद्धका क्रममा अश्वत्थामा मारिएको हल्लालाई सत्यवादी मानिएका युधिष्ठिरलाई सोधेर यकिन गर्न प्रयास गरिन्छ। तर यही अपुष्ट सूचनालाई सत्यवादी मानिएका युधिष्ठिरले पनि द्रोणाचार्यलाई भ्रमित गर्नका लागि प्रयोग गरेका छन्। उनले नमरेका द्रोणाचार्यका छोरा अश्वत्थामालाई मरेको नहुन पनि सक्ने अर्थ लाग्ने गरेर सुरुमा सानो स्वरमा नरो वा कुञ्जरो वा भन्छन् अनि अलिक ठूलो स्वरमा अश्वत्थामा हतः इति भन्छन्। यो पछिल्लो सन्देशमा अश्वत्थामा नै मारिएको बुझिन्छ तर सुरुमा साँच्चिकै नर नै हुन् वा अश्वत्था नामको हात्ती मरेको यकिन छैन भनेको सुनिन्न। सुरुमा नरो वा कुञ्जरो वा भनेको समयमा स्वर सानो पारेको, युद्धको कोलाहालले नसुनिएको वा यही समयमा कृष्णले अलिक ठूलो स्वरमा शंख बजाएर झनै कुरा सुन्न र बुझ्न नसकिने गरेर अलमल्याएको जस्ता मिथकहरू छन्। यही भ्रमित सूचनाको परिणाम महाभारत युद्धले नयाँ मोड लिन्छ अर्थात् भगवान् कृष्णको डिजाइन लीलामा अगाडि बढ्छ। यसैगरी द्वापर युगमा भगवान् रामको समयमा पनि सूचना सञ्चारका लागि नारद मुनि नामका ऋषिको भूमिका छ। समय कालका हिसाबले पहिले द्वापर र त्रेता युग हुनुपर्ने तर भगवान् विष्णुका सातौं अवतार मानिएका राम पछिल्लो वा तेस्रो मानिएको द्वापर युगमा र आठौं अवतार मानिएका कृष्ण भने दोस्रो मानिएको त्रेता युगको नेतृत्वका नायकका रूपमा छन् ! दिव्य ऋषिका रूपमा प्रख्यात देवर्षि नारद ब्रह्माका मानस पुत्र मानिन्छन्। उनी वेदका संवाहकका साथै देवताहरूका संवाद कर्ता अर्थात् मोर्डेटर हुन्। सनातन हिन्दू परम्परामा नारद पूर्व तीन युगकै साझा प्रतिनिधि पात्र हुन् जसले तीनवटै युगका सम्बन्धित सबै पात्रहरूसँग संवाद र सूचना संवाहकको भूमिका निर्वाह गरे। त्यसैले उनलाई यस सृष्टिकै पहिला पत्रकार, सञ्चारमन्त्री र प्रवक्ता मान्न सकिन्छ। नारदका सन्दर्भमा भन्न सकिन्छ, जहाँ न पहुँचे रवि, उहाँ पहुँचे कवि। कदाचिन्नारदो योगी परानुग्रहवाञ्छया। पर्यटन् सकलान् लोकान् सत्यलोकमुपागमत्। २। सन्तुष्टस्तं मुनिं प्राह स्वयम्भूर्वैष्णवोत्तम्। किं प्रष्टुकामस्त्वमसि तद्वदिष्यामि ते मुने।६। संस्कृत भाषाको अध्यात्म रामायणका माथिका दोस्रो र छैठौं श्लोकलाई आदिकवि भानुभक्त आचार्यले नेपाली रामायणमा यसरी उल्लेख गरेका छन् एक् दिन् नारद सत्यलोक् पुगि गया लोक्को गरूँ हित् भनी। ब्रह्मा ताहिं थिया पर्या चरणमा खूसी गराया पनी।। क्या सोध्छौ तिमि सोध भन्छु म भनी मर्जी भयेथ्यो जसै। ब्रह्माको करुणा बुझेर ऋषिले बिन्ती गर्या यो तसै।। महामुनि वेदव्यास कृत संस्कृत भाषाको अध्यात्म रामायणबाट नेपाली अनुवाद गरिएको रामायणका प्रारम्भिक श्लोक हुन् यी। यो सन्दर्भ र सन्देश यहाँ आधुनिक युगमा मानव समाजमा अनिवार्य वा प्रथम प्राथमिकताहरूमा परेको सञ्चार जगत्, सूचना स्रोत र त्यसको माध्यम, तिनको प्रयोग, विश्वसनियता तथा प्रभावका लागि उल्लेख गरिएको हो। आधुनिक, अत्याधुनिक र उत्तर आधुनिक मार्ग उन्मुख आजको युगमा सूचना प्रविधि तथा सञ्चार साधनकका माध्यामको विकासले मारेको छलाङ्ग यहाँ पृष्ठभूमिमा उल्लेख दैवी युगको भन्दा कम छैन। नारद ऋषिको मार्ग हुँदै प्रवेश गरेको यस युगमा मानिसको प्रत्यक्ष पहुँच बाहिर हुँदा परेवाको खुट्टामा बाँधेर पठाइने चिठ्ठीहरू क्रमशः हुलाक जस्ता माध्यमबाट आदानप्रादन चिठ्ठी पत्र, फोन वा टेलिभिजनका विभिन्न रूप पार गर्दै इन्टरनेटको जालोमा बाँधिएको छ। यो जालोले आज गूगल, विकिपीडिया, यूट्यूब, सोशल मीडिया आदिको बाटो हुँदै एआई अर्थात् आर्टिफिसियल इन्टिलिजेन्ट, च्याटजीपीटीका अविश्वसनीय परिणाम हासिल गरेको छ। आधुनिक सूचना माध्यमका यी जालोमा मानिसका सूचना सम्प्रेषण र ग्रहणका काम मात्र होइन, अन्य धेरै कामहरू पनि सरल भएका छन्। सूचना प्रविधिका यी तमाम माध्यमका विकाससँगै यसका प्रयोग र परिणामका दुश्चक्रहरू बढेका छन्। हिजोको युगअनुसार सूचना सम्प्रेषण सन्देश र परिणामको जोखिमको जुन अवस्था र महत्व थियो आज पनि त्यो त्यतिनै महत्वपूर्ण र जोखिमपूर्ण छ।नयाँ विश्वमा साहसी पत्रकारिता, प्रेस स्वतन्त्रता र सञ्चार माध्यममा कृतिम बौद्धिकताको प्रभाव (      :           _ ) नारासहित गत हप्ता ३२ औं विश्व प्रेस स्वतन्त्रता दिवस संसारभर मनाइयो। यस वर्षको नाराले सङ्केत गरेका २ वटा महत्वपूर्ण पक्ष छन्, प्रविधि र कृत्रिम बुद्धिमत्ता वा बौद्धिकता। तर यो कृत्रिम बुद्धिमत्ता पनि प्रविधिसँग नै सम्बन्धित विषय हो। आजको समयमा नयाँ प्रविधि निर्माण र विभिन्न माध्यमहरूको प्रयोगबाट पत्रकारितालाई सरल, सहज र सबैको पहुँचमा पुयाउन सहयोग पुयाएको छ। तर यो सुविधासँगै सत्यको मापन वा विश्वाससनियतामा ह्रास आउने चिन्तासमेत बढेको छ। यसभन्दा पहिले प्रविधिको प्रयोगले पत्रकारितामा सूचना सङ्कलन, सम्प्रेषण र सन्देश प्रवाहमा सहयोगी वा सकारात्मक भूमिका खेलेको विश्वास गरिन्थ्यो। आर्टिफिसियल इन्टेलिजेन्स अर्थात् कृतिम बौद्धिकताले नकारात्मक असर गर्न सक्ने खतरा पनि बढाएको छ। विज्ञान प्रविधिको यो उच्चतम् विकासले मानव जीवनका व्यवहारहरूमा सहयोगी भूमिका नै खेल्दै आएको सन्दर्भमा यो कृतिम बौद्धिकताले भने तुलनात्मक रूपमा दुरुपयोगको खतरा बढाएको र सिर्जनशीलता पनि कमजोर बनाउन सक्छ। कृतिम बौद्धिकताले प्रेस वा सञ्चारमाध्यमका सूचनासन्देश प्रवाहहरूमा मात्र खतरा निम्त्याउने होइन, मानिसका अन्य दैनन्दिनमा पनि नकारात्मक असर पार्न सक्ने सम्भावना छ। यसमा खतरा वा नकारात्मक असरको कुरा गर्दा बुझ्न पर्छ, यसको प्रयोगमा हुने असाबधानी, नियमन, अनुगमन र नियन्त्रणचाहिँ कसरी गर्न सकिन्छ जसले गर्दा सम्भावित खतरा वा नकारात्मक असर रोक्न सकियोस्। कृतिम बौद्धिकता अर्थात् आर्टिफिसियल इन्टेलिजेन्सले सूचना सम्प्रेषण र सन्देश प्रवाहमा कसरी जोखिम बढाउन सक्छ भनेर जिज्ञासा राख्नेहरूले गर्ने प्रश्न यो पनि हो जान्नेलाई श्रीखण्ड नजान्नेलाई खुर्पाको बिंड ! गलत प्रयोग हुने सम्भावना र नकारात्मक परिणामको खतरा नहुने त के छ र ? तर यस्तो मात्र पनि होइन, यो समस्या। प्रविधिको यो वेव पेज अथवा इन्टरनेटको जालो यस्तो जंगल हो जहाँ सञ्जीवनी बुटी त छ तर त्यो कुन हो भनेर चिन्न सक्ने क्षमता कृतिम बौद्धिकता अर्थात् आर्टिफिसियल इन्टेलिजेन्सले राख्दैन। त्यो प्रविधिले त्यस जालोमा उपलब्ध सबै सामग्रीको संयोजन वा खिचडी बनाएर त्यसका उपभोक्ताहरूलाई सेयर गर्न सक्छ, त्यसले म वा जो कोहीले के बोल्दै छ वा के लेख्दै छ वा कहाँ के भयो यकिन गर्न सक्दैन। यो सिर्जनात्मक र विवेकपूर्ण नहुन सक्छ। पौराणिक सन्दर्भकै कुरा गर्दा द्वापर युगमा जब रावणका छोरा इन्द्रजीतबाट भगवान रामका भाइ लक्ष्मण घाइते भए रामले हनुमानलाई द्रोणागिरी पर्वतमा गएर सञ्जीवनी बुटी ल्याउन अह्राए। हनुमानले त्यो पर्वतमा कुन हो सञ्जीवनी बुटी चिन्न सकेनन् र जंगल नै बोकेर फर्के। आर्टिफिसियल इन्टेलिजेन्सको विकासले सञ्चारमाध्यम र तिनका प्रतिनिधिहरूलाई सूचनाका सहस्र स्रोत र माध्यमहरूको यो जंगलमा कुन पूर्ण सत्य, कुन अर्ध सत्य र कुन पूर्ण असत्य हो भनेर छुट्याउने अवसर र चुनौती थपिएको छ। सूचनाका प्रथम स्रोत, त्यसको प्रमाण पुष्टि र विश्वसनीयताको कसीमा तौलिएर अबका सञ्चारकर्मीहरूलाई सोसल मिडियाका अनसोसल कन्टेट र आर्टिफिसियल इन्टेलिजेन्सको जालोबाट संजीवनी बुटी छुट्याउने दायित्व थपिएको छ। सूचनाहरूको आक्रमणबाट उपभोक्ताहरूलाई संक्रमित हुन नदिनका लागि र सूचनाको प्रदूषणबाट समाजलाई जोगाउन पनि सञ्चारकर्मी र सञ्चारमाध्यमहरूले आर्टिफिसियल इन्टेलिजेन्सको प्रयोग र नियमनमा पहुँच बढाउन सक्नुपर्छ। आर्टिफिसियल इन्टेलिजेन्सका विभिन्न माध्यले वेव पेजबाट बटुलेका खिचडी सूचना स्रोतका विश्वसनीय आधार हुन सक्दैनन्। यो कुरा बुझेर यसको परीक्षण र प्रयोग गरिनुपर्छ।"
कर्मचारी स्वार्थ मा अड्कियो संघीय निजामती विधेयक,"काठमाडौं : संघीय निजामती सेवासम्बन्धी विधेयक कुलिङ पिरियड र अवकाशको उमेर हद विवादले अल्झिएको छ। कर्मचारी सेवा निवृत्त भएको कति वर्षपछि संवैधानिक र राजनीतिक नियुक्ति लिन पाउने भन्ने विवादमा विधेयक अड्किएको छ। अर्थात् कर्मचारी सेवानिवृत्त पछि राजनीतिक र संवैधानिक नियुक्तिका लागि कुलिङ पिरियड कति वर्ष राख्ने भन्नेमा सत्तासीन दलमै कुरा मिलेको छैन। विगतमा विधेयकहरू राजनीतिक स्वार्थमा अडकने गरेका थिए। तर, यो विधेयक भने कर्मचारीको स्वार्थको कारण अगाडि बढ्न सकेको छैन। विधेयकमा राजनीतिक तहका विवाद समाधान भइसकेका छन्। तर, माथिल्लो तहका कर्मचारी नेतृत्व पनि राजनीतिक दललाई नै प्रयोग गरेर अड्चन बनाउने काम गरिरहेका छन्। संघीय निजामती सेवाको गठन, सञ्चालन र सेवाका सर्त सम्बन्धमा व्यवस्था गर्न बनेको विधेयकमा पछिल्लो समय कुलिङ पिरियड र अवकासको उमेरमा विषय टुंगिन बाँकी रहेको राज्य व्यवस्था तथा सुशासन समितिले जनाएको छ । समितिका सदस्य एवं एकीकृत समाजवादीका नेता राजेन्द्रप्रसाद पाण्डे कुलिङ पिरियड र अवकासको उमेरको सानो विषयबाहेक अधिकांश विषय समाधान भइसकेको बताउँछन्। ३४ दिनमा सबै विवादित विषयहरू टुंगो लाग्ने पाण्डे बताउँछन्। कुलिङ पिरियड एक वर्ष कि दुई वर्ष ? कर्मचारी वृत्तले सुुरुमा कुलिङ पिरियड नै राख्नु नहुनेमा ठूलो लविङ गरेको थियो। तर सम्भव भएन। कुलिङ पिरियड राख्ने विषयमा राजनीतिक सहमति भयो। तर, कति वर्ष राख्ने भन्ने विषय अहिले पेचिलो बनेको छ। एक वा दुई वर्ष राख्ने विषयमा अहिले विवाद सिर्जना गराएर निजामती विधेयक अल्झिएको छ। सत्तारुढ कांग्रेस लगायतका दल दुई वर्ष राख्नुपर्ने पक्षमा छन् तर एमालेका सांसदहरू एक वर्ष राख्ने पक्षमा छन्। राज्य व्यवस्था समितिका सदस्य एवं एमाले सांसद पदम गिरी कुलिङ राख्नुपर्छ भन्ने विषयमा सबै सहमति रहेको बताउँछन्। आफू एक वर्ष कुलिङ पिरियड राख्नुपर्छ भन्ने पक्षमा रहेको उनले बताए। यो मेरो व्यक्तिगत धारणा हो। अब कर्मचारीको अवकासको उमेरहद पनि ६० वर्ष हुँदै छ, त्यस कारण कुनै पनि संवैधानिक वा अन्य नियुक्ति हुँदा पूरा अबधि काम गर्न नपाउने हुन्छ, त्यसकारण कुलिङ पिरियड एक वर्ष राख्नुपर्छ भन्ने मेरो मत हो, उनले भने। अवसर लिने नाममा जिम्मेवारीबाट पदच्यूत हुने र स्वार्थ प्रेरित हुने भएकोले कुलिङ पिरियड राख्नुपर्ने उनको धारणा छ। समितिका सदस्य एवं कांग्रेस सांसद हृदयराम थानीले भने कुलिङ पिरियड कम्तीमा दुई वर्ष बनाउनुपर्ने बताए। केही साथीहरूले एक वर्ष राख्नुपर्छ भन्नु भएको छ तर मेरो धारणाचाहिँ कम्तीमा दुई वर्ष कुलिङ पिरियड राख्नुपर्छ भन्ने हो, उनले भने, कुलिङ पिरियड नहुँदा विकृति र विसंगति देखिएको छ। समिति सदस्य पाण्डेले कर्मचारीमा मात्र यस्तो व्यवस्था किन ? भनेर गुनासो पनि आएको बताए। कर्मचारीलाई मात्र किन, न्याय सेवा नपर्ने, प्रहरी सेवा, सेनालाई नपर्ने, हामीलाई मात्र किन ? हामीलाई अन्याय भयो भन्ने कर्मचारीको गुनासो छ, उहाँको जे भनेपछि २ वर्ष नै कुलिङ पिरियड बनाउनुपर्छ, अब उहाँहरू (कर्मचारी) चुप लागेर २ वर्ष मान्नुपर्छ, उनले भने। ६० वर्ष अवकाश उमेरहद ५८ वर्षबाट सिधै ६० वर्ष बनाउनुपर्ने माथिल्लो तहका कर्मचारीको ठूलो लबिङ छ। उच्चपदस्थ कर्मचारीको दबाबका कारण पनि समिति निर्णय पुग्न सकेको छैन। मुख्यसचिव एकनारायण अर्यालले यो लबिङमा छन्। राज्य व्यवस्था समितिमा भने पहिलो पटक ६ महिना, त्यसपछि १ वर्ष र अन्तिम ६ महिना गरेर तीन पटकमा ६० वर्ष उमेरहद बनाउनुपर्ने पक्षमा छ । जुन लोक सेवा आयोगको सुझावमा तीन पटकमा ६० वर्ष बनाउनुपर्ने उल्लेख छ । समिति सदस्य थानी पनि कर्मचारी उच्चतहको इन्टरेस्ट ५८ वर्षपछि सोझै ६० वर्ष बनाउनु भन्ने रहेको स्वीकार गर्छन्। उच्चतह कार्मचरीको इन्टरेस्ट ५८ वर्षबाट एकै पटक ६० वर्ष बनाउनुपर्छ भन्ने छ तर लोक सेवा आयोगको सुझावको सुझावअनुसार नै हुनुपर्छ भन्ने हाम्रो राय छ, उनले भने। अर्का सदस्य पाण्डे एक पटक ६० वर्ष बनाउँदा फरक नपर्ने बताउँछन्। अन्तरप्रदेश सरुवा अन्तरप्रदेश सरुवाको विषय पनि पेचिलो छ। दुई मुख्यमन्त्रीको सहमतिमा अन्तरप्रदेश सरुवाको व्यवस्था गर्न लागिएको छ। यो विषयमा सहमति भइसकेको छ । कर्मचारीमैत्री ऐन बनाउनका लागि पनि केही लचिलो हुनुपर्ने अवस्था आएको समितिका एक सदस्यले बताए। समिति सदस्य पाण्डे अन्तर प्रदेश सरुवाको विषय समितिबाट समाधान हुने बताए। उनले भने, कर्मचारीलाई हामीले जाउँ भनेर पठाएको हो, अब हामी समाधान नगरेर कसले गर्छ त ? कर्मचारी समायोजनसम्बन्धी संघीय कानुनबमोजिम प्रदेशमा समायोजन भएका कर्मचारीलाई सम्बन्धित कर्मचारीहरूको माग र सो प्रदेश तथा सरुवा हुने प्रदेशको प्रदेश सरकारको दोहोरो सहमतिमा अर्को प्रदेशको प्रदेश निजामती सेवाको मिल्दो पद तथा दरबन्दीमा मन्त्रालयले पारस्परिक सरुवा गर्न सक्ने भनेर सहमति भएको छ । त्यस्तै कर्मचारी समायोजनसम्बन्धी संघीय कानुनबमोजिम स्थानीय तहमा समायोजन भएका कर्मचारीलाई सम्बन्धित कर्मचारीहरूको माग र निज समायोजन भएको प्रदेश तथा सरुवा हुने प्रदेशको प्रदेश सरकारको दोहोरो सहमतिमा अर्को प्रदेशको स्थानीय सेवाको मिल्दो पद तथा दरबन्दीमा मन्त्रालयले पारस्परिक सरुवा गर्न सक्नेछ। भनेर सहमति भइसकेको छ। दुई मुख्यमन्त्रीको सहमतिमा अन्तर प्रदेश सरुवाको व्यवस्था गर्न लागि समितिका सदस्यले बताए। ट्रेड युनियन ट्रेड युनियनको विषय जस्ताको तस्तै अगाडि बढेको छ। दलगत ट्रेड युनियन हटाउने विषयमा व्यापक बहस भयो। प्रमुख दलका समेत यसमा सहमतिमा नै पुगे। कांग्रेस र एमालेका प्रमुख सचेतकसम्म पनि दलगत ट्रेड युनियन खारेज गर्न सहमत भए। ट्रेड युनियन भित्रबाट यो विषयमा व्यापक असहमति भयो। अन्ततः त्यो बहस पनि व्यर्थ नै भयो। राजनीतिक नेतृत्व कर्मचारीसँग झुक्नुपर्ने अवस्था आयो। टेड युनियनको व्यवस्थामा कुनै हेरफेर नभई अगाडि बढेको छ।"

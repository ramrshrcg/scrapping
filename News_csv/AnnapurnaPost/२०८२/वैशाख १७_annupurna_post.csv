शीर्षक,विवरण
सिद्धार्थ बैंकको सहयोगमा श्री जनप्रिय आधारभुत विद्यालय भवनको पुनर्निर्माण,"काठमाडौं : सिद्धार्थ बैंक लिमिटेडले सानीभेरी गाउँपालिका१, रुकुम पश्चिमस्थित श्री जनप्रिय आधारभुत विद्यालयको भवन पुनर्निर्माणको शिलान्यास कार्यक्रम गरेको छ । २०८० साल कार्तिक १७ गते गएको विनाशकारी भूकम्पले क्षतिग्रस्त उक्त विद्यालयको दुई वटा भवन मध्ये एक भवनको पुनर्निर्माण कार्य बैंकको सहयोगमा बन्न लागेको हो । कुल १७५ जना विद्यार्थी अध्ययनरत रहेको यस विद्यालयमा बाल कक्षादेखि कक्षा ८ सम्मको पठनपाठन सञ्चालन भइरहेको छ । शिलान्यास कार्यक्रममा सानीभेरी गाउँपालिका, रुकुम पश्चिमका अध्यक्ष विर्ख बहादुर विष्ट, उपाध्यक्ष कमला रोका पुन, सोही गाउँपालिका१ का वडा अध्यक्ष टेक बहादुर पुन, कार्यपालिका सदस्य सेते कामी, अभिभावक संघको अध्यक्ष तुताराम खड्का, श्री जनप्रिय आधारभुत विद्यालयका प्रधानाध्यापक लाले राना मगर, सिद्धार्थ बैंक लिमिटेड मुसिकोट शाखाका शाखा प्रबन्धक ओपेन्द्र विष्ट लगायत अन्य शिक्षकहरु, विद्यालय व्यवस्थापन समितिका सदस्य तथा अभिभावकहरुको उपस्थिति रहेको थियो । बैंकले सधैँ बालबालिकालाको उचित र गुणस्तरीय शिक्षालाई प्राथमिकता दिँदै आएको छ । आजका बालबालिका नै भोलिको समृद्ध राष्ट्र निर्माणका आधार भएको भन्दै बैंकले उनीहरूलाई सीप, ज्ञान र नैतिक मूल्यमा आधारित शिक्षाद्वारा सक्षम बनाउनु भविष्य निर्माण तर्फको पहिलो र महत्वपूर्ण पाइला रहेको जनाएको छ । बैंकले प्रारम्भिक शिक्षा मात्र नभई, उच्च शिक्षामा समेत दीर्घकालीन प्रभाव पर्ने सहयोग गर्दै आइरहेको जनाएको छ । दक्ष, जिम्मेवार र योग्य नागरिक उत्पादनका लागि उच्च शिक्षामा केन्द्रित प्रयास अत्यावश्यक भएकाले बैंक यस क्षेत्रलाई विशेष प्राथमिकतामा राख्दछ ।"
ऊर्जा राज्यमन्त्रीमा खमबहादुर गर्बुजा नियुक्त,"काठमाडौं : राष्ट्रपति रामचन्द्र पौडेलले खमबहादुर गर्बुजालाई ऊर्जा, जलस्रोत तथा सिंचाइ राज्यमन्त्रीमा नियुक्त गरेका छन्। नेपाली कांग्रेसका सांसद गर्बुजा गत संसदीय निर्वाचनमा म्याग्दीबाट विजयी भएका थिए। राष्ट्रपति पौडेलले गत असार ३१ गते गठित मौजुदा मन्त्रिपपरिषद्मा संविधानबमोजिम प्रधानमन्त्री केपी शर्मा ओलीको सिफारिसमा उनलाई आज राज्यमन्त्री पदमा नियुक्त गरेको राष्ट्रपतिको कार्यालयले जनाएको छ। यसअघि प्रधानमन्त्री केपी शर्मा ओलीले ऊर्जा राज्यमन्त्री रहेका पूर्णबहादुर तामाङलाई राज्यमन्त्रीबाट बर्खास्त गरेका थिए।"
सरकारशिक्षक सहमति : असार १५ गतेभित्र विद्यालय शिक्षा विधेयक पारित गर्ने प्रतिवद्धता,"काठमाडौं : सरकार र आन्दोलनरत शिक्षकबीच असार १५ गतेभित्र विद्यालय शिक्षा विधेयक पारित गर्ने सहमति भएको छ। सिंहदरवारमा भएको छलफलमा सरकार र शिक्षकबीच उक्त सहमति भएको छ। 'संसदीय उपसमितिले विधेयक उपर दफाबार छलफल गरी निरन्तर काम गरिरहेको अवस्था छ। यसै सन्दर्भमा नेपाल शिक्षक महासंघसँग भएका सहमतिसमझदारीलाई ध्यानमा राख्दै यो विधेयकलाई चालू अधिवेशनको असार १५ गतेभित्र प्रतिनिधिसभाबाट पारित गराउन आआफ्नो तहबाट सम्पूर्ण प्रयास गर्न हामी प्रतिवद्ध रहेका छौं,' सहमति पत्रमा भनिएको छ। त्यस्तै आन्दोलन फिर्ता लिएर सम्पूर्ण शिक्षक तथा कर्मचारीलाई आआफ्नो विद्यालयको नियमित शैक्षिक गतिविधिमा फर्कन आह्वान गरिएको छ। प्रतिवद्धता पत्रमा नेपाली कांग्रेसका प्रमुख सचेतक श्यामकुमार घिमिरे, एमालेका मुख्य सचेतक महेश बर्तौला र शिक्षा, स्वास्थ्य तथा सूचना प्रविधि समितिका सभापति अम्मरबहादुर थापाले हस्ताक्षर गरेका छन्।"
अमेरिकाको जीडीपीमा गिरावट,काठमाडौं : अमेरिकी राष्ट्रपति डोनाल्ड ट्रम्पको दोस्रो कार्यकालको पहिलो तीन महिनामा अमेरिकी अर्थतन्त्रको रिपोर्ट आएको छ। अमेरिकी आर्थिक विश्लेषण ब्यूरोको प्रारम्भिक तथ्याङ्क अनुसार पहिलो त्रैमासिक अर्थात् जनवरीमार्चमा अमेरिकी अर्थतन्त्र ०३ प्रतिशतले घटेको छ। अमेरिकी वाणिज्य विभागले २०२४ को अक्टोबरडिसेम्बर त्रैमासिकमा अमेरिकी जीडीपी २४ प्रतिशतको दरले बढिरहेको बताएको थियो। तर अर्को त्रैमासिकमा भने यो घटेको छ। विश्लेषकहरूले गिरावट धेरै उल्लेखनीय नभए पनि राष्ट्रपति ट्रम्पले ट्यारिफ घोषणाले प्रभाव पारेको छ। सरकारी खर्चमा आएको कमीले पनि प्रभाव देखाएको छ। ट्रम्पको घोषणा कार्यान्वयन हुनुभन्दा पहिले नै अमेरिकी कम्पनीहरूले आयात बढाएका थिए।
"आईएमई लाइफ इन्स्योरेन्स कम्पनीका बीमित, अभिकर्ता र कर्मचारीहरुलाई लुम्बिनी केवल कारमा विशेष छुट","आईएमई लाइफ इन्स्योरेन्स कम्पनीका बीमित, अभिकर्ता तथा कर्मचारीहरुलाई अब लुम्बिनी केवलकारको टिकट खरिदमा २० प्रतिशत छुट प्राप्त हुने भएको छ । आईएमई लाइफ र लुम्बिनी केवलकार प्रालीबिच सम्पन्न सम्झौताबाट उक्त सुविधा आदान प्रदान गर्ने समझदारी भएको हो। उक्त छुट सुविधा प्राप्त गर्नका लागि कम्पनीकका बीमितले कम्पनीको मोबाइल एपमा रहेको बीमालेख देखाइ छुट सुविधा लिन सक्नेछन भने, अभिकर्ता तथा कर्मचारीले कम्पनीले जारी गरेको आधिकारिक परिचयपत्र पेसगरी उक्त छुट सुविधाको लाभ लिन सक्नेछन् । यस किसिमको सहकार्यले एकतर्फ कम्पनीको व्यावसायिक सम्बन्ध प्रभावकारिता ल्याउन सहयोग गर्नुका साथै अर्कातर्फ कम्पनीका बीमित अभिकर्ता तथा कर्मचारीहरूलाई निरन्तर लाभ र सकारात्मक ऊर्जा प्रदान गर्ने जनाइएको छ । साथै छुट सुविधा लिनका लागि लुम्बिनी केवलकारको टिकट काउन्टरमा गई टिकट खरिद गर्नुपर्नेछ । भविष्यमा उक्त सुविधालाई प्रभावकारी बनाउन कम्पनीले प्रिभिलेज कार्ड जारी गरी सेवालाई सहज र स्तरीय बनाउँदै लैजानेछ लक्ष्य लिएको छ ।"
एनआइएमबिस्टक मार्केट्स लिमिटेडले ल्यायो नयाँ ट्रेड म्यानेजमेन्ट सिस्टम सञ्चालनमा,"काठमाडौं : एनआइएमबि स्टक मार्केट्स लिमिटेडले आफ्नो नयाँ ट्रेड म्यानेजमेन्ट सिस्टम () वैशाख १४ गतेदेखि औपचारिक रूपमा सञ्चालनमा ल्याएको छ । शेयर कारोबारलाई अझै सहज, सुरक्षित र प्रभावकारी बनाउने उद्देश्यले तयार गरिएको यस आधुनिक प्रणाली अब प्रयोगकर्ताहरुको लागि उपलब्ध रहने छ । नयाँ टेड म्यानेजमेन्ट सिस्टमको सुरुवातसँगै, एनआइएमबि स्टक मार्केट्स लिमिटेडले नेपालको पुँजी बजारमा डिजिटल प्रविधिको प्रयोगमा महत्त्वपूर्ण कदम अघि बढाएको जनाइएको छ । यस प्रणाली मार्फत लगानीकर्ताहरूले अनलाइन मार्फत शेयर खरिदबिक्री गर्दा वास्तविक समयमा अर्डर राख्न सकिने       सुविधा तथा मोबाइल उपकरणहरूमा पनि सजिलो पहुँच रहेको जनाएको छ ।"
सरकार र आन्दोलनरत शिक्षकबीच सहमति,काठमाडौं : सरकार र आन्दोलनरत शिक्षकबीच सहमति भएको छ। सिंहदरवारमा भएको छलफलमा सरकार र शिक्षकबीच सहमति भएको हो। सहमतिको ड्राफ्ट लिएर शिक्षामन्त्री रघुजी पन्त मन्त्रिपरिषद् बैठकका लागि निस्किएका छन्। वार्तास्थलबाट निस्किने क्रममा उनले वार्ता सकारात्मक भएको प्रतिक्रिया दिए। गृहमन्त्री रमेश लेखक र शिक्षामन्त्री पन्त आन्दोलनरत शिक्षकसँग वार्ता गर्न बसेका थिए। नेकपा एमालेका प्रमुख सचेतक महेश बर्तौलाले पनि वार्ता सकारात्मक भएको बताए। उनले आज नै सहमति गरी सार्वजनिक गर्ने तयारी गरिरहेको बताए। शिक्षकका माग मन्त्रिपरिषद् बैठकबाट सम्बोधन गरिने बताइएको छ। त्यसकै लागि प्रधानमन्त्री केपी शर्मा ओलीले आज मन्त्रिपरिषद् बैठक बोलाएका छन्।
बोलेर नभइ नतिजा देखिनेगरी काम गर्नुहोस् : उपप्रधानमन्त्री सिंह,"स्याङ्जा : उपप्रधान तथा सहरी विकासमन्त्री प्रकाशमान सिंहले बोलेर नभइ नतिजा देखिनेगरी काम गर्नुपर्ने बताएका छन्। वालिङ् नगरपालिका८ स्थित केदारनाथ मन्दिरमा आयोजित श्रीमद्भागवत सप्ताह तण्डुलाचल श्रृंगारिक आरती महायज्ञ धार्मिक अनुष्ठानको बुधबार उद्घाटन गर्दै उनले बोलेरभन्दा काम गरेर परिणाम देखाउनुपर्ने बताएका हुन्। मन्त्री सिंहले आमनागरिकले बोलेको भन्दा कामको नतिजामा विश्वास गर्ने भएकाले स्थानीय, प्रादेशिक तथा संघीय जनप्रतिनिधिले समन्वय र सहकार्य गर्दे विकास निर्माणमा जुट्न सुझाव दिए। उनले भने, अब बोलेर होइन कामबाट उपलब्धि देखाउनु पयो, तबमात्र जनविश्वास रहन्छ। पूर्वाधार विकास सरकारको प्राथमिकतामा रहेको बताउँदै मन्त्री सिंहले सिद्धार्थ राजमार्ग स्तरोन्नतिको काम पनि अघि बढ्ने बताए ।"
"शिक्षकको आन्दोलन फिर्ता, भोलिदेखि स्कुल खुल्ने","काठमाडौं : आन्दोलन शिक्षकले काठमाडौं केन्द्रित आन्दोलन फिर्ता लिएका छन्। विद्यालय शिक्षा विधेयक असार १५ गतेभित्र जारी गर्ने प्रतिवद्धतासहित शिक्षकहरूले आन्दोलन स्थगित गरेका हुन्। यससँगै ठप्प रहेको स्कुल भोलिदेखि खुल्ने भएका छन्। 'नेपाल सरकार मन्त्रिपरिषदबाट निर्णय गरी सम्बोधन हुने केही मागहरुसमेत निर्णय भई आएकाले आजकै मितिबाट लागू हुने गरी आम शैक्षिक हड्ताल तथा सडक प्रदर्शनका सबै कार्यक्रम स्थगित गरेका छौं। आजकै मितिबाट विद्यालय भर्ना, नियमित कक्षा सञ्चालन, परीक्षा सम्बन्धी सबै काम गर्न गराउनु हुन सबैमा अनुरोध छ,' विज्ञप्तिमा भनिएको छ। तोकिएको समयमा ऐन जारी नभएमा नेपाल शिक्षक महासंघ फेरि अहिले भन्दा कडा सडक आन्दोलनमा जान बध्य हुने सहमति पत्रमा उल्लेख छ।"
भीरबाट लडेर महिलाको मृत्यु,जाजरकोट : जाजरकोटमा भीरबाट लडेर एक महिलाको मृत्यु भएको छ । जिल्लाको नलगाड नगरपालिका१३ खातीगुर्ताकी ३० वर्षीय कल्पना बोहराको घाँस काट्न गएको समयमा बुधबार दिउसो भीरबाट लडेर मृत्यु भएको इलाका प्रहरी कार्यालय दल्लीका प्रहरी नायव निरीक्षक अर्जुन खड्काले जानकारी दिए ।
हिन्दू राष्ट्र स्वाभिमान जागरण अभियानले पाकिस्तानी दूतावासलाई बुझायो ज्ञापन पत्र,"काठमाडौं : हिन्दू राष्ट्र स्वाभिमान जागरण अभियानले काठमाडौंस्थित पाकिस्तानी दूतावासलाई ज्ञापन पत्र बुझाएका छन्। भारतको जम्मू कश्मीरस्थित पहलगाममा भएको घटनाको निन्दा गर्दै अभियानका प्रतिनिधिहरूले पाकिस्तानी दूतावासमा गएर ज्ञापन पत्र बुझाएका हुन्। गत ९ वैशाखमा एक नेपालीसहित २६ जनाको हत्याले दुःखी बनाएको र दुराग्रह राखेर पाकिस्तानबाट आएका आतंकवादीहरुले निहत्था हिन्दू पर्यटकलाई मार्ने प्रवृत्ति घोर निन्दनीय कार्य भएको भन्दै ध्यानाकर्षण गराए। अभियानले पाकिस्तानी सेना प्रमुखको अभिव्यक्ति पनि आपत्तिजनक रहेको उल्लेख गरेको छ। 'धर्म सोध्दै हिन्दूहरुलाई गोलि हानेको घटनामा नेपालीप्रति पनि दुराग्रह राखेर पाकिस्तानबाट आएका आतंकवादीहरुले निहत्था हिन्दू पर्यटकहरुलाई मार्ने प्रवृत्ति घोर निन्दनीय कार्य हो। मानिसको बच्न पाउने अधिकारलाई हनन गर्दै विश्व शांति र सुरक्षमा समेत आघात पार्ने कामले हामीलाई दुखी बनाएको छ। पाकिस्तानी सेनाका सेना प्रमुख असिम मुनिरले हिन्दू समाज विरुद्ध दिएको भडकाउ भाषणबाट प्रभावित भएर एक साता भित्रै धर्म सोध्दै छानि छानि हिन्दूहरुलाई मार्नुले सेना प्रमुख र आतंकवादीबीच कुनै संलग्नता छैन भनेर विश्वास गर्न सकिँदैन। यिनै आतंकवादी गतिविधिका विरुद्ध संयुक्त राष्ट्र संघ सुरक्षा परिषदको प्रस्ताव २७३४ को स्मरण गर्दै पाकिस्तानबाट भारत कश्मिरमा आएर सन्दिप न्यौपानेसहित हिन्दू पर्यटकहरुको ज्यान मार्ने आतंकवादीहरुलाई कारबाही गरी आतंकवादलाई आर्थिक सहयोग तथा प्रश्रय नदिन सम्पूर्ण नेपाली जनताकातर्फ बाट ध्यान आकर्षण गराउँदौं,' ज्ञापन पत्रमा भनिएको छ।"
सर्वोच्चले भन्यो रेशम चौधरीलाई तत्काल थुनामुक्त गर्नू,"काठमाडौं : सर्वोच्च अदालतले नागरिक उन्मुक्ति पार्टीका संरक्षक रेशम चौधरीलाई तत्काल रिहा गर्न निर्देशन दिएको छ। सर्वोच्चका सह रजिस्ट्रार अच्युत कुईकेलले पत्र जारी गरेर तत्काल थुनामुक्त गर्न आदेश दिएको हो। 'यस अदालतको मुद्दा तथा रिट महाशाखा उल्लेख भई चनं १९२७७, मिती २०८२ । १ । १७ मा कैदमा राख पठाइएको सम्बन्धमा भन्ने विषयमा श्री कारागार कार्यालय डिल्लीबजारका नाममा लेखिएको पत्र यस अदालतको आधिकारीक पत्र नभएको हुँदा उक्त पत्र कार्यान्वयन नगरी उक्त पत्र बमोजिम कैलाली जिल्ला साविक दुर्गौली गाविसवडा नं ८ हाल जानकी गाँउपालिका वडा नं ६ घर भएका लालविर चौधरीको छोरा रेशमलाल चौधरी पक्राउ परेको भए तत्काल कैद थुनामुक्त गरिदिनुहुन अनुरोध छ,' पत्रमा भनिएको छ। यसअघि शंकास्पद् पत्रका आधारमा रेशम पक्राउ परेका थिए। उनी पक्राउ परेपछि जनमत पार्टीसँग हुने भनिएको एकता पनि भाँडिएको छ।"
वैदेशिक रोजगारीमा पठाइदिन्छु भन्दै ठगी गर्ने पक्राउ,"काठमाडौं : वैदेशिक रोजगारीमा पठाइदिन्छु भन्दै ठगी गर्ने चार जनालाई प्रहरीले पक्राउ गरेको छ । जसमा ३९ वर्षीय सम्पुर्ण केसी, २९ वर्षीय सुजन गिरी, ५८ वर्षी सिर बहादुर बराल र ३३ वर्षीय सरस्वती देवकोटा रहेका छन् । प्रहरीका अनुसार उनीहरूले युवायुवतीहरूलाई आकर्षक तलबको प्रलोभनमा पारी रोजगारीका लागि विभिन्न देशहरूमा लैजाने भन्दै ठगी गरेको प्रहरीले जनाएको छ । उनीहरूलाई उपत्यकाको विभिन्न स्थानबाट पक्राउ गरिएको प्रहरीले जनाएको छ । उनीहरूमाथि थप अनुसन्धान तथा कारबाहीका लागि वैदेशिक रोजगार विभाग ताहाचल काठमाडौं पठाइएको छ ।"
जनकपुरमा रंगशाला निर्माणका लागि गुठीले माग्यो ४९ लाख ९० हजार भाडा,"जनकपुरधाम : जनकपुरको बहुप्रतिक्षित रामजानकी बहुउद्देश्यीय अन्तर्राष्ट्रिय रंगशाला निर्माणका लागि जग्गा दिन गुठी संस्थानले ४९ लाख ९० हजार रुपैयाँ भाडा मागेको छ । गुठी संस्थान प्रधान कार्यालय पूर्वाधार विकास तथा सम्पदा संरक्षण शाखाद्धार ११ गते मधेस प्रदेश खेलकुद तथा समाज कल्याण मन्त्रालय जनकपुरलाई करार सम्झौता गर्नका लागि पत्राचार गरिएको हो । सो पत्रमा रंगशाला निर्माणका लागि जग्गा लिजमा लिँदा वार्षिक ४९ लाख ९० हजार रुपैयाँ भाडा तिर्नुपर्ने उल्लेख छ । गुठी संस्थान मातहतको जनकपुर उपमहानगरपालिका१४ अन्तर्गत विभिन्न कित्तामा रहेको तैनाथी जग्गाहरुमध्ये १७ बिघा क्षेत्रफलमा रंगशाला निर्माणका लागि खेलकुद मन्त्रालयबाट लिजमा उपलब्ध गराउन माग गरिएको थियो । मधेस प्रदेश सरकारको सो मागका विषयमा गत चैत्र २२ गते बसेको गुठी संस्थान सञ्चालक समितिको बैठकबाट गुठी तैनाथी घरजग्गा लिज तथा बहालमा दिने सम्बन्धी निर्देशिका, २०७८ बमोजिम न्यूनतम वार्षिक लिज रकम रु ४९ लाख ९० हजार तिर्न भनिएको छ । कम्तीमा एक वर्षको भाडा बराबरले हुने रकम गुठी कार्यालयको खातामा नगद जम्मा गरी बैंक भौचरको सक्कल प्रति लिई वा कम्तीमा एक वर्षको भाडा रकम खाम्ने गरी गुठी कार्यालयको नाममा क वर्गको वाणिज्य बैंकले जारी गरेको कम्तीमा दुई वर्ष म्याद कायम भएको सर्त रहितको बैंक जमानतको सक्कलै प्रति लिई गुठी कार्यालयमा तीन दिनभित्र सम्भ्ौता गर्न आउनु भनी निजलाई जानकारी दिइएको छ, गुठीले मन्त्रालयलाई पठाएको पत्रमा भनिएको छ। आधिकारिक प्रतिनिधिसहित करार सम्झौता गर्न उपस्थित हुन गुठीले मन्त्रालयलाई अनुरोध गरेको गुठी संस्थान प्रशासक शैलेस राज कुवरले जनाए । साथै गुठीले रंगशालाको लागि जग्गा लिजमा दिँदा लिज अवधि भित्र प्रत्येक दुई वर्षमा कम्तीमा दश प्रतिशतका दरले बहाल रकम वृद्धि हुने र बढीमा २५ वर्षसम्मका लागि मात्रै लिज सम्झौता रहने पनि जनाएको छ । यसअघि गुठी संस्थान र राष्ट्रिय खेलकुद परिषद्बिच २०७४ मंसिर ३ गते वार्षिक ९ लाख रुपैयाँ भाडामा तिर्ने गरी रंगशाला निर्माणका लागि जग्गा लिजमा दिने सम्झौता भएको थियो । तर, करार सम्झौता अनुसार परिषद्ले गुठी संस्थानलाई तिर्नु पर्ने रकम नबुझाएपछि गुठी संस्थान ऐन २०३३ को दफा ४१ बमोजिम सरकारी बाँकी सरह परिषदबाट असुल उपर गर्ने गरी करार सम्झौता भंग गरिएको थियो । पछि मधेस प्रदेश सरकारको खेलकुद मन्त्रालय, जनकपुरधाम उपमहानगरपालिकाका प्रमुख तथा खेलप्रेमीहरुको अग्रसरतामा पुनः सोही जग्गा लिजमा लिने प्रक्रिया अघि बढाइएको हो । तर, गुठीले यति धेरै भाडा मागेपछि रंगशाला निर्माणको काम फेरि अलपत्र पर्ने जनकपुरधाम उपमहानगरपालिकाका नगर प्रमुख मनोज कुमार साह बताउँछन् । खेलकुदको क्षेत्रमा एउटा रंगशाला निर्माण गर्दा समेत गुठीले यति धेरै लिज बापतको रकम माग गरेर निर्माण कार्यमा तगारो हाल्ने काम गरेको छ, साहले अन्नपूर्णकर्मीसँग भने, हाम्रो आफ्नै प्रदेशमा आफ्नै नगरमा रहेको जग्गामा राम्रो काम गर्न खोज्दा यस प्रकारले प्रताडित गरिँदै छ । यो निन्दनीय हो । लिज सम्झौता नहुँदै रंगशाला निर्माणका लागि उपमहानगरपालिकाले हालसम्म डेढ करोड रुपैयाँको लगानी समेत गरिसकेको छ । यता, मधेस सरकारले रंगशाला निर्माणका लागि दुई अर्ब रुपैयाँ दिने यसअघिनै घोषणा गरिसकेको छ । मधेस प्रदेशका पूर्वमुख्यमन्त्री सरोजकुमार यादवले देशकै सुविधासम्पन्न नमुना रंगशाला बनाउन भारतीय प्रधानमन्त्री नरेन्द्र मोदी आएको बेला घोषणा गरिएको एक अर्ब रुपैयाँ र मधेस सरकारले थप एक अर्ब गरी दुई अर्ब रकम दिने घोषणा गरेका थिए ।"
लुम्बिनीमा बजेटबारे सरोकारवालासँग छलफल,"दाङ : लुम्बिनी प्रदेश सरकारले सरोकारवालासँग बजेटबारे छलफल गरेको छ। सरकारमा सहभागी राजनीतिक दलका प्रमुखहरूसँग मुख्यमन्त्री तथा मन्त्रिपरिषद्को कार्यालय राप्ती उपत्यका मा सरकारले छलफल गरेको हो। कार्यक्रममा लुम्बिनी प्रदेशका मुख्यमन्त्री चेतनारायण आचार्यले आगामी आर्थिक वर्षको नीति तथा कार्यक्रम र बजेट यथार्थ धरातलमा टेकेर ल्याइने बताए। मुख्यमन्त्री आचार्यले प्रदेश सरकारले आगामी आर्थिक वर्षको नीति तथा कार्यक्रम यथार्थ धरातलमा आधारित भएर तयार पार्ने बताए । सरकारले घाटा बजेट पनि नबनाउने र प्रदेशको वास्तविक अवस्था अनुसार नीति तथा कार्यक्रम र बजेट ल्याउने उनले स्पष्ट पारे । सरकारले सन्देश दिनेगरी, आशा जगाउनेगरी नीति तथा कार्यक्रम र बजेटको तयारी गर्दैछ । यसमा तपाईंहरूको सुझावलाई आधार मानेर समावेश गर्नेछौँ, उनले भने,प्रदेशको आम्दानी अनुसार हाम्रो बजेटको आकार ३१ देखि ३२ अर्ब वरिपरि आउनेछ । यही आधारमा थोरै लगानीमा पनि प्रतिफल आउने खालका कार्यक्रम केके हुन सक्छन् भन्नेमा सुझाव आवश्यक छ । सरकारले नीति तथा कार्यक्रमलाई आधार मानेर वार्षिक बजेट बनाउने भएकाले आगामी वर्षको बजेट नीति तथा कार्यक्रमभन्दा बाहिरको नहुने पनि उनले बताए । नेपाली कांग्रेस संसदीय दलका नेता तथा पूर्वमुख्यमन्त्री डिल्लीबहादुर चौधरीले अनुसन्धानको आधारमा नीति तथा कार्यक्रम र बजेट बनाउन सुझाव दिए । सरकारमा सहभागी दलहरूको प्रतिबद्धता केलाएर जनतालाई गरिएको वाचा अनुसार नीति तथा कार्यक्रम र बजेट ल्याउन उनले जोड दिए । कांग्रेस लुम्बिनी प्रदेशका सभापति अमरसिंह पुनले प्रदेशप्रति आकर्षण बढाउनेगरी नीति तथा कार्यक्रम ल्याउन सुझाव दिए । प्रदेश सरकारले आफ्नो अधिकार प्राप्ति र कार्यान्वयनमा खुट्टा कमाउनु नहुने भन्दै संविधानले दिएका अधिकारहरू कार्यान्वयन गर्नेगरी नीति तथा कार्यक्रम र बजेट ल्याउन उनले जोड दिए । नेकपा एमाले लुम्बिनी प्रदेशका अध्यक्ष राधाकृष्ण कँडेलले नीति तथा कार्यक्रमले आधारभूत क्षेत्रलाई प्राथमिकतामा राख्नुपर्ने बताए । एमालेका संसदीय दलका उपनेता भोजप्रसाद श्रेष्ठ, प्रमुख सचेतक तुलसी चौधरी, एमाले लुम्बिनी प्रदेशका सचिव लक्ष्मण आचार्य लगायतले सहमति अनुकूल दृष्टिकोण उन्मुख बजेट ल्याउनुपर्ने, प्राप्त स्रोतलाई सही परिचालन गर्नेगरी नीति तथा कार्यक्रम बनाउन सुझाव दिए । बैठकमा मन्त्री तथा राजनीतिक संयन्त्रमा सहभागी दलका प्रतिनिधिहरू, प्रदेश योजना आयोगका पदाधिकारी तथा सचिवको सहभागिता थियो ।"
थुनामुक्त भए रेशम चौधरी,काठमाडौं : नागरिक उन्मुक्ति पार्टीका संरक्षक रेशम चौधरी रिहा भएका छन्। सर्वोच्च अदालतले डिल्ली बजार कारागारलाई तुरुन्त थुनामुक्त गर्न पत्र पठाएपछि चौधरी रिहा भएका हुन्। यसअघि उनलाई शंकास्पद् पत्रका आधारमा प्रहरीले पक्राउ गरेको थियो। प्रज्ञा प्रतिष्ठानमा जनमत पार्टीसँग एकता हुने तयारी भइरहेका बेला उनलाई प्रहरीले पक्राउ गरेको थियो। सर्वोच्चका शाखा अधिकृत महिमानसिंह विष्टले आफू अनुकूल पत्र पठाएपछि रेशम चौधरी पक्राउ परेका थिए। सर्वोच्च अदालतले उक्त पत्र आधिकारिक नभएको स्पष्ट पारेको थियो। उक्त पत्र नक्कली भएपछि सर्वोच्चले अर्को पत्र जारी गरेर डिल्ली बजार कारागारलाई थुनामुक्त गर्न निर्देशन दिएको थियो।
वीरगन्जमा आतिशबाजी र पटका पड्काउन बन्देज,"वीरगन्ज : वीरगन्जमा विवाह, उत्सव, धार्मिक तथा सांस्कृतिक कार्यक्रममा आतिशबाजी र पटका पड्काउन बन्देज गरिएको छ । बुधबार जिल्ला प्रशासन कार्यालय पर्सामा प्रमुख जिल्ला अधिकारी गणेश अर्यालको अध्यक्षतामा बसेको सरोकारवालाहरूको बैठकले विवाह, छेका(टीकाटालो), व्रतबन्ध, उत्सव, धार्मिक तथा सांस्कृतिक कार्यक्रममा आतिशबाजी र पटका पड्काउन बन्देज लगाउने निर्णय गरेको हो । बैठकमा ध्वनि प्रदूषणलाई मध्यनजर गर्दै त्यस्ता उत्सव वा सभासमारोहमा डिजेलाई पनि अब क्रमशः निरुत्साहित गर्दै जाने सहमति भएको प्रमुख जिल्ला अधिकारी अर्यालले बताए । हालका लागि डिजे राति १० बजेपछि पूर्णरूपमा निषेध गर्ने सहमति भएको भन्दै अर्यालले अब छिट्टै अन्य सरोकारवालाहरूसँग पनि बैठक राखेर पर्सा जिल्लामा डिजेलाई पनि पूर्णरूपमा प्रतिबन्ध लगाउने निर्णय गरिने जानकारी दिए । बैठकमा जिल्ला प्रहरी कार्यालय पर्साका प्रहरी उपरीक्षक गौतम मिश्रले सहमतिलाई सबै पक्षले अक्षरशः पालना गर्नुपर्ने बताए । यदि पालना नगरिएको भेटिएमा सम्बन्धित व्यक्ति वा संस्थालाई प्रचलित कानुनी बमोजिम कारबाहीको दायरामा ल्याइने चेतावनी उनले दिए । बैठकमा सशस्त्र प्रहरी उपरीक्षक राधेश्याम धिमालले भारतीय सीमा नाकाबाट नियम विपरीत भित्रिने डिजेका उपकरण, पटाका र आतिशबाजीजन्य वस्तुहरूमा कडाइका साथ चेकजाँच गरिने बताए ।"
प्रधानमन्त्री ओलीलाई एकीकृत समाजवादीले बुझायो मागपत्र,"काठमाडौँ : प्रधानमन्त्री केपी शर्मा ओलीसमक्ष नेकपा (एकीकृत समाजवादी)ले मुलुकको आर्थिक, सामाजिकलगायत क्षेत्रमा सुधारका लागि मागपत्र बुझाएको छ । आज प्रधानमन्त्री निवास बालुवाटारमा प्रधानमन्त्री ओलीलाई भेटेर सो पार्टीका अध्यक्ष एवं पूर्वप्रधानमन्त्री माधवकुमार नेपालसहितका पदाधिकारीले मागपत्र बुझाएका हुन् । मागपत्रमा सुशासन र रोजगारी, समाजवादको तयारीको नाराका साथ कृषि, उद्योग, शिक्षा, स्वास्थ्य, पर्यटन, सूचना प्रविधि, पूर्वाधार, सुशासन, विदेश नीति, संविधानको पुनरावलोकनका लागि सुझाव दिइएको छ । गत चैत १५ गतेको तीनकुने घटनाका क्रममा एकीकृत समाजवादीको कार्यालयमा तोडफोड भएकाले त्यसको उचित क्षतिपूर्तिका लागि पनि अध्यक्ष नेपालले सरकारसँग माग गरे । मागपत्र बुझ्दै प्रधानमन्त्री ओलीले आगामी आर्थिक वर्षको नीति तथा कार्यक्रम र बजेटको पूर्व सन्ध्यामा सुझावहरू प्राप्त भएकामा धन्यवाद दिँदै नीति तथा कार्यक्रमको अन्तिम तयारी भइसकेकाले बजेट निर्माणका क्रममा यी सुझावलाई समेट्ने विश्वास दिलाए । प्रधानमन्त्री ओलीले प्रतिगामी र अतिवादी तत्त्वहरूका अवाञ्छित क्रियाकलाप भइरहेको सन्दर्भमा त्यस्ता क्रियाकलापको विरोध हुनुपर्नेमा जोड दिए । प्रतिनिधिमण्डलमा अध्यक्ष नेपालका साथ वरिष्ठ नेता प्रवेश हमाल, वरिष्ठ उपाध्यक्ष राजेन्द्र पाण्डे, उपाध्यक्षहरु प्रकाश ज्वाला, डा गंगालाल तुलाधर, भानुभक्त जोशी, महासचिव घनश्याम भुसाल, सचिव सावित्राकुमारी भुसाललगायत सहभागी थिए । करिब एक घण्टा भेटघाट गरेका नेताहरुबीच समसामयिक राजनीतिक विषयमा अनौपचारिक कुराकानी र विगतका कतिपय घटनाहरुको स्मरण गरिएको थियो ।"
रेशम चौधरीको पक्राउ हाम्रो एकता भाँड्ने ठूलो षड्यन्त्र : सीके राउत,"काठमाडौं : जनमत पार्टीका अध्यक्ष सीके राउतले रेशम चौधरीलाई पक्राउ गरेर एकता भाँड्न खोजेको आरोप लगाएका छन्। रेशम चौधरी रिहाइ भएपछि सञ्चारकर्मीसँग कुरा गर्दै अध्यक्ष राउतले पक्राउको घटनालाई ठूलो षड्यन्त्रको रूपमा लिए। 'पार्टी एकीकरण हुने दिन नै रेशम चौधरीलाई पक्राउ गर्नुलाई हामीले ठूलो षड्यन्त्रको रूपमा लिएका छौं। हामीबीच हुने पार्टी एकता भाँड्ने प्रयास पनि हो,' सञ्चारकर्मीसँग उनले भने। उनले सर्वोच्च अदालतका शाखा अधिकृत महिमानसिंह विष्टलाई मोहोरा बनाइएको आरोप लगाए। 'यस घटनामा ठूलै षड्यन्त्र भएको छ। कर्मचारीलाई त मोहोरा मात्र बनाइएको हो,' उनले भने। अध्यक्ष राउतले पार्टी एकीकरण भएरै छाड्ने भए। त्यसका लागि आवश्यक छलफल हुने बताए। 'उहाँ रिहा भइसक्नुभएको छ। अब हामी यस घटनालाई समीक्षा गर्छौं। पार्टी एकीकरण त भएरै छाड्छ,' उनले भने। त्यस्तै रेशम चौधरीका बुबा लालवीर चौधरीले भोलि नै पार्टी एकता हुने बताए। 'भोलि नै पार्टी एकता हुन्छ। हामी अझ बलियो भएर आउनेछौं,' उनले भने। जनमत पार्टी र नागरिक उन्मुक्ति पार्टीबीच आज प्रज्ञा प्रतिष्ठानमा एकता घोषणा हुँदै थियो। त्यसै क्रममा सादा प्रहरीले रेशम चौधरीलाई पक्राउ गरेका थिए। महिमानसिंहले जारी गरेको पत्रका आधारमा प्रहरीले उनलाई पक्राउ गरेको थियो। तर, पत्र नै शंकास्पद् देखिएपछि सर्वोच्च अदालतले अर्को पत्र जारी गरेर रेशमलाई थुनामुक्त गर्न निर्देशन दिएको थियो। नक्कली पत्र जारी गर्ने विष्ट पक्राउ परेका छन्। प्रहरी परिसर काठमाडौंले उनलाई पक्राउ गरेर अनुसन्धान गरिरहेको प्रवक्ता अपिलराज बोहोराले जानकारी दिए।"
"नेप्से ८१४ अंकले घट्यो, कारोबार बढ्यो","काठमाडौं : सेयर बजारले आज पनि ओरालो यात्रालाई निरन्तरता दिएको छ। अघिल्लो दिन १५०८ अंकले घटेको नेप्से परिसूचक आज ८१४ अंकले घटेर २६२३८३ विन्दुमा अडिएको छ। सेन्सेटिभ इण्डेक्स ०३४ प्रतिशतले घटेर ४४२०० विन्दुमा पुगेको छ। नेप्से घटेपनि कारोबार रकम भने मंगलबारको तुलनामा वृद्धि भएको छ। आज ३१४ स्क्रिप्सको २ करोड ४६ लाख ४१ हजार २६१ कित्ता सेयर ९ अर्ब ३७ करोड ४१ लाख २२ हजार ६५५ रुपैयाँमा खरिदबिक्री भए। अघिल्लो दिन ७ अर्ब मूल्य बराबरको सेयर कारोबार भएको थियो। नेप्से घटेपनि तीन कम्पनीको सेयर भने सकारात्मक सर्किट लेभलमा कारोबार भयो। समाज लघुवित्त वित्तीय संस्था,नेपाल माइक्रो फाइनान्स र क्रेष्ट माइक्रो लाइफ इन्स्योरेन्सको सेयर सकारात्मक सर्किट लेभलमा कारोबार भएको हो। यसदिन भूगोल इनर्जी डेभलपमेन्ट कम्पनीका लगानीकर्ताले भने सर्वाधिक गुमाए। सो कम्पनीको सेयर १० प्रतिशतले घट्यो। कारोबार रकमका आधारमा राधी विद्युत कम्पनी शीर्षस्थानमा रह्यो। सो कम्पनीको ५८ करोड मूल्य बढीको सेयर कारोबार भयो। यसैगरी नगदी ग्रुपकव ५२ करोडको सेयर कारोबार हुँदा सानिमा माइ हाइड्रोपावरको ५० करोड,अरुण भ्याली हाइड्रोपावरको ४२ करोड र हिमालयन पावरको ३५ करोड बढीको सेयर कारोबार भयो। चार समूहबाहेक अन्यको उपसूचक नकारात्मक देखिएका छन्। हाइड्रोपावर,मनु एण्ड प्रो,म्यु्चुअल फण्ड र ट्रेडिङ समूहको उपसूचक बढ्दा अन्य उपसूचक घटेका हुन्। कारोबारमा आएकामध्ये १०७ स्टक्सको मूल्य बढ्दा १३६ वटाको घट्यो। बाँकी एक स्टकको मूल्य भने स्थिर रह्यो।"
पार्टीको हित र सुदृढीकरणका लागि समयमै महाधिवेशन गर्नुपर्छ : जीवन परियार,"चितवन : नेपाली कांग्रेसका सहमहामन्त्री जीवन परियारले पार्टीको हित र सुदृढीकरणको लागि समयमै महाधिवेशन गर्नुपर्ने बताएका छन् । चौधौँ महाधिवेशनको कार्यकाल आगामी मंसिरसम्म रहेको भन्दै सोही अनुसार क्रियाशील सदस्यताको काम तीव्र गरिएको उनले बताए । सहमहामन्त्री परियारले कुनै कारणवश काम नसकिए ढिलोमा २०८३ को वैशाखमा महाधिवेशन गर्नुपर्नेमा जोड दिए । पार्टीको विधान अनुसार जाने छुट कसैलाई नभएको बताउँदै उनले समयमै महाधिवेशन गराउनुपर्ने बताए । मंसिरसम्म नै महाधिवेशन गर्नुपर्छ भन्ने बुझाई छ । नयाँ सदस्य वितरण बाहेक नविकरणको काम बाँकी छ,उनले भने,कसैलाई पनि विधान भन्दा बाहिर जाने छुट छैन । पार्टीको हितका लागि समयमै महाधिवेशन हुनपर्छ। सहमहामन्त्री परियारले सरकार फेरबदलको कुनै सम्भावना नभएको बताए । एमालेसँग गरिएको सात बुँदे सहमतिमा कांग्रेस प्रतिबद्ध रहेको बताउँदै उनले सरकारको आयु नघटेको दाबी गरे ।"
प्रजिअसँग विद्यार्थीहरूको प्रश्न हामीले कहिलेदेखि पढ्न पाउने ?,"स्याङ्जा : स्याङ्जाका प्रमुख जिल्ला अधिकारी (प्रजिअ)सँग विद्यार्थीहरूले प्रश्नै प्रश्न गरेका छन् । बालबालिकासँग प्रमुख जिल्ला अधिकारीकार्यक्रममा विद्यार्थीहरूले शिक्षक आन्दोलनले आफूहरूको पढाई प्रभावित भएको भन्दै प्रश्न गरेका हुन् । चापाकोट नगरपालिका बैडी माध्यमिक विद्यालयका छात्रा आरती बस्यालले शिक्षक आन्दोलनको बाध्यता कसरी आयो ? किन भइरहेको छ ? हामीले कहिलेदेखि पढ्न पाउने ? आन्दोलनका कारण प्रशासनिक कार्य पनि प्रभावित भएका छन् वा छैनन् ? भन्दै प्रमुख जिल्ला अधिकारी ईश्वरीप्रसाद अर्याललाई प्रश्न गरिन। बालसंजाल स्याङजाका कोषाध्यक्ष समेत रहेकी बस्यालले शिक्षक आन्दोलनले आफूहरूको पढाई प्रभावित भएको बताइन्। पुतलीबजार नगरपालिकाको सरस्वती माध्यमिक विद्यालयका छात्रा दृष्टि शर्माले नयाँ कक्षामा पढ्न पाउने समयमा नतिजा पनि नआएको निजी विद्यालयका साथीहरू पढ्न पाउँदा आफूलाई नकारात्मक प्रभाव परेको बताए । आफूलाई चिन्ता लागेको भन्दै उनले विद्यालय सुचारु गराउन जिल्ला प्रशासन कार्यालयबाट कस्तो सहयोग हुन सक्छ भन्दै प्रश्न गरे । जिल्ला बालसंजाका सहसचिव समेत रहेका शर्मा जस्तै करिब १५ जना बालबालिकाले यस्तै प्रश्न गरेका थिए। सामुदायिक विद्यालयका शिक्षकहरू राजधानी केन्द्रित आन्दोलनमा रहेका बेला स्याङ्जामा भने बालबालिकाले प्रजिअ अर्यालसँग आफ्ना बालअधिकारका बारेमा जिज्ञासा राखेका हुन् । बालबालिकाका जिज्ञासाको जवाफ दिँदै प्रजिअ अर्यालले विद्यालयको पठनपाठन सुचारु गर्ने वातावरण सरकारले गर्नुपर्ने विषय भएको बताए। बालबालिकालाई कुलतमा नलाग्न आफै सचेत बन्नुपर्ने र विद्यालय, शिक्षक र अभिभावकको भूमिका महत्त्वपूर्ण रहने उनले जनाए।"
रेशम चौधरीलाई पक्राउ पत्र जारी गर्ने सर्वोच्चका अधिकृत पक्राउ,काठमाडौं : नागरिक उन्मुक्ति पार्टीका संरक्षक रेशम चौधरीको पक्राउ लागि शंकास्पद् पत्र पठाउने सर्वोच्च अदालतका शाखा अधिकृत पक्राउ परेका छन्। जिल्ला प्रहरी परिसर काठमाडौंले सर्वोच्चका अधिकृत महिमान सिंह विष्टलाई पक्राउ गरेको हो। पक्राउ परेका विष्टलाई भद्रकालीस्थित जिल्ला प्रहरी परिसरमा राखिएको छ। उनले पठाएको पत्र शंकास्पद् देखिएपछि प्रहरीले पक्राउ गरेको जानकारी दिएको छ।
गर्मीमा नरिवलको पानीमा मिसाएर यो चीज पिउनुहोस्,"काठमाडौं : स्वास्थ्य र तन्दुरुस्तीको विकसित संसारमा औषधि, टोनिक र पूरकहरू जताततै बिक्री भइरहेका छन् । घरेलु उत्पादनहरू तपाईंको लागि लाभदायक साबित हुन सक्छन्। भान्सामा धेरै चीजहरू छन्, जसले पाचन सुधार गर्न, डिटक्सिफाइ गर्न र हाइड्रेटेड रहन मद्दत गर्दछ। शरीरलाई पोषण दिन गर्मी मौसममा शरीरलाई शीतल राख्नको लागि घरमै केही पेय पदार्थहरू सेवन गर्नु महत्त्वपूर्ण छ । यसका लागि अलैंची र नरिवलको पेय फाइदाजनक हुन्छ । पेठा तरकारीको रूपमा मात्र नभई मिठाई बनाउन पनि प्रयोग गरिन्छ। अशगोर्डमा धेरै प्रकारका पोषक तत्त्वहरू पाइन्छ। आयुर्वेदमा पनि अदुवाका धेरै फाइदाहरू उल्लेख गरिएको छ। यसले पित्त र वात दोषलाई शान्त पार्न पनि मद्दत गर्छ। पेठा र नरिवलको पानीबाट बनेको पेय पदार्थ पिउनुका फाइदाहरू: हाइड्रेटेड राख्छ : एशगोर्डमा लगभग ९६ प्रतिशत पानी हुन्छ र नरिवल पानीलाई प्राकृतिक इलेक्ट्रोलाइट मानिन्छ। यी दुईबाट बनेको पेय पदार्थ पिउनाले शरीरमा पानीको सन्तुलन कायम राख्न मद्दत गर्छ। तौल घटाउने : अदुवा र नरिवल पानी दुवैमा क्यालोरी र कार्बोहाइड्रेट कम हुन्छ । यो अतिरिक्त तौल घटाउनका लागि उत्तम पेय पदार्थ हो। छालाको सुधार : यो पेय पदार्थमा पानीको मात्रा बढी हुने भएकाले कोषहरूमा हाइड्रेशन र रगतअक्सिजन प्रवाहमा सुधार हुन्छ । जसका कारण छालालाई राम्रो पोषण मिल्छ। पेटको लागि स्वस्थ : नरिवल पानीले शीतल बनाउँछ र अशगोर्ड फाइबरले भरिपूर्ण हुन्छ। साथै पेट फुल्ने कम गर्न र पाचन प्रवर्द्धन गर्न मद्दत गर्छ ।"
रेशम चौधरी छिट्टै छुट्नुहुन्छ : रञ्जिता श्रेष्ठ,"काठमाडौं : नागरिक उन्मुक्ति पार्टीकी अध्यक्ष रञ्जिता श्रेष्ठले रेशम चौधरी छिट्टै रिहा हुने बताएकी छन्। प्रज्ञा प्रतिष्ठानबाट पक्राउ परेका रेशम चौधरीलाई डिल्ली बजार कारागारमा राखिएको छ। टीकापुर घटनासम्बन्धी मुद्दामा सर्वोच्चले पत्र काटेपछि उनी पक्राउ परेका थिए। सादा प्रहरीले उनलाई प्रज्ञा भवन परिसरबाट पक्राउ गरी सिधै डिल्ली बजार पुर्याएको थियो। सोही सम्बन्धमा अध्यक्ष श्रेष्ठले रेशम छिट्टै रिहा हुने बताएकी हुन्। 'रेशमजी छुट्टै छुट्नु हुन्छ। सम्पूर्णमा विश्वस्त रहन आग्रह गर्दछु,' उनले नेता कार्यकर्तालाई आह्वान गरेकी छन्।"
कोशी लगानी सम्मेलन : करिब १ खर्ब ७३ अर्बभन्दा बढी रुपैयाँको लगानीबारे छलफल हुने,"काठमाडौं : कोशी प्रदेशमा पहिलोपटक आयोजना हुन लागेको प्रदेश लगानी सम्मेलन २०८१ को सम्पूर्ण तयारी पूरा भएको प्रदेश लगानी प्राधिकरणले जानकारी दिएको छ । वैशाख १८ र १९ गते विराटनगरमा हुने सम्मेलनमा ५४ वटा परियोजनाहरु शोकेसमा राखिएकोमा अहिले बढेर ७१ वटा परियोजनाहरू पुगेको र करिब १ खर्ब ७३ अर्ब ४९ करोड रुपैयाँ बराबरको लगानीबारे छलफल हुने जानकारी दिइएको छ । वुधबार विराटनगरमा आयोजना गरिएको पत्रकार सम्मेलनमा कोशी प्रदेशका आन्तरिक मामिला तथा कानुनमन्त्री रेवतीरमण भण्डारीले सम्मेलन प्रदेशको समृद्धिको महत्त्वपूर्ण आधार बन्ने बताए । लगानीमैत्री वातावरण बनाउन प्रदेश सरकारले आवश्यक कानुन अध्यादेश मार्फत संशोधन गरेको र १६ बुँदे प्रतिबद्धता सार्वजनिक गरेको उनले बताए । सो सम्मेलनमा पर्यटन, कृषि, उद्योग, ऊर्जा, पूर्वाधार, सूचना प्रविधि लगायतका विविध क्षेत्रका परियोजनाहरू समावेश गरिएका छन् । प्रदेश लगानी प्राधिकरणका प्रमुख कार्यकारी अधिकृत डा सरोज कोइरालाले कार्यक्रममा २० भन्दा बढी देशका लगानीकर्ता, एनआरएनए तथा निजी क्षेत्रका प्रतिष्ठित व्यवसायीहरूको उपस्थिति हुने जानकारी दिए । कोइरालाले सम्मेलनमा प्रस्तुत परियोजनाहरूको सम्भावना, लगानीको ढाँचा तथा प्रदेश सरकारको भूमिका विषयमा विस्तृत छलफल हुने बताए । कोशी प्रदेशको औद्योगिक विकास, रोजगारी सिर्जना र दिगो आर्थिक समृद्धिका लागि यो सम्मेलन ऐतिहासिक कदमको रूपमा हेरिएको आयोजकले जनाएको छ । सो सम्मेलनको उद्घाटन प्रधानमन्त्री केपी शर्मा ओलीले गर्ने बताइएको छ ।"
गृहमन्त्री लेखक र भाजपा विदेश विभाग प्रमुख चौथाईवालेबीच भेटवार्ता,"काठमाडौं : गृहमन्त्री रमेश लेखकसँग भारतीय जनता पार्टीका विदेश विभाग प्रमुख विजय चौथाईवाले बुधबार भेटवार्ता गरेका छन्। नेपाल भ्रमणका लागि काठमाडौं आएका भारतीय जनता पार्टीका विदेश विभाग प्रमुख चौथाईवालेले सिंहदरबारस्थित गृह मन्त्रालय पुगेर गृहमन्त्री लेखकसँग भेटवार्ता गरेका हुन्। भेटमा गृहमन्त्री लेखकले भारतको जम्मू कश्मीरमा भएको आतंकवादी आक्रमण घटनाको निन्दा गरे। मन्त्री लेखकले उक्त घटना दुःखद भएको बताउँदै आतंकवादी हमलाविरुद्धको घटनामा नेपाल सरकार छिमेकीमित्र भारतसित रहेको बताए। मन्त्री लेखकले नेपालभारतबीचको सदियौं देखिको मित्रवत सम्बन्ध थप सुदृढ गर्दै लैजाने विषयमा भारतीय जनता पार्टीका विदेश विभाग प्रमुख चौथाईवालेसित कुराकानी भएको बताए। भेटमा भारतीय जनता पार्टीका विदेश विभाग प्रमुख चौथाईवालेले दुई देश बिचको सम्वन्ध थप सुदृढ गर्दै लैजाने विश्वास व्यक्त गरे। 'नेपालभारतबीचको सम्बन्ध दृढ छ। कुनै पनि विषयले मित्रवत् सम्बन्धमा असर पर्दैन,' उनले भने। उनले कश्मीर घटनामा एक नेपाली युवकको मृत्यु भएको घटनाप्रति दुःख व्यक्त गर्दै मन्त्री लेखकमार्फत समवेदनासमेत व्यक्त गरे।"
जातीय जनगणना गर्ने मोदी सरकारको निर्णय,"काठमाडौं : भारतीय प्रधानमन्त्री नरेन्द्र मोदीको अध्यक्षतामा बुधबार राजनीतिक मामिलासम्बन्धी मन्त्रिपरिषद् समितिको बैठक बसेको छ । बैठकले जातीय जनगणना गर्ने निर्णय गरेको छ । मन्त्रिपरिषद् बैठकका निर्णयबारे जानकारी दिँदै केन्द्रीय मन्त्री अश्विनी वैष्णवले सरकारले आगामी जनगणनामा जातीय जनगणना गर्ने निर्णय गरेको बताए। राजनीतिक मामिलासम्बन्धी मन्त्रिपरिषद् समितिका अध्यक्ष प्रधानमन्त्री नरेन्द्र मोदी हुन्। यस बाहेक रक्षामन्त्री राजनाथ सिंह, गृहमन्त्री अमित शाह, सडक यातायातमन्त्री नितिन गडकरी, अर्थमन्त्री निर्मला सीतारमण र वाणीज्यमन्त्री पियुष गोयल पनि छन्। वैष्णवले कांग्रेसले सधैं जातीय जनगणनाको विरोध गर्दै आएको बताए। उनले २०१० मा तत्कालीन प्रधानमन्त्री मनमोहन सिंहले जातीय जनगणनाको आश्वासन दिएका थिए। तर जातीय जनगणना भएको थिएन।"
यस्तो छ रेशम चौधरी पक्राउ पर्नुको कारण,"काठमाडौं : नागरिक उन्मुक्ति पार्टीका संरक्षक रेशम चौधरी पक्राउ परेका छन्। नागरिक उन्मुक्ति पार्टी र जनमत पार्टीसँग एकता घोषणाको तयारी भइरहेका बेला प्रहरीले उनलाई कार्यक्रमस्थल प्रज्ञा भवन परिसरबाट पक्राउ गरेको छ। उनलाई डिल्लीबजार कारागारमा समेत चलान गरिसकेको छ। पुरानो फैसला कार्यान्वयनका लागि चौधरीलाई पक्राउ गरेको प्रहरीले जनाएको छ। उनी पक्राउ पर्नुको मुख्य कारण भने टीकापुर घटना नै हो। टीकापुर घटनाका मुख्य अभियुक्त चौधरीलाई जिल्ला अदालत कैलाली र उच्च अदालत दिपायलले जन्मकैदको सजायको आदेश दिएको थियो। आफूलाई पुर्पक्षका लागि थुनामा पठाउने जिल्ला अदालत कैलाली र उच्च अदालत दिपायलको आदेश बदरको माग गर्दै चौधरी सर्वोच्च पुगेका थिए। तर,सर्वोच्चले जिल्ला र उच्चको आदेशलाई सदर गरिदिएपछि उनी कारागारमै थिए। कारागारमै रहेकै अवस्थामा सरकारले चौधरीलाई जेठ १५ गते आममाफी दिएको थियो। सर्वोच्चले आममाफीको निर्णय उल्टाइ दिएपछि उनी पक्राउ परेका हुन्। सर्वोच्च अदालतले टीकापुर घटनामा २०८० जेठ २ गते फैसला गरेको थियो। तर, फैसलाको पूर्णपाठ नआउँदै सरकारले चौधरीलाई जेठ १५ गते आममाफी दिएको थियो। फैसलाको पूर्णपाठ भने साउन ३२ गते आएको थियो। फैसलाको करिब ३ महिनापछि सार्वजनिक भएको पूर्णपाठमा सर्वोच्चले राष्ट्रपतिबाट भएको माफी मिनाहालाई संविधान,कानुन र न्यायको मान्य सिद्धान्त विपरीत भनेको थियो। सर्वोच्चले टीकापुर घटना चौधरीकै नेतृत्वमा भएको ठहर गरेको थियो। थरुहट आन्दोलन क्रममा टीकापुरमा भएको घटनामा चौधरी नेतृत्वको समूहले प्रहरीमाथि ढुंगा,बन्चरो प्रहार गरी,आँखामा भाला रोपी अमानवीय,क्रूर र निर्मम ढंगले ज्यान मारेको देखिन आएकाले चौधरीमाथिको आरोपित कसुर पुष्टि हुन आएको फैसलामा उल्लेख छ। समाजमा राजनीतिक शक्तिको आडमा आपराधिक कार्यलाई समेत राजनीतिक रूप दिने वा अपराधको राजनीतिकरण वा राजनीतिको अपराधिकरण गर्ने जोखिम सधैं रहिरहने सर्वोच्चले औंल्याएको छ। त्यस्तै,सर्वोच्चले फौजदारी कसुर आकर्षित हुने अपराधलाई राजनीतिक प्रकृतिको अपराध मानियो भने भविष्यमा फौजदारी कसुर राजनीतिक उद्देश्य प्राप्त गर्ने औजारका रुपमा प्रयोग हुने भन्दै त्यसतर्फ सचेतसमेत गराएको थियो। ५ वर्ष तीन महिना जेल सजाय मात्रै काटेका चौधरीको गणतन्त्र दिवसका अवसरमा १४ वर्ष ९ महिना जेल सजाय छुट भएको थियो। उक्त घटनामा मारिएका प्रहरी निरीक्षक केशव बोहराका श्रीमती शारदा कडायतले आममाफी दिने सरकारको निर्णयविरुद्ध सर्वोच्चमा रिट दिएकी थिइन्। सो रिट हाल विचाराधीन अवस्थामा छ। २०७२ भदौको ७ गते थारुहट आन्दोलनका क्रममा एसएसपी लक्ष्मण न्यौपाने,प्रहरी निरीक्षक बलराम विष्ट र बोहरा,सहायक हवल्दार ललित साउद,प्रहरी जवान लक्ष्मण खड्का र लोकेन्द्र चन्द, सशस्त्र प्रहरी हवल्दार रामबिहारी थारुको मृत्यु भयो भने हिंसात्मक झडपका क्रममा घरमा रहेका दुई वर्षीय बालक टेकबहादुर साउदको गोलीको छर्रा लागि मृत्यु भएको थियो। त्यसको भोलिपल्ट टीकापुरमा थारु समुदायका घर पसलहरूमा तोडफोड र आगजनी गरिएको थियो। चौधरीको फूलबारी एफएममा आगो लगाइएको थियो। त्यसपछि प्रहरीले ५८ जना थारु समुदायका व्यक्ति घटना संलग्न भएको भन्दै वारेन्ट जारी गरेको थियो। त्यसमध्ये रेशमसहितका २७ जना पक्राउ परे। रेशम चौधरी फरार रहेपछि उनले २०७४ सालको आमनिर्वाचनमा चुनाव जितेपछि संसद छिरेर आत्मसमर्पण गरेका थिए।"
भूतप्रेत भइसकेको तानासाही राजतन्त्र फर्किएर आउँदैन : प्रधानमन्त्री ओली,"काठमाडौं : प्रधानमन्त्री केपी शर्मा ओलीले जनताको संघर्षबाट भूतप्रेत भइसकेको तानासाही राजतन्त्र अब कहिल्यै फर्किएर नआउने बताएका छन् । राष्ट्रिय जनसांस्कृतिक महासंघ नेपालको नवौँ राष्ट्रिय महाधिवेशनको बुधबार काठमाडौंमा उद्घाटन गर्दै उनले मुलुक धेरै अघि बढिसकेकाले तानासाही राजतन्त्र अब कहिल्यै फर्किएर नआउने बताएका हुन् । प्रधानमन्त्री ओलीले गणतन्त्र आइसक्दा पनि स्वतन्त्र हुन नचाहेर रैती नै हुन पाउँ भन्ने मूर्खहरूको डफ्फाले व्यवस्थाको विरोध गर्ने र जेमा पनि नकारात्मकता देख्ने गरेको उल्लेख गरे । राजा हुने सपना कसैले देख्छ भने त्यो केवल सपना मात्रै हुने उनको भनाइ छ । प्रधानमन्त्री ओलीले जनताको समृद्धि, स्वतन्त्रता र शान्तिका लागि आफ्नो सृजनात्मक अभियानलाई तीव्रता दिन आग्रह गरे । राजतन्त्र अब फर्कन्न भन्ने कलाकार सुरक्षा पन्तको फिल्म बहिष्कार गर्छु भन्नेहरुलाई सचेत गर्दै प्रधानमन्त्री ओलीले देश र जनताको पक्षमा राम्रा फिल्म र नाटक बनाउँदा हेर्ने दर्शकको कुनै कमी नहुने स्पष्ट गरे ।"
यू१९ साफ खेल्ने टिम घोषणा,"काठमाडौं : साफ यू१९ प्रतियोगिता खेल्ने नेपालको अन्तिम टोली घोषणा भएको छ। साफ २०२५ मे ९ देखि १८ सम्म भारतमा हुने प्रतियोगिताको लागि प्रशिक्षक उर्जन श्रेष्ठले टिम घोषणा गरेका हुन्। नेपालले समूह 'बी'मा रहेर यो प्रतियोगिता खेल्नेछ। समूह 'ए'मा माल्दिभ्स, भुटान र बंगलादेश रहेका छन्। समूह 'बी'मा नेपाल, भारत र श्रीलंकाले प्रतिस्पर्धा गर्नेछन्। नेपालको साफ यू१९ खेल्ने टोलीः गोलकिपरः भक्त बहादुर परियार, उपेन्द्र ल्वागुङ, विशेष बानिया डिफेन्डरः रोशन तामाङ, रोहन मोक्तान, प्रशान्त मोक्तान, कुशहाङ नेम्वाङ, मदन पौडेल, राम थापा, विजय उर्बा, सिद्धान्त खड्का मिडफिल्डरः कृष्ण बहादुर आले, कृष थापा मगर, सरोज दर्लामी, लक्षु थापा, सबिन कुमार लुङ्गेली मगर, रञ्जित लामा, सुवास बम, विजय खड्का फर्वाडः पवन पाख्रिन, धरवेन्द्र कुँवर, सुरज ढंगोल र प्रसुन तामाङ"
बालुवाटारमा सत्तापक्षीय दलको बैठक,"काठमाडौं : सत्तापक्षीय दलका शीर्ष नेताहरूको बैठक सुरू भएको छ। बैठक प्रधानमन्त्री निवास बालुवाटारमा सुरू भएको हो। बैठकमा समसामयिक राजनीति, शिक्षक आन्दोलन र आगामी आर्थिक वर्षको नीति तथा कार्यक्रममा नीतिगत विषयमा छलफल हुने जनाइएको छ। यही वैशाख १९ गते सङ्घीय संसदको दुवै सदनमा राष्ट्रपति रामचन्द्र पौडेलबाट प्रस्तुत हुने नेपाल सरकारको आगामी आर्थिक वर्षको नीति तथा कार्यक्रमको तयारीलगायत विषयमा छलफल केन्द्रित रहेको प्रधानमन्त्रीको सचिवालयले जनाएको छ। बैठकमा प्रधानमन्त्री एवं नेकपा एमालेका अध्यक्ष केपी शर्मा ओली, नेपाली कांग्रेसका सभापति एवं पूर्वप्रधानमन्त्री शेरबहादुर देउवा, उपसभापति पूर्णबहादुर खड्का, परराष्ट्रमन्त्री डा आरजु राणा देउवा, एमालेका वरिष्ठ उपाध्यक्ष ईश्वर पोखरेल, महासचिव शंकर पोखरेल, उपमहासचिवहरू प्रदीपकुमार ज्ञवाली, विष्णुप्रसाद रिमाल, लोकतान्त्रिक समाजवादी पार्टी नेपालका अध्यक्ष महन्थ ठाकुर, जनता समाजवादी पार्टीका अध्यक्ष अशोकुमार राईलगायत सहभागी छन्। नीति तथा कार्यक्रम पारित भएपछि सरकारले बजेको प्राथमिकता तथा सिद्धान्त पेस गर्ने संसद सचिवालयले जनाएको छ। उपप्रधान एवम् अर्थमन्त्री विष्णु पौडेलले जेठ १५ गते आगामी आर्थिक वर्ष २०८२ ८३ बजेट प्रस्तुत गर्नेछन् । बजेट जेठ १५ गते प्रस्तुत गर्ने संवैधानिक व्यवस्था छ। अर्थमन्त्रीले पेस गरेको बजेट पारित भएपछि साउन १ गतेदेखि कार्यान्वयनमा जानेछ।"
रेशम चौधरी पक्राउप्रति सिके राउतले गरे घोर भर्त्सना,"तत्कालीन प्रधानमन्त्री पुष्पकमल दाहाल प्रचण्डको मन्त्रिपरिषद्को सिफारिसमा टीकापुर हत्याकाण्डको घटनामा जन्मकैदको सजाय भोगिरहेका चौधरीलाई राष्ट्रपति रामचन्द्र पौडेलबाट आममाफी दिएपछि २०८० साल जेठ १५ गते कारागारबाट रिहा भएका थिए। काठमाडौं : जनमत पार्टीका अध्यक्ष सिके राउतले नागरिक उन्मुक्ति पार्टीका संरक्षक रेशमलाल चौधरीलाई पक्राउ गरिएकोप्रति भर्त्सना गरेका छन्। नागरिक उन्मुक्ति पार्टी र जनमत पार्टीसँग आज एकता घोषणाको तयारी भइरहेका बेला प्रहरीले उनलाई प्रज्ञा भवन परिसरबाट पक्राउ गरेपनि उनले विरोध गरेका हुन्। पार्टी एकीकरण प्रज्ञा प्रतिष्ठानमा घोषणा हुन लाग्दा रेशमलाल चौधरीलाई नेपाल प्रहरीले कार्यक्रमस्थलमा नै पक्राउ गरेर पुरानो फैसला कार्यान्वयन गर्नका लागि डिल्ली बजार जेल पठाएको खबर प्राप्त भएको छ। यसको हामी घोर भर्त्सना गर्दछौं। उनले भने, यस कारणले आजको एकीकरण कार्यक्रम स्थगित गरिएको छ। तत्कालीन प्रधानमन्त्री पुष्पकमल दाहाल प्रचण्डको मन्त्रिपरिषद्को सिफारिसमा टीकापुर हत्याकाण्डको घटनामा जन्मकैदको सजाय भोगिरहेका चौधरीलाई राष्ट्रपति रामचन्द्र पौडेलबाट आममाफी दिएपछि २०८० साल जेठ १५ गते कारागारबाट रिहा भएका थिए। ५ वर्ष तीन महिना जेल सजाय काटेका चौधरीको गणतन्त्र दिवसका अवसरमा १४ वर्ष ९ महिना जेल सजाय छुट भएको थियो। के थियो टीकापुर घटना ? संविधान जारी हुने बेला थियो। सुदूरपश्चिमभरी अखण्ड सुदूरपश्चिम र थरुहट प्रदेश पक्षधरबीच दैनिक जसो नारा जुलुस चलिरहेको थियो। सुदूरपश्चिममा ९ जिल्ला छन्। तराईका कैलाली र कञ्चनपुर। यसैगरी, बैतडी, दार्चुला, डडेल्धुरा, डोटी, अछाम, बाजुरा र बझाङ गरी ७ वटा पहाडी जिल्ला। ९ जिल्लाको प्रदेशको माग पहाडी समुदायको थियो। प्रादेशिक संरचनामा जाँदा सुदूरपश्चिम टुक्रिन हुँदैन भन्ने पक्ष पनि आन्दोलनमा थियो भने कञ्चनपुरदेखि नवलपरासीसम्मका जिल्ला समेटिएको तराईको क्षेत्रको एक प्रदेशको माग थारु समुदायको थियो। संविधान जारी हुुनुभन्दा एक महिना अघिदेखि भएको यस आन्दोलनका क्रममा टीकापुरमा बढी तनाव थियो। २०७२ भदौको ७ गते थारु बाहुल्यता रहेको टीकापुरमा, थारु समुदायका नेताहरूको अगुवाइमा सबै सरकारी कार्यालयहरूमा थरुहट स्वायत्त प्रदेश लेखेर बोर्ड टास्ने कार्यक्रम थियो। त्यही कार्यक्रमका लागि टीकापुर र आसपासबाट ठूलो संख्यामा थारु समुदाय टीकापुर केन्द्रित भएका थिए। त्यहाँ ठूलो संख्यामा प्रहरी तैनाथ थियो। कैलालीको सदरमुकाम धनगढीमा पनि आन्दोलन चर्किरहेकाले टीकापुरको आन्दोलनको जिम्मेवारी एसएसपी लक्ष्मण न्यौपानेले सम्हाली रहेका थिए। टीकापुर बजारको आसपासबाट थारु समुदायको ठूलो भीड बजार केन्द्रित हुने बेला भएको भिडन्तमा एसएसपी लक्ष्मण न्यौपाने, प्रहरी निरीक्षक बलराम विष्ट र केशव बोहरा, सहायक हवल्दार ललित साउद, प्रहरी जवान लक्ष्मण खड्का र लोकेन्द्र चन्द, सशस्त्र प्रहरी हवल्दार रामबिहारी थारुको मृत्यु भयो भने हिंसात्मक झडपका क्रममा घरमा बसिरहेका दुई वर्षीय बालक टेकबहादुर साउदको गोलीको छर्रा लागि मृत्यु भएको थियो। त्यसको भोलिपल्ट टीकापुरमा थारु समुदायका घर पसलहरूमा तोडफोड र आगजनी गरिएको थियो। रेशमलाल चौधरीको फूलबारी एफएममा आगो लगाइएको थियो। उनको घरमा पनि आगजनी गरिएको थियो। प्रहरीसहित ८ जनाको हत्या भएपछि दोस्रो दिन भएको आगजनीमा प्रहरीले थारु समुदायको सुरक्षा नगरेको भन्दै त्यसको समेत आलोचना भएको थियो। आगजनी र तोडफोडको सरकारले क्षतिपूर्ति दिइसकेको छ। त्यसपछि प्रहरीले ५८ जना थारु समुदायका व्यक्ति घटना संलग्न भएको भन्दै वारेन्ट जारी गर्यो त्यसमध्ये रेशमसहितका २७ जना मात्रै पक्राउ परे। रेशम चौधरी फरार रहेपछि उनले २०७४ सालको आमनिर्वाचनमा चुनाव जितेपछि संसद छिरेर आत्मसमर्पण गरेका हुन्। सरकारले त्यतिबेला रेशम चौधरीलाई घटनाको मुख्य योजनाकारको आरोप लगाएको थियो। उनलाई कैलाली जिल्ला अदालत, उच्च अदालत दिपायल र सर्वोच्च अदालतले समेत डाँका चोरी र कर्तव्य ज्यान मुद्दामा जन्मकैदको फैसला सुनाएको छ।"
स्वास्थ्य जागरुकताका लागि न्युरोथेरापी,"हङकङ : हङकङमा जति व्यस्त समय र कामको चाप छ, त्यति नै विलासिता पनि । कामको रफ्तारबाट बचेको समयमा रमाईलो गर्नुपर्छ भन्दै खानपिन र शारीरिक व्यायाममा ध्यान नदिँदा, आर्थिक, सामाजिक, पारिवारिक र मनोवैज्ञानिक तवरले सन्तुष्टि नहुँदा गम्भीर स्वास्थ्य समस्या देखिएको छ । उच्च रक्तचाप, हार्ट अट्याक, स्ट्रोक, प्यारालाइसिस, मोटोपन, अटिजमलगायतका स्वास्थ्य समस्याहरू धेरै मात्रामा हङकङेली नेपालीहरूमा देखिने गरेको छ । मनोरञ्जनात्मक कार्यक्रमहरू हप्तै हुने भए पनि स्वास्थ्य समस्या र चेतना विषयक कार्यक्रमहरू कमै हुने गर्दछन् । आयोजित कार्यक्रमहरूमा पनि समुदायका उपस्थिति न्यून रहन्छ । सिनियर न्युरोथेरापिस्ट तर्जुना मगरले सिङ्गो नेपाली समुदायकै लागि भनेर एक कार्यक्रमको आयोजना गरिन् । अवारनेस हेल्थ न्युरोथेरापी इभेन्ट (स्वास्थ्य जागरुकता) कार्यक्रम भारतबाट आएका न्युरोथेरापी एक्सपर्ट आचार्य श्रीरामगोपाल दीक्षितले तीन सेसनमा सहभागीहरूलाई न्युरोथेरापी, पहिचान र समाधान विषयक प्राकृतिक चिकित्सकीय विधिको बारेमा जानकारी दिएका थिए । दीक्षितले पहिलो दिन वर्कसप, दोस्रो दिन योगा र अन्तिम दिन रोगको वैज्ञानिक प्राकृतिक पहिचानको बारेमा प्रशिक्षण प्रदान गरे । कार्यक्रममा याउचिमोङ डिस्ट्रिक काउन्सिलर अरुणा गुरुङ, जनसम्पर्क समिति भाइस प्रेसिडेन्ट ताहिर खान, लाङघाली कल्याण समाज हङकङ अध्यक्ष नीलम थापामगरलगायत दर्जनभन्दा बढी सघंसंस्थाका प्रतिनिधिहरूको उपस्थिति थियो । आयोजक तर्जुना भन्छिन्, यो पहिलो प्रयास हो, खासमा हाम्रो समुदायलाई स्वास्थ्यसम्बन्धी अझ धेरै सचेतना र कार्यक्रमहरूको खाँचो छ । विदेशी भूमिमा पैसा र विलासिताको पछि भाग्दा आफ्नो स्वास्थ्य बिगारिरहेका छौं । आफू, आफ्नो परिवार र समुदायका लागि आगामी दिनमा अझ यस्ता कार्यक्रमहरूको संख्या र सहभागिताको संख्या बढ्न आवश्यक छ ।"
सिनियर टिममा नखेल्दै अमितले लिए अन्तर्राष्ट्रिय क्रिकेटबाट सन्न्यास,"काठमाडौं : नेपाल पुलिस क्लबका ओपनर ब्याटर अमित श्रेष्ठले अन्तर्राष्ट्रिय क्रिकेटबाट सन्न्यासको घोषणा गरेका छन्। सन् २०१३ मा यू१९ टिममा रहेर एलिट कप र एसिया कप समेत खेलेका अमितले सिनियर टिमबाट भने राष्ट्रिय टिमको जर्सी लगाउन नपाउँदै अन्तर्राष्ट्रिय क्रिकेटबाट सन्न्यास लिएका छन्। ३१ वर्षीय अमितले राष्ट्रिय टिमबाट नखेले पनि अन्य प्रतियोगिताहरू भने खेल्ने बताए। राष्ट्रिय टिमबाट नखेले पनि अन्य प्रतियोगिताहरू भने खेल्छु, उनले अन्नपूर्ण पोष्टसँगको कुराकानीमा बताए। उनले अचानक संन्यास लिनुको कारण भने खुलाउन चाहेनन्। उनले सामाजिक सञ्जाल फेसबुकमा बुधबार आफूले अन्य घरेलु प्रतियोगिताहरूमा उत्तिकै लगनका साथ खेल्ने उल्लेख गरेका छन्। उनले यू१९ टिमबाट राष्ट्रिय टिमको जर्सी लगाएर खेल्नु आफ्नो लागि निकै गर्वको कुरा रहेको बताए। अन्नपूर्ण पोष्टमार्फत आफूले नेपालको प्रतिनिधित्व गर्दै भने अब नखेल्ने उल्लेख गरेका हुन्। अन्तर्राष्ट्रिय क्रिकेट नखेले पनि क्रिकेट प्रतिको माया भने नघट्ने उनले लेखेका छन्। पहिलो सिजनको नेपाल प्रिमियर लिग(एनपीएल)मा उनले सुदूरपश्चिम रोयल्सबाट खेलेका थिए। त्यसलगायत उनले धनगढी प्रिमियर लिग, पोखरा प्रिमियर लिग लगायताका घरेलु प्रतियोगिता खेलिरहने छन्।"
"नयाँ पर्यटकीय गन्तव्य खोजी, प्रचारमा फरक शैली","काठमाडौं : नेपाल पर्यटन बोर्डले नयाँ गन्तव्यको खोजी र प्रचारका लागि युवा पुस्तालाई जोडिरहेको छ । मुलुकको पर्यटन प्रबद्र्धनका लागि नयाँ गन्तव्यको वैभव र विशेषतालाई उजागर गर्न युवा पुस्तालाई जोड्ने उद्देश्यले नेपाल पर्यटन बोर्डले मंगलबार काठमाडौंमा कनेक्टिङ कन्टेन्ट क्रियटर विथ प्याकेज क्युरेटर कार्यक्रम गरेको हो । बोर्डले पर्यटकीय उपज उत्पादनकर्ता र पर्यटन व्यवसायीलाई एउटै थलोमा राखेर नयाँ गन्तव्यको प्रबर्द्धनका लागि प्रोत्साहित गरेको हो । यस कार्यक्रममा सुदूरपश्चिमको अपि हिमालदेखि सुदूरपूर्वको मुन्धुम ट्रेलसम्म पर्यटकीय गन्तव्यको भिडियो प्रस्तुति गरिएको थियो । जसमा सातै प्रदेशका प्रचार र प्रबर्द्धन हुन नसकेका गन्व्यहरूको भिडियो सामग्री प्रस्तुत गरिएको हो । कार्यक्रमलाई सम्बोधन गर्दै बोर्डका प्रमुख कार्यकारी अधिकृत (सीईओ) दीपकराज जोशीले विद्यमान पर्यटन प्रबर्द्धन र प्रचारका नयाँ पुस्तालाई जोडेर प्रविधिको भरपुर उपयोग गर्नुपर्ने बताएका छन् । उनले भने, लामो इतिहास भएको पर्यटन क्षेत्रको प्रचार गर्दा पुरानै र सीमित गन्तव्यको मात्रै प्रचार भइरहेको छ । पछिल्लो दशकमा विश्वमा पर्यटनको ट्रेन्ड परिवर्तन भइरहेकोले हामीले पनि नयाँ गन्तव्यहरूको खोजी र प्रचारको नयाँ शैली अवलम्बन गर्नुपर्ने भएको छ । अहिले देशभरबाट विभिन्न समूह र व्यक्तिगत तवरबाट युवा पुस्ताले घुमफिर गर्ने र नयाँ गन्तव्यको खोजी गरिरहेको सन्दर्भ उल्लेख गर्दै सीईओ जोशीले थपे, देशभरका सातै प्रदेशमा कन्टेन्ट क्रियटर हरूको रुपमा लागिरहनुभएका युवा पुस्ताले खोजी गरेका दूरदरजका वैभवता र विशेषताहरूलाई प्रचार र प्रबद्र्धन गरिरहनुभएको छ । उहाँहरूलाई पर्यटकीय उपज उत्पादकसँग जोड्नका लागि यो कार्यक्रम आयोजना गरिएको हो । सीईओ जोशीले आगामी दिनमा पर्यटन प्रबद्र्धनमा नयाँ रणनीतिका साथ अघि बढ्नुपर्ने र घुमफिर गरिरहेको युवा पुस्तासँगसँगै काम गर्न पर्यटन बोर्ड खुला रहेको समेत बताए । कार्यक्रममा कोशी प्रदेशबाट मनोज आचार्य, मधेस र बागमती प्रदेशबाट मनिष रुचाल, गण्डकी प्रदेशबाट हेमन्त भण्डारी, लुम्बिनी प्रदेशबाट पल्लव पण्डित, कर्णाली प्रदेशबाट सिर्जना ओली (सिर्जना सिज्जु) र सुदूरपश्चिम प्रदेशबाट हेमन्त राईले सम्बन्धित प्रदेशका नयाँ पर्यटकीय गन्तव्यको खोजी, सम्भावना र प्रचारको अवस्थासहित भिडियो सामग्री प्रस्तुत गरेका हुन् । यसका साथै कार्यक्रममा कन्टेन्ट क्रियटर र प्याकेज क्युरेटरबीच अन्तक्रिर्यासमेत गरिएको थियो ।"
"ट्रम्पले दिए मार्क कार्नीलाई बधाई, के भयो दुई नेताबीच छलफल ?","काठमाडौं : अमेरिकी राष्ट्रपति डोनाल्ड ट्रम्पले क्यानडाका प्रधानमन्त्री मार्क कार्नीलाई आम चुनावमा विजय हासिल गरेकोमा बधाई दिएका छन्। क्यानेडाली प्रधानमन्त्रीको आधिकारिक सामाजिक सञ्जाल एक्समा प्रधानमन्त्री मार्क कार्नीले अमेरिकाका राष्ट्रपति ट्रम्पसँग कुरा गरेको उल्लेख गरेको छ। एक्समा बताएअनुसार दुवै नेताहरू निकट भविष्यमा भेट्न सहमत भएका छन्। एक्समा भनिएको छ,दुई नेताहरू क्यानडा र संयुक्त राज्य अमेरिका आफ्नो पारस्परिक हितका लागि स्वतन्त्र, सार्वभौम राष्ट्रहरूको रूपमा मिलेर काम गर्ने विषयमा सहमति जनाए। यसका लागि दुई नेताहरू निकट भविष्यमा भेट्न सहमत भएका छन्। क्यानडामा सोमबार भएको आम चुनावमा कार्नीको नेतृत्वमा लिबरल पार्टीले जित हासिल गरेको छ। पार्टीको जित लगत्तै कार्नीले अमेरिकी राष्ट्रपति डोनाल्ड ट्रम्पलाई निशाना बनाए। उनले भनेका थिए, अमेरिकाले हामीमाथि प्रभुत्व स्थापित गर्न सकोस् भनेर राष्ट्रपति ट्रम्प हामीलाई तोड्न खोजिरहेका छन्। यो कहिल्यै हुनेछैन । ट्रम्पले क्यानडालाई व्यापार युद्धको धम्की निरन्तर दिइरहेका छन् । यस्तै ट्रम्पले क्यानडालाई अमेरिकाको ५१ औं राज्य बनाउने बताइरहेका छन्।"
"एनआरएन साउदीद्वारा ५२ हजार श्रमिक लाभान्वित, १७ लाख सहयोग","साउदी अरेबिया : वैदेशिक रोजगारीको क्रममा साउदी अरेबिया पुगेका नेपाली श्रमिकहरूलाई विभिन्न कोणबाट एनआरएन साउदीले ५२ हजार ५ सय १४ नेपाली श्रमिक लाभान्वित हुने काम गरेको छ भने संघले हालसम्म करिब १७ लाख ८१ हजार ४ सय रुपैयाँ आर्थिक राहत तथा सहयोग वितरण गरेको छ । एनआरएन साउदी अरबले नवौं राष्ट्रिय अधिवेशन (२०२३२५ कार्यकाल) पश्चात् सामाजिक सेवामा उल्लेखनीय योगदान दिँदै आएको छ । श्रीमती रविना अर्यालको नेतृत्वमा निर्वाचित कार्यसमितिले परं परोपकारार्थं यो जीवति स जीवति भन्ने मूलमन्त्रलाई आत्मसात गर्दै सो कार्य गरेको बताएको छ । जसअन्तर्गत ३० हजार ९ सय १७ जनालाई राहदानी वितरण तथा २१ हजार ५ सय ६४ जनाको प्रिइन्लोल्मेन्ट अनलाइन फारम संकलन गरिनुको साथै, अलकासिम र जेद्धा सहरमा सञ्चालन गरिएको निःशुल्क स्वास्थ्य शिविरबाट २ सय ७९ जना लाभान्वित भएका छन् भने संघले १५ श्रमिकलाई एकतर्फी हवाई टिकटको व्यवस्था, अलपत्र परेका २८ जनाभन्दा बढी श्रमिकलाई राहत वितरण साथै स्वदेश फिर्तीमा सहजीकरण गर्दै हालसम्म ५२ हजार ५ सय १४ जना नेपाली श्रमिक प्रत्यक्ष रूपमा सहयोग गरेको छ । एनआरएन साउदीले साउदीको रियादस्थित राजदूतावास र जेद्धास्थित महावाणिज्य दूतावासको समन्वयमा दमाम, जुबेल, रियाद, अलकासिम, जिजान, आब्बा, खमिस, ताबुक र जेद्धामा राहदानी शिविर र श्रमिक सचेतना कार्यक्रमहरू सञ्चालन गर्दै आएको छ । संघअन्तर्गत रहेका ६ क्षेत्रीय समन्वय समितिहरूको सहकार्यमा विभिन्न सहरहरूमा श्रमिक समस्या समाधानमा नेपाली राजदूतावास र सामुदायिक संस्थाको भूमिका विषयक अन्तरक्रिया कार्यक्रमहरूसमेत सम्पन्न गरेको छ । साथै नेपालमा गएको प्राकृतिक विपत्तिपछिको उद्धार तथा सहयोगका लागि संघले ३ लाख ८१ हजार २ सय २७ रुपैयाँ र २ लाख ७० हजार ८ सय रुपैयाँ गरी केन्द्रमा राहत रकम सहयोग गरेको छ भने संघको कार्यकाल अवधिमा निधन भएका दुई सदस्यका परिवारलाई सहयोग स्वरूप जनही ५० हजार रुपैयाँ सहयोग प्रदान गरिएको छ । जेद्धास्थित महावाणिज्य दूतावासको नेतृत्वमा साउदी पुगेर अलपत्र परेका दुर्गाबहादुर सुनारको उद्धारका लागि १५ हजार ८ सय १७ साउदी रियाल, दामोदर क्षेत्रीको उद्धारमा ३ हजार ५ सय रियाल, एक श्रमिकको जरिवाना भुक्तानीमा १ हजार ५ सय रियाल, सडक दुर्घटनामा खुट्टा गुमाएका जनकलाल वाइवाललाई २ हजार ९ सय ५८ रियाल सहयोगसमेत गरेको छ । वाफ च्याम्पियनसिप २०२४ मा सहभागी नेपाली महिला फुटबल टोलीलाई हौसला स्वरूप सघको जेद्धा क्षेत्रीय समिति तथा स्थानीय संघसंस्थाको सहकार्यमा ६ हजार ७ सय २१ साउदी रियालसहित सम्मानपत्र प्रदान गरेको छ । साथै संघले, ११ वटा बैठक सम्पन्न गरी वैदेशिक रोजगारीका सवालमा श्रमिकहितका लागि नीति तथा ऐनको कार्यान्वयन गर्न उच्च तहमा ज्ञापनपत्र बुझाइएको छ भने साउदीको पूर्वी प्रान्तमा वाणिज्य दूतावास वा श्रमिक सम्पर्क कार्यालय स्थापनाको माग गर्दै परराष्ट्र मन्त्रालयमार्फत औपचारिक रूपमा निवेदनसमेत बुझाइएको छ । संघले विधिविधानअनुसार आउने जुलाईमा १०औं अधिवेशन गर्नुको साथै हाललाई नयाँ सदस्य र सदस्यता नवीकरणका लागि खुला गरेको छ ।"
प्रज्ञा भवन परिसरबाट रेशम चौधरी पक्राउ,काठमाडौं : नागरिक उन्मुक्ति पार्टीका संरक्षक रेशम चौधरी पक्राउ परेका छन्। नागरिक उन्मुक्ति पार्टी र जनमत पार्टीसँग एकता घोषणाको तयारी भइरहेका बेला प्रहरीले उनलाई कार्यक्रमस्थल प्रज्ञा भवन परिसरबाट पक्राउ गरेको हो । पक्राउ गर्नुका कारण खुल्न बाँकी रहेको छ। प्रहरीले उनलाई डिल्लीबजार कारागारमा लगेको छ। यस अगाडि टीकापुर घटनामा जन्मकैदको सजाय भोगिरहेका चौधरीलाई गणतन्त्र दिवसको अवसरमा राष्ट्रपति रामचन्द्र पौडेलबाट आममाफी दिएपछि २०८० साल जेठ १५ गते कारागारबाट रिहा भएका थिए। पाँच वर्ष तीन महिना जेल सजाय काटेका चौधरीको १४ वर्ष ९ महिना जेल सजाय छुट भएको थियो। चौधरीलाई छुटाएपछि हत्या भएका सशस्त्र प्रहरी निरीक्षक केशव बोहोराकी श्रीमती शारदा कडायतले पुन: सर्वोच्च अदालतमा मुद्दा हालेकी थिइन्। प्रज्ञा भवनको हलमा आज बिहान ठीक ११ बजेका कार्यक्रम सुरु हुने तालिका रहेपनि अहिलेसम्म औपचारिक कार्यक्रम सुरु हुन सकेको छैन। दुई पार्टीका नेताहरूबीच कमिटी निर्माणमै विवाद देखिएपछि एकता घोषणा हुन बाँकी रहेको स्रोतको भनाई छ। दुई पार्टीबीच आन्तरिक कारणले विवादले एकता घोषणा कार्यक्रम समयमै सुरु नभएपछि सहमति जुटाउन शीर्ष नेता छलफलमा जुटिरहेका छन्। यो पनि पढ्नुहोस रेशमको आममाफी : गणतन्त्रको चरम दुरुपयोग
सीमामा देखिएका समस्या समाधानका लागि पहल गर्छु : प्रचण्ड,"कञ्चनपुर : नेकपा (माओवादी केन्द्र) का अध्यक्ष तथा पूर्वप्रधानमन्त्री पुष्पकमल दाहाल प्रचण्डले नेपालभारत सीमामा देखिएका समस्या समाधानका लागि पहल गर्ने बताएका छन्। तराईमधेश जागरण अभियानअन्तर्गत बेलौरी पुगेका अध्यक्ष प्रचण्डले सीमानाका,सुकुम्बासी र अव्यवस्थित बसोबासीको समस्या समाधानका लागि आफूले पहल गर्ने बताएका हुन्। उनले भने,'नेपालभारत सीमामा देखिने समस्या, सुकुम्बासी र अव्यवस्थित बसोबासीको समस्या समाधानका लागि म विपक्षी दलको नेताको हैसियतमा गर्न सकिने सबै प्रकारको सहयोग गर्ने प्रतिबद्धता व्यक्त गर्छु।' तराईमधेश जागरण अभियानअन्तर्गत बेलौरी पुगेको माओवादी केन्द्रको अभियान टोलीलाई सम्मान गरिएको थियो। कार्यक्रमको क्रममा बेलौरी नगरपालिकाका प्रमुख पोतिलाल चौधरीले अध्यक्ष प्रचण्ड समक्ष नगरका समस्या र आवश्यकताहरू समेटिएको ज्ञापनपत्र पेश गरेका थिए। स्वागत कार्यक्रमलाई सम्बोधन गर्दै अध्यक्ष प्रचण्डले स्थानीय जनप्रतिनिधि र जनताको सद्भावपूर्ण स्वागतप्रति आभार प्रकट गर्दै बेलौरीका समस्या समाधान र विकासमा सक्दो सहयोग गर्ने प्रतिबद्धता व्यक्त गरेका थिए। उनले भने,'बेलौरी नगरपालिकामा म यसअघि पनि विभिन्न कार्यक्रमका अवसरमा आएको छु। यहाँका समस्याहरू बारे म जानकार छु।'"
दुर्घटनामा परेर युवकको मृत्यु,विराटनगर : मोरङको धनपालथान गाउँपालिका३ ललिया टोलमा दुर्घटनामा परेर एक जना युवकको मृत्यु भएको छ । धनपालथान२ का ३७ वर्षीय विजय मण्डलको दुर्घटनामा परेर मृत्यु भएको प्रहरीले जनाएको छ । प्रहरीका अनुसार मण्डलको शवनजिकै उनले चलाउँदै आएको को२१प १६५६ नम्बरको मोटरसाइकल पनि भेटिएको छ । प्रहरीका अनुसार सडकदेखि करिब ३ मिटर तल नालामा उनी मृत फेला परेका हुन् । इलाका प्रहरी कार्यालय रंगेलीका इन्स्पेक्टर सन्तोषकुमार खड्का नेतृत्वको टोलीले कानुनी प्रक्रिया पूरा गरी शवलाई पोस्टमार्टमका लागि रंगेली अस्पताल पठाएको छ । खड्काले घटनाबारे थप अनुसन्धान गरिरहेको छ ।
"धनगढीबाट बैतडी जाँदै गरेको हाइस दुर्घटना, एकको मृत्यु,६ घाइते","डोटी : डोटीमा बिद्युतीय हाइस दुर्घटना हुँदा एकजनाको मृत्यु भएको छ भने ६ जना घाइते भएका छन् । मंगलबार राति करिब ११ :३० बजेतिर जोरायल गाउँपालिका२ मेलखोलास्थित भीमदत्त राजमार्गमा दुर्घटनामा भएको हो । कैलालीको धनगढीबाट बैतडीको पुर्चौडीतर्फ जाँदै गरेको सुपप्र ०२००१ ज ०५६७ नम्बरको विद्युतीय हाइस अनियन्त्रित भई सडकबाट ५०६० मिटर तल खस्दा एकजनाको मृत्यु भएको र ६ जना घाइते भएका जिल्ला प्रहरी कार्यालय डोटीले जानकारी दिएको छ । दुर्घटनामा बैतडी डिलासैनी गाउँपालिका४ का ४५ वर्षीय हर्क बहादुर नेगीको मृत्यु भएको प्रहरीले जनाएको छ । दुर्घटनामा गम्भीर घाइते भएका उनलाई उपचारका लागि सेती प्रादेशिक अस्पताल पु्र्याइएको थियो । उनको उपचारका क्रममा बुधबार बिहान मृत्यु भएको प्रहरीले जानकारी दिएको छ । घाइते हुनेहरूमा बैतडी डिलासैनी गाउँपालिका४ का २७ वर्षीय धिरेन्द्र नेगी, ४४ वर्षीय जगदीश जोशी, ५३ वर्षीय राम बहादुर नेगी, ६५ वर्षीया धना नेगी रहेका छन् । त्यसैगरी हाइस चालक बैतडी पुर्चौडी नगरपालिकाका करिब २४ वर्षीय अशोक बम पनि गम्भीर घाइते भएका छन् । घाइतेहरूको सेती प्रादेशिक अस्पताल धनगढीमा उपचार भइरहेको छ ।"
"शिक्षक आन्दोलन निरन्तर,आज पनि निषेधित क्षेत्र तोड्ने प्रयास","काठमाडौं : नेपाल शिक्षक महासंघले सरकारसँगको वार्तासँगै आन्दोलनलाई पनि निरन्तरता दिएको छ । विद्यालय शिक्षा ऐन जारी हुनुपर्ने माग राख्दै महासंघले आन्दोलन जारी राखेको हो । सरकारसँग भएको वार्ता निष्कर्षबिहीन भएपछि महासंघले आन्दोलनलाई निरन्तरता दिएको हो । विभिन्न चरणमा वार्ता हुँदा पनि शिक्षक र सरकारबीच सहमति हुन सकेको छैन। काठमाडौंको बिजुलीबजारमा आन्दोलनका लागि आएका शिक्षकहरूले शिक्षकको माग पूरा गर,विद्यालय शिक्षा ऐन जारी गरलगायतका नारा लगाएका छन् । प्रदर्शनमा उत्रिएका शिक्षकले आज बानेश्वर क्षेत्रमा निषेधित क्षेत्र तोड्ने प्रयास गरेका छन्। उनीहरूले निषेधित क्षेत्र तोड्ने प्रयास गरेपनि प्रहरीले रोकेको छ । गत चैत्र २० गतेदेखि शिक्षकहरूले काठमाडौं केन्द्रित आन्दोलन गरिरहेका छन्।"
पशुपति क्षेत्र विकास कोष ऐन समयसापेक्ष परिमार्जन हुन्छ : पर्यटनमन्त्री,"काठमाडौं : संस्कृति,पर्यटन तथा नागरिक उड्डनमन्त्री बद्री पाण्डेले पशुपति विकास कोषको ऐनलाई परिमार्जन गरेर समय सापेक्ष बनाउने बताएका छन् । बुधबार पशुपति क्षेत्र विकास कोषको ३९ औं वार्षिक उत्सोव समारोहलाई सम्बोधन गर्दै मन्त्री पाण्डेले कोषको ऐन परिमार्जन गर्ने गरी मस्यौदा तयार गरिएको बताए । उनले अब चाँडै नै उक्त मस्यौदालाई मन्त्रिपरिषद् हुँदै संसदमा लैजाने प्रतिवद्धता व्यक्त गरे। पशुपतिनाथ विश्वका हिन्दु धर्मावलम्बीहरूको आस्थाको धरोहरको केन्द्रविन्दु रहेको बताउँदै उनले पशुपतिनाथले नेपालाई अन्तर्राष्ट्रियरुपमा चिनाएको बताए। मन्त्री पाण्डेले नेपालको सभ्यताको पहिचानको रुपमा रहेको पशुपति नाथलाई थप व्यवस्थित गर्दै अघि बढ्ने प्रतिवद्धता समेत दोहोर्याए । पछिल्लो समय नराम्रा कुराको अत्याधिक प्रचार प्रसारका कारण राम्रा कुराहरू ओझेलमा परेको प्रति चिन्ता व्यक्त गरे। पशुपति क्षेत्र कोषका अध्यक्ष समेत रहेका मन्त्री पाण्डेले नराम्रा कुराको प्रचार हुँदा मुलुकबाट बौद्धिक व्यक्तित्वहरूको पलायन भइरहेको बताउँदै मुलुक बनाउनका लागि बौद्धिक व्यक्तित्वहरुको आवश्यकता औंल्याए । त्यसैगरी उनले विश्व सम्पादा सूचीमा सुचिकृत लुम्बिनी विकाष कोष र पशुपति विकास कोषबीच एक आपसमा सहकार्यसहित अघि बढ्नुपर्नेमा जोड दिए।"
रेशम चौधरीलाई डिल्लीबजार कारागार चलान,"काठमाडौं : नागरिक उन्मुक्ति पार्टीका संरक्षक रेशम चौधरी डिल्लीबजार कारागार चलान भएका छन्। नागरिक उन्मुक्ति पार्टी र जनमत पार्टीसँग आज एकता घोषणाको तयारी भइरहेका बेला प्रहरीले उनलाई प्रज्ञा भवन परिसरबाट पक्राउ गरी कारागार लगेको हो। यस अगाडि टीकापुर घटनामा जन्मकैदको सजाय भोगिरहेका चौधरीलाई गणतन्त्र दिवसको अवसरमा राष्ट्रपति रामचन्द्र पौडेलबाट आममाफी दिएपछि २०८० साल जेठ १५ गते कारागारबाट रिहा भएका थिए। पाँच वर्ष तीन महिना जेल सजाय काटेका चौधरीको १४ वर्ष ९ महिना जेल सजाय छुट भएको थियो। आममाफी दिएर चौधरीलाई छुटाएपछि टीकापुरमा हत्या भएका सशस्त्र प्रहरी निरीक्षक केशव बोहोराकी श्रीमती शारदा कडायतले पुन: सर्वोच्च अदालतमा मुद्दा हालेकी थिइन्। उनले आठ जना सुरक्षाकर्मी र एक जना नाबालकको ज्यान लिने गरी भएको टीकापुर घटना नेपाली समाजमा घटेको एउटा अकल्पनीय र दुःखदायी एवम् क्रूर आपराधिक घटना भएको भन्दै माफी दिने नमिल्ने जिकिर गरेकी थिइन्। यता प्रहरी स्रोतका अनुसार फैसला कार्यान्वयनका लागि चौधरीलाई पक्राउ गरिएको बताएको छ। चौधरीको यस अगाडिको मुद्दामा कैद भुक्तान हुन बाँकी रहेकाले अदालतको आदेश अनुसार पक्राउ गरिएको प्रहरी अधिकारीको दाबी छ। जनमत र नाउपाबीच आन्तरिक कारणले विवाद भएपछि सहमति जुटाउन शीर्ष नेता छलफलमा जुटिरहेका छन्। के थियो टीकापुर घटना ? संविधान जारी हुने बेला थियो। सुदूरपश्चिमभरी अखण्ड सुदूरपश्चिम र थरुहट प्रदेश पक्षधरबीच दैनिक जसो नारा जुलुस चलिरहेको थियो। सुदूरपश्चिममा ९ जिल्ला छन्। तराईका कैलाली र कञ्चनपुर। यसैगरी, बैतडी, दार्चुला, डडेल्धुरा, डोटी, अछाम, बाजुरा र बझाङ गरी ७ वटा पहाडी जिल्ला। ९ जिल्लाको प्रदेशको माग पहाडी समुदायको थियो। प्रादेशिक संरचनामा जाँदा सुदूरपश्चिम टुक्रिन हुँदैन भन्ने पक्ष पनि आन्दोलनमा थियो भने कञ्चनपुरदेखि नवलपरासीसम्मका जिल्ला समेटिएको तराईको क्षेत्रको एक प्रदेशको माग थारु समुदायको थियो। संविधान जारी हुुनुभन्दा एक महिना अघिदेखि भएको यस आन्दोलनका क्रममा टीकापुरमा बढी तनाव थियो। २०७२ भदौको ७ गते थारु बाहुल्यता रहेको टीकापुरमा, थारु समुदायका नेताहरूको अगुवाइमा सबै सरकारी कार्यालयहरूमा थरुहट स्वायत्त प्रदेश लेखेर बोर्ड टास्ने कार्यक्रम थियो। त्यही कार्यक्रमका लागि टीकापुर र आसपासबाट ठूलो संख्यामा थारु समुदाय टीकापुर केन्द्रित भएका थिए। त्यहाँ ठूलो संख्यामा प्रहरी तैनाथ थियो। कैलालीको सदरमुकाम धनगढीमा पनि आन्दोलन चर्किरहेकाले टीकापुरको आन्दोलनको जिम्मेवारी एसएसपी लक्ष्मण न्यौपानेले सम्हाली रहेका थिए। टीकापुर बजारको आसपासबाट थारु समुदायको ठूलो भीड बजार केन्द्रित हुने बेला भएको भिडन्तमा एसएसपी लक्ष्मण न्यौपाने, प्रहरी निरीक्षक बलराम विष्ट र केशव बोहरा, सहायक हवल्दार ललित साउद, प्रहरी जवान लक्ष्मण खड्का र लोकेन्द्र चन्द, सशस्त्र प्रहरी हवल्दार रामबिहारी थारुको मृत्यु भयो भने हिंसात्मक झडपका क्रममा घरमा बसिरहेका दुई वर्षीय बालक टेकबहादुर साउदको गोलीको छर्रा लागि मृत्यु भएको थियो। त्यसको भोलिपल्ट टीकापुरमा थारु समुदायका घर पसलहरूमा तोडफोड र आगजनी गरिएको थियो। रेशमलाल चौधरीको फूलबारी एफएममा आगो लगाइएको थियो। उनको घरमा पनि आगजनी गरिएको थियो। प्रहरीसहित ८ जनाको हत्या भएपछि दोस्रो दिन भएको आगजनीमा प्रहरीले थारु समुदायको सुरक्षा नगरेको भन्दै त्यसको समेत आलोचना भएको थियो। आगजनी र तोडफोडको सरकारले क्षतिपूर्ति दिइसकेको छ। त्यसपछि प्रहरीले ५८ जना थारु समुदायका व्यक्ति घटना संलग्न भएको भन्दै वारेन्ट जारी गर्यो त्यसमध्ये रेशमसहितका २७ जना मात्रै पक्राउ परे। रेशम चौधरी फरार रहेपछि उनले २०७४ सालको आमनिर्वाचनमा चुनाव जितेपछि संसद छिरेर आत्मसमर्पण गरेका हुन्। सरकारले त्यतिबेला रेशम चौधरीलाई घटनाको मुख्य योजनाकारको आरोप लगाएको थियो। उनलाई कैलाली जिल्ला अदालत, उच्च अदालत दिपायल र सर्वोच्च अदालतले समेत डाँका चोरी र कर्तव्य ज्यान मुद्दामा जन्मकैदको फैसला सुनाएको छ। यो पनि पढ्नुहोस रेशमको आममाफी : गणतन्त्रको चरम दुरुपयोग रिगल प्रकरणमा कांग्रेस महामन्त्री थापाले भने हत्यारालाई आममाफी दिनु गलत हो,विरोध गरौं आममाफीको विषयमा कानुनको अपव्याख्या भयो"
सुर्खेत फुटबल संघका अध्यक्ष रवीन्द्र चन्दमाथि अविश्वासको प्रस्ताव,काठमाडौं : सुर्खेत फुटबल संघका अध्यक्ष रवीन्द्र चन्दमाथि अविस्वासको प्रस्ताव पारित भएको छ। मंगलबार सातदोबाटोस्थित एन्फा कार्यलयमा जिल्ला फुटबल संघको साधारण सभाले चन्दविरुद्ध अविश्वासको प्रस्ताव पारित गरेको हो। अविश्वासको प्रस्ताव पास भएसँगै चन्द पदमुक्त भएका छन्। उक्त साधारण सभाले दिलिप बस्याललाई नयाँ अध्यक्षको रूपमा नियुक्त भएका छन्। साधारण सभामा चन्दविरुद्ध १२ सदस्यले नै अविश्वासको मत हालेका हुन्। रवीन्द्र चन्दको नेतृत्वप्रति असन्तुष्टि जनाउँदै १४ क्लबहरूले २०८१ पुस १ गते अविश्वासको प्रस्ताव दर्ता गरेका थिए।
"सत्ता गठबन्धनको बैठकमा नीति तथा कार्यक्रममाथि छलफल, यस्ता छन् दलहरूले दिएका सुझाव","काठमाडौं : सत्ता गठबन्धनको बैठकमा सरकारले यही वैशाख १९ गते ल्याउन लागेको नीति तथा कार्यक्रममाथि छलफल भएको छ। प्रधानमन्त्रीको सरकारी निवास बालुवाटारमा बसेको बैठकमा दलहरूले आगामी वर्षको नीति तथा कार्यक्रममा समेट्नु पर्ने विषयमा सुझाव दिएका हुन्। बैठकमा विकास निर्माणलाई प्रभावकारी बनाउने गरी नीति तथा कार्यक्रम ल्याउनेबारे छलफल भएको एमालेका उपमहासचिव प्रदीप ज्ञवालीले बताए। उनले भने, खासगरी लोकतन्त्रलाई शुद्धीकरण गर्ने र यसमाथि विभिन्न कोणबाट भइरहेका हमला र आक्रमणहरूलाई सामूहिक रूपमा जवाफ दिने निर्णय भयो। विकास निर्माणलाई प्रभावकारी, समयमा सकिने, उच्च प्राथमिकमा राख्ने भन्ने सुझाव आएका छन्। युवा पुस्तामा आशा र विश्वास जगाउनका लागि उद्यमशीलता, सिप विकास, व्यवसायीकरण योजना, बजार संरक्षणको योजनासहितको नीति तथा कार्यक्रम ल्याउन दलहरूले सुझाव दिनुभएको छ। उपमहासचिव ज्ञवालीले अर्थतन्त्रलाई लयमा ल्याउनको लागि सरकारको खर्च गर्ने क्षमता बढाउने, अनावश्यक संरचना र फजुल खर्चलाई निर्ममतापूर्वक कटौती गर्ने र सरकारको कार्य दक्षतालाई बढाउने, सुशासनलाई प्रभावकारी बनाउनेबारेमा पनि सुझाव आएको बताए । उपमहासचिव ज्ञवालीले विगतका वर्षभन्दा मेजर ब्रेक थ्रू हुनेगरी नीति तथा कार्यक्रम आओस् र त्यसलाई बजेटले पछ्याओस् भन्ने सुझाव आएको बताए।"
सरकारी अस्पताललाई मन्त्रालयको निर्देशन : बिरामीको उपचारमा संलग्न चिकित्सकको पूर्ण विवरण लेख्नू,"काठमाडौं : स्वास्थ्य तथा जनसंख्या मन्त्रालयले बिरामीहरूको उपचारमा संलग्न सरकारी चिकित्सकहरूलाई कागजातमा आफ्ना सबै विवरण खुलाउन निर्देशन जारी गरेको छ। मन्त्रालयको गुणस्तर मापन तथा नियमन महाशाखाले सबै संघीय अस्पताल तथा प्रतिष्ठानहरुलाई पत्राचार गर्दै अस्पतालमा उपचारका लागि आउने बिरामीको रिपोर्टमा चिकित्सकको विवरण खुलाउन निर्देशन गरिएको मन्त्रालयका प्रवक्ता डा प्रकाश बुढाथोकीले जानकारी दिए। उनका अनुसार अस्पतालमा उपचारका लागि आउने बिरामीको आवश्यकताअनुसारको रेडियोलोजी, प्रयोगशाला र अन्य परीक्षणमा सिफारिस गर्ने चिकित्सक तथा स्वास्थ्यकर्मीको पूरा नाम, विशेषज्ञता, काउन्सिल दर्ता नम्बर तथा सहि छाप बिरामी रिपोर्टमा खुलाउन भनिएको छ। निर्देशनले बिरामीको उपचार तथा फलोअपमा सहजता ल्याउने अपेक्षा गरिएको बुढाथोकीले बताए। यसले अनावश्यक परीक्षण रोक्न तथा परीक्षण सम्भव हुँदाहुँदै अस्पताल बाहिर हुने रेफरसमेत रोक्ने अपेक्षा गरिएको मन्त्रालयको दाबी छ। हाल चिकित्सकीय विवरण पेस्क्रिप्सनमा पूरा नहुँदा बिरामीको उपचार तथा त्यसका क्रममा भएका खराबी पहिचानमा समेत समस्या परेको छ। चिकित्सकीय विवरण अनिवार्य गरिंदा त्यसले चिकित्सकलाई थप जिम्मेवार र जवाफदेही बनाउन समेत मद्दत मिल्ने बुढाथोकीले बताए।"
"सत्ता गठबन्धनको विश्वास आज शिक्षकहरूसँग सहमति हुन्छ, भोलिदेखि पठनपाठन हुन्छ","काठमाडौं : सत्ता गठबन्धनले आज सरकार र शिक्षकहरूबिच सहमति हुने विश्वास व्यक्त गरेको छ । प्रधानमन्त्रीको सरकारी निवास बालुवाटारमा बसेको गठबन्धनको बैठकले आज दिनभरिमा सरकार र शिक्षकहरूबिच सहमति हुने विश्वास लिएको एमालेका उपमहासचिव प्रदीप ज्ञवालीले बताए। उपमहासचिव ज्ञवालीले आज सहमति भएर भोलिदेखि सहज ढंगले पठनपाठनको वातावरण हुने बताए । उनले भने, सरकार र नेपाल शिक्षक महासंघबीच वार्ता सकारात्मक ढंगले अगाडि बढेको छ । मलाई विश्वास छ आज दिनभरिमा सरकार र आन्दोलनरत नेपाल शिक्षक महासंघको बीचमा सहमति भएर भोलिदेखि सहज ढंगले पठनपाठन हुने वातावरण हुन्छ भन्ने विश्वास छ । उपमहासचिव ज्ञवालीले शिक्षकहरूले शिक्षा विधेयक लिएर जाँदैनौँ भनेपछि सरकार र नेपाल शिक्षक महासंघबीच सहमति हुन ढिला भएको बताए ।"
जनमत र नागरिक उन्मुक्ति पार्टीबीचको एकता घोषणा सभा स्थगित,काठमाडौं : नागरिक उन्मुक्ति पार्टी र जनमत पार्टीबीचको एकता घोषणा सभा स्थगित भएको छ। नागरिक उन्मुक्तिका संरक्षक रेशम चौधरी पक्राउ परेपछि एकता सभा रोकिएको जनमत पार्टीका प्रवक्ता शरद सिंह यादवले जानकारी दिए। चौधरीलाई सादा पोशाकका प्रहरीले पक्राउ गरेको जानकारी पाएको उनले बताए। उनले दुई पार्टीलाई एकता हुन नदिनका लागि चौधरीलाई पक्राउ गरिएको दुई पार्टीको निष्कर्ष रहेको जिकिर गरे। उनले अब दूई पार्टीका शीर्ष नेता बसेर आगामी कदमका बारेमा आवश्यक निर्णय लिइने उल्लेख गरे। चौधरीलाई पक्राउ गरेपछि नागरिक उन्मुक्ति पार्टी नेता कार्यकर्ताले नाराबाजी गरेका थिए।
नक्कली नोटसहित भारतीय युवती पक्राउ,विराटनगर : विराटनगरबाट प्रहरीले नक्कली नोटसहित १ भारतीय युवतीलाई पक्राउ गरेको छ । कोशी प्रदेश प्रहरी प्रवक्ता एसएसपी भीमबहादुर दाहालका अनुसार विराटनगर महानगरपालिका१३ बाट भारत बिहार अररियाकी १९ वर्षीया सिम्पी बैसन्तीलाई पक्राउ गरिएको हो । विराटनगर१३ स्थित एउटा किराना पसलमा सामान किन्ने क्रममा उनले बुधबार भारतीय ५ सय रूपैयाँको नोट दिएकी थिइन् । उक्त नोट नक्कली रहेको आशंकामा पसल सञ्चालकले प्रहरीलाई खबर गरेका थिए । इलाका प्रहरी कार्यालय रानीबाट खटिएको टोलीले बैसन्तीलाई नियन्त्रणमा लिएर खानतलासी गर्दा साथबाट ५ सय दरका ७ वटा भारतीय नोट फेला परेको जानकारी एसएसपी दाहालले दिए । उनको साथबाट ३ हजार १ सय नेपाली रूपैयाँसमेत प्रहरीले बरामद गरेको छ । प्रहरीले बैसन्तीमाथि थप अनुसन्धान गरिरहेको छ ।
भद्रपुरमा पिकअप ठक्करबाट मोटरसाइकल चालकको मृत्यु,झापा : झापाको भद्रपुरमा पिकअप ठक्करबाट मोटरसाइकल चालकको मृत्यु भएको छ। भद्रपुर नगरपालिका१ पृथ्वीनगर निवासी ३५ वर्षीय दिलीप राजवंशीको मृत्यु भएको जिल्ला प्रहरी कार्यालय झापाले जनाएको छ। प्रहरीका अनुसार मंगलबार साँझ साढे ७ बजेको समय मेची राजमार्गको बनियानीभद्रपुर सडक खण्ड अन्तरगत भद्रपुर २ स्थित हिमाली टोलबाट भद्रपुरतर्फ आउँदै गरेको बीआर ३७ भी २१२७ नम्बरको मोटरसाइकललाई मे १ च ५४४७ नम्बरको पिकअपले ठक्कर दिएको थियो। दुर्घटना परी घाइते भएका मोटरसाइकल चालक राजवंशीलाई उपचारको लागि ओमसाई पाथीभरा अस्पताल भद्रपुर पठाइएकोमा राति ८ बजे चिकित्सकले मृत घोषणा गरेका थिए। यता प्रहरीले दुवै सवारीसाधनसहित पिकअप चालक भद्रपुर३ का ४४ वर्षीय पङ्कज सुवेदीलाई नियन्त्रणमा लिएको छ।
अक्षय कर्म गर्ने दिन,"जलबिना अन्नको पनि सिर्जना हुँदैन, जल जीवन हो । जलदान जीवनदान हो । २०८२ वैशाख १७, वैशाख शुक्ल तृतीया । अक्षय तृतीया । सातु र सर्वत वितरणको दिन । मानव जीवन शीतल पार्ने दिन । उखरमाउलो गर्मी बढेको छ, हिजोआज । शास्त्रको कथन : यत्किन्चित् दीयते दानं स्वल्पं वा यदि वा बहु । तत्सर्वमक्षयं यस्मात्तेनेयमक्षया स्मृता ।। एष धर्मघटो दत्तो ब्रह्मविष्णु शिवात्मकः । अस्य प्रदानात्तृप्यन्तु पितरोपि पितामहाः ।। गन्धोदकं तिलैर्मिश्रं सान्नं कुम्भं फलान्वितम् । पितृभ्यः संप्रदास्यामि ह्यक्षयमुपतिष्ठतु ।। अर्थात्, थोरै उपकार, धर्म, दान, पुण्य गर्दा पनि बहुत हुने दिन । कहिल्यै ननासिने अक्षय कर्म गर्ने दिन ।, ईश्वरीय सत्तालाई सम्झने र जीवन समर्पण गर्ने दिन । दिवंगत पितृहरूलाई समेत विशेष खुसी पार्न सकिने दिन । जीवित र मृतक सबैप्रति उदारता देखाउने दिन । हाम्रो धर्म र संस्कृति संसारकै लागि उदाहरणीय रूपमा प्रस्तुत हुने दिन । जति विवेचना गरे पनि कम हुने दिन हो, अक्षय तृतीया जुन विशेष हो, छ । शिवपार्वतीको बिहेको दिनको रूपमा, ईश्वरको आवेश अवतार परशुराम जयन्तीको रूपमा समेत हेरिने यो पर्वको विशेष महत्व रहेको छ । अक्षय तृतीयालाई राम अवतार ज्ञानको आरम्भ, त्रेतायुग आरम्भको दिन मानिन्छ । हिन्दु धर्म संस्कृतिमा यस दिनलाई विशेष पर्वको रूपमा मान्ने चलन छ हाम्रो । यस दिनमा गरिएका साना कर्मले पनि अक्षय पुण्य प्राप्ति हुने कारण यसलाई अक्षय तृतीया भनिएको हो, धेरथोर गरिएको दानले अक्षय फल प्राप्त हुने, ब्रह्मा, विष्णु, शिव तीनै देवता प्रसन्न रहने, तिलमिश्रित अन्न, जल, घडा दानले स्वर्गीय पितृहरू बढी खुसी रहने, दातालाई अक्षय पुण्य प्राप्ति हुने धार्मिक मान्यता रहेको छ । सबै दिन पावन छन् तथापि यस दिन सातु, सर्वतको अधिक महत्व छ, यसै पनि जौ को परिकार सेवनबाट स्वाथ्य निरोगी हुने, सुगर, प्रेसर रोगीलाई अति उपयोगी जौ, चना, दाल, गेडागुडी, कोदो, फापर र ग्लाइसेमिक इन्डेक्स कम भएका खाना, फलपूल प्रोटिन र रेशायुक्त भएकाले अस्पतालका बिरामीहरूलाई समेत ग्राह्य छ बढी नै । पानीको सर्वत्र हाहाकार, गृष्मको नजिकै रहेको वसन्तै भए पनि शुष्क कण्ठ, जलवायु परिवर्तनको मार, तीव्र र विषाक्त वायु र खानाले हाम्रो दैनन्दिन जीवन करिब नाजुक छ र असाध्य रोगहरूको बढोत्तरी भइरहेको छ, नसर्ने रोगहरूको वृद्धिले संसार अहिले भयभीत छ, त्यसमा हामी पनि परेका छौं । वायुमण्डल नै विषाक्त भएपछि बाँकी वस्तु अनि प्राणीहरूको जनजीवन बढी कष्टकर हुने नै हुन्छ, प्रताडित भएको अबस्था छ । संसारले यसबारे ठूलै प्रतिबद्धता जाहेर गरे पनि विश्व अहिले लत्रिएकै अबस्थामा छ । हाम्रा ऋषिमहर्षिहरूले दीर्घ जीवन पाए, साधना गरे, अनुसन्धान गरे र अमरत्व प्राप्ति खातिर वातावरणमैत्रीको प्रयास गरे । वर्षभरि नै ऋतुपिच्छेका खाना र जीवन पद्धतिसँग जोडिएका संस्कृति, संस्कार, चाडवाड, सभ्यताको परिचय र सन्देश दिएर गए । हामीले त्यसको सदुपयोग गर्न नजानेर भत्कायौं संस्कार आफैंले । नव वर्ष प्रवेशसँगै वर्षभरिका दिन उज्याला हुन्, दिएर खाने नै देवता हो । अरूको लिइरहने, शोषण गर्ने, अतिसार, अत्याचार गर्ने दानव हो भन्ने सम्झना पनि तिनैले दिलाए, शास्त्रहरू सिकाए । बुझ्नेलाई त कुनै पनि वनस्पति श्रीखण्ड नै हुन्छ, मन्त्रबिनाका कुनै अक्षर नै छैनन् । हो, शास्त्र शस्त्र भएर आउँदैन तर अहिले संसार भयभीत हुनुको पछाडि विज्ञानको दुरुपयोग छ । र, मस्तिष्कको सदुपयोग पनि पूर्णरूपमा भएको छैन । पूर्वीय दर्शनमा ऋग्वेदको आरम्भदेखि नै मानव जीवन स्वस्थ र सन्तुलित हुनुपर्ने संकेत भएको छ । स्वस्थ जीवनबाटै स्वस्थ समाज निर्माण हुन्छ । स्वस्थ र सन्तुलित सभ्य नागरिक समाजबाट देश प्रेम, देशको समृद्धि, ईश्वरीय चिन्तनसमेत हुनपुग्छ । अरूलाई नदिई स्वयंले मात्र प्रयोग गरेको अन्न विषतुल्य हुन्छ भनी पूर्वीय दर्शनले परोपकारको अक्षुण्णतालाई संकेत गरेको छ । धार्मिकजनहरू, साधुसन्त, वैरागी, तपस्वी, समाज हितकारी व्यक्तिदेखि सम्पूर्ण जीवात्माहरूलाई आफ्नो सेवाबाट, समयबाट, श्रमबाट, दानबाट खुसी गराउनु पर्ने कुरा दर्शन शास्त्रहरूले बताएका छन् । मानव जीवन भन्नु परोपकारका लागि हो । पशु र मानवमा पृथकता भन्नु नै चेतना विकास हो । अध्यात्मको गहिरो भोक नलागी देखावटी दर्शन शास्त्रहरू पनि कामयावी नहुन सक्छन्, जीवनमा, समाजमा, देशमा र पूरै ब्रह्माण्डमै । दानमध्ये अन्न दान प्राण दानसरह हो । सबै प्राणी जल, अन्न र वायुमा निहित छन् । वातावरणको संरक्षण गरी जलदान, अन्नदान गर्न यस पर्वले जोड दिएको छ । हाम्रो मुलुक कृषिप्रधान हो । प्रमुख बाली धान, गहुँ, मकैका अतिरिक्त जौ उत्पादन पनि हुने गर्छ । तिल, जौद्वारा ईश्वरको पूजा हुने गर्छ । जौ, गहँुलाई शीतलताको प्रतीक मानिन्छ । अस्पतालका बिरामीहरूलाई जौ, चनाको सातु खान प्रेरित गरिन्छ । रोग निरोधक शक्ति भएको, पाचनमा सजिलो भएको, जौ, गहुँको खस्रो पदार्थबाट पेटमा रहेका विकारहरू सजिलै बाहिर निष्कासन हुने कारणले गर्दा रेसायुक्त खानेकुरा खानाले शरीर स्वस्थ हुने भन्छन् आधुनिक शास्त्रका चिकित्सकहरू । यसबाट शरीरमा मल भित्र रहन पाउँदैन । प्रदूषित वस्तुहरू तुरुन्तै बाहिर निष्कासन हुने पदार्थहरू दैनिकी जीवनमा प्रयोग गर्नुपर्ने हुन्छ । यस अर्थमा जौ, गहुँ, मकैका च्याख्ला, चना, भटमास आदि अन्नद्वारा शरीर निरोगी राख्न सकिन्छ । अन्नको अतिरिक्त जीवनमा जलको अधिक महत्व छ । सम्पूर्ण सृष्टि जलमै भएको हो । संरक्षण पनि जल सहितको भूमिमा हुन्छ । जलबिना अन्नको पनि सिर्जना हुँदैन, जल जीवन हो । जलदान जीवनदान हो । अक्षय तृतीयाको दिन जल दानको संकेतले मानवले हरदिन पानीलाई पवित्र राख्नु पर्ने बोध गराउँछ । जौको सातु, साथमा धर्मघट अर्थात् जलपूर्ण घडा, घ्यू, चिनी, मसला, तिल मिश्रित सर्वत र आकाशको प्रतीक छाता र धर्तिको प्रतीक जुत्ता वितरणले सम्पूर्ण जीवन र जीवन संरक्षण हेतु यी वस्तुहरू अरूको हितमा प्रयोग गर्ने संकेत मिल्छ, यो निस्वार्थ दान हो ।"
कर्णालीले बनाउँदैछ गठिलो बजेट,"वीरेन्द्रनगर : कर्णाली प्रदेश सरकारले आगामी आर्थिक वर्ष २०८२०८३ को नीति तथा कार्यक्रम र बजेट निर्माणको काम थालनी गरेको छ । प्रदेश सरकारको आर्थिक मामिला तथा योजना मन्त्रालयले सम्बन्धित निकाय, मन्त्रालयका सचिव तथा कर्मचारीहरूबीच बजेट लक्षित छलफल गर्दै आगामी आर्थिक वर्षको बजेट निर्माणका लागि तयारी थालेको हो । प्रदेश सरकारका आर्थिक मामिला तथा योजनामन्त्री राजीवविक्रम शाहले आगामी आर्थिक वर्षको बजेटकै तयारीका लागि ३१ अर्ब ५९ करोडको अनुमानित सिलिङ मन्त्रालयहरूमा पठाइसकेको बताए । उनले भने, चालु आर्थिक वर्षको बजेटमा ७५ प्रतिशत बजेट खर्च हुन्छ भन्ने अनुमानका आधारमा मन्त्रालयहरूलाई बजेट सिलिङ वितरण गरिसकेका छौं । मन्त्रालयहरूले पनि सोहीअन्तर्गत काम गरिरहेका छन् । हामीले पनि बजेटसँग सम्बन्धित विभिन्न विषयमा मन्त्रालयमा छलफल गरिरहेका छौं । अन्य सरोकारवालाहरूको पनि सुझाव लिइरहेका छौं । आर्थिक मामिला मन्त्रालयका अनुसार हरेक मन्त्रालयलाई चालु आर्थिक वर्षको बजेटभन्दा शून्य दशमलव ५ देखि ३ प्रतिशतसम्म बढाएर सिलिङ वितरण गरिएको हो । प्रदेश सरकारले चालु आर्थिक वर्षमा ३१ अर्ब ४१ करोड ४१ हजार बराबरको बजेट ल्याएको थियो । बजेट सिलिङ वितरणका आधारमा आगामी आर्थिक वर्षमा बजेटको आकार बढ्ने आकलन गरिएको छ । चालु आर्थिक वर्षको बजेट चैत मसान्तसम्म कुल बजेटको २७ प्रतिशतमात्रै खर्च भएको छ । त्यसमा विकास बजेट २० प्रतिशतमात्रै कार्यान्वयनमा आएको छ । तर, अधिकांश योजनाहरूमा असारमा कार्यसम्पन्न हुने र भुक्तानी पनि असारमै धेरै हुने भएकाले चालु आर्थिक वर्षको कुल बजेटको ७५ प्रतिशत बजेट खर्च हुने अनुमान मन्त्रालयको छ । अर्थमन्त्री शाहका अनुसार विगतमा बजेट निर्माण देखिएका कमजोरीलाई सुधार गर्दै नयाँ बजेट निकै वैज्ञानिक र सुधारिएर आउने दाबी गरे । उनले ससाना टुक्रे योजनाभन्दा पनि रणनीतिक योजनाहरूलाई प्राथमिकता दिने तयारी रहेको उनले बताए । उनले कर्णाली प्रदेशका १० वटै जिल्लामा ५० लाखभन्दा माथिका योजनाहरूमा मात्र बजेट केन्द्रित गरिने बताए । सरकारले आगामी आर्थिक वर्षका लागि प्रदेशको आन्तरिक आम्दानीबाट ८१ करोडको लक्ष्य राखेर रणनीति बनाइरहेको छ । नयाँ बजेटमा कार्यन्वयन गर्न सहज तथा परिणाममुखी योजना छनोटलाई प्राथमिक्ता दिइनेछ । मन्त्री शाहले कर्णालीमा धमाधम खोलिएका सडकहरूमा यातायात सञ्चालन असज भइरहेको बताउँदै ट्र्याक ओपन भएका सडकहरूको स्तरोन्नतिमा जोड दिइने बताए । सरकारले आफ्नो आन्तरिक आम्दानी पनि कसरी वृद्धि गर्ने भन्ने विषयमा तयारी गरिरहेको छ । उनले भने, अहिलेको हाम्रो प्रदेश संघीय अनुदानको भरमा चलिरहेको छ । यसरी दीर्घकालीन रूपमा जाँदा समस्या हुन्छ । त्यसका लागि हाम्रो आन्तरिक आम्दानी कसरी बढाउन सकिन्छ भन्ने विषयमा छलफल गरिरहेका छौं । यहाँ मन्त्रालयमै राजस्व शाखा पनि स्थापना गरी त्यसबाट पनि थप प्रयासहरू भइरहेको छ । उनले आगामी आर्थिक बर्षको बजेट विगतभन्दा फरक, वास्तविकतामा आधारित र कर्णालीलाई सुहाउँदो आउनेमा आस्वस्त पारे । उनले भने, पूर्वाधार, रोजगारीमुखी, जनअपेक्षालाई सम्बोधन गर्ने, वन तथा कृषकलाई समेट्ने गरी बजेट ल्याइने छ । बजेट निर्माणको सन्दर्भमा विज्ञहरूसँग पनि बसेर छलफल भइरहेको छ । विगतमा वैशाख महिना लागेसँगै प्रदेश राजधानी वीरेन्द्रनगरमा योजना माग्नेहरूको भिड लाग्थ्यो । यद्यपि योपटक त्यो अवस्था अन्त्य भएको छ । प्रदेश सरकारले बनाएको आयोजना प्रस्ताव तथा छनोट प्रक्रियासम्बन्धी कार्यविधि अनुसार हरेक जिल्लाबाट योजना छनोट भएर योजना बैंकमा आउँछन् । त्यसैका आधारमा सरकारले योजना कार्यन्वयन गर्छ । झ्यालबाट योजना बाँड्ने परम्पराको अन्त्य यसै वर्षबाट हुनेछ । कर्णाली प्रदेशमा प्रदेश सरकार गठन भएको सुरुवाति बर्ष सरकारले २०७४०७५ मा १ अर्ब २ करोड ५ लाख, आर्थिक वर्ष २०७५०७६ मा २८ अर्ब २८ करोड २८ लाख, आर्थिक बर्ष २०७६०७७ मा ३४ अर्ब ३५ करोड ३७ लाख ७२ हजार, आर्थिक वर्ष २०७७०७८ मा ३३ अर्ब ७४ करोड १३ लाख ५३ हजार कुल बजेट ल्याएको थियो । यस्तै प्रदेश सरकारले आर्थिक वर्ष २०७८०७९ मा ३६ अर्ब ५४ करोड ६६ लाख ३६ हजार, आर्थिक वर्ष २०७९०८० मा ३२ अर्ब ६१ करोड ६१ लाख ३६ हजार, आर्थिक वर्ष २०८००८१ मा ३३ अर्ब ३७ करोड ९७ लाख ७ हजार र गत आर्थिक वर्ष २०८१०८२ मा ३१ अर्ब ४१ करोड ४१ हजारको कुल बजेट ल्याएको थियो ।"
"सुनचाँदीको मूल्य घट्यो, कति छ बजार भाउ ?",काठमाडौं : स्थानीय बजारमा सुनको मूल्यमा गिरावट आएको छ। अघिल्लो कारोबार दिन मंगलबार ५ सय रुपैयाँले बढेको सुन आज ७ सयले घटेको हो। नेपाल सुन चाँदी व्यवसायी महासंघका अनुसार आज ७ सय रुपैयाँले घटेर एक तोला सुनको मूल्य १ लाख ८८ हजार १०० रुपैयाँ कायम भएको छ। मंगलबार प्रतितोला सुनको मूल्य १ लाख ८८ हजार ८ सय रुपैयाँ पुगेको थियो। सुनको मूल्य घटेसँगै चाँदीको भाउ पनि ओरालो लागेको छ। आज एक तोला चाँदीको मूल्य १ हजार ९६५ रुपैयाँमा खरिदबिक्री भइरहेको महासंघले जनाएको छ। मंगलबार प्रतितोला चाँदी १ हजार ९७० रुपैयाँमा कारोबार भएको थियो।
९ वर्षपछि भेटियो हराएको विश्व शान्ति मण्डला,"काठमाडौं : विश्वकै सबैभन्दा ठूलो भनिएको विश्व शान्ति मण्डला ९ वर्षपछि भेटिएको छ । काठमाडौं गोंगबुस्थित डेराबाट बरामद गरिएको उक्त मण्डला प्रहरीले लुम्बिनी विकास कोषको जिम्मा लगाउन तयारी गरिरहेको छ । काठमाडौं जिल्ला प्रहरी कार्यालयका प्रवक्ता, प्रहरी उपरीक्षक अपिलराज बोहराका अनुसार, नेपाल बौद्ध धर्म संरक्षण समितिका अध्यक्ष सूर्यबहादुर थकालीको कोठाबाट ८१ थान थाङ्का बरामद गरिएको हो । सिन्धुपाल्चोक लिसंखु गाउँपालिका७ स्थायी घर भई हाल काठमाडौं२६ बसोबास गरिरहेका ६४ वर्षीय थकालीबाट बरामद थाङ्का लुम्बिनी विकास कोषमा हस्तान्तरणको लागि प्रहरी परिसरमा राखिएको छ । गायब भएको इतिहास विश्व शान्ति मण्डला सन् २०१६ मा जापाननेपाल कूटनीतिक सम्बन्धको ६०औं वर्षगाँठको अवसरमा नेपाल ल्याइएको थियो । काठमाडौं, पोखरा र लुम्बिनीमा भव्य प्रदर्शनपछि मण्डला हराएको थियो । यो हराइले नेपालको अन्तर्राष्ट्रिय छवि धुमिल बनाएको भन्दै लामो समयदेखि चिन्ता व्यक्त हुँदै आएको थियो । कसरी हरायो मण्डला ? मण्डला नेपाल ल्याउने जिम्मा थकालीलाई दिइएको थियो । तर, प्रदर्शनपछि उनले सम्बन्धित निकायलाई नफिर्ता गरी आफ्नै नियन्त्रणमा राखे । थकालीले यो मण्डला भन्सार प्रक्रिया पूरा गरी नेपाल ल्याएको दाबी गर्दै लुकाएर राखेका थिए । अर्कोतर्फ, जापानी नागरिक कातागिरी याचुतादाले मण्डला आफ्नो भएको भन्दै पटकपटक फिर्ता माग गर्दै आएका थिए । कातागिरीले नेपाल सरकार, संस्कृति मन्त्रालय, प्रहरी प्रशासन र नेपाली दूतावासमार्फत अनेक प्रयास गर्दा पनि मण्डला फिर्ता हुन सकेको थिएन । अन्ततः ९ वर्षपछि प्रहरीको सक्रियतामा मण्डला बरामद गरिएको हो । अदालत र प्रशासनको संलग्नता २०७६ मा जापानी नागरिक कातागिरीको तर्फबाट जिल्ला प्रशासन कार्यालयमा उजुरी परेको थियो । त्यसपछि उच्च अदालत पाटनमा थकालीले अन्तरिम आदेश माग्दै निवेदन दिएका थिए । अदालतले दुवै पक्षलाई पर्यटन मन्त्रालयमा उपस्थित भएर छलफल गर्न निर्देशन दिएको थियो । त्यसयता पटकपटकको पत्राचार र प्रशासनिक प्रयासपछि २०८१ असार १० मा लुम्बिनी विकास कोषलाई थांका हस्तान्तरण गर्ने सहमति भएको थियो । तर थकालीले ढिलाइ गर्दा प्रहरीको हस्तक्षेप आवश्यक बन्यो । मण्डलाको अद्भुत कथा सन् १९९४ मा जापानी नागरिक कितामुराको सोचबाट सुरु भएको मण्डला योजनामा सूर्य थकालीसमेत सुरुदेखि संलग्न थिए । घरजत्रो मण्डला बनाउने कल्पनाबाट सुरु भएको अभियान जापानमा धार्मिक आतंकवादका कारण रोकिएको थियो । तर जापानी नागरिक कातागिरी याचुतादाले योजना पुनः ब्यूँताउँदै एम२१ नेटवर्क टोकियो नामक संस्था स्थापना गरे । उनले १६ देशका १० हजारभन्दा बढी स्वयंसेवक परिचालन गरी लगातार तीन वर्ष लगाएर ८१ टुक्रामा मण्डला तयार गरे । यो मण्डलाको आकार ७०५० मिटर र तौल करिब २ टन छ । मण्डलाका दुई टुक्रा नेपालमा निर्माण भएका थिए । बाँकी ७५ प्रतिशत जापानमा र अन्य १५ देशमा बनाइएको थियो । मण्डला प्रदर्शनबाट उठ्ने रकम एसियाली बालबालिकाको शिक्षामा खर्च गर्ने लक्ष्य लिइएको थियो । प्रदर्शन र विवाद २०१२ मा थकालीकै नेतृत्वमा नेपालमा मण्डलाको भव्य प्रदर्शन गरिएको थियो । त्यसको प्रभावले २०१६ मा कातागिरीले मण्डला पुनः नेपाल पठाएका थिए । तर प्रदर्शनपछि थकालीले मण्डला फिर्ता गरेनन् । त्यसैले टोकियो ओलम्पिक २०२० मा गर्ने भनिएको प्रदर्शनी पनि हुन सकेन । कातागिरीले जापान, श्रीलंका, म्यानमार लगायतका देशबाट माग आएपनि मण्डला फिर्ता नपाएपछि प्रदर्शन रोकिएको बताए । यो पनि पढ्नुहोस ऐतिहासिक विश्व शान्ति मण्डलाखोज्न भौतारिँदै वृद्ध जापानी"
प्रि ओपन सेसनमा घट्यो नेप्से परिसूचक,काठमाडौं : प्रि ओपन सेसनमा नेप्से परिसूचक सामान्य अंकले घटेको छ। बुधबार प्रि ओपन सेसनमा नेप्से परिसूचक ००७ अंकले घटेर २६३१९० विन्दुमा अडिएको छ। यो समयमा ४४ स्क्रिप्सको ३ लाख ३७ हजार ४३६ कित्ता सेयर २१ करोड १९ लाख ४२ हजार ३९२ रुपैयाँमा खरिदबिक्री भए। कारोबारमा आएकामध्ये १८ स्टक्सको मूल्य बढ्दा २५ वटाको घट्यो।
बीमा कार्यक्रममा आँखा स्वास्थ्यलाई समायोजन गर्छौं : प्रधानमन्त्री,काठमाडौं : प्रधानमन्त्री केपी शर्मा ओलीले राष्ट्रिय स्वास्थ्य बीमा कार्यक्रममा आँखा स्वास्थ्यलाई समायोजन गर्ने बताएका छन् । आँखा स्वास्थ्य क्षेत्रमा काम गर्ने संस्थाहरूद्वारा बुधबार काठमाडौंमा आयोजित इन साइट अफ लाइभ २०३० नामक अन्तर्राष्ट्रिय सम्मेलनको उद्घाटन गर्दै प्रधानमन्त्री ओलीले दिगो विकास लक्ष्यहरूप्रति प्रतिबद्धता जनाउँदै विशेषगरी दृष्टि गुमाउने जोखिममा रहेकालाई ध्यानमा राखेर प्राथमिक स्वास्थ्य सेवा प्रणाली र आवश्यक सेवामा आँखा स्वास्थ्यको समायोजनलाई प्राथमिकता दिइएको बताएका हुन्। नेपालमा सन् २०२२ मा बच्न सकिने अन्धोपनको द्रूत मूल्याङ्कन पूरा भएको र यसले हाम्रा राष्ट्रिय प्राथमिकतालाई मार्गदर्शन गर्न सघाएको उल्लेख गर्दै प्रधानमन्त्री ओलीले स्वास्थ्य क्षेत्र रणनीतिक योजनामा सन् २०३० प्रभावकारी मोतियाबिन्दु शल्यक्रिया कभरेज ३५।४५ बाट बढाएर ७५ प्रतिशतसम्म गर्ने प्रतिबद्धता राखिएको अवगत गराए । उनले यस यत्रामा कुनै पनि मुलुक एक्लै हिँडेर गन्तव्यमा पुग्न नसक्ने भएकाले विश्वव्यापी सहकार्यमा जोड दिए। आँखा स्वास्थ्यलाई अब सार्वजनिक स्वास्थ्य पूर्वाधारको एक हिस्सारुपमा लिइएको बताउँदै उनले विद्यालय तहबाट दृष्टि परीक्षण र नर्स कार्यक्रम सञ्चालन गरी शिक्षामा समानता र लैङ्गिक पहुँच विस्तार गरिएको पनि बताए।
सरकार ! शिक्षकका समस्या सुन्ने कि ?,"विद्यालय शिक्षा ऐनको माग गर्दै देशभरका सामुदायिक विद्यालयका शिक्षक २०८१ चैत २० गतेदेखि राजधानीका सडकमा छन् । महिनौं बितिसक्दा पनि सरकारले शिक्षकका माग सम्बोधन गर्न नसक्नु अत्यन्तै दुःखद् हो । शिक्षकहरूले एक्कासि आन्दोलनको गरेका होइनन् । तर पनि सरकार कानमा तेल राखेर बसेको छ । सरकारले पटक पटक झुक्याउने, छल्ने काम गरेकाले सडकमै सहमति गर्नुपर्छ भन्ने शिक्षक महासंघको अडान छ । यद्यपि महासंघले लचकता अपनाइसकेको अवस्था छ । शिक्षा ऐनबारे सरकारसँग पहिल्यै सहमति भइसकेको हो । सहमतिअनुसार संसद् डाकेर या बर्खे अधिवेशन बोलाएर वा अध्यादेशबाट शिक्षा ऐन जारी गर्ने वातावरण सरकारले सिर्जना गर्न किन सकेन ? किन सक्दैन ? शिक्षकहरूसँग सहमति गर्नुको सट्टा वातावरण बिथोल्ने काम सरकारबाटै भएको अनुमान गर्न सकिन्छ । शिक्षकहरूले यसअघि २०७५ फागुन ९ गते पनि शिक्षकहरू शिक्षा ऐनका लागि आन्दोलनमा उत्रेर ३४ बुँदे सम्झौता गरेका थिए । २०७८ सालमा पनि फेरि आन्दोलन भयो । त्यतिबेला पनि ३४ बुँदे नै सहमति भयो तर कार्यान्वयन भएन । २०८० असोज ३ गतेबाट फेरि पनि आन्दोलन भयो । असोज ५ गते ६ बँुदे सम्झौता भएको थियो । त्यो पनि कार्यान्वयन भएन । ३ महिना अगाडि स्थानीय तहका प्रमुखहरू, प्रदेश तह, रिले अनसन गर्दै विभिन्न निकायहरूमा जानकारी गराउँदा पनि सुनुवाई नभएपछि यो विशाल शैक्षिक आन्दोलनको सुरुआत भएको हो । शिक्षकहरूले व्यक्तिगत हितका लागि नभएर समाज परिवर्तनका लागि राखिएको माग हो । राज्यलाई सर्वोच्च अदालतले शिक्षकका जायज माग पूरा गरेर विद्यालय फर्कने वातावरण बनाउनु भनेर आदेश दिइसकेको छ । अवस्थामा सरकारले सर्वोच्चको आदेश मान्न नपर्ने हो ? सरकारलाई विश्वास गर्नुपर्ने वातावरण सिर्जना भएको छैन । राज्य तदारुकताका साथ अगाडि वार्तामा आए सहमति हुने शिक्षक महासंघले जनाएको छ । नयाँ शैक्षिक सत्र प्रभावित भएको छ । कक्षा १२ को परीक्षा अन्योलमा परेको छ । र पनि सरकार टुलुटुलु हेरेर बस्न सुहाउँछ ? लचक हुनेसम्मका कुरामा शिक्षकहरू लचक भैसके । सरकारले बौद्धिक वर्गलाई सडकमा सुताउनु कतिको उचित छ ? शिक्षा ऐनमा के के रहने भनेर नेपाल शिक्षक महासंघले २४ बुँदे माग राखेका छन् । तत्काल सरकारले गर्न सक्ने १६ बुँदे माग राखेर शिक्षक महासंघ वार्तामा बस्न तयार छ । तर पनि सरकारले आलटाल गरिरहेको छ । सरकारबाटै वातावरण धमिल्याउने काम त भैरहेको छैन ? संविधान जारी भएको ३ वर्षभित्र ल्याउनुपर्ने शिक्षा ऐन १० वर्ष बित्दा पनि आएको छैन । शिक्षकले व्यक्तिगत स्वार्थका लागि नभई शिक्षा प्रणालीलाई नियममा बाँध्न, शिक्षण पेसालाई मर्यादित बनाउन र पेसामा प्रवेश गरेका शिक्षकहरूलाई हक र अधिकारप्रति सुसूचित गराउन ऐन चाहियो भनेका हुन् । शिक्षालाई सीपसँग जोड्ने नीति आवोस् भनेका हुन् । शिक्षकको तलब बढाउने, ग्रेड बढाउने, मर्यादाक्रम बढाउने, ट्रेड युनियन खोल्न पाउने भन्ने मागको जुन आरोप लागेको छ, त्यो किमार्थ गलत छ । यो त शैक्षिक अवस्था सुधार गर्ने, विद्यार्थीको अवस्था सुधारमा केन्द्रित हुने, शिक्षकले ढुक्कले कक्षाकोठाभित्र पस्न सक्ने वातावरण बनोस्, योग्य मान्छे शिक्षण पेशााप्रति आकर्षित हुने वातावरण बनोस्, सिस्टम राम्रो बनाइदेऊ भन्नमात्र शिक्षकले खोजेका हुन् । सबै बेथितिको अन्त्य गर्न, विद्यालयहरूमा विषयगत दरबन्दी कायम गराउन, प्राथमिक तहमा नियुक्ति लिएका शिक्षकले माध्यमिक विद्यालय धान्नुपर्ने वातावरणको अन्त्य गर्न, शिक्षण पेसा र शैक्षिक अवस्थाको अस्तव्यस्त र भद्रगोल हटाउन, शिक्षकलाई व्यक्तिगत वृत्ति विकास गराउने, समयअनुसार प्रविधिमैत्री बनाउन यो आन्दोलन हो । यस्तै, ७५३ वटा नियम कानुनमा शिक्षक रहन सक्दैनन्, त्यसैले संघीय सरकारअन्तर्गत रहने व्यवस्था, योग्य शिक्षकहरूलाई तहगत बढुवा होस् भन्ने माग हो । जो शिक्षाका लागि सकारात्मक छ, शिक्षालाई बुझेको छ, शिक्षा ऐन पारित गराउनुपर्छ भन्नेमा छन् । पूर्व शिक्षामन्त्री विद्यादेवी भट्टराई शिक्षा ऐन पारित हुनपर्छ, शिक्षकहरूका जायज माग पूरा हुनुपर्छ भन्नेमा सकारात्मक भएको नेपाल शिक्षक संघको उपमहासचिव गीता शिवाकोटीको भनाइ छ । शिक्षामन्त्री हारे पनि राजनीति जितेकी छन् । शिक्षकका छोराछोरी निजी विद्यालयमा पढाउनै नपाउने कुनै कानुनी प्रावधान छ त ? बालबालिकाले चाहेको विद्यालयमा पढ्न पाउनु उनीहरूको मौलिक हक हो । व्यावहारिक र नैतिक हिसाबले सोच्ने शिक्षकले सामुदायिक विद्यालयमा पढाइरहेकै छन् । राज्यकोषबाट तलब भत्ता खाने सबै कर्मचारी, शिक्षक तथा जनप्रतिनिधिले छोराछोरी अनिवार्य सामुदायिक विद्यालयमा पढाऔं भन्ने कुरा ऐनमा लेखियो भने त टन्टैसाप हुन्छ । सबैसँग जोडिएको विषय भएकाले सबैजना सकारात्मक हुनु अहिलेको आवश्यकता हो । शिक्षकहरू समग्र शिक्षा प्रणाली सुधार गर्नुपर्छ भनेर लागेका हुन् । भावी पुस्ताले निर्धक्क भएर शिक्षण पेशा अँगाल्न सक्ने वातावरणको मागका लागि लडेका हुन् । त्यसैले लोकतान्त्रिक मूल्य र नागरिक अधिकारको रक्षा गर्नु राज्यको पहिलो दायित्व हो भनेर सरकारले स्वीकार गर्नुपर्छ । विद्यालय शिक्षा ऐनको माग गर्दै शान्तिपूर्ण रूपमा शिक्षक सडकमा भेला भएको महिना पुग्दा पनि सरकारको मन नगल्नु, नपग्लिनु र नसुन्नु अति भएन र ? शिक्षकहरूको आवाजलाई दमन होइन, संवादबाट सम्बोधन गरौं ।"
गैरआवासीय नेपाली संघको बिजोग,"नेपालबाहिरका नेपालीलाई एकसूत्रमा बाँध्ने र नेपालसँगको साइनो कसिलो बनाउने हेतुले एउटा अभियान चल्यो गैरआवासीय नेपाली । पछि त्यसले संघको रूप लियो र बन्यो गैरआवासीय नेपाली संघ (एनआरएनए) । विदेशमा बसिरहेका नेपालीको यो संस्था पनि आज नेपालका विभिन्न संघसंस्थाजस्तै कचिंगलमा परेको छ । नेतृत्वको होडबाजी र राजनीतिको सिकार बनेर संस्थाले ओज गुमाएको छ । सन् २०२२ को महाधिवेशनमा भएको नेतृत्वको प्रतिस्पर्धाले निम्त्याएको खाडल पुरिएको छैन । जो निर्वाचित भएनन्, उनीहले अस्वीकार गर्दै आजसम्म पनि फरक मत राखिरहेका मात्रै होइन, संस्था चिरा पार्ने मोडमा आइपुगेका छन् । विदेशमा बसेर त्यहाँको सुसंस्कारको उदाहरण दिनसक्नुपर्नेकै हालत पनि स्वदेशकै हविगतमा पुगेको छ । नेपालसँग साइनो जोड्ने साधारण उद्देश्यमात्रै एनआरएन अभियानको होइन । यसले नेपालमा लगानी भिœयाउने र देशको समृद्धिमा योगदान पनि गर्ने हेतु राखेको थियो । तर नेतृत्वमा भएको कचिङगल अदालतको मुद्दा बनिसकेको छ । बद्री केसी समूह नियमित महाधिवेशनको तयारीमा छ भने सर्वोच्च अदालतको आदेशलाई टेकेर शेष घले नेतृत्वको समिति चुनाव गर्न तम्सिएको छ । तेस्रोतर्फ पनि छ र उसको अर्कै दाबीहरू छन् । अर्थात्, संस्था गुटउपगुटमा विभाजित हुँदै शक्ति संघर्षको मैदान बनेको छ । सबैले व्यक्तिगत अहम् त्यागेर संस्थालाई सर्वाेपरि मान्ने हो भने एनआरएनको विवाद सुल्झिन्छ । संस्था जोगाउने अभियानलाई अगाडि बढाउनेमात्रै उद्देश्य राख्नुपर्छ । त्यसो हुन सकेको छैन । परराष्ट्र मन्त्रालयले घलेको नेतृत्वमा चुनाव गराउने तर केसी नेतृत्वको कार्यसमितिलाई पनि रोक नलगाउने सन्तुलनको बाटो खोजेको छ । मेरो गोरुको बाह्रै टक्का नगरी सबैको जित हुने सन्तुलित बाटो रोज्न सबै तयार हुने हो भने समस्या सुल्झिन्छ नै । दुर्भाग्य त के भने नेपाल बाहिरका नेपाली पनि स्वदेशकै राजनीतिक दलको समर्थन र पक्षधर बनेर गुटउपगुटमा विभाजित भएका छन् । खासमा उनीहरूले नेपालभित्रका संघसंस्थालाई पनि राजनीतिमुक्तिको उदाहरण पेस गर्नुपर्ने थियो । परराष्ट्र मन्त्रालयले मध्यस्थताको भूमिकालाई अझै बलियो बनाउँदै महाधिवेशनका लागि सहमतिको मिति जुराउन सक्यो भने उत्तम हुनेछ । त्यसअघि नै आआफ्ना अडान छोडी मिलन बिन्दु पहिल्याउने प्रयास दुवै पक्षबाट हुने भने झन् श्रेयस्कर हुनेछ ।"
"कोशीमा लगानी सम्मेलनको तयारी पूरा,७१ परियोजनामार्फत् पौने २ खर्ब भित्राउने लक्ष्य","विराटनगर : कोशी प्रदेशको राजधानी विराटनगरमा पहिलोपटक हुन लागेको लगानी सम्मेलनको तयारी पूरा भएको छ । वैशाख १८ र १९ गते सम्मेलनको आयोजना हुँदैछ । उक्त सम्मेलनमार्फत् प्रदेश सरकारले करिब पौने २ खर्ब भित्राउने लक्ष्य राखेको छ । सम्मेलनको उद्घाटन प्रधानमन्त्री केपी शर्मा ओलीले गर्ने विराटनगरमा बुधबार पत्रकार सम्मेलनमार्फत जानकारी गराइएको छ । प्रदेश लगानी प्राधिकरणका प्रमुख कार्यकारी निर्देशक डा सरोज कोइरालाले लगानीको सम्भावना प्रचुर रहेको कोशी प्रदेशको समृद्धि र विकासका लागि सम्मेलन ऐतिहासिक एवं उपलब्धिमूलक हुने अपेक्षा गरिएको बताए । प्रदेश सरकारले लगानी सम्मेलनको आयोजना गर्नु आफैंमा महत्वपूर्ण भएको उनको भनाइ छ । सम्मेलनका लागि १० करोडमाथिका ७१ वटा परियोजनाहरू सोकेसिङको तयारी गरिएको छ । विभिन्न ८ वटा क्षेत्रका परियोजनाहरू सोकेसिङ गरिएको कोइरालाले बताए । उनका अनुसार परियोजनाहरुको कूल अनुमानित लागत करिब १ खर्ब ७३ अर्ब ४९ करोड रूपैयाँ रहेको छ । पर्यटन, कृषि, उद्योग, उर्जा, पुर्वाधार, आईटी सेवालगायतका क्षेत्रमा महत्वपूर्ण परियोजनाहरू तयार गरिएको कोइरालाको भनाइ छ । प्रदेश सरकारले परियोजनाहरूलाई सफल बनाउनका लागि ८ वटा कानुन अध्यादेशमार्फत संशोधन गरेको छ । वैशाख १६ गते कोशी प्रदेश सरकारको मन्त्रिपरिषद्को बैठकले सिफारिस गरे बमोजिम केही प्रदेश ऐनलाई संशोधन गर्न बनेको अध्यादेश २०८२ प्रदेश प्रमुख पर्शुराम खापुङले जारी गरेका छन् । प्रदेश सरकारका प्रवक्ता एवं आन्तरिक मामिला तथा कानुन मन्त्री रेवतीरमण भण्डारीले अध्यादेशमार्फत सार्वजनिक निजी सहकारी साझेदारी तथा लगानी प्राधिकरण ऐन, २०७६, प्रदेश सहकारी ऐन, २०७६, प्रदेश सवारी तथा यातायात व्यवस्था ऐन, २०७६, प्रदेश भवन ऐन, २०७६ , प्रदेश औद्योगिक व्यवसाय ऐन, २०७६, प्रदेश पर्यटन ऐन, २०७६, कोशी प्रदेश निजी तथा साझेदारी फर्म रजिष्टेशन ऐन, २०७७ र प्रदेश वन ऐन २०७७ का केही दफा संशोधन गरिएको जानकारी दिए । कानुन संशोधनसँगै प्रदेशमा लगानी गर्दा आइपर्ने सम्पूर्ण झन्झटहरू अन्त्य हुने अपेक्षा गरिएको उनको भनाइ छ । उनका अनुसार लगानी सम्मेलनमा आएका परियोजनाहरूलाई सम्पन्न गर्नका लागि प्रदेश सरकारले संघीय सरकारसँग पनि समन्वय गरेको । संघीय सरकारले पनि कतिपय कानुनहरू संशोधन गरिसकेको भण्डारीको भनाइ छ । प्रदेश सरकारको तर्फबाट थप कानुनहरू संशोधन गर्न केन्द्रीय सरकारसँग पहल र समन्वय भइरहेको उनले बताए । डा कोइरालाका अनुसार लगानी सम्मेलनमा चीन, रुस, अमेरिका, दक्षिण कोरिया, भारतलगायतका देशका लगानीकर्ता र गैरआवासीय नेपाली तथा स्वदेशका प्रतिष्ठित उद्योगपतिहरू सहभागी हुने छन् । सम्मेलनमा विभिन्न ६ वटा विषयगत छलफल सञ्चालन हुने उनको भनाइ छ । कृषि र पर्यटनमा कोशी प्रदेशको सम्भावना, औद्योगिक उत्पादन र बजारीकरण, पूर्वाधार विकास र ऊर्जा, स्वास्थ्य सेवा र मेडिकल शिक्षामा लगानीका अवसर तथा सम्भावना विषयक छलफल हुने उनको भनाइ छ । सम्मेलनको पहिलो दिन कोशी प्रदेशका हकमा लगानीमैत्री वातावरण र ३ तहका सरकारबीचको अन्तरसम्बन्धका विषयमा विज्ञहरू र जनप्रतिनिधिहरूबाट धारणा प्रस्तुत हुने उनले बताए । सम्मेलनलाई थप सार्थक बनाउन तथा नतिजामुखी अभ्यासका लागि लगानी सम्मेलनपूर्व प्री मिट र सम्मेलनपछि आवधिक रूपमा फलोअप मिटिङ गरी परियोजनाकर्तालाई परेका अपठ्यारा खुलाउँदै लैजाने नीति प्रदेश सरकारले लिएको छ । डा कोइरालाका अनुसार सम्मेलनमार्फत २ दर्जन परियोजना अघि बढाउने सम्झौताको तयारी छ ।"
कोलकत्ताको एक होटलमा आगलागी हुँदा १४ जनाको मृत्यु,कोलकत्ता : कोलकत्ताको एक होटलमा आगलागी हुँदा १४ जनाको मृत्यु भएको छ। सहरको सबैभन्दा व्यस्त बुर्रा बजार क्षेत्रको एक होटलमा आगी हुँदा १४ जनाको मृत्यु भएको त्यहाँको प्रहरीले पुष्टि गरेको छ। मंगलबार राति करिब सवा ८ बजेतिर ऋतुराज होटलमा आगलागी भएको बीबीसीमा समाचार छ। आगलागीको एकिन कारण नखुले पनि बिजुलीको मिटर बक्स नजिकैबाट आगो लागेको देखिएको छ। आगो नियन्त्रणमा आइसकेको छ। दमकल र उद्दारकर्मीहरूले करिब एक दर्जन बढी मानिसको सकुशल उद्दार गरेका थिए। समाचार एजेन्सी पीटीआईका अनुसार प्रत्यक्षीदर्शीहरूले आगलागीबाट बच्न धेरैजसो मानिसहरू झ्यालबाट भाग्न खोजिरहेको देखेको बताएका छन्। चौथो तलाबाट हाम फाल्ने क्रममा दुईजना घाइते भएका छन्। पश्चिम बंगाल भाजपा प्रदेश अध्यक्ष तथा केन्द्रीय शिक्षा तथा उत्तर पूर्वी क्षेत्र विकास राज्यमन्त्री सुकान्त मजुमदारले यस घटनाप्रति दुःख व्यक्त गरेका छन्। उनले भविष्यमा यस्ता दु:खद घटनाहरू हुन नदिन अग्नी सुरक्षाको समीक्षा र कडाइका साथ अनुगमन गर्न राज्य प्रशासनलाई आग्रह गरेका छन्।
गेटा अस्पताल : उपकरण खरिदमा भ्रष्टाचारै भ्रष्टाचार,"धनगढी : कैलालीको गेटा अस्पतालको उपकरण खरिदमा चरम अनियमिनता भएको छ । ७ अर्ब लगानीको पूर्वाधार निर्माण भइसकेको गेटा अस्पतालमा मेडिकल कलेज कसरी चलाउने ? विश्वविद्यालय बनाउन कसरी ऐन छिटो पास गर्ने ? र ५० शय्याको अस्थायी अस्पताललाई स्थायी गरी कसरी विस्तार गर्ने ? भन्दा पनि हरेकका आँखा उपकरण खरिदमा सेटिङ मिलाएर कसरी कमाउने ? भन्नेतिर लागेका छन् । वीर अस्पताल काठमाडौंबाट चैत १४ गते गेटा अस्पताल सरुवा भएर आएका निर्देशक डाक्टर प्रमोदकुमार यादवले एक साताभित्र १७ वटा उपकरण खरिदका बोलपत्र प्रकाशित गरेका छन् । उनले अधिकांश बोलपत्र, खरिद ऐन र भ्रष्टाचार निवारण ऐनविपरीत प्रकाशित गरेका छन् । बोलपत्र नम्बर जीएचजीएनसीबी१० मा मेडिकल ग्यास पाइपलाइन सिस्टमको माग गरिएको छ । त्यसमा जीसीई मेडिकल कम्पनीको एमसी८० डुब्लेक्स मोडेल नै तोकेर माग गरिएको छ । यस्तै गाइने अप्रेसन कक्षका लागि उपकरण खरिदको टेन्डरमा पाठेघरको क्यान्सर जाँच गर्ने मेसिनको स्पेसिफिकेसनमा न्यूमार्स कम्पनीको लुमोडेलसँग मिल्ने गरी बुँदाहरू राखिएका छन् । त्यो कम्पनीको क्याटलक हेर्दा धेरै बुँदाहरू हुबहुकपी गरिएका छन् । उपकरण खरिदको एउटा अर्को टेन्डरमा आईसीयूमा भएका बिरामीहरूको घाँटीको र्याल निकाल्ने मेसिनको माग गरिएको छ । अटोमेटिक ट्राचेल सेक्रेशन रिमोभल डिभाइस नाम गरिएको नवीनतम प्रविधिको उक्त उपकरण नेपालको एकमात्र आपूर्तिकर्ता एम केयर टेक्नोलोजीले मात्रै आपूर्ति गर्छ । तर, यो मेसिनसँगको प्याकेजमा आईसीयू बाहेकका करोडौंका उपकरण राखेर एम केयरलाई मात्र टेन्डर पार्ने गरी अनियमितता गरिएको छ । यस प्याकेजमा ईसीजी मेसिन पनि राखिएको छ । यस उपकरण खरिदका लागि बनाइएको स्पेसिफिकेसनका बुँदा नम्बर ३ दशमलव ७, ३ दशमलव ८, र ३ दशमलव १४, ट्राचफ्लस मोडेलको क्याटलकबाट सारिएका छन् । स्रोत भन्छ, कुनैकुनै उपकरण एकजना आपूर्तिकर्तासँग मात्र हुन्छ । उसलाई पूरै प्याकेजको टेन्डर पार्न अरु सहज रूपमा पाउने उपकरणहरू पनि राखेर बदमासी गरिन्छ । यो सरासर भ्रष्टाचार हो । यस्तो गर्न भनेको खरिद ऐन र भ्रष्टाचार निवारण ऐनविपरीत हो । अरू उपकरण अरू आपूर्तिकर्तासँग पनि हुने भएकाले प्रतिस्पर्धा नहोस् र त्यसबाट बचेको रकम कमिसनका रूपमा आओस् भनेर यस्तो गरिन्छ । यति मात्रै होइन, आईसीयूमा प्रयोग हुने उपकरण खरिदको बोलपत्रभित्र ब्लड ग्यास अनालाइजर नामक उपकरण पनि राखिएको । उक्त उपकरणको स्पेसिफिकेसन ड्रागन कम्पनीको आई२० भन्ने मोडेलसँग मिल्ने गरी राखिएको छ । यो चाइनिज कम्पनी हो । एकजना बायोमेडिकल इन्जिनियर भन्छन्, यसको स्पेसिफिकेसनमा लाक्टोलोज र ग्लुकोज टेस्ट गर्न मिल्ने भन्ने कुरा लेखिएको छैन । सायद कुनै आपूर्तिकर्ताको पुरानो मोडेलको कुनै उपकरण किनिदिनका लागि यस्तो गरिएको हुनसक्छ । उनले ब्लड ग्यास अनालाइजर मेसिनमा लाक्टोलोज र ग्लुकोज टेस्ट अनिवार्य हुनुपर्ने बताए । ब्लड ग्यास अनालाइजर मेसिनमा लाक्टोलोज र ग्लुकोज टेस्ट भएन भने त्यसको कुनै काम नै छैन, उनले भने । गेटा अस्पतालको उपकरण खरिदका लागि प्रकाशित भएका १७ वटा टेन्डरमध्ये एउटा बाझोपनको उपकरणको प्याकेज पनि छ । त्यसमा ९ वटा उपकरणहरू माग गरिएका छन् । त्यो प्याकेजभित्र सल्यक्रिया कक्षमा प्रयोग हुने फोरके हिस्टेस्कोपी सिस्टम र अल्ट्रासाउन्ड मेसिन पनि राखिएको छ । तर, बाझोपन लागि अति अवश्यक रहेको महिलाको डिम्बासयबाट अण्डा निकाल्ने उपकरण भने प्याकेजमा समावेश गरिएको छैन । स्रोत भन्छ, यो उपकरण नभएर बाझोपनको सेटअफ गर्नै सकिँदैन । फोरके हिस्टेस्कोपी सिस्टम र अल्ट्रासाउन्ड मेसिनहरू देशका धेरै आपूर्तिकर्तासँग उपलब्ध हुन्छन् । उनीहरूले प्रतिस्पर्धामा टेन्डर हालेपछि अस्पतालले सस्तोमा उपकरण पाउछ तर कर्मचारीको कमिसन घट्छ । त्यसैले आपूर्तिकर्ताहरूसँग पहिना नै सेटिङ गरेर प्याकेज बनाईन्छ सर्जिकल सामानका एकजना आपूर्तिकर्ता भन्छन् । प्रकाशित भएका १७ वटा टेन्डरमध्ये अधिकांशमा यस्तै गरिएको छ । १७ वटा टेन्डरमध्ये मोडुलर ओटीको पनि बोलपत्र आह्वान भएको छ । मोडुलर ओटीका प्याकेजमा राखिएका अधिकांश उपकरणहरू साल्या कम्पनीको पर्ने गरी राखिएका स्रोत बताउँछ । उक्त उपकरणहरूको स्पेसिफिकेसनमा ११ वटा बुँदा साल्या कम्पनीको उत्पादनसँग मिल्दोजुल्दो छन् । अस्पतालको सुरुवातदेखि नै मेडिकल माफियाहरूको आँखा गेटामा पर्दै आएको छ । ५० शय्याको अस्थायी अस्पताल सञ्चालन भएका बेला निर्देशकको रूपमा आएका डाक्टर प्रमोद जोशीको पालादेखि नै उपकरण खरिदमा भ्रष्टाचार हुन थालेको हो । डाक्टर जोशीका पालामा पनि अनियमितताको मनसायले प्रकाशित ६ वटा बोलपत्रहरू राष्ट्रिय दैनिकमा प्रशासित भएर रद्ध भएका थिए । त्यो क्रम अहिलसम्म आएर पनि रोकिएको छैन । वीर अस्पताल काठमाडौंबाट सरुवा भएर चैतको १४ गते मात्रै निर्देशकको रूपमा गेटा अस्पतालमा हाजिर भएका डाक्टर प्रमोदकुमार यादवले चैतको २७ गतेयता मात्रै २८ करोडका १७ वटा टेन्डर प्रकाशित गरेर उपकरण खरिदमा भ्रष्टाचार गरेका छन् । उनले खोलेका १७ वटा टेन्डरहरू प्याकेजमा खोलिएका छन् । एउटा मात्रै सप्लायर्सलाई लक्षित गरी प्याकेजमा खोलिएका टेन्डरमा सल्यक्रिया कक्षका लागि आवश्यक उपकरणमा अन्तरंगको सामान राखिदिएका छन् । उनले अधिकांश उपकरणमा कम्पनीको मोडेलसमेत उल्लेख गरेर स्पेसिफिकेसन तयार पार्न लगाएका छन् । भएको खरिद समिति हटाएर उनले नयाँ खरिद समिति बनाएका छन् । अस्पतालमा कार्यरत बायोमेडिकल इन्जिनियरलाई बाइपास गर्दै काठमाडौंबाट बायोमेडिकल इन्जिनियर ल्याएर स्पेसिफिकेशन तयार पारेर चरम भ्रष्टाचार गरेका छन् । भ्रष्टाचार निवारण र खरिद ऐनको धज्जी नेपालमा हरेक टेन्डर खरिद ऐनअनुसार हुनुपर्ने प्रावधान छ । खरिद ऐनको दफा ३ (क) मा प्याकेजिङ तथा समूह विभाजनसम्बन्धी व्यवस्था गरिएको छ । दफा ३ (क) को उपदफा २ मा सार्वजनिक निकायले खरिदलाई बढी सुविधाजनक समूहमा विभाजन गर्ने वा प्याकेजमा समावेश गर्ने गरी तयार गर्दा अलग अलग रूपमा सम्पन्न गर्न सकिने प्रकृतिको निर्माण कार्यका लागि अधिकतम प्रतिस्पर्धा हुने हदसम्म छुट्टाछुट्टै रूपमा बोलपत्र आह्वान गर्नुपर्ने छ उल्लेख छ । तर, गेटा अस्पतालको अधिकांश बोलपत्रमा एकजना आपूर्तिकर्ताले मात्रै आपूर्ति गर्ने उपकरणको प्याकेजमा अरूरु अधिकतम प्रतिस्पर्धामा आउन सक्ने सामानहरू पनि समावेश गरि अनियमितता गरिएको छ । यहाँ सम्मकी कम्पनीको मोडेल नम्बरसहित स्पेसिफिकेसनमा राखिएको छ । खरिद ऐनकै दफा ३ (क) को उपदफा ३ मा त एक अर्कासँग अन्तर सम्बन्धित नभएका उपकरण एकै प्याकेजमा नराख्ने स्पष्ट व्यवस्था छ । उक्त उपदफामा भनिएको छ, एक आपसमा अन्तर सम्बन्धित भई एउटै प्याकेज सञ्चालन गर्नुपर्ने भएमा बाहेक प्रतिस्पर्धालाई संकुचित र सिमित गर्ने गरी ठूलाठूला प्याकेज बनाई बोलपत्र आह्वान गर्नुहुँदैन । तर, गेटा अस्पतालका अधिकांश उपकरण खरिदका बोलपत्रहरूमा ठूलाठूला उपकरणहरू एक अर्कासँग अन्तर सम्बन्धित नै नभएका राखिएका छन् । यसरी बोलपत्र कुनै एक जनालाई पार्ने प्रयास गर्नु भनेको चरम भ्रष्टाचार हो । यसमा अख्तियार र सम्बन्धित निकायको ध्यान जाओस् मेडिकल विश्वविद्यालय संघर्ष समितिका संयोजक लोकराज पाण्डेले भने । खरिद ऐनको मात्रै होइन, गेटा अस्पतालले प्रकासित गरेका बोलपत्रहरू अहिलेको संशोधित भ्रष्टचार ऐनविपरीत पनि छन् । भ्रष्टाचार निवारण ऐनले प्रतिस्पर्धालाई सीमित वा कमजोर बनाउन खरिदको सर्त वा मापदण्ड निर्धारण गर्ने, टुक्राउने वा प्याकेजिङ गर्ने गराउनेलाई ३ वर्षसम्म कैद र जरिवानासमेत हुने प्रावधान गरेको छ । आउनेबित्तिकै खरिद समिति परिवर्तन चैत १४ गते निर्देशकको रूपमा गेटा अस्पतालमा आएका डाक्टर प्रमोदकुमार यादवले आउनेबित्तिकै गेटा अस्पतालमा रहेको खरिद समिति भंग गरेर नयाँ समिति बनाए । उनले अस्पतालका प्रशासन शाखाका अधिकृत खगेन्द्र भारती, डाक्टर मोहन नाथ, लेखापाल चक्रबहादुर विष्ट र जनस्वास्थ्य अधिकृत सिद्धराज भट्ट रहेको खरिद समिति भंग गरे । त्यसको ठाउँमा उनले अस्पतालका प्रसूति तथा स्त्री रोग विषेशज्ञ डाक्टर जगदिश विष्टको संयोजकत्वमा डाक्टर शंकर अधिकारी र जनस्वास्थ्य अधिकृत सिद्धराज भट्ट सदस्य रहेको तीन सदस्यीय खरिद समिति गठन गरे । अहिलेको उपकरण खरिदको हामीलाई कुनै पनि जानकारी छैन । यसअघिको खरिद समितिले तयार पारेको खरिद योजनाभन्दा तलमाथि गरेर खरिदको सूचना प्रकाशित भएको छ, प्रशासन शाखाका अधिकृत भारतीले भने । अस्पतालका बायोमेडिकल इन्जिनियर बाइपास गेटा अस्पतालको सुरुवात भएकै बेलादेखि त्यहाँ हरेन्द्र चटौत बायोमेडिकल इन्जिनियरको पदमा कार्यरत छन् । यसअघिका सबै उपकरण खरिदको स्पेसिफिकेसन बायोमेडिकल इन्जिनियर चटौटले नै बनाएका थिए । तर, निर्देशकको रूपमा आएका डाक्टर प्रमोदकुमार यादवले आउनेबित्तिकै चटौतलाई स्पेसिफिकेसनको काम दिएनन् । अस्पतालमै भएका बायोमेडिकल इन्जिनियर चटौतलाई बाइपास गर्दै उनले संघीय सरकार मातहतको स्वास्थ्य तथा जनसंख्या मन्त्रालय परोपकार प्रसूति तथा स्त्रीरोग अस्पताल थापाथली काठमाडौंका बायोमेडिकल इन्जिनियर अमृतप्रसाद भण्डारीलाई काजमा ल्याएर उपकरणहरूको स्पेसिफिकेसन तयार पार्न लगाए । सामान्यतया कुनै कर्मचारीलाई काजमा मगाउनका लागि सम्बन्धित अड्डाको प्रशासन शाखाले पत्राचार गर्ने गर्छ तर निर्देशक यादवले परोपकार प्रसूति तथा स्त्रीरोग अस्पतालका बायोमेडिकल इन्जिनियर भण्डारीलाई काजमा पठाइ दिन भन्दै चैतको २६ गते आफ्नै हस्ताक्षरमा पत्राचार गरेका छन् । परोपकार प्रसूति तथा स्त्रीरोग अस्पतालका बायोमेडिकल इन्जिनियरलाई काजमा खटाउन न प्रशासनले पत्र लेखेको छ, न उनले कार्यालयमा आएर काम गरेको कुनै पत्र प्रशासनमा दर्ता नै छ, प्रशासन शाखा प्रमुख खगेन्द्र भारतीले भने । कार्यालयको मूल दर्ता चलानीमा भण्डारी मागाउने र आएको कुनै पत्र दर्ता छैन । तर, चाखलाग्दो कुरा के छ भने परोपकार प्रसूति तथा स्त्रीरोग अस्पतालका बायोमेडिकल इन्जिनियरको २०८१ चैत २७ गते मात्रै गेटा अस्पतालमा काज सरुवा भएको पत्र छ । उपकरण खरिदका ५ वटा टेन्डर एकै दिन (२०८१ चैतको ३१ गते) राष्ट्रिय पत्रिकाहरूमा प्रकाशित भएका छन् । २०८२ को वैशाख २ गते मात्रै थप ८ वटा टेन्डर राष्ट्रिय पत्रिकामा प्रशासित भएका छन् । चैतको २७ गते काज सरुवा भएका भण्डारीले तीन दिनमा ५ वटा र १ दिनमा ८ वटा टेन्डरहरूको स्पेसिफिकेसन कसरी तयार पारे ? यसबाट के पुष्टि हुन्छ भने पत्राचार हुनुभन्दा अगाडि नै कसैको सेटिङका लागि स्पेसिफिकेसनको काम भण्डारीलाई दिइएको थियो एजजना बायोमेडिकल इन्जिनियरले भने । ५ दिनमा १३ वटा प्याकेजका टेन्डरहरूको स्पेसिफिकेसन राति नसुतेर पनि गर्न सकिँदैन । त्यसमा केही सेटिङ छ । नवीकरण भएन अस्थायी दरबन्दी संघीय सरकारको मातहतमा रहने गरी गेटामा २०८० सालको कात्तिक १ गतेदेखि ५० शय्याको अस्थायी अस्पताल सञ्चालनमा आएको हो । नेपाल सरकार संघीय मन्त्रिपरिषद्ले २०८० सालको असार १७ गते श्रेणीविहीन र सहायक स्तरका ११० जना र असार १९ गते अधिकृत स्तरका ३१ जनाको अस्थायी दरबन्दी स्वीकृत गरेपछि अस्पताल सञ्चालनमा आएको हो । तर, एक वर्षका लागि गरिएको कर्मचारीको अस्थायी दरबन्दी अहिलेसम्म नवीकरण भएको छैन । २०८० सालको असार १७ र १९ गते अस्थायी रूपमा गेटा अस्पतालमा खटाइएका कर्मचारीहरूको म्याद २०८१ सालको असारको १७ र १९ गते सकिसकिएको छ । अहिलेसम्म मन्त्रालयमा पटकपटक पत्राचार भइसकेका छ तर अस्थायी दरबन्दी नविकरण भएका छैनन् । तलबभत्ता सबले खाएकै छन्, प्रसाशन अधिकृत खगेन्द्र भारतीले भने । उनले सरकारले १४१ जना कर्मचारीको अस्थायी दरबन्दी नवीकरण नगरे अहिलेसम्मको तलबभत्ताको रकम बेरुजु आउने बताए । अस्पताल सञ्चालनका लागि अस्थायी दरबन्दीलाई स्थायीमा परिणत गर्नुपर्ने हो । मेडिकल कलेज नै बनाउने हो भनेपनि ५० शय्यालाई बढाएर कम्तीमा पनि ३ सय शय्या बनाउनतिर लाग्ने हो । त्यसको केही सुरसार नै छैन, भारतीले भने । ६ अर्ब ६८ करोडका संरचना अलपत्र गेटामा बनेका संरचनामा सरकारले अहिलेसम्म ६ अर्ब ६८ करोडका संरचना निर्माण गरी भुक्तानी गरिसकेको छ । एउटा ब्याचमा १५० विद्यार्थी अध्ययन गर्नसक्ने क्षमताको कलेज भवन र ६ सय शय्याको शिक्षण अस्पताल भवन खण्डहर झैं भएका छन् । सरकारले बनाउने भनेको मेडिकल विश्वविद्यालयको विधेयक राष्ट्रिय सभाले पास गरिसके पनि १ वर्षदेखि प्रतिनिधिसभाको शिक्षा समितिमा अड्किएको छ । उक्त विधेयकमाथि छलफल चलाएर पास गर्न न यस क्षेत्रका राजनीतिक नेता लागेका छ न कर्मचारी नै । गेटामा विनियोजन हुने उपकरण खरिदको रकममा मात्रै सबैको आँखा जाने गरेको छ । उपकरण पनि आवश्यक हुन तर त्यसभन्दा अगाडि विशेषज्ञ चिकित्सक सहितको कम्तीमा पनि ३ सय शय्याको अस्पतालका लागि जनशक्ति खटाउनुपर्छ । अस्थायी दरबन्दीलाई स्थायी बनाएर फुलफंक्सन को अस्पताल चलाउनुपर्छ । अनि मात्रै मेडिकल शिक्षाको पढाइ गर्न सकिन्छ सेती प्रादेशिक अस्पतालका पूर्वमेसु डाक्टर शुभेषराज कायस्थले भने । उनले गेटा सुदूरपश्चिमका लागि सपनाको प्रोजेक्ट भएको बताए । यो सुदूरपश्चिमका लागि सपनाको प्रोजेक्ट हो । सुदूरपश्चिमेलीका धेरै भावनाहरू यससँग जोडिएका छन् । यसको सञ्चालनमा यो वा त्यो बहाना गरिनु हुन्न, उनले थपे । निर्देशक यादव यस्तो भन्छन् तर, निर्देशक प्रमोद कुमार यादव भने खरिदमा कुनै अनियमितता नभएको बताउछन् । खरिद समिति परिवर्तन गरे, त्यो सही हो । कसैले बस्न मान्यो कसैले मानेनन । बस्न नमान्नेलाई कसरी समितिमा राख्ने ? उनले भने । नयाँ बनाएको खरिद समितिमा पनि प्राविधिक, लेखाका प्रतिनिधि र खरिद बुझेकै ब्यक्ति छन् । उनले उपकरणहरूको स्पेसिफिकेसनका लागि बायोमेडिकल इन्जिनियर परिवर्तन गर्ने अधिकार कार्यालय प्रमुखलाई भएको बताए । कुनै बायोमेडिकल इन्जिनियरले बनाएको स्पेसिफिकेशनमा चित्त बुझेन भने अर्को मगाउन सकिन्छ । मैले त्यही गरेको हुँ । कसैलाई बाईपास गरिएको छैन निर्देशक यादवले भने । उनले उपकरणहरूमा मोडेल नै राखेर बोलपत्र आह्वान नगरिएको दाबी गरे । त्यस्तो त छैन, हाम्रो प्रिबिड मिटिङ पनि हुन्छ । त्यसमा बिड गर्नेहरू आउछन्, केही बिग्रेको छ भने त्यसबेला सुधार पनि गर्न सकिन्छ उनले भने । बोलपत्र कुनै एक जनालाई पार्ने प्रयास गर्नु भनेको चरम भ्रष्टाचार हो । यसमा अख्तियार र सम्बन्धित निकायको ध्यान जाओस् । लोकराज पाण्डे,संयोजक, मेडिकल विश्वविद्यालय संघर्ष समिति अहिलेको उपकरण खरिदबारे हामीलाई कुनै पनि जानकारी छैन । यसअघिको खरिद समितिले तयार पारेको खरिद योजनाभन्दा फेरबदल गरेर उपकरणहरू खरिद गरिएका छन् । खगेन्द्र भारती, प्रशासन अधिकृत खरिद समिति परिवर्तन गर्न पाइन्छ । कार्यालय प्रमुखले बायोमेडिकल इन्जिनियर पनि अर्को राख्न पाउँछ । उपकरण खरिदमा कुनै अनियमितता गरिएको छैन । डा प्रमोदकुमार यादव,निर्देशक, गेटा अस्पताल उपकरण पनि कानुनले तोकेअनुसार खरिद गर्ने हो । तर, गेटामा फुलफंक्सनको ३ सय शय्याको अस्पताल चलाउन तिर सबैले ध्यान दिनुपर्छ । डा शुभेषराज कायस्थ,पूर्वमेसु, सेती प्रादेशिक अस्पताल गेटामा बनेका संरचना ६ सय शय्या क्षमताको अस्पताल भवन एक ब्याचमा १५० जना विद्यार्थी भर्ना गर्न सकिने कलेज भवन चार तलाको प्रशासनिक भवन १ हजार जना विद्यार्थी क्षमताको छात्रवास भवनहरू ९० जना चिकित्सकका लागि आवास भवन ६० जना क्षमताको नर्सिङ होस्टल (२ वटा भवन) २ सय जना क्षमताको चारतले कुरुवा भवन २४ जना प्रोफेसरका लागि आवाश भवन ५ वटा पदाधिकारिका लागि (भीआईपी) आवास ४ मेगावाट क्षमताको अन्डरग्राउन्ड विद्युत् सवस्टेसन शवगृह, बहुउद्देश्यीय सभाहल, लाउन्ड्री भवन किलोमिटरको पक्की सडक पाइपलाइन सहितको अक्सिजन प्लान्ट ४लाख ५० हजार लिटर क्षमताको ओभरहेड ट्यांकी सहितको खानेपानी क्यान्टिन २ भवन, गार्ड हाउस यो पनि पढ्नुहोस गेटा अस्पताल सञ्चालनमा लापरवाही, भवन बुझ्नै आनाकानी गेटा अर्थात् सुदूरको स्वास्थ्य गेट"
अमेरिकी कर नीतिका प्रभाव,"अमेरिकी भन्सार कर नीतिले अरूको नोक्सानसँगै आफ्नो पनि अहित गर्नेछ । केही समययता अमेरिका सरकारले राष्ट्रिय सुरक्षा वा व्यापार असमानता भन्दै अनियन्त्रित रूपमा भन्सार कर बढाई विश्वभरका व्यापार साझेदारसँग बराबर भन्सार कर अझ बढी उठाउन लागेको छ । यसबाट वित्तीय व्यापार बजारमा ठुलो विश्वव्यापी तरंग उत्पन्न भएको छ । अमेरिकाको यो कदमले नियममा टिकेको बहुपक्षीय व्यापार व्यवस्था भंग भएको छ । र, स्वयं अमेरिकी अर्थतन्त्रमा ठूलो प्रतिकूल असर ल्याएको छ । तथ्यांक र प्राज्ञिक अनुसन्धानका दृष्टिकोणबाट हेर्दा अमेरिकी भन्सार कर नीतिले आफ्नो लक्ष्य प्राप्त गर्न असमर्थ रहने मात्र होइन, त्यसले अमेरिकी आन्तरिक अर्थतन्त्रको समस्यालाई समेत बढाइदिएको छ । त्यसबाट अरूको नोक्सान आफ्नो पनि अहितको अवस्था आएको छ । अमेरिकी ह्वाइट हाउसको सरकारी वेबसाइटमा अप्रिल १६ मा नयाँ अपडेट गर्दै भनिएको छ, चीनले प्रतिशोधात्मक कदम चालेको हुनाले अमेरिकाले चिनियाँ मालसामानमाथि भन्सार कर बढाएर २४५ प्रतिशत पुर्याएको छ । सन् २०१९ मा फेडरल रिजर्भ र कोलम्बिया युनिभर्सिटी आदि निकायको संयुक्त अनुसन्धानको परिणामले बढाएको भन्सार करको ९० प्रतिशतभन्दा बढीको मूल्य अन्ततोगत्वा अमेरिकी आयातकर्ता व्यापारीहरू र उपभोक्ताहरूले बेहोर्ने हो । अमेरिकी नेशनल रिटेल फेडेरेसनको सन् २०२२ को प्रतिवेदनमा भनिएको छ, भन्सार कर नीतिले अमेरिकी परिवारले प्रतिवर्ष औसत ७०० अमेरिकी डलर बढी खर्च गर्नु परेको छ । यसको सबैभन्दा बढी भार मध्यम तथा न्यू आययुक्त परिवारलाई परेको छ । भन्सार कर ८० प्रतिशतभन्दा बढी हुँदा ९९ प्रतिशत अन्तर्राष्ट्रिय व्यापार रोकिने हुन्छ । अमेरिकाले असीमित भन्सार कर बढाउनुको एउटा उद्देश्य निर्माण उत्पादन व्यवसायलाई पुनः आफ्नो देश फर्काउनु र आर्थिक सुरक्षा भनिएको थियो । तर, तथ्यांकबाट यस्तो प्रभाव नगण्यमात्र परेको देखिएको छ । बोस्टन कन्सल्टिङ ग्रुपको सन् २०२३ को प्रतिवेदनले जनाउँछ, सन् २०१८ देखि २०२२ सम्म अमेरिकी निर्माण उद्योगको वार्षिक औसत रोजगार वृद्धि दर सरकारले लक्ष्य राखेभन्दा धेरै कम ०३ प्रतिशतमात्र थियो । निर्माण उद्योगको पुनरावृत्तिका निम्ति पूर्ण उत्पादन आवश्यक हुन्छ । लागत मूल्यको मात्र हिसाब गरेर पुग्दैन । अमेरिका आफ्नैको श्रमको मूल्य उच्च छ । आधारभूत भौतिक संरचना पुराना भइसकेका छन् । वातावरणमा गम्भीर असर पर्नेछ । यी कुराले अमेरिकामा निर्माण उद्योगको पुनरावृत्तिका लागि ठुलो अवरोध खडा गरिदिएका छन् । त्यसैले अन्तर्राष्ट्रिय उद्योगहरूले दक्षिण पूर्व एसिया, मेक्सिको आदि ठाउँमा नजिकै आउट सोर्सिङ गरेर चीन र अमेरिकाको व्यापारिक तनावले ल्याएको अनिश्चितताबाट बच्ने प्रयास गरेका छन् । अमेरिकाले असीमित भन्सार कर बढाउनु दबाब दिएर व्यापार साझेदारलाई आफ्नो आज्ञाकारी बनाउन खोज्नु हो । त्यसको उद्देश्य व्यापार साझेदारलाई संवादमा आउन दबाब दिएको हुनसक्छ । तर दीर्घकालीन रूपमा हेर्दा त्यसले बजारका नियम तोड्दा विकृत बनाउने र अन्तर्राष्ट्रिय सम्बन्ध बिगार्ने स्पष्ट छ । अमेरिकी उपराष्ट्रपति जेडी भ्यान्सले अन्तर्वार्ता दिँदा चिनियाँहरूलाई गाउँले भन्ने अनादरपूर्ण शब्द प्रयोग गरेपछि अमेरिकीलगायत विश्वका विभिन्न देशका जनताले आलोचना गरेका थिए । बीबीसीले युट्युबमा अमेरिकाको चीनप्रतिको भन्सार कर वृद्धिको समाचार धेरैपटक प्रसारण गरेको थियो । त्यसको कमेन्ट एरियामा चीनले अमेरिकी दबाबको विरोध गरेको थियो । त्यसलाई पहिलो पटक पूर्णरूपले समर्थन गरेको देखियो । यसबाट पनि अमेरिकी नीतिले अरू देशका जनताको मन जित्न नसकेको स्पष्ट हुन्छ । अमेरिकाको बराबर भन्सार कर बढ्दै जान थालेपछि त्यसको प्रतिरोधमा चिनियाँ पक्षले आफ्नो अधिकार र हितको रक्षा गर्दै बहुलवादको संरक्षण गरेको छ । केही वर्षदेखि चीनले सक्रिय भई अन्तर्राष्ट्रिय बजार विस्तार गर्दै विश्वका १५० भन्दा बढी देश र क्षेत्रको प्रमुख व्यापार साझेदार बन्न सफलता पाएको छ। यसबाहेक चीनले बीआरआई देशहरूबीचको व्यापारलाई पनि अघि बढाउँदै लगेको छ। ४० वर्षको सुधार तथा खुल्लापन नीतिका कारण भएको विकास र सञ्चयबाट चीन विश्वको दोस्रो ठुलो अर्थतन्त्र भइसकेको छ । चीन विश्वमा संयुक्त राष्ट्रसंघले निर्धारण गरेका सबै प्रकारका उद्योग भएको एकमात्र देश हो । लगातार १५ वर्षसम्म निर्माण उद्योगमा विश्वको पहिलो देश रहँदै आएको पनि छ । चीनको व्यावसायिक व्यवस्था र उद्योगसँग सम्बन्धित अन्य क्षमता सशक्त छ । आर्थिक विकासको आधार मजबुत एवं स्थिर छ । चीनको जनसंख्या १ अर्ब ४० करोड छ । बजार विशाल छ । प्रतिव्यक्ति जीडीपी १३ हजार अमेरिकी डलर नाघिसकेको छ । चिनियाँ समाज अहिले उपभोग क्षमताको स्तरोन्नतिको महत्वपूर्ण चरणमा पुगेको छ । बजार वृद्धिको पनि राम्रो संकेत देखिएको छ । लगानी र खपतको विशाल सम्भावनाले चिनियाँ अर्थतन्त्रको दिगो विकासलाई टेवा दिनेछ । उत्पादन व्यवसायमा उचित सहयोगात्मक संयोजनले गर्दा चिनियाँ उत्पादन वस्तुको अन्तर्राष्ट्रिय बजारमा प्रतिस्पर्धात्मक शक्ति उच्च छ । केही वर्षदेखि चीनले सक्रिय भई अन्तर्राष्ट्रिय बजार विस्तार गर्दै विश्वका १५० भन्दा बढी देश र क्षेत्रको प्रमुख व्यापार साझेदार बन्न सफलता पाएको छ । यस बाहेक चीनले बीआरआई देशहरूबीचको व्यापारलाई पनि अघि बढाउँदै लगेको छ । यस वर्षको पहिलो तीन महिनामा बीआरआईमा पर्ने देशहरूसँगको चीनको निर्यात पोहोरको सोही अवधिको भन्दा ७२ प्रतिशत अभिवृद्धि भएको छ । ती देशसँगको आयातनिर्यात चीनको सम्पूर्ण आयात निर्यातको ५० प्रतिशत नाघिसकेको छ । यसरी, बहुपक्षीय बजारको सिर्जना हुँदैछ, यसको अर्थ चीनको कुनै एक देशमा मात्र निर्यात निर्भरता घट्दै गइरहेको छ । अमेरिकाले यसपटक भन्सार करको कचिंगल मच्चाउनुअघि नै त्यहाँ हुने निर्यात् चीनको कुल निर्यातको १३ प्रतिशत मात्र थियो । अमेरिकाको आयातनिर्यात पनि कुल अन्तर्राष्ट्रिय व्यापारको १३ प्रतिशत मात्र छ । त्यसैले अमेरिकी पक्षले भन्सार कर बढाई ल्याएको नकारात्मक असरलाई प्रतिकार गर्ने चीन सरकार र चिनियाँ जनताको पूर्ण आत्मविश्वास र शक्ति छ । अमेरिकाको एकपक्षीय रूपमा विश्व व्यापार संयन्त्रै पल्टाउने कुरालाई अमेरिकी लगायत विश्व जनताले राम्रो मानेका छैनन् । चीन विभिन्न विकासशील देशसँग एकसाथ अडिग रहेर अन्तर्राष्ट्रिय व्यवस्थाको रक्षा गरी स्थिर, सत्यवादी, व्यावहारिक वैश्विक व्यापारिक वातावरण स्थापना गर्न, विश्व अर्थतन्त्रको आत्मविश्वास पुनस्र्थापना गर्न र विश्वका सबै देशसँग नयाँ चरणको आर्थिक विकासको लाभ साझा रूपमा उपयोग गर्न चाहन्छ । सोङ , नेपालका लागि चिनियाँ राजदूत हुन् ।"
दिल्ली कोलकतासँग १४ रनले पराजित,"काठमाडौं : इन्डियन प्रिमियर लिग (आइपीएल)मा कोलकाता नाइट राइडर्सले दिल्ली क्यापिटल्सलाई हराएको छ। कोलकाताले दिल्लीलाई १४ रनले हराएको हो। दिल्लीको घरेलु मैदान अरुण जेट्ली स्टेडियममा टस हारेर ब्याटिङको निम्तो पाएको कोलकाताले २०४ रन बनाएको थियो। कोलकाताले दिएको २०५ रनको लक्ष्य पछाएको दिल्लीले २० ओभरमा ९ विकेट गुमाउँदै १९० रन मात्रै बनायो। दिल्लीका लागि ओपनर फाफ डु पेल्सिसले सर्वाधिक ६२ रनको पारी खेले। उनले ४५ बलमा ७ चौका र २ छक्का प्रहार गरे। करुण नैरले १५ रन बनाउँदै पेबिलियन फर्किए। कप्तान अक्षर पटेलले ४३ रन बनाउँदा विपराज निगमले ३८ रन बनाए। अन्य कुनै पनि ब्याटरको ब्याटबाट दोहोरो अङ्कको रन बनेन। कोलकाताको लागि बलिङतर्फ सुनिल नारायणले सर्वाधिक ३ विकेट लिए। वरुण चक्रवर्तीले २ विकेट लिँदा अकुल रोय, वैभव अरोरा र एन्ड्रे रसेलले ११ विकेट लिए। त्यसअघि ब्याटिङ गरेको कोलकाताले निर्धारित २० ओभरमा ९ विकेट गुमाउँदै २०४ रन बनाएको थियो। कोलकाताको लागि अङ्गकृत रघुवंशीले सर्वाधिक ४४ रनको पारी खेले। ओपनरद्वय रहमुल्लाह गुरबाज र सुनिल नारायणले क्रमश २६ र २७ रन बनाए । कप्तान अजिन्क्य रहाणेले २६ रन बनाए । रिङकु सिंहले ३६ र एन्द्रे रसेलले १७ रन बनाए। दिल्लीका लागि बलिङतर्फ मिचेल स्टार्कले सर्वाधिक ३ विकेट लिए । बिपराज निगम र अक्षर पटेलले २२ विकेट लिए। दुश्मन्था चमेराले १ विकेट लिए। अहिले चौथो स्थानमा झरेको छ। दिल्लीले १० खेल खेल्दा ६ जित र चार हारसहित १२ अङ्क जोडेको छ। यता कोलकाताको लागि पनि यो दशौं खेल थियो। कोलकाताले ४ जित, ५ हार र एक खेलमा अङ्क बाँड्दै ९ अङ्क जोडेको छ। आइपीएलमा बुधबार एक खेल रहेको छ। बुधबारको खेलमा चेन्नाई सुपर किङ्सले पन्जाब किङ्ससँग खेल्ने तालिका रहेको छ। खेल नेपाली समयअनुसार साँझ ७:४५ बजे सुरु हुनेछ।"
"भाजपाका विदेश विभाग प्रमुख चौथाईवाले नेपालमा, शीर्ष नेतासँग भेटवार्ता गर्दै","काठमाडौं : भारतीय जनता पार्टीका विदेश विभाग प्रमुख विजय चौथाईवाले नेपाल भ्रमणमा आएका छन्। बुधबार बिहान काठमाडौं आइपुगेका उनी शुक्रबार फर्किने कार्यक्रम रहेको छ। चौथाईवाले प्रधानमन्त्री केपी शर्मा ओली, कांग्रेस सभापति शेरबहादुर देउवा, माओवादी केन्द्रका अध्यक्ष पुष्पकमल दाहालसहित सत्ता पक्ष एवम् विपक्षी दलका शीर्ष नेताहरूसँग भेटघाट गर्ने कार्यक्रम रहेको छ। चौथाईवालेसँग मधेसी मोर्चाका नेताहरूको समूह बैठकको समेत रहेको बताइएको छ। उनले नेपालका सबै राजनीतिक दलहरूसँग सम्बन्ध अझ प्रगाढ बनाउन भ्रमण गर्न लागेको बताएका छन्।"
सत्तापक्षीय दलको बैठक बालुवाटारमा बस्दै,"काठमाडौं : सत्तापक्षीय दलका शीर्ष नेताहरुको बैठक आज बस्ने भएको छ । बैठक प्रधानमन्त्रीको सरकारी निवास बालुवाटारमा ११ बजे बोलाइएको प्रधानमन्त्रीको सचिवालयले जनाएको छ । स्रोतका अनुसार बैठकमा समसामयिक राजनीति, शिक्षक आन्दोलन र आगामी आर्थिक वर्षको नीति तथा कार्यक्रममा नीतिगत विषयमा छलफल हुनेछ। विभिन्न चरणमा वार्ता हुँदा पनि शिक्षक र सरकारबीच सहमति हुन सकेको छैन। विद्यालय शिक्षा विधेयकमाथि शिक्षा समितिको बैठकमा छलफल चलिरहेको छ। जनतामा निराशा फैलिरहेका बेला सरकारले प्रस्तुत गर्ने नीति तथा कार्यक्रम आशावादी र जनतासँग प्रत्यक्ष जोडिने गरी ल्याउने तयारीमा अर्थमन्त्रीसहितको टीम लागि परेको छ। प्रधानमन्त्री केपी शर्मा ओली नेतृत्वको सरकारले आगामी आर्थिक वर्ष २०८२०८३ को नीति तथा कार्यक्रम वैशाख १९ गते ल्याउने भएको छ। मंगलबारको प्रतिनिधिसभा बैठकमा सभामुख देवराज घिमिरेले वैशाख १९ गते ३ बजे संघीय सदनको संयुक्त बैठकमा राष्ट्रपति रामचन्द्र पौडेलले सरकारको नीति तथा कार्यक्रम प्रस्तुत गर्ने जानकारी गराए। सरकारको नीति तथा कार्यक्रम राष्ट्रपतिले संघीय संसदको संयुक्त बैठकमा प्रस्तुत गर्ने संवैधानिक व्यवस्था छ। नीति तथा कार्यक्रम पारित भएपछि सरकारले बजेको प्राथमिकता तथा सिद्धान्त पेस गर्ने संसद सचिवालयले जनाएको छ। उपप्रधान एवम् अर्थमन्त्री विष्णु पौडेलले जेठ १५ गते आगामी आर्थिक वर्ष २०८२ ८३ बजेट प्रस्तुत गर्नुहुनेछ । बजेट जेठ १५ गते प्रस्तुत गर्ने संवैधानिक व्यवस्था छ। अर्थमन्त्रीले पेस गरेको बजेट पारित भएपछि साउन १ गतेदेखि कार्यान्वयनमा जानेछ।"

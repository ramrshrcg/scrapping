शीर्षक,विवरण
सोमबार देशका यी स्थानमा हुने छ वर्षा,"काठमाडौं : सोमबार देशका कोशी प्रदेश लगायत देशको पहाडी भूभागमा आंशिकदेखि साधारणतया बदली रही बाँकी भूभागमा मुख्यतया सफादेखि आंशिक बदली रहनेछ। मौसम पूर्वानुमान महाशाखाका अनुसार कोशी प्रदेशका थोरै स्थानहरू तथा बाँकी प्रदेशका पहाडी भूभागका एकदुई स्थानहरूमा मेघगर्जनचट्याङसहित हल्कादेखि मध्यम वर्षाको सम्भावना रहेको छ। देशका उच्चपहाडी तथा हिमाली भूभागका एकदुई स्थानमा हल्का वर्षाहिमपातको सम्भावना रहेको छ। सोमबार राति कोशी प्रदेश लगायत देशको पहाडी भूभागमा आंशिक बदली रही बाँकी भूभागमा मुख्यतया सफा रहनेछ। कोशी प्रदेश, गण्डकी प्रदेश, कर्णाली प्रदेश, र सुदुरपश्चिम प्रदेशका पहाडी भूभागका एकदुई स्थानमा मेघगर्जनचट्याङ सहित हल्कादेखि मध्यम वर्षाको सम्भावना रहेको महाशाखाले जनाएको छ। कोशी प्रदेश, र गण्डकी प्रदेशका उच्चपहाडी तथा हिमाली भूभागका एकदुई स्थानमा हल्का वर्षाहिमपातको सम्भावना रहेको छ।"
कीर्तिमानी जित निकाल्न ३ रनले चुक्यो नेपाल,काठमाडौं : आइसीसी क्रिकेट विश्वकप लिग २ अन्तर्गतको जारी चौथो शृंखलामा नेपालले तेस्रो खेलमा स्कटल्यान्डसँग २ रनले पराजित भएको छ। विकेट जोगाउन नसक्दा नेपालले कीर्तिमानी जित बनाउन चुकेका हो। डुन्डीको क्रिकेट मैदानमा टस जितेर ब्याटिङ गरेको स्कटल्यान्डले दिएको ३२४ रनको बलियो लक्ष्य पछ्याएको नेपालको निर्धारित ५० ओभरमा ३२१ रन बनाउँदै अलआउट भयो। नेपालका लागि सोमपाल कामी र दीपेन्द्र सिंह ऐरीले सातौं विकेटका लागि १०५ रनको शतकीय साझेदारी गर्दै नेपाललाई खेलमा फर्काएका थिए। अन्तिम २ ओभरमा नेपाललाई जितको लागि १६ रनको आवश्यकता थियो । ४९ ओभरमा ९ रन जोडेपछि नेपालले ६ बलमा जितका लागि ७ रनको आवश्यकता परेको थियो। नेपालको क्रिजमा करण केसी र सन्दीप लामीछाने रहेका थिए। ४९१ ओभरमा २ रन लिँदै करण केसीले क्रिज आफैंसँग राखे तेस्रो बलमा करण केसीको विकेट गयो। ४९४ ओभरमा ललितले १ रन लिँदै क्रिज सन्दीपलाई सुम्पिए। ४९५ ओभरमा सन्दीपले पुन १ रन लिए। १ बलमा नेपाललाई जित्न ३ रन चाहिएको अवस्था अन्तिम बलमा ललित राजवंशीलाई बोल्ड गर्दै स्कटल्यान्डले खेल नेपालको पोल्टाबाट खोस्यो। नेपालका लागि भिम सार्कीले सर्वाधिक ७३ रनको पारी खेले। उनले ८५ बल खेल्दै ८ चौका प्रहार गरे। नेपालले ३५ ओभरमा ओपनरदेवय कुशल भुर्तेल र आसिफ शेखबिच रन लिने कि नलिने भन्ने निर्णय दुइ मतमा बाँझिदा कुशल भुर्तेल रन आउट भएका हुन्। दुवै ब्याटर एउटै क्रिजमा हुँदा कुशल १७ रन बनाउँदै पेभेलियन फर्किए। दोस्रो विकेटको रुपमा ओपनर आसिफ शेखलाई बोल्ड आउटको रुपमा गुमायो। ४४ ओभरमा आशिफ ८ रन मात्रै बनाउँदै पेभेलियनको बाटो फर्किए। ७१ ओभरमा कप्तान रोहित पौडेल ३ रन बनाउँदै मुन्सेको हातमा क्याच भए। पहिलो पावरप्लेको १० ओभरमा ३ विकेट गुमाउँदै ४५ रन जोडेको थियो। नेपालले १९५ ओभरमा ३ विकेटको क्षतीमा १०२ रन बनाउँदै सय रन पूरा गरेको थियो। २५२ ओभरमा नेपालले चौथो विकेटको रुपमा आरिफ शेखलाई गुमायो। ४ विकेट गुमाउँदा नेपालले १२८ रन बनाएको थियो। पाँचांै विकेट भिम सार्कीको गयो। छैटौं विकेटको रुपमा गुल्सन झाको विकेट गयो। उनले १३ बलमा १ छक्कासहित ११ रन बनाउँदै बाउन्ड्री लाइनमा म्याकेन्जि जोन्सबाट क्याच भए। सातौं विकेटको रुपमा दिपेन्द्र सिंह ऐरीको विकेट गयो। उनले ३९ बलमा २ चौका र ३ छक्का प्रहार गरे। ४६३ ओभरमा क्यासेलको हातमा क्याच भएका हुन्। नेपालले ४७१ ओभरमा ३ सय रन पूरा गर्यो। नेपालले ३ सय रन पूरा गरेपछि आठौं विकेटको रुपमा सोमपाल कामीको विकेट गुमायो। ४७६ ओभरमा ६७ रन बनाउँदै क्याच आउट भए। नवौं विकेटको रुपमा करण केसीको विकेट गएपछि भने नेपाल खेलमा पछि परेको थियो । अन्तिम विकेटको रुपमा नेपालले अन्तिम बलमा ललित राजवंशीलाई गुमायो। स्कटल्यान्डका लागि बलिङ तर्फ डेब्युटेन्ट मेकेन्जी जोन्सले सर्वाधिक ३ विकेट लिए। उनले आजको खेलबाट एकदिवसीय क्रिकेटमा स्कटल्यान्डका लागि डेबयु गरेका हुन्। माइकल लिस्क र सफ्यान सरिफले समान २२ विकेट लिए। ब्रान्डन म्याकमुलेन र चार्ली क्यासेलले ११ विकेट लिए। त्यसअघि पहिलो इनिङ्समा ब्याटिङ गरेको स्कटल्यान्डले निर्धारित ५० ओभरमा ६ विकेट गुमाउँदै ३२३ रन बनाएको थियो। स्कटल्यान्डका लागि कप्तान रिची बेरिङटोनले सर्वाधिक १०२ रनको शतकीय पारी खेले। उनले ११४ बल खेल्दै ६ चौका र ४ छक्का प्रहार गरे। उनको सम्हालिएको पारीले स्कटल्यान्ड खेलमा फर्कियो। सुरुवाती २ विकेट निकै छिटो गुमाएको स्कटल्यान्डले कप्तान बेरिङटोनले पारीबाट पारी उकास्यो। ओपनर चार्ली टियरले ६८ रनको अर्धशतकीय पारी खेले। माइकल लिस्क ९६ रनमा अविजित रहेर मार्क वाट २१ रनमा अविजित रहे। नेपालको लागि करण केसी र दिपेन्द्र सिंह ऐरीले समान २२ विकेट लिए। ललित राजवंशीले १ विकेट लिए। नेपालले शृंखलाको अन्तिम खेल नेदरल्यान्ड्ससँग मंगलबार खेल्नेछ।
निष्कासित नेपालीलाई लिएर आयो अमेरिकी जहाज,"काठमाडौं : अमेरिकाबाट निष्कासनमा परेका नेपालीहरूको जम्बो टोली नेपाल आइपुगेको छ। उनीहरू अमेरिकाको चार्टर्ड विमानबाट आइतबार साँझ काठमाडौं आइपुगेका हुन्। ओम्नी एयरलायन्सको 'ओवाई३१४६' उडानबाट उनीहरूलाई बंगलादेशको ढाका हुँदै नेपाल फर्काइएको स्रोतले जानकारी दिएको छ। उक्त विमानमा ३७ जना नेपाली रहेको स्रोतको भनाइ छ। नेपाल फर्काइनेमा ३२ जना पुरुष र ५ जना महिला छन्। उनीहरू विभिन्न समयमा अवैध तरिकाले अमेरिका प्रवेश गरेका थिए। 'विभिन्न समयमा गैरकानुनी रूपमा अमेरिका प्रवेश गरेका नेपालीहरूलाई नेपाल फर्काइएको हो,' स्रोतले अन्नपूर्णसँग भने। राष्ट्रपति डोनाल्ड ट्रम्पले आप्रवासन नीति लागू गरेपछि अवैधरूपमा अमेरिका बस्दै आएका नेपालीहरू धमाधम निष्कासनमा पर्दै आएका छन्। निष्कासित परेका नेपालीहरू दिनहुँजसो काठमाडौं आउने गरेका छन्। त्यसो त अमेरिकाले नै चार्टर्ड विमानमार्फत यसअघि पनि नेपालीहरूलाई फर्काएको थियो"
"सुनका लागि वृद्धाको हत्या: छोरीले बचाइन्, आमाले मारिन्","विराटनगर : मोरङको ग्रामथानमा सुनको गहनाका लागि मानसिक सन्तुलन कमजोर भएकी १ जना वृद्धाको हत्या भएको छ। प्रहरीका अनुसार मोरङको ग्रामथान गाउँपालिका७ की ८९ वर्षीया तिलमाया खड्काको हत्या भएको हो। उनको हत्यामा संलग्न भएको आरोपमा ग्रामथान६ की ४० वर्षीया सीता ऋषिदेव पक्राउ परेकी छन्। घरबाट बेपत्ता भएकी तिलमायाको शव ग्रामथान६ स्थित सुनसरीमोरङ सिँचाइ आयोजनाको नहरमा घोप्टो परेर डुबेको अवस्थामा आइतबार अपरान्ह फेला परेको थियो। मोरङ प्रहरी प्रवक्ता डीएसपी कोपिला चुँडालका अनुसार तिलमाया शनिबार नै घरबाट हराएकी थिइन्। हराएको भोलिपल्ट अर्थात्, आइतबार नहरको पानीमा डुबेको अवस्थामा शव फेला परेको उनले बताइन्। प्रहरीको प्रारम्भिक अनुसन्धानबाट वृद्धाको मानसिक सन्तुलनसमेत कमजोर रहेको पत्ता लागेको छ। प्रहरीका अनुसार घरबाट हिँडेकी तिलमायालाई नहरमा डुबेको अवस्थामा देखेर सीताकी छोरी १९ वर्षीया सोनु ऋषिदेवले उद्धार गरी आफ्नो घरतिर लगिन्। पानीले भिजेका कपडा फेरिदिइन्। त्यसपछि वृद्धालाई आफ्नै घरमा छाडेर सोनु नजिकै रहेको मामाघरतिर गइन्। उनी मामाघरतिर गएपछि आमा सीताले भने वृद्धाले कानमा लगाएका मुन्द्री निकालेर उनलाई नहरमा हालेर हत्या गरेको प्रहरीको प्रारम्भिक अनुसन्धानबाट खुलेको छ। कानका मुन्द्री निकालेर राखेपछि वृद्धालाई भने लगेर नहरमै हालिदिएको प्रारम्भिक अनुमान छ, प्रहरी स्रोतले भन्यो, पानी बगिरहेको नहरमा हालिदिएपछि डुबेर वृद्धाको मृत्यु भयो। प्रहरीको प्रारम्भिक अनुसन्धानबाट सुनका गहनाकै लागि सीताले वृद्धाको हत्या गरेको पत्ता लागेको छ। वृद्धाले लगाएका मुन्द्री सीताको घरभित्र फेला परेको डीएसपी चुँडालले बताइन्। घरभित्र खाल्डो खनेर गाडेको अवस्थामा मुन्द्री फेला परेका छन्। वृद्धाले लगाएका कपडा पनि घरभित्रै भेटिए। हत्या भएको आशंकामा विभिन्न कोणबाट अनुसन्धान भइरहेको छ, उनले भनिन्। नहरमा डुबेको देखेपछि वृद्धालाई सीताकी छोरी सोनुले उद्धार गरेर बचाइन्। आफ्नो घरमा लगेर भिजेका कपडा फेरिदिइन्, प्रहरी स्रोतले भन्यो, तर, आमाले भने वृद्धाले कानमा लगाएका सुनका गरगहना निकालिन्। त्यसपछि नहरमा हालेर मारिदिइन्। प्रहरी नियन्त्रणमा रहेकी सीताले भने घटनाका विषयमा बोल्न मानिरहेकी छैनन्। उनीविरुद्ध कर्तव्य ज्यान मुद्दा चलाउने प्रहरीको तयारी छ। वृद्धाका परिवारका सदस्यले कर्तव्य ज्यान मुद्दा चलाउन किटानी जाहेरी दिएपछि प्रहरीले थप प्रक्रिया अघि बढाउन लागेको हो। विराटनगरको कोशी अस्पतालमा पोस्टमार्टम गरेपछि शव परिवारका सदस्यले बुझेर अन्त्येष्टि गरिसकेका छन्। घटनाका विषयमा इलाका प्रहरी कार्यालय बेलबारीका इन्स्पेक्टर कृष्णबहादुर खत्री नेतृत्वको टोलीले थप अनुसन्धान गरिरहेको छ। अनुसन्धानबाट थप कुरा खुल्दै जाने जानकारी डीएसपी चुँडालले दिइन्।"
प्रोस्टेट क्यान्सर न्यूनीकरण अभियान,नुवाकोट : नुवाकोटको विदुर नगरपालिकाले पुरुषलाई प्रोस्टेट क्यान्सरबाट बचाउन अभियान सञ्चालन गरेको छ। अभियान अन्तर्गत विदुर नपाले दुई स्थानमा पुगेर पहिचानका लागि परीक्षण शिविर सञ्चालन गरेको छ। खड्गभन्ज्याङ र कल्याणपुरमा सञ्चालित दुई दिने शिविरमा एकसय २८ जना पुरुषले प्रोस्टेट क्यान्सरस्क्रिनिङ सेवा लिएका छन्। विदुर नपाले प्रोस्टेट क्यान्सरबाट बचाउन पहिलो पटक ४० वर्षमाथिका पुरुषहरूका लागि निःशुल्क दुई दिने स्क्रिनिङ शिविर सम्पन्न गरेको हो। दुवै शिविरको मेयर राजन श्रेष्ठले उद्घाटन गरेका हुन्।
स्कटल्यान्डविरुद्ध भीम सार्कीको अर्धशतक,काठमाडौं : आइसीसी क्रिकेट विश्वकप लिग २ अन्तर्गत स्कटल्यान्डविरुद्धको खेलमा भीम सार्कीले अर्धशतक प्रहार गरेका छन्। उनले ६७ बलमा ५ चौका प्रहार गर्दै एकदिवसीय अन्तर्राष्ट्रियमा चौथो अर्धशतक प्रहार गरेका हुन्। उनले चौथो विकेटका लागि आरिफ शेखसँग ९४ रनको साझेदारी गर्दै मिडल अर्डर सम्हालेका थिए। ३१ ओभर सकिँदा उनी ७२ रन बनाएर नेपालको इनिङ्स सम्हालिरहेका छन्। नेपालले ४ ओभरको क्षतिमा १६१ रन बनाएर खेलिरहेको छ।
दीपेन्द्र र सोमपालको अर्धशतक,काठमाडौं : आइसीसी क्रिकेट विश्वकप लिग २ अन्तर्गत स्कटल्यान्डविरुद्धको खेलमा दीपेन्द्र सिंह ऐरी र सोमपाल कामीले अर्धशतक प्रहार गरेका छन्। दीपेन्द्रले ४४४ ओभरमा १ रन लिँदै अर्धशतक पूरा गरे भने अर्को बलमा सोमपाल कामीले पनि २ रन लिँदै ५१ अर्धशतक पूरा गरेका हुन्। दीपेन्द्रको यो एकदिवसीय क्रिकेटमा चौथो र सोमपालको तेस्रो अर्धशतक हो।
पानी ट्यांकीमा डुबेर बालकको मृत्यु,"जाजरकोट : पानी ट्यांकीमा डुबेर जाजरकोटमा एक बालकको ज्यान गएको छ। भेरी नगरपालिका९, कालाभुरस्थित सिँचाइ प्रयोजनका लागि बनाइएको खुल्ला पानी ट्यांकीमा डुबेर स्थानीय १२ वर्षीय रमेश शर्माको मृत्यु भएको प्रहरीले जनाएको छ। शनिबार दिउँसो साढे १ बजे पौडी खेल्ने क्रममा डुबेर बालकको मृत्यु भएको जिल्ला प्रहरी प्रमुख वसन्तकुमार शर्माले बताए। घटनाको थप अनुसन्धानका लागि जिल्ला प्रहरी कार्यालय जाजरकोटबाट प्रहरी निरीक्षक हरिराम डाँगीको कमाण्डमा चार जना प्रहरी टोली खटिएको जिल्ला प्रहरी कार्यालयले जनाएको छ। बालकको शव पोस्टमार्टमका लागि तयारी गरिँदैछ भने घटनासम्बन्धी थप अनुसन्धान भइरहेको प्रहरीले जनाएको छ। गत शुक्रबार पौडी खेल्ने क्रममा भेरी नदीमा डुबेर तीन जना बालबालिकाको मृत्यु भएको थियो।"
करेन्ट लागेर मृत्यु,बर्दिया : बाँसगढी नगरपालिका९ माछागढ बस्ने ५७ वर्षीय राजेन्द्र जंग शाहको करेन्ट लागेर आइतबार बिहान मृत्यु भएको छ। आफ्नै खेतमा धानको बिउमा सिँचाइ गर्न विद्युतीय मोटरबाट पानी तान्ने क्रममा करेन्ट लागेर गम्भीर घाइते भएका उनको मेडिकल कलेज कोहलपुर बाँकेमा उपचारका क्रममा मृत्यु भएको हो। यस सम्बन्धमा प्रहरीले आवश्यक अनुसन्धान गरिरहेको जिल्ला प्रहरी कार्यालयले जनाएको छ।
ललित राजवंशीले लिए नेपालका लागि महँगो विकेट,काठमाडौं : आइसीसी क्रिकेट विश्वकप लिग २ को चौथो श्रृंखलामा नेपालका लागि महँगो सावित भएका चार्ली टियरलाई बोल्ड आउट गरेका छन्। उनले २२५ ओभरमा टियरलाई बोल्ड गरेका हुन्। ५४ ओभरमा २५ रन बनाउँदा २ विकेट गुमाएको स्कटल्यान्डले तेस्रो विकेटको लागि ९३ रनको साझेदारी गर्यो। उनले ६५ बलमा ९ चाैकासहित ६८ रन बनाए। २३ ओभर सकिँदा स्कटल्यान्डले ३ विकेट गुमाउँदै ११९ रन बनाएको छ। उनले १५ ओभरमा कुशल भुर्तेलको हातमा मुन्सेलाई क्याच आउट गराएका थिए। त्यसपछि उनले ५४ ओभरमा ब्रान्डन म्याकमुलेनलाई दीपेन्द्र सिंह ऐरीको हातमा क्याच गराए। २ ओभर सकिँदा स्कटल्यान्डले १ विकेट गुमाउँदै १ रन मात्रै बनाएको थियो ।
कीर्तिपुरस्थित निर्माणाधीन क्रिकेट रंगशालाको निरीक्षण गर्न पुगे प्रधानमन्त्री,"काठमाडौं : प्रधानमन्त्री केपी शर्मा ओलीले निर्माणाधीन त्रिबि क्रिकेट रंगशालाको निरीक्षण गरेका छन्। अनेरास्ववियुको महाधिवेशनका लागि कीर्तिपुर पुगेका प्रधानमन्त्री ओली फर्किने क्रममा त्रिबि रंगशालाको निरीक्षण गरेका हुन्। प्रधानमन्त्री ओलीले रंगशालाको प्रगति विवरणसँगै समयमै सकिननसकिने विषयको जानकारी लिएका थिए। नेकपा एमाले अध्यक्षसमेत रहेका ओली प्रधानमन्त्री नियुक्त भएपछि पहिलो मन्त्रिपरिषद् बैठकबाट त्रिबि रंगशालालाई एक सय दिनभित्र प्याराफिट र फ्लड लाइट जडान गर्ने निर्णय गरेका थिए। तर, उनको निर्णय कार्यान्वयन हुन सकेन। गत फागुन २० गतेबाट रंगशालाको निर्माण कार्य सुरू भएको थियो। पहिलो ६५ दिनमा निर्माण काम नसकिएपछि प्रधानमन्त्री ओलीले अन्तिमपटकका लागि भन्दै असार मसान्तसम्म समय तोकेका छन्। प्रधानमन्त्री ओलीसँगै सहरी विकास मन्त्री प्रकाशमान सिंह पनि रंगशाला पुगेका थिए।"
भिभोको दराज एक्सक्लुसिभ ६६ मिडइयर सेल : विशेष छुट र थप आकर्षक उपहारहरु !,"विश्वव्यापी अग्रणी स्मार्टफोन ब्राण्ड भिभोले दराज ६६ मेगा मिडइयर सेलको अवसरमा जुन ६ देखि जुन १० सम्म विशेष अफरहरू सार्वजनिक गरेको छ। यस मिडइयर उत्सवले ग्राहकहरूलाई अतुलनीय डिल, थप आकर्षक उपहारहरू र विशेष छुटहरू प्रदान गर्दै अनलाइन खरिदलाई पहिलेभन्दा अझै रोचक र लाभदायक बनाएको छ। नेपालभरका ग्राहकहरूलाई आफ्नो नवीन प्रविधि थप पहुँचयोग्य बनाउने उद्देश्यसहित भिभोले यस अफरमार्फत आफ्नो अनलाइन उपस्थिति विस्तार गर्दै आकर्षक डिलहरू प्रस्तुत गरेको छ। पाँच दिनको यस सेल अवधिमा, दराजमा भिभो स्मार्टफोनको हरेक खरिदमा भिभो बड्स, एप्रो १० इयरबड्स, र क्लिपबड्सजस्ता उच्च गुणस्तरका अडियो सामानहरू निःशुल्क उपहारस्वरूप प्राप्त गर्नेछन्। आकर्षक उपहार बन्डलका अतिरिक्त, भिभोले आफ्नो भिभो वाई १९एस र भिभो बड्समा पनि विशेष छुटहरू ल्याएको छ। भिभो वाई १९एस अब रु १,००० सम्मको मूल्य कटौतीका साथ उपलब्ध हुनेछ भने भिभो बड्समा ३३ छुट सहित मात्र रु ३,९९९ मा उपलब्ध हुनेछ। हामी दराजसँग ६६ मेगा मिडइयर सेलको लागि सहकार्य गर्न पाउँदा निकै उत्साहित छौं, भिभो नेपालका ब्राण्ड म्यानेजर दिपेश खनालले भन्नुभयो। हाम्रो लक्ष्य सबैको रोजाइको ब्रान्ड बन्नु हो, र यसका लागि ग्राहकहरूले जहाँ जहाँ किनमेल गर्छन्, हामी त्यहाँ सजिलै उपलब्ध हुनुपर्छ। यो अभियानले भिभोको बजार उपस्थितिमा विविधता ल्याउने र डिजिटल क्षेत्रमा आफ्नो पकड बलियो बनाउने भिभोको प्रतिबद्धतालाई जोड दिन्छ। जसअन्तर्गत ब्राण्डले सबै वर्गका उपभोक्तालाई सहज र भरपर्दो प्रविधिमा पहुँच उपलब्ध गराउने उद्देश्य राखेको छ।"
सत्ता र प्रतिपक्षको अडानले 'बन्धक' बन्यो संसद,"काठमाडौं : प्रतिपक्षी दलको अवरोधका कारण प्रतिनिधिसभाको बैठक कार्यसूचीमा प्रवेश नै नगरी स्थगित भयो। भिजिट भिसा प्रकरणमा छानबिन समिति गठन गर्नुपर्ने विपक्षीको मागका कारण संसद बैठक निरन्तर स्थगित हुँदै आएको छ। सभामुख देवराज घिमिरेले बजेटका विषयमा छलफल गर्नुपर्ने र महत्त्वपूर्ण विधेयक पनि अगाडि बढाउनुपर्ने विषयमा ध्यानाकर्षण गराउँदै आएका छन्। तर, विपक्षी दलहरू आफ्नो मागप्रति अडिग रहेका छन्। नेकपा माओवादी केन्द्रका प्रमुख सचेतक हितराज पाण्डेले भिजिट भिसा प्रकरणमा विपक्षी दलले राखेका विषयमा छलफल जारी रहेपनि कुनै सहमति नभएको बताएका छन्। आइतबार संसद भवन नयाँ बानेश्वरमा सञ्चारकर्मीसँग कुरा गर्दै पाण्डेले सत्तापक्ष र प्रतिपक्षीबीच छलफल भइरहेको भन्दै अहिलेसम्म कुनै सहमति नभएको प्रष्ट पारे। 'छानबिन समिति बनाउनुपर्छ भन्नेमा हाम्रो अडान कायमै छ,' उनले भने। त्यस्तै रास्वपा प्रमुख सचेतक सन्तोष परियारले आफूहरू निरन्तर छलफलमा रहे पनि विषयको गम्भीर्यतालाई सत्ता पक्षले बुझ्न नसकेको आरोप लगाए। भिजिट भिसा प्रकरणमा छानबिन समिति बनाउनुपर्ने आफूहरूको न्यूनतम माग रहेको उनको भनाइ छ। 'सदनको गतिरोध खुलाउने प्रयास जारी नै छ। सोमबार सदन बस्नुअघि केही न केही सहमति हुने विश्वास लिएका छौं,' उनले भने। छलफलबाटै समस्याको हल गर्ने पक्षमा आफूहरू रहेको उनको भनाइ छ। त्यस्तै नेकपा एमालेका प्रमुख सचेतक महेश बर्तौलाले सदनको गतिरोध अन्त्य गर्न दलहरू समझदारी नजिक पुगेको बताए। बर्तौलाले भिजिट भिसा प्रकरणमा प्रतिपक्षीले राखेका विषयमा निरन्तर छलफल भइरहेको र सदनको गतिरोध अन्त्य गर्न दलहरू समझदारी नजिक पुगेको दाबी गरे। उनले सोमबार संसद बैठकअघि निरन्तर छलफल हुने र दिउँसो २ बजे बस्ने बैठक सहजरूपमा सञ्चालन हुने गरी आइतबारको छलफल टुंगिएको बताए। बर्तौलाले राज्यको निकायमा हुने गरेका भ्रष्टाचारजन्य कार्य नियन्त्रण गर्न सरकारले प्रतिबद्धता जनाउने गरी छलफल अघि बढेको बताए। उनले दलहरूबीच समझदारीको कुनै ड्राफ्ट भने अहिलेसम्म नबनेको बताए।"
करणले लिए नेपालका लागि दोस्रो विकेट,काठमाडौं : आइसीसी क्रिकेट विश्वकप लिग २ अन्तर्गतको चौथो श्रृंखलाको तेस्रो खेलमा करण केसीले नेपालका लागि दोस्रो विकेट लिएका छन्। उनले स्कटल्यान्डका ओपनर जर्ज मुन्सेपश्चात ब्रान्डन म्याकमुलेनलाई पेभेलियनको बाटो देखाए। उनले १५ ओभरमा कुशल भुर्तेलको हातमा मुन्सेलाई क्याच आउट गराएका थिए। त्यसपछि उनले ५४ ओभरमा ब्रान्डन म्याकमुलेनलाई दीपेन्द्र सिंह ऐरीको हातमा क्याच गराए। २ ओभर सकिँदा स्कटल्यान्डले १ विकेट गुमाउँदै १ रन मात्रै बनाएको थियो। ६ ओभर सकिँदा स्कटल्यान्डले २ विकेट गुमाउँदै २५ रन बनाएको छ।
विराटनगरमा व्यापारका नाममा चिनियाँको शंकास्पद गतिविधि,"विराटनगर : विराटनगरमा चिनियाँ नागरिकले व्यापारका नाममा केही समयदेखि शंकास्पद गतिविधि गरिरहेको फेला परेको छ। कोशी प्रदेशको राजधानी विराटनगरको सीमा भारतसँग जोडिएको छ। सुरक्षा स्रोतका अनुसार विराटनगरमा २ जना चिनियाँ नागरिक करिब २ महिना अघिदेखि बसेर विभिन्न गतिविधि गरिरहेका हुन्। हाल विराटनगर महानगरपालिका११ स्थित एउटा घरमा डेरा लिएर बसेका छन्। ठाउँ फेर्दै बस्ने गरेको सुरक्षा स्रोतको दाबी छ। उनीहरु कुन भिसाका आधारमा र कहिले चीनबाट नेपाल प्रवेश गरेका हुन् भन्ने यकिन छैन। उनीहरुको शंकास्पद गतिविधिका बारेमा जिल्ला सुरक्षा समिति मोरङमा समेत छलफल भएको थियो। ती चिनियाँ नागरिकले सुनजस्तो देखिने पहेँलो धातुका गरगहना (सुनका गहना हैनन्) बिक्री गर्ने गरेका छन्। उनीहरुले विश्वस्त पारेर महिलाहरुलाई सामान बिक्री गर्ने गरेका हुन्। घरघर पुगेर र टोलटोल घुमेर सामान बेच्छन्। साप्ताहिक हटियामा पुग्छन्। विशेष गरेर नेपालभारत सीमा क्षेत्रलाई केन्द्रित गरेर सामान बेच्ने गरेको पाइयो, स्रोतले भन्यो। विराटनगरको जलजला चौकमा एउटा पसल नै सञ्चालन गरिरहेको सूचना सुरक्षा निकायसँग छ। तर, उनीहरुले अनुमति लिएर वा बिना अनुमति व्यापार गरिरहेका हुन् भन्ने बारेमा स्थानीय प्रशासन र अध्यागमन कार्यालयसमेत अनभिज्ञ छन्। बिजनेस भिसाका आधारमा प्रवेश गरेर अनुमति लिएका विदेशी नागरिकले मात्रै नेपालमा व्यापार गर्न पाउँछन्। विराटनगरमा शंकास्पद गतिविधि गरिरहेका चिनियाँ नागरिकले भने प्रदेश १०१००२ ह ३२६४ नम्बरको सीटी सफारी दैनिक भाडामा लिएर व्यापार गर्ने गरेका हुन्। सफारी प्रयोग गरेबापत चालकलाई १ दिनको १ हजार ५ सय रूपैयाँ दिने गरेको पाइएको छ। करिब ३ हप्तादेखि दैनिक सफारी भाडामा लिन्छन्। भाडाबापत १ हजार ५ सय रूपैयाँ दिन्छन्। सबैतिर पुर्याएर गरगहना बेच्छन्। अरु कुरा मलाई थाहा भएन, ती सफारी चालकले भने। ती चालकका अनुसार उनीहरुले विभिन्न ठाउँमा पुगेर दैनिक ४५ हजार रूपैयाँ बराबरको सामान बिक्री गर्ने गरेका छन्। सञ्चारकर्मीले सोधीखोजी गर्दा १ जनाले भिसा र व्यापारका लागि अनुमति लिएको प्रमाण देखाउन सकेनन्। उल्टै तर्किएर हिँडे। १ जना भने लुकेर बसे। बाहिरै निस्किएनन्। जसका कारण उनीहरुको गतिविधि शंकास्पद देखिएको हो। विराटनगर छिरेर नेपालभारत सीमा क्षेत्र केन्द्रित व्यापारमा उनीहरु सक्रिय हुँदा पनि राज्यका निकायसँग उनीहरुका बारेमा कुनै रेकर्ड छैन। चिनियाँहरुले अध्यागमन कानुनको उल्लंघन गरेको हुनसक्ने आशंका छ। भिजिट भिसामा नेपाल छिरेर उनीहरुले व्यापार गरिरहेको हुनसक्ने सुरक्षा स्रोतको भनाइ छ। नेपालले कानुन कार्यान्वयन गर्न नसकेजस्तो देखिन्छ। अध्यागमन कानुनको उल्लंघन गरेको हुनसक्छ। कतिपय विदेशीहरु भिजिट भिसामा नेपाल छिरेर व्यापार गर्ने गर्छन्। व्यापार गर्ने नाममा चिनियाँहरु भारतसँग सीमा जोडिएका क्षेत्रतर्फ केन्द्रित हुनु शंकास्पद हो। भारतचीन द्वन्द्व छ। उनीहरुका गतिविधिले सुरक्षा संवेदनशीलता बढाउने देखिन्छ, १ सुरक्षा अधिकारीले भने। उनीहरु सीमा क्षेत्रमा निर्वाध घुमफिर गरिरहेका छन्। नेपालमा भन्दा चीनमा व्यापारको सम्भावना र अवसर राम्रो छ। त्यहाँमाथि पहेँलो धातुका सामान बेचेर कति नै कमाइ हुन्छ र ? व्यापार गरेजस्तो देखाएर अरु नै रणनीति र उद्देश्य छ कि भनेर आशंका गर्ने पर्याप्त आधारहरु छन्, सुरक्षा स्रोतले भन्यो। स्रोतका अनुसार सीमा क्षेत्रमा चिनियाँको शंकास्पद गतिविधिका कारण छिमेकी मुलुक भारतले नेपाललाई शंकाको दृष्टिले हेर्न सक्छ। अध्यागमन कार्यालय विराटनगरका प्रमुख भक्तबहादुर राजवंशी चिनियाँ नागरिक कसरी विराटनगर प्रवेश गरेका हुन् भनेर यकिन नभएको बताउँछन्। उनका अनुुसार पर्यटक, विवाह (नेपाली नागरिकले विदेशीसँग बिहे गरेमा) र फेमिली भिसाको म्याद थप गर्ने अधिकार मात्रै विराटनगरको अध्यागमनलाई छ। भिसा भने अध्यागमन विभागमार्फत नै जारी हुने राजवंशीले बताए। हामीले भिसा दिने हैन। म्याद मात्रै थप्ने हो। भिसाको म्याद थपका लागि तत्काल चिनियाँ नागरिक आएका छैनन्, उनी भन्छन्। उनका अनुसार पर्यटक भिसामा १ सय ५० दिनसम्म बस्ने अनुमति दिन सकिन्छ। विवाह भिसाको समय अलि लामै हुन्छ। फेमिली भिसामा १ वर्षसम्म बस्ने अनुमति दिन सकिने र त्यसपछि समय थप गर्दै लैजाने व्यवस्था रहेको उनले बताए। राजवंशीका अनुसार बिजनेस भिसा र वर्किङ भिसाको म्याद थप गर्ने अधिकार विराटनगरको अध्यागमनलाई छैन। अध्यागमन विभाग र श्रम मन्त्रालयबाटै सबै काम हुन्छ, उनले भने। विराटनगरमा चिनियाँ नागरिकको गतिविधि हेर्दा अलि शंकास्पद नै देखिएको अध्यागमन प्रमुख राजवंशीको भनाइ छ। अवैध तरिकाले बसेको र भिसाको दुरुपयोग भइरहेको रहेछ भने प्रहरीले अनुसन्धान गर्नुपर्ने उनले बताए। अहिले केही जानकारी छैन। तर, खोजतलास र अनुसन्धान गरेपछि सबै कुरा थाहा हुन्छ। अवैध तरिकाले बसेको र गतिविधि गरेको पाइयो भने डिपोर्ट गर्ने प्रक्रिया अघि बढाउँछौं। कानुनी कारबाहीका लागि विभागमा पठाउँछौं, उनी भन्छन्। तर, यस विषयमा सत्यतथ्य पत्ता लगाउने जिम्मा प्रहरीकै हुने बताए। मोरङ प्रहरी प्रमुख एसपी नारायणप्रसाद चिमरियाले चिनियाँ नागरिकका विषयमा बुझ्नका लागि प्रहरी टोली परिचालन गरिएको बताए। वास्तविकता बुझेपछि अवैध तरिकाले बसोबास गरिरहेको पाइयो भने नियन्त्रणमा लिएर अध्यागमनलाई लाई बुझाइने जानकारी उनले दिए। मोरङका प्रमुख जिल्ला अधिकारी इन्द्रदेव यादवले चिनियाँ नागरिकका बारेमा विभिन्न कोणबाट बुझ्ने काम भइरहेको बताए। उनीहरुको बसाइ र व्यापार वैधानिक हो कि हैन भनेर बुझ्ने काम भइरहेको बताउँदै यादवले त्यसपछि मात्रै वास्तविकता बताउन सकिने जानकारी दिए।"
भष्टाचार मुद्दाका दोषी बस्नेत तीन वर्षपछि पक्राउ,धरान : रासायनिक मल भ्रष्टाचार मुद्दाका दोषी पक्राउ परेका छन् । आइतबार भ्रष्टाचारका दोषी रामधुनी७ का खगेन्द्र बस्नेतलाई इलाका प्रहरी कार्यालय पकलीको टोलीले पक्राउ गरेको हो । बस्नेतविरुद्द अख्तियार दुरुपयोग अनुसन्धान आयोगले विशेष अदालत काठमाडौंमा भ्रष्टाचार मुद्दा दर्ता गरेको थियो । बस्नेतविरुद्दको भ्रष्टाचार मुद्दामा विशेष अदालतको २०७९ भदौ २८ गते साल्ट ट्रेडिङ कर्पोरेशन लिमिटेड बिराटनगरको गोदाममा मौज्दात रासायनिक मल हिनामिना गरी भ्रष्टाचार गरेको मुद्दामा २ वर्ष ६ महिना कैद र ९ लाख २८ हजार ६७५ रुपैयाँ जरिवानाको फैसला गरेको थियो । विशेषको फैसलापछि फरार रहेका बस्नेतलाई प्रहरी निरीक्षक लेखनाथ दाहालको नेतृत्वको टोलीले पक्राउ गरेको थियो । बस्नेतलाई पक्राउ गरेपछि अदालतको फैसला कार्यान्वयन लागि अदालतमा बुझाइएको जिल्ला प्रहरी कार्यालय सुनसरीका डीएसपी योगराज खतिवडाले बताएका छन् ।
फुत्त निस्केकाहरूले हामीलाई लोकतन्त्र सिकाउन पर्दैन : प्रधानमन्त्री ओली,"काठमाडौं : प्रधानमन्त्री केपी शर्मा ओलीले लोकतान्त्रिक व्यवस्था आफूहरूले संघर्ष र बलिदानीबाट ल्याएको बताएका छन्। अनेरास्ववियुको महाधिवेशनमा आइतबार सम्बोधन गर्दै प्रधानमन्त्री ओलीले लोकतन्त्रका लागि आफूहरू जेलनेल पनि भोगेको बताए। तर, अहिले गफाडीहरूले आफूहरूलाई लोकतन्त्र सिकाउन उद्यत भएको उनको भनाइ छ। 'लोकतान्त्रिक व्यवस्था हामीले ल्याएका हौं। बलिदान दिएर, यातना सहेर, जेलनेल भोगेर ल्याएका ह्यौं। तर, अहिले केही गफाडीहरू हामीलाई लोकतन्त्र सिकाउन फुत्त कताबाट निस्केका छन्, उनले भने। उनले आफूहरूले लोकतन्त्रका लागि ठूलो संघर्ष गरेको बताए। त्यस्तै नेकपा एमालेको अध्यक्षसमेत रहेका प्रधानमन्त्री ओलीले अनेरास्ववियुका पदाधिकारीहरूलाई मिलेर जान सुझाव दिए। गुटको पछि नलाग्न उनको ठाडो निर्देशन थियो। 'सकेसम्म मिलेर जानुस्। त्यो सकिँदैन भने मित्रवत् प्रतिस्पर्धा गर्नुस्। जितेर आए पनि नजिते पनि काम गर्नुस्। इन्डिभिजुअल हिंड्नुस्। तपाइँको कामको मूल्यांकन हुन्छ,' उनले भने, 'गुट बनाएर हिंड्ने काम नगर्नुस्। गुट बनाएर हिंडेपछि माया पार्टीको होइन गुटमा हुन्छ। देशको भन्दा पनि गुटको माया लाग्छ,' उनले भने।"
एमालेका विद्यार्थी नेतालाई प्रधानमन्त्रीले भने गुटगत प्रवृत्ति राखे नेकपा एकीकृत समाजवादीजस्तो बनाउँछ,"काठमाडौं : प्रधानमन्त्री केपी शर्मा ओलीले अनेरास्ववियुलाई गुटगत प्रवृत्ति त्याग्न निर्देशन दिएका छन्। कीर्तिपुरमा आयोजित अनेरास्ववियुको महाधिवेशन सत्रमा सम्बोधन गर्दै प्रधानमन्त्री ओलीले गुटगत प्रवृत्तिले नेकपा एकीकृत समाजवादी जस्तो बनाउने बताए। विद्यार्थी नेताहरूलाई मिलेर जान सुझाव दिँदै प्रधानमन्त्री ओलीले गुटको पछि नलाग्न ठाडो निर्देशन दिए। 'सकेसम्म मिलेर जानुस्। त्यो सकिँदैन भने मित्रवत् प्रतिस्पर्धा गर्नुस्। जितेर आए पनि नजिते पनि काम गर्नुस्। इन्डिभिजुअल हिंड्नुस्। तपाइँको कामको मूल्यांकन हुन्छ। गुट बनाएर हिंड्ने काम नगर्नुस्। गुट बनाएर हिंडेपछि माया पार्टीको होइन गुटमा हुन्छ। देशको भन्दा पनि गुटको माया लाग्छ। एकीकृत समाजवादी पार्टी भन्ने छ नि, त्यही गुटगत प्रवृत्तिले त्यो पार्टीलाई त्यहाँ पुर्यायो,' उनले भने। दिउँसो टर्च बालेर पनि नभेटिने ठाउँमा पुर्याउने उद्घोष गरे पनि एकीकृत समाजवादी आफैं त्यस्तै अवस्थामा पुगेको प्रधानमन्त्रीको भनाइ छ। 'गल्तीको बाटो एक पाइला पनि नहिंड्नुस्। हिंड्नुभएको छ भने फर्किहाल्नुस्। एमालेले मेरो अनुहार हरेर, माया गरेर अध्यक्ष बनाएको होइन। इतिहास र आन्दोलनको नेतृत्व गरेका कारण अध्यक्ष बनाएको हो,' उनले भने। उनले भीम रावलले पनि पार्टीका बारेमा कहिल्यै सकारात्मक कुरा नगरेको बताए। बाहिरबाट उल्टै पार्टीमा ढुंगा हान्ने काम गरेको उनको भाइ छ। 'भीम रावलले कहिल्यै पार्टीको बारेमा सकारात्मक कुरा गरेनन्। एकछिन पद बिना बस्न नसक्ने। आम्दानी चाहिने। एमाले हुँ पनि भन्ने बाहिरबाट ढुंगा पनि हान्ने। त्यसरी हुँदैन,' उनले भने।"
"सडकको डिभाइडरमा कार ठोकिएर दुर्घटना हुँदा युवकको मृत्यु , तीन घाइते","वीरगन्ज : वीरगन्जमा आइतबार अपरान्ह भएको कार दुर्घटनामा युवकको मृत्यु भएको छ। तीन जना गम्भीर घाइते भएका छन्। वीरगन्ज महानगरपालिका१४ पिपरास्थित रेनुका पेट्रोल पम्प नजिक आइतबार दिउँसो सवा ३ बजेतिर गण्डक चोकबाट नयाँ बसपार्कतर्फ जाँदै गरेको बीआर ५५ बी ९१०४ नम्बरको भारतीय कार अनियन्त्रित भई सडकको डिभाइडरमा ठोकिएको थियो। दुर्घटनामा घाइते भएका भारतको बिहारको नरकटीयागञ्जका अन्दाजी ३० वर्षीय बिटु सर्राफको उपचारका क्रममा मृत्यु भएको हो। उक्त दुर्घटनामा कारका चालक नरकटीयागञ्जकै ४० वर्षीय गणेश सर्राफ, कारमा सवार त्यही ठाउँका २० वर्षीय रतन सर्राफ र २१ वर्षीय बिटु सर्राफ गम्भीर घाइते भएका छन्। उनीहरूको बाराको नौतननस्थित एलएस न्यूरो अस्पतालमा उपचार भइरहेको जिल्ला प्रहरी कार्यालय पर्साका प्रवक्ता एवं प्रहरी नायब उपरीक्षक सुवास भट्टले बताए।"
"परिवारै मिलेर युवतीको हत्या, ६ वर्षपछि पक्राउ","विराटनगर : परिवारै मिलेर युवतीको क्रूरतापूर्वक हत्या गरिएको घटनामा संलग्न अभियुक्त ६ वर्षपछि विराटनगरबाट पक्राउ परेका छन्। मोरङ प्रहरी प्रवक्ता डीएसपी कोपिला चुँडालले हत्यामा संलग्नमध्ये विराटनगर महानगरपालिका१६ का ५५ वर्षीय एसराज लामालाई पक्राउ गरिएको जानकारी दिइन्। उनका अनुसार झापाको अर्जुनधारा नगरपालिका११ घर भइ विराटनगर१६ मा डेरा बस्दै आएकी २१ वर्षीया ईशा योगी शेर्पाको ६ वर्षअघि हत्या भएको थियो। भाडाको कोठामा बसेर पसलमा काम गर्दै आएकी ईशा एसराजका छोरा २१ वर्षीय रेम्बो भनिने रुद्रराज लामासँग प्रेम सम्बन्धमा रहेको प्रहरीले जनाएको छ। प्रेमिकालाई रुद्रराजले घरमा बोलाएर घरपरिवारसमेतको मिलेमतोमा शरीरमा पेट्रोल छर्किएर २०७६ वैशाख ८ गते आगो लगाई घाइते बनाएको अनुसन्धानबाट खुलेको छ। गम्भीर घाइते ईशाको उपचारका क्रममा कीर्तिपुर अस्पतालमा मृत्यु भएको प्रहरीले जनाएको छ। घटनापछि रुद्रराज, उनका बुवा एसराज र आमा फरार थिए। प्रहरीले २०७६ जेठ १३ गते कर्तव्य ज्यान मुद्दा दर्ता गरेको भएपनि उनीहरू पक्राउ परेका थिएनन्। फरार रहेकामध्ये एसराज पक्राउ परेका हुन्। रुद्रराज र उनकी आमा हालसम्म फरार छन्। युवतीको हत्यापछि रुद्रराज विदेश पुगेको जानकारी प्रहरीले प्राप्त गरेको छ। उनलाई इन्टरपोलको सहयोगमा नेपाल झिकाउने तयारी गरिएको प्रहरी स्रोतले बतायो। आमा कहाँ छन् भन्ने प्रहरीले पत्तो पाएको छैन। तर, उनका बुवा एसराजलाई भने शनिबार घरबाटै पक्राउ गरिएको डीएसपी चुँडालले बताइन्। उनीविरुद्ध कर्तव्य ज्यान मुद्दा चलाउन अदालतबाट आइतबार म्याद थप गरेर अनुसन्धानको बाँकी प्रक्रिया अघि बढाइएको प्रहरीले जनाएको छ।"
अनलाइन प्रणालीमा आबद्ध गराउन परासीमा व्यवसाय दर्ता अभियान,"परासी : नवलपरासीको रामग्राम नगरपालिकाले व्यवसाय दर्ता अभियान सञ्चालन गरेको छ। व्यवसायलाई अनलाइन प्रणालीमा व्यवस्थित गर्नका लागि अभियान सञ्चालन गरिएको हो। घरदैलोमार्फत सञ्चालन गरिएको अभियानमा व्यवसायको दर्तासँगै नवीकरण कार्यलाई समेत अघि बढाइएको नगरपालिका राजस्व उपशाखाकी प्रमुख निर्मला प्रजापतिले बताइन्। व्यवसायीहरू नगरपालिका आउनुपर्ने बाध्यतालाई अन्त्य गरी घरमै बसेर व्यवसायको नवीकरण र कर बुझाउनका लागि सहज बनाउन अनलाइन प्रणालीमा तथ्यांक राख्नका लागि अभियान सञ्चालन गरिएको हो। यो अभियानमा लामो समयदेखि व्यवसाय सञ्चालन गरेका व्यवसायीहरूले नवीकरण नगराएका छन्, प्रजापतिले भनिन्। अभियानले पाँच लाखभन्दा कम पुँजी भएका व्यवसायहरू लाभान्वित भएको नगरपालिकाले जनाएको छ। नगर क्षेत्रमा ७० ठूला उद्योगसहित तीन हजार दुई सय पसल व्यवसाय सञ्चालनमा छन्। अहिलेसम्म झन्डै एक हजार छ सय पसल, व्यवसायहरू नवीकरण र करको दायरामा आएको राजस्व उपशाखा प्रमख प्रजापतिले बताइन्। अभियानमार्फत सबै व्यवसायीहरू अनलाइन प्रणालीमा आबद्ध हुने नगरपालिकाले विश्वास लिएको छ। अभियानले व्यसायीहरुलाई सहज हुनुका साथै नगरपालिकाको आन्तरिक राजस्व संकलनको लक्ष्य पूरा गर्न पनि मद्दत मिल्ने लेखा अधिकृत सञ्जय शर्माले बताए। चालु आर्थिक वर्षमा नगरपालिकाले सात करोड आन्तरिक राजस्व संकलन गर्ने लक्ष्य लिएकोमा हालसम्म पाँच करोड २८ लाख संकलन भएको लेखा अधिकृत शर्माले बताए। गत वर्ष छ करोड लक्ष्य लिएकोमा छ करोड ५२ लाख राजस्व संकलन भएको नगरपालिकाले जनाएको छ।"
"विपक्षीको अवरोधपछि संसद बैठक स्थगित, भोलि २ बजे बस्ने",काठमाडौं : विपक्षी दलको अवरोधपछि प्रतिनिधिसभा बैठक स्थगित भएको छ। भिजिट भिसा प्रकरणमा गृहमन्त्रीको राजीनामा माग गर्दै आएका विपक्षी दलहरूले संसद अवरुद्ध पारेपछि बैठक स्थगित भएको हो। सभामुख देवराज घिमिरेले आइतबारको कार्यसूची हटाएर बैठक स्थगित गरेका थिए। संसद सुरू हुनेवित्तिकै विपक्षी दलहरूले होहल्ला गर्दै संसद अवरुद्ध पारेका थिए। सभामुखले दलीय आधारमा बोल्न दिने आग्रह गरे पनि विपक्षी दलले अडान कायमै राखेका थिए।
नेपाललाई स्कटल्यान्डले दियो ३२४ रनको विशाल लक्ष्य,काठमाडौं : स्कटल्यान्डले नेपाललाई ३२४ रनको विशाल लक्ष्य प्रस्तुत गरेको छ। घरेलु मैदानमा टस जितेर ब्याटिङ गरेको स्कटल्यान्डले निर्धारित ओभरको खेलमा ६ विकेट गुमाएर ३२३ रन बनाएको हो। स्कटल्यान्डका लागि कप्तान रिची बेरिङ्टनले शतकीय पारी खेले। उनले ११४ बलमा ६ चौका र ४ छक्कासहित १०२ रन बनाए। त्यस्तै चार्ली टियरले ६८ र फिन्ले एमक्रिथले १७ रन बनाए। माइकल लिस्क ९६ र मार्क वाट २१ रनमा अविजित रहे। नेपालका लागि करण केसी र दीपेन्द्र सिंह ऐरीले २२ विकेट लिए भने ललित राजबंशीले १ विकेट लिए।
होण्डाद्वारा ३दिने निःशुल्क सर्भिस क्याम्प तथा सेफ्टी रिकल कार्यक्रम,"नेपालका लागि होण्डा गाडीको आधिकारिक बिक्रेता, स्याकार ट्रेडिङ कम्पनीले ग्राहक केन्द्रित सेवालाई प्राथमिकता दिँदै विशेष ३ दिने निःशुल्क सर्भिस क्याम्प आयोजना गर्न लागेको छ। काठमाडौं, ललितपुर, भक्तपुर लगायतका सहरहरूलाई लक्षित गर्दै जेठ २७ देखि २९ गतेसम्म ललितपुरको धोबीघाटस्थित होण्डा सर्भिस सेन्टरमा सञ्चलन हुने उक्त क्याम्पमार्फत सेवा तथा सुरक्षाको थप सुनिश्चितता प्रदान गर्ने कम्पनीको उद्देश्य रहेको छ। क्याम्प अन्तर्गत २००१ देखि २०१४ मोडलसम्मका कम्पनीद्वारा तोकिएका गाडीहरूमा होण्डा सेफ्टी रिकल कार्यक्रम अन्तर्गत निःशुल्क एयरब्याग परिवर्तन गरिनेछ। साथै, ग्राहकहरूले विभिन्न सेवा सुविधाहरूमा विशेष छुट पनि प्राप्त गर्न सक्नुहुनेछ। जसअन्तर्गत लेबर चार्जमा १०, पाट्र्समा ७, ल्युब्रिकेन्टमा ५, एसि रिफिलमा २० र डेन्टपेन्ट सेवामा १० छुट प्रदान गरिनेछ। यसैगरी एचडीएस स्क्यान सेवा समेत निःशुल्क उपलब्ध गराइनेछ। कम्पनीले भविष्यमा पनि आफ्ना ग्राहकहरूलाई यस्ता सुविधायुक्त कार्यक्रममार्फत उत्कृष्ट सेवा प्रदान गर्न निरन्तर काम गर्ने प्रतिबद्धता जनाएको छ। अतः सम्पूर्ण होण्डा ग्राहकहरूलाई यो अवसरको भरपुर लाभ लिन स्याकार ट्रेडिङ कम्पनी हार्दिक अनुरोध गर्दछ।"
दीपेन्द्रले लिए दुई विकेट,काठमाडौं : आइसीसी क्रिकेट विश्वकप लिग २ को चौथो श्रृंखलामा नेपालका लागि दीपेन्द्रसिंह ऐरीले दुई विकेट लिएका छन्। दीपेन्द्रले २ ओभरमा २ विकेट लिएका हुन्। उनले एउटा शानदार क्याच समेत लिएका हुन्। योसँगै स्कटल्यान्डले पाँचौँ विकेट गुमाएको छ।
"म ७४ वर्ष पुगें, ७० वर्षे उमेरहद फेल खाइसक्यो : प्रधानमन्त्री ओली","काठमाडौं : प्रधानमन्त्री केपी शर्मा ओलीले ७० वर्षीय उमेरहद फेल खाएको बताएका छन्। कीर्तिपुरमा सोमबार अनेरास्ववियुको महाधिवेशनमा सम्बोधन गर्दै प्रधानमन्त्री ओलीले आफू ७४ वर्ष पुगिसकेकाले ७० वर्षीय उमेरहद फेल खाएको बताए। '७० वर्ष उमेर फेल खाइसक्यो। अहिले मेरो ७४ चलिराछ। अनि फेल खाएन त?,' उनले प्रश्न गरे। उमेरले नभएर स्वास्थ्य र कार्यक्षमताले निर्धारण गर्ने उनको भनाइ छ। उनले चीन र साइप्रसको उदाहरण दिए उमेरहद राख्न नहुने बताए। 'चीनमा दुई पटक अध्यक्ष बनाउने नियम बनाएको थियो। सी जिङपिङको आवश्यकता देखेर चिनियाँ कम्युनिस्ट पार्टीले अहिले त्यो व्यवस्था हटाएको छ। पहिले उमेरहद पनि ६५ तोकेको थियो। अहिले त्यो छैन। चीनमा मात्र होइन, साइप्रसमा पनि त्यस्तै व्यवस्था छ,' उनले भने। प्रधानमन्त्री ओलीले आफू रहे पनि नरहे पनि उमेरहद आवश्यकता नरहेको बताए। 'धेरै फ्याक्टरले काम गर्दा रहेछन्। मै हुन्छु भन्ने छैन। आवश्यकता देखेर निर्धारण गर्नुपर्छ।,' उनले भने। अध्यक्ष ओलीले माधव नेपाल र झलनाथ खनाललाई पनि ७० पुग्नु अगाडि नै पार्टीको नेतृत्वबाट हटाएको बताए।"
"पावरप्लेमै नेपालको तीन विकेट पतन, ३ रन बनाएर कप्तान पौडेल पेभेलियन फर्किए",काठमाडौं : आइसीसी क्रिकेट विश्वकप लिग २ अन्तर्गतको स्कटल्यान्डमा जारी चौथो शृंखलाको तेस्रो खेलमा नेपालले पावरप्लेमा निकै कमजोर सुरुवात गरेको छ। स्कटल्यान्डले दिएको ३२४ रनको बलियो लक्ष्य पछ्याएको नेपालले पहिलो पावरप्लेको १० ओभरमा ३ विकेट गुमाउँदै ४५ रन जोडेको हो। ३५ ओभरमा ओपनरद्वय कुशल भुर्तेल र आसिफ शेखबीच रन लिने कि नलिने भन्ने निर्णय दुई मतमा बाझिँदा कुशल भुर्तेल रनआउट भएका हुन्। दुवै ब्याटर एउटै क्रिजमा हुँदा कुशल १७ रन बनाउँदै पेभेलियन फर्किए। दोस्रो विकेटको रूपमा ओपनर आसिफ शेखलाई बोल्ड आउटको रूपमा गुमायो। ४४ ओभरमा आशिफ ८ रन मात्रै बनाउँदै पेभेलियनको बाटो फर्किए। ७१ ओभरमा कप्तान रोहित पौडेल ३ रन बनाउँदै मुन्सेको हातमा क्याच भए।
नेपालमा पहिलो पटक शल्यक्रियामार्फत लिंग परिवर्तन,"काठमाडौं : नेपालमा पहिलो पटक शल्यक्रियामार्फत लिंग परिवर्तन गरिएको छ। नेपालमा पहिलो पटक शल्यक्रियामार्फत लिंग परिवर्तन गरिएको त्रिवि शिक्षण अस्पतालको प्लास्टिक सर्जरी विभागले जनाएको छ। त्रिवि शिक्षण अस्पतालका प्रवक्ता सह प्राडा गोपाल सेढाइले अनुहार तथा स्तनका विभिन्न अप्रेशनहरुका साथै नेपालमै पहिलो पटक लिंग परिवर्तन अपरेशन (पुरुषलाई महिला) बनाइएको जानकारी दिएका हुन्। प्रवक्ता सेढाइले जारी गरिएको विज्ञप्तिमा भनिएको छ, जनकपुर निवासी २५ वर्षिया ट्रान्सजेन्डरमा गरिएको यस सेक्स चार्ज अपरेशनमा पुरुषको लिंगको तन्तुहरूलाई चाहिने मात्रामा उपयोग गरेर महिलाको जैनेन्द्रिय अंगको पुनर्निर्माण गरियो र यसले सो व्यक्तिलाई आफूले चाहेको लैङ्गिक पहिचान प्राप्त गर्न सहयोग गर्ने अपेक्षा गरिएको छ। विदेशी प्लास्टिक सर्जन डा अलिरेजा हमिदियान जहरोमीको नेतृत्व तथा प्लास्टिक सर्जरी विभागीय प्रमुख प्राडा जयन मान श्रेष्ठको संयोजकत्वमा भएको अप्रेशनमा विभागका सम्पूर्ण प्लास्टिक सर्जनहरू प्राडा ईश्वर लोहनी, डा संगम रायमाझी, डा समीत शर्मा, डा विकेश राजभण्डारी, डा हिमालय निरौला तथा रेजिडेन्ट डाक्टरहरू डा अनुप थापा, डा सुदिप पण्डित, डा आशिष अधिकारी, डा नोभेल, डा ईशा, डा अस्बिनको सहभागिता रहेको अस्पतालले जनाएको छ। यस्तै एनेस्थेसियामा डा मेघा कोइराला र डा पंकज जोशीको टीमले सहयोग गरेका हुन्। अबदेखि त्रिवि शिक्षण अस्पतालमा लिङ्ग पहिचान क्लिनिकको स्थापना गरेर नियमित रूपमा यस्ता सेवाहरु सुचारु गर्दै जाने डा जयन मान श्रेष्ठले जानकारी दिए। विज्ञप्तिमा भनिएको छ,लिंग परिवर्तन अपरेशन (शल्यक्रिया) ट्रान्सजेन्डर व्यक्तिहरूको लागि आफ्नो लैङ्गिक पहिचानको पूर्ति गर्ने एक महत्त्वपूर्ण उपायहरू मध्ये एक हो। धेरै ट्रान्सजेन्डरहरूले यो अप्रेशन गर्नुपर्ने जरुरी नठाने पनि केही ट्रान्सजेन्डरहरूले यो अप्रेशन पछि आफू सम्पूर्ण रूपमा परिवर्तित लैङ्गिक पहिचान पाएको महसुस हुने विश्वास गर्दछन्। हालसम्म यो अप्रेशन गर्न विदेशमा जानुपर्ने बाध्यता रहेकोमा नेपालमै सुविधा उपलब्ध भएपछि ट्रान्सजेन्डर समुदायलाई राहत मिल्ने अस्पतालले जनाएको छ।"
तास खेलिरहेका १४ जना पक्राउ,काठमाडौं : काठमाडौंमा जुवातास खेलिरहेको अवस्थामा होटल सञ्चालकसहित ९ जनालाई प्रहरीले पक्राउ गरेको छ । महानगरपालिका३ सामाखुसीस्थि रानीबारी बस्ने डम्बर लामाले आफ्नै घरमा सञ्चालन गरेको खुसी किचेन रेष्टुरेन्टबाट प्रहरीले ९ जनालाई पक्राउ गरेको हो। उनीहरूको साथबाट नगद ६२ हजार ८ सय रूपैयाँ र ३ बुक तास बरामद गरेको छ। यसैगरी पोखरा महानगरपालिका५ प्रस्याङस्थित साथीभाई खाजा घरमा जुवातास खेलिरहेको सराङकोट बस्ने ३४ वर्षीय महेश तिमिल्सिनासमेत ५ जनालाई शनिबार दिउँसो प्रहरीले पक्राउ गरेको छ। जिल्ला प्रहरी कार्यालय कास्कीबाट खटिएको प्रहरीले उनीहरूलाई नगद २५ हजार २ सय ७५ र तास ३ बुक सहित पक्राउ गरेको हो । प्रहरीले आवश्यक अनुसन्धान गरिरहेको जनाएको छ।
"सेयर बजारमा दोहोरो अंकको गिरावट,९ अर्बको कारोबार","काठमाडौं : साताको पहिलो सेयर कारोबार दिन आइतबार नेप्से परिसूचक दोहोरो अंकले घटेर बन्द भएको छ। नेप्से परिसूचक ११०६ अंकले घटेर २६२९८९ विन्दुमा अडिएको छ। अघिल्लो साताको अन्तिम कारोबार दिन बिहीबार नेप्से परिसूचक ५९९ अंकले घटेर २६४०९६ विन्दुमा अडिएको थियो। सो दिन ७ अर्ब ९७ करोड बराबर मूल्यको सेयर कारोबार भएको थियो। यसदिन ३१३ स्क्रिप्सको १ करोड ९९ लाख ९२ हजार १८१ कित्ता सेयर ९ अर्ब १३ करोड ७४ लाख १४ हजार ९१८ रुपैयाँमा खरिदबिक्री भए। दोहोरो अंकले घटेको बजारमा दुई कम्पनीको सेयर सकारात्मक सर्किट लेभलमा कारोबार भयो। रिभर फल्स र पियोर इनर्जीको सेयर सकारात्मक सर्किट लेभलमा कारोबार भयो। चिलिमे हाइड्रोपावर र छ्यांदी हाइड्रोपावरको सेयर ८:०१ ८:०१ अंकले बढ्दा हिमालयन पावरको ७९५ प्रतिशतले बढ्यो। यसदिन ओम मेघाश्री फरमाक्युटिकल्सका लगानीकर्ताले सर्वाधिक गुमाए। सो कम्पनीको सेयर १० प्रतिशतले ओरालो लाग्यो। कारोबार रकमका आधारमा राधी विद्युत शीर्ष स्थानमा रह्यो। सो कम्पनीको ७२ करोड ९५ लाख मूल्य बराबरको सेयर कारोबार भयो। युनिभर्सल पावरले ६२ करोडको सेयर कारोबार गर्दा नगदी ग्रुपको ६१ करोड,बुटवल पावरको ४४ करोड र सानिमा माइ हाइड्रोपावरको ४४ करोडको सेयर कारोबार भयो। कारोबारमा आएकामध्ये ८६ वटा स्टक्सको मूल्य बढ्दा १६२ वटाको घटयो। दुई समूहको उपसूचकबाहेक अन्यको उपसूचक नकारात्मक देखिएका छन्। होटेल्स एण्ड टुरिजम र हाइड्रोपावरको उपसूचक सकारात्मक देखिएका हुन्।"
"सभामुख र मुख्य सचेतकबीचको छलफल सकियो, आआफ्नो अडान कायमै","काठमाडौं : गृहमन्त्री रमेश लेखकको राजीनामा दिनुपर्ने विषयमा प्रमुख प्रतिपक्षी र सत्ता पक्षले अडान कायम राखेपछि सभामुख देवराज घिमिरेले बोलाएको बैठक निष्कर्ष बिहीन भएको छ। संसद भवन नयाँबानेश्वरमा बसेको बैठकमा सभामुख घिमिरेले संसदको गतिरोध हटाउने विषयमा सत्तापक्ष र प्रतिपक्षी दलका प्रमुख सचेतहरूसँग छलफल गरेका थिए। तर, दलहरू आआफ्नो अडानबाट पछि नहटेपछि बैठक निष्कर्षविहीन बनेको हो। प्रमुख विपक्षी माओवादी प्रमुख सचेतक पाण्डेले आज नै पार्टी अध्यक्ष पुष्पकमल दाहालले बानेश्वरमा विपक्षी दलको बैठक बोलाएकाले त्यसपछि आफूहरूको धारणा दिने बताएका थिए। सत्तारुढ एमालेका मुख्य सचेतक बर्तौला र कांग्रेस प्रमुख सचेतक घिमिरेले विपक्षी दलको मागअनुसार गृहमन्त्रीको राजीनामा र छानबिन समिति गठन गर्ने मागमा सहमत हुन नसकिने अडान दोहोर्याएका थिए। सभामुखले राजनीतिक दलहरूबीच सहमतिका लागि पटक पटक संसद बैठक स्थगित गरे पनि निकास नदिएको भन्दै असन्तुष्टि जनाएका थिए । संसद अवरोधका कारण बजेटमाथिको छलफल प्रारम्भ हुन नसकेको उल्लेख गर्दै उनले संवैधानिक सीमा र व्यवहारिक पक्षको ख्याल गर्न आग्रह गरेका थिए। भिजिट भिसा प्रकरणमा गृहमन्त्रीको राजीनामा र उच्चस्तरीय छानबिन समितिको माग गर्दै आएको विपक्षी दलको अवरोधका कारण संसद बैठक प्रभावित हुँदै आएको छ। जेठ १३ गते देखि बैठक बस्न सकेको छैन।"
"प्रतिनिधिसभा बैठकअघि विपक्षी दलको बैठक, खुल्ला त संसद्को अवरोध ?","काठमाडौं : प्रमुख प्रतिपक्षी दल नेकपा माओवादी केन्द्रसहित विपक्षी दलहरूको बैठक जारी छ। संसद भवन नयाँ बानेश्वरस्थित नेकपा माओवादी केन्द्रका अध्यक्ष पुष्पकमल दाहाल 'प्रचण्ड'को कार्यकक्षमा बैठक बसिरहेको हो। प्रतिनिधिसभा बैठकअघि विपक्षी दलको बैठक बसेको हो। प्रतिनिधिसभा बैठक दिउँसो १ बजेका लागि बोलाइएको छ। बैठकमा संसदको गतिरोधका विषयमा छलफल भइरहेको जनाइएको छ। सोही विषयमा छलफल गर्न सभामुख देवराज घिमिरेले तीन दलका प्रमुख सचेतकहरूसँग छलफल गरेका थिए। तर, दलहरू आआफ्नो अडानबाट पछि नहटेपछि छलफल निष्कर्षविहीन बनेको छ। विपक्षी दलहरूले भिजिट भिसा प्रकरणमा गृहमन्त्रीको राजीनामा र छानबिन समिति गठनको अडान राखेपछि संसद बैठक नियमित कार्यसूचीमा प्रवेश गर्न सकेको छैन। सोही विषयका कारण जेठ १३ गतेदेखि प्रतिनिधिसभा बैठक प्रभावित हुँदै आएको छ। संसदको अवरोध खुलाउने विषयमा अध्यक्ष प्रचण्ड र नेपाली कांग्रेस सभापति शेरबहादुर देउवाबीच शनिबार छलफल भएको थियो। सभापति देउवासँग भएको छलफलका विषयमा विपक्षी दलहरूलाई प्रचण्डले ब्रिफिङ गर्ने जनाइएको छ। सभामुख देवराज घिमिरेले पनि सत्तापक्ष र प्रतिपक्षसँग पटकपटक छलफल गरिरहेका छन्। तर,पनि दलहरूबीच सहमति जुट्न सकेको छैन। कांग्रेस एमाले सो विषयमा अख्तियारले अनुसन्धान गरिरहेकाले अहिले नै राजीनामा दिन आवश्यक नभएको बताएका छन्। जेठ १५ गते बजेट ल्याउन दिए पनि त्यसयता बैठक बस्न सकेको छैन। जसले गर्दा आर्थिक वर्ष २०८२०८३ को बजेटमाथिको छलफल प्रभावित भएको छ।"
अपराधका घटना अपेक्षानुसार नियन्त्र गर्न सकिएको छैन : गृहमन्त्री,"काठमाडौं : गृहमन्त्री रमेश लेखकले लागुऔषध नियन्त्रण सरकारको उच्च प्राथमिकतामा रहेको बताएका छन् । उनले समाजमा लागुऔषधको अवैध कारोबारदेखि दुव्र्यसनले अवस्था भयावह रहेको भन्दै त्यसको नियन्त्रणका लागि सबै संगठित हुनुपर्नेमा जोड दिएका हुन्। लागुऔषध दुरुपयोग तथा अवैध ओसारपसारविरुद्धको अन्तरराष्ट्रिय दिवस मनाउने सन्दर्भमा आइतबार मन्त्रालयमा आयोजित कार्यक्रममा गृहमन्त्री लेखकले सरोकार भएका सबैको सहयोग र सहकार्यमा लागुऔषध न्यूनीकरण तथा नियन्त्रण गर्नुपर्ने बताए। आत्महत्या,सडक दुर्घटना र विद्युतीय अपराधको जड लागुऔषध भएकाले त्यसको न्यूनीकरण तथा नियन्त्रणमा समग्र राष्ट्र एक हुनुपर्ने मन्त्री लेखकको भनाइ छ। 'बर्सेनि ठूलो धनजनसहित मुलुकलाई अपूरणीय क्षति पुर्याउने प्रमुख भूमिकामा रहेको लागुपदार्थको ओसारपसार,भण्डारण र सेवनको अवस्थालाई दृष्टिगत गरी सम्बद्ध सरकारी तथा गैरसरकारी संस्था र नागरिक समाजका बीच सहयोग र सहकार्य हुन जरुरी छ ,'मन्त्री लेखकले भने,'लागुऔषध दुरुपयोग तथा अवैध ओसारपसार न्यूनीकरण तथा नियन्त्रणमा सबैभन्दा नजिक जोडिने अभिभावकसहित परिवारका सदस्य,विद्यालय परिवार र स्थानीय तहको विशेष ध्यान जान आवश्यक छ । गृहमन्त्री लेखकले यसअघि जस्तै यस वर्ष आगामी असार ६ देखि १२ गतेसम्म देशव्यापी रुपमा मनाउन लागेको सो दिवसलाई परिणाममुखी बनाउन सबैसँग आग्रह समेत गरे। लागुऔषधका कारण समाजमा परेका दुष्प्रभाव न्यूनीकरण तथा नियन्त्रणका लागि व्यक्ति स्वयं सचेत र सजग हुनुपर्नेमा जोड दिँदै मन्त्री लेखकले अभिभावक र शिक्षकबीच विद्यालयमा नियमितजसो अन्तरक्रिया हुनुपर्ने, विद्यालय तहको पाठ्यक्रममा लागुऔषधसम्बन्धी विषय समावेश गर्नुपर्ने,समग्र राष्ट्रलाई पिरोलिरहेको यससँग सम्बन्धित सञ्जाल र दुष्चक्रलाई तोड्नुपर्ने र प्रचारप्रसारको कामलाई अभियानका रुपमा सञ्चालन गर्नुपर्छ बताए। आफू मन्त्रालयको जिम्मेवारीमा आएपछि मन्त्री लेखकले लागूऔषध,आत्महत्या,सडक दुर्घटना र साइबर क्राइम थप चुनौतीका रुपमा देखा परेको बताउँदै नियन्त्रणका लागि मन्त्रालय प्रयासरत रहेको बताए। धेरै अपराधसित लागुऔषध जोडिएको देखिन्छ ,'उनले भने,'त्यसको नियन्त्रणका लागि प्रयासरत रहेपनि अपेक्षा अनुसार नियन्त्रण गर्न सकिएको छैन् ।'"
धुलिखेलखावा सडक समयमै निर्माण नहुँदा यात्रुहरूलाई सास्ती,"काभ्रे : काभ्रेपलाञ्चोकको धुलिखेलखावा सडक समयमै निर्माण नहुँदा यात्रुहरूले सास्ती भोग्नु परेको छ। धुलिखेलदेखि खावासम्मको सडक विस्तार कार्य समयमै सम्पन्न नहुँदा यात्रुहरूले विगत दुई वर्षदेखि सास्ती खेपिरहेका हुन्। २०७९ जेठ २० गते २० करोड १९ लाख ४६ हजार ५०१ रुपैयाँको लागतमा २२ महिनाभित्र निर्माण सक्ने सर्तमा निर्माण कम्पनीलाई ठेक्का दिइएको थियो। चार किलोमिटर उक्त सडक तोकिएको समयमा निर्माण सम्पन्न नभएको जनाउँदै कार्यालयले निर्माण कम्पनीसँगको ठेक्का रद्द गरेलगत्तै निर्माण व्यवसायीले उच्च अदालत पाटनमा मुद्दा हालेका थिए। सम्झौताको समयसीमा सकिएको ११ महिनापछि कार्यालयले गत साल फागुन १५ गते स्तरोन्नतिको जिम्मा लिएको गौरीपार्वती निर्माण सेवासँगको ठेक्का रद्द गरेको थियो। उक्त सडकखण्डको ठेक्का रद्द गरेपछि अदालत गएका व्यवसायीको मुद्दामा केही दिनपछि अदालतले निर्माण कम्पनीलाई कालो सूचीमा राख्ने, धरौटी रकम जफतलगायत कारबाही नगर्न तथा हालको जुन अवस्थामा रहेको छ, सोही अवस्थामा राख्न अन्तरिम आदेश दिएपछि सडक निर्माणको काममा अन्योलता छाएको थियो। निर्माण कार्यमा ढिलाइ भएकाले सडकको अवस्था झनै बिग्रिएको छ र भत्किएको सडकका कारण सयौँ सवारी दुर्घटना भइसकेका छन्। सो सडकखण्ड अरनिको राजमार्गसँग जोडिएको छ र यसैबाट तातोपानी नाका हुँदै चीन तथा दोलखा, रामेछाप जस्ता जिल्लामा आवतजावत हुन्छ। सडकलाई १२ मिटर चौडा पारेर कालोपत्रे गर्ने योजनाअनुसार निर्माण थालिएको थियो।"
भूमिसम्बन्धी विधेयक छिट्टै पारित हुन्छ : प्रधानमन्त्री,"काठमाडौं : प्रधानमन्त्री केपी शर्मा ओलीलाई भूमि समस्या समाधान आयोगका पदाधिकारीले आयोगबाट हालसम्म भएका कामको प्रगतिबारे जानकारी दिएका छन्। प्रधानमन्त्री निवास, बालुवाटारमा भएको छलफलमा आयोगले भूमिहीन दलित, सुकुमबासी तथा अव्यवस्थित बसोबासीको पहिचान, लगत सङ्कलन, प्रमाणीकरण, नाप नक्साङ्कन, विवाद समाधान तथा जग्गा दर्ता र प्रमाणपूर्जा वितरणसम्मको योजना बनाई तीनै तहका सकारसँगको सहकार्यमा काम भइरहेको जानकारी गराएको हो । भूमि, व्यवस्था, सहकारी तथा गरिबी निवारणमन्त्री बलराम अधिकारीसहितको छलफलमा आयोगका अध्यक्ष हरिप्रसाद रिजालले १० वर्षदेखि बसोबास र सरकारी जग्गा नपाएका अन्य नागरिकलाई भूमिहीन, सुकुमबासी पहिचान गर्ने तथा अव्यवस्थित बसोबासीका हकमा कम्तीमा १० वर्षदेखि सरकारी, ऐलानी, पर्ती जमिनामा आवाद गरेर बसोबास गरिरहेको हुनुपर्ने मापदण्ड तयार गरिएको जानकारी गराए। भूमिसम्बन्धी केही नेपाल ऐनलाई संशोधन गर्ने विधेयक पारित भएमा काम गर्न सहज हुने आयोगका पदाधिकारीले बताए । प्रधानमन्त्री ओलीले संसद्मा विचाराधीन उक्त विधेयक चाँडै पारित हुने विश्वास व्यक्त गर्दै आयोगले भूमिहीन दलित,सुकुमबासी तथा अव्यवस्थित बसोबासीको पहिचानलाई योजनाबद्ध र तीव्रगतिमा अघि बढाउन निर्देशन दिए। सरकारले गत कात्तिक १४ गते सो आयोगको गठन गरेको हो ।"
"नेपालको सुखद् सुरुवात, ओपनर मुन्से डकआउट",काठमाडौं : आइसीसी क्रिकेट विश्वकप लिग २ अन्र्गतको चौथो श्रृंखलाको तेस्रो खेलमा करण केसीले नेपाललाई पहिलो सफलता दिलाएका छन्। उनले स्कटल्यान्डका ओपनर जर्ज मुन्सेलाई डकआउट बनाउँदै पेभेलियन फर्काएका छन्। २ ओभर सकिँदा स्कटल्यान्डले १ विकेट गुमाउँदै १ रन मात्रै बनाएको छ।
हैदराबादमा प्रेमिकाको हत्या गरेको आरोपमा नेपाली युवक पक्राउ,"काठमाडौं : भारतको हैदराबादमा प्रेमिकाको हत्या गरेको आरोपमा एक जना नेपाली युवक पक्राउ परेका छन्। हैदराबादको बाचुपल्ली क्षेत्रमा ३० वर्षीय नेपाली नागरिक विल्सन नामक विजय टोप्पाले आफ्नी प्रेमिका ३३ वर्षीया तारा बोहराको हत्या गरेको आरोपमा पक्राउ गरिएको भारतीय प्रहरीले जनाएको हो। विजयले ताराको हत्या गरी ट्राभल ब्यागमा शव हालेर फालेको भेटिएपछि जुन ४ मा घटनाको खुलासा भएको इन्डिया टुडेले उल्लेख गरेको छ। विजयसँग फेसबुकमार्फत चिनजान भएपछि तारा अप्रिल १५ मा हैदराबाद गएर उनीसँग बोवरमपेटस्थित एउटा कोठामा बस्दै आएको प्रहरीले जनाएको छ। विजय हैदराबादको एउटा रेस्टुरेन्टमा शेफका रूपमा कार्यरत थिए। तारा विवाहित र दुई छोराछोरीकी आमा थिइन्। प्रहरीका अनुसार मे २३ मा उनीहरूबीच तारा गर्भवती भएको विषयमा भनाभन भएको थियो। विवादको क्रममा विजयले नाइलनको डोरो प्रयोग गरी उनको घाँटी कसेर हत्या गरेको भेटिएको प्रहरीले जनाएको छ। त्यसपछि शवलाई ट्राभल ब्यागमा हालेर सुनसान स्थानमा फालेको प्रहरीको भनाइ छ। घटनापछि साइबराबादका के सुरेश कुमार, सत्यनारायण र रवि किरण रेड्डीलगायत फरेन्सिक विज्ञहरू घटनास्थल पुगेका थिए। अनुसन्धानका लागि पाँचवटा विशेष टोली गठन गरिएको प्रहरीले जनाएको छ। सीसीटीभी फुटेज र प्रविधिको सहायताले विजयलाई मेडक जिल्लामा फेला पारिएको प्रहरीले जनाएको छ। प्रहरीका अनुसार पक्राउपछि सोधपुछमा विजयले अपराध स्वीकार गरेका छन्। उनलाई हिरासतमा लिएर थप अनुसन्धान भइरहेको प्रहरीले जनाएको छ।"
स्रोत दबाबबीच सन्तुलित बजेट,"बजेट समग्रमा सन्तुलित देखिए पनि यसबाट अपेक्षित लाभ प्राप्त गर्न भने कार्यान्वयन पक्षको भूमिका महत्वपूर्ण देखिन्छ। राज्यका हरेक निकायलाई बजेट कार्यान्वयनमा जिम्मेवार बनाएर गुण र दोषका आधारमा सम्मान सजायको व्यवस्था भने सरकारले गर्न सक्नुपर्छ। सरकारले आगामी आव २०८२८३ का लागि विनियोजित बजेट प्रस्तुत गरेको छ । गत जेठ १५ मा उपप्रधान तथा अर्थमन्त्री विष्णुप्रसाद पौडेलले १९ खर्ब ११ अर्ब ६४ करोड रुपैयाँ बराबरको अनुमानित बजेट संसद्को दुवै सदनमा पेस गरेका हुन् । यो रकम चालु आवको विनियोजित रकमको तुलनामा ५६ प्रतिशत र संशोधित अनुमानको तुलनामा १८२ प्रतिशतले बढी हो । चालु आवका लागि १८ खर्ब ६० अर्ब ३० करोडको बजेट संसद्मा पेस भए पनि मध्यावधि समीक्षा गर्दै बजेटको आकार १६ खर्ब ९२ अर्ब रुपैयाँ कायम गरिएको थियो । बजेटको आकार राष्ट्रिय स्रोत अनुमान तथा खर्च सीमा निर्धारणसम्बन्धी प्रतिवेदन २०८१ ले तोकिएबमोजिम १९ खर्ब हाराहारीकै आएको देखिन्छ । विशेषगरी, विगतका वर्षहरूमा लक्ष्यअनुसार राजस्व संकलन हुन नसकेको र वैदेशिक सहायता एवं अनुदानसमेत प्रतिबद्धताअनुसार नआएका कारण बजेटमा स्रोतको दबाब पर्दै आएको देखिन्छ । यसैकारण सरकारले ठूलो आकारको बजेटसमेत ल्याउन सकिरहेको छैन । यसका बाबजुद आगामी आवको बजेटले सबै क्षेत्रलाई समेटेर अगाडि बढ्न खोजेको देखिएको छ । आगामी वर्षको कुल बजेट रकममध्ये पुँजीगत खर्चमा ४ खर्ब ७ अर्ब रुपैयाँ अर्थात् २०८५ र चालु खर्चमा ११ खर्ब ८० अर्ब रुपैयाँ अर्थात् ६०१५ छट्याइएको छ । विभिन्न ऋण तथा ब्याज तिर्नका निम्ति वित्तीय व्यवस्थाअन्तर्गत ३ खर्ब ५७ अर्ब रुपैयाँ अर्थात् १९१५ विनियोजन गरिएको छ । अघिल्ला केही आवहरूदेखि पुँजीगत खर्चको भन्दा वित्तीय व्यवस्थापन तर्फको बजेट विनियोजन बढी हुने गरेकोमा आलोचना हुँदै आएको थियो । तर, अहिलेको बजेटले भने त्यो परम्परालाई तोड्न खोजेको देखिन्छ । बजेटमा उल्लिखित रकम जुटाउन अर्थमन्त्री पौडेललले १३ खर्ब १५ अर्ब रुपैयाँको राजस्व उठ्ने अनुमान गरेका छन् । त्यस्तै, वैदेशिक अनुदानबाट ५३ अर्ब ४५ करोड रुपैयाँ जुट्ने अनुमान गरेका छन् । त्यसपछि नपुग हुने ५ खर्ब ९५ अर्ब ६६ करोड रुपैयाँका लागि विदेशी ऋणमार्फत झन्डै २ खर्ब ३३ अर्ब र आन्तरिक ऋणबाट झन्डै ३ खर्ब ६२ अर्ब उठाउने अनुमान गरेका छन् । चालु आवको अहिलेसम्मको अवस्था हेर्दा अनुमानित रकम जुटाउन कठिन देखिन्छ । तथापि, आगामी आव १० देखि १२ प्रतिशतसम्म राजस्व बढ्ने, आन्तरिक ऋणको उचित परिचालन गर्न सकिने र वैदेशिक सहायतासमेत २० देखि २२ प्रतिशतसम्म बढ्ने अपेक्षा राष्ट्रिय स्रोत अनुमान समितिले गरेको छ । यसैकारण बजेटले स्रोतको सकस बेहोर्नु नपर्ने आशा गरिएको छ । यसैगरी, बजेटले नयाँभन्दा पनि सम्पन्न हुन लागेका परियोजनाहरूलाई प्राथमिकता दिएको देखिन्छ । यसले आर्थिक वृद्धिमा थप टेवा पुग्नेछ भने राजस्व वृद्धिमा समेत महत्वपूर्ण भूमिका खेल्न सक्छ । आव २०८२८३ को अनुमानित बजेटले जनसरोकारका विषयहरू जस्तै शिक्षा, स्वास्थ्य, कृषि, ऊर्जा, श्रम र युवा तथा खेलकुद क्षेत्रलाई प्राथमिकतामा पारेको देखिन्छ । बजेटमा शिक्षा, विज्ञान तथा प्रविधि मन्त्रालयका लागि २ खर्ब ११ अर्ब १७ करोड रुपैयाँ बजेट छुट्याएको छ । यो कुल बजेटको १०७५ प्रतिशत हो । बजेटमा शिक्षा प्रणालीलाई आधुनिक र प्रविधिमैत्री बनाइने, शैक्षिक नतिजामा आधारित प्रोत्साहन कार्यक्रम ल्याइने, विद्यालय गाभिने, शिक्षक बैंक स्थापना गरिने, दिवा खाजाको रकम वृद्धिलगायत महत्वपूर्ण योजनाहरू रहेका छन् । यसैगरी, स्वास्थ्य क्षेत्रमा सरकारले ९५ अर्ब ८१ करोड रुपैयाँ छुट्याएको छ । यो कुल बजेटको ४८८ प्रतिशत हो भने चालु आवको तुलनामा करिब ९ अर्ब ५७ करोड रुपैयाँ बढी हो । सरकारले बजेटमा निरोगी नेपाली, स्वस्थ नेपाल नारा अगाडि सारेको छ । स्वास्थ्य सुविधालाई सहज, सुलभ र पहुँचयोग्य बनाउने, सातै प्रदेशमा मुटुरोग र क्यान्सर रोगको उपचार विस्तार गर्ने, नसर्ने रोग, पाठेघरको मुखको क्यान्सर परीक्षण अभियान सञ्चालन गर्ने, घट्दो जनसंख्या वृद्धिदर सम्बोधन गर्ने जस्ता कार्यक्रमहरू अगाडि सारिएको छ । बजेटमा कृषि तथा पशुपन्छी विकासतर्फ कुल ५७ अर्ब ४८ करोड रुपैयाँ विनियोजन गरिएको बताए । जुन कुल बजेटको करिब ३ प्रतिशत हुन आउँछ । जसमा रासायनिक मल खरिदमा अनुदान, प्रांगारिक मलमा किसानलाई प्रोत्साहनदेखि बाँदरलगायत कृषि हानिकारक वन्यजन्तु नियन्त्रणका लागि पाइलट कार्यक्रमसँग सम्बन्धित योजनाहरू अघि सारिएको छ । बजेटमा अर्थमन्त्री पौडेलले ऊर्जा क्षेत्रलाई संरचनात्मक र दीर्घकालीन सुधारतर्फको रोडम्याप प्रस्तुत गरेका छन् । ऊर्जा, जलस्रोत तथा सिँचाइ मन्त्रालयअन्तर्गत ८६ अर्ब १ करोड बजेट विनियोजन गरिएको छ । समग्रमा ऊर्जा आत्मनिर्भरता, सिँचाइ पूर्वाधार विस्तार, जलविद्युत् निर्यात, र वैकल्पिक ऊर्जा प्रबद्र्धन बजेटका प्राथमिकतामा परेका छन् । आगामी आवको बजेटमा युवा तथा खेलकुद मन्त्रालयका लागि ६ अर्ब ८ करोड रुपैयाँ बराबरको बजेट विनियोजन गरिएको छ । बजेटको इतिहासमा यस मन्त्रालयका लागि विनियोजित यो रकम अहिलेसम्मकै धेरै हो । चालु आवभन्दा झन्डै दोब्बर बजेट आगामी आवका लागि विनियोजन गरिएको छ । चालु आवमा युवा तथा खेलकुद मन्त्रालयका लागि ३ अर्ब ५० करोड बजेट विनियोजन गरिएको थियो । बजेटमा युवा जनशक्तिलाई आत्म अनुशासन र सेवाभावका साथ राष्ट्रनिर्माणमा परिचालित हुन अभिप्रेरित गर्दै मुलुकको आर्थिक, सामाजिक विकास र सेवा प्रवाहमा उनीहरूको योगदान वृद्धि गरिने उल्लेख छ । यसैगरी, खेल पूर्वाधारको निर्माण तथा खेलाडीको व्यावसायिकता विकासका लागि लगानी बढाउँदै लगिने सरकारको योजना छ । यस्तै, निजी क्षेत्रलाई खेल पूर्वाधारमा लगानी गर्न आकर्षित गरिने कुरा बजेटमा उल्लेख गरिएको पाइन्छ । बजेटमार्फत पहिलोपटक डिजिटल प्रविधि र सामाजिक सञ्जालसँगै हुर्किएको जेनेरेसन जेड अर्थात् जेनजी पुस्तालाई विशेष सम्बोधन गरेको छ । खासगरी, काम खोज्ने होइन, काम दिने युवा बनाउन जेनजी पुस्तालाई स्टार्टअप उद्यममा लगाउने गरी बजेटमा कार्यक्रम राखिएको छ । जेनजी पुस्तालाई उद्यमशील र व्यावसायिक बनाउन सरकारले विश्वविद्यालय र निजी क्षेत्रको सहकार्यमा इन्कुभेसन सेन्टर निर्माण गर्ने बताएको छ । युवाको सामूहिक प्रतिबद्धता, एकता, सहकार्य र योगदानबाट देशको मुहार फेर्ने संकल्प बोकेको बजेटले धेरै युवालाई उत्साहित बनाएको छ । आगामी आवको बजेटबाट सबैभन्दा बढी निजी क्षेत्र उत्साहित भएको देखिएको छ । निजी क्षेत्रलाई प्रोत्साहन गर्ने ढंगबाट बजेट आएको उनीहरूले प्रतिक्रिया दिएका छन् । बजेटमा उद्योग र उद्योगीको व्यावसायिक सहजताका लागि सरकारले विशेष छुट, सहुलियत र राहतका कार्यक्रमहरू घोषणा गरेको छ । नयाँ उद्यम गर्न चाहने उद्योगीका लागि औद्योगिक क्षेत्रमा उद्योग स्थापना गरी उत्पादन गर्दा लाग्ने भाडा तीन वर्षसम्म छुट दिने र विशेष आर्थिक क्षेत्र (सेज)मा रहने उद्योगका लागि समेत सहुलियत घोषणा गरिएको छ । यसैगरी, निर्यातजन्य उत्पादनको सहजीकरणसँगै निर्यातमा समेत प्रोत्साहन गर्ने सरकारले नीति लिएको छ । नयाँ व्यवस्थाअनुसार सूचना प्रविधिमा आधारित उद्योग र होटल तथा रिसोर्टले विशेष उद्योगसरह आयकर र विद्युत् महसुल छुट पाउने भएका छन् । सूचना प्रविधि सेवा निर्यातबाट प्राप्त हुने आयमा लाग्ने करमा ७५ प्रतिशत छुट हुने व्यवस्था ल्याइएको छ । १० करोडसम्मको वार्षिक कारोबार गर्ने स्टार्टअप व्यवसायलाई पाँच वर्षसम्म आयकर नलाग्ने भएको छ । त्यस्तै, काठ तथा काठजन्य सामग्रीको गुणस्तरीय उत्पादन तथा उपभोग बढाउन काठ सिजनिङ गर्ने उद्योगलाई आवश्यक पर्ने मिल मेसिनरी पैठारी गर्दा १ प्रतिशत मात्र भन्सार महसुल लाग्नेछ । ग्रिन हाइड्रोजन उत्पादकलाई पाँच वर्षसम्म आयकर छुट दिने व्यवस्था मिलाइएको छ । सौर्य तथा वायु ऊर्जाबाट विद्यत् सञ्चय गर्न आवश्यक पर्ने ब्याट्री तथा अन्य यन्त्र उपकरणको पैठारीमा एक प्रतिशत भन्सार महसुल लिई अन्य कर महसुल नलाग्ने लगायतका व्यवस्था गरिएको छ । यसबाट निजी क्षेत्रले मुलुकको अर्थतन्त्रमा पुयाउँदै आएको योगदानमा अझ वृद्धि हुने आशा गरिएको छ । बजेट समग्रमा सन्तुलित देखिए पनि यसबाट अपेक्षित लाभ प्राप्त गर्न भने कार्यान्वयन पक्षको भूमिका महत्वपूर्ण देखिन्छ । विगतका अनुभवहरूमा कार्यान्वयन पक्ष प्रभावकारी बन्न नसक्दा अपेक्षित प्रतिफल प्राप्त गर्न सकिएको थिएन । यसबाट आम जनतामा निराशा छाएको देखिन्छ । यसैकारण अबका दिनमा नयाँ आव सुरु हुनुअगावै बजेटको प्रभावकारी कार्यान्वयनका लागि उपयुक्त राणनीति तयार पार्नुपर्ने आवश्यकता देखिएको छ । राज्यका हरेक निकायलाई बजेट कार्यान्वयनमा जिम्मेवार बनाएर गुण र दोषका आधारमा सम्मान र सजायको व्यवस्था गर्न सकेको खण्डमा मात्र आगामी दिनमा निराश हुन नपर्ने देखिन्छ । आगामी आवको बजेटलाई धेरैले यथार्थपरक, मितव्ययिता र कार्यान्वयन योग्य रहेको भन्दै प्रशंसा गरेका छन् । यसैकारण यस बजेटबाट अपेक्षित प्रतिफल प्राप्त गर्ने आशा गरिएको छ ।"
"दाङमा बस दुर्घटना : २ जनाको मृत्यु, ३५ घाइते",दाङ : दाङमा बस दुर्घटना हुँदा दुई जनाको मृत्यु भएको छ। तुलसीपुर उपमहानगरपालिका१३ बखरियामा बस दुर्घटना हुँदा २ जनाको मृत्यु र भने ३५ जना घाइते भएका हुन्। दुर्घटनामा दंगीशरण गाउँपालिका१ सिमलताराका २५ वर्षीय नारायण भण्डारी र शान्ता खड्का चौधरीको मृत्यु भएको इलाका प्रहरी कार्यालय तुल्सीपुरका प्रहरी प्रवक्ता सूर्य रानाले जानकारी दिए। दंगीशरन्को गोल्टाकुरीबाट तुलसीपुरतर्फ जाँदै गरेको यात्रुबाहक बस ना ४ ख ४००९ नम्बर र तुलसीपुरबाट बखरिया जाँदै गरेको ज्ञानज्योति बोर्डिङ स्कुलको रा १ क ८७० नम्बरको खाली बस एकआपसमा ठोक्किँदा यात्रुबाहक बस करिब सडकदेखि करिब ५ मिटर तल खसेको इलाका प्रहरी कार्यालय तुलसीपुरले जनाएको छ। घाइतेहरू सबैलाई उपचारका लागि राप्ती प्रादेशिक अस्पताल तुलसीपुरमा लगिएको छ। दुवै बसका चालकहरूलाई प्रहरी नियन्त्रणमा लिएको छ। घटनाबारे थप अनुसन्धान भइरहेको प्रहरीले जनाएको छ।
पर्यटन प्रवर्द्धन गर्न लाङटाङमा दौड,"रसुवा : नेपालको तेस्रो पर्यटकीय गन्तव्य लाङटाङमा पर्यटन प्रवर्द्धन गर्ने उद्देश्यले प्रथम लाङटाङ ट्रेल रन २०२५ प्रतियोगिता सम्पन्न भएको छ। प्रतियोगितामा पुरुषतर्फ सोलुखुम्बुका मिलन कुलुङ र महिलातर्फ सुनसरी रोकायले प्रथम स्थान हासिल गरे। दुवैलाई १ लाख रुपैयाँका दरले नगद पुरस्कार तथा मेडल र प्रमाणपत्र प्रदान गरिएको छ। द्वितीय हुने पुरुष तर्फ पाँचथरका विशाल राई र महिलातर्फ लाक्पा निमा शोर्पालाई नगद ७५ हजार रुपैयाँका दरले नगद पुरस्कार तथा मेडल र प्रमाण पत्र प्रदान गरियो। तृतीय हुने किरण बोगटी र महिला तर्फका निर्मला राई र सान्त्वना आङफुर्पा शेर्पा, गोपाल तामाङ, किर्पन कुलुङ राई, प्रिया राईलाई पनि नगद पुरस्कार तथा मेडल र प्रमाणपत्र प्रदान गरिएको थियो। प्रथम लाङटाङ ट्रेल रन २०२५ मा विदेशीसहित १०१ जनाले भाग लिएका थिए। ३ हजार ८ सय ५० मिटर उचाइमा रहेको क्यान्जिन गुम्बादेखि स्याफ्रुबेसीसम्म उक्त ट्रेल रनको दूरी ३२ किलोमिटर रहेको छ।"
सुनकोशी नदीमा पौडी खेल्ने क्रममा बगाएर युवकको मृत्यु,काभ्रे : काभ्रेपलाञ्चोकको तेमाल गाउँपालिकास्थित सुनकोशी नदीमा पौडी खेल्ने क्रममा युवकको मृत्यु भएको छ। प्रहरीका अनुसार महाभारत गाउँपालिका४ निवासी २४ वर्षीय साजन वाइबा आइतबार बिहान करिब साढे ९ बजे तेमाल गाउँपालिका३ चुखावेशीस्थित सुनकोशी नदीमा पौडी खेल्ने क्रममा बगाएका थिए। वाइबा सोही क्षेत्रमा निर्माणाधीन बृहत् खानेपानी आयोजना अन्तर्गतको ट्यांकी निर्माण कार्यमा कामदारका रूपमा खटिएका थिए। बिहानको समयमा उनी अन्य कामदारहरूसँग नदीमा पौडी खेलिरहेका बेला अचानक बहावमा फसेर करिब ५० मिटर तल बगिएर बेपत्ता भएका थिए। खोजीको क्रममा उनलाई केही समयपछि नदीको बहावले बगाएर लगेको स्थानभन्दा तल मृत अवस्थामा फेला पारिएको जिल्ला प्रहरी कार्यालय काभ्रेले जनाएको छ। शव पोस्टमार्टमका लागि धुलिखेल अस्पताल पठाइएको छ। घटनाबारे थप अनुसन्धान भइरहेको प्रहरीले जनाएको छ।
"स्कटल्यान्डले टस जित्यो, नेपाललाई बलिङको निम्तो",काठमाडौं : आइसीसी क्रिकेट विश्वकप लिग २ अन्तर्गत चौथो श्रृंखलाको तेस्रो खेलमा नेपालले स्कटल्यान्डविरुद्ध टस हारेर बलिङको निम्तो पाएको छ। स्कटल्यान्डका कप्तान रिची बेरिङटोनले टस जितेर ब्याटिङ गर्ने निर्णय लिएका छन्। नेपालले श्रृंखलाको पहिलो खेलमा स्कटल्यान्डविरुद्ध १ विकेटको रोमाञ्चक जित दर्ता गरेको थियो। दोस्रो खेलमा नेदरल्यान्ड्सविरुद्ध ५ विकेटको जित हात पारेको थियो।
नेपाल टेलिकमकी प्रबन्ध निर्देशक संगीता पहाडीविरुद्ध ३३ करोड ४८ लाख विगो माग,"काठमाडौं : अख्तियार दुरूपयोग अनुसन्धान आयोगले नेपाल टेलिकमकी प्रबन्ध निर्देशक संगीता पहाडीसहित १८ जनालाई प्रतिवादी बनाएर विशेष अदालतमा मुद्दा दायर गरेको छ। प्रबन्ध निर्देशक पहाडी, तत्कालीन प्रबन्ध निर्देशक सुनिल पौडेलसहित १८ जनालाई प्रतिवादी बनाएर विशेष अदालत काठमाडौंमा अख्तियारले मुद्दा दायर गरेको हो। पहाडीविरुद्ध ३३ करोड ४८ लाख १७ हजार ४३० रुपैयाँ विगो ,जरिवाना र सजाय मागदावीसहित मुद्दा दायर गरिएको छ। उनीहरूमाथि नेपाल टेलिकमको विलिङ्ग सिस्टम अपग्रेड गर्ने कार्यमा मिलेमतो गरी भ्रष्टाचार गरेको आरोप छ। अख्तियारका अनुसार नेपाल दूरसञ्चार कम्पनी लिमिटेडका तत्कालीन प्रबन्ध निर्देशक पौडेल, प्रबन्ध निर्देशक पहाडी,तत्कालीन प्रमुख प्राविधिक अधिकृत प्रतिभा बैद्य, प्रमुख वित्तीय अधिकृत राजेन्द्र श्रेष्ठ, प्रमुख सञ्चालन अधिकृत झविन्द्रलाल उपाध्याय, निर्देशक विनिता श्रेष्ठ, निमित्त निर्देशक अमुल प्रधान, प्रबन्धक देवेन्द्र खतिवडा, उपप्रबन्धकहरु राजीव कुमार केसी,सन्तोष कुमार श्रेष्ठ, नवल चौधरी, मुक्ति प्रसाद अर्याल, हेमप्रभा राम प्रताप कर्ण, परमात्मा भट्टराईलाई प्रतिवादी बनाइ आरोप पत्र दायर भएको छ। यसैगरी    ()  (    ( ) ) तथा उक्त कम्पनीका    ,   ,        ( ) र       को  शैलेस श्रेष्ठको आपसी मिलोमतो तथा योजनामा आफूहरूलाई लाभ र नेपाल टेलिकम लिमिटेडसार्वजनिक संस्थालाई नोक्सानी पुर्याउने वदनियतले गैरकानूनी तवरबाट मूल सम्झौताको प्रावधान बमोजिम  सेवामा वर्षिक ५प्रतिशत छुट नलिइ सो प्रावधानको प्रतिकूल हुने गरी काम गरेको अख्तियारको ठहर छ। टेलिकमको बिलिङ सिस्टम अपग्रेड गर्ने कार्यमा मिलेमतो गरी भ्रष्टाचार गरेको भन्ने उजुरी परेको थियो। सोही उजुरीका आधारमा अनुसन्धान हुँदा प्रबन्ध निर्देशक पहाडीसहित प्रतिवादीहरूले भ्रष्टाचार गरेको खुल्न आएको अख्तियारको ठहर छ। प्रतिवादी जनहीलाई ३३ करोड ४८ लाख १७ हजार ४३० रुपैयाँ विगो र सजायको माग गरिएको छ।"
डोटीमा एकजना मृत फेला,डोटी : डोटीमा एकजना पुरुष मृत फेला परेका छन्। सायल गाउँपालिका६ दल्लेखका ४१ वर्षीय सुवास दमाई सोही ठाउँको काभ्रेको जंगलमा मृत भेटिएका हुन्। यही जेठ १९ गते दिउँसो ३ बजेदेखि घरबाट हिँडेका दमाईको खोजतलास गर्दै जाँदा आइतबार दिउँसो करिब १ बजेतिर सो जंगलमा मृत भेटिएको जिल्ला प्रहरी कार्यालयले जनाएको छ। घटनाबारे थप अनुसन्धान भइरहेको प्रहरीले जनाएको छ।
नेताहरूको योगदानका बारेमा प्रचार प्रसार गरौं : देउवा,काठमाडौं : नेपाली कांग्रेसका सभापति शेरबहादुर देउवाले नेताहरूको योगदानका बारेमा प्रचार प्रसार गर्न आवश्यक रहेको बताएका छन्। शहीद राधेश्याम जोन्छे स्मृति प्रतिष्ठानले आइतबार भक्तपुरमा आयोजना गरेको राधेश्याम जोन्छेको पूर्णकदको शालिक अनावरण तथा प्रतिष्ठानको भवन उद्घाटन गर्दै नेताहरूको योगदानका बारेमा किताबहरूमा प्रकाशन गरेर प्रचार प्रसार गर्न आवश्यक रहेको बताएका हुन्। राधेश्याम जोन्छे जुझारु नेताको रुपमा परिचित रहेको उनले स्मरण गरे। उनले नेताहरूको स्मृतिमा प्रतिष्ठान बनाएर समाजसेवाको काम अघि बढाउन सकारात्मक भएको जिकिर गरे। त्यस्तै कांग्रेस नेता विमलेन्द्र निधिले मुलुकलाई अघि बढाउनका लागि एकताबद्ध हुनुपर्ने धारणा राखे। उनले संसदलाई अवरोध गर्ने काम उचित नभएको भन्दै सहज रुपमा सदन चल्ने वातावरण बनाउन माओवादीलाई आग्रह गरे। भिजिट भिसा प्रकरणमा अख्तियारले गरेको अनुसन्धानलाई विश्वास गर्नुपर्ने उनको भनाई छ। त्यस्तै निधिले नेपालमा राजतन्त्र फर्काउने कुरा असम्भव रहेको धारणा राखे।
कजारियाले गर्यो नेपालको पहिलो र एक मात्र एचडि पोलिस्ड टायल सार्वजनिक,"नेपाली बजारमा गुणस्तर र नवप्रवर्तनका लागि विश्वासिलो भारतको नं १ टायल कम्पनी कजारियाले आफ्नो सबैभन्दा प्रिमियम उत्पादन एचडि पोलिस्ड टायल (६०१२० सेमी) सार्वजनिक गरेको छ। नेपालमा पहिलोपटक केवल कजारियामा मात्र उपलब्ध यो विशेष टायलले सौन्दर्य, मजबुती र अत्याधुनिक प्रविधिलाई एकसाथ जोड्दै देशमा लक्जरी फ्लोरिङको नयाँ पहिचान बनाएको छ। विश्वस्तरीय मापदण्ड अनुसार नवीनतम प्रविधिद्वारा निर्मित, एचडि पोलिस्ड टायल विशेषगरी भित्री सतहका लागि डिजाइन गरिएको हो। ऐना जस्तै चम्किलो, उच्च गुणस्तरीय प्रिन्ट, र सुपरस्मूथ फिनिश रहेको यस टायलले जुनसुकै ठाउँलाई अझ आकर्षक र भव्य बनाउँछ। अत्यन्त टिकाउ, घिसावट प्रतिरोधी, न्यून पानी सोस्ने क्षमता भएको यो टाइल ५ तारे होटल, लक्जरी मल, उच्चस्तरीय शोरूम तथा अन्य प्रिमियम इनडोर स्पेसहरूको लागि उत्कृष्ट रोजाइ हो। यो केवल टायल होइन, विलासिताको अनुभव हो। नेपालमा यस्ता उच्च गुणस्तरको उत्पादन पहिलो पटक ल्याउन पाउँदा हामी गर्व गर्छौं। यो टायल शहरी क्षेत्रमा पहिले नै लोकप्रिय बनिसकेको छ र अब हामी नेपालका आर्किटेक्ट र इन्टेरियर डिजाइनरहरूलाई यस टायल मार्फत गुणस्तरमा नयाँ मापदण्ड प्रदान गर्न उत्साहित छौं, कजारिया रामेश टाइल्स लिमिटेडका निर्देशक हिमांशु अग्रवालले भने। ६०१२० सेमीको एचडि पोलिस्ड टायल सधैं उत्कृष्टता खोज्नेहरुका लागि बनाइएको टायल हो। उचित हेरचाहसाथ दशकौँसम्म टिक्ने गरी निर्माण गरिएको यो टायलले केवल ठाउँको सौन्दर्य बढाउने मात्र होइन, सफाइ र मर्मतमा पनि सजिलो बनाउँछ। प्रिमियम प्रिन्ट र चम्किलो फिनिशसहित प्रत्येक टायलले भुइँलाई अझ आकर्षक र सुन्दर देखिने बनाउँछ। ५ स्टार होटल, लक्जरी अपार्टमेन्ट, मल र अन्य व्यवसायिक स्थानहरूबाट बढ्दो मागसँगै, कजारियाको एचडि पोलिस्ड टायल नेपालमा प्रिमियम फ्लोरिङका लागि पहिलो रोजाइ बन्न थालेको छ। यसले कम्पनीलाई नेपाली टायल उद्योगमा विश्वस्तरीय उत्पादनहरूसहित अग्रणी स्थानमा राख्न कजारियाको गुणस्तर, नवप्रवर्तन र ग्राहक सन्तुष्टिप्रतिको निरन्तर प्रतिबद्धतालाई झल्काउँछ। कजारिया रामेश टाइल्स लिमिटेडले नेपालकै सबैभन्दा ठूलो टाइल उत्पादन प्लान्ट स्थापना गरेर नेपालको टायल उद्योगमा नयाँ कीर्तिमान स्थापित गरेको छ। विश्वस्तरीय मापदण्ड अनुसार तयार गरि अत्याधुनिक प्रविधिद्वारा निर्मित कजारिया रामेश टाइल्स लिमिटेडले आधुनिक सजावटका बदलिँदो रुचिहरूलाई ध्यानमा राख्दै ३ हजारभन्दा बढी विशेष डिजाइन विकल्पहरू प्रस्तुत गर्दछ। नेपालभर ४० भन्दा बढी एक्सक्लुसिभ शोरूमहरू र १०० भन्दा बढी भरपर्दो डिलरहरूको बढ्दो नेटवर्कको साथ, कजारिया प्रिमियम टाइल्सको क्षेत्रमा एक परिचित नाम बन्न सफल भएको छ। कजारियाले ३०३० सेमी, ३०६० सेमी, ३०४५ सेमी, ६०६० सेमी, ६०१२० सेमी र १९५१२० सेमी जस्ता विभिन्न साइजमा वाल र फ्लोर टाइल्सको विस्तृत र आकर्षक विकल्पहरु उपलब्ध गराउँछ। प्रत्येक टायलले तपाईंको घर वा टायल लगाएको ठाउँलाई सुन्दर र आकर्षक देखाउन सहयोग गर्ने गरी डिजाइन गरिएको छ। गुणस्तर, टिकाउपन र नविन डिजाइनमा केन्द्रित रहँदै, कजारिया नेपालमा लक्जरी जीवनशैलीको नयाँ मापदण्ड स्थापित गर्दै अघि बढिरहेको छ।"
नेपाल टेलिकमकी प्रबन्ध निर्देशक संगीता पहाडीसहित १८ जनाविरुद्ध भ्रष्टाचार मुद्दा,काठमाडौं : नेपाल टेलिकमकी प्रबन्ध निर्देशक संगीता पहाडीसहित १८ जनाविरुद्ध भ्रष्टाचार मुद्दा दायर भएको छ। अख्तियार दुरूपयोग अनुसन्धान आयोगले प्रबन्ध निर्देशक पहाडीसहित १८ जनाविरुद्ध आइतबार विशेष अदालत काठमाडौंमा भ्रष्टाचार मुद्दा दायर गरेको अख्तियार स्रोतले जनाएको छ। सरकारले गत वर्ष भदौमा पहाडीलाई नेपाल दुरसञ्चार कम्पनीको प्रबन्ध निर्देशकमा नियुक्त गरेको थियो। अख्तियारले 'नेसनल पेमेन्ट गेटवे सिस्टम'मा भ्रष्टाचार गरेको ठहर गर्दै तत्कालीन प्रबन्ध निर्देशक सुनिल पौडेललाई मुद्दा दायर गरेपछि उनले कार्यबहाक पाएकी थिइन्। पछि सरकारलाई पहाडीलाई नै प्रबन्ध निर्देशमा नियुक्त गरेको थियो।
सदनको अवरोध खुलाउन सभामुखले बोलाए प्रमुख सचेतकहरूको बैठक,काठमाडौं : सदनको अवरोध खुलाउन सभामुख देवराज घिमिरेले संसदमा प्रतिनिधित्व गर्ने दलका प्रमुख सचेतकहरूलाई छलफलका लागि बोलाएका छन्। भिजिट भिसा प्रकरणमा गृहमन्त्री रमेश लेखकको राजीनामा माग गर्दै संसद अवरोध भएपछि सभामुख घिमिरेले दलका प्रमुख सचेतकहरूको बैठक बोलाएको सभामुखको सचिवालयले जनाएको छ। नयाँ बानेश्वरस्थित संसद भवनको सभामुखको कार्यकक्षमा बैठक बसिरहेको छ। प्रमुख प्रतिपक्षी दल नेकपा माओवादी केन्द्रसहित विपक्षी दलहरूले भिजिट भिसा प्रकरणमा गृहमन्त्री रमेश लेखकको संलग्नता हुनसक्ने भन्दै उनको राजीनामा माग गर्दै संसद अवरुद्ध गर्दै आएका छन्। एमालेकांग्रेसले भने यो विषयमा अख्तियार दुरुपयोग अनुसन्धान आयोगले अनुसन्धान गरिरहेकाले गृहमन्त्रीको राजीनामा आवश्यक नभएको बताएका छन्। विपक्षी दलको अडानका कारण जेठ १३ गतेदेखि संसद प्रभावित हुँदै आएको छ। जेठ १५ गते बजेट प्रस्तुत गर्न दिएका विपक्षी दलहरूले त्यसयता निरन्तर अवरोध गर्दै आएका छन्। संसदको गतिरोध हटाउने विषयमा सभामुख घिमिरेले विपक्षी दलहरूसँग पटकपटक छलफल गर्दै आएपनि सहमति जुट्न सकेको छैन।
"झापामा मोटरसाइकल दुर्घटना, सशस्त्र प्रहरी नायव निरीक्षक राजवंशीको मृत्यु",झापा : झापामा मोटरसाइकल दुर्घटनामा परी सशस्त्र प्रहरी नायव निरीक्षक (सई) को मृत्यु भएको छ। मोटरसाइकल चालक मोरङ कानेपोखरी गाउँपालिका४ बस्ने हाल इलाम बीओपी समालबुङ पोस्टमा कार्यरत ४८ वर्षीय सशस्त्र प्रहरी नायव निरीक्षक (सई) पूरणलाल राजवंशीको मृत्यु भएको जिल्ला प्रहरी कार्यालय झापाले जनाएको छ। प्रहरीका अनुसार शनिबार साँझ ७:५५ बजेको समयमा पूर्वपश्चिम राजमार्ग अन्तर्गत कमल गाउँपालिका३ स्थित सानो केर्खामा उनी सवार प्र १०२००५२ प ७०२९ नम्बरको मोटरसाइकल आफैँ अनियन्त्रित भई दुर्घटना भएको थियो। उनी घर बिदा पूरा गरी ब्यारेकतर्फ जाँदै गर्दा दुर्घटनामा परेका हुन्। दुर्घटनामा परी घाइते उनलाई उपचारको लागि बीएण्डसी अस्पताल बिर्तामोड पुर्याउनसाथ डाक्टरले मृत घोषणा गरेका थिए। मोटरसाइकल प्रहरी चौकी केर्खाको नियन्त्रणमा रहेको जनाइएको छ।
आर्थिक विधेयकले दिएका विशेष छुट,"निजी क्षेत्रको लगानी प्रोत्साहन गर्न, व्यवसाय सञ्चालन सहज बनाउन, रोजगारी सिर्जना गर्न तथा विविध कर छुट, जरिवाना मिनाहा गर्न र आयकरमा छुट ल्याइएको छ। आर्थिक विधेयक, २०८२ ले कर प्रणालीलाई सरल, पारदर्शी र प्रगतिशील बनाउने उद्देश्यले विभिन्न छुट तथा सुविधाहरूको व्यवस्था गरेको छ । यसले निजी क्षेत्रको लगानी प्रोत्साहन गर्न, व्यवसाय सञ्चालन सहज बनाउन, रोजगारी सिर्जना गर्न तथा राजस्व संकलन वृद्धि गर्न विविध कर छुट, जरिवाना मिनाहा, आयकरमा छुट, भन्सार तथा मूल्य अभिवृद्धि करमा विशेष व्यवस्था लगायतका प्रावधान ल्याएको छ । साथै, करदातालाई स्वेच्छिक रूपमा कर तिर्न प्रेरित गर्दै आर्थिक क्रियाकलापलाई चलायमान बनाउने दिशामा विधेयकले सकारात्मक संकेत दिएको छ । १ ढुवानी खर्च कट्टीमा विशेष सुविधा (दफा २२) : ढुवानी सेवा प्रदान गर्ने व्यवसायीहरूले आर्थिक वर्ष २०७८७९, २०७९८० र २०८०८१ मा स्थायी लेखा नम्बर (प्यान) नभएका व्यक्तिबाट सवारीसाधन भाडामा लिई भाडा रकम भुक्तानी गर्दा अग्रिम कर कट्टी गरेको खण्डमा, प्यान उल्लेख नभएको बिल भए पनि उक्त भाडा खर्चलाई आफ्नो करयोग्य आय गणना गर्दा कट्टी गर्न पाउनेछन् । यसले साना ढुवानीकर्तासँगको कारोबारमा व्यवसायीलाई करसम्बन्धी झन्झटबाट मुक्ति दिनेछ । २ अवकाश कोष रकम हस्तान्तरणमा कर छुट (दफा २३) : हाल आयकर ऐन, २०५८ बमोजिम सञ्चालित अवकाश कोषहरूले २०८३ असार मसान्तभित्र कर्मचारी सञ्चय कोष, नागरिक लगानी कोष, सामाजिक सुरक्षा कोष वा निवृत्तभरण कोषजस्ता सरकारी निकायमा आबद्ध हुनुपर्नेछ । यसरी आबद्ध हुँदा पहिलेको कोषमा रहेको योगदानकर्दाको जम्मा रकम र त्यसमा थप भएको एकमुष्ट रकम नयाँ कोषमा हस्तान्तरण गर्दा अग्रिम कर कट्टी लाग्ने छैन । ३ सामाजिक संस्थाहरूको कर बक्यौता मिनाहा (दफा २४) : संस्था दर्दा ऐन, २०३४ बमोजिम दर्ता भएका सामुदायिक अस्पताल, स्वास्थ्य संस्था वा यातायातसम्बद्ध संघ, संस्थाहरूले २०८२ जेठ १५ गतेभन्दा अघि निर्धारण भई बक्यौता रहेको मूल्य अभिवृद्धि कर, आयकर तथा अन्य करहरू २०८२ पुस मसान्तभित्र बुझाएमा बाँकी रहेको ब्याज, शुल्क, थप दस्तुर र जरिवाना मिनाहा हुनेछ । ४ मूल्य अभिवृद्धि करको जरिवाना र ब्याजमा राहत (दफा २५) : भ्याटमा दर्ता भएका करदाताहरूले २०८१ चैत मसान्तसम्मको भ्याट विवरण र कर नबुझाएको भए, २०८२ पुस मसान्तभित्र बाँकी विवरण, कर र ब्याजको २५ प्रतिशत रकम बुझाएमा सम्पूर्ण जरिवाना, थप दस्तुर र बाँकी ब्याज मिनाहा हुनेछ । यदि, विवरण बुझाएर कर तिर्न मात्र बाँकी छ भने पनि बक्यौता कर र ब्याजको २५ प्रतिशत रकम बुझाएमा सोही सुविधा प्राप्त हुनेछ । ५ अन्तःशुल्कको जरिवाना र विलम्ब शुल्क मिनाहा (दफा २६) : अन्तःशुल्क ऐन, २०५८ बमोजिम दायित्व भएका इजाजत पत्रवालाहरूले २०८१ चैत मसान्तसम्मको अन्तःशुल्क विवरण र रकम नबुझाएको भए, २०८२ पुस मसान्तभित्र बाँकी विवरण, रकम र विलम्ब शुल्कको ५० प्रतिशत रकम बुझाएमा जरिवाना र बाँकी विलम्ब शुल्क मिनाहा हुनेछ । विवरण बुझाएर अन्तःशुल्क तिर्न मात्र बाँकी रहेकालाई पनि सोही सुविधा मिल्नेछ । ६ अन्तर्राष्ट्रिय हवाई यातायात सेवामा भ्याट छुट (दफा २७) : भ्याटमा दर्दा हुन बाँकी अन्तर्राष्ट्रिय हवाई यातायात सेवा प्रदायकहरूले २०८० कार्तिक १ गतेदेखिको कारोबारमा संकलन गर्नुपर्ने वा गरेको भ्याट २०८२ असोज मसान्तसम्म दाखिल गरेमा ब्याज, जरिवाना र थप दस्तुर मिनाहा हुनेछ । अन्तर्राष्ट्रिय हवाई टिकट खरिदबिक्री गर्ने व्यक्तिहरू (दर्ता भए वा नभए पनि)ले २०८० कार्तिक १ गतेदेखिको कारोबारमा संकलन गर्नुपर्ने वा गरेको भ्याट २०८२ असोज मसान्तसम्म दाखिल गरेमा लाग्ने ब्याज, जरिवाना र थप दस्तुर बुझाउनु पर्ने छैन । साथै, २०८० कार्तिक १ गतेभन्दा अघिको सबै कर, ब्याज, जरिवाना र थप दस्तुरसमेत मिनाहा हुनेछ । ७ आयविवरण नबुझाएकालाई कर छुटको अवसर (दफा २८) : विगतमा आय विवरण पेस नगरेका कारण कर कार्यालयबाट संशोधित कर निर्धारण गरिएका व्यक्तिहरूले २०८२ पुस मसान्तभित्र आफ्नो आय विवरण पेस गरी सो अनुसारको कर रकम बुझाउन सक्नेछन् । यसरी प्राप्त आय विवरणको सम्बन्धमा कर कार्यालयले २०८३ असार मसान्तभित्र कर परीक्षण गरी पुनः संशोधित कर निर्धारण गर्न सक्नेछ, जसमा हदम्याद (समय सीमा) लाग्ने छैन । ८ नेपालमा विद्युतीय सेवा प्रदान गर्ने गैरनिवासीका लागि विशेष व्यवस्था (दफा २९) : नेपालमा विद्युतीय सेवा प्रदान गर्ने नेपाल बाहिरका व्यक्तिहरू, जसले आर्थिक ऐन, २०८१ को दफा १६ तथा मूल्य अभिवृद्धि कर ऐन, २०५२ को दफा १०(ख)१ बमोजिम दर्ता भई कर पालना गरेका छन्, उनीहरूको हकमा आयकर ऐन, २०५८ को दफा २ को खण्ड (क)को उपखण्ड (५) को व्यवस्था लागू हुने छैन । ९ आयकरको ब्याज तथा शुल्क मिनाहा (दफा ३०) : स्वामित्व परिवर्तन भई कर निर्धारण भइसकेको बासिन्दा निकायको हित रहेको नेपालको अर्काे बासिन्दा निकायलाई सो स्वामित्व परिवर्तनका आधारमा संशोधित कर निर्धारण भई बक्यौता रहेको भए, २०८२ असार मसान्तसम्ममा निर्धारित कर रकम दाखिल गरेमा त्यस्तो संशोधित कर निर्धारण बमोजिमको ब्याज र शुल्क मिनाहा हुनेछ । १० पुराना सवारी साधनको आयकर मिनाहा (दफा ३१) : २० वर्षभन्दा पुराना वा सञ्चालनमा आउन नसक्ने सार्वजनिक वा निजी सवारीसाधनको लगत कट्टा गर्ने प्रयोजनका लागि आर्थिक वर्ष २०८१८२ र २०८२८३ को आयकर २०८२ पुस मसान्तभित्र बुझाएमा २०८१८२ भन्दा अघिको आयकर तथा ब्याज मिनाहा हुनेछ ।"
किन आन्दोलित बने सुनचाँदी व्यवसायी ?,"काठमाडौं : सुनचाँदी गहनामा लगाइएको विलासिता कर फिर्ता लिन माग गर्दै सुनचाँदी व्यवसायीहरूले काठमाडौंमा प्रदर्शन गरेका छन् । सुनचाँदी गहनामा लगाइएको अनावश्यक विलासिता करको व्यवस्थाले व्यवसाय थप संकटमा परेको भन्दै फिर्ता लिन माग गर्दै नेपाल सुनचाँदी व्यवसायी तथा कालिगढ संघर्ष समितिले आइतबार काठमाडौंको न्युरोड क्षेत्रमा प्रदर्शन गरेका हुन् । बजेटमा अव्यवहारिक र अनावश्यक रुपमा दुई प्रतिशत विलासी करको व्यवस्था गरिएकाले यसलाई खारेज गर्नुपर्ने उनीहरूको भनाइ छ । सुनका गहनामा प्रयोग हुने बहुमूल्य पत्थर र हिरामा लागू गर्न खोजिएको १३ प्रतिशत मूल्य अभिवृद्धि कर (भ्याट) खारेज हुनुपर्ने आफूहरूको माग रहेको नेपाल सुनचाँदी व्यवसायी महासंघका निवर्तमान अध्यक्ष मानिकरत्न शाक्यले बताए। बजेटमार्फत सरकारले गरेको व्यवस्थाले आफूहरूको व्यापारमाथि नकारात्मक असर पर्ने देखिएको उनको भनाइ छ । उनीहरूले सुनचाँदीमा लगाएको विलासिता कर खारेज गर, हामी विरोधमा छौं, उपभोक्ता, कालिगढ तथा व्यवसायीमैत्री ऐन तुरुन्त जारी गर लगायतका प्लेकार्ड प्रदर्शन गरेका छन् ।"
उत्पादनमा आधारित अनुदानले किसान उत्साहित,"प्यूठान : मल्लरानी गाउँपालिका५ सरङकोटका मुकुन्दबहादुर मल्लले व्यवसायिक रूपमा च्याउ खेती गर्दै आएका छन् । मासिक झन्डै १ हजार केजी च्याउ उत्पादन गर्ने उनले कर्मचारीमार्फत बिक्रीका लागि बजार पठाउँछन् । बजारमा बिक्री हुँदा ग्राहकले दिने मूल्य पाउने उनले मल्लरानी गाउँपालिकामार्फत सञ्चालन गरिएको संकलन केन्द्रमा लैजाँदा प्रतिकेजी ५० रुपैयाँ अनुदान पाउँछन् । मल्लरानी गाउँपालिकाले किसानहरूलाई उत्पादनमा आधारित रहेर अनुदान उपलब्ध गराउने गरेको छ । पछिल्लो त्रैमासिकमा पालिकाको संकलन केन्द्रमार्फत ७ सय २ केजी ५ सय ग्राम च्याउ बिक्री गरेका मल्लले ३५ हजार १२५ रुपैयाँ अनुदान प्राप्त गरे । कृषि र पशुउपज सामग्रीहरूको बजारीकरणका लागि सहयोग गर्दै उत्पादनमा आधारित अनुदान उपलब्ध गराउने गरेको मल्लरानी गाउँपालिकाका उपाध्यक्ष रमेशकुमार श्रेष्ठले बताए । व्यापार व्यवसाय र जागिर सबैलाई नपुग्न सक्छ, उनले भने, हाम्रो समुदाय र परिस्थितिअनुसार कृषिलाई नै व्यवसायीकरण गरी स्वरोजगारमूलक बनाउन यस्तो नीति अघि सारेका हौं । उत्पादनमा आधारित अनुदान कार्यक्रमले कृषकहरूलाई उत्पादनमा प्रतिस्पर्धा गराउनुका साथै पालिका आत्मनिर्भरको दिसामा अघि बढ्ने उनले विश्वास व्यक्त गरे । गत वर्ष ५ जना कृषकबाट सुरु भएको यस्तो अनुदान कार्यक्रममा पछिल्लो त्रैमासिकमा २३ जना कृषक सहभागी भएका छन् । फलफूल, सिमिको बीऊ, तरकारी, बेसार, अण्ड क्यारेट, ध्यू, च्याउ उत्पादन गर्ने किसानहरूले यो त्रैमासिकमा अनुदान बापतको रकम प्राप्त गरेका छन् । न्यूनतम उत्पादनको परिणाम निर्धारण गरेर सो लक्ष्य पूरा गर्ने किसानहरूलाई प्रतिकेजीका आधारमा पालिकाले अनुदान उपलब्ध गराउने गरेको छ । कृषि र पशुजन्य उत्पादनहरूमा उत्पादन परिणामका आधारमा अनुदान दिने गरेको हो । पालिकाले तरकारीमा प्रतिकेजी १० रुपैयाँ, पलफूलमा प्रतिकेजी १५ रुपैयाँ, मसलाजन्य उत्पादनमा प्रतिकेजी १५ रुपैयाँ, अण्डमा प्रतिक्यारेट १५ रुपैयाँ, घ्यूमा प्रतिकेजी ५० रुपैयाँ, च्याउमा प्रतिकेजी ५० रुपैयाँ अनुदान उपलब्ध गराउँछ । अनुदान दिन कार्यविधि नै बनाएको पालिकाले उत्पादनका वस्तुहरूको नाम छुट भएमा जतिबेला पनि समावेश गर्न सकिने जनाएको छ । मल्लरानीद्वारा कृषि र पशुउपज सामग्रीको बजारीकरणका लागि सहयोग गर्दै उत्पादनमा आधारित अनुदान उपलब्ध गराउँदै वितरणमुखीभन्दा उत्पादनमा आधारित अनुदानले कृषकलाई उत्पादनमा हौसला दिँदै चालु आर्थिक वर्षको तेस्रो त्रैमासिकसम्ममा मल्लरानी गाउँपालिकाले करिब साढे ३ लाख रुपैयाँ अनुदान वितरण गरेको छ । सुरुको त्रैमासिकमा ५२ हजार ९ सय, दोस्रो त्रैमासिकमा ८९ हजार र तेस्रो त्रैमासिकमा १ लाख ९७ हजार ६८७ रुपैयाँ वितरण गरेको कृषि शाखा प्रमुख मोती आचार्यले बताए । पहिलेको जस्तो वितरणमुखीभन्दा उत्पादनमा आधारित अनुदानले कृषकहरूलाई उत्पादनमा हौसला प्रदान गरेको मल्लरानी गाउँपालिका२ खरिन्डाँडाका सत्यमोहन रानाले बताए । धेरै उत्पादन गर्नुपर्छ भन्ने प्रेरणा किसानहरूमा जागेको छ । उनले भने, किसानहरूमा कसले बढी उत्पादन गर्ने भन्ने प्रतिस्पर्धा चल्न थालेको छ । प्यूठान नगरपालिकाले दूधमा दिन्छ अनुदान प्यूठान नगरपालिकाले किसानलाई दूधमा अनुदान प्रदान गर्दै आएको छ । तोकिएको संकलन केन्द्रमा दूध बिक्री गर्ने किसानहरूलाई प्रतिलिटर १० रुपैयाँ उत्पादनमा आधारित रहेर अनुदान वितरण गर्ने गरिएको नगरपालिकाका पशुसेवा शाखा प्रमुख अधिकृत गिरिराज पौडेलले बताए । चालु आर्थिक वर्षको हालसम्ममा ७१ हजार २० लिटर दूध संकलन गरी बिक्री गरेका किसानहरूले ७ लाख १० हजार २ सय रुपैयाँ अनुदान प्राप्त गरेको उनले बताए । यसपटक ८२ जनाले अनुदान वापतको रकम प्राप्त गरेको र सो रकम सीधा कृषकको बैंक खातामा प्रदान गर्ने गरिएको प्रमुख पौडेलले बताए । बजारोन्मुख नगर क्षेत्र भएकाले संकलन गरिएको दूध बजार क्षेत्रमा पठाउने गरिएको शिवालय दूध संकलन सहकारी खैराका अध्यक्ष भोजबहादुर बस्नेतले बताए ।"
प्रि ओपन सेसनमा सामान्य अंकले घट्यो नेप्से परिसूचक,काठमाडौं : साताको पहिलो कारोबार दिन आइतबार प्रि ओपन सेसनमा नेप्से परिसूचक सामान्य अंकले घटेर बन्द भएको छ। परिसूचक १६९ अंकले घटेर २६३९२६ विन्दुमा पुगेको छ। यो समयमा ३७ स्क्रिप्सको २७ हजार ६०४ कित्ता सेयर २ करोड ३ लाख ७२ हजार १४८ रुपैयाँमा खरिदबिक्री भए। कारोबारमा आएकामध्ये १४ वटा स्टक्सको मूल्य बढ्दा २३ वटाको घट्यो।
लिग टु : नेपालले आज स्कटल्यान्डसँग खेल्दै,काठमाडौं : स्कटल्यान्डमा जारी आइसिसी क्रिकेट विश्वकप लिग २ मा नेपालले आज स्कटल्यान्डसँग खेल्दैछ। लिग २ को चौथो श्रृङ्खलामा नेपालले आज तेस्रो खेल स्कटल्यान्डसँग खेल्ने लागेको हो। खेल नेपाली समयअनुसार पौने ४ बजे स्कटल्याण्डको डन्डी स्थित फोर्थहिल क्रिकेट मैदानमा सुरु हुनेछ। यस अघिका दुवै खेल जितेकाले स्कटल्यान्ड र नेदरल्यान्ड्स दबाबमा छन्। पहिलो खेलमा स्कटल्यान्डलाई १ विकेटले पराजित गरेको नेपालले दोस्रो खेलमा नेदरल्यान्ड्सलाई ५ विकेटले पराजित गरेको थियो। नेपाल अंक तालिकामा हाल नेपाल सातौं स्थानमा रहेको छ। नेपालले १४ खेल सक्दा १० अंक जोडेको हो। स्कटल्यान्ड भने १८ खेलिसक्दा १० खेलमा जित ६ हार र २ खेलमा पराजित हुँदा २२ अंक जोड्दै चौथो स्थानमा रहेको छ।
तराईमा किशोरकिशोरी र युवाको जनसंख्या आधा बढी,"काठमाडौं : राष्ट्रिय तथ्यांक कार्यालयले हालै सार्वजनिक गरेको विस्तृत प्रतिवेदनमा तराईमा किशोरकिशोरी र युवाको कुल जनसंख्याको आधाभन्दा बढी हिस्सा रहेको छ । अधिकतम किशोरकिशोरी तथा युवाहरू मधेस र अर्धसहरी क्षेत्रमा बसोबास गर्ने गरेको प्रतिवेदनमा छ । प्रतिवेदनअनुसार एकचौथाइभन्दा बढी किशोरकिशोरी तथा युवा पहाडी जातजातिका र अर्काे एकचौथाइ किशोरकिशोरी र युवा मधेसका जनजातिका छन् । सम्पन्नताको विपन्न (अति विपन्न र विपन्नसमेत) वर्गमा पर्ने परिवारभित्र झन्डै ४० प्रतिशत किशोरकिशोरी तथा युवाहरूको हिस्सा रहेको देखिएको प्रतिवेदनमा छ । प्रतिवेदन अनुसार किशोरकिशोरी तथा युवाको कुल जनसंख्यामध्ये १५१९ वर्ष उमेर समूहको हिस्सा ३४३ प्रतिशत रहेको छ । यो समूहको भन्दा १० देखि १४ र २० देखि २४ वर्ष उमेर समूहहरूको अनुपात थोरै माथि रहेको छ । पुरुषहरूतर्फ १०१४ वर्ष उमेर समूहको अनुपात १५ देखि १९ तथा २०देखि २४ वर्ष उमेर समूहको तुलनामा बढी छ । त्यस्तै, २० देखि २४ वर्ष उमेर समूहका महिलाको अनुपात १० देखि १४ तथा १५ देखि १९ उमेर समूहका महिलाको तुलनामा केही उच्च रहेको देखिएको प्रतिवेदनमा उल्लेख छ । हिमाली क्षेत्र, ग्रामीण क्षेत्र, मधेस प्रदेश, धार्मिक समुदाय र सम्पन्नताको तल्लो वर्गमा पर्ने समूहमा १०१४ वर्षका किशोरकिशोरीको अनुपात सबैभन्दा धेरै रहेको छ । युवा जनसंख्यातर्फ थोरै बढी अनुपात बागमती प्रदेश, सहरी क्षेत्र, तराई जनजाति र अन्य जातजाति समूहमा रहेको देखिएको प्रतिवेदनमा छ । समग्र जनसंख्याको तुलनामा किशोरकिशोरीतर्फको लैंगिक अनुपात अधिक रहेको छ, जसले महिलाको तुलनामा पुरुषको जनसंख्या धेरै रहेको देखाएको छ । यसको विपरीत युवातर्फ समग्र जनसंख्याको तुलनामा लैंगिक अनुपात न्यून रहेको छ । नेपालमा १०१७ वर्षका किशोरकिशोरीमध्ये तीन चौथाइभन्दा बढी उनीहरूको अभिभावकसँगै बसोबास गरिरहेको देखिएको प्रतिवेदनमा छ । बाँकी एक चौथाइमध्ये करिब १८ प्रतिशत एकजना मात्र अभिभावक (बाबु वा आमा) भएको घरपरिवारमा बस्ने गरेका छन् । १६५ प्रतिशत आमासँग मात्र र १४ प्रतिशत बाबुसँग मात्र बसोबास गरिरहेको पाइएको छ । ०७८ को जनगणनाको तथ्यांकअनुसार किशोरकिशोरीको कुल जनसंख्यामध्ये ०७ प्रतिशत र युवाहरूको कुल जनसंख्यामध्ये १३ प्रतिशत संस्थागत घरपरिवारमा बसोबास गरिरहेको अवस्था छ । पुरुषतर्फका किशोर र युवा जनसंख्याको तुलनामा महिलातर्फका किशोरी र युवा जनसंख्या विपन्न हुने गुञ्जायस कम देखिएको छ । हिमाली तथा पहाडी क्षेत्र र कर्णाली एवं सुदूरपश्चिम प्रदेशका किशोरकिशोरी तथा युवा जो हिमाली र पहाडी जनजाति, तराई जनजाति र तराई दलित समुदायका छन् । उनीहरू विपन्न हुनसक्ने सम्भावना अधिकतम देखिएको छ । अविवाहित किशोरकिशोरीको तुलनामा पारपाचुके भएका र छुट्टिएका किशोरकिशोरी विपन्न वर्गमा पर्ने सम्भावना पनि उत्तिकै रहेको देखिएको छ ।"
"गाजामा राहत केन्द्र नजिकै गोलीबारी, ६ प्यालेस्टिनीको मृत्यु","काठमाडौं : दक्षिणी गाजामा राहत वितरण केन्द्र नजिकै इजरायली सेनाको गोली लागेर ६ जना प्यालेस्टिनीको मृत्यु भएको छ। हमासद्वारा सञ्चालित नागरिक रक्षा एजेन्सीका प्रवक्ताका अनुसार गोलीबारी हुँदा धेरै जना घाइते भएका छन्। शनिबार बिहान मानिसहरू खाद्यान्न लिन राहत केन्द्र पुगेको बेला गोलीबारी सुरु भएको प्रत्यक्षदर्शीले बताए। यसैबीच, इजरायली सेनाले एक संदिग्ध व्यक्ति आफूतिर आउँदै गरेको कारणले मात्र चेतावनीस्वरूप गोली चलाएको बताएको छ। राहत केन्द्रहरूमा पुग्ने प्रयास गर्दा यस हप्ता धेरै प्यालेस्टिनी नागरिकको मृत्यु भएको छ भने सयौं घाइते भएका छन्। अमेरिका र इजरायल समर्थित गाजा मानवीय फाउन्डेसन (आईडीएफ)ले सुरक्षा र भीड नियन्त्रण सुनिश्चित गर्न राहत वितरण अस्थायी रूपमा रोकेको बताएको छ। यसका बाबजुद पनि मानिसहरू इजरायली सैन्य क्षेत्रसँग सिमानामा पर्ने चौबाटोमा हरेक दिन भेला भएर राहत केन्द्रमा जाने गर्छन्। इजरायल रक्षा बलले विज्ञप्तिमा गाजाका मानिसहरूलाई रातमा सक्रिय युद्ध क्षेत्र भएको पहिले नै जानकारी गराइसकेको जनाएको छ। हमासबाट धम्की आएकाले शनिबार खाना वितरण गर्न नसक्ने आईडीएफले बताएको छ। तर हमासले आरोपलाई अस्वीकार गरेको छ।"
निष्काशित नेपालीलाई लिएर अमेरिकी चार्टड जहाज काठमाडौं आउँदै,"विशेष चार्टड जहाजमा ल्याइएका नेपालीलाई काठमाडौंमा छाडेर उक्त जहाज भारतको नयाँ दिल्ली फर्कने नेपाल नागरिक उड्डयन प्राधिकरण स्रोतले अन्नपूर्णलाई दिएको छ। काठमाडौं : अवैधरुपमा अमेरिकामा पुगेका नेपालीलाई अमेरिकाले चार्टड जहाजमार्फत आज नेपाल ल्याउँदैछ। अध्यागमन कानुन विपरीत अमेरिका बस्दै आएका झण्डै ५० जना नेपालीलाई निष्कासन गरी विशेष चार्टड विमानमार्फत अमेरिकाले नेपाल फर्काउन लागेको परराष्ट्र मन्त्रालय स्रोतले अन्नपूर्णलाई जानकारी दिएको हो। डिपोर्ट गरिएका नेपालीहरू आज दिउँसो ४ बजेतिर ढाका हुँदै त्रिभुवन अन्तर्राष्ट्रिय विमानस्थल काठमाडौंमा आइपुग्दै छन्। विशेष चार्टड जहाजमा ल्याइएका नेपालीलाई काठमाडौंमा छाडेर उक्त जहाज भारतको नयाँ दिल्ली फर्कने नेपाल नागरिक उड्डयन प्राधिकरण स्रोतले अन्नपूर्णलाई जानकारी दिएको छ। काठमाडौंस्थित अमेरिकी दूतावासले केही दिन अगाडि अमेरिकाबाट निष्काशित हुन लागेका नेपालीको बारेमा परराष्ट्र मन्त्रालयलाई जानकारी गराइसकेको थियो। राष्ट्रपति डोनाल्ड ट्रम्पले आप्रवासन नीति लागू गरेपछि अवैधरूपमा अमेरिका बस्दै आएका नेपालीहरू धमाधम निष्कासनमा परेका छन्। पछिल्लो समय गैरकानुनी तरिकाले बसिरहेका नेपालीहरू अमेरिकाको अध्यागमन प्रहरीको राडारमा परेका हुन्। अमेरिकाले सानो संख्यामा भन्ने विभिन्न एयरलाइन्स र चार्टर्ड विमानमार्फत नेपाल फर्काउने गरियो थियो। यस अगाडि ८१० जनाभन्दा कम संख्यामा निरन्तर डिपोर्ट भइरहेपनि अमेरिकाले यसपटक ठूलो संख्यामा डिपोर्ट गरेको हो। अमेरिकाबाट दुई साता अगाडि मात्रै ९ जना नेपाली निष्कासित भएका थिए। अध्यागमन कानुन उल्लंघन गरेको आरोपमा उनीहरूलाई निष्कासन गरिएको हो। निष्कासनमा परेकाहरू पछिल्लो समय अमेरिकाबाट दैनिकजसो काठमाडौं अवतरण गर्ने गरेका छन्, स्रोतले भन्यो। परराष्ट्र स्रोतका अनुसार केही संख्या तलमाथि भने हुन सक्नेछ। ट्रम्पले राष्ट्रपतिको शपथ लिएपछि हालसम्म झण्डै अमेरिकाले १५० जना नेपाली डिपोर्ट गरिसकेको छ। निस्कासित नेपालीलाई काठमाडौंस्थित अमेरिकी दूतावासले अध्यागमन विभागलाई जानकारी दिने र विमानस्थलमा आइपुगेपछि नेपाल प्रहरीको जिम्मामा लगाउने गरिएको छ। १२ देशका नागरिकलाई अमेरिका यात्रामा पूर्ण प्रतिबन्ध अमेरिकाका राष्ट्रपति ट्रम्पले १२ देशका नागरिकलाई अमेरिका यात्रामा पूर्ण प्रतिबन्ध लगाउने निर्णय गरेका छन् । सुरक्षा जोखिमलाई कारण देखाउँदै उनले १२ देशका नागरिकलाई पूर्ण प्रतिबन्ध र अन्य ७ देशका नागरिकहरूलाई प्रतिबन्ध लगाउने ह्वाइट हाउसले जनाएको छ। अन्तर्राष्ट्रिय सञ्चारमाध्यमका अनुसार ट्रम्पले अफगानिस्तान, चाड, गणतन्त्र कंगो, इक्वेटोरियल गिनी, इरिट्रिया, हैटी, इरान, लिबिया, म्यानमार, सोमालिया, सुडान र यमनका नागरिकहरुलाई अमेरिका यात्रामा पूर्ण प्रतिबन्ध लगाउने निर्णयमा हस्ताक्षर गरेका थिए। सोमबारदेखि लागू हुने प्रतिबन्धको अतिरिक्त, बुरुन्डी, क्युबा, लाओस, सियरा लियोन, टोगो, तुर्कमेनिस्तान र भेनेजुएलाका मानिसहरूमाथि कडा प्रतिबन्ध लगाइने बताइएको छ। देशलाई हानि पुर्याउने मानिसहरूलाई अमेरिकामा प्रवेश गर्न नदिने उनको भनाई छ। संयुक्त राज्य अमेरिका र यसका जनताको राष्ट्रिय सुरक्षा र राष्ट्रिय हितको रक्षा गर्न काम गर्नुपर्छ। उनले भने, हामीलाई हानि पुर्याउन चाहने मानिसहरूलाई हाम्रो देशमा प्रवेश गर्न दिने छैनौं। यो पनि पढ्नुहोस जापानले फेरि निष्काशन गर्यो दुई नेपाली अमेरिकाले थप ७ नेपालीलाई गर्यो निष्कासन अमेरिका छिर्ने क्रममा पानामामा पक्राउ परेका २० नेपालीलाई काठमाडौं ल्याएर छाडियो दक्षिण कोरियाले एकैपटक ९ नेपालीलाई गर्यो निष्कासन अमेरिकाले थप ७ नेपालीलाई गर्यो निष्कासन गैरकानुनी रूपमा बस्ने एक नेपाली अष्ट्रेलियाबाट निष्कासित जापानले गर्यो सात नेपालीलाई निष्कासन दक्षिण कोरियाले गर्यो १० नेपालीलाई निष्कासन दिल्लीस्थित नेपाली दूतावासले भन्यो  भारतहुँदै तेस्रो मुलुक जाँदा एनओसी लिएर मात्रै जानू अमेरिकाबाट थप ९ नेपाली निष्कासित अमेरिकामा नेपालीको टीपीएस खारेज अमेरिकामा एकै परिवारका चार नेपालीको गोली हानेर हत्या"
"युक्रेनको दोस्रो ठूलो सहर खार्किभमा रूसको ड्रोन आक्रमण, ३ को मृत्यु","खार्किभ (एजेन्सी) : रूसले युक्रेनको दोस्रो ठूलो सहर खार्किभमा अहिलेसम्मकै ठूलो ड्रोन आक्रमण गरेको छ । जसमा कम्तीमा तीन जनाको मृत्यु भएको छ । २१ जना घाइते भएको मेयर इहोर टेरेखोभले जानकारी दिएका छन् । शुक्रबार राति गरिएको यो आक्रमणलाई उनले खुला आतंक को संज्ञा दिएका छन् । रूसले ४८ वटा ड्रोन, दुई मिसाइल र चारवटा ग्लाइड बम खार्किभमा प्रहार गरेको थियो । यसअघि बिहीबार राति पनि युक्रेनभरि विशाल ड्रोन र मिसाइल आक्रमण भएको थियो । रूसले ती आक्रमणलाई युक्रेनी सेनाले आइतबार रूसी वायुसेनाका चार ठूला हवाई बेसमाथि गरेको ड्रोन आक्रमणको जवाफको रूपमा व्याख्या गरेको छ । शुक्रबार रातिको आक्रमणमा खार्किभका १८ वटा अपार्टमेन्ट भवन र १३ वटा अन्य घरहरूमा क्षति पुगेको छ । घाइतेमा एक साना बालक र १४ वर्षीया बालिका पनि छन् ।खार्किभ बाहेक युक्रेनको दक्षिणी सहर खेरसोनमा गरिएको रूसी आक्रमणमा थप दुई जनाको मृत्यु भएको छ । युक्रेनी विदेशमन्त्री आन्द्रेई सिबिहाले यस्ता आक्रमणलाई मध्यनजर गर्दै आफ्ना मित्रराष्ट्रहरूलाई रूसमाथि थप दबाब दिन र युक्रेनलाई अझ मजबुत बनाउन आग्रह गरेका छन् । बिहीबार रातिको आक्रमणमा ६ जनाको ज्यान गएको र ८० भन्दा बढी घाइते भएको थिए । रूसले ४०० भन्दा बढी ड्रोन र लगभग ४० वटा मिसाइल प्रयोग गरेको थियो । राष्ट्रपति भ्लोदिमिर जेलेन्स्कीले यो आक्रमणलाई सहरहरू र सामान्य जनजीवन माथिको ठूलो प्रहार भनेका छन् । राजधानी किभदेखि लिएर चेरनिहिभ, लुत्स्क र टर्नोपिलसम्म आक्रमण गरिएको छ । रूसले ती क्षेत्रमा सैन्य ठेगाना लक्षित गरिएको दाबी गरेको छ । यसैबीच, हालै टर्कीको इस्तानबुलमा सम्पन्न वार्तामा रूस र युक्रेनले बिरामी तथा गम्भीर घाइते बन्दीहरू, २५ वर्षभन्दा कम उमेरका सैनिक र १२ हजार जना मृत सैनिकको शव साटासाट गर्ने सहमति गरेका थिए । रूसी वार्ताकार भ्लादिमिर मेदिन्स्कीले युक्रेनले शव तथा बन्दी साटासाट अनिश्चितकालका लागि ढिलो पारेको आरोप लगाए । तर, युक्रेनी पक्षका अधिकारी पेत्रो याट्सेन्कोले यो आरोप असत्य भएको र साटासाट अर्को साता हुने गरी पुनः तय गरिएको जानकारी दिए । युक्रेनी अधिकारीहरूले रूसले सहमति विपरीत फटाहा प्रवृत्ति देखाएको र साटासाटको नियमहरू पालना नगरेको आरोप लगाए । साटासाटको निश्चित मिति सार्वजनिक गरिएको छैन । रूसी पक्षले १ हजार भन्दा बढी युक्रेनी सैनिकका शव साटासाटका लागि ल्याइसकेको भए पनि युक्रेनी अधिकारी नआएको दाबी गरेको छ । साथै, ६ सय ४० बन्दीहरूको सूची पनि युक्रेनलाई दिइएको बताइएको छ । युक्रेनी सुरक्षा सेवाले गत आइतबार स्पाइडर वेब अपरेसन अन्तर्गत रूसका चार प्रमुख हवाई बेसहरूमा आक्रमण गरेको दाबी गरेको छ । उनका अनुसार ११७ ड्रोनहरू रूसी भूमिमा गाडीभित्र लुकेर पुर्याइएका थिए र दूरदराजबाट चलाइएका थिए । अमेरिकाका पूर्वराष्ट्रपति डोनाल्ड ट्रम्पले युक्रेनी कारबाहीले राष्ट्रपति पुटिनलाई बमबारीको कारण दिएको टिप्पणी गरेका छन् । रूसले सन् २०२२ को फेब्रुअरीमा युक्रेनमा आक्रमण सुरु गरेको थियो । रूसले युक्रेनको लगभग २० प्रतिशत भूभाग, जसमा (सन् २०१४ मा कब्जा गरिएको क्राइमिया पनि पर्छ) सहित नियन्त्रणमा राखेको छ ।"
३ हजार रुपैयाँले घट्यो सुनको मूल्य,काठमाडौं : नेपाली बजारमा सुनको मूल्य घटेको छ। नेपाल सुनचाँदी व्यवसायी महासंघका अनुसार आइतबार एक तोला सुनको मूल्य १ लाख ९० हजार ७०० रुपैयाँ कायम भएको छ। अघिल्लो साताको अन्तिम कारोबार दिन शुक्रबार एक तोला सुन १ लाख ९३ हजार ७०० सय रुपैयाँमा खरिदबिक्री भएको थियो।सुनको मूल्य घटेसँगै चाँदीको भाउ पनि घटेको छ। आज ५ रुपैयाँले घटेर एक तोला चाँदी २१ सय ५० रुपैयाँमा किनबेच भइरहेको महासंघले जनाएको छ।
जिम्मेवार पत्रकारितामा नागरिक अपेक्षा,"पत्रकारिताको मर्म अँगाल्ने हो भने नागरिकका समस्या मात्रै होइन, समाजका विकृति, विसंगति, कुप्रथा, अन्याय, अत्याचार, भ्रष्टाचारहरूको मिहिन अनुसन्धान पनि गर्नुपर्छ। भनिन्छ, सरकारले गरेको काम नागरिकसम्म पुर्याउने र नागरिकका समस्या, अप्ठेरा र गुनासाहरूलाई सरकारसम्म पुर्याउने सेतु नै पत्रकारिता हो । पत्रकारिताको मर्म अँगाल्ने हो भने नागरिकका समस्या मात्रै होइन, समाजका विकृति, विसंगति, कुप्रथा, अन्याय, अत्याचार, भ्रष्टाचारहरूको मिहिन अनुसन्धान गर्नुपर्छ । नागरिक र सरकारलाई यस्ता क्रियाकलापमा सजक रहन र कानुनी दायरा परिपालनमा घचघच्याउने काम पनि पत्रकारिताभित्रै पर्छ । केही समय पहिलेसम्म छापा माध्यम, रेडियो, टेलिभिजन र अनलाइन पोर्टलहरू मात्रै पत्रकारिताको मापदण्डभित्र पर्दथे । पछिल्लो समय नागरिक पत्रकारिताले समेत दायरा बढाउँदै लगेको छ । जसमा युट्युब, फेसबुक, ट्विटर इन्स्ट्रग्रामलगायत सामाजिक सञ्जालसमेत थपिएका छन् । जसले जे जसरी सम्प्रेषण गरे पनि एकै वाक्यमा भन्नुपर्दा समाजमा घटेका घटनालाई जस्ताको तस्तै नागरिक तथा सम्बन्धित निकाय समक्ष पुर्याउनु नै पत्रकारिता हो । पत्रकारिताको दायरा विस्तार भएसँगै पत्रकारले पनि आफ्नो पेसागत धर्म भुल्दै गएका छन् । जसरी समुन्द्रको छालले किनारा नाघेपछि विनाश निम्त्याउँछ, त्यसरी नै पत्रकारले पेसागत मर्यादा उल्लंघन गर्दा त्यसले समाजमा राम्रो परिणाम ल्याउने कल्पना गर्न सकिँदैन । समाजका घटना पनि राम्रोसँग छानबिन गरी आधिकारिक पुष्टि गरेर मात्रै नागरिक समक्ष पुर्याउनुपर्छ । जसरी न्यायाधीशले मुद्दा फैसला गर्दा दस अपराधी छुटे छुटुन् तर एक निर्दोसले सजाय नपाओस् भन्ने सिद्धान्त अनुसरण गर्छ, त्यसरी नै पत्रकारले पनि पहिले समाचार दिने नाममा हतार गरेर गलत समाचार सम्प्रेषण गर्नु हुँदैन । बरु दशवटा सही समाचार दिन ढिला होस् वा नदिइयोस् तर हतार गरेर समाचार सम्प्रेषण गर्दा गलत समाचार सम्प्रेषण नहोस् भन्नेमा चनाखो रहनुपर्छ । पत्रकारिताको क्षेत्रमा आज त्यही भइरहेको छ, जुन नागरिकले चाहेका छैनन् । लाइक, कमेन्ट, सेयर र सस्क्राइब बढाउने नाममा जस्ता समाचार पनि सम्प्रेसण हुन्छन् । सुने मात्रै पुग्छ, कपि पेसट गरिदिन पाए भयो, बुझ्न र पुष्टि गर्न आवश्यक ठान्दैनन् कि समय पुग्दैन कि समाचार सम्प्रेषणको सामान्य जानकारी नभएको हो थाहा छैन । क्षणिक लाभ, श्रणिक खुसी, क्षणिक आत्मा सन्तुष्टिका लागि कसैको, इज्जत, प्रतिष्ठा, तथा जिउज्यान माथि नै खेलबाड हुनेगरी अपुष्ट समाचार सम्प्रेषण गर्नु न पत्रकारिताको मर्मभित्र पर्छ न त पत्रकारको धर्मभित्र नै पर्छ । एकातिर पुष्टि नभएका समाचार सम्प्रेषण गर्दा नाम कहलिएका धेरै सञ्चार माध्यमहरू बदनाम भएको उद्धाहरण हाम्रै सामु छन् । अर्कोतिर राजनीतिक प्रतिशोधले पनि पत्रकार र पत्रकारिताप्रति जनअपेक्षा घट्दै गइरहेको छ । पत्रकारले आफ्नो शक्ति नेताको पाउमा तिलाञ्जली दिँदा स्वतन्त्र पत्रकारिताको नारा घन्काउँदै पत्रकार स्वयं चाहिँ आफैं कसैको मुठ्ठीभित्र निहित स्वार्थका लागि कैद भइरहेका छन् । कतै नातावाद, कतै कृपावाद, कतै धन लाभ त कतै पद लाभको आशाले पत्रकार स्वतन्त्र पत्रकार नभएर कसैको प्रवक्ता बनिदिँदा पनि पत्रकारिताको मर्म मर्दै गएको छ । राजनीतिक दलपिच्छेका भातृ संगठनका नाममा पत्रकारका संस्था, जात, जाति, धर्मका नाममा पत्रकारका संस्था, नेताका गुटअनुसारका पत्रकारका अलग्यै समूह । अनि, नागरिकले कसको समाचारमा भरोसा गर्ने ? पत्रकारबाट नागरिक र राज्यले के अपेक्षा गर्ने ? एउटा दलको छत्रछायामा रहेका, दानापानी खाएका पत्रकारले त्यही दलभित्रको विकृति, बेथिति माथि कसरी प्रश्न उठाउन सक्छ ? विपक्षीले गरेका राम्रा कामको प्रशंसा गर्दै समाचार सम्प्रेषण गर्न उसलाई नुनले बार लगाउँदैन र ? सत्यतथ्य समाचार सम्प्रेषण नगर्दा र आफ्नो पक्षको राम्रा समाचार मात्रै अर्को पक्षको नराम्रो समाचार पस्किँदा त्यसले समाजमा राजनीतिक, सामाजिक, धार्मिक, तथा जातिय द्वन्द्व निम्त्याउन मलजल गर्न सक्दैन र ? जनमानसमा पत्रकारिताप्रति विश्वास गुम्दैन र ? अझै ढिला भइसकेको छैन । त्यसका लागि सर्वप्रथम स्वतन्त्रताको आवाज उठाउने पत्रकार स्वयं स्वतन्त्र हुनुपर्छ । कसैको विचार वा वाद बोकिन्छ भने पत्रकारिता पेसालाई नै बदनाम गरेर यहि क्षेत्रमा लाग्नुपर्छ भन्ने छैन । पत्रकारिताबाटै अलग बसे राम्रो । तब मात्रै पत्रकारहरूले उठाएको स्वतन्त्रताको नाराले सार्थकता पाउँछ । कतै आबद्ध भएरै पत्रकारिता गरेको छ भने आफू आबद्ध संस्था, दल वा नेतालाई सुधार्न चाकडीको भाषा होइन, आलोचनाका शब्दहरू खर्चिनुपर्छ । त्यसले भलै आपूलाई क्षणिक लाभ नमिल्ला तर आपूले माया वा सम्मान गरेकाहरू त सुध्रन्छन्, बाटो बिराउन लागेको भए सही मार्ग पहिल्याउन उनीहरूलाई पनि सहज हुन्छ । हरेक आलोचना विरोध होइन, सुध्रने मौका हो भनेर आफ्ना नेता र संगठनलाई बुझाउन सक्नुपर्छ । विपक्षीले राम्रो काम गरेको देखियो वा सुनियो भने त्यसको समाचार पनि उच्च प्राथमिकताका साथ सम्प्रेषण गर्ने हिम्मत गर्नुपर्छ । कुनै व्यक्तिले गरेका भ्रष्टाचार, अनियमितता, वा अरू केही खराबीका कुरा समाचार बन्दैछन् भने सम्बन्धित व्यक्तिको उक्त समाचारप्रतिको भनाइका केही शब्द मात्रै राखिदिँदा पनि समाचारले न्याए पाउँछ । तर, यस्तो प्रचलन आजकल लोप हुँदै गइसक्यो । पत्रकार र पत्रकारिताबाट नागरिक समाजले निष्पक्ष समाचारको अपेक्षा गरेको हुन्छ । निष्पक्ष समाचारका लागि पत्रकार स्वतन्त्र हुन जरुरी छ । पत्रकार स्वतन्त्र हुनका लागि उसलाई लेखेर बाँच्ने वातावरण बनाइदिनुपर्छ । यो वातावरण बनाउने दायित्व स्थानीय सरकारदेखि प्रदेश सरकार हुँदै केन्द्र सरकारसम्मको पनि हो । सम्बन्धित सञ्चार गृहले समयमै पारिश्रमिक उपलब्ध गराउनुपर्छ । अनुगमन गर्ने निकायले पनि अनुगमनसँगै समयानुकूल तालिमको व्यवस्था मिलाउनुपर्छ । तब मात्रै नागरिकले अपेक्षा गरे अनुरूप निष्पक्ष समाचार सम्प्रेषण हुन्छ ।"
बैंकर र व्यवसायी छुट्याउने कसरत,"संवेदनशील मुद्दामा सांसदहरू कसैबाट पनि प्रभावित नभई मुलुकको हित अनुकूल कानुन बनाउन अग्रसर बन्नुपर्छ। संसद्मा २०८० चैत ५ गते दर्ता भएको बैंक तथा वित्तीय संस्थासम्बन्धी ऐनको संशोधन विधेयक पेचिलो अवस्थामा छ। संसद्को अर्थ समितिमा पुगेर विधेयक अड्किनुको मूल कारण बैंकर र व्यवसायी छुट्याउने विषयले टुंगो नपाउनु हो। यो विषयमा विज्ञहरू पनि दुई कित्तामा देखिन्छन्। बैंकर र व्यवसायीबीच पनि मतैक्य छैन। निजी क्षेत्रलाई बैंक, वित्तीय संस्था खोल्न दिएको तीन दशक नपुग्दै बैंकर र व्यवसायी छुट्याउन हतारो हुने तर्क एकथरीको छ। बैंकर र व्यवसायी किन छुट्याउनुपरेको छ भने यहाँ स्वार्थ बाझिएको छ अनि मुठीभर व्यवसायीले नै बैंकको पुँजी आफैं मात्रै परिचालन गरेका छन्। बैंकले संकलन गरेको पैसा जनताको हो र त्यो राज्यकै पुँजी हो भन्ने बिर्सेर आफ्नैजसो गरी सीमितले फाइदा उठाएका छन्। अर्बाैं अर्ब रुपैयाँ दुईचार घरानाका उद्योगी, व्यवसायीकहाँ मात्रै बैंक ऋण गएको छ। यस्तो भएको जान्दाजान्दै बैंकर र व्यवसायी छुट्याउन हिच्किचाउनुपर्ने देखिन्न। स्वार्थ बाझिने गरी नै नेपालको बैंक, वित्तीय क्षेत्रको पुँजी परिचालन भएको छ। अमेरिकामा बैंकर र व्यवसायी कडा नियम र निगरानीले छुट्टिएका छन्। जापान, अस्ट्रेलिया, बेलायत, भारत र जर्मनीजस्ता देशमा पनि बैंकर तथा व्यवसायीबीच रेखा छ। बैंकिङ प्रणालीलाई सुरक्षित राख्न व्यवसायीबाट बैंकलाई अलग राखिएको छ। हाम्रामा भने व्यवसायीलाई छुट्याउँदा को आएर लगानी गर्छ भनेर पनि भन्ने गरिन्छ। व्यवसायीले कि आफूलाई बैंक सञ्चालक मात्रै बनाउँछ कि व्यवसायी मात्रै। छुट्टिनुपर्छ भन्नेबित्तिकै बैंक छाडेर सबै व्यवसायी मात्रै बन्छन् भन्ने पनि छैन। र, बैंकमा लगानी गर्न आउने अरू व्यक्तिको अभाव यो मुलुकमा छ भनेर ठान्नु पनि कमजोरी हुन्छ। अन्य क्षेत्र छाडेर बैंकमा लगानी गर्न मौका दिँदा त्यसले अर्काथरीलाई पनि अवसर दिन्छ। चुक्ता पुँजीको एक प्रतिशतभन्दा बढी ऋण लिएको व्यक्ति सोही बैंक तथा वित्तीय संस्थाको सञ्चालक हुन नपाउने वा सञ्चालकले ऋण लिन नपाउने लगायत प्रावधान मात्रै काफी हुँदैनन्, जुन विधेयकमा व्यवस्था गरिएको छ। बैंकलाई सुरक्षित प्रणालीमा राख्ने हो भने व्यवसायीबाट अलग गर्नु नै पर्छ। बैंक असुरक्षित राखेर मुलुकको अर्थतन्त्र सुरक्षित हुन सक्दैन। अमेरिकाको ग्लासस्टिगल एक्ट नामको कानुनले मुख्य रूपमा त्यहाँका वाणिज्य बैंकहरूलाई सुरक्षित बनाएको छ। सोही कारण नै ठूला मन्दीहरूबाट पनि बैंकिङ क्षेत्र सुरक्षित हुन पुगेको छ। वाफियामा माफिया हाबी भन्ने शंका पनि धेरैले गर्छन्। यस्तो किन पनि भयो भने विगतमा दलहरूले चन्दादाता व्यवसायी र बैंकरहरूलाई सांसद बनाए अनि तिनीहरू नै बैंक, वित्तीय संस्थासम्बन्धी ऐन बनाउँदा हाबी भए। अब, फेरि संशोधनका बेला बाहिर वा भित्रबाट स्वार्थ समूहका चंगुल र दबाबमा परेर संसद्ले खुकुलो प्रावधान बनाउनुहुँदैन, जहाँ व्यवसायीहरूकै रजगज बैंकहरूमा होस्। त्यसो भयो भने मुलुकको अर्थतन्त्र कुनै न कुनै दिन भद्रगोल अवस्थामा पुग्न बेर हुँदैन। संवेदनशील मुद्दामा सांसदहरू कसैबाट पनि प्रभावित नभई मुलुकको हित अनुकूल कानुन बनाउन अग्रसर बन्नुपर्छ।"
हज यात्राका क्रममा कम्तीमा १३ इरानीको मृत्यु,"तेहरान (एजेन्सी) : साउदी अरबका पवित्र सहरहरूमा बढ्दो तापक्रमका बीच हज यात्राका क्रममा कम्तीमा १३ जना इरानी नागरिकको मृत्यु भएको इरानी सरकारी सञ्चारमाध्यमले शनिबार जानकारी दिएका छन् । इरानी रेड क्रिसेन्ट सोसाइटीको स्वास्थ्य तथा उपचार सञ्चालन एकाइले जारी गरेको विज्ञप्तिमा भनिएको छ, सन् २०२५ को हज यात्राका क्रममा शुक्रबार (जुन ६) सम्म मृत्यु भएका इरानी हज यात्रीको कुल संख्या १३ पुगेको छ । हालैका दिनहरूमा साउदी अरबका पवित्र सहरहरूमा तापक्रम ४७ डिग्री सेल्सियस र सोभन्दा माथि पुगेको छ, जसले गर्दा हज यात्रीहरूले व्यापक गर्मीको सामना गर्नुपरेको छ, इरनाले भनेको छ । इर्नाका अनुसार यो वर्ष ८६ हजार ७ सय इरानी तीर्थयात्राका लागि साउदी अरब गएका छन् । गत वर्ष साउदी अरबको हज यात्रामा ५१८ डिग्री सेल्सियस (१२५ डिग्री फरेनहाइट) तापक्रम मापन गरिएको थियो भने यात्राका क्रममा २२ इरानीसहित १ हजार ३ सयभन्दा बढीको मृत्यु भएको थियो ।"
"संसद बैठक बस्दै, के छ कार्यसूची ?",काठमाडौं : संघीय संसदअन्तर्गत प्रतिनिधिसभा बैठक बस्दैछ। नयाँबानेश्वरस्थित संसद भवनमा दिउँसो १ बजेलाई बैठक बोलाइएको संसद सचिवालयले जनाएको छ। बैठकमा सभामुखले प्रधानमन्त्री तथा मन्त्रिपरिषदको कार्यालयबाट प्राप्त कार्यभारसम्बन्धी पत्रहरूको बेहोरा पढेर सुनाउने कार्यसूची छ। राज्य व्यवस्था तथा सुशासन समितिका सभापति रामहरि खतिवडाले संघीय निजामति सेवा विधेयक सम्बन्धी समितिको प्रतिवेदन २०८२ पेश हुनेछ। यसैगरी उप्रधानमन्त्री तथा अर्थमन्त्री विष्णुप्रसाद पौडेलले वक्तव्यसहित आर्थिक वर्ष २०८२०८३ को राजश्व र व्ययको वार्षिक अनुमानमाथिको सामान्य छलफल प्रारम्भ गरियोस् भन्ने प्रस्ताव प्रस्तुत गर्ने कार्यसूचीमा उल्लेख छ। आर्थिक वर्ष९ २०८२०८३ को राजश्व र व्ययको वार्षिक अनुमानमाथि सामान्य छलफल प्रारम्भ हुनेछ। विपक्षी दलहरूले भिजिट भिसा प्रकरणमा गृहमन्त्रीको राजीनामा माग गर्दै अवरोध जनाएपछि संसद बैठक नियमित कार्यसूचीमा प्रवेश गर्न सकेको छैन। बैठक सञ्चालनबारे सभामुख र विपक्षी दलहरूबीच पटकपटक छलफल भए पनि सहमति हुन सकेको छैन।
सप्तकोशीमा बेपत्ता भएका सशस्त्र प्रहरीका जवान सुरज साउदको शव भेटियो,धरान : सप्तकोशी नदीमा विपदमा उद्धारको अभ्यास गर्ने क्रममा पानीमा डुबेका सशस्त्र प्रहरी जवान सुरज साउदको शव भेटिएको छ। बिहीबार बेपत्ता भएका साउदको शव आइतबार कोशी ब्यारेजको ५५ नम्बर ढोकामा भेटिएको जिल्ला प्रहरी कार्यालय सुनसरीका डिएसपी योगराज खतिवडाले बताएका छन्। सशस्त्र प्रहरी बलको मधेश प्रदेश कार्यालयबाट प्रहरी नायव उपरीक्षकको नेतृत्वमा पाँच जना गोताखोरसहितको तालिम प्राप्त टोली सप्तकोशी नदीमा अभ्यासको लागि गएका थिए। पाँच जनामध्ये सशस्त्र प्रहरी जवान हरदेव राजवंशी र सुरज साउद बेपत्ता भएका थिए। राजवंशीको शव शुक्रबार भेटिएको थियो। सुरजको शवको पोस्टमार्टम गरी परिवारलाई जिम्मा लगाइने सशस्त्र प्रहरी मधेस प्रदेश कार्यालयका डिआईजी कृष्ण ढकालले बताए। सुरजको डोटी हो।
ट्रम्पले भने एलोन मस्कसँगको सम्बन्ध समाप्त भयो,"काठमाडौं : अमेरिकी राष्ट्रपति डोनाल्ड ट्रम्पले एलोन मस्कसँगको आफ्नो सम्बन्ध समाप्त भएको बताएका छन्। एनबीसीसँगको अन्तर्वार्तामा मस्कसँगको घनिष्ठ सम्बन्ध समाप्त भएको हो भनेर सोधिएको प्रश्नमा ट्रम्पले भनेका छन्,हो, मलाई लाग्छ। त्यसपछि यो सम्बन्ध सुधार्न चाहनुहुन्छ भनेर सोधिएको अर्को प्रश्नमा उनले होइन भनि जवाफ दिएका छन्। ट्रम्पको यो बयान सामाजिक सञ्जालमा ट्रम्प र मस्कबीचको झडपपछि आएको हो। एलोन मस्कले ट्रम्पको कर र खर्च नीतिको खुलेआम आलोचना गरेपछि उनीहरुबीच विवाद सुरु भएको हो। धेरैजसो रिपब्लिकन नेताहरूले अझै पनि ट्रम्पलाई समर्थन गरेका छन्। अमेरिकी उपाध्यक्ष जेडी भान्सले मस्कले अति प्रतिक्रिया जनाएकाले सम्भवतः उनलाई पार्टीमा पुनः भर्ना नगरिने जनाए। भान्सले एक पोडकास्टमा ट्रम्पमाथि मस्कको आक्रमण ठूलो गल्ती भएको पनि बताए। मस्कले ट्रम्पको बिग ब्युटिफुल बिल विधेयक कंग्रेसमा पारित हुँदै गर्दा यसको आलोचना गरिरहेका छन्। मस्कले विधेयक पारित भयो भने राष्ट्रिय घाटामा ट्रिलियन डलर थप्ने र डीओजीईको प्रमुखको रूपमा गरेको कामलाई कमजोर पार्ने बताए। मस्कले आफ्नो सामाजिक सञ्जाल एक्समा यसलाई घृणित घोटाला भनेका छन्। यद्यपि उनले ट्रम्पको नाम भने सिधै लिएनन्। तर ट्रम्पले मस्कको व्यवहारबाट निराश भएको बताए।"
सञ्चालनमा आएनन् नाकाका विषादी प्रयोगशाला,"सुर्खेत : कर्णालीमा रासायनिक विषादीको प्रयोगलाई न्यूनीकरण गर्दै प्रदेशलाई नै विषादीमुक्त बनाउने योजना प्रदेश सरकारको छ। तर, त्यसका लागि सरकारले ठोस काम गर्न नसक्दा अर्गानिक प्रदेश घोषणामा चुनौती देखिएको छ। पहिलो चरणमा कर्णाली भित्रिने नाकामा विषादी प्रयोगशाला सञ्चालन गरेर तरकारी तथा फलफूलमा विषादीको मात्र परीक्षण गर्ने योजना प्रदेश सरकारको थियो। उक्त योजनाअनुसार नै कर्णाली भित्रिने मुख्य नाका सुर्खेतको हर्रे र सल्यानको कपुरकोटमा विषादी परीक्षण गर्नका लागि प्रयोगशाला स्थापना पनि भए। तर, ती प्रयोगशाला हालसम्म सञ्चालनमा आउन सकेका छैनन्। बाहिरबाट भित्रिने तरकारी तथा फलफूलमा विषादी मिसावट हुने भएकाले नाकामै त्यसको परीक्षण गरेर त्यस्ता वस्तुको आयात रोक्ने योजना सरकारको हो। तर, हर्रे र कपुरकोटमा स्थापना भएका ती प्रयोगशालामा हालसम्म परीक्षणको काम हुन सकेको छैन। बरु, प्रदेश सरकारले आवश्यक जनशक्ति, बजेट र उपकरणको व्यवस्थापन नगर्दा ती प्रयोगशाला नै अलपत्र छन्। लाखौं खर्चेर निर्माण गरिएका प्रयोगशालाका भवन नै हाल अलपत्र अवस्थामा छन्। प्रयोगशाला सञ्चालनमा नआएका कारण नाकामा विषादी परीक्षणको काम पनि हुन सकेको छैन। यसले नाकाबाट विषादीयुक्त तरकारी र फलफूलहरू निर्वाध रूपमा कर्णाली भित्रिरहेका छन्। कर्णाली भित्रिने मुख्य नाका सुर्खेतको हर्रेमा करिब ७० लाख रुपैयाँको लागतमा भवन निर्माण गरिएको छ। विषादी परीक्षण गर्नका लागि ६ वर्षअघि कर्णाली प्रदेश सरकारले यो विषादी प्रयोगशाला निर्माण गरेको हो। तर, दक्ष कर्मचारी र प्रयोगशालाका लागि आवश्यक पर्ने उपकरण नहुँदा हालसम्म सञ्चालनमा आउन सकेको छैन। कर्णाली प्रदेशको एकीकृत कृषि प्रयोगशालाका अनुसार भवन निर्माण भए पनि बजेट तथा जनशक्ति नहुँदा प्रयोगशाला सञ्चालनमा आउन नसकेको हो। नाकामा प्रयोगशालाको भवन निर्माण भए एकीकृत कृषि प्रयोगशालाका वरिष्ठ कृषि अर्थविज्ञ चित्रबहादुर रोकाय भन्छन्, प्रयोगशालामा चाहिने आवश्यक उपकरण छैनन्, बजेट र जनशक्तिको खटनपटन नहुँदा भवन पनि जीर्ण हुन थाले। मन्त्रालयसँग बजेट र जनशक्ति व्यवस्थापनका लागि आग्रह गरे पनि हालसम्म त्यसको व्यवस्थापन हुन नसकेको उनको भनाइ छ। प्रयोगशालाका लागि आवश्यक पर्ने उपकरण, सामग्री खरिद गर्न बजेट नै नपुग्ने भएकाले प्रयोगशाला सञ्चालनमा ल्याउन नसकिएको उनले सुनाए। सुर्खेत र कपुरकोटका प्रयोगशालाका लागि ६६ जना कर्मचारी माग गरिए पनि अहिलेसम्म उपलब्ध नभएको रोकायले जानकारी दिए। नाकामा रहेका यी प्रयोगशाला सञ्चालन नहुँदा बाहिरबाट आउने तरकारी तथा फलफूलमा के कति विषादी छ भन्ने मापन हुन सकेको छैन। अर्गानिक प्रदेशको अभियानमा चुनौती कर्णालीमा प्रदेश सरकार गठनपछि २०७४ फागुन ६ गते बसेको मन्त्रिपरिषद्को पहिलो बैठकले कर्णालीलाई अर्गानिक प्रदेश बनाउने निर्णय गर्यो। त्यसको २ वर्षपछि २०७६ पुस ९ गते कर्णाली प्रदेश समन्वय परिषद्को दोस्रो बैठकले कर्णालीलाई २ वर्षभित्र अर्गानिक प्रदेश बनाउने निर्णय गर्यो । ती निर्णय कार्यान्वयनका लागि प्रदेशसभाको पहिलो कार्यकालमै कृषिसम्बन्धी व्यवस्था गर्न बनेको विधेयक, २०७५ समेत पारित भयो। तर, कर्णालीमा रासायनिक विषादी प्रयोग रोकिएको छैन। पूर्वतयारीबिना हतारमा अर्गानिक प्रदेश घोषणा गरिनु, कर्मचारीको अभाव र रासायनिक मल तथा विषादीको विकल्प नहुनुलगायत कारण यो अभियान कार्यान्वयनमा चुनौती देखिएको हो। पछिल्लो समय कृषि उत्पादनमा विषादी प्रयोग बढ्दो छ। जसले गर्दा अर्गानिक प्रदेश अभियानमा चुनौती थपिएको छ। कर्णाली प्रदेश सरकारले कर्णालीका ७१८ वटा वडालाई विषादी प्रयोगसम्बन्धी वर्गीकरण गरेको छ। जसअनुसार १९५ वडालाई हरियो क्षेत्र, ४४६ वटा वडालाई पहेँलो क्षेत्र, ५५ वटा वडालाई रातो क्षेत्र, ५९ वटा क्षेत्रलाई हरियो र पहिलो मि श्रण तथा दुईवटा वडालाई रातो र हरियो क्षेत्रमा वर्गीकरण गरिएको छ। हरियो क्षेत्र पूर्ण अर्गानिक, पहेँलो क्षेत्र सामान्य, रातो क्षेत्र चिन्ताजनक मानिएको छ। मन्त्रालयले सबै वडालाई पूर्ण प्रांगारिक बनाउने योजना अगाडि सारेको छ ।"
"आधा युवा विदेशमा, किशोरकिशोरी पनि बाहिरिँदै","काठमाडौं : राष्ट्रिय जनगणनाले १० देखि १९ वर्षसम्म उमेर समूहलाई किशोरकिशोरी मानेको छ । १५ देखि २४ वर्ष उमेर समूहलाई युवाको मान्यता दिएको छ । तर, किशोरकिशोरीको जनसंख्या घट्दै गएको छ । युवाको भने बढेको छ । राष्ट्रिय तथ्यांक कार्यालयले हालै सार्वजनिक गरेको विस्तृत प्रतिवेदनले किशोरकिशोरी र युवाको जनसंख्याको तुलनात्मक अवस्था देखाएको छ । कुनै पनि देशका लागि किशोरकिशोरी र युवा वर्ग जनसांख्यिकीय, सामाजिक, आर्थिक र राजनीतिक विकासका लागि सबैभन्दा जिम्मेवार हिस्सा हो । देश विकास र समृद्धिका आधार हुन् । किशोरकिशोरी र युवा भनेको उत्पादनशील जनशक्ति पनि हुन् । देशको भविष्यको आधार नै किशोरकिशोरी र युवा हुन् । राष्ट्रिय तथ्यांक कार्यालयको प्रतिवेदनले किशोरकिशोरी तथा युवा वर्गको प्रजनन, मृत्युस्थिति, बसाइँसराइ, जनसंख्या संरचना, वैवाहिक अवस्था, साक्षरता, आर्थिक क्रियाकलाप र अपांगतासम्बन्धी विषयहरूको विस्तृत लेखाजोखा गरेको छ । २० प्रतिशत किशोरकिशोरी र १९७ प्रतिशत युवा मुलुकको कुल जनसंख्याको २०१ प्रतिशत किशोरकिशोरी छन् । यस्तै, १९७ प्रतिशत युवा जनसंख्या छ । जबकी मुलुकको कुल जनसंख्या २ करोड ९१ लाख ६४ हजार ५७८ हो । राष्ट्रिय तथ्यांक कार्यालयको तथ्यांकअनुसार किशोरकिशोरी (१०१९ वर्ष) को जनसंख्या ५८ लाख ७६ हजार २६९ छ । युवा (१५२४ वर्ष) को जनसंख्या ५७ लाख ४९ हजार ४६४ छ । मुलुकमा किशोरकिशोरी जनसंख्या २०१८ मा १८ लाख ७० हजार थियो, जुन २०६८ मा ६४ लाख १० हजार रहेको थियो। तर, ०७८ मा भने केही घटेर ५८ लाख ८० हजारमा सीमित भएको छ । ६० वर्षयता युवाको जनसंख्या निरन्तर वृद्धि युवाको जनसंख्या भने २०१८ सालमा १६ लाख थियो । निरन्तर वृद्धि भई ०७८ सालमा ५७ लाख ५० हजार पुगेको छ । विगतमा किशोरकिशोरीको जनसंख्या युवाको तुलनामा केही बढी थियो छ । तर, अघिल्लो दशकमा किशोरकिशोरीको जनसंख्यामा आएको गिरावटका कारण भविष्यमा युवाहरूको जनसंख्या पनि घट्दै जाने सम्भावना छ । किशोरकिशोरी जनसंख्याको वृद्धिदर ०१८ सालदेखि ०५८ सम्म २ प्रतिशतभन्दा माथि थियो । त्यसपछिको अवधिमा किशोरकिशोरी तथा युवा दुवै समूहको जनसंख्या वृद्धिदरमा कमी आएको देखिएको छ । ०६८ साल देखि ०७६ को अवधिमा किशोरकिशोरीको जनसंख्याले ऋणात्मक वृद्धिदरको सामना गर्नु परेको छ । यसै अवधिमा युवा जनसंख्या वृद्धिदर ०८ प्रतिशतका दरले बढेको छ । ०६८ देखि ०७८ को अवधिमा मुलुकमा किशोरकिशोरीको जनसंख्या वृद्धिदर ऋणात्मक (८३ प्रतिशत) रहेको देखिएको छ । यसको विपरीत युवा वर्गको जनसंख्या वृद्धिदर भने ८७ प्रतिशत रहेको छ । हिमाली तथा पहाडी क्षेत्रमा पछिल्लो एक दशकमा किशोरकिशोरीको जनसंख्या वृद्धिदर ऋणात्मक नै रहेको छ । यस्तो ऋणात्मक वृद्धिदर गण्डकी, कोशी, लुम्बिनी, सुदूरपश्चिम प्रदेशका साथसाथै ग्रामीण र अर्धसहरी क्षेत्रमा समेत देखिएको छ । अर्कोतिर पहाड, गण्डकी प्रदेश, बागमती प्रदेश र ग्रामीण क्षेत्रमा ०६८ देखि ०७८ को अवधिमा युवा जनसंख्याको वृद्धिदर ऋणात्मक रहेको देखिएको छ । प्रत्येक तीन जनामा एक जना युवा पुरुष प्राथमिक पेसामा उमेरको बढोत्तरी सँगसँगै किशोरकिशोरी तथा युवाको श्रम सहभागितादरमा वृद्धि हुने गरेको छ । तथ्यांकले १० देखि १४ वर्षका २८७ प्रतिशत किशोरकिशोरीहरू श्रमशक्तिमा रहेको देखिएको छ । यो मान वृद्धि भएर २०२४ वर्ष उमेर समूहमा ६७३ प्रतिशत पुगेको अवस्था छ । श्रमशक्ति सहभागितादरलाई बैंकिङ आधारमा हेर्दा उस्तै प्रवृत्ति देखापरेको छ । किशोरकिशोरीको समग्र श्रमशक्ति सहभागितादर ३५८ प्रतिशत छ जुन पुरुषतर्फ ३५९ प्रतिशत र महिलातर्फ ३५७ प्रतिशत रहेको छ । युवामध्ये संयुक्त (पुरुष तथा महिला) श्रमशक्ति सहभागितादर ५४७ प्रतिशत छ जुन पुरुषतर्फ ५६९ प्रतिशत र महिलातर्फ ५२६ प्रतिशत रहेको देखिएको छ । किशोरकिशोरीहरूले अपनाएको पेसालाई हेर्दा जनगणनाले उनीहरूको करिब आधा जनसंख्या प्राथमिक पेसामा छन् । र, त्यसपछिको हिस्सा क्रमश दक्ष कृषि कामदार, वन तथा मत्स्य क्षेत्रमा संलग्न रहेको देखिएको छ । त्यसैगरी युवा जनसंख्यामध्ये ४७ प्रतिशत कृषि, वन र मत्स्यपालन क्षेत्रका दक्ष कामदारका रूपमा क्रियाशील देखिएको छ । प्रत्येक तीन जनामा एक जना युवा पुरुष प्राथमिक पेसामा क्रियाशील रहेको अवस्था छ । ०७८ को जनगणनाले प्रत्येक ५ जनामध्ये ३ जना किशोरकिशोरीहरू कृषि, वन र मत्स्य क्षेत्रमा संलग्न रहेको देखिएको छ । युवातर्फ यस क्षेत्रमा ५६४ प्रतिशत श्रमशक्ति सक्रिय रहेको छ । काम गर्दाको हैसियत के थियो भन्ने प्रश्नमा बहुसंख्यक किशोरकिशोरीहरूले परिवारलाई सघाएको र बहुमत युवाहरूले आफ्नै काम गरेको देखिएको छ । काम गर्दाको संस्थागत क्षेत्र वर्गीकरण गर्दा किशोरकिशोरी तथा युवा दुवै समूहका लागि घरपरिवार क्षेत्र नै सबैभन्दा ठूलो रहेको छ भने त्यसलाई गैरवित्तीय क्षेत्रले पछ्याएको देखिएको छ । करिब २५ प्रतिशत युवा रोजगारी, शिक्षा र तालिमभन्दा बाहिर रहेको देखिएको छ भलै यो मानमा भौगोलिक क्षेत्र, प्रदेश, ग्रामीण सहरी र परिवारको सम्पन्नताको तहअनुसार भिन्नता रहेको छ । वैवाहिक स्थिति र प्रजनन वैवाहिक स्थिति र प्रजनन अन्तरसम्बन्धित विषय हो । उमेर नपुग्दै हुने विवाह र किशोरीहरूको प्रजननलाई सम्बोधन गर्नका लागि विशेष ध्यान दिनु वाञ्छनीय देखिएको प्रतिवेदनमा छ । ०६८ देखि ०७८ को अवधिमा विवाह नभएका किशोरकिशोरी तथा युवाको अनुपात बढेको छ । महिला र पुरुष दुवैतर्फ विवाह भएका किशोर तथा युवावर्गको हिस्सा घटेको देखिएको छ । विधुर र विधवाको र पारपाचुके वा छुट्टिएको अनुपात हेर्ने हो भने पुरुषको तुलनामा महिलाकै हिस्सा ठूलो देखिएको छ । । विश्लेषणले किशोरकिशोरी तथा युवा वर्गको वैवाहिक अवस्थाको वितरण उनीहरूको पृष्ठभूमिजन्य विशेषताअनुसार फरकफरक रहेको देखाएको छ । किशोरी प्रजननदर घटेर ८९ बाट ४७ किशोरीहरूको प्रजननदर ०४८ को प्रतिहजार ८९ बाट घटेर ०७८ सालमा ४७ देखिएको छ । २० देखि २४ वर्षसम्मका एकचौथाइ महिलाहरूसँग तुलना गर्दा १५ देखि १९ वर्षसम्मका आधाभन्दा बढी महिलाहरूले कुनै बच्चा जन्माएको देखिँदैन, प्रतिवेदनमा उल्लेख छ । त्यसैगरी १५ देखि १९ वर्षसम्मका किशोरीहरूले औसतमा ०५१ जना बच्चालाई जन्म दिएको देखिएको छ जब कि २० देखि २४ वर्ष उमेर समूहका महिलाहरूले औसतमा १०६ जना बच्चा जन्माएको देखिएको प्रतिवेदनमा छ । यसले किशोरीहरूको प्रजननदर घटाउनका लागि सरकारले विशेष नीति तथा कार्यक्रमहरू लक्षित गर्नुपर्ने आवश्यकतालाई औंल्याएको राष्ट्रिय तथ्यांक कार्यालयका प्रवक्ता एवं उपतथ्यांक अधिकारी ढुण्डिराज लामिछाने बताउँछन् । विवाहको औसत उमेर पुरुषको २५५ र महिलाको २१८ २०७८ को जनगणनाबाट पहिलोपटक विवाह गर्दाको औसत उमेर पुरुषहरूको हकमा २५५ वर्ष र महिलाहरूको हकमा २१ ८ वर्ष रहेको देखिन्छ । यसले स्पष्ट रूपमा ३७ वर्षको उमेर अन्तर रहेको देखाएको छ । ०६८ को २३८ वर्षबाट पुरुषहरूको पहिलोपटक हुने गरेको विवाहको औसत उमेर २३८ वर्ष थियो । यो बढेर २०७८ मा २५५ वर्ष पुगेको छ । महिलाहरूको हकमा यो मान ०६८ को २०६ वर्षबाट सुधार भई २१८ वर्ष पुगेको छ । पहिलोपटक हुने विवाहको औसत उमेरमा पनि व्यक्तिहरूको पृष्ठभूमिसम्बन्धी विशेषताका कारणबाट विभिन्नता देखिएको छ । बालविवाह अझै विवाहको उमेर बढे पनि बालविवाहको गलत परम्परा विद्यमान रहेको प्रतिवेदनमा छ । समग्र किशोरकिशोरी तथा युवाहरूको उन्नत जीवनको लागि प्रतिकूल प्रभाव पर्ने गरी बालविवाहको गलत परम्परा अझै पनि विद्यमान रहेको देखिएकोे छ । १८ वर्षको उमेर नपुग्दै हुने विवाहलाई बालविवाहका रूपमा लिइने गरेको छ । राष्ट्रिय जनगणना ०७८ ले २० देखि २४ वर्षसम्मका २१९ प्रतिशत महिलाहरूको १८ वर्ष उमेर नपुग्दै विवाह भएको देखिएको छ भने अर्को ३ प्रतिशतको १५ वर्ष पनि नपुगी विवाह भएको देखिएको छ । बालविवाह विशेषत तराई, मधेस प्रदेश र अर्धसहरी क्षेत्रमा भएको देखिएको छ । जातजातितर्फ तराई दलित र सम्पन्नताको सबैभन्दा तल्लो वर्ग (अति विपन्न) मा बालविवाह व्यापकता देखिएको छ । बसाइँसराइ राष्ट्रिय जनगणना २०७८ अनुसार किशोरकिशोरीको कुल जनसंख्यामध्ये बसाइँसराइ नगर्ने (जो हाल बसोबास गरिरहेकै स्थानमा जन्मिएका थिए) ८३ प्रतिशत रहेको देखिएको छ भने १७ प्रतिशतले आन्तरिक र अन्तर्राष्ट्रिय बसाइँसराइ गरेको देखिएको छ । आन्तरिक बसाइँसराइ भएका किशोरकिशोरीको हिस्सा १५५ प्रतिशत छ भने अन्तर्राष्ट्रिय बसाइँसराइ गर्ने ११ प्रतिशत रहेका छन् । त्यसैगरी युवा जनसंख्यामध्ये ७२३ प्रतिशत बसाइँसराइ नगर्नेमा पर्छन् । करिब २६ प्रतिशत आन्तरिक बसाइँसराइ गर्नेमा पर्छन् भने अन्तर्राष्ट्रिय बसाइँसराइ गर्नेमा करिब २ प्रतिशत छन् । आन्तरिक बसाइँसराइतर्फ किशोरकिशोरी र युवा दुवै समूहतर्फ अर्को स्थानीय तहमा बसाइँसराइ गर्नेको तुलनामा अर्को जिल्लामा बसाइँसराइ गर्ने बढी देखिन्छन् । किशोरकिशोरीको तुलनामा आन्तरिक बसाइँसराइ गर्नेमा युवाहरूको जनसंख्या निकै नै बढी देखिएको छ । १६ प्रतिशत किशोरकिशोरी र १७३ प्रतिशत युवा बसाइँसराइ पछिल्लो बसाइँसराइका सन्दर्भमा १६ प्रतिशत किशोरकिशोरीले यस्तो बसाइँसराइ गरेका छन् । आन्तरिक बसाइँसराइ भएका किशोरकिशोरीमध्ये ४९ प्रतिशतले जिल्लाभित्रकै एक स्थानीय तहबाट अर्कोे स्थानीय तहमा बसाइँसराइ गरेका छन् भने १११ प्रतिशतले अन्तरजिल्ला बसाइँसराइ गरेको देखिएका छ । कुल युवामध्ये एक चौथाइभन्दा बढी युवाले पछिल्लो बसाइँसराइ गरेको देखिएको छ । युवा जनसंख्यामध्ये १७३ प्रतिशतले एक जिल्लाबाट अर्को जिल्लामा बसाइँसराइ गरेका छन् भने ९२ प्रतिशतले जिल्लाभित्रकै एक स्थानीय तहबाट अर्को स्थानीय तहमा बसाइँसराइ गरेका प्रतिवेदनमा छ । हिमाल, पहाड र तराईमा पछिल्लो आन्तरिक बसाइँसराइ हेर्दा पहाडबाट सर्वाधिक (भौगोलिक क्षेत्रअनुसारको आन्तरिक बसाइँसराइको ५५३ प्रतिशत) व्यक्तिहरू बाहिरिएको (विशेषत तराईमा) देखिएको छ । प्रदेश तहमा बसाइसराइको दर हेर्दा गण्डकी प्रदेशबाट सर्वाधिक २०८ प्रतिशत मानिसहरू अरू प्रदेशमा गएको देखिएको छ । कोशी र मधेस प्रदेशबाट क्रमशः १९४ र १८० प्रतिशत व्यक्तिहरू अन्य प्रदेशमा बसाइँसराइ गरी गएको पाइएको छ । आन्तरिक बसाइँसराइ गरी आउने जनसंख्या हेर्दा बागमती प्रदेशमा ५९० प्रतिशत आन्तरिक बसाइँसराइ दर रहेको देखिएको छ । ४४५ प्रतिशत युवा देश बाहिर ग्रामीण क्षेत्रबाट ग्रामीण क्षेत्रमै र सहरी क्षेत्रबाट सहरी क्षेत्रमै बसाइँसराइ हुने प्रवृत्ति अत्यधिक देखिएको छ । मुलुकको कुल अनुपस्थित जनसंख्यामध्ये १७३ प्रतिशत किशोरकिशोरी रहेका छन् भने ४४५ प्रतिशत युवा छन् । २१ लाख ९० हजार ५ सय ९२ नेपाली अनुपस्थित अर्थात् देश बाहिर छन् । किशोरकिशोरी तथा युवाको कुल अनुपस्थित जनसंख्यामध्ये झन्डै दुईतिहाइ विदेशमा तलब, ज्याला वा रोजगारीको उद्देश्यले गएको देखिएको छ । किशोरकिशोरी तथा युवाको मुख्य गन्तव्य भारतपछि मध्यपूर्वका देशहरू, दक्षिणपूर्र्वी एसियाली देश मलेसिया, सिंगापुर, ब्रुनाइ, थाइल्यान्ड र प्रशान्त क्षेत्रका देशहरू रहेका छन् । किशोरकिशोरी र युवाको साक्षरतादर उच्च मुलुकमा किशोरकिशोरी र युवाको साक्षरतादर उच्च रहेको छ । राष्ट्रिय जनगणना २०७८ अनुसार किशोरकिशोरीको समग्र साक्षरतादर ९५९ प्रतिशत छ । जसमध्ये पुरुषको ९६३ प्रतिशत र महिलाको ९५५ प्रतिशत रहेको छ । युवा (१५२४ वर्ष जनसंख्यातर्फ )समग्र साक्षरतादर ९३८ प्रतिशत छ जसमध्ये पुरुषको ९५२ प्रतिशत र महिलाको ९२५ प्रतिशत रहेको छ । यसले स्पष्टतः किशोरकिशोरी तथा युवा जनसंख्यामा पुरुष साक्षरताको दर नै माथि रहेको देखाएको छ । मधेसका तराई दलित समुदाय र धार्मिक समूह (इस्लामधर्मिक) का किशोरीहरू किशोरहरूको तुलनामा कम साक्षर रहेको देखिएको प्रतिवेदनमा छ । त्यसैगरी तराई, मधेस प्रदेश, अर्धसहरी क्षेत्रका साथसाथै तराई जातजाति, तराई दलित, धार्मिक समूह र सम्पन्नताको सबैभन्दा तल्लो तह (अति विपन्न) परिवारका युवा महिलाहरू पुरुषको तुलनामा न्यून साक्षर रहेको देखिएको छ । प्रत्येक तीन जना किशोरीमध्ये एक जना र प्रत्येक पाँच जना युवा महिलाबाट एक जनाले निम्न माध्यमिक (६८ कक्षा ) तहको शिक्षा प्राप्त गरेको देखिएको छ । त्यस्तै तीन जनामध्ये एक जना किशोरी र तीन जनामध्ये दुई जना युवा महिलाले माध्यमिक शिक्षा पूरा गरेको देखिएको छ । विद्यालय जाने किशोरकिशोरी तथा युवा जनसंख्याालई विश्लेषण गर्दा पूर्व किशोरास्वथा (१०१४वर्ष) समूहको उच्चतम हिस्सा हाल विद्यालय गइरहेको देखिएको छ । प्राथमिक तह बाहेक अरु सबै तहमा पुरुषको तुलनामा महिलाहरूकै हाल विद्यालय गइरहेका दर थोरैले बढी छ । हाल विद्यालय गइरहेको स्थितिलाई खुद अर्थात् निश्चित उमेर समूहअनुसार विश्लेषण गर्दा तराईका अर्धसहरी क्षेत्रका र अति विपन्न परिवारका किशोरकिशोरी तथा युवा दुवै समूहमा न्यूनतम रहेको देखिएको छ । किशोेरकिशोरी र युवाले दश जोड दुई र सोभन्दा माथिको तहमा कुन विषय अध्ययन गर्दछन् भन्ने सवालमा प्रत्येक पाँचमध्ये दुई जना युवाले व्यवस्थापन संकाय अध्ययन गरेको देखिएको छ । किशोरकिशोरीतर्फ तीन जनामध्ये एक जनाले व्यवस्थापन विषय अध्ययन गरेको पाइएको प्रतिवेदनमा छ । किशोरकिशोरी र युवाको आवश्यकता, चाहना र व्यवहार उमेर, लिंग, धर्म, संस्कृति, जाति र जातीयता, शारीरिक तथा मानसिक स्वास्थ्य, विकासको अवस्था जीवन परिस्थिति र सामाजिक आर्थिक अवस्थाका आधारमा फरक हुन सक्छ । हाल किशोरकिशोरी र युवा असन्तुष्ट, निराशा छन् । ठूलो संख्यामा विदेशी रहेका छन् । किशोरकिशोरी र युवालाई शिक्षा प्रदान गर्नु, उनीहरूको प्राविधिक सीप अभिवृद्धि गर्नु सुरक्षित वातावरण सुनिश्चित गर्नु र रोजगारीको अवसर उपलब्ध गराउनु आर्थिक समृद्धि एवं समग्र कल्याण लागि महत्वपूर्ण विषय हो । उपतथ्यांक अधिकारी लामिछाने समाजको उत्पादशील सदस्यका रूपमा उभ्याउनका लाग किशोर किशोरी र युवा वर्गको सशक्तीकरण प्रयासलाई सुदृढ गर्नु वाञ्छनीय रहेको बताउँछन् । युवा र किशोरकिशोरीलाई बालविवाह, उमेर नपुग्दै हुने विवाह र जबर्जस्ती विवाह गरिदिने जस्ता व्यक्तित्व विकासका नकारात्मक प्रभाव पर्ने अभ्यासबाट मुक्त गर्न लागि पहल गरिनुपर्ने उनको सुझाव छ । किशोरकिशोरी तथा युवा विदेशीनुका मुख्य कारण तलब, ज्याला र नोकरीका लागि भएको प्र्रतिवेदनमा उल्लेख छ । प्रतिवेदनमा किशोरकिशोरी तथा युवाका लागि रोजगारी सिर्जना, रोजगारीमा सन्तुष्टिको वातावरण र सीपमूलक शिक्षामा प्राथमिकताका साथ सम्बोधन हुनुपर्ने सुझाव पनि दिइएको छ । गरिबी न्यूनीकरण र असमानता न्यूनीकरणमा शिक्षाले महत्वपूर्ण भूमिका खेल्ने भएको तथा युवा र किशोरकिशोरीका लागि प्राविधिक तथा व्यावसायीक तालिम र अन्य संशासनको प्रबन्ध पनि उतिकै आवश्यक रहेको प्रतिवेदनमा उल्लेख छ । हाल वर्तमान समयमा करिब एक चौथाइ युवा जनसंख्या शिक्षा, रोजगारी र तािलमको परिधिभन्दा बाहिर रहेको पाइएको छ । यो एक चौथाइ जनसंख्यामा पनि भौगोलिक क्षेत्र, प्रदेश, आर्थिक सामाजिक पृष्ठभूमि अनुसारका विषमता पनि छ । यसको उचित सम्बोधनका लागि तीनै तहका सरकारले शिक्षा र तालिममा पहुँच अभिवृद्धि गर्नका लागि औपचारिक र अनौपचािरक दुवै माध्यमबाष्ट प्राथमिकतामा राख्ने पर्ने प्रतिवेदनमा सुझाइएको छ । तराईमा किशोरकिशोरी र युवाको जनसंख्या आधा बढी तराईमा किशोरकिशोरी र युवाको कुल जनसंख्याको आधाभन्दा बढी हिस्सा रहेको छ । अधिकतम किशोरकिशोरी तथा युवाहरू मधेस र अर्धसहरी क्षेत्रमा बसोबास गर्ने गरेको प्रतिवेदनमा छ । प्रतिवेदनअनुसार एकचौथाइभन्दा बढी किशोरकिशोरी तथा युवा पहाडी जातजातिका र अर्काे एकचौथाइ किशोरकिशोरी र युवा मधेसका जनजातिका छन् । सम्पन्नताको विपन्न (अति विपन्न र विपन्नसमेत) वर्गमा पर्ने परिवारभित्र झन्डै ४० प्रतिशत किशोरकिशोरी तथा युवाहरूको हिस्सा रहेको देखिएको प्रतिवेदनमा छ । प्रतिवेदन अनुसार किशोरकिशोरी तथा युवाको कुल जनसंख्यामध्ये १५१९ वर्ष उमेर समूहको हिस्सा ३४३ प्रतिशत रहेको छ । यो समूहको भन्दा १० देखि १४ र २० देखि २४ वर्ष उमेर समूहहरूको अनुपात थोरै माथि रहेको छ । पुरुषहरूतर्फ १०१४ वर्ष उमेर समूहको अनुपात १५ देखि १९ तथा २०देखि २४ वर्ष उमेर समूहको तुलनामा बढी छ । त्यस्तै, २० देखि २४ वर्ष उमेर समूहका महिलाको अनुपात १० देखि १४ तथा १५ देखि १९ उमेर समूहका महिलाको तुलनामा केही उच्च रहेको देखिएको प्रतिवेदनमा उल्लेख छ । हिमाली क्षेत्र, ग्रामीण क्षेत्र, मधेस प्रदेश, धार्मिक समुदाय र सम्पन्नताको तल्लो वर्गमा पर्ने समूहमा १०१४ वर्षका किशोरकिशोरीको अनुपात सबैभन्दा धेरै रहेको छ । युवा जनसंख्यातर्फ थोरै बढी अनुपात बागमती प्रदेश, सहरी क्षेत्र, तराई जनजाति र अन्य जातजाति समूहमा रहेको देखिएको प्रतिवेदनमा छ । समग्र जनसंख्याको तुलनामा किशोरकिशोरीतर्फको लैंगिक अनुपात अधिक रहेको छ, जसले महिलाको तुलनामा पुरुषको जनसंख्या धेरै रहेको देखाएको छ । यसको विपरीत युवातर्फ समग्र जनसंख्याको तुलनामा लैंगिक अनुपात न्यून रहेको छ । नेपालमा १०१७ वर्षका किशोरकिशोरीमध्ये तीन चौथाइभन्दा बढी उनीहरूको अभिभावकसँगै बसोबास गरिरहेको देखिएको प्रतिवेदनमा छ । बाँकी एक चौथाइमध्ये करिब १८ प्रतिशत एकजना मात्र अभिभावक (बाबु वा आमा) भएको घरपरिवारमा बस्ने गरेका छन् । १६५ प्रतिशत आमासँग मात्र र १४ प्रतिशत बाबुसँग मात्र बसोबास गरिरहेको पाइएको छ । ०७८ को जनगणनाको तथ्यांकअनुसार किशोरकिशोरीको कुल जनसंख्यामध्ये ०७ प्रतिशत र युवाहरूको कुल जनसंख्यामध्ये १३ प्रतिशत संस्थागत घरपरिवारमा बसोबास गरिरहेको अवस्था छ । पुरुषतर्फका किशोर र युवा जनसंख्याको तुलनामा महिलातर्फका किशोरी र युवा जनसंख्या विपन्न हुने गुञ्जायस कम देखिएको छ । हिमाली तथा पहाडी क्षेत्र र कर्णाली एवं सुदूरपश्चिम प्रदेशका किशोरकिशोरी तथा युवा जो हिमाली र पहाडी जनजाति, तराई जनजाति र तराई दलित समुदायका छन् । उनीहरू विपन्न हुनसक्ने सम्भावना अधिकतम देखिएको छ । अविवाहित किशोरकिशोरीको तुलनामा पारपाचुके भएका र छुट्टिएका किशोरकिशोरी विपन्न वर्गमा पर्ने सम्भावना पनि उत्तिकै रहेको देखिएको छ ।"

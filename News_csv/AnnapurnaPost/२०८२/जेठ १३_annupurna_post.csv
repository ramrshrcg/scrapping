शीर्षक,विवरण
नेपालमा यसै साताको अन्त्यसम्ममा मनसुन प्रवेश हुने,"काठमाडौं : नेपालमा यसै साताको अन्त्यसम्ममा मनसुन प्रवेश हुने भएको छ। मौसम पूर्वानुमान महाशाखाले आज मनसुन आगमन अनुगमन बुलेटिन जारी गरेर यसै साता मनसुन प्रवेश हुने जनाएको हो। आज भारतको आसामका केही भूभागहरू तथा भुटान र बंगलादेशको पूर्व भूभागहरूसम्म मनसुनको आगमन भएको महाशाखाले जनाएको छ। नेपालको पूर्वी भूभागबाट मनसुनको आगमन हुने सरदर मिति जुन १३ तारिख हो तर यस वर्षको मनसुन आगमन सरदरभन्दा छिटो हुने देखिन्छ। भूउपग्रहबाट प्राप्त बादलका तस्बिर, वायुमण्डलीय तथा मौसम मोडेलबाट प्राप्त तथ्यांकको विश्लेषणका आधारमा यस वर्षको मनसुन यसै साताको अन्त्यसम्ममा नेपालको पूर्वी भूभागबाट प्रवेश हुने सम्भावना देखिएको महाशाखाले जनाएको हो।"
अमेरिकी बेकरी ब्रान्ड सिनाबनले खोल्यो ललितपुरमा पहिलो स्टोर,"काठमाडौं : नेपालको खानपान क्षेत्रमा एक नयाँ मिठो अध्याय सुरु भएको छ। विश्वप्रसिद्ध अमेरिकी बेकरी ब्रान्ड  (सिनाबन) ले अब नेपालमा आधिकारिक सुरुवात गरेको छ। जावलाखेल ग्रुप अफ इन्ड्रस्टीको सहकार्यमा ल्याइएको सिनाबनले अहिले सानेपा, ललितपुरमा पहिलो स्टोर सञ्चालनमा ल्याएको छ। अब नेपाली ग्राहकहरूले यस प्रतिष्ठित ब्रान्डका सिग्नेचर सिनामन रोल्स, मिनीबन, चिल्लाटा र कफी पेय पदार्थहरू चाख्न सक्नेछन्। सिनाबनको स्थापना सन् १९८५ मा अमेरिका, सिएटलमा एक बुवाछोराको जोडी र मास्टर बेकरी जेरीलिन ब्रुसेउ द्वारा गरिएको थियो। उनीहरूले तयार पारेको प्रसिद्ध रेसिपीमा इन्डोनेसियाबाट ल्याइने विशेष  सिनामन, ताजा पकाइएको आटा, र समृद्ध क्रिम चिज फ्रस्टिङ समावेश हुन्छयो रेसिपी आज पनि परिवर्तन नभएको र विश्वभर मन पराइएको रहँदै आएको छ। आजको मितिसम्म सिनाबन ६० भन्दा बढी देशहरूमा २,०५० भन्दा बढी स्थानहरूमा सञ्चालनमा छ र यो ब्रान्ड अब सान्त्वना, स्वादिष्टता र हस्तनिर्मित गुणस्तरको पर्याय बनिसकेको छ। नेपालमा यसको आगमनले स्थानीय खाद्य प्रेमीहरूका लागि एक विशेष क्षण ल्याएको छ। सुरुवातका अवसरमा सिनाबन नेपालकी ब्रान्ड म्यानेजर श्रीदा शाहले भनिन्: हामी सिनाबनसँग सहकार्य गर्न पाउँदा निकै गर्वित छौं। सानेपा स्टोर केवल बेकरी होइनयो एउटा अनुभव हो। हाम्रा उत्पादनको गुणस्तरदेखि स्टोरको स्वागत योग्य वातावरणसम्म सबै कुरा अन्तर्राष्ट्रिय स्तरमा स्थानीय आत्मियता मिसाएर तयार पारिएको छ। काठमाडौं उपत्यकामा केन्द्रित विस्तार योजना  का अनुसार सुरुवाती चरणमा सिनाबनको विस्तार काठमाडौं उपत्यकाभित्र केन्द्रित रहनेछ। शपिङ मल, व्यापारिक क्षेत्र र आवासीय टोलहरूमा स्टोरहरू खोल्ने योजना रहेको बताइएको छ। हामीलाई विश्वास छ कि काठमाडौं बजारमा अत्यधिक सम्भावना छ। यहाँ बलियो उपस्थिति बनाएपछि मात्र हामी अन्य सहरतर्फ अगाडि बढ्नेछौं, प्रतिनिधिले थपे। सिनाबनलाई विशेष बनाउने कुरा विशेष सामग्रीहरू: इन्डोनेसियाको  सिनामन प्रयोग गरी स्वाद र सुवासमा विशिष्टता ल्याइएको छ। सिग्नेचर उत्पादनहरू: तातो, नरम, मुनामुना रोल्समा समृद्ध क्रिम चिज फ्रस्टिङ प्रयोग गरिन्छ। नवप्रवर्तन: नयाँ स्वाद र सीमित समयका लागि विशेष उत्पादनमार्फत ग्राहकहरूको रुचिमा नयापन ल्याउने। स्थानीय सान्दर्भिकता:  को स्थानीय समझदारीका साथ, सिनाबनलाई केवल अन्तर्राष्ट्रिय ब्रान्ड होइन, एक स्थानीय माया लाग्ने ब्रान्डको रूपमा स्थापित गरिनेछ।"
सिन्धुलीमा बाढीले क्षतिग्रस्त विद्यालय पुनर्निर्माण सुरु,"सिन्धुली : गत वर्षको बाढी पहिरोबाट क्षतिग्रस्त सिन्धुलीको गोलन्जोर गाउँपालिका३ सिम्लेबेसीस्थित कुशेश्वरी प्राथमिक विद्यालयको नयाँ भवन निर्माण सम्पन्न भएको छ। गत असोज ११ र १२ गते सुनकोसी नदीमा आएको बाढीले बगाएर पुरानो भवन क्षतिग्रस्त भएपछि अन्तर्राष्ट्रिय गैरसरकारी संस्थाको सहयोगमा उक्त विद्यालयको नयाँ दुई तले पक्की भवन ६ महिनामै निर्माण सम्पन्न गरिएको हो। सुनकोशी नदीमा आएको बाढीले विद्यालयको पुरै संरचनामा क्षति पुर्याएपछि गत कात्तिक २८ गते उक्त विद्यालयको भवन निर्माणका लागि शिलान्यास गरिएको थियो। त्यसको ६ महिना भित्रै खानेपानी, शौचालय, फर्निचर सहित विद्यालयको नयाँ भवन निर्माण सम्पन्न गरेर सञ्चालनमा ल्याइएको हो। त्यस अघि वडा कार्यालयबाट मासिक चार हजार भाडा दिनेगरी दुई वटा कोठा भाडामा लिएर विद्यालय सञ्चालन गरिएको थियो। तर कक्षा कोठा, डेक्स, बेन्च, कार्यालय सञ्चालन लगायतका समस्या भएपछि ६ महिनाभित्रै भवन निर्माण सक्ने गरी विद्यालय भवन निर्माणको जिम्मा पिनाकल महारुद्र जेभी शंखमुल काठमाडौंले पाएको थियो। बाढीले गोलन्जोर सहित सिन्धुलीका २५ वटा विद्यालयमा क्षति पुगेको थियो। तीमध्ये कुशेश्वरी प्राविसहित पाँचवटा विद्यालय पूर्ण रूपमा क्षति भएको थियो। नवनिर्मित चारकोठे विद्यालय भवनको उद्घाटन गर्दै गोलन्जोर गाउँपालिकाका अध्यक्ष शंकरराज बरालले विपद्ले विनाश निम्त्याएको भएपनि विद्यालयले स्थायी भौतिक संरचना पाएको बताए। उक्त विद्यालय भवन निर्माणले स्थानीय ३० घरधुरीका १ सय ६५ जना लाभान्वित भएका छन्। यसैबीच इभी जर्मनीको आर्थिक सहयोगमा गोलन्जोर गाउँपालिका४ स्थित प्रावि ट्वाङट्वाङ्गेको समेत पक्की भवन निर्माण सम्पन्न गरिएको छ। ४ कोठे पक्की संरचना र फर्निचर सहितको सो भवनको कुल लागत १ करोड ४ लाख ३८ हजार ५ सय ६८ रुपैयाँ रहेको छ।"
असार १५ अघि नै विद्यालय शिक्षा ऐन जारी हुन्छ : शिक्षामन्त्री,काठमाडौं : शिक्षामन्त्री रघुजी पन्तले शिक्षकहरूसँग भएको सहमतिका आधारमा असार १५ अघि नै विद्यालय शिक्षा ऐन जारी गर्ने तयारीमा रहेको बताएका छन्। मंगलबार संसद भवन नयाँ बानेश्वरमा सञ्चारकर्मीसँग कुरा गर्दै मन्त्री पन्तले आगामी असार १५ भित्र नयाँ विद्यालय शिक्षा ऐन २०८२ जारी गर्ने सहमतिअनुसार त्यसअघि नै ऐन जारी गर्ने तयारीमा रहेको बताए। विद्यालय शिक्षा विधेयकमा समेट्न सकिने विषयमा सन्दर्भमा आफूहरू शिक्षक महासंघसंग निरन्तर वार्तामा रहेको उनले बताए। यसअघि आइतबार बसेको शिक्षा समिति बैठकमा विद्यालय शिक्षा विधेयकलाई अघि बढाउन मन्त्री पन्तले एक साताको समय माग गरेका थिए।
३० वर्षपछि वीरगन्ज सहरको मुख्य नाला सफाई गर्दै महानगर,"वीरगन्ज : वीरगन्ज महानगरपालिकामा रहेको मुख्य ड्रेन (ठूलो नाला)को झण्डै ३० वर्षपछि सफाई गर्ने कामले तीव्रता पाएको छ। सहरको बीच भागमा रहेको करिब तीन किलोमिटर ठूलो नाला निर्माण भए यता सफाई नभएका कारण हरेक वर्षायाममा पानी परेका बेला पानीको निकास थुनिएर वीरगन्जको सहरी क्षेत्र डुबानमा पर्दै आएको छ। त्यसैलाई मध्यनजर गरेर महानगरपालिकाले पहिलो पटक ठूलो नालाको सफाई गरिरहेको हो। जिल्ला हुलाक कार्यालय अगाडिदेखि पानगल्ली, लाठ गल्ली, आदर्शनगर हुँदै वीरगन्ज भन्सारसम्मको करिब तीन किलोमिटर मुख्य ठूलो नालाको सफाईको काम विगत एक महिनादेखि चलिरहेको प्रमुख प्रशासकीय अधिकृत अरबिन्द लाल कर्णले बताए। निर्माण भएयता अहिलेसम्म एक पटक पनि सफाई नगरिएका कारण ठूलो नाला लेदो, फोहोर लगायतले पुरिएका कारण हरेक वर्षायाममा पानी परेका बेला निकास थुनिएर वीरगन्ज सहर डुबानमा पर्दै आएको उनले बताए। वर्षामा वीरगन्ज सहरलाई डुबानबाट जोगाउनकै लागि ठूलो नाला पहिलो पटक विशेष रूपमा सफा गर्न थालिएको उनले बताए। उनले भने,यो नाला बनेदेखि यता एकपटक पनि सफाई नभएको वीरगन्जवासी बताउँछन्। लेदोसहितको फोहोरले ८९ फिटसम्म नाला पुरिएको रहेछ। पुरै नाला नै पुरिएपछि वर्षाको पानीले निकास नै नपाएर सहरी क्षेत्र डुबानमा पर्दै आएको छ। ठूलो नालाको सफाईमा विगत एक महिनादेखि चार वटा एक्साभेटर र ५६ वटा ट्र्याक्टरसँगै १० भन्दा बढी सफाईकर्मी खटाइएको वीरगन्ज महानगरपालिकाको सरसफाई व्यवस्थापन शाखाका प्रमुख सरफुदिन मियाँले बताए। एक्साभेटर र ट्रयाक्टर लगाएर बिहानदेखि मध्यरातसम्म ठूलो नालाको सफाईको काम चलिरहेको उनले जानकारी दिए। ठूलो नाला सफाईमा महानगरपालिकाले अपुग एक्साभेटर र ट्रयाक्टर भाडामा ल्याएर प्रयोग गरिरहेको प्रमुख प्रशासकीय अधिकृत कर्णले बताए। ठूलो नालाको सफाईमा ५० लाख रुपैयाँभन्दा बढी रकम खर्च हुने अनुमान रहेको उनले बताए। उनले भने, हामीले १० दिनमै काम सकिन्छ भनेर अनुमान गरेका थियौं। तर एक महिना भयो अहिलेसम्म आधाभन्दा केही बढी मात्रै नाला सफा भएको छ। अझै कम्तीमा ३ हप्ता जति लाग्छ होला। महानगरका मेयर राजेशमान सिंहले ठूलो नाला सफा गरिएपछि यसवर्ष वर्षायाममा वीरगन्ज सहर डुबानमा नपर्ने अपेक्षा गरिएको बताए।"
वन अतिक्रमण हटाउँदै वन कार्यालय,"रौतहट : डिभिजन वन कार्यालय रौतहटले वन अतिक्रमण हटाउने कार्यलाई तीव्रता दिएको छ। सोही अभियानअन्तर्गत मंगलबार वृन्दावन नगरपालिका१ स्थित भोटे टोलको वन अतिक्रमण हटाइएको डिभिजन वन कार्यालयका प्रमुख हेमन्त प्रसाद साहले जानकारी दिए। वृन्दावन सब डिभिजन वन कार्यालय बलरीका वन अधिकृत ललन राउत कुर्मीको कमान्डमा डिभिजन वन कार्यालय, वृन्दावन सब डिभिजन वन कार्यालय बलरी र चेतनगर पोस्टका वन कर्मचारीहरूको संयुक्त वन गस्ती टोलीले भोटे टोलको ५ विभिन्न स्थानमा वन अतिक्रमण गरी १ बिगाह क्षेत्रफलमा लगाइएको अदुवा, बेसार, केरा र तरकारी खेती नष्ट गरी र सोही स्थानमा बनाइएको टहरा समेत भत्काइएको प्रमुख साहले जानकारी दिए। वन अतिक्रमण गर्ने र गराउने व्यक्तिहरू उपर वन ऐन नियम बमोजिम कारबाहीका लागि अनुसन्धान जारी रहेको प्रमुख साहले जानकारी दिए। यसअघि पनि वन कार्यालयले वनको खाली जमिनमा वृक्षारोपण गर्दै आएको छ।"
"एसियन कप छनोटको तयारीमा महिला टोली, थाइल्यान्डसँग मैत्रीपूर्ण खेल खेल्दै","काठमाडौं : एसियन कप फुटबल छनोटको तयारीस्वरूप नेपाली महिला राष्ट्रिय फुटबल टिमले फिफा विन्डोअन्तर्गत थाइल्यान्डसँग दुई मैत्रीपूर्ण खेल खेल्ने भएको छ। थाइल्यान्डसँगको मैत्रीपूर्ण खेल नेपाली टिमका लागि एएफसी महिला एसियन कप छनोटको तयारीका लागि महत्वपूर्ण अभ्यासका रूपमा लिइएको छ। नेपाली टिमले पहिलो पटक थाइल्यान्डसँग मैत्रीपूर्ण खेल खेल्न लागेको हो। यी खेलहरू मे ३० र जुन २ मा हुनेछन्। पहिलो खेल क्लोज डोर (बिना दर्शक) मा हुनेछ भने दोस्रो खेल फिफा अन्तर्राष्ट्रिय मैत्रीपूर्ण खेलको रूपमा सूचीकृत हुनेछ। फिफा वरियतामा नेपाल ९९ औं स्थानमा रहेको छ भने थाइल्यान्ड ४७ औं स्थानमा छ। वरियतामा निकै माथिल्लो टिमसँग खेल्नु नेपाली टिमको क्षमता मापन गर्ने अवसर पनि हुनेछ। नेपाली महिला टिमकी कप्तान एञ्जिला तुम्बापो सुब्बा र प्रशिक्षक राजेन्द्र तामाङले थाइल्यान्ड भ्रमणलाई एसियन कप छनोटका लागि तयारीको प्रमुख हिस्साको रूपमा लिएको बताएका छन्। एन्फाले मंगलबार सातदोबाटोस्थित एन्फा कम्प्लेक्समा गरेको विदाई कार्यक्रममा उनीहरूले सो धारणा राखेका हुन्। डिफेन्समा कमजोरी, मिडफिल्ड बलियो कप्तान एञ्जिलाले थाइल्यान्डसँगको खेलबाट धेरै कुरा सिक्न सकिने बताइन्। उनले भनिन्, थाइल्यान्ड हामीभन्दा बलियो टिम हो। पहिलो पटक यति माथिल्लो वरियताको टिमसँग खेल्न गइरहेका छौं। यहाँबाट धेरै अनुभव बटुल्न सकिन्छ। उनले नेपाली टिमको कमजोरी रक्षात्मक पंक्तिमा रहेको उल्लेख गर्दै डिफेन्स र गोलकिपरबीचको समन्वय कमजोर रहेको बताइन्। हाम्रो गोलकिपर र डिफेन्सिभ लाइनमा कम्बिनेसनको कमी छ। कतिपटक संवाद नहुँदा समस्या आउँछ, उनले भनिन्। प्रशिक्षक तामाङले पनि यही कमजोरी सुधार गर्दै एसियन कप छनोटमा प्रभावकारी प्रदर्शन गर्ने लक्ष्य रहेको बताए। हामी एसियन कप छनोटमा पूर्ण रूपमा केन्द्रित छौं। थाइल्यान्डसँग राम्रो प्रदर्शन गर्यौं भने उज्बेकिस्तानमा प्रतिस्पर्धीलाई दबाब दिन सक्छौं, उनले भने। कप्तान एञ्जिलाका अनुसार टिमको बलियो पक्ष भनेको मिडफिल्ड हो। उनले भनिन्, हाम्रो मिडफिल्ड बलियो छ, जहाँ प्रीति, रेनुका र सरु छन्। साथै, उत्कृष्ट फिनिसरको रूपमा सावित्रा भण्डारी (साम्बा) टिमसँग छिन्। अनुभवी टोली, नयाँ उत्साह यो पटकको टिममा अनुभवी खेलाडीहरूलाई प्राथमिकता दिइएको छ। चन्द्रा भण्डारी, सरस्वती हमाल, मनमाया दमाई लगायत अधिकांश खेलाडी लामो समयदेखि राष्ट्रिय टिममा छन्। डिफेन्डर पूजा राना मगरको पुनरागमनले पनि टिममा नयाँ उत्साह थपिएको प्रशिक्षक तामाङले बताएका छन्। उनले अन्तर्राष्ट्रिय फुटबल खेलेर फर्किएकी छन्। फर्किएपछि उनको खेलमा धेरै सुधार आएको छ, उनले भने। एएफसी महिला एसियन कपमा नेपाल सन् १९७५ मा सुरु भएको महिला एसियन कपमा नेपालले प्रारम्भिक चरणमा तीन पटक सहभागिता जनाइसकेको छ। तर त्यसयता नेपालले मुख्य प्रतियोगितामा स्थान बनाउन सकेको छैन। नेपाल अहिले दोस्रो पटक छनोट चरणमा प्रतिस्पर्धा गर्न लागेको हो। यसपटक नेपाल समूह एफ मा परेको छ। समूहमा नेपालसहित आयोजक उज्बेकिस्तान, लाओस र श्रीलंका छन्। छनोट चरण उज्बेकिस्तानमा हुनेछ। नेपाली टिम गोलकिपर: एञ्जिला तुम्बापो सुब्बा, अञ्जना राना मगर, उषा नाथ डिफेन्डर: अमृता जैशी, गीता राना, विमला बिक, पूजा राना, निशा ठोकर, समीक्षा घिमिरे, मनमाया दमाइ मिडफिल्डर: अनिता बस्नेत, विमला चौधरी, रेनुका नगरकोटी, प्रीति राई, सरु लिम्बु, सबिता राना मगर, सरस्वती हमाल, सुष्मा तामाङ फरवार्ड: सावित्रा भण्डारी, रश्मी कुमारी घिसिङ, चन्द्रा भण्डारी, अनिता केसी, रेखा पौडेल"
पूर्वानुमानसम्बन्धी सूचनालाई जनताले बुझ्ने भाषामा सम्प्रेषण गर्न प्रधानमन्त्रीको निर्देशन,"काठमाडौं : प्रधानमन्त्री केपी शर्मा ओलीले यस वर्षको मनसुनको मौसम पूर्वानुमान बारेमा जानकारी लिएका छन्। मंगलबार काठमाडौंको बबरमहलस्थित जल तथा मौसम विज्ञान विभागमा पुगेर प्रधानमन्त्री ओलीले यस वर्षको मनसुनको मौसम पूर्वानुमान बारेमा जानकारी लिएका हुन्। सो क्रममा विभागका महानिर्देशक कमलराम जोशीले यस वर्ष यही जेठ १८ गतेदेखि आगामी असोज १४ मनसुन अवधि हुने र गण्डकी प्रदेश, लुम्बिनी प्रदेशको उत्तरी भाग र कर्णाली प्रदेशको पूर्वी भागमा सरदरभन्दा बढी वर्षा हुने जानकारी गराए। सरदरभन्दा वढी वर्षा हुने देखिएकाले यस वर्ष बाढी र पहिरोका साथै डुबानका समस्या धेरै हुने उनले बताए। उनले आफूहरूले उपलब्ध प्रविधि र स्रोत साधनको अधिकतम् प्रयोग गरी पूर्वानुमानलाई प्रभावकारी बनाउने प्रतिबद्धता व्यक्त गरे। विभागको अध्ययन र प्रस्तुति सुनेपछि प्रधानमन्त्री ओलीले विभागको पूर्वानुमान र सूचना प्रवाहलाई लक्षित क्षेत्रका जनताले बुझ्ने सरल भाषामा प्रभावकारीरूपमा सम्प्रेषण गर्न निर्देशन दिएका थिए। विभागका सबै स्टेशनहरू तन्दुरुस्त हालतमा राख्न र अतिवृष्टि हुने खास क्षेत्रबारे स्थानीय तह, सुरक्षा निकाय र आमसञ्चारका माध्यमबाट समेत सूसूचित गरेर मानवीय र भौतिक क्षति हुन नदिनेतर्फ सचेत हुन प्रधानमन्त्री ओलीले आग्रह गरे।"
मधेस क्रिकेट लिगको उपाधिका लागि बारा र सप्तरी भिड्ने,"वीरगन्ज : वीरगन्ज र कलैयामा जारी मधेस क्रिकेट लिग सिजन१ के उपाधिका लागि बारा र सप्तरी भिड्ने भएका छन्। मंगलबार भएका सेमिफाइनल खेलमा जित हात पार्दै बारा र सप्तरीले उपाधि भिडन्त पक्का गरेका हुन्। वीरगन्जको नारायणी क्रिकेट मैदानमा मंगलबार भएको पहिलो सेमिफाइनल खेलमा सप्तरीले धनुषालाई ३ विकेटले पराजित गर्दै फाइनल यात्रा तय गरेको हो। धनुषाले दिएको ९९ रनको सामान्य लक्ष्य सप्तरीले सप्तरीले १९ ओभर २ बलमा ७ विकेटको क्षतिमा पुरा गर्यो सप्तरीका लागि राहुल विकले सर्वाधिक ४८ रन बनाए। उनले ३१ ब्लमा अविजित ४८ रन बनाएका हुन्। बलिङ्तर्फ धनुषाका लागि अभिजित यादव र रामरुप यादवले समान २२ विकेट लिए। त्यसअघि टस जितेर पहिले ब्याटिङ गरेको धनुषाले पुरै २० ओभर खेल्दै ९ विकेटको क्षतिमा ९८ रनमात्र बनाएको थियो। उसका लागि अखिलेश ठाकुरले विस्फोटक ब्याटिङ गर्दै केवल ९ बलमा २३ रन बनाए भने हिमांशु दत्तले २१ रन जोडे। बलिङ्तर्फ सप्तरीका लागि नितेश यादवले ३ विकेट र पप्पु यादवले २ विकेट लिए। मंगलबार नै बाराको कलैयामा भएको दोस्रो सेमिफाइनल खेलमा बाराले रौतहटलाई ४ विकेटले पराजित गर्दै सप्तरीसँगको उपाधि भिडन्त पक्का गरेको हो। रौतहटले दिएको १०२ रनको लक्ष्य बाराले १७४ ओभरमा ६ विकेट गुमाएर पुरा गर्यो। उसका लागि सेराज हवारीले २४ र साहिल पटेलले २१ रन बनाए। बलिङ्तर्फ रौतहटका लागि आशिक बैठाले ३ तथा सन्नी साह, रैयान आलम र मोहन घिमिरेले समान ११ विकेट लिए। त्यसअघि टस जितेर पहिले ब्याटिङ गरेको रौतहले १६२ ओभरमा अलआउट हुँदै १०१ रन मात्र बनाएको थियो। उसका लागि विजय गुप्ताले ३३ तथा अरविन्द चौधी र रैयान आलममले समान १६१६ रन बनाए। बलिङ्तर्फ बाराका लागि पवन सर्राफ एक्लैले ५ विकेट लिए। बारा र सप्तरी बीचको फाइनल खेल जेठ १५ गते वीरगन्जको नारायणी क्रिकेट मैदानमा हुने पर्सा क्रिकेट संघका अध्यक्ष मनिष सिंहले जानकारी दिए।"
एमालेले भन्यो विपक्षीको कदम असंसदीय र अराजनीतिक,काठमाडौं : नेकपा एमालेका प्रमुख सचेतक महेश बर्तौलाले कर्मचारीमाथि अख्तियारले गरेको अनुसन्धानको प्रक्रियासँग जोडेर गृहमन्त्रीको राजीनामा माग गर्दै संसद अवरुद्ध गर्नु असंसदीय र अराजनीतिक कदम भएको बताएका छन्। संसद बैठक स्थगित भएपछि मंगलबार संसद भवनमा सञ्चारकर्मीसँग कुरा गर्दै बर्तौलाले देशका धेरै कर्मचारीमाथि अनुसन्धान र कारबाहीसमेत भएको अवस्थामा कर्मचारीसँग जोडेर मन्त्रीलाई जवाफदेही बनाउने काम उचित नभएको समेत बताए। राजनीतिलाई प्रतिशोधको मसला बनाउने गरी विपक्षी दलका केही सांसदहरूले अभिव्यक्ति दिएको उनले बताए। बर्तौलाले राज्यका अंगहरूले स्वतन्त्ररूपमा काम गर्ने वातावरण बनेको भन्दै विभिन्न पदमा रहेका व्यक्तिमाथि अख्तियारले छानबिन गर्ने गरी प्रक्रिया अघि बढाएको बताए। उनले भिजिट भिसा प्रकरणमा मुछिएका कर्मचारीहरूलाई कारबाही गर्नुपर्नेमा एमाले दृढ रहेपनि अहिले नै हतारमा कसैलाई दोषी देखाउने काम उचित नभएको बताए। बर्तौलाले वर्तमान सरकार गठन भए पनि कानुनले काम गरेको र सुशासन प्रवर्द्धन भएकाले कुनै पनि प्रकरणमा जोसुकै दोषी देखिए उन्मुक्ति नपाउने स्पष्ट पारे।
दिगो र समावेशी खानेपानी आयोजनालाई अझ सशक्त रूपमा अगाडि बढाउँछौँ : मन्त्री यादव,"हेटौंडा : खानेपानी मन्त्री प्रदीप यादवले देशमा दिगो र समावेशी खानेपानीका आयोजनाहरूलाई आगामी दिनहरूमा पनि अझ सशक्त रूपमा अगाडि बढाइने बताएका छन्। आज मकवानपुर जिल्लाको हेटौंडा उपमहानगरपालिका१६ को वृहत् शक्ति खानेपानी आयोजनाको उद्घाटन गर्दै मन्त्री यादवले नेपाली नागरिकलाई सुरक्षित खानेपानी प्रदान गर्नका लागि सरकारले दिगो र समावेशी खानेपानी आयोजनाहरूलाई अझ सशक्त रुपमा अगाडि बढाउने बताएका हुन्। उनले भने, सरकार नेपाली नागरिकलाई स्वच्छ, सुरक्षित एवं शुद्ध खानेपानी वितरणका लागि हरदम प्रयासरत रहेको छ। दिगो र समावेशी खानेपानी आयोजनाहरूलाई सशक्त रूपमा अगाडि बढाउने छौं। कार्यक्रमलाई सम्बोधन गर्दै मन्त्री यादवले आज उद्घाटन गरिएको वृहत् शक्ति खानेपानी आयोजनाबाट नागरिकले शक्ति खोलाको सुरक्षित, स्वच्छ एवं शुद्ध खानेपानी प्रयोग गर्न पाउनेमा आफूले पूर्ण विश्वास लिएको बताए। उनले भने, शक्ति खोला मुहानबाट पानी पम्पिङ् प्रणाली मार्फत उक्त क्षेत्रको उच्च भागमा भण्डारण गरी वितरण गरिने छ । यसको जलस्रोत वर्षा र वरपरका साना छहरा तथा भूगर्भीय स्रोतबाट प्राप्त हुने तथा खोला आसपासका क्षेत्रहरू कृषि तथा बस्तीका लागि उपयुक्त रहने छन्। वृहत् शक्ति खानेपानी आयोजना सम्पन्न भएपश्चात यहाँका आठ हजार ७१९ जना लाभान्वित हुने संघीय खानेपानी तथा ढल व्यवस्थापन आयोजना हेटौंडा प्रमुख पूर्णप्रसाद उपाध्यायले बताए। उनका अनुसार यस आयोजना हेटौंडा उपमहानगरपालिका१६ का नागरिकलाई नियमित र भरपर्दो खानेपानी उपलब्ध गराउने महत्वपूर्ण माध्यम भएको र जसले जनस्वास्थ्यमा सुधार ल्याउने अपेक्षा लिइएको छ। उक्त आयोजना कुल (भ्याट, समेत) ६ करोड ६७ लाख ६७ हजार ६३ रुपैयाँमा निर्माण सम्पन्न भएको थियो।"
प्रधानमन्त्रीले जे गरे पनि छुट दिँदै जाने कांग्रेसलाई के बाध्यता आइपर्यो ? : शेखर कोइराला,"काठमाडौं : नेपाली कांग्रेसका नेता शेखर कोइरालाले सभापति शेरबहादुर देउवा निवासमा भएको पदाधिकारी बैठक आफ्नो बारेमा मात्रै केन्द्रित भएको सुन्दा अचम्म लागेको बताएका छन्। विराटनगरमा आयोजित कार्यक्रममा उनले भने, 'मलाई लागेको थियो सभापतिजीको घरमा भएको बैठकमा देशको बारेमा कुरा होला। भर्खरै प्रधानमन्त्रीले १५ गते काठमाडौं कब्जा गर्न पार्टी कार्यकर्तालाई दिएको निर्देशनका बारेमा छलफल होला। तर, कुरा त मेरै बारेमा मात्रै भएछ।' नेता कोइरालाले देशको सर्वोच्च पदमा बसेको मान्छेले गैरराजनीति र मुठभेडको भाषा बोल्दासमेत कांग्रेसले यसबारेमा आधिकारिकरूपमा कहीँ कतै नबोलेकोमा आफू छक्क परेको बताए। प्रधानमन्त्री व्यक्तिमात्रै नभएर संस्था पनि भएको भन्दै त्यो पदमा बस्ने मान्छेले बोल्ने हरेक कुराले अर्थ हुने उनको भनाइ छ। 'के बाध्यता आइपर्यो त्यस्तो प्रधानमन्त्रीले जे जे गरे पनि कांग्रेसले छुट दिँदै जाने?,'उनले प्रश्न गरे।"
युवा संघको अध्यक्षमा पुनः थेबे निर्वाचित,काठमाडौं : नेकपा एमाले निकट भातृसंस्था राष्ट्रिय युवा संघको नेपालको अध्यक्षमा क्षितिज थेबे दोहोरिएका छन्। पोखरामा मंगलबार भएको निर्वाचनमा प्रतिद्वन्द्वी सुमन पुरीलाई पराजित गर्दै थेबे निर्वाचित बनेका हुन्। थेबेले ७९६ मत प्राप्त गर्दा पुरीले ६०८ मत ल्याए। निर्वाचन समितिका अनुसार कूल १४०४ मत खसेको थियो। थेबेले १८८ मतान्तरसहित विजयी भएका हुन्।
"वीरगन्जकी बालिकालाई बिहेको प्रलोभन देखाएर बलात्कार, भारतीय युवक पक्राउ",वीरगन्ज : वीरगन्जकी १४ वर्षीया बालिकालाई बिहेको झूटो प्रलोभन दिँदै भारतमा लगेर ६ महिनासम्म राखेर बलात्कार गरेको आरोपमा एक भारतीय युवकलाई प्रहरीले पक्राउ गरेको छ। पक्राउ पर्नेमा भारत घर भई हाल वीरगन्ज महानगरपालिका१५ भिस्वामा डेरा लिएर बस्दै आएका २५ वर्षीय मनिष पासवान रहेका छन्। पीडित बालिकाले प्रहरीमा दिएको उजुरी अनुसार भिस्वामा डेरा लिएर बस्दै आएका पासवानले गत मंसिर २५ गते ती बालिका बजार गर्न घरबाट निस्किएकी थिइन्। त्यही बेला उनीसँग प्रेम सम्बन्धमा रहेका पासवानले बिहे गर्छु भन्ने प्रलोभन दिएर बालिकालाई लिएर भारत गएका थिए। पीडित बालिकाका अभिभावकले छोरी सम्पर्कविहीन भएको भन्दै खोजतलासका लागि जिल्ला प्रहरी कार्यालय पर्सामा निवेदन दिएका थिए। ती बालिकालाई भारतमा ६ महिनासम्म आफूसँग राखेका पासवानले यही जेठ ११ गते वीरगन्जमा ल्याई छाडेर फरार भएका थिए। त्यसपछि ती बालिकाले प्रहरी कार्यालयमा दिएको उजुरीका आधारमा प्रहरीले पासवानलाई जेठ १२ गते पक्राउ गरेको जिल्ला प्रहरी कार्यालय पर्साका प्रवक्ता एवं प्रहरी नायब उपरीक्षक किशोर लम्सालले जानकारी दिए। पीडित भनिएकी बालिकाले भारतमा लगेर राखेका पासवानले आफूसँग पटकपटक बलात्कार गरेको बयान दिएको लम्सालले बताए। पक्राउ गरिएका पासवानलाई प्रहरी हिरासतमा राखेर उनीविरुद्ध करणीसम्बन्धी कसुरमा मुद्दा दर्ता गरेर पर्सा जिल्ला अदालतबाट ७ दिनको म्याद अनुमति लिई थप अनुसन्धान भइरहेको लम्सालले जानकारी दिए।
गल्छीदेवीघाटछहरेटोखा सडकमा चाप,नुवाकोट : नुवाकोटबाट काठमाडौं प्रवेश गर्ने छोटो दूरीको गल्छीदेवीघाटछहरेटोखा सडकमा सवारी चाप बढेको छ। सजग भई यातायात सञ्चालन गर्न सम्बन्धित निकायले आग्रह गरेको छ। राजधानी काठमाडौं प्रवेश गर्ने मुख्य मार्ग पृथ्वी राजमार्गमा पुलमा प्वाल पुर्नुका साथै त्रिभुवन राजपथको नागढुंगानौबिसे खण्ड दिउँसो बन्द हुँदा गल्छीदेवीघाटछहरेटोखा सडकखण्डमा सवारी चाप बढेको जिल्ला प्रहरी कार्यालय नुवाकोटले जनाएको छ। उक्त सडक खण्डमा सवारी चाप बढेपछि सुरक्षा सजकता अपनाएर यातायात सञ्चालन गर्न आग्रह गरिएको प्रहरी नायब उपरीक्षक विक्रम लामाको भनाइ छ। गल्छीदेवीघाटछहरेटोखा सडकखण्डमा दैनिक पाँच सयभन्दा बढी साना तथा ठूला यातायातका साधनहरू चल्ने गरेका छन्। उक्त सडक खण्डमा सवारी चाप उल्लेखनीय रूपमा बढेको थानापतिका व्यवसायी रामप्रसाद पुडासैनीको भनाइ छ। पृथ्वी राजमार्गको नागढुंगामुग्लिन सडक यही जेठ १० देखि पिप्लामोडनागढुंगा सडक खण्डमा स्तरोन्नतिको काम भइरहेको छ। त्यसका लागि पनि उक्त खण्ड अस्थायी रूपमा बन्द गरिएको हो।
यो शासन व्यवस्था र संविधान जोगाउनु हाम्रो दायित्व हो : प्रचण्ड,"गोरखा : पूर्वप्रधानमन्त्री तथा माओवादी केन्द्रका अध्यक्ष पुष्पकमल दाहाल (प्रचण्ड)ले संघीय लोकतान्त्रिक गणतन्त्र नेपालको संविधान र शासन व्यवस्थाको रक्षा गर्न अपिल गरेका छन्। गोरखाको सहिद लखन गाउँपालिकाको प्रशासकीय भवन उद्घाटन सभामा बोल्दै उनले यो शासन व्यवस्थाप्रति नकारात्मक भाष्य निर्माण गर्ने दुष्प्रयास भइरहेकाले यसको प्रतिवाद गर्न आग्रह गरेका हुन्। हामी सबैको दशकौं लामो संघर्ष र धेरैको बलिदानीपछि मात्रै महिला, दलित, आदिवासी, मजदुर, किसान, सबै वर्ग क्षेत्र, समुदायको पहिचान र अधिकारसहित यो संविधानले प्रदान गरेको छ तर, अहिले कता कता संघीय लोकतान्त्रिक गणतन्त्रप्रति प्रश्न उठाउने प्रयास भइरहेको छ, उनले भने, यसको रक्षाका लागि हामी फेरि एकताबद्ध भएर अगाडि बढ्नैपर्छ। तर मुख्य कुरा जनताका समस्या समाधान गर्ने कुरामा जनतालाई सुशासन, सामाजिक न्याय र आर्थिक विकास दिने कुरा महत्वपूर्ण छ। हामी अझ पनि त्यसमा केन्द्रित हुन जरुरी छ। मलाई लाग्दैन कि अहिले यो संविधान र यो सिस्टमका विरोधीहरू सफल हुनेछन्। यो अहिले सम्भावना छैन। नागरिकलाई सुशासन दिएर यसको प्रतिवाद गर्न सकिने उनले विश्वास व्यक्त गरे। हामीले जनतालाई सकारात्मक परिणाम दिँदै गयौँ भने विपक्षीहरु त्यत्तिकै बिलाएर जान्छन्। तैपनि हामी सतर्क हुनुपर्ने आवश्यकता छ, उनले भने, अहिले कतै न कतैबाट नेगेटिभ भाष्य बनाउने कोषि भइरहेको छ। नेपालका सबै खत्तम, नेपालमा केही पनि हुँदैन। नेपालमा केही पनि छैन भन्ने जस्तो भाष्य बनाउने जस्तो गलत कुरा अरु केही हुनै सक्दैन। नेपाल सुन्दर र प्राकृतिक स्रोत साधनले भरिपूर्ण छ भन्दै उनले यसको सदुपयोगले सुन्दर, शान्त, समृद्ध नेपाल निर्माण गर्न उनले आग्रह गरे। संसारका सबैभन्दा धेरै चीज भएको देश हो नेपाल। नेपालीहरू निकै मेहनती पनि छन् तर, केही समयदेखि हाम्रो मानसिकता बिग्रिने, हाम्रो भाषा बिग्रिने, हामीले देशलाई माया गर्नुपर्ने, यहीँ मेहनत गर्नुपर्ने त्यसमा भने विचलन आएको हो कि ? यसमा समीक्षा गर्न जरुरी छ। सोही कार्यक्रममा बोल्दै उनले बूढीगण्डकी जलविद्युत आयोजना बन्ने र बन्नैपर्नेमा जोड दिए। बूढीगण्डकी जलविद्युत कम्पनीको सम्पर्क कार्यालय मैले नै उद्घाटन गरेको हो। मेरो पालामा बूढीगण्डकी मोडालिटीको बारेमा जति धेरै बैठक अरु विषयमा भएन, उनले भने, त्यसैले बूढीगण्डकी बन्छ, बनाउनैपर्छ। मलाई थाहा छ, जनतालाई धेरै पीडा भएको छ। यो अनिर्णयको अवस्था धेरै लामो रहनुहुँदैन।"
"बाजुराको जगन्नाथमा जीप दुर्घटना, टेलिकमका प्रमुखसहित तीनजनाको मृत्यु","बाजुरा : जिल्लाको जगन्नाथ गाउँपालिका२ काडाकोटमा जीप दुर्घटना हुँदा तीनजनाको मृत्यु भएको छ भने दुईजना घाइते भएका छन् । दुर्घटनामा नेपाल टेलिकम दुरसञ्चार प्राधिकरण बाजुराका प्रमुख लोकबहादुर बिष्ट, जीप चालक कर्ण महत र बडीमालिका नगरपालिका७ ढम्कनेका रबी धामीको मृत्यु भएको जिल्ला प्रहरी कार्यालय बाजुराका सूचना अधिकारी जनक बोहोराले जानकारी दिए । दुर्घटनामा परेर बुढीनन्दा नगरपालिका २ का अन्दाजी २५ वर्षीय नन्दबहादुर तिरुवा र २२ वर्षीय लोकेन्द्र तिरुवा घाइते भएका छन् । उनीहरूको उद्धार गरी तत्कालै कोल्टी आधारभूत अस्पताल लगिएको सूचना अधिकारी बोहोराले बताए । उनीहरूको अवस्था मध्यम रहेको बताइको छ । नेपाल टेलिकमअन्तर्गत दुरसञ्चार प्राधिकरणको टोली सवार बा ५ च २२०९ नम्बरको जीप सडकबाट करिब ८० मिटर तल खसेको थियो । दुर्घटनाबारे अनुसन्धन भइरहेको जिल्ला प्रहरी कार्यालय बाजुराले जानकारी दिएको छ ।"
उत्तर कोरियाका सुरक्षा मन्त्री किन गए रुस?,"काठमाडौं : उत्तर कोरिया र रुसबीच सैन्य सहयोग गहिरिँदै गएको सन्दर्भमा उत्तर कोरियाका राज्य सुरक्षा मन्त्री री चाङडे रुसी भ्रमणमा गएका छन्। उनले रुसमा सुरक्षा मामिलासम्बन्धी अन्तर्राष्ट्रिय बैठकमा सहभागी हुनेछन्। कोरियाली केन्द्रीय समाचार एजेन्सी (केसीएनए) का अनुसार मन्त्री रीको नेतृत्वमा रहेको प्रतिनिधिमण्डल सोमबार प्योङयाङबाट मस्को प्रस्थान गरेको हो। प्रतिनिधिमण्डलले सुरक्षासम्बन्धी विषयमा जिम्मेवार अधिकारीहरूको १३औं अन्तर्राष्ट्रिय बैठकमा भाग लिनेछ। रीले मस्कोमा रुसी सुरक्षा परिषद्का सचिव सर्गेई शोइगुसँग भेटवार्ता गर्ने कार्यक्रम रहेको बताइएको छ। रूसको सुरक्षा परिषद्का अनुसार उत्तर कोरिया, इरान, भारत लगायतका मुलुकका प्रतिनिधिहरूसँग बुधबार र बिहीबार छुट्टाछुट्टै बैठकहरू हुनेछन्। गत अप्रिलमा उत्तर कोरियाले पहिलोपटक युक्रेनविरुद्धको युद्धमा रूसले आफ्ना हजारौं सैनिक पठाएको आरोप लगाएको थियो। विज्ञहरूका अनुसार री र शोइगुबीचको बैठकमा उत्तर कोरियाली सेनाका विषयमा पनि छलफल हुनेछ। त्यस्तै रुसयुक्रेन युद्धमा मारिएका कोरियाली सैनिक र युद्धबन्दीहरूको अवशेष फिर्ता गर्ने विषयमा पनि छलफल बताइएको छ। अर्कोतर्फ, केसीएनएले रूसी उपआन्तरिक मन्त्रीको नेतृत्वमा एक सरकारी प्रतिनिधिमण्डल सोमबार नै प्योङयाङ आइपुगेको जानकारी दिएको छ। उक्त टोलीलाई उत्तर कोरियाका उपसार्वजनिक सुरक्षा मन्त्री र प्योङयाङस्थित रूसका शीर्ष राजदूतले विमानस्थलमा स्वागत गरेका थिए। थप विवरण भने सार्वजनिक गरिएको छैन। यसैबीच रूसी सरकारले उत्तर कोरियाली नेता किम जोङउनको आगामी रूस भ्रमणको तयारी भइरहेको जनाएको छ। यद्यपि भ्रमणको मिति भने औपचारिक रूपमा तोकिएको छैन। किम जोङउन सन् २०१९ र २०२३ मा दुई पटक रूसको भ्रमण गरिसकेका छन्। उनले दुबैपटक रुसी सुदूरपूर्व क्षेत्रमा राष्ट्रपति भ्लादिमिर पुटिनसँग भेटघाट गरेका थिए। तर, मस्को भने अहिलेसम्म गएका छैनन्।"
कर्णाली प्रदेश स्तरीय ब्याडमिन्टन प्रतियोगिता जेठ २७ गतेदेखि,"कालीकोट : कालीकोटमा कर्णाली प्रदेश स्तरीय खुल्ला दोस्रो बी लेभल पुरुष कप ब्याडमिन्टन प्रतियोगिता सञ्चालन हुने भएको छ। जिल्ला ब्याडमिन्टन संघ कालीकोटको आयोजनामा प्रतियोगिता सञ्चालन हुने पत्रकार सम्मेलन मार्फत सार्वजनिक गरिएको छ। जिल्ला सदरमुकाम मान्मको मिनि कबर्ड हलमा जेठ २७ गतेदेखि २९ गतेसम्म प्रतियोगिता सञ्चालन हुने संघका अध्यक्ष वीरेन्द्र बहादुर शाहीले बताए। प्रथम विजेताले नगद ५५ हजार ५ सय ५५ र उपविजेताले ३० हजार ५ सय ५५ रुपैयाँ पाउने छन्। फाइनलसम्म पुग्ने खेलाडीलाई १५ हजार ५ सय ५५ रुपैयाँ नगद पुरस्कारको व्यवस्था छ। यस्तै सो ब्याडमिन्टन प्रतियोगितामा भेट्रान तर्फका प्रथम हुने विजेतालाई २० हजार ५ सय ५५, द्वितीय १० हजार ५ सय ५५ र तृतीयलाई ५ हजार ५ सय ५५ रुपैयाँ पुरस्कारको व्यवस्था गरिएको संघका सचिव विनोद शाहीले बताए।"
सिन्धुपाल्चोकको खकुन्डोलमा पहिरो जाँदा सवारी साधन र घरमा क्षति,"सिन्धुपाल्चोक : नेपाल चीन जोड्ने उत्तरी तातोपानी नाका सिन्धुपाल्चोकको भोटेकोशी गाउँपालिका४ स्थित खकुन्डोलमा पहिरो जाँदा सवारी साधन र घरमा क्षति पुगेको छ । पहिरोले पुरिँदा दुई बोलेरोसहित केही घरमा क्षति पुगेको प्रहरीले जनाएको छ । इलाका प्रहरी कोदारीका प्रहरी निरीक्षक जगतबहादुर राईका अनुसार माथिल्लो भेगबाट खसेको सुख्खा पहिरोले भोटेकोसी ४ मा पार्किङ गरेका दुई बोलेरोसँगै केही घरमा क्षति पुगेको हो । बा १८च८६१७ नम्बरको बोलेरो पूर्णरूपमा ध्वस्त भएको र बा ०३०च७८७४ नम्बरको बोलेरोमा आंशिक मात्र क्षति पुगेको प्रहरीले जनाएको हो । माथिबाट ठूला चट्टान झर्दा स्थानीय साङ्बो शेर्पा र पाल्देन शेर्पाको घरभित्र ढुंगा पुगेर क्षति पुगेको प्रहरी निरीक्षक राईले बताए । दुई घरमा सामान्य क्षति पुगेको छ,मानवीय क्षति भने छैन,उनले भने । बर्खाअघि बाह्रबिसेतातोपानी २६ किलोमिटर सडकमा पहिरो खस्न थालेपछि प्रहरीले सतर्कता अपनाएर आउजाउ गर्न कडाइ गरेको प्रहरीले जनाएको छ । नाका नजिकै कोप्लाङमा सडक भासिएपछि तातोपानी नाका एक साताअघि सूचारु गरिएको थियो ।"
बेकरी उद्योगबाटै मासिक २ लाख आम्दानी,"जोमसोम : राष्ट्रिय गौरवको उत्तरदक्षिण जोड्ने (बेनीजोमसोमकोरला) सडक सहज भएसँगै पछिल्लो समय मुस्ताङमा पर्यटन र कृषि व्यवसायकोे सम्भावना बढेको छ। बर्सेनि ७ लाख पर्यटक मुस्ताङ भित्रिँदै गर्दा १ लाख २५ हजार बढी विदेशी पर्यटकको उपस्थिति मुस्ताङमा हुने गरेको छ। कृषितर्फ पनि सडक सहजताले उपयुक्त बजारीकरणमा सहज हुन पुगेपछि मुस्ताङमा उत्पादित कृषि उत्पादनले राम्रो बजार पाएको छ। मुस्ताङ जिल्ला सडकले मात्रै होइन, विद्युत् तथा इन्टरनेटको पहुँचले पनि यहाँको आर्थिक विकासमा महत्वपूर्ण योगदान पुर्याएको छ। यद्यपि, मुस्ताङमा कृषि र पर्यटनको प्रचुर सम्भावना हुँदाहुँदै पनि मुस्ताङमा एकथरी युवापंक्ति वैदेशिक रोजगारका लागि विदेश पलायन हुने गरेको विद्यमान छ। विकास र समृद्धिको लहर जिल्ला, पालिका र गाउँघरको बस्तीबस्तीसम्म छाउँदै गर्दा यहाँका युवाहरूको नजर युरोप र अमेरिकामा जाने होडबाजी नै चलेको छ। मुस्ताङमै रहेर मनग्य आम्दानी गर्न सकिने वातावरण सृजना हुँदै गर्दा उपल्लो मुस्ताङदेखि तल्लो मुस्ताङसम्म अहिले युवाहरूको जमात पातलिँदै जान थालेको छ। स्वदेशमा न्यून आम्दानी हुने र विदेशमा गएपछि छोटो समयमा धेरै कमाइ गर्न सकिने युवाहरूमा सोचको विकास हुँदा मुस्ताङमा युवापंक्तिको पलायन निकै ठूलो चुनौती बनेको छ। यस्तैमा विदेशमा मात्रै होइन, स्वदेशमै बसेर पनि मनग्य आम्दानी गर्न सकिन्छ भन्ने एक ज्वलन्त उदाहरण बनेका छन्, थासाङ१ टुकुचेका स्वरुप क्षेत्री। स्वरुप क्षेत्री मुस्ताङको थासाङ१ टुकुचे गावैमा जन्मिए हुर्किए। म्याग्दी पुर्खौली घर भए पनि स्वरुपको दुई पुस्ताले मुस्ताङकै टुकुचेमा बितायो। युवा भए पनि पारिवारिक जिम्मेवारी स्वरुपकै काँधमा पर्यो। परिवारको गर्जो टार्न स्वरुपले टुकुचे गावैमा बसेर सामान्य ज्याला मजदुरीको काम गर्न थाले। दिनभरि काम गरेर स्वरुपले दैनिक ५६ सय रुपैयाँ कमाउथे। स्वरुपको आर्थिक आम्दानी गर्ने अन्य कुनै विकल्प पनि थिएन। यति मात्रै होइन, उनीसँग कुनै क्षेत्रमा लगानी गर्ने पैसासमेत साथमा थिएन। यस्तैमा फगत उनको दिन व्यर्थ कटिरहेको थियो। स्वरुपको बहिनी ज्वाइँ म्याग्दीमा बेकरी उद्योग खोलेर बसेका थिए। यस्तैमा स्वरुप आफ्नो ज्वाइँ देवेन्द्र जुग्जाली र बहिनी दीपिका जुग्जालीको बेकरी उद्योगमा पुगे। बहिनी ज्वाइँको बेकरी उद्योगमा बसेर स्वरुपले बेकरी बनाउने काम सिके। त्यसै क्रममा स्वरुपले बेकरी उद्योग खोलेर व्यवसाय चलाउने विचार गरे। उनी मुस्ताङको टुकुचे गाउँ फर्किए। स्वरुप बेकरी उद्योगका लागि लगानी गर्न पैसाको खोजीमा लाग्न थाले। त्यही क्रममा स्वरुपलाई थासाङ१ का वडाध्यक्ष सुरेश थकालीले आर्थिक जोहो गर्ने प्राविधिक माध्यम बनाइदिए। स्वरुपले १८ लाख रुपैयाँ बेकरी उद्योगमा खर्चिए। त्यसपछि मुस्ताङकै टुकुचेमा सुरु भयो टुकुचे बेकरी उद्योग कारखाना। उनको इच्छाशक्ति र लगनशीलताले गर्दा छोटो समयमै बेकरी उद्योगसम्बन्धी काम सिके। स्वरुपले थासाङको टुकुचेमा २०७९ सालमा टुकुचे बेकरी उद्योग सञ्चालन गरेका हुन्। तीन वर्षको छोटो अवधिमै उनले उद्योगमा डबल सेटको उपकरण व्यवस्थापन गरी स्तर वृद्धि गरे। बेकरी उद्योगका लागि अहिलेसम्म करिव ६० लाख रुपैयाँ लगानी गरिसकेको स्वरुपले बताए। सुरुमा एक सरकारी निकायबाट दुई लाख अनुदान पाएको थिए, त्यसपछि सबै आफ्नै व्यक्तिगत लगानीमा गरिरहेको छु, व्यवसायी स्वरुपले थपे, यहाँको बजार सानो छ, यसैले सानै हिसाबले उद्योग चलाउँदै छु। उनले बेकरीबाट सन्तोषजनक आम्दानी हुने गरेको बताए। बेकरी उद्योगबाट मासिक २ लाखसम्म आम्दानी हुने गरेको टुकुचेका युवा उद्यमी स्वरुपले सुनाए। बेकरीका लागि स्वररुपले तीन जनालाई स्थायी रोजगारी दिएका छन्। त्यसो त उनी उद्योगमा आफंै पनि निरन्तर खटिने गरेको बताउँछन्। स्वरुपको उद्योगमा दैनिक ५० केजीदेखि एक क्विन्टलसम्म मैदा खपत हुन्छ। मुस्ताङको घाँसादेखि मुक्तिनाथसम्म तीन पालिकामा स्वरुप आफ्नो उद्योगमा बनेका पाउरोटी, केक, दुनोट, क्रिम रोल र बर्ड डे केकलगायत उत्पादन पुर्याउँछन्। यसका लागि स्वरुपमा एक मारुती भ्यानसमेत किनेका छन्। मुस्ताङमा बेकरी उद्योग गरेर बाह्रै महिना आम्दानी गर्न नसकिने स्वरुपको भनाइ छ। प्रतिकूल मौसम र पर्यटक अफसिजन भएकाले बर्सेनि असार श्रावण र पुस महिनामा बेकरी उद्योगमा उत्पादन निकै कम हुने गरेको छ। मुस्ताङमा पनि आर्थिक आम्दानी गर्न सक्ने प्रशस्त सम्भावना रहेकाले पैसा कमाउन विदेश धाउन नपर्ने सुझाए। मुस्ताङमा पनि सम्भावनाको ढोका निकै छन्, हामीले अरूले गरेको पेसा व्यवसायभन्दा पृथक् खालको नयाँ व्यवसाय गर्न सकियो भने विदेशमा कमाउने पैसा यही कमाउन सकिन्छ, उनले थपे, हामीले त यहाँ व्यवसायमा पनि कपी पेस्ट गर्ने चलन छ, अरूले जे गर्यो त्यही गर्छन् ,यसैले गर्दा पनि समस्या आउने गरेको छ। युवा उद्यमी स्वरुपले परिवारको साथमै रहेर विदेशमा बसेर कमाउने पैसा स्वदेशमै बसेर कमाउने गरेको बताए। मुस्ताङमा बेकरीमा पनि निकै प्रतिस्पर्धा रहेको जनाए। हामी कहाँ जिल्लामै बेकरी उत्पादन हुने गरेपनि यहाँका पर्यटन व्यवसायीहरूले पोखराकाठमाडौंबाट बेकरी आयात गर्ने गर्दा स्थानीय उत्पादनमा समेत असर पुगेको स्वरुपले उल्लेख गरे। जिल्लामै बसेर स्थापित हुन संघर्ष गरिरहे हामी जस्ता युवाशक्तिलाई प्रोत्साहन गर्न यही बनेका उत्पादनलाई भरभुर उपयोग गर्नुपर्ने उनको धारणा छ।"
अन्नपूर्णकर्मी गोविन्द महतोलाई मातृशोक,ढल्केवर(धनुषा) : अन्नपूर्णकर्मी गोविन्द महतोलाई मातृशोक परेको छ । अन्नपूर्ण पोस्टका धनुषा समाचारदाता महतोकी ६५ वर्षीया आमा रामदुलारी देवीको सोमबार राति निधन भएको हो । केहीदिनदेखि बिरामी रहेकी रामदुलारीको उपचारको क्रममा सोमबार राति निधन भएको पारिवारिक स्रोतले जनाएको छ । उनको मंगलबार महोत्तरीको गौशाला नगरपालिका१ सोनी खोलाको घाटमा अन्त्येष्टि गरिएको हो । रामदुलारीको पत्रकार महतोसहित दुई छोरा छन् ।
संक्रमणकालीन संयन्त्रहरूले पीडित केन्द्रित भएर काम गर्नुपर्छ : मानवअधिकार आयोग,"काठमाडौं : राष्ट्रिय मानव अधिकार आयोगका अध्यक्ष तप बहादुर मगरले संक्रमणकालीन संयन्त्रहरूले पीडित केन्द्रित भएर कार्य गर्नुपर्नेमा जोड दिएका छन्। आयोगको २५ औं वार्षिकोत्सवका अवसरमा मंगलबार ललितपुरमा आयोजित कार्यक्रममा अध्यक्ष मगरले सशस्त्र द्वन्द्वको समयमा भएका मानवअधिकार उल्लंघनका घटनाका पीडितहरूको न्याय र परिपूरण चिन्ताको विषय भएको भन्दै संक्रमणकालीन संयन्त्रहरूले पीडित केन्द्रित भएर कार्य गर्नुपर्नेमा जोड दिएका हुन्। घटनाका पीडितहरूको न्याय र परिपूरणका लागि राज्यका निकायहरूले कुशलतापूर्वक आफ्नो जिम्मेवारी पुरा गर्नेमा आयोग विश्वस्त रहेको उनले बताए। अध्यक्ष मगरले पाँचौं मानवअधिकार राष्ट्रिय कार्ययोजनाको फितलो कार्यान्वयनले मानवअधिकारको संरक्षण प्रभावकारी हुन नसेकाले आगामी योजना तर्जुमाको चरणदेखि नै सबै सरोकारवालाहरूलाई सहभागी बनाएर अपनत्वको विकास गराउन आवश्यक रहेको धारणा राखे। चालू आर्थिक वर्षको हालसम्म मानवअधिकार उल्लंघनसम्बन्धी ५८ वटा उजुरीहरू दर्ता भएको र यसअघिका समेत गरि चालू आर्थिक वर्षमा १६४ वटा उजुरीहरू फर्छ्यौट गरिएको आयोगले जनाएको छ। आयोगले गरेका सिफारिसहरूको कार्यान्वयन अवस्था भने न्यून रहेको अध्यक्ष मगरले बताए। उनले आयोगबाट अनुगमनको कार्यमा खटिने कर्मचारीका साथै मानवअधिकार रक्षकहरू उपर धम्की, दुर्व्यवहार र आक्रमण जस्ता घटना भइरहनु चिन्ताको विषय भएको उल्लेख गरे।"
जेठ १२ गते बसेको मन्त्रिपरिषदका २८ निर्णयहरू (सूचीसहित),काठमाडौं : सरकारले सोमबार बसेको मन्त्रिपरिषद बैठकका निर्णयहरू सार्वजनिक गरेको छ। मंगलबार सिंहदरबारमा सरकारका प्रवक्ता पृथ्वीसुव्वा गुरुङले मन्त्रिपरिषद्का निर्णय सार्वजनिक गरेका हुन्। निर्णयहरू सार्वजनिक गर्दै उनले निजामती सेवाका राजपत्राङ्कित विशिष्ठ श्रेणीका १० सचिवहरूको सरुवा गर्ने निर्णय भएको जानकारी दिए । बैठकले प्रशासन सेवा समूहतर्फ सहसचिव भुपाल बराल र इन्जिनियरिङ सेवातर्फ दिनानाथ मिश्रलाई सचिव पदमा बढुवा गर्ने निर्णय पनि गरेको छ । बैठकले सूचना प्रविधि तथा साइबर सुरक्षा सम्बन्धमा व्यवस्था गर्न बनेको विधेयक सदनमा पेश गर्न स्वीकृति प्रदान गरेको छ भने सार्वजनिक सेवा प्रशारण नियमावली २०८२ स्वीकृत गर्नुका साथै बिज्ञापन बोर्डको रिक्त अध्यक्ष पदमा लक्ष्मण हुमागाईलाई नियुक्त गर्ने निर्णय भएको प्रवक्ता गुरुङले बताए । मन्त्रिपरिषद्ले जापान सरकारबाट छात्रबृत्ति परियोजनाका लागि प्राप्त हुने करिब ५३ करोड ७६ लाख बराबरको अनुदान सहायता स्वीकार गर्ने निर्णय गरेको उनले जानकारी दिए। त्यस्तै बैठकले नेपाल कृषि अनुसन्धान परिषद्को कार्यकारी निर्देशक पदमा बरिष्ठ वैज्ञानिक डा कृष्ण प्रसाद तिम्सिनालाई नियुक्त गर्ने निर्णय गरेको छ। यसैगरी इपिएसमार्फत् नेपाली नागरिकलाई रोजगारीका लागि कोरिया पठाउनेसम्बन्धी समझदारीपत्र स्वीकृत गर्ने र उक्त समझदारीपत्रमा समकक्षी मिलाई हस्ताक्षर गर्न अख्तियारी प्रदान गर्ने निर्णय समेत भएको छ ।
बाजुराको जगन्नाथ जिप दुर्घटनाका घाइतेलाई नेपालगन्ज लगियो,"बाजुरा : बाजुराको जगन्नाथ गाउँपालिका२ काडाकोटमा जिप दुर्घटनाका घाइते दुवै जनालाई नेपालगन्ज मेडिकल कलेजमा लगिएको छ। सोमबार बिहान जिप दुर्घटनामा परी घाइते भएका बुढीनन्दा नगरपालिका२ का नन्द बहादुर तिरुवा र लोकेन्द्र तिरुवालाई कोल्टी अस्पतालमा उपचार सम्भव नभएपछि नेपालगन्ज रिफर गरिएको हो। घाइतेको टाउको र शरीरमा गम्भीर चोट लागेको छ। जगन्नाथ गाउँपालिकामा रहेको टेलिकमको टावर मर्मतका लागि बा ५ च २२०९ नम्बरको जिप दुर्घटनामा परेको थियो। दुर्घटनामा परी नेपाल टेलिकम दूरसञ्चार प्राधिकरण बाजुराका प्रमुख लोकबहादुर बिष्ट, जिप चालक कर्ण महत र बडीमालिका नगरपालिका७ ढम्कनेका रबी धामीको मृत्यु भएको थियो। जिप सडकबाट करिब ८० मिटर तल खसेको प्रहरीले बताएको छ। जिल्ला प्रहरी कार्यालयका सूचना अधिकारी जनक बोहोराका अनुसार घटनास्थलमा पुगेर प्रहरी टोलीले अनुसन्धान गरिरहेको छ। कानुनी रूपमा मुचुल्का र अन्य कामहरू गरेर मृतकहरूलाई कोल्टी अस्पताल ल्याउने तयारी रहेको बताएको छ। प्रारम्भिक अनुमानमा सडकको अवस्था र भौगोलिक जोखिम प्रमुख कारक हुनसक्ने बताइएको छ।"
"वन क्षेत्रमा अत्यधिक दोहन, व्यवसायीविरुद्ध मुद्दा","विराटनगर : मोरङको वन क्षेत्रमा अत्यधिक दोहन गरिरहेका सुनसरी इटहरीका विवादास्पद व्यवसायी भीम पौडेलविरुद्ध वन ऐनअन्तर्गतको मुद्दा चलेको छ। पौडेल नदीजन्य पदार्थ उत्खननलाई लिएर बारम्बार विवादमा पर्दै आएका व्यवसायी हुन्। उनकै नेतृत्वमा वन क्षेत्रमा चरम दोहन भइरहेको पाइएपछि पौडेलविरुद्ध जिल्ला अदालत मोरङमा मुद्दा दायर गरिएको हो। वन क्षेत्रको अस्तित्व नै संकटमा पर्ने गरी स्काभेटर लगायतका ठूलो औजारको प्रयोग गरेर प्राकृतिक स्रोतमाथि व्यापक दोहन गरिएको फेला परेको थियो। पौडेलले गरिरहेको जथाभावी र नियमविपरीतको अत्यधिक उत्खननका कारण वन क्षेत्र जोखिममा परेको छ। उनले मिक्लाजुङ गाउँपालिका५ स्थित सोल्टी खोलाको वन क्षेत्रलाई आफ्नो कब्जामा लिएर लामो समयदेखि दोहन गरिरहेको वन कार्यालयको अनुसन्धानबाट पत्ता लागेको छ। दैनिक रूपमा उत्खननमा ठूला मेसिन तथा नदीजन्य पदार्थ ओसारपसारमा दर्जनौंको संख्यामा टिपर प्रयोग गर्ने गरिएको स्थानीय बताउँछन्। उनीहरूका अनुसार मिक्लाजुङ गाउँपालिकासँगको मिलेमतोमा पौडेलले बिना अनुमति ठुल्ठूला खाल्डा बनाएर वातावरणीय एवं पर्यावरणीय विनाश निम्तिने गरी दोहन गरेका छन्। प्राकृतिक स्रोतमाथिको अनियन्त्रित उत्खननले वन क्षेत्र बाढीपहिरो एवं भूक्षयको जोखिममा परेको विज्ञहरूले बताए। राज्य संयन्त्रकै मिलेमतो र संरक्षणमा मोरङका केही खोलानालामा वर्षौंदेखि पौडेलको रजगज चलिरहेको छ। प्राकृतिक सम्पदालाई असर पर्ने गरी वन क्षेत्रमा विगतदेखि नै रजाइँ गरिरहेका उनी हालसम्म उम्किँदै आएका थिए। मानव बस्ती, चुरे एवं वन क्षेत्र र खेतीयोग्य जमिनलाई असर पर्ने गरी वर्षौंदेखि खोलानाला, जंगल र प्राकृतिक सम्पदामाथि तीव्र प्रहार गरिरहेका पौडेल अहिले वन मुद्दाका प्रतिवादी हुन्। पौडेलकै कारण उत्तरी मोरङका दर्जनौं बस्ती र वन क्षेत्र भूक्षय तथा कटानको जोखिममा परेको विज्ञहरु बताउँछन्। उनीहरुका अनुसार स्थानीय सरकार र राज्य संयन्त्रसँगको साँठगाँठमा प्रचलित कानुनको धज्जी उडाएर पौडेलले प्राकृतिक स्रोतमाथि अनियन्त्रित दोहन गरिरहेका थिए। उर्लाबारीको सब डिभिजन वन कार्यालय मंगलबारेले मिक्लाजुङ५ स्थित सोल्टी खोलाको वन क्षेत्रबाट २ वटा टिपर गत वैशाख १३ गते नियन्त्रणमा लिएको थियो। मिक्स गिट्टी लोड गरिएको प्रदेश १०२००१ क ५३०८ र प्रदेश १०२००१ क ५२१३ नम्बरको टिपर वनले नियन्त्रणमा लिएको हो। सब डिभिजन वन कार्यालय मंगलबारेका प्रमुख एवं वन अधिकृत नवीनराज दाहाल नेतृत्वको टोलीले टिपरसँगै चालकहरु मिक्लाजुङ४ का ४१ वर्षीय धनजीत विश्वकर्मा र मिक्लाजुङ९ का ४० वर्षीय मानबहादुर विश्वकर्मालाई पक्राउ गर्यो। मान्छे भेला पारेर टिपरलाई अवरोध गर्ने, वन कार्यालयतर्फ लैजान नदिने र उत्खननमा संलग्नलाई पक्राउ गर्न बाधा पुर्याउने गरेपछि वनको टोलीले पौडेलकै भाइ सुन्दरहरैँचा५ का ४२ वर्षीय लोकबहादुर पौडेललाई समेत पक्राउ गरेको थियो। दाहालका अनुसार अनुसन्धान अघि बढाउँदा दुवै टिपर विनिता श्री कन्स्ट्रक्सन एन्ड सप्लायर्स इटहरीको रहेको पत्ता लाग्यो। उक्त कन्स्ट्रक्सन भीम पौडेलको हो। बिना अनुमति वन क्षेत्रमा उत्खनन गरिरहेको सूचना आएपछि सशस्त्र वन रक्षकसहितको टोलीले उत्खनन स्थलबाट टिपर नियन्त्रणमा लिएर ३ जनालाई पक्राउ गरेको हो, वन अधिकृत दाहालले भने, अनुसन्धानका क्रममा टिपर भीम पौडेलको रहेको पत्ता लाग्यो। स्काभेटरले उत्खनन गरिरहेको पाइए पनि चाबी लिएर चालक फरार भएका कारण त्यसलाई भने नियन्त्रणमा लिन नसकिएको उनी बताउँछन्। उनका अनुसार अनुसन्धान र प्राविधिक प्रतिवेदनबाट ३ हजार ८ सय ९६ दशमलव ४८ घनमिटर मिक्स गिट्टी उत्खनन गरिएको पत्ता लागेको छ। एउटा टिपरको क्षमता १२ घनमिटरको हुने दाहालको भनाइ छ। रातारात उत्खनन गर्ने र नजिकै रहेको स्टकमा थोपर्ने गरेको पाइएको दाहालले बताए। अवैध रूपमा नदीजन्य पदार्थ उत्खनन गरेर थोपर्ने र गाउँपालिकाबाट स्टक प्रमाणित गराउने गरेको पाइएको छ। वनको टोलीले पक्राउ परेकाहरुसँग सुरुमा वन क्षेत्र उत्खननको अनुमतिसँग सम्बन्धित कागजात माग गरेको थियो। तर, उनीहरुले कागजात देखाउन सकेनन्। हामीलाई कम्पनीले खटाएको हो। कागज छैन भने। त्यसपछि चालकसहित टिपरलाई नियन्त्रणमा लिएर अनुसन्धानको दायरामा ल्यायौं, दाहाल भन्छन्। स्रोतका अनुसार त्यतिबेला उत्खननको अनुमति लिएको कागजपत्र देखाउन नसकेका पौडेलले अदालतमा भने पेस गरेका छन्। राष्ट्रिय गौरवको आयोजना एसियन हाईवेको विस्तारका लागि आवश्यक निर्माण सामग्री परिपूर्तिका लागि उत्खननको अनुमति लिएको भन्दै मिक्लाजुङ गाउँपालिकाले दिएको कागजात पेस गरेको पाइयो, स्रोतले भन्यो। गाउँपालिकाले उत्खननका लागि वैशाख ६ गते नै अनुमति दिएको भनेर कागज बनाइदिएको स्रोतको भनाइ छ। स्रोतका अनुसार उत्खननको अनुमति दिएको भए त्यसको जानकारी वन कार्यालयलाई हुन्छ। वन क्षेत्रमा उत्खनन अनुमति दिएको थाहा छैन। गलत ढंगले कागजात बनाएर पेस गरेको हुनसक्छ। यसमा गाउँपालिकाको पनि मिलेमतो छ। यदि गाउँपालिकाले कागजात बनाइदिएको भए त्यो कानुनविपरीत हो, वन कार्यालय स्रोतले भन्यो। पक्राउ परेका ३ जनाले नै अनुसन्धानका क्रममा आफूहरुलाई भीम पौडेलले काममा लगाएको हो भनेर बयान दिएका थिए। टिपर पनि उनकै कन्स्ट्रक्सनको भएको पत्ता लागेपछि पौडेललाई समेत प्रतिवादी बनाएर मुद्दा दर्ता गरिएको वन अधिकृत दाहालले बताए। वनले अनुसन्धान सकेर मिसिल (अनुसन्धान प्रतिवेदन) बुझाएपछि सरकारी वकिल कार्यालय मोरङले पौडेलसहित ४ जनालाई प्रतिवादी बनाएर जेठ ६ गते जिल्ला अदालत मोरङमा वन ऐन, २०७६ अनुसार मुद्दा दर्ता गर्यो। वन क्षेत्र हुँदै बग्ने नदीबाट अवैध रुपमा नदीजन्य पदार्थ उत्खनन र ओसारपसार गरेको कसुरमा मुद्दा दर्ता भएको थियो। मुद्दा दर्ता हुँदा ३ जना पक्राउ परेका थिए। उनीहरुलाई अदालतबाट म्याद थप गरेर अनुसन्धान अवधिभर वन कार्यालयकै हिरासतमा राखिएको थियो। इटहरी५ घर भएका ५७ वर्षीय पौडेल भने तत्काल पक्राउ परेनन्। उनी फरार भएका थिए। पौडेललाई फरार प्रतिवादीका रूपमा राखेर अदालतमा मुद्दा दायर भयो। वन ऐन, २०७६ को दफा ४९ को (छ) अन्तर्गतको कसुरमा दफा ५० को उपदफा ६ (च) अन्तर्गतको सजाय माग दाबी गर्दै मुद्दा दायर गरिएको थियो। दफा ५० को उपदफा ६ (च) मा ५ लाख रुपैयाँभन्दा बढी जतिसुकै बिगो भए पनि २ वर्षसम्म कैद वा बिगोको दोब्बर जरिबाना वा दुवै सजाय हुने कानुनी व्यवस्था छ। उक्त मुद्दामा टिपर चालक धनजीत विश्वकर्मा र मानबहादुर विश्वकर्मा तथा पौडेलका भाइ लोकबहादुर पौडेलसँग जिल्ला अदालत मोरङले धरौटीबापत जनही १५ हजार रूपैयाँ माग गरेको थियो। न्यायाधीश केशवप्रसाद घिमिरेको इजलासले धरौटीबापतको रकम लिएर तीनै जनालाई छाड्न जेठ ७ गते आदेश दिएको अदालतका सूचना अधिकारी हेमबहादुर बुढाथोकीले बताए। फरार प्रतिवादी भीम पौडेल पनि सोमबार कानुन व्यवसायीमार्फत अदालतमा उपस्थित भएका छन्। बयान लिएर थुनछेक बहस सकिएसँगै न्यायाधीश घिमिरेकै इजलासले पौडेललाई पनि पछि ठहरे बमोजिम हुने गरी धरौटीबापत १५ हजार रुपैयाँ लिएर छाड्न आदेश दिएको सूचना अधिकारी बुढाथोकीले बताए। उनका अनुसार धरौटीबापतको रकम बुझाएर पौडेल छुटेका छन्। अदालतले मागेको धरौटीबापतको रकम बुझाएर टिपर पनि फिर्ता लगिसकिएको बुढाथोकीले बताए। अदालतले टिपरका लागि धरौटीबापत ४२ लाख ७० हजार ७९ रुपैयाँ ५९ पैसा माग गरेको थियो। पौडेलले बैंक ग्यारेन्टी राखेर टिपर फिर्ता लगेको जानकारी बुढाथोकीले दिए। वन ऐनको दफा ६८ को उपदफा १ अन्तर्गत टिपर जफत हुनुपर्ने माग दाबी थियो। पौडेलले पनि वन क्षेत्रमा उत्खनन भएको स्वीकार गरे। मिक्लाजुङ गाउँपालिकाले फागुन २० गते खोला ठेक्का लगाएको थियो। कार्यादेश दिएको भएपनि चिन्ह लगाइसकेको थिएन। नजानेर चालकले वन क्षेत्रमा टिपर लिएर गएछन्। चालक नयाँ र सोझा भएकाले नबुझेर त्यस्तो भएको हो, उनले भने। वन कार्यालयले अनुगमन गर्दा वन क्षेत्रमा उत्खनन भइरहेको देखेपछि टिपर र चालकलाई नियन्त्रणमा लिएको पौडेलको भनाइ छ। ठूलो गल्ती त भएको हैन। तर, यथास्थितिवादीको प्रेसरमा परेर र फसाउनका लागि मुद्दा चलाइयो, उनी भन्छन्, ठेक्का लगाएकै क्षेत्रमा उत्खनन गरिएको भए पनि थोरै वन क्षेत्र परेछ। चालक नयाँ परेकाले थाहा नपाएर त्यस्तो हुन गयो। उनले सबैलाई चित्त बुझाउन नसक्दा मुद्दा खेप्नु परेको बताए। वनले टिपर नियन्त्रणमा लिँदै गर्दा कागजपत्र आउँदैछन् र नलैजानु पनि भनिएको रहेछ, पौडेल भन्छन्, जबरजस्ती मुद्दा चलाउने काम भयो।"
मधेश प्रदेशका सांसद सिंहका स्वकीय सचिव अख्तियारको नियन्त्रणमा,काठमाडौं : अख्तियार दुरूपयोग अनुसन्धान आयोगले मधेश प्रदेशका सांसद सरोजकुमार सिंहका स्वकीय सचिवलाई जनकपुरबाट नियन्त्रणमा लिएको छ। अख्तियारको टोलीले सिंहका स्वकीय सचिव विनोदकुमार लाल कायस्थलाई उपमहानगरपालिकाबाट नियन्त्रणमा लिएको हो। साथै सांसद सिंहले प्रयोग गर्दै आएको मोबाइल समेत बरामद गरी अनुसन्धान गरिरहेको अख्तियारले जनाएको छ। अख्तियारका सहायक प्रवक्ता देवीप्रसाद थपलियाका अनुसार सांसद सिंहसमेतले विभिन्न उपभोक्ता समितिहरू गठन गरेको देखाएर खातामा दाखिला भएको रकम निजी सचिव कायस्थमार्फत् झिकी आफ्नो र श्रीमतीको खातामा जम्मा गरेको उजुरी परेको थियो। सोही उजुरीका आधारमा अनुसन्धानका लागि कायस्थलाई नियन्त्रणमा लिएको हो। अनुसन्धान सकिएपछि मात्रै उनीविरुद्ध मुद्दा चलाउने नचलाउने अख्तियारले निर्णय गर्नेछ।
"एकैपटक १० सचिवको सरुवा, को कहाँ ?","काठमाडौं : सरकारले निजामति सेवाका राजपत्रांङ्कित विशिष्ट श्रेणीका सचिवहरूको सरुवा गरेको छ। सोमबार बसेको मन्त्रिपरिषद बैठकले १० जना सचिवहरूको सरुवा गर्ने निर्णय गरेको हो। सरुवा हुनेमा सचिवहरूमा डारामप्रसाद घिमिरे,किरणराज शर्मा,हरिप्रसाद मैनालीलगायत रहेका छन्। सरकारका प्रवक्ता पृथ्वीसुब्बा गुरूङका अनुसार घिमिरेलाई उद्योग वाणिज्य तथा आपूर्ति मन्त्रालय,शर्मालाई लोकसेवा आयोग र मैनालीलाई संस्कृति,पर्यटन तथा नागरिक उड्डयन मन्त्रालयमा सरूवा गरिएको हो। डिल्लीराज शर्मालाई स्वास्थ्य तथा जनसंख्या मन्त्रालय,डादिपक काफ्लेलाई राष्ट्रपतिको कार्यालय,चुडामणी पौडेललाई शिक्षा विज्ञान तथा प्रविधि मन्त्रालयमा सरुवा गरिएको हो। यसैगरी गोविन्द बहादुर कार्कीलाई प्रधानमन्त्री तथा मन्त्रिपरिषदको कार्यालय, महादेव पन्थलाई राष्ट्रिय प्राकृतिक स्रोत तथा वित्त आयोग,रघुराम विष्टलाई महालेखा नियन्त्रक कार्यालय र शोभाकान्त पौडेललाई मुख्यमन्त्री तथा मन्त्रिपरिषदको कार्यालय गण्डकी प्रदेशमा सरुवा गरिएको हो।"
न्यायाधीश विवादित भएपछि फुटबलर म्याराडोनाको मृत्यु प्रकरण जटिल बन्दै,"अर्जेन्टिना : विश्व प्रसिद्ध फुटबल खेलाडी डिएगो म्याराडोनाको मृत्युमा संलग्न भनिएका सात जना अर्जेन्टिनी स्वास्थ्यकर्मीमाथिको आपराधिक मुद्दा न्यायाधीशको निष्पक्षताबारे उठेका प्रश्नका कारण संकटमा परेको छ। सन् २०२० नोभेम्बर २५ मा मस्तिष्कको शल्यक्रियापछि स्वास्थ्य लाभको क्रममा म्याराडोनाको ६० वर्षको उमेरमा निधन भएको थियो। कोकेन र मदिराको लतसँग दसकौंसम्म संघर्ष गर्दै आएका म्याराडोनाको मृत्युको कारण शल्यक्रिया भएको दुई सातापछि हृदयघात र तीव्र फोक्सो सुनिन्नु रहेको बताइएको छ। उनलाई दिउँसोको समयमा नर्सले ओछ्यानमै मृत अवस्थामा फेला पारेका थिए। म्याराडोनाको मृत्युपछिको हेरचाहमा गम्भीर लापरबाही भएको अभियोजन पक्षको दाबी छ। यसै सन्दर्भमा ब्युनस आयर्सको सान इसिड्रो उपनगरस्थित निजी निवासमा उपचारका क्रममा संलग्न चिकित्सकहरूमाथि सम्भावित अभिप्रायसहित हत्या आरोपमा मुद्दा चलिरहेको छ। दोषी ठहरिएमा उनीहरूलाई आठदेखि २५ वर्षसम्मको जेल सजाय हुनसक्छ। तर, मुद्दा सुरु भएको दुई महिनापछि एक निर्णायक मोड आएको छ। मुद्दाको अध्यक्षता गरिरहेका तीन न्यायाधीशमध्ये एक, जुलिएटा माकिन्टाच, एक विवादास्पद डकुमेन्ट्रीमा संलग्न भएको विषयमा प्रश्न उठेपछि गत साता मुद्दाको सुनुवाइ स्थगित गरिएको हो। बचाव पक्षका वकिलहरूले न्यायाधीशको संलग्नताले निष्पक्षताको उल्लङ्घन गर्दै मुद्दामा प्रभाव पार्ने प्रयास भएको आशंका व्यक्त गरेका छन्। स्थानीय सञ्चारमाध्यमहरूमा सार्वजनिक भएको फुटेजमा माकिन्टाचलाई मुद्दा सुरु हुनुभन्दा अघिल्लो दिन फिल्म टोलीसँग अन्तर्वार्ता दिँदै देखिएको छ। यद्यपि उनले आफूले कुनै फिल्म खिच्नमा संलग्न नभएको दाबी गरेकी छन्। म्याराडोनाका छोरीहरूको वकिल फर्नान्डो बर्लान्डोले न्यायाधीश माकिन्टाचमाथि गम्भीर आरोप लगाउँदै भने, 'उहाँले न्यायाधीशको रूपमा नभई अभिनेत्रीजस्तै व्यवहार गर्नुभयो।' उनले मङ्गलबार न्यायाधीशलाई हटाउन माग गर्ने बताएका छन्। त्यस्तै म्याराडोनाका पूर्व साझेदार भेरोनिका ओजेडाका वकिल मारियो बाउड्रीले मुद्दा निष्पक्ष ढंगले अगाडि बढाउन सुरुदेखि नै कारबाही थाल्नुपर्ने माग गरेका छन्। 'अब सबैलाई लाग्न थालेको छ कि यो मुद्दा राजनीतिक वा व्यक्तिगत सम्झौतामा आधारित छ,' उनले बताएका छन्। न्यायाधीश माकिन्टाचलाई मुद्दाबाट हटाइएमा नयाँ न्यायाधीश नियुक्त हुने कि पुनः नयाँ प्यानल गठन गरेर मुद्दा सुरुदेखि नै प्रारम्भ गर्नुपर्ने भन्ने विषयमा अदालतले निर्णय लिनुपर्नेछ। मुद्दाको आगामी सुनुवाइ मंगलबार पुनः सुरु हुने तयारी भइरहेको छ, जहाँ न्यायाधीशको भूमिकामाथि थप बहस र निर्णय हुने अपेक्षा गरिएको छ।"
"भिजिट भिसा प्रकरणमा राज्यको निकाय जोडिएका छन्, गृहमन्त्रीको राजीनामा नैतिकताको विषय मात्रै हुँदैन",काठमाडौं : रास्वपा सांसद गणेश पराजुलीले भिजिट भिसा प्रकरण भ्रष्टाचारको मात्रै नभइ मानवतस्करीको विषय भएकाले गम्भीर भएर छानविन हुनुपर्ने बताएका छन्। मंगलबार संसद भवन नयाँ बानेश्वरमा सञ्चारकर्मीसँग कुरा गर्दै पराजुलीले मानवतस्करी भइरहेको उजुरीको अनुसन्धान नगरेर गृह प्रशासनले त्यसलाई प्रश्रय दिएको आरोप समेत लगाएका हुन्। अध्यागमनबाट भिजिट भिसामार्फत नेपालीहरूलाई बेच्ने प्रकरणमा राज्यको निकायहरु नै जोडिएकाले गृहमन्त्री रमेश लेखकको राजीनामा केवल नैतिकताको विषय मात्रै हुन नसक्ने उनको भनाई छ। सांसद पराजुलीले भिजिट भिसामार्फत मानव तस्करीको विषयमा अख्तियारले छानविन प्रक्रिया अघि बढाएर अध्यागमनका कर्मचारीलाई पक्राउ गर्न खोज्दा गृह मन्त्रालयले दोषी देखिएका कर्मचारीलाई बचाउनका लागि रातारात सरुवा गर्ने काम गरेको आरोप लगाए । गृहमन्त्री लेखकलाई दोषीसँग जोडेर हेर्ने शंकाको दायरा फराकिलो भएकाले राजीनामा दिन लगाएर अनुसन्धानको घेरामा ल्याउनुपर्ने उनको भनाई छ। पराजुलीले उक्त प्रकरणमा उच्चस्तरीय छानबिन समिति गठन गरेर सत्य तथ्य छानविन गर्ने र दोषिलाई कडा कारबाही हुनुपर्ने धारणा रारे ।
परराष्ट्रमन्त्री राणा हङकङ भ्रमणमा जाने,काठमाडौं : परराष्ट्रमन्त्री आरजु राणा देउवा हङकङ भ्रमणमा जाने भएकी छन्। हङकङमा आयोजना हुने अन्तर्राष्ट्रिय मध्यस्थता संगठनको स्थापना गर्ने महासन्धिको हस्ताक्षर समारोहमा सहभागी हुने हङकङ जाने भएकी हुन्। परराष्ट्रमन्त्री राणा जेठ १४ देखि १८ गतेसम्म आयोजना हुने कार्यक्रमका लागि त्यसतर्फ प्रस्थान गर्ने परराष्ट्र मन्त्रालयले जानकारी दिएको छ। परराष्ट्रमन्त्री राणा पर्यवेक्षकको रूपमा उक्त समारोहमा सहभागी हुने परराष्ट्र मन्त्रालयको भनाइ छ। सोमबार बसेको मन्त्रिपरिषद् बैठकले परराष्ट्रमन्त्री राणाको हङकङ भ्रमण स्वीकृत गरेको थियो।
नेप्से सामान्य अंकले बढेपनि पाँच कम्पनीको सेयर मूल्यमा सकारात्मक सर्किट,"काठमाडौं : नेप्से परिसूचक सामान्य अंकले बढेपनि पाँच कम्पनीको सेयर मूल्यमा भने सकारात्मक सर्किट लागेको छ। कर्पोरेट डेभलपमेन्ट बैंक,ओम मेघाश्री फर्माक्युटिकल्स,ग्रीन डेभलपमेन्ट बैंक,भूगोल इनर्जी डेभलपमेन्ट र पियोर इनर्जीको सेयर मूल्यमा सकारात्मक सर्किट लागेको हो। कारोबार साताको तेस्रो दिन मंगलबार नेप्से परिसूचक ०८५ अंकले बढेर २६७५६२ विन्दुमा अडिएको छ। सेन्सेटिभ इण्डेक्स ०८७ अंकले बढेर ४५६९६ विन्दुमा पुगेको छ। नेप्से सामान्य अंकले बढेपनि कारोबार रकम भने सोमबारको तुलनामा घटेको हो। सोमबार ७ अर्ब ५८ करोडको सेयर कारोबार भएकोमा आज ६ अर्ब ५२ करोड मूल्य बराबरको कारोबार भयो। आइतबार ७ अर्ब ६० करोडको सेयर कारोबार भएको थियो। यसदिन ३१८ स्क्रिप्सको १ करोड ४२ लाख ९९ हजार ३९४ कित्ता सेयर ६ अर्ब ५२ करोड ७८ लाख ३९ हजार ५८१ रुपैयाँमा खरिदबिक्री भए। युनिभर्सल पावर ६३ करोड मूल्य बराबरको सेयर कारोबार गरी शीर्षस्थानमा रह्यो। राधी विद्युतको ४७ करोडको सेयर कारोबार हुँदा नगदी ग्रुपको ४२ करोड, सानिमा माइ हाइड्रोपावरको २६ करोड र बुटवल पावरको २५ करोड मूल्य बराबरको सेयर कारोबार भयो। कारोबारमा आएकामध्ये ८५ स्टक्सको मूल्य बढ्दा १६१ वटाको घट्यो। यसदिन ६ समूहको उपसूचक बढ्दा ८ वटाको घट्यो। बैंकिङ, डेभलपमेन्ट बैंक,हाइड्रोपावर,मनु एण्ड प्रो, म्युचुअल फण्ड र ट्रेडिङ समूहको उपसूचक बढ्दा अन्यको घटेको हो।"
भिजिट भिसा प्रकरण : विपक्षीको अवरोधपछि संसद बैठक प्रभावित,"काठमाडौं : भिजिट भिसा प्रकरणमा गृहमन्त्री रमेश लेखकको राजीनामा माग गर्दै प्रतिपक्षी दलहरूले प्रतिनिधिसभा बैठकमा अवरोध जनाएपछि आजको बैठक प्रभावित बनेको छ। बैठक सुरु हुनेवित्तिकै नेकपा माओवादी केन्द्र,राष्ट्रिय स्वतन्त्र पार्टीलगायत विपक्षी दलहरूले अवरोध जनाएपछि बैठक ३० मिनेटका लागि स्थगित भएको छ। उनीहरूले गृहमन्त्रीको राजीनामा माग गर्दै नाराबाजी र अवरोध गरेपछि सभामुख देवराज घिमिरेले बैठक आधा घण्टाका लागि स्थगित गरेको घोषणा गरे। आजको बैठकमा उपप्रधानमन्त्री एवं अर्थमन्त्री विष्णुप्रसाद पौडेलले आर्थिक वर्ष २०८१८२ आर्थिक सर्वेक्षण पेस गर्ने कार्यसूची थियो। यस्तै, संस्कृति, पर्यटन तथा नागरिक उड्डयन मन्त्रालय, ऊर्जा, जलस्रोत तथा सिँचाइ मन्त्रालय र वन तथा वातावरण मन्त्रालयसम्बन्धी मौखिक प्रश्नको सम्बन्धित मन्त्रीले उत्तर दिने कार्यसूचीमा उल्लेख छ। यसैगरी महिला बालबालिका तथा ज्येष्ठ नागरिकमन्त्री नवलकिशोर साह सुडीले बालबालिकासम्बन्धी (पहिलो संशोधन) विधेयक, २०८२ प्रस्तुत गर्ने कार्यसूची छ। शिक्षा विज्ञान तथा प्रविधिमन्त्री रघुजी पन्तले राष्ट्रियसभामा उत्पत्ति भएको तिलगंगा नेत्र विश्वविद्यालय विधेयक, २०८१ विधेयकमाथि विचार गरियोस् भन्ने प्रस्ताव प्रस्तुत गर्ने कार्यसूची छ। तर,मंगलबार प्रतिनिधिसभा बैठक सुरु हुनेबितिकै माओवादीलगायतका प्रतिपक्षी दलका सांसदहरूले उठेर विरोध जनाउँदै गृहमन्त्री लेखकको राजीनामा माग गरे । उनीहरूले छानविन समिति बनाएर गृहमन्त्रीमाथि अनुसन्धान गर्न समेत माग गरेका छन् । प्रतिपक्षी दलले उठेर विरोध जनाएपछि सभामुख देवराज घिमिरेले माओवादी केन्द्रका सांसद वर्षमान पुनलाई बोल्न समय दिएका थिए। पुनले भिजिट भिसा प्रकरण मानवतस्करीसँग जोडिएको उल्लेख गर्दै बिमानस्थलभित्रकै भ्रष्टाचार राजनीतिक संरक्षणबिना सम्भव नरहेको बताए। सो प्रकरणमा गृहमन्त्री प्रत्यक्ष जोडिएको देखिएकाले राजीनामा दिएर अनुसन्धानलाई सहयोग गर्न उनले सुझाव दिए। पुनले गृहमन्त्रीले राजीनामा दिएर अनुसन्धान हुने वातावरण नबनेसम्म सदन चल्न नसक्ने स्पष्ट पारे। त्यस्तै रास्वपा सांसद शिशिर खनालले भिजिट भिसा प्रकरणमा उच्चस्तरीय छानबिन आयोगमार्फत गृहमन्त्रीमाथि अनुसन्धान हुनुपर्ने बताए । उनले गृहमन्त्री लेखक पदमा रहेसम्म निष्पक्ष छानविन हुन्छ भनेर विश्वास गर्न नसकिने भन्दै राजीनामा दिनुपर्ने जिकिर गरे । निष्पक्ष छानविनका लागि समिति गठन नभएसम्म सदन चल्न नदिने उनले बताए। गृहमन्त्रीको राजीनामा माग्दै प्रतिपक्षीले सदनमा विरोध गरेपछि सभामुख घिमिरेले आसनग्रहण गरेर सहज रुपमा सदन चल्ने वातावरण बनाउन आग्रह गरे। प्रतिपक्षीको विरोधकैबीच कांग्रेस प्रमुख सचेतक श्याम घिमिरेले बोल्नका लागि समय माग गरेपछि सभामुख घिमिरेले बोल्न समय दिदा बिपक्षी दलहरु नाराबाजीमा नै उत्रिएका थिए । प्रतिपक्षी दलले निरन्तर नाराबाजी गरेपछि प्रतिनिधिसभा बैठक ३० मिनेटका लागि बैठक स्थगित गरिएको छ ।"
मनसुनजन्य विपदमा हुनसक्ने स्वास्थ्य महामारी रोकथामका लागि पूर्व तयारी सुरु,"काठमाडौंः स्वास्थ्य तथा जनसंख्या मन्त्रालयले महामारी नियन्त्रणका लागि मनसुनजन्य विपद् सुरु हुनुअघि नै आवश्यक तयारी थालेको छ। वर्षायाम सुरु हुने बेला विभिन्न संक्रमण, रोग तथा महामारी देखिने सम्भावना भएकाले समयमै पूर्व तयारी प्रभावकारी बनाउन स्वास्थ्य तथा जनसंख्या मन्त्री प्रदीप पौडेलले तयारी बैठक राखेर समयमै प्रतिकार्य तथा रोकथामका लागि विभिन्न छ निर्णय गरेका हुन्। मन्त्री पौडेलले स्वास्थ्य अधिकारीहरुसमक्ष विपद् आइ सकेपछि मात्र तात्ने परम्परा रोक्न समयमै सम्भावित समस्या पहिचान गरेर तयारीका साथ महामारीको स्थिति नियन्त्रणबाट बाहिर जान नदिनका लागि आवश्यक सबै सहयोगका लागि आफू तयार रहेको बताएका थिए। सोहीअनुसार विपद् प्रतिकार्य तथा महामारी नियन्त्रणमा संलग्न स्वास्थ्य अधिकारीहरूसँगको बैठकले पूर्व तयारीको काम थालिहाल्ने निर्णय गरेको हो। इपिडिमियोलोजी तथा रोग नियन्त्रण महाशाखाले सम्भावित महामारी हुने स्थानको पहिचान गरी सरसफाई र शुद्ध पानीको प्रयोग र व्यवस्थापनका लागि आवश्यक तयारी गर्नेछ। साथै, शुद्ध पानीको प्रयोगका लागि स्थानीय तहसम्मै प्रभावकारी सूचना सामग्री सम्प्रेषणका लागि समेत राष्ट्रिय स्वास्थ्य शिक्षा सूचना तथा सञ्चार केन्द्रले काम थाल्नेछ। मन्त्रालयका प्रवक्ता डाक्टर प्रकाश बुढाथोकीका अनुसार ईपिडिमियोलोजी तथा रोग नियन्त्रण महाशाखाले सबै स्थानीय तहका द्रुत प्रतिकार्य समूहसँग भर्चुअल बैठक गरेर आवश्यक जानकारी संकलन तथा तयारी अघि बढाउनेछ। महाशाखाले सातै प्रदेशमा स्वास्थ्यजन्य विपद् नियन्त्रणका लागि तालिम प्राप्त व्यक्तिको विवरण अद्यावधिक गरेर आवश्यकताअनुसार खटाउने व्यवस्था गर्नेछ। यसैगरी, राष्ट्रिय आपतकालीन कार्य सञ्चालन केन्द्र तथा राष्ट्रियप्रादेशिक स्वास्थ्य आपतकालीन कार्य सञ्चालन केन्द्रसँग आवश्यक समन्वय गरी आवश्यक तयारी तथा प्रतिक्रियाका कामहरू समेत अघि बढाइने भएको छ। मन्त्री पौडेलको प्रतिबद्धताअनुसार संक्रामक रोग ऐन २०२० लाई बदलिँदो परिस्थिति तथा आवश्यकताअनुसार संशोधन गर्नका लागि समेत स्वास्थ्य सेवा विभागले एक साताभित्र आवश्यक तयारी गरेर मन्त्रालयमा पेश गर्ने समेत बैठकले निर्णय गरेको छ।"
सहमति नजुटेपछि संसद बैठक भोलि ११ बजेसम्मका लागि स्थगित,"काठमाडौं : प्रतिनिधिसभा बैठक सूचना टाँस गरेर स्थगित भएको छ। विपक्षी दलहरूले गृहमन्त्री रमेश लेखको राजीनामा मागेपछि प्रभावित भएको संसद भोलि ११ बजेसम्मका लागि स्थगित भएको हो। भिजिट भिसा प्रकरणमा गृहमन्त्रीमाथि प्रश्न उठेको भन्दै विपक्षी दलहरूले संसद अवरुद्ध पारेका थिए। उनीहरूले संसदमा नाराबाजी गर्दै गृहमन्त्री लेखकले राजीनामा दिनुपर्ने, भिजिट भिसा प्रकरणको अनुसन्धान गर्न उच्चस्तरीय छानबिन समिति बन्नुपर्ने लगायत माग गरेका थिए। सभामुख देवराज घिमिरेले केही समयका लागि बैठक स्थगित गरेर दलका प्रमुख सचेतकहरूसँग संसद खुलाउने विषयमा छलफल गरेको थियो। तर, बैठकमा विपक्षी दलहरू टसमस नभएको स्रोतले जानकारी दिएको छ।"
प्रतिनिधि सभाको बैठक सुरू,"काठमाडौं : प्रतिनिधि सभाको बैठक सुरू भएको छ। बैठकमा चालु आर्थिक वर्षको आर्थिक सर्वेक्षण पेस हुने संघीय संसद् सचिवालयका महासचिव पद्मप्रसाद पाण्डेयले जानकारी दिएका छन्। बैठकमा उपप्रधानमन्त्री एवं अर्थमन्त्री विष्णुप्रसाद पौडेलले आर्थिक वर्ष २०८१८२ आर्थिक सर्वेक्षण पेस गर्दैछन्। यस्तै, संस्कृति, पर्यटन तथा नागरिक उड्डयन मन्त्रालय, ऊर्जा, जलस्रोत तथा सिँचाइ मन्त्रालय र वन तथा वातावरण मन्त्रालयसम्बन्धी मौखिक प्रश्नको सम्बन्धित मन्त्रीले उत्तर दिने कार्यसूचीसमेत तय भएको छ । यसैगरी महिला बालबालिका तथा ज्येष्ठ नागरिकमन्त्री नवलकिशोर साह सुडीले बालबालिकासम्बन्धी (पहिलो संशोधन) विधेयक, २०८२ प्रस्तुत गर्नेछन् । यसैगरी बैठकमा शिक्षा विज्ञान तथा प्रविधिमन्त्री रघुजी पन्तले राष्ट्रियसभामा उत्पत्ति भएको तिलगंगा नेत्र विश्वविद्यालय विधेयक, २०८१ विधेयकमाथि विचार गरियोस् भन्ने प्रस्ताव प्रस्तुत गर्ने सम्भावित कार्यसूची छ।"
"सुनचाँदीको मूल्य घट्यो,कति छ बजार भाउ ?",काठमाडौं : आज सुनचाँदीको मूल्य सामान्य घटेको छ । सुन तोलामा २०० र चाँदी १० रुपैयाँले घटेको हो। नेपाल सुनचाँदी व्यवसायी महासंघका अनुसार एक तोला सुनको मूल्य १ लाख ९० हजार ९०० कायम भएको छ । सोमबार ७ सय रुपैयाँले घटेर एक तोला सुनको मूल्य १ लाख ९१ हजार १०० रुपैयाँ कायम भएको थियो। यसैगरी एक तोला चाँदीको मूल्य १ हजार ९९५ तोकिएको छ।
प्रतिनिधि सभाको बैठक अगाडि राप्रपा संसदीय दलको बैठक,"काठमाडौं : राष्ट्रिय प्रजातन्त्र पार्टी (राप्रपा)ले पार्टी संसदीय दलको बैठक बोलाएको छ । संसदीय दलको कार्यालयमा साढे १० बजेबाट बैठक बस्न लागेको राप्रपा प्रमुख सचेतक ज्ञानबहादुर शाहीले जानकारी दिए । बैठकमा पछिल्लो राजनीतिक घटनाक्रम र भिजिट भिसा प्रकरणमा छलफल उनले बताए। आज प्रतिनिधिसभा बैठक बस्दैछ । बैठकमा भिजिट भिसा प्रकरणलाई लिएर गृहमन्त्री रमेश लेखकको राजीनामा माग्ने तयारी विपक्षी दलहरूले गरिरहेका छन् । यस अगाडि माओवादी केन्द्र, राष्ट्रिय स्वतन्त्र पार्टी र नेपाली कांग्रेसकै संस्थापनइत्तरका नेताहरुले छानबिनका लागि मार्ग प्रशस्त गर्न आग्रह गरेका छन्। नेपाली कांग्रेसका नेता डा शेखर कोइरालाले गृहमन्त्री रमेश लेखकलाई नैतिकताको आधारमा राजीनामा दिएर छानबिनका लागि मार्ग प्रशस्त गर्न सुझाव दिएका थिए। यता नेपाली कांग्रेसले बिना आधार गृहमन्त्री रमेश लेखकले राजीनामा दिन नहुने निष्कर्ष निकालेको छ। पदाधिकारी बैठकपश्चात प्रवक्ता प्रकाशशरण महतले सामाजिक सञ्जाल र मिडियामा आएका अफवाहको भरमा गृहमन्त्री लेखकले राजीनामा नदिने बताएका थिए।"
आइपीएल : मुम्बईलाई हराउँदै पञ्जाबले पहिलो क्वालिफायर खेल्ने,"काठमाडौं : इन्डियन प्रिमियर लिगमा मुम्बई इन्डियन्सलाई ७ विकेटले हराउँदै पन्जाब किङ्सले पहिलो क्वालिफायरमा स्थान बनाएको छ। सोमबार लिग चरणको अन्तिम खेलमा मुम्बईलाई हराउँदै पञ्जाबले शीर्ष दुई भित्र आफ्नो स्थान पक्का गरेको हो। सवाइमान सिंह स्टेडियममा टस हारेर ब्याटिङको निम्तो पाएको मुम्बईले १८४ रन बनाएको थियो। मुम्बईले दिएको १८५ रनको विजय लक्ष्य पछाएको पन्जाबले १८३ ओभरमा ३ विकेट गुमाउँदै १८७ रन सहित लक्ष्य पूरा गरेको हो। पन्जाबका लागि जोश इङ्लिसले सर्वाधिक ७३ रनको पारी खेले। उनले ४२ बलमा चारचौका र तीन छक्का प्रहार गरे। ओपनरद्वय प्रियांस अर्या र प्रभसिम्रन सिंहले क्रमश: ६२ र १३ रन बनाए। कप्तान श्रेयस अयर २६ र निहाल बडेरा २ रनमा अविजित रहे। मुम्बईका लागि बलिङतर्फ मिचेल शान्तरले २ र जसप्रीत बुमराहले १ विकेट लिए। पहिलो इनिङमा ब्याटिङ गरेको मुम्बईले निर्धारित २० ओभरमा ७ विकेट गुमाउँदै १८४ रन बनाएको थियो। मुम्बईका लागि सूर्यकुमार यादवले सर्वाधिक ५७ रनको पारी खेले। उनले ३९ बलमा ६ चौका र २ छक्का प्रहार गरे। ओपनिङमा आएका र्यान रिकेल्टन र रोहित शर्माले क्रमश: २७ र २४ रन बनाए।विल ज्याक्सले १७, कप्तान हार्दिक पाण्ड्याले २६ र नमान्दिरले २० रन बनाए। पन्जाबका लागि बलिङतर्फ अर्षदीप सिंह, मार्को जान्सन र विजयकुमार वैशकले समान २२ विकेट लिए। हर्पित बार्रले १ विकेट लिए। मंगलबार लखनउ र रोयल च्यालेन्जर्स बैंग्लोर (आरसीबी)बीच आइपीएल सिजन २०२५ को अन्तिम लिग चरणको खेलपछि शीर्ष दुई पक्का हुनेछ।"
सचिवमा बराल र मिश्रलाई बढुवा गर्ने सरकारको निर्णय,काठमाडौ : सरकारले सहसचिव भुपाल बराल र दिनानाथ मिश्रलाई सचिवमा बढुवा गरेको छ। सोमबार साँझ बसेको मन्त्रिपरिषद् बैठकले प्रशासनतर्फ रिक्त रहेको सचिव पदमा बराल र प्राविधिकतर्फ मिश्रलाई सचिवमा बढुवा गरेको बालुवाटार स्रोतले जनाएको छ। महालेखा नियन्त्रक गणेशप्रसाद पाण्डे अवकाश पाएपछि रिक्त रहेको सचिव पदमा सरकारले बराललाई बढुवा गरेको हो। त्यसैगरी जल तथा उर्जा आयोगको सचिवालयका सचिव मधु भेटवालले अवकाश पाएपछि रिक्त पदमा सरकारले मिश्रलाई बढुवा गरेको हो। हाल बराल वन तथा वातावरण मन्त्रालयमा कार्यरत छन्।
"प्रतिनिधिसभा बैठकमा विपक्षी दलको विरोध, मागियो गृहमन्त्रीको राजीनामा",काठमाडौं : भिजिट भिसाका नाममा मानव तस्करी हुने घटनामा गृह प्रशासन मुछिएपछि संसद बैठकमा विपक्षी दलहरूले विरोध जनाएका छन्। त्रिभुवन विमानस्थल हुँदै भिजिट भिसाका नाममा मानव तस्करी हुने घटनामा गृह प्रशासन मुछिएपछि प्रतिपक्षी दलहरूले गृहमन्त्री रमेश लेखकको राजीनामा माग गर्दै संसदमा अवरोध जनाएका छन्। मंगलबार प्रतिनिधिसभा बैठक सुरू हुने वित्तिकै प्रतिपक्षी दलका सांसदहरूले उठेर विरोध जनाउँदै गृहमन्त्री लेखकमाथि चौतर्फी प्रश्न उठिसकेकाले नैतिकताका आधारमा तुरून्त राजीनामा दिएर मार्ग प्रशस्त गर्नुपर्ने माग गरे। उनीहरूले छानविन समिति बनाएर गृहमन्त्रीमाथि अनुसन्धान गर्न समेत माग गरे। नेकपा माओवादी केन्द्रका सांसद वर्षमान पुनले गम्भीर प्रश्न उठिसकेको भन्दै गृहमन्त्री लेखकले मार्ग प्रशस्त गरी छानबिन गर्ने वातावरण बनाइदिन आग्रह गरे। उनले राजीनामा नआएसम्म संसद अगाडि बढाउन प्रतिपक्षी दलहरूले सहयोग नगर्ने बताए। यसैगरी रास्वपा सांसद शिशिर खनालले उक्त घटनाको अनुसन्धान गर्न उच्च स्तरीय छानबिन समिति गठन गर्नुपर्ने माग गरे। उनले गृहमन्त्री लेखक पदमा रहेसम्म निष्पक्ष छानविन हुन्छ भनेर विश्वास गर्न नसकिने भन्दै राजीनामा दिनुपर्ने जिकिर गरे। अध्यागमनका कर्मचारीको सेटिङमा मानिसलाई भिजिट भिसामा पठाउन सहजीकरण गरी रकम असुली गर्ने खुलेको र त्यसमा गृहमन्त्रीको पनि संलग्नता हुनसक्ने उनीहरूको दावी छ। भिजिट भिसा प्रकरणमा गृह प्रशासन मुछिएपछि सोमबार नेपाली कांग्रेस सभापति शेरबहादुर देउवा निवास बूढानिलकण्ठमा पदाधिकारी बैठक बसेको थियो। उक्त बैठकले भिजिट भिसामा अवैध रकम असुली प्रकरणमा गृहमन्त्री लेखकको संलग्नता नरहेको निष्कर्ष निकालेको थियो।
राष्ट्रपतिलाई अर्थमन्त्री पौडेलले गरे बजेटबारे ब्रिफिङ,काठमाडौं : राष्ट्रपति रामचन्द्र पौडेल र उपप्रधान एवम् अर्थमन्त्री विष्णु पौडेलबीच भेटवार्ता भएको छ। आज बिहान अर्थमन्त्री पौडेलले राष्ट्रपति भवन शीतल निवास पुगेर आर्थिक वर्ष २०८२८३ को बजेटका बारेमा ब्रिफिङ गरेका हुन्। सरकारले संवैधानिक व्यवस्थाअनुसार यही जेठ १५ गते बिहीबार बजेट ल्याउँदैछ। सोही बजेटका बारेमा छलफल भएको राष्ट्रपतिको स्वकीय सचिवालयले जनाएको छ।
हजार वर्षदेखि बिदेसिइरहेका नेपाली,"आजभन्दा १४ सय वर्षअघि राजा गुणकाम देवको शासनमा ७ सय नेपाली विदेशमा थिए भनेर आर्थिक इतिहासका विद्वान्हरू बताउँछन् । उनी स्वयं लिच्छवि राजा हुन् र लिच्छविकाललाई इतिहासकारहरू स्वर्णकालको संज्ञा पनि दिन्छन् । तसर्थ, नेपाली बिदेसिने र खास गरी रोजगारीका लागि बिदेसिने गरेको राज आजको होइन, यो एउटा सदावहार प्रवृत्ति भइरहेको छ । सय वर्षअघि पहिलो विश्वयुद्धताका लाख नेपाली युद्धका लागि गएका थिए भनिन्छ जबकि युद्धमा जानु भनेको मृत्युसँग पौंठेजोरी खोज्ने सुनिश्चितता हो । आजको दिनमा प्रत्येक दिन १५ सयको संख्यामा वैदेशिक रोजगारीका लागि नेपाली बिदेसिन्छन् भनेर चिन्ता गर्नुभन्दा पहिला सयौं वर्ष होइन, हजार वर्षअघिदेखि नै नेपाली किन बिदेसिन थालेका हुन् भनेर चिन्तन गर्नुपर्छ । विदेशको काम भनेर केवल भारतका उत्तर पहाडहरूमा नंग्रा खियाइरहेका कर्णाली प्रदेशका बासिन्दा अचेल खाडी, मलेसिया धाउन थाल्नु केवल गन्तव्य फेरिनु भए पनि प्रवृत्ति त उही नै हो । बरु, विक्रम् संवत्को १ हजारदेखि १४ सय सालसम्म गज्जब चलेको कर्णाली केन्द्रित खस साम्राज्यकै पालामा रोजगारीका लागि त्यहाँका बासिन्दा बिदेसिएको पढ्न पाइएको छैन । तर, समृद्ध खस साम्राज्यको केन्द्र कर्णाली आज किन समृद्धिको सूचीमा पछाडि छ र रोजगारीका लागि गन्तव्य फेराफेरी हिँडिरहन्छ, खोजीको विषय हो । सर्सति हेर्दा काठमाडौं केन्द्रित शासन चलेयता पछाडि पारिएकैले कर्णालीले समृद्धि भेट्न मुस्किल परिरहेको छ । तर, जसै गणतन्त्र आइसक्दा पनि बिदेसिने पीडा त्यहाँ ज्युँका त्युँ रहनु विडम्बना मान्नुपर्छ । जबकि, कर्णालीको भूगोल काठमाडौंका लागि दुर्गम हो, प्रकृतिका लागि होइन, सम्भावनाका लागि होइन । हिमाली र पहाडी मिश्रित भूगोल भएको कर्णालीबाट यो वर्ष ३० हजार कर्णालीबासी रोजगारीका लागि बिदेसिए, खासमा तिनलाई स्वदेशमै र प्रदेशमै रोजगारीका तमाम अवसर सिर्जना गर्न वा उनीहरूलाई उद्यमी, इलमी बनाउन राज्य चुकेको हो । सानातिनासमेत गरी २० हजार उद्योग र तिनमा झन्डै ६० हजारलाई रोजगारी मिलेको तथ्यांक कर्णालीसँग छ । जबकि, कर्णालीमा जडीबुटीका उद्योग चल्न सक्छन् । तरकारी तथा फलफूलको व्यापक व्यावसायिक खेती हुनसक्छ र त्यसलाई उद्योगको रूपमा विकास गर्न सकिन्छ । पर्यटन त्यहाँको अर्को अति सम्भावना भएको क्षेत्र हो, जसले राज्यलाई राजस्व र स्थानीयलाई रोजगारी दिन सक्छ । तर, भौतिक पूर्वाधार र शिक्षा, स्वास्थ्यका आधारभूत आवश्यकतामा पनि कर्णालीलाई काठमाडौंले जसरी पछि पारेको पार्यै छ, त्यसले यहाँका अभूतपूर्व सम्भावनालाई पनि चपरीमुनि पुरेको छ । त्यसैले युवा बिदेसिन अभिशप्त छन् । कहिले लाहुरे बनेर त कहिले भरिया वा मजदुर जुनसुकै बहानामा पनि नेपाली रोजगारीका लागि सधैं बिदेसिनुपर्ने हो भने देशले समृद्धि हासिल गर्ने कुरा फगत सपना मात्रै हुने निश्चित छ । त्यसैले खोजी गर्नुपर्छ, हजार वर्षदेखि किन बिदेसिन अभिशप्त छन् नेपाली ?"
सबैभन्दा छिटो सगरमाथा चढ्ने दाबी गर्ने आरोही अवैध डलरसहित पक्राउ,"काठमाडौं : सगरमाथा छिटो चढ्ने दाबी गरेका युक्रेनीअमेरिकी नागरिक एन्ड्रु उसाकोभलाई त्रिभुवन अन्तर्राष्ट्रिय विमानस्थलबाट अमेरिकी डलर २० हजार अवैध रूपमा लैजान खोज्दा राजश्व अनुसन्धान विभागले पक्राउ गरेको छ । उनी पूर्व ब्रिटिस गोर्खा सैनिक तथा विश्व कीर्तिमानी आरोही निम्स (निर्मल) पुर्जाको स्वामित्वमा रहेको इलिट एक्सपेड कम्पनीका क्लाइेन्ट हुन् । उसाकोभले मे १५ मा न्यूयोर्कबाट समुद्री सतहबाट यात्रा सुरु गरी मे १९ बिहान ९ः२२ बजे सगरमाथा चढेको दाबी गरेका छन् । कुल ३ दिन २३ घण्टा ७ मिनेटमा सगरमाथा शिखर चुमिएको यो रेकर्डलाई अहिले संस्कृति, पर्यटन तथा नागरिक उड्डयन मन्त्रालयअन्तर्गतको पर्यटन विभागले छानबिन गरिरहेको छ । विमान चढ्नुअघि झोलामा लुकाइएको डलर फेला परेपछि उनलाई राजस्व अनुसन्धान विभागमा बुझाइएको हो । विदेशी मुद्रा ऐन उल्लंघन गरेको ठहर गर्दै विभागले उसाकोभलाई ६० हजार डलर जरिवाना तोकेको छ । जरिवाना नतिरेकाले उनी अझै हिरासतमा छन् । उनको आरोहणमा अक्सिजनबिनै सहायता पुयाउने जेनन ग्यास र हाइपोक्सिक टेन्ट प्रयोग गरिएको दाबीसमेत अनुसन्धानमा परेको छ । विवादास्पद आरोही तथा व्यवसायी निम्स पुरजा नेतृत्वको इलीट एक्सपेड टोलीले उसाकोभको रिहाइका लागि पहल गरिरहेको जनाइएको छ । विमान चढ्नुअघि युक्रेनीअमेरिकी नागरिक एन्ड्रु उसाकोभको झोलामा लुकाइएको २० हजार अमेरिकी डलर फेला परेपछि उनलाई राजस्व अनुसन्धान विभागमा बुझाइएको हो।"
प्रयास विद्यालय पुनर्संरचनाको,"विद्यालय पुनर्संरचना र समायोजनमा वस्तुगत, तथ्यपरक र यथार्थपरक भई अनुसन्धान गर्नु आवश्यक छ। मुख्य तथ्यलाई नसमेटी जारी गरिने ऐन बिहेको हतारले केटी माग्नै बिर्सिएछ भन्ने भनाइलाई चरितार्थ गर्नेभन्दा बढी केही हुन सक्ने देखिन्न। लगभग एक महिनासम्म चलेको शिक्षक आन्दोलन असार १५ गतेसम्ममा विद्यालय शिक्षा ऐन जारी गर्ने गरी सहमतिमा टुंगियो। शिक्षा ऐन नलिई कार्यक्षेत्रमा नफर्कने अडानका साथ चर्केको आन्दोलनले सामुदायिक शिक्षा सुधार गर्न तरुन्तै पहल गर्नैपर्ने कुरालाई उजागर गरेको छ। आन्दोलन मूलतः विद्यालय शिक्षासँग गाँसिएका पेसागत हकहित र स्थिरतासित सम्बन्धित विषयवस्तुमै केन्द्रित थियो। शैक्षिक सुधार, विद्यालय पुनर्संरचना र विद्यालय समायोजनका विषयवस्तु शिक्षक आन्दोलनमा समाहित हुन सकेका थिएनन्। शिक्षा क्षेत्रको मूल विषय शैक्षिक गुणस्तरलाई बेवास्ता गर्दै उर्लिएको आन्दोलनले प्रत्यक्ष रूपमा शिक्षा सुधारमा योगदान नगरे पनि प्राप्त उपलब्धिले विद्यालय शिक्षालाई कुनै न कुनै रूपमा सकारात्मक सहयोग पुयाउने अपेक्षा भने गरिएको छ। आन्दोलनको वातावरण सिर्जना भएपछि शिक्षा ऐनमा समावेश हुनुपर्ने महत्वपूर्ण विषय ओझेल परी शिक्षकका हकहितका विषय मात्र प्रमुख हुन पुगे। शिक्षण पेसामा संलग्न हरेक शिक्षकले आत्मसम्मान, स्वाभिमान र जीविकोपार्जनका लागि उचित पारिश्रमिक प्राप्त गर्नुपर्छ भन्ने कुरामा कुनै विवाद छैन। आफूले काम गरेको ठाउँमा स्थायित्व भयो भने र सामाजिक सुरक्षा सुनिश्चित भयो भने मात्र व्यक्तिले अन्तर्निहित ऊर्जालाई कार्यक्षेत्रमा प्रस्फुटन गर्न सक्छ। वास्तविकता सबैलाई बोध भए पनि राजनीतिक अस्थिरता र दातृ संस्थाबाट प्राप्त भएको रकम आफन्त र कार्यकर्ताबीच बाँड्ने उद्देश्यले विद्यालयमा अनेक थरी शिक्षकको सिर्जना गरिएको हो। समस्या सिर्जना हुनासाथ समाधान नगरी आलटाल गर्ने प्रवृत्ति बढ्दै गएका कारण पछिल्लो समय शिक्षामा मूलधारभन्दा ऐंजेरु नै शक्तिशाली बन्न पुगेको देखिन्छ। शिक्षा ऐन जारी हुन नसक्नुका मूल दुई कारण छन् पहिलो कारण शिक्षा नीतिमा रहेको निश्चित समयपछि संस्थागत विद्यालय गुठीमा रूपान्तरण हुनुपर्ने भन्ने विषय हो। अर्को, टड्कारो विषयका रूपमा विद्यालय तहको शिक्षा निःशुल्क हुने भन्ने संवैधानिक र कानुनी मान्यता कार्यान्वयन गर्ने वा वास्तविक उद्देश्य निर्धारण गरी विद्यालय शिक्षामा सुधार गर्ने भन्ने बारेमा सरकारको स्पष्ट दृष्टिकोण आउन नसक्नु हो। यी दुवै नीतिगत अनि चुनौतीपूर्ण विषय हुन्। राजनीतिक नेतृत्वमा रहेका धेरै व्यक्तिका संस्थागत विद्यालय हुनु, शिक्षा क्षेत्रमा तिनै व्यक्ति हावी हुनु, शिक्षा नीतिअनुरूपको कानुन बन्न स्वार्थको द्वन्द्वका रूपमा यी विषय रहनु विडम्बना हो। कुनै प्रकारको सहुलियत वा वैकल्पिक व्यवस्थाबिना निजी सम्पत्ति गुठीमा रूपान्तरण गर्ने भन्ने विषय पनि कानुनी र संवैधानिक रूपमा सहज छैन। यस्तै, संविधान र कानुनमा रहेका आठ कक्षासम्मको शिक्षा अनिवार्य र निःशुल्क अनि माध्यमिक तहको शिक्षा निःशुल्क भन्ने प्रावधान खसीको टाउको राखी बाख्रीको मासु बेच्ने पसल जस्तै बनेको छ। सञ्चालनमा रहेका कुनै पनि सामुदायिक विद्यालयले अभिभावकबाट शुल्क नउठाई पठनपाठन क्रियाकलाप सञ्चालन गरेका छैनन्। उनीहरूले शिक्षा ऐनमा रहेको सहयोग लिन सकिने भन्ने बुँदामा टेकेर हरेक महिना सहयोगकै नाममा शुल्क उठाउने गरेका छन्। त्यसो त परीक्षा बोर्डले पनि रजिस्ट्रेसन र परीक्षा शुल्कका नाममा विद्यार्थीबाट शुल्क असुल्ने काम गरेकै छ। सामुदायिक विद्यालयले दिने शिक्षा निःशुल्क हुँदैमा प्रभावकारी हुँदैन यसमा गुणस्तर अपरिहार्य पक्षका रूपमा रहन्छ। राज्यको क्षमतालाई विचार गरी गुणात्मक शिक्षालाई जोड दिने उद्देश्यले सुलभ तथा सक्नेले तिर्ने र नसक्नेले तिर्न नपर्ने पद्धतिमा आधारित भई विद्यालय शिक्षालाई व्यवस्थापन गर्न सकेको भए यस प्रकारको समस्या सिर्जना हुँदैनथ्यो तर अहिले निःशुल्क भनिँदै आएको शिक्षामा शुल्क लिने भनी कुनै पनि सरकार पश्चगामी पनि अप्रिय निर्णय गर्न सक्ने अवस्थामा छैन। वर्तमान सरकारको नेतृत्व भने विद्यालय शिक्षा पूर्ण रूपमा निःशुल्क गर्न सकिने अवस्थामा छैन भन्ने विषयमा विश्वस्त नै देखिन्छ। संसदीय उपसमितिले प्रतिवेदन बुझाएपछि आन्दोलनताका उठेका विषय समावेश भए भएनन् भन्ने कुराले पुनः चर्चा पायो। शिक्षक समायोजन गर्ने नाममा दरबन्दी बढाउने, राहत, अस्थायी, करारलगायत शिक्षकलाई स्थायी हुन सहजीकरण गर्ने तथा उनीहरूका सेवा सुविधा सुनिश्चित गर्ने दिशामा सकारात्मक कदम बढाउने भन्ने कुरा नै अहिले पनि चर्चाका विषय बनेका छन्। सबै पक्षको ध्यान शिक्षा क्षेत्रमा संलग्न भएका जनशक्ति व्यवस्थापन गर्ने कुरामा मात्र केन्द्रित भएका सन्दर्भमा शिक्षा क्षेत्रमा मौलाउँदै गएका वास्तविक समस्या र तिनको समाधान गर्ने दिशामा कोही पनि सचेत देखिँदैन। आर्थिक सर्वेक्षण २०८०८१ ले अहिले छलफल भइरहेका विषयवस्तुभन्दा भिन्न प्रकृतिको समस्यालाई उजागर गरेको छ। त्यसो त ग्रामीण क्षेत्रका विद्यालयहरू रित्तिँदै गएका कारण पछिल्लो समय स्थानीय तहले विद्यालय मर्ज गर्ने नीति पनि अगि सारेका छन् र केही ठाउँमा कार्यान्वयन पनि भइसकेका छन्। आर्थिक सर्वेक्षणले स्थानीय तहका यिनै कुरालाई पुष्टि गर्ने तथ्य प्रकाश गरेको छ। देशभर सञ्चालनमा रहेका २७,९९० सामुदायिक विद्यालयमध्ये १५,९६५ विद्यालयमा १०० जनाभन्दा कम विद्यार्थी अध्ययन गर्छन्। एउटा कक्षामा होइन, सिंगो विद्यालयमा १०० जना विद्यार्थी र उनीहरूका लागि शिक्षकको व्यवस्था गर्नु कम जटिल र चुनौतीपूर्ण काम होइन। यस्तै, १०० देखि ५०० जनासम्म विद्यार्थी अध्ययन गर्ने विद्यालयको संख्या ९७०४ छ भने ५०० र हजारका बिचमा विद्यार्थी संख्या रहेका विद्यालय जम्मा १६३६ छन्। मानक विद्यालयका रूपमा लिन सकिने विद्यालयको संख्या जम्मा १६०० को आसपासमा रहेको देखिन्छ। प्रतिवेदनअनुसार एक हजारभन्दा माथि र १५०० सम्म विद्यार्थी रहेका विद्यालयको जम्मा संख्या ४४९ छ। १५०० देखि २००० सम्म विद्यार्थी रहेका १३६ विद्यालय छन् भने जम्मा १०० ओटा विद्यालयमा २००० भन्दा बढी विद्यार्थीले अध्ययन गर्छन्। यस विवरणले के पुष्टि गर्छ भने अहिले चर्चामा भएका विषय वास्तविक शिक्षा सुधारका विषय होइनन्। अहिले प्राथमिकतामा पर्नैपर्ने विषय त विद्यालय पुनर्संरचना र समायोजन हुन्। विद्यालयको पुनर्संरचना र समायोजन नगरीकन दरबन्दी तय गर्ने तथा अवैज्ञानिक रूपमा पदपूर्ति गर्ने काम गरियो भने यसले दीर्घकालीन रूपमा नेपाली शिक्षालाई नकारात्मक असर मात्र पार्ने छ। यसैले शिक्षकका मागहरू पूरा गर्ने सन्दर्भमा विद्यालयको पुनर्संरचना र समायोजन विषयलाई पनि सँगसँगै मुख्य विषयका रूपमा लिनुपर्छ। ससाना बालबालिकाले आफ्नो घरनजिकै शिक्षा प्राप्त गर्न पाउनुपर्छ। उनीहरूको बाल अधिकारको सुनिश्चितता राज्यले गर्नुपर्छ। यसैले प्राथमिक र आधारभूत विद्यालय मर्ज गर्नु मात्र समस्याको समाधान हुन सक्दैन तर शिक्षकलाई उपयुक्त तालिमको व्यवस्था गरी त्यस्ता ठाउँमा बहुकक्षा शिक्षण पद्धति लागू गर्ने हो भने वास्तविक समस्याको सम्बोधन हुन सक्छ। बहुकक्षा शिक्षण पद्धतिमा एकैजना शिक्षकबाट एउटै समयमा फरक फरक कक्षाका विद्यार्थीलाई सँगै राखी शिक्षण गरिन्छ। यसो गर्दा घर पायककै विद्यालयमा विद्यार्थीले पढ्न पाउने तथा आफूभन्दा जान्ने र ठूलाबाट सिक्ने अवसरसमेत विद्यार्थीले पाउँछन्। यसले सयभन्दा कम विद्यार्थी भएका विद्यालयको संख्या ह्वात्तै घटाउने छ। राज्यले शिक्षामा लगानी नबढाई मौजुदा लगानीबाटै प्रभावकारी र उपलब्धिमूलक सेवा दिन सक्ने अवस्था सिर्जना हुन्छ। माध्यमिक तहमा विद्यालयको पुनर्तालिकीकरण र पुनर्संरचना गरी समायोजनका कामलाई पहिलो प्राथमिकता दिनु आवश्यक हुन्छ। ठुला विद्यालयको अवधारणा, आवासीय विद्यालयको व्यवस्थालगायत कुरा पनि उपयुक्त विधि हुन सक्छन्। विद्यालय शिक्षा ऐन अन्तिम टुंगोमा पुग्नुअगाडि विद्यालयको वास्तविक अवस्थाको अध्ययन गर्न स्वतन्त्र विज्ञ सम्मिलित कार्यदल निर्माण गरी सोको प्रतिवेदनअनुसार काम गरिनु आवश्यक छ। नेपालको भूगोल, बसाइसराइको प्रवृत्ति तथा अभिभावकको मनोवृत्ति र अन्य कारणले सामुदायिक विद्यालयमा घट्दै गएका विद्यार्थीको संख्यालाई वास्तै नगरी जारी गरिने शिक्षा ऐनले समस्यालाई घटाउनुको साटो झनै बढाउने छ। असार १५ मै जारी गर्नुपर्ने भनिए पनि अन्तरवस्तु संयोजन राम्रो नभएको ऐन आउनुभन्दा बरु चार ६ महिना अतिरिक्त समय लिएर शिक्षा क्षेत्रका वास्तविक समस्यालाई सम्बोधन गर्न सक्ने किसिमको ऐन आउनु राम्रो हुन्छ। विद्यार्थीमैत्री र विद्यार्थीकेन्द्रित भएर हेर्ने हो भने विद्यार्थी र गुणस्तरलाई नै केन्द्रमा राख्नुपर्छ। अन्य विषयमा समझदारी अपनाउन जान्नुपर्छ। अहिले ऐनभन्दा विद्यार्थीको अवस्था अध्ययन, विद्यालयहरूको पुनर्संरचना र समायोजनले नै महत्वपूर्ण भूमिका राख्छ। यसैले विद्यालय पुनर्संरचना र समायोजनमा वस्तुगत, तथ्यपरक र यथार्थपरक भई अनुसन्धान गर्नु आवश्यक छ।"
भिजिट भिसामा तस्करवृत्ति,"मानव बेचबिखनको पछिल्लो घटनाका कारणमध्ये मूल कारण बेरोजगारी तथा गरिबी छ। नेपालको भ्रष्टाचार र तस्करीको विषयमा राष्ट्रिय अन्तर्राष्ट्रिय स्तरमा बेलाबखतमा गम्भीर प्रश्न उठ्ने गरेको छ। हालै त्रिभुवन विमानस्थल अध्यागमनमार्फत भिजिट भिसामा मानव तस्करी भएको र सो कार्यमा लेनदेन र भ्रष्टाचार भएको आशंकामा विमानस्थल अध्यागमन प्रमुखलाई अख्तियार दुरुपयोग अनुसन्धान आयोगले पक्राउ गरेको समाचार सार्वजनिक भएको छ। सन् २०२३ को जुलाईमा त्रिभुवन विमानस्थलबाट तस्करी गरिएको १०० केजी सुन समातिएको समाचार सार्वजनिक भयो। बेलायतको अक्सफोर्ड विश्वविद्यालयमा यो पंक्तिकार सहभागी कार्यक्रममा सँगै रहेका त्यहाँका प्रोफेसरले अंग्रेजी भाषामै प्रकाशित त्यो समाचार पढेर मलाई तपाईं गलत सहरमा जन्मिनु भएछ भने। म निःशब्द र स्तव्ध भएँ। बरु, समाचार नदेखाएको भए हुनेरहेछ भन्ने लाग्यो। सन् २०२५ को जुलाईसम्म नपुग्दै मुलुक सुन तस्करीबाट, नक्कली भुटानी शरणार्थी काण्ड हँुदै भिजिट भिसामा मानव तस्करीमा परिणत भइसकेछ। २०५४५५ सालतिर त्रिभुवन विमानस्थलबाट व्यापक रूपमा सुन तस्करी भएकाले छानबिनका लागि राजस्व चुहावट छानबिनसम्बन्धी संयुक्त संसदीय समिति नै बन्यो। समितिले लामो अवधि अध्ययन तथा छानबिन गरी संसद्मा प्रतिवेदन पेस गयो। सुन तस्करीमा भन्सारका कर्मचारी र माथिल्लो सरकारी पदाधिकारीको मिलेमतो भएको पाइयो। सो प्रतिवेदन कार्यान्वयन गर्ने सन्दर्भमा केही व्यक्तिलाई कारबाही पनि भयो। तथापि, त्रिभुवन विमानस्थलबाट हुने तस्करी र बेथितिको प्रकृति र प्रवृत्ति बदलिएको छ, अझसम्म रोकिएको छैन। सुन तस्करी र बहुमूल्य वस्तुहरूको तस्करीबाट फड्को मार्दै अहिले अध्यागमनको सेटिङमा मानव तस्करीसम्म पुग्नु दुर्भाग्यपूर्ण स्थिति हो। यसमा गम्भीरतापूर्वक छानबिन हुनुपर्छ। विगतमा नेपालबाट महिला तथा बालिकाहरू भारतका ठूला सहरहरूमा यौन शोषणका लागि बेचबिखन हुने गरेको र कतिलाई उद्धार गरी नेपाल फिर्ता ल्याइएको पाइन्थ्यो। तर, अहिले यसको स्वरूप, प्रवृत्ति र प्रकृति फरक भएछ। अहिले वैदशिक रोजगारी, अन्तरदेशीय विवाह, पर्यटन, शैक्षिक परामर्श, सांस्कृतिक कार्यक्रम, खेलकुद तथा व्यापार व्यवसायजस्ता बहानामा मानव बेचविबनका घटनामा दिनानुदिन वृद्धि भएको पाइएको छ। विगतमा भारतका मुख्य सहरहरू गन्तव्य रहेकामा अहिले मलेसिया, खाडी मुलुक, अफ्रिका र चीनजस्ता देश छन्। चीनमा नक्कली विवाह गरी यौन शोषण र व्यवसायमा लगाइएको जानकारीमा आउने गरेको छ। मानव बेचविबनका पछिल्लो घटनाका कारणमध्ये मूल कारण बेरोजगारी तथा गरिबी छ। सहायक कारणहरूमा आधुनिक सुविधाको उपभोग र धन कमाउने अभिलाषा, पारिवारिक कलह र बिचलन, खुला सिमाना र आपराधिक संगठित समूहहरूको बेचविबन देखिन्छ। अध्यागमन कार्यालयका कर्मचारीसँगको मिलेमतोमा दलालहरूले बेरोजगारी र गरिबीलगायत समस्याबाट पीडित नागरिकको फाइदा उठाई भिजिट भिसाको नाममा अनुचित तवरले लेनदेन गरी मानव ओसारपसार गरिरहेको खुलेको छ। आफ्नो मुलुकमा बस्ने अवस्था नरहेर बिदेसिन बाध्य भएका निरीह नागरिकमाथि सहयोग गर्नुको सट्टा उल्टो यातना र लेनदेन गरेको पाउँदा सरकारी अधिकारीहरूमा पैसाका लागि मानवीय संवेदनशीलता समाप्त भएको मानिन्छ। अख्तियार दुरुपयोग अनुसन्धान आयोगले भ्रष्टाचारको केसमा कारबाही अगाडि बढाएको भए तापनि मानव बेचबिखनसम्बन्धी अपराधमा कारबाही गरी यस्तो जघन्य अपराध नियन्त्रण गरिनुपर्दछ। सेटिङमा हुने मानव तस्करी केही कर्मचारी र बिचौलियालाई कारबाही गरेर केही समयलाई रोकिन सक्छ। दीर्घकालीन रूपमा यस्ता समस्या निराकरणका लागि मुलुकमा व्यापक रोजगारीका अवसर सिर्जना गरी जनशक्ति विदेश पलायनलाई रोक्न सक्नुपर्छ। त्रिभुवन विमानस्थलमा दिनहुँ हजारौं नागरिक भावविह्वल भइरहेका कारुणिक दृश्यहरू देखिन्छन्। कोही टीका र खादा लगाइदिँदै, कोही फोटो खिच्दै, कोही रुँदै त कोही आँसु पुछ्दै गरेको, कोही आँसु थाम्न नसकेर भावुकता लुकाउन बाध्य भएको देखिन्छ। सन्तानलाई बिदा गर्न पुगेका जूनघाम भएका बावुआमाको स्थिति झन् हृदयविदारक हुन्छ। फेरि भेट हुन्छ वा हँुदैन भन्ने भावमा एक प्रकार अन्तिम बिदाइको क्षणजस्तै रुवाबासी चल्छ। धेरैजसो बिदेसिन लागेका यात्रुले आफन्त र मान्यजनलाई आदरपूर्वक ढोग गरेपश्चात् फर्केर भविष्यमा देशमै बस्न पाऊँ भन्दै मातृभूमिलाई ढोगेर देशको झण्डा हातमा बोकी पाइला अगाडि सारेको देखिन्छ। यी दृश्यहरू कामको खोजीमा बिदेसिन बाध्य नेपाली युवालाई विमानस्थलमा बिदाइ गरिँदाका हुन्। यस्तो हृदयविदारक स्थितिबाट छुटिई बोर्डिङ पास लिई अध्यागमन पुगेका मध्ये सेटिङ मिलेकालाई पठाउने र नमिलेकालाई फर्काउने गरिएको छ। २०२२ देखि २१ मे २०२५ सम्म सात लाख ५५ हजारजना भिजिट भिसामा गएका मध्ये २० हजार फिर्ता भएको विवरण सार्वजनिक भएको छ। बाध्यताको अगाडि मूल्यहीन तरिकाले दैनिक हजारांैका आँखाबाट आँसु चुहेका छन्। यी आँसुको मूल्य कति होला कसैले सोचेको छैन। मुलुकको जिम्मेवार पदाधिकारीहरू एकपटक विमानस्थलको विशिष्ट कक्षतिर नगईकन एकैछिन यतैतिर उभिएर अवलोकन गरेमा जनताको यथार्थ स्थिति थाहा हुनेछ। यस्तो दृश्य देख्दा अब केही समयमै नेपालमा युवा पिँढी शून्य हुनेछन्। यस्तो स्थितिबाट गुज्रेका मानिससँग पनि सरकारी अधिकारीहरू रकम असुली गर्छन्। नागरिकका यी आँसुले अवश्य पिरोल्ने छ। पंक्तिकार लामो समय सरकारी सेवामा रही अवकाशपश्चात् पनि केही समयसम्म कुनै काम गर्न नपाउँदा छटपटाहटमा हुन्छ। लाउँ लाउँ खाउँ खाउँको उमेरका काम गर्ने जोस जाँगर भएका युवकयुवती बेरोजगार भई अरूको भरमा हिँड्नुपर्दा त्योभन्दा दर्दनाक स्थिति अर्को के होला र ? उनीहरू विदेश नगएर के गरेर बस्छन् ? उनीहरू रहरले बिदेसिएका होइनन्। उनीहरूको कठिनाइ कसैले नबुझी दिएकाले देश छोड्न बाध्य भएका हुन्। केन्द्रीय तथ्यांकले प्रकाशित गरेको जनगणना २०७८ अनुसार नेपालमा करिब ४२ प्रतिशत मानिसहरू ६ महिनाभन्दा बढी समय काम गर्दछन् तर वर्षभर पूरै रोजगार छैनन्। त्यसैगरी, करिब २१ प्रतिशत मानिस ३ महिनाभन्दा बढी काम गर्छन् भने करिब ३७ प्रतिशत मानिस कामविहीन छन्। ती ३७ प्रतिशतमध्ये अधिकांश काम नगर्ने वर्गमा विद्यार्थी छन्। मुलुकका ऊर्जाशील उमेरका विद्यार्थी केही कामै नगरी परिवारको भर परेका छन्। अविभावकसँग सन्तानको खर्च धान्ने हैसियत छैन। तिनै नेपाली विद्यार्थी अमेरिका, क्यानडा, अस्ट्रेलिया, युरोपका विभिन्न देशमा गएर काम गर्दै पैसा कमाउँदै पढ्दै गरेका छन्। सरकारले नेपालमा माध्यमिक तह समाप्त गरी कलेजमा पढ्ने विद्यार्थीका लागि कमाउँदै पढ्दैको रोजगारी कार्यक्रम व्यापक रूपमा सञ्चालन गर्न सके युवापिँढीलाई बिदेसिनबाट रोक्न सकिन्थ्यो भने उर्वर श्रमशक्ति स्वदेशकै प्रयोग गर्न सकिने थियो। विदेश गएका अधिकांश विद्यार्थी नेपाल फर्केका उदाहरण कमै छन्। जो फर्किएका छन्, उनीहरू आफैंले केही उद्यम गरिरहेका छन्, उनीहरूमा पनि यहाँको प्रशासनिक र अन्य झमेलाले गर्दा नैराश्य छाएको छ। त्यसतर्फ सहजीकरण गरिदिन सके मात्र पनि युवा पलायन रोक्न सकिने देखिन्छ। राज्यले नागरिक देशका लागि विकास र समृद्धिको स्रोत हुन् भन्ने अवधारणा अंगीकार गर्न सक्नुपर्छ। अमेरिका, युरोप, सिंगापुरलगायत विकसित देशमा एकजना शिशु जन्मनु भनेको मुलुकका लागि ठूलो सम्पत्ति र आयको स्रोत हो। गर्भावस्थादेखि नै उसको हेरविचार गरिन्छ। जन्मेपछि सरकारले पालनपोषणको लागि प्रत्येक महिना निश्चित रकम भत्ता नै दिने गर्छन्। पढाइलेखाइको खर्चमा सरकारले लगानी गरिदिन्छ। जब नागरिक बयस्क र काम गर्न सक्षम हुन्छ, सरकारले आफैं उपयुक्त काम दिएर रोजगार बनाउँछ र उसैबाट राज्यले कर तिराएर आयआर्जन गर्छ। प्राकृतिक रूपमा जन्म दिने कुनै व्यक्ति भए पनि ती नागरिक मुलुकका सन्तान हुन् र मुलुकको भाग्य र भविष्य निर्माता हुन्। तिनलाई राज्यले उत्थान गर्न सघाउनु पर्छ। कुनै पनि देशमा अभिभावक नभएर नागरिक टुहुरो हुनुहुँदैन। राज्यले हेरिदिएन भने नागरिक टुहुरो हुन्छ। नागरिक सक्षम बनाउने भनेको रूखबिरुवा हुर्काएर फल लिने जस्तै हो। त्यसैले राज्यले चाहिने जनशक्ति उपयोग योजना बनाउनु पर्दछ। विश्वविद्यालय र शिक्षालयहरू बेरोजगार उत्पादन केन्द्र बन्नुहुँदैन। हाम्रो युवापिँढीको श्रमशक्ति प्रयोग गरेर मलेसिया, कोरिया र खाडी मुलुकमा नसोचेको विकास भयो। हामीले तिनै जनशक्तिलाई स्वदेशमा रोकेर काम लगाउन सकेनौं। नेपाली नागरिकले बालबालिका हुर्काउन, पालनपोषण गर्न र शिक्षित बनाउन अन्य देशको जस्तो भत्ता तथा सुविधा मागेका छैनन्। रोजगार मुलुक व्यावहारिक शिक्षाको नीति र रोजगारी दिएर देश विकासमा आफ्नो श्रमशक्ति प्रयोग गर्न मात्र माग गरेका छन्। सरकारले कमसेकम यति सुनिदिनुपर्छ। मानव स्रोतको उपयोगबाटै विश्वका देशहरू विकसित भएका हुन्। हाम्रो नजिकको एसियाकै मुलुक सिंगापुर सुरुमा एउटा माछा मार्ने गाउँको रूपमा चिनिन्थ्यो। करिब ६० वर्षको अवधिमा तेस्रो विश्वबाट विकसित मुलुकमा परिणत भएको छ। यस बीचमा यसको कुल गार्हस्थ उत्पादनमा करिब ६० गुणा वृद्धि भएको छ। प्रतिव्यक्ति आय करिब ४२८ अमेरिकी डलर रहेकोमा हाल करिब ९३ हजार अमेरिकी डलर बराबर छ। जमिनको कमीले गर्दा १३७ वर्गकिमी समुद्र पुरेर क्षेत्रफल ५८१ वर्गकिमीबाट करिब ७१९ वर्गकिमी बनाएको छ। सन् १९५९ मा करिब १६ लाख जनसंख्या भएकामा हाल करिब ६० लाख पुगेको छ। बेरोजगार करिब २ प्रतिशतको हाराहारीमा मात्र छ। सिंगापुरको प्राकृतिक स्रोत र साधन भनेको शून्यबराबर नै छ। समुद्री किनारामा रहेको र मानव स्रोत परिचालनकै कारणले विकसित भएको हो। सिंगापुरको विकासमा योगदान गर्ने तत्वहरूमा लि क्वान यू र उनीपछिका सक्षम नेतृत्व, राम्रो पियानोले नराम्रो संगीत बजाउनुहुँदैन भन्ने मान्यताको प्रभावकारी सार्वजनिक प्रशासन, भ्रष्टाचार नियन्त्रण, शिक्षामा लगानीबाट उत्पादित सर्वाधिक सक्षम र प्रतिभाशाली नागरिकहरूको प्रयोग तथा अरू देशहरूको सिकाइबाट हुने नीतिप्रसार भन्ने गरिन्छ। नेपालको सन्दर्भमा हाल उजागर भएको मानव तस्करीको घटनालाई अध्यागमनका कर्मचारीले राम्रो पियानोमा नराम्रो संगीत बजाइदिएको र सरकारी उच्च अधिकारीहरू त्यसैमा नाचिदिएको आशंका गरिँदैछ। नेपाली विदेशमा गएर राम्रै कमाइरहेका छन्, रेमिट्यान्स आइरहेको छ, कुल राष्ट्रिय आय बढेकै छ भनेर ढुक्क बस्ने स्थिति होइन। विदेशमा कमाएको रकम विदेश जाँदा लिएको सहकारी, लघुवित्त र साहुको कर्जा तिर्न, विलासिता र उपभोग्यवस्तुमा खर्च गर्न अधिकांश रकम प्रयोग भएको पाइएको छ। सहकारी र लघुवित्तबाट मानिसहरू घरवारविहीन हुन लागेको तथ्यसहित अहिले चर्कैसँग आन्दोलनको रूपमा विस्फोट भइरहेको छ। चौतर्फी रूपमा नागरिकको असन्तुष्टि र आक्रोश बढेको छ। राज्यले नागरिकहरूलाई नागरिकको हैसियतमा आदर र संरक्षण गर्न सक्नुपर्छ।"
"मोटरसाइकल दुर्घटनामा दुई जनाको मृत्यु, एक गम्भीर",मध्यविन्दु : नवलपरासी (बर्दघाट सुस्तापूर्व)को अम्रसा जङ्गलमा मोटरसाइकल दुर्घटना हुँदा दुई जनाको मृत्यु भएको छ । आज बिहान अम्रसा गाउँबाट चोरमारातर्फ आउँदै गरेको तीन जना सवार लु९प ८११६ नम्बरको मोटरसाइकल अनियन्त्रित भई दुर्घटना हुँदा २ जनाको मृत्यु र २ जना घाइते भएका हुन्। जिल्ला प्रहरी कार्यालय नवलपरासी (बर्दघाट सुस्तापूर्व)का प्रहरी उपरीक्षक यादव ढकालले दुर्घटनामा परी मध्यविन्दु७ चोरमाराका २४ वर्षीय नवीन कुमाल र सोही स्थानका २२ वर्षीय रादिम मिधुनको मृत्यु भएको बताए । उनका अनुसार दुर्घटनामा गम्भीर घाइते भएकाबर्दघाट नगरपालिका५ मध्यविन्दु७ का २८ वर्षीय मनिष घर्तीमगरको नयाँ मेडिकल कलेज चितवनमा उपचार जारी छ। दुर्घटनामा गम्भीर घाइते भएका तीनै जनालाई मध्यविन्दु प्रादेशिक अस्पताल डण्डा लगिएपनि दुई जनालाई चिकित्सकले मृत घोषित गरेका हुन् । टायल मार्बलसम्बन्धी मिस्त्री काम गर्ने तीनै जना कामका लागि जाँदै गर्दा दुर्घटनामा परेको प्रहरी जनाएको छ ।
"प्रतिनिधि सभाको बैठक बस्दै, अर्थमन्त्रीले आर्थिक वर्ष २०८१८२ आर्थिक सर्वेक्षण पेस गर्ने","काठमाडौं : प्रतिनिधि सभाको बैठक मंगलबार बस्दैछ। बिहान ११ बजे बस्ने बैठकमा प्रतिनिधि सभाको चालु आर्थिक वर्षको आर्थिक सर्वेक्षण पेस हुने संघीय संसद् सचिवालयका महासचिव पद्मप्रसाद पाण्डेयले जानकारी दिए। उनले बैठकमा उपप्रधानमन्त्री एवं अर्थमन्त्री विष्णुप्रसाद पौडेलले आर्थिक वर्ष २०८१८२ आर्थिक सर्वेक्षण पेस गर्ने बताए। यस्तै, संस्कृति, पर्यटन तथा नागरिक उड्डयन मन्त्रालय, ऊर्जा, जलस्रोत तथा सिँचाइ मन्त्रालय र वन तथा वातावरण मन्त्रालयसम्बन्धी मौखिक प्रश्नको सम्बन्धित मन्त्रीले उत्तर दिने कार्यसूचीसमेत तय भएको छ । यसैगरी महिला बालबालिका तथा ज्येष्ठ नागरिकमन्त्री नवलकिशोर साह सुडीले बालबालिकासम्बन्धी (पहिलो संशोधन) विधेयक, २०८२ प्रस्तुत गर्नेछन् । आजको बैठकमा शिक्षा विज्ञान तथा प्रविधिमन्त्री रघुजी पन्तले राष्ट्रियसभामा उत्पत्ति भएको तिलगंगा नेत्र विश्वविद्यालय विधेयक, २०८१ विधेयकमाथि विचार गरियोस् भन्ने प्रस्ताव प्रस्तुत गर्ने सम्भावित कार्यसूची छ।"
"सम्पत्ति विवरण नबुझाउनेमा राजनीतिक नियुक्ति खाएकादेखि प्रहरी, शिक्षक, कर्मचारी पनि","काठमाडौं : सार्वजनिक पद धारण गरेका ५ हजार ५ सय ४ जना कर्मचारी तथा पदाधिकारीले तोकिएको समयावधिभित्र सम्पत्ति विवरण नबुझाएको पाइएको छ। सम्पत्ति विवरण नबुझाउनेमा सबैभन्दा धेरै संघकै कर्मचारी तथा पदाधिकारी छन्। तोकिएको समयमा सम्पत्ति विवरण नबुझाउने यी कर्मचारीलाई कारबाही हुने छ। राष्ट्रिय सतर्कता केन्द्रले अख्तियार दुरुपयोग अनुसन्धान आयोगमा बुझाएको प्रतिवेदनमा राजनीतिक नियुक्ति खाएकादेखि प्रहरी, शिक्षक, कर्मचारीले पनि सम्पत्ति विवरण नबुझाएको पाइएको छ। राष्ट्रिय सतर्कता केन्द्रले आर्थिक वर्ष २०८०८१ को सम्पत्ति विवरण तथा अनुगमन प्रतिवेदन अख्तियार दुरुपयोग अनुसन्धान आयोग समक्ष पेस गरेको छ। केन्द्रका सचिव सरजुकुमार वैद्यले अख्तियार दुरुपयोग अनुसन्धान आयोगका प्रमुख आयुक्त प्रेमकुमार राई समक्ष पेस गरेका छन्। केन्द्रले ७ भाग र १० वटा अनुसूचीसहित कुल ४०३ पेज रहेको सम्पत्ति विवरण अनुगमन प्रतिवेदन पेस गरेको छ। संघका ४ हजार ५ सय ९३ जना पदाधिकारी तथा कर्मचारीले नबुझाएको प्रतिवेदनमा उल्लेख छ। प्रदेशका ४ सय ७९ जना र स्थानीय तहका ४ सय ३२ जना पनि सम्पत्ति विवरण तोकिएको समयभित्र बुझाएका छैनन्। प्रतिवेदनअनुसार सम्पत्ति विवरण बुझाउने दायित्व भएका संघका ४ लाख ८८ हजार २ सय ८० जनामध्ये ४ लाख ८३ हजार ६ सय ८७ ले समयमा बुझाएको पाइएको छ। प्रदेश र स्थानीय तहका क्रमशः १९ हजार ८ सय ३४ जना र २ लाख ७३ हजार २ सय ३९ जना कर्मचारी तथा पदाधिकारीहरूमध्ये प्रदेश र स्थानीय तहका क्रमशः १९ हजार ३ सय ५५ जना र २ लाख ७२ हजार ८ सय ७ जनाले सम्पति विवरण बुझाएका छन्। कुल सम्पत्ति विवरण बुझाउनेको कुल संख्या ७ लाख ७५ हजार ८४९ जना छन्। सम्पत्ति विवरण नबुझाएर कारबाहीमा परेका ७ सय ७९ राजनीतिक नियुक्ति खाएकाहरू राजनीतिक नियुक्ति खाएर धेरैले सम्पत्ति विवरण नबुझाएको देखिएको छ। संघीय सरकारअन्तर्गतका ७ सय ७९ जना राजनीतिक नियुक्ति र करारका कर्मचारी तथा पदाधिकारीले सम्पत्ति विवरण नबुझाएको प्रतिवेदनमा उल्लेख छ। त्यस्तै ६ सय ४० जना शिक्षकले पनि सम्पत्ति विवतरण नबुझाएको प्रतिवेदनमा उल्लेख छ। शिक्षकहरूले राष्ट्रिय किताबखाना (शिक्षक)मा सम्पत्ति विवरण बुझाउने प्रावधान छ। १ सय ८० जना नेपाल प्रहरी, सशस्त्र प्रहरी बल नेपाल र राष्ट्रिय अनुसन्धान विभागका १ सय ८० जनाले सम्पत्ति विवरण बुझाएका छैनन्। त्यस्तै २ हजार ९ सय ९४ जना निजामती कर्मचारीले सम्पत्ति विवरण बुझाएका नबुझाएको प्रतिवेदनमा उल्लेख छ। प्रदेशसभा सचिवालयका १४ जना र प्रदेश मन्त्रालयका ४ सय ६५ जनाले पनि सम्पत्ति विवरण नबुझाएको राष्ट्रिय सतर्कता केन्द्रले जनाएको छ। ४ सय ३२ जना नगरपालिका र गाउँपालिका कर्मचारी तथा पदाधिकारीले सम्पत्ति विवरण नबुझाएको देखिएको छ। जिल्ला समन्वय समिति र नेपाल सेनामा सबै सम्पत्ति विवरण बुझाएको प्रतिवेदनमा उल्लेख छ । भ्रष्टाचार निवारण ऐनबमोजिमम हरेक आर्थिक वर्ष समाप्त भएको मितिले ६० दिनभित्र आफ्नो र आफ्नो परिवारको नाममा रहेको सम्पत्तिको स्रोत वा निस्सा सहितको अद्यावधिक विवरण नेपाल सरकारले नेपाल राजपत्रमा सूचना प्रकाशन गरी तोकेको निकाय वा अधिकारी समक्ष पेस गर्नुपर्ने व्यवस्था छ । सार्वजनिक संस्थाको कुनै पदमा बहाल रहेका व्यक्ति वा राष्ट्रसेवकले त्यस्तो पद धारण गरेको मितिले र यो दफा प्रारम्भ हुँदाका बखत सार्वजनिक पदमा बहाल रहेका व्यक्तिले यो ऐन प्रारम्भ भएको मितिले साठी दिनभित्र सम्पत्ति विवरण बुझाउनुपर्छ। भ्रष्टाचार निवारण ऐनबमोजिम सम्पत्ति विवरण पेस नगर्ने पदाधिकारी एवं कर्मचारीहरूलाई ५ हजारका दरले जरिवानाका लागि सिफारिस गरिएको छ। तोकिएको म्यादभित्र सम्पत्तिको विवरण पेस नगर्ने सार्वजनिक पद धारण गरेका व्यक्तिलाई भ्रष्टाचार निवारण ऐनबमोजिम कारबाही गर्ने व्यवस्था छ। प्रतिवेदन बुझ्दै प्रमुख आयुक्त राईले सम्पत्ति विवरण संकलनको कार्यलाई व्यवस्थित, भरपर्दो र सूचना प्रविधिमा आधारित बनाउन राष्ट्रिय किताबखानानिजामती, शिक्षक, प्रहरी र सैनिक अभिलेखालयका साथै राष्ट्रिय सतर्कता केन्द्र समेतका निकायहरूबीच विद्युतीय तथ्यांक संकलन प्रणालीलाई एकीकरण गर्न आवश्यक रहेको बताए। उनले प्रचलित कानुनले निर्दिष्ट गरेको समयभित्र अझै पनि कतिपय पदाधिकारी तथा कर्मचारीले सम्पत्ती विवरण नबुझाउने गरेको सन्दर्भमा सबै सरकारी निकायहरूमा यस विषयमा प्रबद्र्धनात्मक कार्य गर्नसमेत ध्यानाकर्षण गराएका छन्। उनले समयमा आएको परिवर्तनसँगै राष्ट्रिय सतर्कता केन्द्रले आफूले गर्दै आएको कार्यका अतिरिक्त सार्वजनिक सेवा प्रवाह हुने कार्यालयहरूमा समेत अनुगमन गर्न आवश्यक रहेको सुझाव दिएका छन्। विकास निर्माणका परियोजनाको प्राविधिक परीक्षण गरेर विभिन्न सुझाव र निर्देशन दिने गरेको सन्दर्भमा प्राविधिक परीक्षण गरे पश्चात के कस्तो सुधार आएको छ अनुगमन गर्न पनि राष्ट्रिय सतर्कता केन्द्रलाई उनले निर्देशन दिए। तोकिएको समयावधिभित्र सम्पत्ति विवरण नबुझाएका सार्वजनिक पद धारण गरेका राष्ट्रसेवक तथा पदाधिकारीहरूलाई प्रचलित कानुनबमोजिम आवश्यक कारवाहीका लागि आयोगले कदम चाल्ने सहायक प्रवक्ता देवीप्रसाद थपलियाले जानकारी दिए। नबुझाउने संख्या घट्दो विगत वर्षहरूमा भन्दा सम्पत्ति विवरण नबुझाउनेको संख्या घट्दो क्रममा रहेको प्रतिवेदनबाट उल्लेख छ। आर्थिक वर्ष २०७८७९ मा ९ हजार ५ सय ९० जनाले सम्पत्ति विवरण बुझाएका थिएनन्। २०७९८०मा ६ हजार ७०५ जना र २०८०८१ म ५ हजार ५०४ जनाले सम्पत्ति विवरण बुझाएका छैनन्। केन्द्र प्रवक्ता एवं सहसचिव नारायणप्रसाद भट्टले पछिल्ला वर्षमा सम्पत्ति विवरण नबुझाउनेको संख्या घट्दो क्रममा रहेका जानकारी दिए। समयमा सम्पत्ति विवरण नबुझाउने ९८ स्थानीय तह ९८ वटा स्थानीय तहले सम्पत्ति विवरण नपठाएको देखिएको छ। प्रत्येक स्थानीय तहले मुख्यमन्त्रीको कार्यालयमा खामबन्दी गरेर सम्पत्ति विवरण पठाउनुपर्ने प्रावधान छ । सम्पत्ति विवरण निर्धारित समयपछि पठाएको वा पठाउँदै नपठाएका स्थानीय तहको संख्या ९८ रहेको छ। कोशी प्रदेशका ४, मधेस प्रदेशका ३३, बागमती प्रदेशका ५, गण्डकी प्रदेशका १२, लुम्बिनी प्रदेशका १७, कर्णालीका १४ र सुदूरपश्चिमका १३ स्थानीय तहले समयपछि वा पठाउँदै नपठाएको बताइएको छ।"
गण्डकीको आर्थिक वृद्धिदर सबैभन्दा बढी,"काठमाडौं : आर्थिक वर्ष २०८१८२ को कुल गार्हस्थ्य उत्पादन (जीडीपी) मा बागमती प्रदेशको योगदान सबैभन्दा बढी भए पनि जीडीपी वृद्धिदर (कुल आर्थिक वृद्धिदर) भने गण्डकीको बढी हुने देखिएको छ। अघिल्लो आर्थिक वर्षमा पनि गण्डकीको वृद्धिदर नै बढी थियो। राष्ट्रिय तथ्यांक कार्यालयले सोमबार सार्वजनिक गरेको तथ्यांकमा जीडीपीमा बागमतीको योगदान सबैभन्दा धेरै ३६५२ प्रतिशत (२२ खर्ब ३० अर्ब रुपैयाँ) हुँदा पनि आर्थिक वृदिदर ५१८ प्रतिशत हुने अनुमान गरिएको हो। गण्डकीको जीडीपीमा योगदान ८९८ प्रतिशत (५ खर्ब ४८ अर्ब ) रहने र आर्थिक वृद्धिदर भने ५५१ प्रतिशतको अनुमान गरिएको हो। समीक्षा अवधीमा नेपालको अर्थतन्त्रको कुल आकार उपभोक्ताको मूल्यमा ६१ खर्ब ८ अर्ब र कुल आर्थिक वृद्धिदर ४६१ प्रतिशत हुने अनुमान गरिएको छ। कुल आर्थिक वृद्धिदर २०८०८१ मा ३६७ प्रतिशत र २०७९०८० १९८ प्रतिशत थियो। चालु आर्थिक वर्षमा कोशी प्रदेशले १५९० प्रतिशत (९ खर्ब ७१ अर्ब), लुम्बिनी प्रदेशले १४२३ प्रतिशत (८ खर्ब ६९ अर्ब), मधेस प्रदेशले १३१६ प्रतिशत (८ खर्ब ४ अर्ब), सुदूरपश्चिम प्रदेशले ७०३ प्रतिशत (४ खर्ब ३० अर्ब) र कर्णाली प्रदेशले ४१९ प्रतिशत (२ खर्ब ५६ अर्ब) योगदान पुयाउने कार्यालयको प्रारम्भिक अनुमान छ। गत आर्थिक वर्ष २०८०८१ को संशोधित अनुमानबमोजिम कुल गार्हस्थ्य उत्पादनमा प्रादेशिक योगदान सीमान्त रूपमा मात्र परिवर्तन भएको बताइएको छ। गत वर्षको तुलनामा कुल गार्हस्थ्य उत्पादनमा कोशी, गण्डकी, लुम्बिनी, कर्णाली र सुदूरपश्चिमको योगदान सीमान्त रूपमा घटेको छ भने मधेस र बागमती प्रदेशको योगदान सीमान्त रूपमा बढेको छ। सीमान्त रूपमा बढेकाले आर्थिकवृद्धि नै भएकाले यसलाई सकारात्मक रूपमा हेरिने कार्यालयका प्रवक्ता एवं उपप्रमुख तथ्यांक अधिकारी ढुण्डीराज लामिछानेले बताए। आर्थिक वर्ष २०८१८२ को प्रारम्भिक अनुमान बमोजिम जीडीपी उत्पादनको वृद्धिदर सबैभन्दा कम सुदूरपश्चिम प्रदेशको ३३२ प्रतिशत हुने प्रारम्भिक अनुमान तथ्यांक कार्यालयको छ। कुल आर्थिक वृद्धिदरको आधारमा गण्डकी, बागमती, कर्णाली र लुम्बिनी प्रदेशको कुल आर्थिक वृद्धिदरभन्दा धेरै र बाँकी प्रदेशको थोरै हुने प्रारम्भिक अनुमान हो। आर्थिक वर्ष २०८१८२ को प्रारम्भिक अनुमान, आर्थिक वर्ष २०८०८१ को संशोधित अनुमान तथा आर्थिक वर्ष २०७९८० को अन्तिम तथ्यांकलाई विश्लेषण गर्दा आर्थिक वर्ष २०७९८० देखि आर्थिक वर्ष २०८१८२ सम्मको अवधिमा सबै प्रदेशको आर्थिक वृद्धिदर क्रमशः वृद्धि हुँदै गएको देखिन्छ। यद्यपि, आर्थिक वर्ष २०८०८१ बाट आर्थिक वर्ष २०८१८२ मा कोशी प्रदेश र सुदूरपश्चिम प्रदेशको आर्थिक वृद्धिदर नगण्य रूपमा मात्र बढेको देखिन्छ। समीक्षा वर्षमा प्रतिव्यक्ति कुल गार्हस्थ्य उत्पादन सबैभन्दा धेरै बागमती प्रदेशको र सबैभन्दा कम मधेस प्रदेशको हुने अनुमान छ। प्रतिव्यक्ति कुल गार्हस्थ्य उत्पादन अमेरिकन डलरमा बागमती प्रदेशको २६०२, गण्डकी प्रदेशको १६१९, कोशी प्रदेशको १४०१, लुम्बिनी प्रदेशको १२०१, सुदूरपश्चिम प्रदेशको ११५३, कर्णाली प्रदेशको १०८९ र मधेस प्रदेशको ९३२ हुने प्रारम्भिक अनुमान गरिएको छ। चालु आर्थिक वर्षका लागि राष्ट्रिय तहमा प्रतिव्यक्ति कुल गार्हस्थ्य उत्पादन अमेरिकी डलरमा १४९६ हुने प्रारम्भिक अनुमान कार्यलयको छ। प्रदेशगत आर्थिक अवस्थाको अनुमान औद्योगिक वर्गीकरण अनुसारको आर्थिक क्रियाकलापलाई हेर्दा गत आर्थिक वर्ष र चालु आर्थिक वर्षमा बागमती प्रदेशबाहेक सबै प्रदेशमा कृषि क्षेत्रको योगदान सबभन्दा बढी देखिएको छ। बागमती प्रदेशमा थोक तथा खुद्रा व्यापार क्षेत्रको योगदान सबैभन्दा बढी देखिन्छ। आर्थिक वर्ष २०८१८२ मा राष्ट्रिय तहमा दोस्रो हिस्सा ओगटेको व्यापार क्षेत्रले कोशी तथा मधेस प्रदेशमा पनि दोस्रो हिस्सा नै ओगटेको देखिन्छ। त्यसैगरी, बागमती प्रदेशमा घरजग्गासम्बन्धी कारोबार सेवाको हिस्सा दोस्रो स्थानमा रहेको छ। गण्डकी, लुम्बिनी, कर्णाली र सुदूरपश्चिम प्रदेशमा सार्वजनिक प्रशासन र रक्षा क्षेत्रको योगदान दोस्रो स्थानमा रहेको देखिन्छ। बागमती, मधेस र कर्णाली प्रदेशबाहेक सबै प्रदेशहरूको कुल गार्हस्थ्य उत्पादनमा प्रशासनिक सहयोगी सेवा क्रियाकलापको योगदान सबैभन्दा न्यून देखिन्छ। बागमतीमा पानी आपूर्ति तथा फोहर व्यवस्थापनसम्बन्धी क्रियाकलाप, मधेस तथा कर्णाली प्रदेशमा खानी तथा उत्खनन क्रियाकलापको योगदान सबैभन्दा न्यून देखिन्छ। आर्थिक वर्ष २०८१८२ मा सबै प्रदेशका सबै क्षेत्रको वृद्धिदर धनात्मक रहेको देखिन्छ। चालु वर्ष औद्योगिक वर्गीकरणअनुसार औद्योगिक क्षेत्रको कुल मूल्य अभिवृद्धि वृद्धिदर राष्ट्रिय तहमा सबैभन्दा धेरै विद्युत् तथा ग्यास १३८२ प्रतिशत रहने प्रारम्भिक अनुमान गरिएकोमा लुम्बिनी र कर्णाली प्रदेशबाहेक अन्य सबै प्रदेशको सबैभन्दा धेरै वृद्धिदर यही क्षेत्रको रहने प्रारम्भिक अनुमान गरिएको छ। लुम्बिनी र कर्णाली प्रदेशमा भने यातायात तथा भण्डारण क्षेत्रको वृद्धिदर सबभन्दा धेरै देखिन्छ। त्यसैगरी, बागमती, लुम्बिनी र कर्णाली प्रदेशमा खानी तथा उत्खनन कोशी र सुदूरपश्चिम प्रदेशमा पानी आपूर्ति, ढल, फोहोर व्यवस्थापनस मधेस प्रदेशमा शिक्षा र गण्डकी प्रदेशमा सार्वजनिक प्रशासन र रक्षा क्षेत्रको वृद्धिदर सबैभन्दा न्यून रहेको देखिन्छ। कोशी प्रदेश चालु आर्थिक वर्षमा कोशी प्रदेशको कुल गार्हस्थ्य उत्पादनमा सबैभन्दा धेरै योगदान कृषि, वन तथा मत्स्य क्षेत्र ३४०५ प्रतिशतको रहने र सबैभन्दा न्यून योगदान प्रशासनिक सहयोगी सेवा क्षेत्र ०३२ प्रतिशतको रहने प्रारम्भिक अनुमान रहेको छ। गत आर्थिक वर्ष २०८०र ८१ मा पनि कृषि क्षेत्र ३३४५ प्रतिशतको योगदान गरी अग्रस्थानमा हुने र प्रशासनिक सहयोगी सेवा क्षेत्रको योगदान अन्तिम स्थान ०३२ प्रतिशतमा रहने संशोधित अनुमान गरिएको छ। कोशी प्रदेशमा क्षेत्रगत रूपमा हेर्दा चालु आर्थिक वर्षका लागि कुल मूल्य अभिवृद्धि वृद्धिदर सबैभन्दा धेरै विद्युत तथा ग्याँस क्षेत्र ९३६ प्रतिशत र सबैभन्दा थोरै पानी आपूर्ति, ढल, फोहोर व्यवस्थापन क्षेत्र ०८ प्रतिशतको हुने अनुमान गरिएको छ। मधेस प्रदेश मधेस प्रदेशको कुल गार्हस्थ्य उत्पादनमा सबैभन्दा धेरै योगदान कृषि, वन तथा मत्स्य क्षेत्र ३६७३ प्रतिशत रहने र न्यून योगदान खानी तथा उत्खनन क्षेत्र ०१५ प्रतिशतको रहने प्रारम्भिक अनुमान रहेको छ। मधेस प्रदेशमा क्षेत्रगत रूपमा चालु आर्थिक वर्षका लागि कुल मूल्य अभिवृद्धि वृद्धिदर सबैभन्दा धेरै विद्युत तथा ग्यास क्षेत्र ९८३ प्रतिशतको र सबैभन्दा थोरै शिक्षा क्षेत्रको १४४ प्रतिशत हुने प्रारम्भिक अनुमान गरिएको छ। बागमती प्रदेश चालू आर्थिक वर्षमा बागमती प्रदेशको कुल गार्हस्थ्य उत्पादनमा सबैभन्दा धेरै योगदान थोक तथा खुद्रा व्यापार क्षेत्र २२५५ प्रतिशतको रहने र सबैभन्दा न्यून योगदान पानी आपूर्ति, ढल, फोहोर व्यवस्थापन क्षेत्र ०२७ प्रतिशतको रहने प्रारम्भिक अनुमान रहेको छ। कुल मूल्य अभिवृद्धि वृद्धिदर सबैभन्दा धेरै विद्युत् तथा ग्यास क्षेत्र १९९५ प्रतिशतको र सबैभन्दा थोरै खानी तथा उत्खनन क्षेत्र १९८ प्रतिशतको हुने अनुमान गरिएको छ। गण्डकी प्रदेश गण्डकी प्रदेशको कुल गार्हस्थ्य उत्पादनमा सबैभन्दा धेरै योगदान कृषि, वन तथा मत्स्य क्षेत्र २७१० प्रतिशत रहने र सबैभन्दा न्यून योगदान प्रशासनिक तथा सहयोगी सेवा क्षेत्र ०३२ प्रतिशत रहने प्रारम्भिक अनुमान छ। गत आर्थिक वर्ष २०८०८१ मा पनि कृषि, वन तथा मत्स्य क्षेत्र २६३ प्रतिशतको योगदान सहित अग्रस्थानमा हुने र प्रशासनिक तथा सहयोगी सेवा क्षेत्रको योगदान अन्तिम स्थान ०३१ प्रतिशतमा रहने संशोधित अनुमान गरिएको छ। गण्डकी प्रदेशमा क्षेत्रगत रूपमा कुल मूल्य अभिवृद्धि वृद्धिदर सबैभन्दा धेरै विद्युत् तथा ग्यास क्षेत्र १३१२ प्रतिशतको र सबैभन्दा थोरै सार्वजनिक प्रशासन तथा रक्षा क्षेत्र ९१७९ प्रतिशतको हुने अनुमान गरिएको छ। लुम्बिनी प्रदेश चालु आर्थिक वर्षमा लुम्बिनी प्रदेशको कुल गार्हस्थ्य उत्पादनमा सबैभन्दा धेरै योगदान कृषि, वन तथा मत्स्य क्षेत्र ३१०२ प्रतिशतको रहने र सबैभन्दा न्यून योगदान प्रशासनिक तथा सहयोगी सेवा क्षेत्र ०३५ प्रतिशतको रहने प्रारम्भिक अनुमान रहेको छ। क्षेत्रगत रूपमा चालु आर्थिक वर्षका लागि कुल मूल्य अभिवृद्धि वृद्धिदर सबैभन्दा धेरै यातायात तथा भण्डारण क्षेत्र ९७० प्रतिशतको र सबैभन्दा थोरै खानी तथा उत्खनन क्षेत्र २०० प्रतिशतको हुने प्रारम्भिक अनुमान गरिएको छ। कर्णाली प्रदेश चालु आर्थिक वर्षमा यस प्रदेशको कुल गार्हस्थ्य उत्पादनमा सबैभन्दा धेरै योगदान कृषि, वन तथा मत्स्य क्षेत्र ३१५० प्रतिशत रहने र सबैभन्दा न्यून योगदान खानी तथा उत्खनन क्षेत्र ०१७ प्रतिशत रहने प्रारम्भिक अनुमान रहेको छ। क्षेत्रगत रूपमा चालु आर्थिक वर्षका लागि कुल मूल्य अभिवृद्धि वृद्धिदर सबैभन्दा धेरै यातायात तथा भण्डारण क्षेत्र १०४५ प्रतिशतको र सबैभन्दा थोरै खानी तथा उत्खनन क्षेत्र १८५ प्रतिशतको हुने प्रारम्भिक अनुमान गरिएको छ। सुदूरपश्चिम प्रदेश सुदूरपश्चिम प्रदेशको कुल गार्हस्थ्य उत्पादनमा सबैभन्दा धेरै योगदान कृषि, वन तथा मत्स्य क्षेत्र ३४७२ प्रतिशतको रहने र सबैभन्दा कम प्रशासनिक तथा सहयोगी सेवा क्षेत्र ०१३ प्रतिशतको रहने प्रारम्भिक अनुमान रहेको छ। क्षेत्रगत रूपमा चालु आर्थिक वर्षका लागि कुल मूल्य अभिवृद्धि वृद्धिदर सबैभन्दा धेरै विद्युत् तथा ग्यास क्षेत्र ८७३ प्रतिशतको र सबैभन्दा कम शिक्षा क्षेत्र १८० प्रतिशतको हुने प्रारम्भिक अनुमान गरिएको छ।"
"राजावादीको आन्दोलनले मन्त्रिपरिषद् बैठकमा पायो प्रवेश, अराजक बने हस्तक्षेप","काठमाडौं : राजसंस्था पुन:स्थापनाका लागि भन्दै राजावादी समूहले जेठ १५ गतेदेखि अनिश्चितकालीन आन्दोलन गर्ने घोषणा गरेपछि राजावादी र गणतन्त्रवादीहरु आमनेसामने हुने भएका छन्। राजावादीको घोषणापश्चात गणतन्त्रवादी दल एमालेले गणतन्त्र दिवसलाई आम जनताले सम्झने गरी मनाउन र राजावादीहरुले फैलाएका भ्रमहरु चिर्न भन्दै जनप्रदर्शनको तयारीसमेत गरिसकेको छ। राजावादीले संवैधानिक राजसंस्थासहितको प्रजातन्त्र स्थापना, सनातन हिन्दू राष्ट्रको स्थापना र संघीयता खारेजीका लागि नवराज सुवेदीको संयोजकत्वमा समिति गठन गरेको छ। संयोजक सुवेदीले आन्दोलन कुनै दल वा सरकारका विरुद्ध नभई जनताका अधिकार र व्यवस्था परिवर्तनका लागि भएको दाबी गरेका छन्। यो आन्दोलनमा राप्रपा, राप्रपा नेपाललगायत राजावादी, पुनर्रुत्थानवादीहरूको पनि साथ छ। यसैगरी राप्रपा अध्यक्ष राजेन्द्र लिङ्देनले लाखौं जनता सडकमा आए एकै दिनमा गणतन्त्र समाप्त हुने दाबी गरेका छन्। अध्यक्ष लिङ्देनले अहिलेको व्यवस्थाप्रति जनतामा चरम असन्तुष्टि रहेकाले यही अवस्था रहे वर्षौंसम्म पनि अनुभूति हुने गरीको परिवर्तन महशुस गर्न नपाउने बताए। युवासँग राप्रपा कार्यक्रममा उकास्दै लिङ्देनले भने,देश बिग्रिए केपी ओली, शेरबहादुर देउवा वा प्रचण्डको केही नबिग्रने तर युवाहरू भविष्य भने बिग्रने भएकाले युवाहरू नै सचेत भएर अघि बढ्नुपर्छ। राप्रपाले जेठ १५ गतेदेखि देशका विभिन्न भागहरुमा स्वतस्फुर्त जुलुस धर्ना लगायत जनप्रदर्शनहरु गर्न अपिल हुन थालेपछि गणतन्त्रवादीहरु पनि राजावादी आन्दोलनलाई निस्तेज पार्नुपर्ने सार्वजनिक मञ्चबाट धारणा राख्न थालेका छन्। पछिल्लो समयमा अन्य नेताको तुलनामा प्रधानमन्त्री एवम् एमाले अध्यक्ष केपी शर्मा ओली र नेकपा माओवादी केन्द्रका अध्यक्ष पुष्पकमल दाहाल प्रचण्ड राजावादीप्रति बढी आक्रामक छन्। यद्यपी, सरकारबाट बाहिरिएर प्रतिपक्षमा पुगेपछि एमाले र सरकारका विरुद्ध भ्रम छरेर प्रचण्डले राजावादीलाई हौस्याउने काम गरिरहेको आरोप एमालेले लगाउँदै आएको छ। एमालेले राजावादीहरूको आन्दोलन रोक्न जेजस्तो गर्नुपर्छ त्यस्तै तयारीमा लाग्नसमेत निर्देशन दिएको छ। एमाले अध्यक्ष एवं प्रधानमन्त्री ओलीले प्रतिगामीहरूले जेठ १५ गते गर्ने प्रदर्शनको विपक्षमा तयारी रहन पनि निर्देशन दिएका छन्। निर्देशनपछि आउँछ। तपाईंहरू जस्तो, जे गर्नुपर्छ, तयारी हालतमा बस्नुहोस्। उनले भने, १५ गते ११ बजेदेखि २ बजेसम्म काठमाडौंमा एमालेको नियन्त्रण हुनुपर्छ। कसरी, कुन संस्था अगाडि लाग्छ, कुन संस्थाले आयोजना गर्नुपर्छ, त्यसलाई छोडिदिनुहोस्। अध्यक्ष ओलीले एमालेका सबै कार्यकर्ता परिचालित हुँदा कसैले रोक्न नसक्नेसमेत धारणा राखे। ओलीले राजावादीहरू कुनै राम्रो उद्देश्यका लागि प्रदर्शनमा नउत्रेको दाबी गरे। तथाकथित राजावादीहरू राजावादीसाजावादी केही होइनन्, उनीहरू खाओवादी हुन्। यिनीहरू हाम्रो राजा हाम्रो देश : प्राणभन्दा प्यारो छ भन्दै नारा लाउँथे, हिजो नारायणहिटीमा पनि त्यही पो नारा लगाउँदै रहेछन्, प्राणभन्दा प्यारो छ भने वीरेन्द्रको हत्या हुँदा यिनीहरू कहाँ गएका थिए ? किन मरेनन् त ? झुटा कुरा गर्ने र चाप्लुसी गर्ने त मण्डलेहरूको स्वभावै हो। यिनीहरू कुनै महान् उद्देश्यका लागि लडिरहेका छैनन्। यता प्रचण्डले पनि राजावादी आन्दोलनलाई निस्तेज पार्नका माओवादीका नेता कार्यकर्ताहरूलाई निर्देशन दिँदै आएका छन्। प्रचण्डले आउने दिनमा पनि वितण्डा मच्चिन सक्ने भएकाले राजावादी र प्रतिगामीहरूलाई खबरदारी गर्ने जिम्मेवारी सबैको भएको उल्लेख गरे । अध्यक्ष प्रचण्डले सुर्खेतमासम्बोधन गर्दै भने,चैत्र १५ गते काठमाडौंमा गरिएको समाजवादी मोर्चा र माओवादी केन्द्रको संयुक्त प्रदर्शनले राजावादीहरूको बेलुन फुटायो। यी तिनै राजामहाराजाहरू हुन् जसले जनतालाई शताब्दीयौँ शोषण गरे। देशलाई विश्वकै गरीब राष्ट्रमा दर्ज गरे। आफ्नै वंशको हत्यारा पत्ता लगाउन कुनै जागर देखाएनन्। उनीहरूले जनताको रक्षा गर्न सक्छन् भनेर कसरी विश्वास गर्ने ? उनले गणतन्त्र स्वत: नआएको र जनताले लडेर ल्याएकाले त्याग र बलिदानको मूल्यलाई कसैले भुल्न नहुने धारणा राखे। उनले भन्दै आएका छन्, पूर्वपञ्चहरू एकजुट भएर जेठ १५ गतेदेखि आन्दोलन गर्ने घोषणा गर्दैछन्। म विशेष अपिल गर्छु, उनीहरूको प्रतिक्रान्तिकारी गतिविधिलाई निस्तेज पार्न हरेक गाउँ, टोलमा पुगेर जनतालाई सचेत बनाउनुपर्छ। कांग्रेसले पनि राजावादीहरूले जेठ १५ मा गर्न लागेको आन्दोलनलक्षित गर्दै संविधानको विरुद्धमा जाने कुरा ठिक नभएको बताएको छ सोमबार पदाधिकारी बैठकपश्चात कांग्रेका प्रवक्ता प्रकाशशरण महते भने, संविधानले दिएको अधिकार प्रयोग गरेर विरोध गर्न पाइन्छ, आफ्ना कुराहरू राख्न पाइन्छ । तर, त्यो शान्तिपूर्ण तरिकाबाट राख्नुपर्दछ। संविधानको खिलाफ मै जान्छौँ भन्ने कुरा ठिक होइन भन्नेमा हामी विश्वस्त छौं। राजावादीको आन्दोलनको विषय मन्त्रिपरिषद्मा प्रवेश सोमबार साँझ मन्त्रिपरिषद् बैठकमा समेत जेठ १५ गते राजावादीले गर्ने आन्दोलनको विषयले प्रवेश पाएको छ। बैठकमा प्रधानमन्त्री ओलीले राजावादीको सक्रियताबारे बैठकमा धारणा राखेको एक मन्त्रीले जानकारी दिए। स्रोतका अनुसार उनले मन्त्रीहरूसँग संवैधानिक राजसंस्था, सनातन हिन्दू राष्ट्रको स्थापना र संघीयता खारेजी माग गर्दै गणतन्त्र विरोधीहरूले गरेको आन्दोलनबारे छलफल गरेका हुन्। स्रोतले भन्यो, राजावादी सक्रिय हुन थालेको र संविधानको विरुद्ध,प्रणालीमाथि नै धावा बोल्ने काम हुन थालेको छ, संविधानमै हामीले रोक लगाएको विषयमा समेत उनीहरु अग्रसर भएका छन्, भ्रम छर्न थालेका छन्, गणतन्त्रविरोधि क्रियाकलाप निस्तेज पार्न हामी गणतन्त्रवादी राजनीति दलहरु, सत्ता पक्ष र प्रतिपक्ष दल एकजुट बनेर अगाडि बढ्नुपर्छ भन्ने छलफल भयो। प्रधानमन्त्री ओलीले गणतन्त्र दिवस जनताको उत्सवको दिन भएकाले विशेष बनाउनुपर्नेमा जोड दिए। ओलीले राजावादीको सक्रियताको औचित्य नभएको भन्दै नतिजा निस्कनेगरी काम गर्न मन्त्रीहरुलाई निर्देशनसमेत दिएका थिए। तीनकुनेमा भएको घटनाको उदाहरण दिँदै राजावादी अराजक भए उनीहरुको आन्दोलन विफल बनाउनुपर्ने, नियन्त्रणमा लिनुपर्ने र प्रतिकार गर्नुपर्ने धारणा मन्त्रीहरुले बैठकमा राखेका छन्। यस अगाडि सरकारका प्रवक्ता एवं सञ्चार तथा सूचना प्रविधिमन्त्री पृथ्वीसुब्बा गुरुङले सरकारको उदारतालाई कमजोरी नठान्न राजावादीलाई चेतावनी दिएका थिए। मन्त्रिपरिषद्को निर्णय सार्वजनिक गर्न गत बिहीबार सिंहदरबारमा आयोजित पत्रकार सम्मेलनमा गुरुङले राजावादीहरूलाई सभा सञ्चालन गर्ने र बोल्ने अधिकार दिइएको भन्दै निरन्तर संविधान उलंघनको काम भइरहे सरकार टुलुटुलु हेरेर नबस्ने चेतावनी दिएका थिए। गुरुङले संविधान विरोधी क्रियाकलाप बढिरहेको र हत्या, हिंसा, लुटपाट र आगजनीबाट सरकारलाई चुनौती दिने काम भइरहेको उल्लेख गरे। अब राजावादीको आगामी गतिविधिको आधारमा सरकारले आवश्यक प्रतिवाद गर्ने सञ्चारमन्त्री गुरुङको भनाई छ।"
"बजेटमा पुँजीगत लाभकर बढ्ने आशंका, निरुत्साहित पुँजीबजार","काठमाडौं : नेपाल राष्ट्र बैंकले चालु आवको मौद्रिक नीतिको तेस्रो त्रैमासिक समीक्षामार्फत आइतबार सेयर बजारमैत्री नीतिगत व्यवस्था गर्यो। केन्द्रीय बैंकका गभर्नर डाविश्वनाथ पौडेल प्रवेश गरेपछिको सेयरसँग सम्बन्धित पहिलो नीतिगत व्यवस्थाअन्तर्गत विद्यमान सेयर धितो कर्जाको जोखिम भार १२५ प्रतिशतबाट घटाई १०० प्रतिशत कायम गरिने भएको छ। यो व्यवस्थाले बैंकहरूको केही हदसम्म पुँजी निकासा पनि हुने भएको छ। यसो हुँदा कर्जा दिने स्पेस पनि भयो। पुँजीका हिसाबले कसिलो अवस्थामा भएका बैंकहरूलाई उक्त व्यवस्थाले सहायता गर्ने छ यद्यपि अधिकांश बैंकमा अधिक लगानीयोग्य पुँजी छ। तर, कसिलो पुँजी भएकालाई यो व्यवस्थाले सहज बनाइदिएको छ। तर, यता यो व्यवस्थाले भने पुँजीबजार खासै अपेक्षाअनुरूप बढेन। हुन त उक्त व्यवस्थालाई राष्ट्र बैंकले निर्देशक जारी गरी कार्यान्वयनमा ल्याउन बाँकी छ। तर, यो व्यवस्था अबको केही दिनमा जस्ताको तस्तै लागू हुने बताउँछन्, राष्ट्र बैंकका प्रवक्ता रामु पौडेल। उनी भन्छन्, उक्त व्यवस्थाबारे समीक्षामै प्रस्ट भनेकाले हुबहु सर्कुलर जारी हुनेछ। अब निर्देशन यही सातामा आउँछ। यद्यपि, केन्द्रीय बैंकले जोखिम भार घटाउने कदम चाले लगानीकर्ताको मनोभावना बढ्ने यसअघिको अनुमान सोमबारको नेप्से परिसूचकले गलत सावित गरेको छ। किनभने, साताको दोस्रो कारोबार दिन सोमबार नेप्से परिसूचक सामान्य अंकले घटेर बन्द भएको छ। उक्त दिन मात्रै होइन, गभर्नर डा पौडेल आएपछि पनि सेयर बजारले खासै स्वागत गर्न सकेन। बजार उकालो लाग्न सकेको छैन। अघिल्लो कारोबार दिन आइतबार ८५७ अंकले घटेको नेप्से परिसूचक सोमबार ५२१ अंकले घटेर २६७४७६ विन्दुमा पुगेको हो। सेन्सेटिभ इन्डेक्स ०३७ अंकले घटेर ४५६०९ विन्दुमा अडिएको छ। नेप्से घटेसँगै कारोबार रकम पनि आइतबारको तुलनामा घट्यो। आइतबार ७ अर्ब ६० करोड रुपैयाँको सेयर कारोबार भएकोमा सोमबार ७ अर्ब ५८ करोड ५० लाख २२ हजार रुपैयाँको भएको छ। उक्त दिन ३ सय ३७ कम्पनीको १ करोड ७१ लाख ६० हजार ६२५ कित्ता सेयर खरिदबिक्री भयो। परिसूचक घटे पनि एउटा कम्पनीको सेयर सकारात्मक सर्किट लेभलमा कारोबार भएको देखिन्छ। यसै क्रममा सेयर जानकार देव गुरागाईं यो नीति आउनासाथ बजार किन बढेन भन्ने प्रश्न उठ्नु स्वाभाविक भएको बताउँछन्। उनी भन्छन्, तर बजार हो घट्बढ कतिबेला हुन्छ भन्नै सकिन्न। यतिबेला बजेट संघारमै छ। जेठ १५ को बजेट भाषणले पुँजीगत लाभकरमा बढाउने आशंकाले पनि पुँजीबजारमा उत्साह छाउन नसकेको अर्थात् अपेक्षाअनुसार तन्किन नसकेको सेयर जानकार गुरागाईंले औंल्याए। हाल १ वर्षसम्मको सेयर होल्डिङका लागि ७ प्रतिशत र १ वर्षभन्दा बढी होल्डिङ भएको सेयरको ५ प्रतिशत पुँजीगत लाभकर कार्यान्वयनमा छ। अब उक्त दर बढ्ने शंकाले पनि नयाँ गभर्नर आउँदादेखि पुँजी बजारले स्वागत गर्न नसकेको उनको भनाइ छ। गभर्नरले पनि मुख्य वित्त नीति आएपछि त्यसैलाई सहयोग गर्ने गरी मौद्रिक नीति आउने हो भनिरहेका छन्। यसले गर्दा पनि लगानीकर्ताहरूले वित्त नीति कुरौं नत, पुँजीगत लाभकर बढिहाल्यो भन भोली १००१५० अंकले बजार खस्कियो भने घाटा हुन्छ भन्ने हिसावले यतिबेला पुँजीबजार पर्ख र हेरको अवस्थामा छ, गुरागाईंले अन्नपूर्णसँग भने। पछिल्लो समय सेयर धितो कर्जामा अलि बढी प्रवाह भएको तथ्यांकमा देखिन्छ। अझै सहज कदम चाल्न खोजेको राम्रो विन्दु हो। मैले यो व्यवस्थालाई मर्निङ शो द डे भनेको छु। किनभने मौद्रिक नीतिको तेस्रो त्रैमासिक समिक्षाको मुखैमा गभर्नर नियुक्ति भएकाले सेयरसँग सम्बन्धित अलिकति भए पनि सम्बोधन गरेका छन्, उनी थप्दै भन्छन्। यसैले अब मौद्रिक नीति पक्कै पनि सेयर बजारमैत्री, सकारात्मक आउला भन्ने अपेक्षा गरिएको उनको भनाइ छ। यद्यपी गभर्नर डा पौडेल आएसँगै पुँजी बजार उकालो लाग्न नसक्नुलाई बजेटको कारण भएको उनको अनुमान छ। यससँगै, गभर्नर डा पौडेलका पहिलो नीतिगत व्यवस्थामा अधिकांशलाई यथावत राखेका छन्। जसअन्तर्गत, नीतिगत दरलाई विद्यमान ५० प्रतिशत, तल्लो सीमाको रूपमा रहेको निक्षेप संकलन दरलाई ३० प्रतिशत र ब्याजदर करिडोरअन्तर्गतको माथिल्लो सीमाको रूपमा रहेको बैंक दरलाई ६५ प्रतिशतमा यथावत् राखिएको छ। विद्यमान अनिवार्य नगद मौज्दात र वैधानिक तरलतासम्बन्धी अनुपातलाई यथावत राखिएको छ। वित्तीय प्रणालीको विद्यमान तरलताको अवस्था र पछिल्लो समय यस बैंकले खुला बजार कारोबार उपकरणहरूमा गरेको सुधारलाई मध्यनजर गरी बैंक तथा वित्तीय संस्थाहरूले दैनिक ९० प्रतिशत न्यूनतम अनिवार्य नगद मौज्दात कायम राख्नुपर्ने व्यवस्था गरिने छ। विद्यमान सेयर धितो कर्जाको जोखिम भार १२५ प्रतिशतबाट घटाई १०० प्रतिशत कायम गरिने छ। लगानी वातावरण सुधार गर्ने उद्देश्यले विदेशी विनिमय (नियमित गर्ने) ऐन, २०१९ र विदेशी लगानी तथा प्रविधि हस्तान्तरण ऐन, २०७५ मा भएको पछिल्लो संशोधनका व्यवस्थाहरूलाई समावेश गरी नेपाल राष्ट्र बैंक विदेशी लगानी तथा विदेशी ऋण व्यवस्थापन विनियमावली, २०७८ परिमार्जन गरी जारी गरिनेछ। बैंकिङ कसुर तथा सजाय ऐन, २०६४ को संशोधनबमोजिम चेक अनादरसम्बन्धी व्यहोरा प्रमाणित गर्ने कार्यविधि तर्जुमा गरी जारी गरिने भएको छ।"
"त्रिविको जागिरमा नातावाद, रोक्न सर्वोच्चले दियो परमादेश","काठमाडौं : मुलुकको सबैभन्दा पुरानो प्राज्ञिक संस्था कसरी अधोगतिमा जाँदै छ ? अध्ययन गर्ने भए त्रिभुवन विश्वविद्यालय गए हुन्छ । योग्यता र गुणवेत्ता (मेरिट) प्रणालीको अगुवा मानिएको विश्वविद्यालयमा कार्यरत करार तथा अस्थायी शिक्षककर्मचारीलाई स्थायी नियुक्तिका लागि ऐन, नियम नै संशोधन गरेको पाइएको छ । योग्यता प्रणालीको मानकका रूपमा लिइने मुलुकको सबैभन्दा पुरानो विश्वविद्यालयले प्रत्यायोजित व्यवस्थापिकीय अधिकारको दुरुपयोग र कानुनको छिद्रान्वेषी प्रयोग गरेको पाइएको छ । त्रिविका पदाधिकारी, कर्मचारी र राजनीतिक दलको मिलेमतोमा प्रतिभावान व्यक्तिलाई स्वच्छस्वस्थ प्रतिस्पर्धाबाट बञ्चित गराइएको छ । सर्वोच्च अदालतलेसमेत त्रिभुवन विश्वविद्यालय ऐन, २०४९ को उद्देश्य विपरित त्रिविलाई असक्षमतातर्फ धकेल्न खोजिएको ठहर गरेको छ । खुला प्रतिस्पर्धा गर्नबाट बञ्चितहरूले दायर गरेको रिट निवेदनको सुनुवाइ गर्दै सर्वोच्च अदालतका न्यायाधीशद्वय डा नहकुल सुवेदी र सुनीलकुमार पोखरेलको संयुक्त इजलासले परमादेश दिएको छ, अब आयन्दा त्रिभुवन विश्वविद्यालय सेवामा पदपूर्तिसम्बन्धी कानुनी व्यवस्था गर्दा त्रिभुवन विश्वविद्यालय ऐन, २०४९ को उद्देश्यविपरीत खुला प्रतिस्पर्धालाई साँघुरो र निष्प्रभावी बनाउने गरी कुनै प्रावधान नराख्नु र स्वच्छ र स्वस्थ प्रतिस्पर्धाबाट पदपूर्ति गर्न आवश्यक र उपयुक्त काम कारबाही एवं निर्णय गर्नुगराउनू । खुला प्रतिस्पर्धालाई साँघुरो र निष्प्रभावी बनाउने गरी कुनै प्रावधान नराख्न र स्वच्छ र स्वस्थ प्रतिस्पर्धाबाट पदपूर्ति गर्न आवश्यक र उपयुक्त काम कारबाही एवं निर्णय गर्नुगराउन आदेश दिएको छ । त्रिभुवन विश्वविद्यालयका पूर्व उपकुलपति केदारभक्त माथेमा सर्वोच्चको परमादेशको प्रसंशा गर्छन् । माथेमा भन्छन्, विश्वविद्यालयलाई हेर्ने आधार नै योग्यता (मेरिट) हो । जोसुकै व्यक्ति होस्, योग्यता र बौद्धिक क्षमताको आधारमा नियुक्ति पाउनुपर्छ । यसमा कुनै कम्प्रोमाइज हुन सक्दैन । स्थायी नियुक्ति दिन ऐन संशोधन मुलुकको सर्वांगिण विकासका लागि दक्ष जनशक्ति उत्पादन गर्न, गुणस्तरीय उच्च शिक्षा प्रदान गर्न र दक्ष जनशक्तिको व्यवस्थापन गर्न ल्याइएको हो, त्रिभुवन विश्वविद्यालय ऐन, २०४९ । आफू निकट नातेदार तथा राजनीतिक दल समर्थक शिक्षकहरूलाई स्थायी गराउन ऐन संशोधन गरेको पाइएको छ । त्रिभुवन विश्वविद्यालय ऐन, २०४९ को दफा ५ (ज), १० (च) र दफा ३४ ले विश्वविद्यालयलाई नियम बनाउने अधिकार दिएको छ । विश्वविद्यालय शिक्षक कर्मचारी सेवासम्बन्धी नियम, २०५० को नियम ६ मा विश्वविद्यालयमा शिक्षक कर्मचारी पदपूर्ति गर्ने तरिका उल्लेख छ । पदपूर्ति गर्ने तरिका दुई किसिमका छन्, खुला र आन्तरिक प्रतियोगितात्मक । विश्वविद्यालय सेवामा आफू निकट नातेदार एवं दल समर्थक व्यक्तिलाई करारमा राख्ने गरिएको छ । करारमा राख्नु निश्चित समयसम्मका लागि हो । त्रिविका पूर्वउपकुलपति केदारभक्त माथेमाका अनुसार कर्मचारी संगठन, शिक्षक संघ संगठनहरूले लामो समय करारमा सेवा गरेको भन्दै पेसागत सुरक्षा गर्ने भन्दै दबाब दिने गर्छन् । यस्तै अवाञ्छित दबाब र प्रभावले गर्दा हो विश्वविद्यालयको क्षमतावान व्यक्ति पाउन नसकेकोे, माथेमा थप्छन्, आफ्ना नातेदारलाई कर्मचारी र समर्थकलाई उपप्राध्यापकको स्थायी नियुक्ति दिलाउन दबाब दिँदै सीमित व्यक्ति मिलेर ऐन नै संशोधन गर्ने प्रवृत्ति देखियो । यो प्रवृत्तिले विश्वविद्यालयको उन्नयन र प्राज्ञिक मर्यादामा ह्रास ल्याउँछ । यसरी प्राज्ञिक संस्था चल्दैन । ऐन संशोधनमा कस्तोसम्म गरिन्छ, हेरौं विश्वविद्यालयको साधारणसभाको बैठकबाट त्रिभुवन विश्वविद्यालय शिक्षक कर्मचारी सेवासम्बन्धी नियम २०५० संशोधन गरी विशेष आन्तरिक खुला प्रतियोगिता गरियो । यो व्यवस्था २०७९ सालसम्म मात्र कायम रहने गरि संशोधन गरियो । यस्तै व्यवस्था २०६९ असोज २९ गते त्रिविको साधारणसभाले गर्यो । यस निर्णयविरुद्ध सर्वोच्च अदालतमा रिट निवेदन दायर भयो । एक पटकलाई मात्र मौका दिने भन्ने व्यवस्था रहेको व्याख्या भयो । तर, सर्वोच्चको आदेशविपरीत करार र आंशिकका लागि पुरानो निर्णय कार्यान्वयन गर्न खोजेको पाइएको छ । एक पटकका लागि प्रतिस्पर्धा गराइएको भनी अवधिसमेत तोकेर विशेष व्यवस्था राखिएकोमा सो व्यवस्था पुनः २०६१, २०६९ र २०७८ सालमा दोहोर्याइएको छ । सर्वोच्च अदालतमा मुद्दा दायर हुँदासमेत अटेर गर्दै २०८० असार १२ गते नियम संशोधन गरेर विश्वविद्यालय सेवामा खुला प्रतिस्पर्धालाई हर हालतमा निस्तेज गराउने योजना रचियो । उद्देश्य हो, अस्थायी र करार सेवामा रहेका शिक्षकहरूलाई विशेष प्रतिस्पर्धाका नाममा स्थायी गर्ने । त्रिभुवन विश्वविद्यालय सभालाई नियमावली संशोधन गर्न पाउने अधिकार छ । विश्वविद्यालय ऐनले दिएको अधिकार प्रयोग गरी आफू अनुकूल हुने गरी नियमावली संशोधन गरिँदै आएको छ । २०७८ मंसिर १४ मा बसेको बैठकले सेवासम्बन्धी नियम, २०५० को नियम ६ मा विशेष आन्तरिक खुला प्रतियोगिता थप गर्ने निर्णय गरेको थियो । यसरी पटकपटक संशोधन गर्ने कार्य सर्वोच्च अदालतले अनपेक्षित र विडम्बनापूर्ण भएको जनाएको छ । पूर्णपाठमा भनिएको छ, त्रिभुवन विश्वविद्यालयको जन्मदा कानुन त्रिभुवन विश्वविद्यालय ऐन, २०४९ को प्रस्तावनाका आलोकमा हेर्दा उक्त संशोधनहरूलाई अनपेक्षित र विडम्बनापूर्ण शृंखलाका रूपमा हेर्नुपर्ने देखिन आयो । दबाब थेग्नै गाह्रो त्रिभुवन विश्वविद्यालयका पूर्वउपकुलपति माथेमाका अनुसार कुलपति, उपकुलपतिलगायतलाई चौतर्फी दबाब दिइएको हुन्छ । जुन दबाब थेग्नै गाह्रो पर्छ । त्रिविले पछिल्लो पाँच वर्षभित्र तीन पटकभन्दा बढी आन्तरिक प्रतिस्पर्धाबाट प्राध्यापक र कर्मचारी पदपूर्ति गरिसकेको छ । त्रिवि सेवा आयोगले २०७७ फागुन ९ मा खुला प्रतिस्पर्धाबाट उपप्राध्यापक पदपूर्तिसम्बन्धी विज्ञापन गरेको थियो । २०७८ असोज १८ मा विशेष कारण देखाउँदै परीक्षा स्थगित गरियो । सोही वर्ष मंसिर १४ मा त्रिवि सभाबाट शिक्षककर्मचारी सेवासम्बन्धी नियम २०५० संशोधन गरी शिक्षकतर्फ उपप्राध्यापक पदमा र कर्मचारीतर्फ सहायक स्तर प्रथम र द्वितीयस्तरका पदमा अस्थायी वा करार सेवामा १० वर्ष काम गरेका शिक्षक वा कर्मचारीले मात्र प्रतिस्पर्धा गर्न पाउने गरी विशेष आन्तरिक खुला प्रतिस्पर्धा गर्न सकिने व्यवस्था गरियो । तत्कालीन कुलपति तथा प्रधानमन्त्री शेरबहादुर देउवा र उपकुलपति डाधर्मकान्त बाँस्कोटाको कार्यकालमा आन्तरिक प्रतिस्पर्धाबाट पदपूर्ति भएको हो । विश्वविद्यालयको ऐनले तोकेको कार्यक्षेत्र बाहिर गई नियमावली संशोधन गरेपछि खुला प्रतिस्पर्धाको ढोका बन्द हुन पुगेको प्रतिस्पर्धाबाट बञ्चितहरूको भनाइ छ । खुला प्रतिस्पर्धाको तयारीमा रहेका एक उपप्राध्यापकका अनुसार कुनै एक वर्गलाई मात्र हित तथा लाभ पुर्याउने गरी पूर्वाग्रह राखेर गरिएको संशोधनले समाजमा एकै अवस्थामा रहेका व्यक्तिहरूमध्ये कुनै एक वर्गले परीक्षामा भाग लिन पाउने र कुनै अर्को वर्ग सोही परीक्षामा भाग लिन नपाउने गरी बञ्चित गरियो । करार वा ठेक्काबाट काम लगाउनु भनेको निश्चित समयसम्मका लागि काममा लगाउनु हो । यसकै आधारमा स्थायी गर्नु होइन, खुला प्रतिस्पर्धाको तयारीमा रहेका उपप्राध्यापक भन्छन्, करार तथा आंशिकलाई आन्तरिक परीक्षाको अवसर दिइसकेको अवस्था हो । ऐनलाई आफ्नो अनुकूल संशोधन गर्दै लामो समयदेखि पटकपटक खुला प्रतिस्पर्धालाई सीमित वा निषेध गरेको पाइएको छ । करार वा अस्थायी शिक्षकलाई मात्र प्रतिस्पर्धा गराई स्थायी गर्ने उद्देश्यले संशोधन गर्दा योग्य व्यक्तिहरू प्रतिस्पर्धाबाट बञ्चित रहँदै आएका थिए । त्रिभुवन विश्वविद्यालय सभाले २०७८ मंसिर १४ मा त्रिभुवन विश्वविद्यालय शिक्षक कर्मचारी सेवासम्बन्धी नियम, २०५० को नियम ६ संशोधन गर्यो । यस संशोधनले आन्तरिक तथा खुला प्रतिस्पर्धाको नामबाट करारमा १० वर्ष सेवा गरेका व्यक्तिले मात्र उपप्राध्यापक पदमा प्रतिस्पर्धा गर्न पाउने व्यवस्था गरेको थियो । सो व्यवस्थाले योग्य उम्मेदवारहरू त्रिभुवन विश्वविद्यालय सेवामा प्रतिस्पर्धा गर्नबाट वञ्चित हुन पुगेका थिए । संशोधनले खुला प्रतिस्पर्धाको तयारीमा रहेका परीक्षार्थीले २०७८ पुस ८ मा रिट निवेदन दायर गरेका थिए । उपप्राध्यापक पदका प्रतिस्पर्धी रमेश बिष्ट र मनिता खत्रीले आन्तरिक प्रतिस्पर्धाबाट मात्र शिक्षक, कर्मचारी पदपूर्ति गर्न लागिएको भन्दै त्रिवि सभा, कार्यकारी परिषद्, प्राज्ञिक परिषद् र सेवा आयोगलाई विपक्षी बनाएर रिट दायर गरेका थिए । सर्वोच्चले एक पटकका लागि मात्र भनी गरिएको विशेष अपवादात्मक व्यवस्थालाई पटकपटक प्रयोग गर्नु स्वाभाविक रूपमा लिन नसकिने उल्लेख गरेको छ । विशेष वा एकपटकका लागि मात्र भनी ल्याएको कानुनी व्यवस्थाको पटकपटक प्रयोग गरिएमा यस्तो विशेष व्यवस्थाको वैशिष्ठ्य रहँदैन । यसको नियमित प्रयोग हुन जान्छ, फैसलामा भनिएको छ, विशेष अपवादात्मक व्यवस्थाको सामान्य कानुनी व्यवस्थाको जस्तो नियमित प्रयोग हुन सक्दैन । एकपटकका लागि मात्र भनी गरिएको विशेष अपवादात्मक व्यवस्थालाई पटकपटक प्रयोग गर्नु स्वाभाविक रूपमा लिन सकिएन । यसलाई कानुनप्रतिको बलमिच्याईं, प्रत्यायोजित व्यवस्थापिकीय अधिकारको दुरुपयोग र कानुनको छिद्रान्वेषी प्रयोगका रूपमा लिनुपर्ने देखियो । अब आइन्दा खुला प्रतिस्पर्धालाई साँघुरो नबनाउनू सर्वोच्च अदालतले खुला प्रतिस्पर्धाबाट शिक्षक तथा कर्मचारी भर्ना गर्न त्रिभुवन विश्वविद्यालयका नाममा परमादेश जारी गरेको छ । त्रिभुवन विश्वविद्यालय ऐन, २०४९ को उद्देश्यविपरीत खुला प्रतिस्पर्धालाई साँघुरो र निष्प्रभावी बनाउने गरी कुनै प्रावधान नराख्न परमादेश जारी गरेको हो । सर्वोच्चले स्वच्छ एवं स्वस्थ प्रतिस्पर्धाबाट पदपूर्ति गर्न आवश्यक र उपयुक्त काम कारबाही एवं निर्णय गर्न पनि भनेको छ । पूर्णपाठमा भनिएको छ, अब आयन्दा त्रिभुवन विश्वविद्यालय सेवामा पदपूर्तिसम्बन्धी कानुनी व्यवस्था गर्दा त्रिभुवन विश्वविद्यालय ऐन, २०४९ को उद्देश्यविपरीत खुला प्रतिस्पर्धालाई साँघुरो र निष्प्रभावी बनाउने गरी कुनै प्रावधान नराख्नू स्वच्छ र स्वस्थ प्रतिस्पर्धाबाट पदपूर्ति गर्न आवश्यक र उपयुक्त काम कारबाही एवं निर्णय गर्नू गराउनू भनी विपक्षीहरूका नाममा परमादेशसमेत जारी हुने ठहर्छ । सर्वोच्चले त्रिभुवन विश्वविद्यालय शिक्षक कर्मचारी सेवासम्बन्धी नियम ६ (१) मा मिति २०७८ मंसिर १४ र २०८० असार १२ मा गरिएको संशोधन निर्णय तथा सो सम्बन्धी कामकारवाही समेत उत्प्रेषणको आदेशले बदर गरिदिएको छ । अधिकारको प्रयोगमा असल नियत देखिएन सर्वोच्चले जन्मदातृ ऐनको उद्देश्य नै परास्त हुने गरी जारी गरिएको त्रिभुवन विश्वविद्यालय शिक्षक कर्मचारी सेवासम्बन्धी नियम, २०५० नियम ६ (१) को संशोधित व्यवस्था कायम रहन सक्ने अवस्था नदेखिँदा उत्प्रेषणको आदेशले बदर गरेको छ । सर्वोच्चले त्रिभुवन विश्वविद्यालय ऐन, २०४९ को दफा १० ले विश्वविद्यालय सभालाई विश्वविद्यालयसम्बन्धी नियम जारी गर्न सक्ने अधिकार प्रदान गरे तापनि जारी गरिने नियम ऐनको उद्देश्य कार्यान्वयन गर्नका लागि मात्र बनाउन सक्ने व्याख्या गरेको छ । विश्वविद्यालय सभाले नियम बनाउँदा ऐनले दिएको अधिकारको सीमा बाहिर गई बनाउन सक्ने अवस्था देखिएन, सर्वोच्चको आदेशमा भनिएको छ, त्रिभुवन विश्वविद्यालय ऐन, २०४९ को उद्देश्य स्पष्टतः दक्ष जनशक्ति तयार गर्ने, स्तरयुक्त उच्च शिक्षा प्रदान गर्ने र विश्वविद्यालयको सक्षमता अभिवृद्धि गर्ने देखिएकोमा विश्वविद्यालय सभाले सोविपरीत पटकपटक अस्थायी वा करार सेवामा रहेका शिक्षक कर्मचारीबिच मात्र प्रतिस्पर्धा गराई निजहरू बाहेकका योग्यता पुगेका क्षमतावान् जनशक्तिले प्रतिस्पर्धा नै गर्न नपाउने गरी नियम संसोधन गर्नुलाई ऐनको उद्देश्य कार्यान्वयन गर्नका लागि नियम बनाएको भनी मान्न मिल्ने देखिएन । नियमावलीको उल्लिखित प्रावधानलाई विश्वविद्यालय सभालाई ऐनले दिएको नियम बनाउन सक्ने अधिकारको गम्भीर दुरुपयोगका रूपमा लिनुपर्ने देखिनुका साथै उक्त अधिकारको प्रयोग असल नियतका साथ गरेको भन्नेसमेत देखिन आएन । विश्वविद्यालयका जिम्मेवार निकाय तथा पदाधिकारीहरूले नियम बनाउन पाउने प्रत्यायोजित अधिकारको प्रयोग गर्दा ऐनको उद्देश्य प्राप्तिका लागि मात्र गरिनेतर्फ किञ्चित् संवेदनशील बनी सो अधिकारको वाञ्छित ढंगले प्रयोग गर्नुपर्ने आवश्यकता देखिएको ठहर गरेको छ । खुला प्रतिस्पर्धा प्राज्ञिक संस्थाको आत्मा विश्वविद्यालय जस्ता शैक्षिक संस्थाहरू योग्यता र गुणवेत्ता (मेरिट) प्रणालीको प्रबद्र्धनमार्फत शैक्षिक र सामाजिक रुपान्तरणका अग्रणी निकाय हुन् । विश्वविद्यालयहरूलाई योग्यता प्रणालीको मानकका रूपमा लिइन्छ । यस अर्थमा खुला, स्वस्थ र स्वच्छ प्रतिस्पर्धालाई विश्वविद्यालय जस्ता प्राज्ञिक संस्थाको आत्माका रूपमा लिनुपर्ने सर्वोच्च अदालतको निष्कर्ष छ । यदि स्वयम् विश्वविद्यालयहरूमा नै योग्यता प्रणालीको कदर हुँदैन र स्वस्थ एवम् स्वच्छ प्रतिस्पर्धालाई स्थापित गराउन सकिँदैन भने सामाजिक जीवनका अन्य क्षेत्रमा योग्यता प्रणाली स्थापित गराउन कठिनाइ हुन जान्छ । न त यसबाट प्रचलित कानुनले विश्वविद्यालयप्रति गरेको अपेक्षा अनुरूप मूल्य प्रणाली (भ्यालु सिस्टम) को प्रबद्र्धन नै हुन सक्छ, फैसलाको पूर्णपाठमा भनिएको छ, कुनै पनि बहानामा खुला प्रतिस्पर्धालाई निषेध गर्ने वा योग्यता प्रणालीलाई हतोत्साही गराउने कामकारबाही त्रिभुवन विश्वविद्यालय ऐन, २०४९ को मर्म र भावना प्रतिकूल हुने त छ नै, यस्ता कार्यले सामाजिक स्वीकार्यतासमेत नपाउने र ऐतिहासिक जिम्मेवारी बोकेको त्रिभुवन विश्वविद्यालय जस्तो प्राज्ञिक संस्थाको लागि शोभनीयसमेत देखिन आउँदैन । आफ्ना नातेदारलाई कर्मचारी र समर्थकलाई शिक्षकको स्थायी नियुक्ति दिलाउन ऐन, नियम संशोधन गर्ने प्रवृत्ति देखियो । यो संस्कारले विश्वविद्यालयको उन्नयन र प्राज्ञिक मर्यादामा ह्रास ल्याउँछ । केदारभक्त माथेमा, पूर्वउपकुलपति, त्रिभुवन विश्वविद्यालय सर्वोच्च अदालतको फैसलाका प्रमुख बुँदाहरू विश्वविद्यालयहरूलाई योग्यता प्रणालीको मानकका रूपमा लिइन्छ । यस अर्थमा खुला, स्वस्थ र स्वच्छ प्रतिस्पर्धालाई विश्वविद्यालय जस्ता प्राज्ञिक संस्थाको आत्माका रूपमा लिनुपर्ने हुन्छ । तर, यदि स्वयम् विश्वविद्यालयहरूमा नै योग्यता प्रणालीको कदर हुँदैन र स्वस्थ एवं स्वच्छ प्रतिस्पर्धालाई स्थापित गराउन सकिँदैन भने सामाजिक जीवनका अन्य क्षेत्रमा योग्यता प्रणाली स्थापित गराउन कठिनाई हुन जान्छ । न त यसबाट प्रचलित कानुनले विश्वविद्यालयप्रति गरेको अपेक्षा अनुरूप मूल्य प्रणाली (भ्याल्यु सिस्टम)को प्रबद्र्धन नै हुन सक्छ । कुनै पनि बाहानामा खुला प्रतिस्पर्धालाई निषेध गर्ने वा योग्यता प्रणालीलाई हतोत्साही गराउने कामकारबाही त्रिभुवन विश्वविद्यालय ऐन, २०४९ को मर्म र भावना प्रतिकूल हुने त छ नै । यस्ता कार्यले सामाजिक स्वीकार्यतासमेत नपाउने र ऐतिहासिक जिम्मेवारी बोकेको त्रिभुवन विश्वविद्यालय जस्तो प्राज्ञिक संस्थाका लागि शोभनीयसमेत देखिन आउँदैन । करार र अस्थायी सेवामा रहेका व्यक्तिहरूबीच मात्र गराइने भनिएको विशेष प्रतिस्पर्धा न खुला हुन सक्छ न त प्रतिस्पर्धा नै । यसले विश्वविद्यालयको प्राज्ञिक उन्नयनलाई पनि किमार्थ सहयोग पुर्याउन सक्ने देखिँदैन । प्रतिस्पर्धालाई साँघुरो बनाउने कुनै पनि निर्णयले अन्ततः विश्वविद्यालयको प्राज्ञिक तथा शैक्षिक स्तर कमजोर बन्ने र विश्वविद्यालयको संस्थागत समृद्धिमा प्रतिकूल असर पार्नेमा द्विविधा लिनुपर्ने देखिँदैन । लामो समयदेखि पटकपटक खुला प्रतिस्पर्धालाई सीमित वा निषेध गरी करार वा अस्थायी शिक्षकलाई मात्र कथित प्रतिस्पर्धा गराई स्थायी गर्ने बेहोराको संशोधन गर्दै आएको देखिन्छ । त्रिभुवन विश्वविद्यालयको जन्मदातृ कानुन त्रिभुवन विश्वविद्यालय ऐन, २०४९ को प्रस्तावनाका आलोकमा हेर्दा उक्त संशोधनहरूलाई अनपेक्षित र बिडम्बनापूर्ण शृंखलाका रूपमा हेर्नुपर्ने देखिन आयो । रिट निवेदन दायर भइसकेपछि पनि संशोधन गरी नियमले थप निरन्तरता पाउने व्यवस्था राख्नुबाट विश्वविद्यालय सेवामा खुला प्रतिस्पर्धालाई हालतमा निस्तेज गराउने र अस्थायी र करार सेवामा रहेका शिक्षकहरूलाई विशेष प्रतिस्पर्धाका नाउमा स्थायी गर्नेतर्फ मात्र उद्यत रहेको भनी निष्कर्षमा पुग्नुपर्ने अवस्था देखिन आएको छ । एकपटकका लागि मात्र भनी गरिएको विशेष अपवादात्मक व्यवस्थालाई पटकपटक प्रयोग गर्नु स्वाभाविक रूपमा लिन सकिएन । यसलाई कानुनप्रतिको बलमिच्याइँ, प्रत्यायोजित व्यवस्थापिकीय अधिकारको दुरुपयोग र कानुनको छिद्रान्वेषी प्रयोगका रुपमा लिनुपर्ने देखियो । विश्वविद्यालय जस्तो प्राज्ञिक संस्थामा शिक्षक कर्मचारीको नियुक्ति गर्दा खुला र स्वच्छ प्रतिस्पर्धाबाट मात्र नियुक्ति गरिनुपर्नेमा विवाद हुन सक्दैन । तथापि बजारमा दक्ष जनशक्तिको अभाव वा विश्वविद्यालय सेवाको आकर्षणमा कमी वा आन्तरिक रूपमा वृत्ति विकासको सुनिश्चिततालगायत कतिपय विशेष परिस्थिति सिर्जना भएमा अपवादका रूपमा सीमित प्रतियोगिता गर्नुपर्ने आवश्यकतालाई निरपेक्ष रूपमा इन्कार गर्न पनि सकिँदैन । तर, खास परिस्थितिको सम्बोधनका लागि ल्याइएको त्यस्तो विशेष अपवादात्मक व्यवस्था को प्रयोग विशेष रूपमा मात्र गरिनुपर्दछ । विशेष वा एकपटकका लागि मात्र भनी ल्याएको कानुनी व्यवस्थाको पटकपटक प्रयोग गरिएमा यस्तो विशेष व्यवस्थाको वैशिष्ठ्य रहँदैन । यसको नियमित प्रयोग हुन जान्छ । त्रिभुवन विश्वविद्यालय, शिक्षक कर्मचारी सेवासम्बन्धी नियम, २०५० को नियम ६ मा गरिएको संशोधन स्तरयुक्त उच्च शिक्षा प्रदान गरी दक्ष जनशत्ति उत्पादन गर्न विश्वविद्यालयलाई बढी सक्षम बनाउने ऐनको उद्देश्य हासिल गर्नका लागि गरिएको अवस्था देखिँदैन । अपितु सो संशोधनले विश्वविद्यालयभन्दा बाहिर रहेक क्षमतावान् र योग्य व्यक्तिलाई खुल्ला प्रतिस्पर्धामार्फत संस्थामा प्रवेश गर्ने अवसरलाई निषेध वा सीमित गराई ऐनको उद्देश्यको विपरीत विश्वविद्यालयलाई असक्षमतातर्फ धकेल्न खोजेको देखिन्छ । खुला बजारमा उपलब्ध योग्यता पुगेका प्रतिस्पर्धी र क्षमतावान् व्यक्तिहरूलाई सेवामा नभिœयाएसम्म दक्ष जनशक्ति उत्पादन गर्ने र स्तरयुक्त उच्च शिक्षा प्रदान गर्ने विश्वविद्यालयको उद्देश्य प्राप्त हुन सक्दैन । यसविपरीत नियममा गरिएको उल्लिखित संशोधनले विश्वविद्यालयमा कार्यरत करार वा अस्थायी शिक्षक कर्मचारीबीच मात्र प्रतिस्पर्धा गराई पदपूर्ति गर्ने प्रावधान राखेको हुँदा त्यस्तो प्रतिस्पर्धा नाम मात्रको हुने स्पष्ट छ । यसबाट बजारमा उपलब्ध प्रतिस्पर्धी र क्षमतावान् जनशक्तिले त्रिभुवन विश्वविद्यालय सेवा प्रवेशका लागि प्रतिस्पर्धा नै गर्न नपाउने सर्वथा अनपेक्षित र उदेक लाग्दो अवस्था उत्पन्न भएको देखियो । यसले विश्वविद्यालय सेवामा प्रवेश गर्न चाहाने प्राज्ञिक सम्भावनायुक्त, मेधावी र नवीन जनशक्तिलाई आकर्षित होइन हतोत्साही गराएको अवस्था देखिन्छ । सिद्धान्ततः यो खुला प्रतिस्पर्धाको मान्यता अनुकूल पनि छैन । खुला प्रतिस्पर्धा प्रक्रिया र परिणाममा पनि खुला नै रहनुपर्छ । विश्वविद्यालयको उन्नयन र प्राज्ञिक मर्यादाको पक्षलाई अनदेखा गरेर त्रिभुवन विश्वविद्यालय ऐन, २०४९ तथा सो ऐनअन्तर्गत जारी गरिएका विविध नियमहरूको व्याख्या गर्न मिल्ने अवस्था नदेखिँदा विश्वविद्यालयका जिम्मेवार निकाय तथा पदाधिकारीहरूले नियम बनाउन पाउने प्रत्यायोजित अधिकारको प्रयोग गर्दा ऐनको उद्देश्य प्राप्तिका लागि मात्र गरिनेतर्फ किञ्चित संवेदनशील बनी सो अधिकारको वाञ्छित ढंगले प्रयोग गर्नुपर्ने आवश्यकता देखिन आयो । अब आयन्दा त्रिभुवन विश्वविद्यालय सेवामा पदपूर्तिसम्बन्धी कानुनी व्यवस्था गर्दा त्रिभुवन विश्वविद्यालय ऐन, २०४९ को उद्देश्य विपरीत खुला प्रतिस्पर्धालाई साँघुरो र निष्प्रभावी बनाउने गरी कुनै प्रावधान नराख्नु र स्वच्छ र स्वस्थ प्रतिस्पर्धाबाट पदपूर्ति गर्न आवश्यक र उपयुक्त काम कारबाही एवं निर्णय गर्नु गराउनू ।"
विपक्षीको अवरोधपछि संसद बैठक आधा घण्टाका लागि स्थगित,काठमाडौं : भिजिट भिसाका नाममा मानव तस्करी हुने घटनामा गृह प्रशासन मुछिएपछि संसद बैठकमा हंगामा भएको छ। त्रिभुवन विमानस्थल हुँदै भिजिट भिसाका नाममा मानव तस्करी हुने घटनामा गृह प्रशासन मुछिएपछि प्रतिपक्षी दलहरूले गृहमन्त्री रमेश लेखकको राजीनामा माग गर्दै संसदमा अवरोध जनाएका छन्। उनीहरूले गृहमन्त्रीको राजीनामा नआएसम्म संसदको कामकारवाहीलाई अघि बढाउन नदिने अडान राखेपछि सभामुखले बैठक आधा घण्टाका लागि स्थगित गरेका छन्। मंगलबार प्रतिनिधिसभा बैठक सुरू हुने वित्तिकै प्रतिपक्षी दलका सांसदहरूले गृहमन्त्री लेखकमाथि चौतर्फी प्रश्न उठिसकेकाले नैतिकताका आधारमा तुरून्त राजीनामा दिएर मार्ग प्रशस्त गर्नुपर्ने माग गरेका छन्। नेकपा माओवादी केन्द्रका सांसद वर्षमान पुनले गम्भीर प्रश्न उठिसकेको भन्दै गृहमन्त्री लेखकले मार्ग प्रशस्त गरी छानबिन गर्ने वातावरण बनाइदिन आग्रह गरे। रास्वपा सांसद शिशिर खनालले भिजिट भिसा प्रकरणको अनुसन्धान गर्न उच्च स्तरीय छानबिन समिति गठन नभएसम्म संसद चल्न नदिने चेतावनी दिए। विपक्षी दलका सांसद पुन र खनालले बोलिसकेपछि सभामुख देवराज घिमिरेले कांग्रेस सांसद श्याम घिमिरेलाई बोल्न समय दिएका थिए। प्रतिपक्षी दलले निरन्तर नाराबाजी गरेपछि प्रतिनिधिसभा बैठक ३० मिनेटका लागि बैठक स्थगित गरिएको हो ।

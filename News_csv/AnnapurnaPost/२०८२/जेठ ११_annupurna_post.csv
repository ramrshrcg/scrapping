शीर्षक,विवरण
अमेरिकाबाट थप ९ नेपाली निष्कासित,"काठमाडौं : अमेरिकाले थप ९ जना नेपालीलाई निष्कासन गरेको छ। गैरकानुनी रूपमा अमेरिका बस्दै आएका उनीहरूलाई गत साता नेपाल फर्काइएको हो। नेपाल फर्काइनेमा, विश्वकर्मा, वली, केसी, भण्डारी र केसी थरीका एकएक जना रहेका छन्। त्यस्तै केसी, देवकोटा, बोहोरा र शेर्पा थरीका एकएक जनालाई पनि नेपाल फर्काइएको हो। ५ जनालाई गत बिहीबार र ४ जनालाई गत मंगलबार काठमाडौं ल्याइपुर्याएको स्रोतले जानकारी दिएको छ। उनीहरूलाई एयर इन्डियाको जहाजबाट नेपाल ल्याइएको हो। अध्यागमन कानुन विपरीत अमेरिका बस्दै आएका उनीहरूलाई निष्कासन गरी काठमाडौं फर्काइएको स्रोतल जानकारी दिएको हो। 'अध्यागमन कानुन उल्लंघन गरेको आरोपमा उनीहरूलाई निष्कासन गरिएको हो। निष्कासनमा परेकाहरू पछिल्लो समय अमेरिकाबाट दैनिकजसो काठमाडौं अवतरण गर्ने गरेका छन्,' स्रोतले भन्यो। राष्ट्रपति डोनाल्ड ट्रम्पले आप्रावसन नीति लागू गरेपछि अवैधरूपमा अमेरिका बस्दै आएका नेपालीहरू निष्कासनमा पर्ने गरेका छन्। गैरकानुनी तरिकाले बसिरहेका नेपालीहरू अमेरिकाको अध्यागमन प्रहरीको रडारमा पर्दै आएका छन्। अमेरिकाले केही नेपालीलाई त चार्टर्ड विमानमार्फत नै नेपाल फर्काएको थियो।"
दुप्चेश्वरमा एकैदिन झण्डै साँढे दुई लाख भेटी संकलन,नुवाकोट : नुवाकोटको रामतीस्थित प्रसिद्ध दुप्चेश्वर महादेवको मन्दिर मुख्य तीर्थस्थल बन्दै गइरहेको छ। पशुपतिनाथको पर्यायका रूपमा रहेको दुप्चेश्वर मन्दिरमा जानका लागि यातायातको सहजतासँगै भक्तजनहरू जानेआउने क्रम बढिरहेको छ। भेटी संकलन समेत बढिरहेको छ। दुप्चेश्वर गाउँपालिका६ रामतीस्थित करेजुङको पहरामा रहेको दुप्चेश्वर महादेव मन्दिरमा शनिवार मात्र एकैदिन झण्डै साँढे दुई लाख रुपैयाँ भेटि संकलन भएको छ। भक्तजनहरू बढेका कारण भेटी संकलन पनि बढेको दुप्चेश्वर क्षेत्र विकास कोषले जनाएको छ। दुप्चेश्वरमा शनिबार दुई लाख २९ हजार एक सय ८० रुपैया भेटी संकलन भएको कोषका कोषाध्यक्ष राजकुमार श्रेष्ठले जानकारी दिए। उनका अनुसार मन्दिरमा मध्यान्ह आरतीको एक लाख १५ हजार ३० रुपैयाँ संकलन भएको छ। मन्दिरमा राखिएको क्युआर कोडमार्फत २६ हजार १५ रुपैया भेटी संकलन भएको छ। दुप्चेश्वर मन्दिरमा भक्तजनले चढाएको भेटी प्रत्येक दिन बेलुकी ५ बजे गणना गर्ने कार्य भइरहेको छ।
एमालेले भन्यो विद्यादेवी भण्डारी पूर्वराष्ट्रपतिकै हैसियतमा चीन भ्रमणमा जानुभएको हो,"काठमाडौं : नेकपा एमालेका महासचिव शंकर पोखरेलले विद्यादेवी भण्डारीको चीन भ्रमण पूर्वराष्ट्रपतिको हैसियता भएको बताएका छन्। च्यासलमा पार्टीको सचिवालय बैठकपछि सञ्चारकर्मीसँग कुरा गर्दै महासचिव पोखरेलले चीनले पनि पूर्वराष्ट्रपतिकै हैसियतमा निमन्त्रणा गरेको दाबी गरे। 'पूर्वराष्ट्रपतिको भ्रमण पूर्वराष्ट्रपतिकै हैसियतमा हो। उहाँलाई पूर्वराष्ट्रपतिकै हैसियतामा निमन्त्रणा भएको छ। स्वभाविकरूपमा पूर्वराष्ट्रपति नेकपा एमाले आन्दोलनको नेता भएका नाताले उहाँको टिममा पार्टी सम्बद्ध साथीहरू पनि सामेल हुनुहुन्छ,' महासचिव पोखरेलले भने। पूर्वराष्ट्रपति भण्डारी शनिबार राति चीन प्रस्थान गरेकी छन्। त्यस्तै एमालेले जेठ १५ गते गणतन्त्र दिवसलाई उत्सवको रूपमा मनाउने निर्णय गरेको छ। एमालेले पालिकामा पनि विशेष कार्यक्रम गरेर मनाउन निर्देशन दिएको महासचिव पोखरेलले बताए। काठमाडौंमा भने सांस्कृतिक झाकीसहित गणतन्त्र दिवस मनाउने उनको भनाइ छ। त्यस्तै गणतन्त्रविरोधी गतिविधि एमालेलाई सह्य नभएको उनले बताए। 'गणतन्त्र जनताको सार्वभौम शासन व्यवस्था हो। जनताका सम्प्रुभताविरुद्ध हुने कुनै पनि गतिविधि एमालेलाई स्वीकार्य छैन,' उनले भने।"
पूर्वसभामुख महरा प्रकरणमा जोडिएकी रोशनी शाही बालकोटमा मृत फेला,काठमाडौं : भक्तपुरको बालकोटमा एक महिला मृत फेला परेकी छन्। सूर्यविनायक नगरपालिका३ स्थित एक घरमा ५० वर्षीय रोशनी शाही मृत फेला परेको प्रहरीले जानकारी दिएको छ। बालकोटको बृहस्पति मागैस्थित लक्ष्मीश्वर महतोको ३ तले घरमा डेरा गरेर बस्ने शाही मृत अवस्थामा फेला परेकी हुन्। जिल्ला प्रहरी परिसर भक्तपुरका प्रवक्ता ढुण्डिराज नेउपानेका अनुसार आइतबार दिउसोसम्म पनि उनी बसेको कोठाको ढोका नखुलेपछि घरबेटीले प्रहरीलाई खबर गरेका थिए। जनप्रतिनिधिको रोहवरमा कोठा फोडेर हेर्दा सुत्ने कोठाको भुइमा उनको शव फेला परेको थियो। उनका श्रीमान उपत्यका बाहिर गएका थिए। केही दिनदेखि उनी कोठामा एक्लै रहेकी थिइन्। प्रहरीका अनुसार भित्रबाट चुकुल लगाएको अवस्थामा उनी कोठाभित्रै मृत भेटिएकी हुन्। जाजरकोट स्थायी घर भएकी शाहीका छोराछोरी विदेशमा रहेको बुझिएको छ। उनको शरीरमा कुनै चोटपटक भने छैन। घटनास्थलमा सुसाइड नोट पनि फेला परेको छ। के कति कारणले मृत्यु भएको विषयमा प्रहरीले अनुसन्धान गरिरहेको छ। पूर्व सभामुख एवं माओवादी नेता कृष्णबहादुर महराले जबर्जस्ती करणी गरेको भन्दै शाहीले ६ वर्ष अगाडि प्रहरी कार्यालयमा निवेदन दर्ता गराएकी थिइन्।
मौद्रिक नीतिको तेस्रो त्रैमासिक समीक्षा सार्वजनिक (पूर्णपाठसहित),"काठमाडौं : नेपाल राष्ट्र बैंकले चालु आर्थिक वर्ष २०८१८२ को मौद्रिक नीतिको तेस्रो त्रैमासिक समीक्षा सार्वजनिक गरेको छ। बैंकले आइतबार त्रैमासिक समीक्षा सार्वजनिक गरेको हो। समीक्षामा राष्ट्र बैंकले सेयर कर्जाको जोखिम भार घटाएको छ। साथै अनिवार्य नगद मौज्दात गणना व्यवस्थामा सामान्य परिमार्जन गरेको छ। लगानी वातावरण सुधार गर्ने उद्देश्यले विदेशी विनिमय (नियमित गर्ने) ऐन, २०१९ र विदेशी लगानी तथा प्रविधि हस्तान्तरण ऐन, २०७५ मा भएको पछिल्लो संशोधनका व्यवस्थालाई समावेश गरी नेपाल राष्ट्र बैंक विदेशी लगानी तथा विदेशी ऋण व्यवस्थापन विनियमावली, २०७८ जारी गरिने जनाइएको छ। त्यस्तै, बैंकिङ कसुर तथा सजाय ऐन, २०६४ को संशोधनबमोजिम चेक अनादरसम्बन्धी व्यहोरा प्रमाणित गर्ने कार्यविधि तर्जुमा गरी जारी गर्ने राष्ट्र बैंकले जनाएको छ।"
सर्वोच्च अदालतले सच्यायो रवि लामिछानेलाई थुनामा पठाउने आदेशको त्रुटि,"काठमाडौं : सर्वोच्च अदालतले राष्ट्रिय स्वतन्त्र पार्टीका सभापति रवि लामिछानेको मुद्दामा भएको त्रुटिलाई संशोधन गरेको छ। न्यायाधीश नहकुल सुवेदी र बालकृष्ण ढकालको इजलासले आदेशमा भएको त्रुटि सच्याइँ पाउँ भनी पेश भएको प्रतिवेदनमाथि संशोधन गरेको हो। शुक्रबार सर्वोच्चले लामिछाने र पूर्वडीआइजी छवि लाल जोशीको बन्दी प्रत्यक्षीकरणको रिटमा सुनुवाइ गर्दै पुर्पक्षका लागि थुनामै पठाउने आदेश जारी गर्दा 'आदेश'को सट्टा 'फैसला' उल्लेख गरेको थियो। आदेशको ठाउँमा फैसला लेखिएपछि लामिछानेको तर्फबाट संशोधनको निवेदन परेको थियो। 'अदालतबाट शुक्रबार भएको आदेशको शिरखण्डको चौथो हरफमा 'आदेश' हुनुपर्नेमा टाइप गर्दा भुलवस 'फैसला' हुन गएकाले न्याय प्रशासन ऐन, २०७३ को दफा १८ (३) बमोजिम सच्याइँ 'फैसला'लाई 'आदेश'कायम गरिदिएको छ,'सर्वोच्चले भनेको छ। बुटवलस्थित सुप्रिम बचत तथा ऋण सहकारी संस्थाको रकम ठगी प्रकरणमा लामिछाने हाल भैरहवा कारागारमा छन्। जिल्ला अदालत रूपन्देहीले गोर्खा मिडियाका तत्कालीन पूर्वप्रबन्ध निर्देशक समेत रहेका लामिछानेलाई एक करोड रुपैयाँ धरौटीमा छाड्ने आदेश गरेको थियो। जिल्ला अदालतले धरौटीमा रिहा गर्ने आदेश जारी गरेपछि धरौटी नभइ थुनामै राख्नुपर्ने माग गर्दै सरकारी वकिल कार्यालय उच्च अदालत पुगेको थियो। पछि उच्चले लामिछानेलाई थुनामै पठाउन आदेश दिएको थियो। सोही आदेशलाई सर्वोच्चले पनि सदर गरिदिएको हो। अब मुद्दाको अन्तिम किनारा नलागेसम्म लामिछाने कारागारमै रहनेछन्।"
"तीनकुने घटना : ६१ जनाविरुद्ध मुद्दा दायर, चार नाबालकविरुद्ध सोमबार दर्ता हुने","काठमाडौं : तीनकुने घटनामा अवाञ्छित गतिविधि गरेको आरोपमा पक्राउ परेकाहरूमध्ये ६१ जनालाई प्रतिवादी बनाउँदै जिल्ला अदालत काठमाडौंमा मुद्दा दर्ता गरिएको छ। आरोपीहरूमा ४ जना नाबालक छन्। उनीहरूको हकमा सोमबार अर्को मुद्दा दर्ता गरिने छ। जिल्ला सरकारी वकिल कार्यालयका सहन्यायाधिवक्ता रामहरि शर्मा काफ्लेका अनुसार तीनकुने घटनामा करौडौं क्षति भएको भन्दै उजुरी दर्ता गरिएको छ। २ जनाको ज्यान जाने गरी भएको हिंसात्मक आन्दोलनको ३८४ पृष्ठ लामो अनुसन्धान प्रतिवेदनसहित जिल्ला अदालतमा मुद्दा दर्ता गरिएको हो। नाबालकसहित ६५ जनालाई प्रतिवादी बनाउने निर्णय गरिएको सहन्यायाधिवक्ता काफ्लेले बताए। अभियोगपत्रमा ११ जनालाई फरार प्रतिवादी बनाइएको छ। आरोपीहरूविरुद्ध प्रहरीले राज्यविरुद्धको कसूर, आपराधिक उपद्रव, ज्यानसम्बन्धी कसूर, ज्यान मार्ने उद्योग र संगठित अपराधसम्बन्धी कसूरमा मुद्दा चलाइनेछ। जिल्ला प्रहरी परिसर काठमाडौंका प्रवक्ता अपिलराज बोहोराका अनुसार तीनकुने घटनाको अनुसन्धान प्रतिवेदनमा प्रहरीले १०८ जनालाई अनुसन्धान गरेको थियो। जसमा ९० जना पक्राउ परेका थिए। ५३ जना प्रहरी हिरासतमा छन्। जिल्ला अदालतमा बुझाइएको अभियोगपत्र अनुसार मुख्य प्रतिवादी र उनीहरूलाई लागेको कसूर। दुर्गा प्रसाई, राज्य विरुद्धको कसूर, कर्तव्य ज्यान, ज्यान मार्ने उद्योग र आपराधिक उपद्रव तथा संगठित अपराध तथा एकीकृत कसूर। रविन्द्र मिश्र, राज्य विरुद्धको कसूर, आपराधिक उपद्रव तथा सुगठित अपराध तथा एकीकृत कसूर। धवलसमशेर जबरा, राज्यविरुद्धको कसूर, आपराधिक उपद्रव तथा सुगठित अपराध तथा एकीकृत कसूर। पुस्कर खतिवडा, राज्यविरुद्धको कसूर, आपराधिक उपद्रव तथा सुगठित अपराध तथा एकीकृत कसूर। गोकर्ष शाही, राज्यविरुद्धको कसूर, कर्तव्य ज्यान र आपराधिक उपद्रव तथा संगठित अपराध तथा एकीकृत कसूर । डन्डपानी रेग्मी, सन्तोष कुमार सिलवाल, हेमराज थारु, राज्यविरुद्धको कसूर, कर्तव्य ज्यान र आपराधिक उपद्रव तथा संगठित अपराध तथा एकीकृत कसूर। हरिहर चौलागाई, राज्य विरुद्धको कसूर, कर्तव्य ज्यान, र आपराधिक उपद्रव तथा संगठित अपराध तथा एकीकृत कसूर। सरोज गौतम, तारा राजावादी, राज्यविरुद्धको कसूर, कर्तव्य ज्यान र आपराधिक उपद्रव तथा संगठित अपराध तथा एकीकृत कसूर। सतिस न्यौपाने, राज्यविरुद्धको कसूर, कर्तव्य ज्यान र आपराधिक उपद्रव तथा संगठित अपराध तथा एकीकृत कसूर। प्रतिवादी दुर्गा प्रसाईले ज्यान मार्ने उद्योग गरेकोमा पीडितहरुलाई मुलुकी अपराध संहिता ०७४ को दफा १८६ बमोजिम क्षतिपूर्ति भराउन मागदाबी गरिएको छ। त्यस्तै हरिहर चौलागाई, सरोज गौतम, सतिस न्यौपाने, गोकर्ष शाही, डन्डपानी रेग्मी, सन्तोष राजावादी, कुमार जैसवाल, हेमराज थारुबाट मृतक सुरेश रजकको हकवालालाई मनासिब क्षतिपूर्ति भराउने मागदाबी लिइएको छ। प्रदर्शनको क्रममा प्रसाई चढेकोे बागमती प्रदेश०२७ च ३८४७ नम्बरको गाडी हुइँक्याउँदै प्रहरीको घेरा तोडेर बानेश्वर तर्फ अघि बढेपछि हिंसा भड्किएको थियो। प्रदर्शनमा संलग्न मध्ये राज्य विरुद्धको कसूरमा म्याद थप भएका २६ जना र आपराधिक उपद्रव कसूरमा म्याद थप भएका २७ जना हिरासतमा छन् । अनुसन्धानको क्रममा ३७ जनालाई हाजिर जमानीमा रिहा गरिएको छ। उनका अनुसार राज्य विरुद्धको कसूरमा अनुसन्धान गरिएका मध्ये ३ जना अनुसन्धानको क्रममा रिहा भएका थिए । यीमध्ये राप्रपाका उपाध्यक्ष रविन्द्र मिश्र सर्वोच्चको आदेशपछि केहि दिन अघि रिहा भएका हुन् । राप्रपाका महामनत्री धवल शमसेर जवरा उपचार गर्ने क्रममा प्रहरीले रिहा गरेको थियो । खेमराज सेढाई पनि गत बैसाख २५ मा नै रिहा भैसकेका छन् ।"
बालुवाटारमा कांग्रेसएमाले शीर्ष नेताहरूको बैठक,"काठमाडौं : प्रधानमन्त्री निवास बालुवाटारमा सत्तारुढ दल नेपाली कांग्रेस र नेकपा एमालेका शीर्ष नेताहरूबीच बैठक सुरू भएको छ। बैठकमा प्रधानमन्त्री एवं एमाले अध्यक्ष केपी शर्मा ओली, वरिष्ठ उपाध्यक्ष ईश्वर पोखरेल, अर्थमन्त्रीसमेत रहेका उपाध्यक्ष विष्णु पौडेल, कृषिमन्त्रीसमेत रहेका रामनाथ अधिकारी र कांग्रेसबाट सभापति शेरबहादुर देउवा, उपसभापति पूर्णबहादुर खड्का, गृहमन्त्रीसमेत रहेका रमेश लेखक र परराष्ट्रमन्त्री आरजु राणा देउवा सहभागी छन्। बैठकमा समसामयिक विषयवस्तु र सरकारको काम कारबाहीका विषयमा छलफल भइरहेको प्रधानमन्त्री सचिवालयले जानकारी दिएको छ।"
यसकारण रिहा भएलगत्तै फेरि समातिए युनुस अन्सारी,"काठमाडौं : बाराका व्यापारी युनुस अन्सारीमाथि सम्पत्ति शुद्धीकरण कुसूरमा अनुसन्धान सुरु भएको छ। १० जेठ २०७६ मा ७ करोड ६७ लाख ९४ हजार भारतीय जाली नोटसहित त्रिभुवन अन्तर्राष्ट्रिय विमानस्थलबाट उनी पक्राउ परेका थिए। यो मुद्दामा ६ वर्ष कैद सजाय पाएका उनी जेठ १० गते शनिबार रिहा भएका थिए। रिहा हुनासाथ उनलाई अर्को कसूरमा अनुसन्धान गर्न प्रहरीले पक्राउ गरेको छ। नेपाल प्रहरीको केन्द्रीय अनुसन्धान व्युरोका एसएसपी होविन्द्र बोगटीका अनुसार सम्पत्ति शुद्धीकरण कसूरमा अनुसन्धान गर्न अदालतले उनलाई ५ दिनको म्याद दिएको छ। घटना पुरानै भए पनि अनुसन्धान ढिलामात्रै सुशुरु भएको विषयमा एसएसपी बोगटी भन्छन्, 'उहाँविरुद्धको सम्पत्ति शुद्धीकरणको मुद्दा विभागबाट नै अनुसन्धान भइरहेको थियो। सिआइबीको जिम्मामा पछि मात्रै आएको हो। आन्तरिक अनुसन्धान भइरहेकै थियो।' उनी शनिबार कैद मुक्त हुने भएपछि सीआइबीले अनुसन्धानका लागि उपस्थित गराइदिन कारागार व्यवस्थापन विभागलाई बुधबार पत्र पठाएको थियो। त्यही पत्रका आधारमा उनी रिहा हुनासाथ पक्राउ परेका हुन्। अन्सारी पटकपटक भारतीय जाली नोटको कारोबारमा संलग्न देखिएका छन्। उनी हिरासतमै रहेका बेला भारतीय सार्प सुटर कारागारभित्रै पुगेर उनीमाथि गोली हान्ने प्रयास गरेको थियो। अन्सारी भारतीय आपराधिक गिरोहको निसानामा पर्दै आएका छन्। केन्द्रीय कारागारमा कैद भुक्तान गरिरहेका बेलासमेत अन्सारीमाथि २०६७ फागुन २६ गते गोली हानी हत्या प्रयास गरिएको थियो। उनलाई भारतीय सुटर मनमित सिंह भनिने मनमित भाटियाले कारागार गोली हानी हत्या प्रयास गरेका थिए। नेशनल टेलिभिजनका अध्यक्षसमेत रहेका युनुस अन्सारी २०६६ मा पुसमा २५ लाख ४४ हजार ५ सय भारतीय जाली नोटसहित पक्राउ परेका थिए। ६ असोज २०६७ मा पुनः ४० लाख ९१ हजार जाली नोट बरामद हुँदा पनि अन्सारी जोडिएका थिए। तेस्रोपटक १० माघ २०७० मा पुनः ३५ लाख नक्कली भारतीय रुपैयाँसहित पक्राउ परेका अन्सारी फेरि सजाय भुक्तान गरी छुटे। १० जेठ २०७६ मा पुनः ७ करोड ६७ लाख ९४ हजार भारतीय जाली नोटसहित त्रिभुवन अन्तर्राष्ट्रिय विमानस्थलबाट उनी पक्राउ परका थिए। यही कसूरमा उनी पटकपटक कारागार बसेका छन्।"
सोमबार देशका यी स्थानमा हुने छ वर्षा,"काठमाडौं : सोमबार देशका कोशी प्रदेश, मधेश प्रदेश र बागमती प्रदेश लगायत देशका पहाडी भूभागमा आंशिकदेखि साधारणतया बदली रही बाँकी भूभागमा मौसम मूख्यतया सफादेखि आंशिक बदली रहनेछ। मौसम पूर्वानुमान महाशाखाका अनुसार कोशी प्रदेश, मधेश प्रदेश, बागमती प्रदेश लगायत देशका पहाडी भूभागका थोरै स्थानहरूमा र बाँकी भूभागका एकदुई स्थानमा मेघगर्जनचट्याङ सहित हल्कादेखि मध्यम वर्षाको सम्भावना रहेको छ। देशको उच्चपहाडी तथा हिमाली भूभागका एकदुई स्थानमा हल्का वर्षाहिमपातको सम्भावना रहेको छ।"
सेयर धितो कर्जाको जोखिम भार घट्यो,काठमाडौं : नेपाल राष्ट्र बैंकले सेयर धितो कर्जाको जोखिम भार घटाएको छ। आइतबार चालु आर्थिक वर्ष २०८१८२ को मौद्रिक नीतिको अर्धवार्षिक समीक्षामार्फत ५० लाखभन्दा माथिको सेयर धितो कर्जामा जोखिम भार घटाउने निर्णय भएको हो। हाल १२५ प्रतिशत रहेको जोखिम भार घटाएर १०० प्रतिशत बनाउने निर्णय भएको हो। ५० लाख रुपैयाँसम्मको सेयर धितो कर्जामा भने यसअघि नै जोखिम भार घटाएर १०० प्रतिशत बनाइएको थियो।
लालुप्रसाद यादवले छोरा तेजप्रतापलाई पार्टी र परिवारबाट गरे निष्कासन,"काठमाडौं : बिहारका पूर्वमुख्यमन्त्री तथा राष्ट्रिय जनता दलका अध्यक्ष लालुप्रसाद यादवले आफ्ना जेठा छोरा तेज प्रताप यादवलाई ६ वर्षका लागि पार्टीबाट निष्कासन गरेका छन्। लालु यादवले सामाजिक सञ्जाल एक्समा अबदेखि तेज प्रतापको पार्टी र परिवारमा कुनै पनि प्रकारको भूमिका नहुने बताएका छन्। उनले भनेका छन्,निजी जीवनमा नैतिक मूल्यमान्यतालाई बेवास्ता गर्नाले सामाजिक न्यायको लागि हाम्रो सामूहिक संघर्षलाई कमजोर बनाउँछ। जेठो छोराको गतिविधि, सार्वजनिक आचरण र गैरजिम्मेवार व्यवहार हाम्रो पारिवारिक मूल्यमान्यता र परम्परा अनुरूप छैन। लालु यादवले परिस्थितिका कारण आफ्नो छोरालाई पार्टी र परिवारबाट हटाएको बताए। उनले अबदेखि तेजप्रतापको पार्टी र परिवारमा कुनै पनि प्रकारको भूमिका नहुने भन्दै ६ वर्षका लागि पार्टीबाट निष्कासन गरिएको जनाए। उनले भने, उहाँ आफैँ आफ्नो व्यक्तिगत जीवनको राम्रो र नराम्रो, गुण र दोष हेर्न सक्षम हुनुहुन्छ। उहाँसँग सम्बन्ध राख्ने जो कोहीले आफ्नै विवेकमा निर्णय लिनुपर्छ। यसअघि आरजेडी नेता तेजप्रताप यादवको फेसबुक अकाउन्टबाट एउटा पोस्ट गरिएको थियो। त्यसपछि तेजप्रताप यादवले इन्स्टाग्राममा पोस्ट गर्दै आफ्नो सामाजिक सञ्जाल ह्याक भएको र आफ्ना तस्बिरहरू गलत तरिकाले सम्पादन गरिएको बताएका थिए।"
प्रधानमन्त्री र गृहमन्त्रीको पुतला दहन (फोटोभिडियो),काठमाडौं : माओवादी सम्बद्ध अखिल क्रान्तिकारीले प्रधानमन्त्री केपी शर्मा ओली र गृहमन्त्री रमेश लेखको पुतला दहन गरेको छ। काठमाडौंको प्रदर्शनी मार्गमा अखिल क्रान्तिकारी नेताहरूले प्रधानमन्त्री र गृहमन्त्रीको पुतला दहन गरेको हो। उनीहरूले सरकारविरुद्ध नाराबाजी गर्दै मसाल जुलुस निकालेका थिए। तस्करी गर्न पाइँदैन भन्दै उनीहरूले प्रधानमन्त्री र गृहमन्त्रीको राजीनामा माग गरेका थिए।
मंगलबार बस्ने संसद बैठक सामान्य हुने छैन : रास्वपा,काठमाडौं : राष्ट्रिय स्वतन्त्र पार्टी (रास्वपा)ले रवि लामिछानेको बन्दी प्रत्यक्षीकरण निवेदनमा सर्वोच्चको आदेश प्रक्रियागत रूपमा त्रुटि रहेको निष्कर्ष निकालेको छ। आइतबार पार्टी कार्यालय वनस्थलीमा बसेको केन्द्रीय समितिको बैठकले लामिछानेको बन्दी प्रत्यक्षीकरण निवेदनमा सर्वोच्चको आदेशलाई कानुनीरूपमा स्वीकार गर्ने भन्दै प्रक्रियागत रूपमा भने त्रुटि रहेको निष्कर्ष निकालेको कार्यवाहक प्रवक्ता मनीष झाले जानकारी दिए। सर्वोच्चको आदेशमा त्रुटि र कमजोरी भेटिएको भन्दै उनले यस विषयमा सार्वजनिकरूपमा बहस गर्ने उल्लेख गरे। अदालतको आदेशप्रति आफूहरूको सम्मान नै रहेको र त्यसलाई कानुनीरूपमा मान्न तयार रहेको उनले बताए। त्यस्तै बैठकले हालै अध्यागमन विभागमा भएको भ्रष्टाचारले वर्तमान सत्ता गठबन्धनको औचित्य पुष्टि हुँदै गएको ठहर गरेको छ। कार्यवाहक प्रवक्ता झाले अरु दलका नेतालाई प्रमाणित नगरेरै थुनामा राख्ने तर पुरानो दललाई थुनामा राख्न प्रमाणित हुनुपर्ने अवस्था देखिएको जिकिर गरे। उनले देशमा सुशासनका लागि आन्दोलनमै जानुपर्ने अवस्थाका बारेमा पनि बैठकमा छलफल भएको जानकारी दिए। झाले आगामी संसद बैठकमा रास्वपा विभिन्न विषयमा सशक्तरूपमा प्रस्तुत हुने बताए। मंगलबार बस्ने संसद बैठक सामान्य नहुने उनले बताए।
शिक्षा विधेयकलाई अघि बढाउन मन्त्री पन्तले मागे एक साताको समय,"काठमाडौं : शिक्षामन्त्री रघुजी पन्तले विद्यालय शिक्षा विधेयकलाई अघि बढाउन एक साताको समय माग गरेका छन्। सिंहदरबारमा आइतबार बसेको प्रतिनिधिसभा अन्तर्गतको शिक्षा, स्वास्थ्य तथा सूचना प्रविधि समिति बैठकमा उनले शिक्षकहरूसँग गरेको सहमतिका आधारमा विधेयकलाई अघि बढाउन छलफलमा रहेकाले एक साताको समय माग गरेका हुन्। मन्त्री पन्तले सरकारको मन्त्रीको हैसियतले शिक्षकहरूसँग गरेको ९ बुँदे सहमति कार्यान्वयन गर्न आफू प्रतिबद्ध रहेको बताए। शिक्षक महासंघले ९ बुँदे सहमति भन्दा अघि भएका सहमतिलाई पनि छलफल लैजान जोड दिइरहेको उनले बताए। बैठकमा समिति सभापति अम्मरबहादुर थापाले एकसातापछि बस्ने बैठकमा विधेयकका सन्दर्भमा सरकारको स्पष्ट धारणा ल्याउन निर्देशन दिए। उनले शिक्षकहरूको माग सुनुवाइ नगर्दा सरकारप्रति आन्दोलन भएको भन्दै अव विधेयकलाई अघि बढाउन ढिलाइ गरेर संसदीय समिति विरुद्ध नै आन्दोलन हुने अवस्था सिर्जना नगर्न आग्रह गरे। यस्तै समितिले आगामी जेठ १६ र १७ गते मदन भण्डारी विज्ञान तथा प्रविधि विश्वविद्यालयको स्थलगत भ्रमण गर्ने निर्णय गरेको छ।"
गंगा दशहरा मेला नजिकिएसँगै गोसाइँकुण्ड जाने तीर्थयात्री बढ्दै,रसुवा: गंगा दशहरा मेला नजिकिएसँगै गोसाइँकुण्ड जाने तीर्थयात्रीको संख्या बढ्दै गएको छ। यही जेठ १३ गतेदेखि सुरु हुने सो मेला भर्न आउने भारतीयसहित नेपाली तीर्थालुको जिल्ला सदरमुकाम धुन्चेसहित आसपासका क्षेत्रमा चहलपहल देखिन थालेको हो। गोसाइँकुण्डमा यही जेठ २४ गतेसम्म लाग्ने धार्मिक मेलामा जाने भक्तजनको संख्या बढ्न थालेको जिल्ला प्रहरी कार्यालय रसुवाका प्रमुख हेमबहादुर शाहीले बताए। मेलाका लागि सुरक्षा व्यवस्थासहित आवश्यक तयारी गरेको उनको भनाइ छ। गोसाइँकुण्डमा गंगा दशहरा र जनैपूर्णिमा मेला लाग्ने गर्दछ।
नुवाकोटमा माइक्रोबस दुर्घटना हुँदा ९ यात्रु घाइते,"नुवाकोट : काठमाडौंबाट नुवाकोट प्रवेशका लागि छोटो दूरीको बालाजुटोखाछहरेत्रिशूली सडकखण्डमा आइतवार एउटा यात्रुवाहक माइक्रोबस दुर्घटनाग्रस्त भएको छ। त्रिशूलीबाट काठमाडौं जाँदै गरेको बागमती प्रदेश ०३००१ज०८५४ नम्बरको विद्युतीय माइक्रोबस शिवपुरी गाउँपालिका७ गुरुङगाँउमा दुर्घटना हुँदा पाँच महिलासहित ९ जना घाइते भएको जिल्ला प्रहरी कार्यालय नुवाकोटले जनाएको छ। उक्त माइक्रोबस सडकबाट १० मिटर तल खसेर दुर्घटनामा परेको प्रहरी नायब उपरीक्षक विक्रम लामाले जानकारी दिए। घाइतेहरूको सुरक्षाकर्मी तथा स्थानीयवासीले उद्धार गरि उपचारका लागि ग्राण्डी अन्तर्राष्ट्रिय अस्पताल काठमाडौं पठाइएको डीएसपी लामाले बताए। प्रहरीले गाडी चालक ३६ वर्षीय रवि बस्नेतलाई नियन्त्रणमा लिएको छ। दुर्घटनामा परी नुवाकोटको लिखु गाउँपालिका४ चौघडाकी ३९ वर्षीया मैना राई, काठमाडौंको महाराजगंजकी ४६ वर्षीया लक्ष्मी खड्गी, काठमाडौको गोंगबुकी ३५ वर्षीया सिर्जना लामा, विदुर नपा ५ माझिटारकी १८ वर्षीया बिपना अर्याल, शिवपुरी तलाखुका २८ वर्षीय रसमान लामा, सोही स्थानका १८ वर्षीय विजय लामा, काठमाडौंको कलंकी बस्ने ३९ वर्षीया सरस्वती राई, सोही स्थानका ३८ वर्षीय श्याम दगौरा र रसुवाको उत्तरगया गापा ५ का २५ वर्षीय महेन्द्र श्रेष्ठ घाइते भएको प्रहरीले जनाएको छ। प्रहरीले घटनाका सम्बन्धमा थप अनुसन्धान गरिरहेको छ।"
खानेपानी र सरसफाइ क्षेत्रलाई राजनीतिक दलहरूको प्राथमिक एजेन्डा बनाउने मन्त्री यादवको प्रतिबद्धता,"काठमाडौं : खानेपानीमन्त्री प्रदीप यादवले खानेपानी, सरसफाई तथा स्वच्छताको क्षेत्रमा राजनीतिक दलहरुसँग प्रतिबद्धता खोजेका छन्। खानेपानी, सरसफाई तथा स्वच्छता क्षेत्रलाई राजनीतिक प्राथमिकताको विषय बनाउने उद्देश्यले उनले प्रतिबद्धता खोजेका हुन्। मन्त्री यादवले खानेपानी र सरसफाइ क्षेत्रलाई राजनीतिक दलहरूको प्राथमिक एजेन्डा बनाउनका लागि प्रतिबद्धता जनाएका छन्। उनले सबै प्रमुख दलका नेताहरूसँग पत्राचार गरी मन्त्रिपरिषद् र संसदमा यस विषयलाई उठाउने, सातवटै प्रदेशका मुख्यमन्त्रीहरूको नेतृत्वमा बैठक आयोजना गर्ने र समावेशी तथा जलवायु अनुकूल सरसफाइ सेवाको लागि रणनीति निर्माण गर्ने प्रतिबद्धता व्यक्त गरेका हुन्। यसका अतिरिक्त, मन्त्री यादवले सामुदायिक खानेपानी प्रणालीमाथि लाग्ने कर खारेज गर्ने, मन्त्रालयलाई मजबुत बनाउन खानेपानी तथा सरसफाइ मन्त्रालयको गठनको पहल गर्ने र मेलम्ची खानेपानीको सेवा चन्द्रागिरि नगरपालिकासम्म विस्तार गर्ने प्रतिबद्धता जनाएका छन्। खानेपानी र सरसफाइलाई नेपालको दिगो विकासको आधारभूत स्तम्भको रूपमा अघि बढाउनका लागि राजनीतिक दलहरूको सक्रिय सहभागिता र प्रतिबद्धता आवश्यक रहेको मन्त्री यादवले बताए। स्वास्थ्य, शिक्षा, लैङ्गिक समानता र समावेशी विकासमा प्रत्यक्ष प्रभाव पार्ने यस क्षेत्रको दीर्घकालीन सुधारबिना समृद्ध नेपालको सपना पुरा हुन नसक्ने भएकाले पनि खानेपानी, सरसफाई तथा स्वच्छता क्षेत्रलाई राजनीतिक प्राथमिकताको विषय बनाइनु पर्ने मन्त्री यादवले बताए। खानेपानी र सरसफाई अभावले अझै पनि हजारौं नेपाली नागरिक खुला दिशामुक्त हुन नसकेकाले यस्तो अवस्थामा यो विषयलाई हेलचक्राई नगरी राष्ट्र निर्माणकै मुख्य एजेन्डा बनाउनु पर्ने मन्त्री यादवको भनाइ छ। उनले भने, नेपालले सन् २०३० सम्ममा सबै नागरिकलाई सुरक्षित पानी र सरसफाइको पहुँच पुर्याउने लक्ष्य लिएको भए पनि बजेट, योजना कार्यान्वयनको कमजोरी र राजनीतिक इच्छा शक्तिको अभावले यो लक्ष्यमा चुनौती देखिएको छ।"
"कम्बोडियामा मेरो ३२ अर्ब भएको हल्ला फैलाउने प्रचण्ड हुन्, अनि उनका पछि लाग्ने माधव र झलनाथ : ओली (भिडियो)","काठमाडौं : प्रधानमन्त्री केपी शर्मा ओलीले कम्बोडियामा आफ्नो ३२ अर्ब भएको हल्ला फैलाउने नेकपा माओवादी अध्यक्ष पुष्ककमल दाहाल भएको बताएका छन्। काठमाडौंमा आयोजित कार्यक्रममा प्रधानमन्त्री ओलीले माधव कुमार नेपाल र झलनाथ खनाल दाहालको पछि लागेको आरोप लगाए। 'कम्बोडियामा केपी ओलीको ३२ अर्ब भएको हल्ला फिँजाउने प्रचण्ड हुन्। अरु कोहो होइन। त्यसका पछाडि कुद्ने माधव नेपाल र झलनाथ खनाल हुन्। ३२ अर्ब यो गरिब देशबाट मैले लगेर राख्थें? बैंकमा होइन, त्यो पनि टेलिकममा? टेलिकममा त हिसाब किताब ट्रान्सपरेन्ट हुन्छ। गएर ककसो लगानी छ भनेर सोध्यो भने तत्काल बताउँछ त। अब त्यहाँको खोलेको कम्पनी नै मेरो भन्दिने हो भने, त्यहाँका मान्छे नै सबै मेरा हुन् भन्दिने हो भने, त्यहाँको सरकार नै मेरो हो भन्दिने हो भने त के लाग्छ,' उनले भने। प्रधानमन्त्री ओलीले प्रचण्ड, माधव र झलनाथहरुले नै नेकपा विभाजन गरेको र दुई तिहाइको सरकार ढालेको आरोप लगाए। 'तिनै मान्छे जसले कम्युनिस्ट सरकार ढाले। दुई तिहाई पुगेको पार्टी चकनाचुर पारे। १३१४ वर्ष पार्टीको नेतृत्वमा बसेको मान्छे कति बेसरमसँग नेकपा एमालेको नाम लिएर धुलो चटाउँछौं, टर्च बालेर नभेटिने बनाइदिन्छौं। कोही भन्छ भित्तामा लगेर टाँसिदिन्छौं। खत्तमै पारिदिन्छौं। कम कोशिस गरेका होइनन्,' उनले भने। आफूविरुद्ध मुद्दा हालेर जेल हाल्नेसम्म कोशिस भएको उनको आरोप छ। ओलीले २०६४ सालमा माओवादीले आफ्ना लडाकू क्याम्पमा राखेर र मार्चपास गराएर जनतालाई तर्साएर आतंकको राज गरेकाले आफूहरू पराजित भएको उल्लेख गर्दै अहिले माओवादीले २०६४ सालको जस्तो परिणाम ल्याउने सपना देख्नुमा कुनै दम नभएको बताए।"
रुपन्देहीमा बिहीबारदेखि प्रदेशस्तरीय क्रिकेट प्रतियोगिता,"भैरहवा : रुपन्देहीमा बिहीबारदेखि प्रदेशस्तरीय सुपर सिक्स कर्पोरेट कप क्रिकेट टुर्नामेन्ट प्रतियोगिता हुने भएको छ। नेपाल वित्तीय संस्था कर्मचारी संघ, नेपाल राष्ट्र बैंक सिद्धार्थनगर समितिले विभिन्न संस्था र कर्मचारीहरू बीच सुसम्बन्ध र भातृत्व विकास, क्रिकेट खेलको प्रवर्द्धन लगायत उद्देश्यसहित अगामी जेठ १५ दखि १७ गते तीन दिनसम्म प्रतियोगिताको आयोजना गरेको हो। समितिले आइतबार भैरहवामा पत्रकार सम्मेलनको आयोजना गरेर तिलोत्तमास्थित एक्स्ट्राटेक ओभल क्रिकेट रंगशालामा सञ्चालन हुने प्रतियोगिता डे र नाइट दुवै समयमा खेलाइने जनाएको छ। प्रतियोगितामा लुम्बिनी प्रदेशका बैंक, वित्तीय संस्था, बिमा कम्पनी, नेपाल टेलिकम लगायत ३३ वटा टिमको सहभागीता रहने नेपाल वित्तीय संस्था कर्मचारी संघका अध्यक्ष एवं कार्यक्रम संयोजक दीपक गौतमले बताए। उक्त ३३ वटा टिमलाई ११ वटा समूह विभाजन गरिएको छ। प्रतियोगिता लिग र नकआउट दुवै फर्मेटमा खेलाइने उनले जनाए। उनका अनुसार प्रतियोगिताका विजेता टोलीले नगद ६६ हजार ६ सय ६६ रुपैयाँसहित ट्रफी, मेडल र प्रमाणपत्र, उपविजेताले नगद ३३ हजार ३ सय ३३ रुपैयाँ सहित मेडल र प्रमाणपत्र पाउने छन्। यस्तै म्यान अफ द सिरिजले ७ हजार ७ सय ७७ रुपैयाँ सहित ट्रफी र प्रमाणपत्र, उत्कृष्ट ब्याट्सम्यान, उत्कृष्ट बलर र अनुशासित टिमले जनही ६ हजार ६ सय ६६ रुपैयाँ प्राप्त गर्नेछन्।"
"कर्मचारी सरुवामा प्रधानमन्त्री कार्यालयको चासो, जथाभाबी सरुवापदस्थापन नगर्न निर्देशन","काठमाडौं : सरकारी कर्मचारीहरूको सरुवापदस्थापनमा प्रधानमन्त्री कार्यालयले चासो देखाएको छ। जथाभाबी सरुवा हुने गरेको र कतिपय कर्मचारीहरू जिम्मेवारीविहीन रहेको भन्दै प्रधानमन्त्री कार्यालयले चासो देखाएको हो। प्रधानमन्त्री कार्यालयले दरबन्दी बिना कुनै पनि कर्मचारीको सरुवापदस्थापन नगर्न निर्देशन दिएको स्रोतले जानकारी दिएको छ। प्रधानमन्त्री कार्यालयले आइतबार मातहतका मन्त्रालयमा परिपत्र जारी गर्दै स्थानीय तह, प्रदेश र संघमा पनि उक्त निर्देशन पालना गर्न भनेको स्रोतको दाबी छ। त्यस्तै विभिन्न मन्त्रालय तथा निकायमा कर्मचारीहरू जिम्मेवारीविहीन रहेकोप्रति पनि प्रधानमन्त्री कार्यालयले गम्भीर चासो लिएको स्रोतले जनाएको छ। 'कतिपय मन्त्रालय र मातहत कार्यालयहरूमा दरबन्दीभन्दा बढी संख्यामा कर्मचारीहरू रहेको, कतिपय कर्मचारीलाई समयमै पदस्थापन नगरी जिम्मेवारीविहीन अवस्थामा राखेको, स्वीकृत दरबन्दी बमोजिम कर्मचारीहरूको पदस्थापन नगरी त्योभन्दा तल्लो पद र श्रेणीका कर्मचारीहरूलाई जिम्मेवारी दिएको सूचना प्रधानमन्त्री कार्यालय पुगेपछि यस्तो निर्देशन आएको हो,' स्रोतले अन्नपूर्णसँग भन्यो। सोही गुनासोपछि प्रधानमन्त्री कार्यालयले जिम्मेवारीविहीन रहेका कर्मचारीलाई ३ दिनभित्र जिम्मेवारी तोक्न, बिना कारण समय अगावै वा दोहोर्याएर एकै ठाउँमा सरुवापदस्थापन नगर्न पनि निर्देशन दिएको छ। त्यस्तै बजेट निर्माणको समय भएकाले प्रदेश र स्थानीय तहमा कार्यरत कर्मचारीलाई बजेट निर्माणको चरण सम्पन्न नभएसम्म अन्यत्र सरुवा नगर्न पनि निर्देशन दिइएको स्रोतले जनाएको छ।"
सामाजिक सञ्जालमा भाइरल नेशनल मेडिकल कलेजको भीडीयो प्रकरणबारे कलेज प्रशासन के भन्छ ?,"वीरगन्ज : वीरगञ्जस्थित मेडिकल कलेजमा बिरामीलाई आईसीयूमा भर्ना गर्ने क्रममा चिकित्सक र आफन्तबीच भएको विवाद सामाजिक सञ्जालमा भाइरल बनेको छ। उक्त भीडीयोमा बिरामीलाई थप उपचारका लागि आईसीयूमा राख्नुपर्ने चिकित्सकले सुझाव दिएको र मृत्यु भइसकेको व्यक्तिलाई आईसीयुमा राख्न नपर्ने आफन्तले अडान राखेको देखिन्छ। उपचारको विषयलाई लिएर चिकित्सक र बिरामीका आफन्तबीच भएको विवाद सामाजिक सञ्जालमा भाइरल बनेपछि सत्यताबारे बुझ्न मेडिकल कलेज प्रशासनसँग अन्नपूर्णकर्मी क्रान्ति साहले गरेको कुराकानी : यस्तो भन्छ अस्पताल प्रशासन मेडिकल कलेजका प्रशासन प्रमुख गौसुल आलमका अनुसार,शनिबार राति ११:४५ बजेतिर वीरगन्ज महानगरपालिका वडा नम्बर १५ भिस्वाका अन्दाजी ७० वर्षीय चन्देश्वरप्रसाद सिंहलाई अचेत अवस्थामा उनका आफन्तजनले मेडिकल कलेजमा उपचारका लागि ल्याएका थिए । सुरूमा आकस्मिक कक्ष (इमरजजेन्सी) मा भर्ना गरिएका उनको उपचारमा डा सबना थापा,डा अतुलेश चौहान र डाआतिष साह खटिए । बिरामीको इसीजी,पीपीआरलगायतका जाँच गरे । जाँचका क्रममा बिरामीको मुटुको धड्कन चलेको देखियो । त्यसपछि उपचारमा संलग्न डाक्टरहरूले बिरामीलाई आइसीयुमा राखेर थप उपचार गर्नुपर्ने देखिएकाले आइसीयुमा लगेर भर्ना गर्नुपर्ने भन्दै बिरामीसँगै रहेका आफन्तजनलाई जानकारी गराए । अनि आइसीयुमा लग्न राति १२:१० बजे बिरामीलाई स्ट्रेचरमा राखेर इमरजेन्सी वार्डबाट निकाल्ने क्रममा बाटोमै आफन्तजनले रोकेर विवाद गर्न थाले । मरिसकेको मान्छेलाई डाक्टरले आईसीयुमा भर्ना गर्न थालेको भन्दै उनीहरूले विवाद र हल्ला गर्न थाले। थप उपचार नपाएर बिरामीको राति १२:२२ बजे स्ट्रेचरमै मृत्यु हुन पुगेको प्रशासन प्रमुख आलमले बताए । बिरामीको मृत्यु भएलगत्तै आफन्तजनले राति नै शव घर लिएर गएको आलमको भनाइ छ । आलमले भने,विवादित भिडियो सामाजिक सञ्जालमा आएपछि हामीले बिहानै अस्पतालमा रहेको सीसीटीभी फुटेजहरू हेर्यौ । अस्पताल प्रशासनका तर्फबाट कुनै लापरवाही भएको छैन । थप उपचारका लागि आइसीयुमा समयमै लैजान नपाएका कारण बिरामीको मृत्यु हुन पुग्यो । सीसीटीभीको सबै भीडियो कलेज प्रशासनसँग सुरक्षित रहेको बताए। उनले भने,यदि कसैलाई केहि शंका छ भने हामी कहाँ आएर सत्यतथ्य बुझे हुन्छ । हामी सबै फुटेज देखाउन तयार छौं ।उनका अनुसार उक्त भिडियोबारे मृतक सिंहका आफन्तजनसँग पनि सम्पर्क गर्ने प्रयास गरिए पनि उनीहरूसँग सम्पर्क हुन सकेन ।' जिल्ला प्रहरी कार्यालय पर्साका प्रवक्ता डीएसपी किशोर लम्सालले हालसम्म उक्त घटनाबारे कुनै उजुरी वा निवेदन नपरेको जानकारी दिए।"
ब्यूरोबाट खटि आएको असई हुँ भन्दै ठगी गर्ने युवक पक्राउ,कैलाली : ब्यूरोबाट खटि आएको असई हुँ भन्दै ठगी गरेको अभियोगमा धनगढी उपमहानगरपालिका५ शिवनगर बस्ने २६ वर्षीय निराजन थापालाई शनिबार प्रहरीले पक्राउ गरेको छ। धनगढी उपमहानगरपालिका४ बसपार्कस्थित धामी होटलका सञ्चालकलाई विगत २३ दिनदेखि पटकपटक ब्यूरोबाट खटि आएको असई भन्दै रकम मागेको भन्ने सूचनाको आधारमा अस्थायी प्रहरी पोस्ट बसपार्कबाट खटिएको प्रहरीले उक्त कार्यमा संलग्न थापालाई पक्राउ गरेको हो। यस सम्बन्धमा प्रहरीले आवश्यक अनुसन्धान गरिरहेको छ।
एमाले सचिवालय बैठक सुरू,"काठमाडौं : सत्तारुढ दल नेकपा एमालेले सचिवालय बैठक सुरू भएको छ। बैठक केन्द्रीय कार्यालय च्यासलमा सुरू भएको हो। बैठकमा सरकारले जेठ १५ गते संसद्मा पेश हुने आगामी आर्थिक वर्ष २०८२८३ को बजेट, सरकारको कामको समीक्षा, पार्टीको आन्तरिक एवम् सांगठनिक गतिविधि र समसामयिक राजनीतिक विषयमा छलफल हुने बताइएको छ। यसैगरी आजको बैठकले निलम्बनमा परेका एमाले नेतृ बिन्दा पाण्डे र उषाकिरण तिम्सेनाको निलम्बन फुकुवा गर्ने सम्भावना छ। उनीहरूले पार्टी हितविपरीत अभिव्यक्ति दिएको भन्दै गत पौषमा ६ महिनाका लागि जिम्मेवारी खोस्ने निर्णय भएको थियो"
किसानलाई ५० प्रतिशत अनुदानमा उन्नत जातको धानको बिउ वितरण,वीरगन्ज : वीरगन्ज महानगरपालिकाले धान खेतीका लागि किसानहरूलाई ५० प्रतिशत अनुदानमा उन्नत जातको धानको बिउ वितरण गर्न सुरु गरेको छ। महानगरपालिकाले बजारमा पर्ने मूल्य भन्दा आधा भाउमा किसानहरूलाई धानको उन्नत बिउ वितरण गर्न थालेको हो। महानगरका ३२ वटै वडाका किसानहरूलाई ५० प्रतिशत अनुदानमा धानको उन्नत बिउ गत शुक्रबारददेखि वितरण गर्न थालिएको महानगरपालिकाको कृषि तथा पशुपक्षी व्यवसाय प्रवर्द्धन शाखाकी प्रमुख रोशनी यादवले जानकारी दिइन्। उनका अनुसार किसानहरूलाई धान खेतीका लागि स्वर्णसब १ र बहुगुणी २ जातको धान किलोको ३५ रुपैयाँको दरले र हर्दिनाथ जातको धान किलोको ३७ रुपैयाँको दरले वितरण गर्न थालिएको हो। यसपालिको भदैया र अगहनी धान खेतीका लागि किसानलाई वितरण गर्न महानगरपालिकाले ८६५ बोरा अर्थात् ३१ मेट्रिक टन उन्नत जातको धानको बिउ खरिद गरेको कृषि तथा पशुपक्षी व्यवसाय प्रवर्द्धन शाखाकी प्रमुख रोशनी यादवले जानकारी दिइन्। महानगरपालिकाको वारुण यन्त्र शाखा परिसरबाट किसानलाई ती धानको बिउ वितरण भइरहेको उनले बताइन्। इच्छुक किसानले कार्यालय समयभित्र वारुण यन्त्र शाखा परिसरमा सम्पर्क गरेर धानको उन्नत बिउ लिन सक्ने पनि उनले बताइन्। किसानले धान खेती गर्ने जग्गाको क्षेत्रफल अनुसार अर्थात् १ कठ्ठा खेतीको लागि १ किलोको दरले धानको उन्नत जातको बिउ वितरण भइरहेको उनले बताइन्। यादवका अनुसार वीरगन्ज महानगरका ३२ वटै वडामा गरेर धान खेती हुने योग्य जग्गाको क्षेत्रफल ६ हजार ७ सय ४९ हेक्टर रहेको छ।
एमालेका जनप्रतिनिधिलाई ओलीले भने : स्पष्ट बहुमत ल्याउने गरी मिसन २०८४ मा जुट्नुस्,"ललितपुर : प्रधानमन्त्री एवं नेकपा (एमाले) का अध्यक्ष केपी शर्मा ओलीले स्थानीय तहका निर्वाचित वडाध्यक्षहरुले विकास र सुशासनका लागि काम गर्नुपर्ने बताएका छन्। नेकपा (एमाले) को बागमती प्रदेशस्तरीय जननिर्वाचित वडाध्यक्षहरुको प्रशिक्षण कार्यक्रमको आज उद्घाटन गर्दै अध्यक्ष ओलीले जनतालाई छिटो र सहज सेवाका साथै विकास र सुशासन कायम गर्ने क्रममा जनप्रतिनिधिले सबै पक्षसँग पनि राम्रो सम्बन्ध कायम गरी काम गर्न आग्रह गरेका हुन्। ओलीले भने, यो पार्टी वास्तविक जनतन्त्रका लागि बनेको हो। देशको स्वाधीनता र भौगोलिक अखण्डताका पक्षमा दृढ भएर लाग्ने पार्टी हो। एमाले देशको नायक पार्टी हो। तथाकथित वामपन्थीहरु एमालेलाई धुलो चटाउँछु, टर्च लाइट बालेर खोज्न नभेटिने बनाउँछु भनेर अनेक षड्यन्त्रमा उत्रिए तर हामीले ती षड्यन्त्रहरु चकनाचुर बनाएर अगाडि बढेका छौँ। प्रधानमन्त्री ओलीले आफूहरुले कम्युनिष्ट भनेर पार्टी एकता गरे पछि लगभग दुई तिहाइमा पुगेको नेकपालाई विभाजनको अपराध गरेर एमालेको देश बनाउने अभियानलाई रोक्न खोजेको टिप्पणी गरे। उनले देशलाई बनाउन नदिने देशी विदेशीहरुको एमालेमाथिको आक्रमण देशकै विरुद्धको आक्रमण भएको बताए। उनीहरु खासमा कम्युनिष्ट थिएनन्। उनीहरुले अरुको विरोध नगरी एमालेको मात्रै विरोध गर्छन्। अनि वामपन्थीको एकता हुनुपर्छ भनेर उनीहरुले भन्दा हाम्रा कतिपय साथीहरु हो कि भन्ने गलत बुझाइमा पर्छन्।, अध्यक्ष ओलीले भने,कम्बोडियामा मेरो रु ३२ अरब लगानी छ भनेर हल्ला फिँजाउने पुष्पकमल दाहाल प्रचण्ड हो। त्यसको पछि लाग्नेहरु माधव नेपाल र झलनाथ खनालहरु हुन्। माधव र झलनाथले पार्टी प्रमुख हुँदा प्रभावकारीरुपमा चलाउन सकेनन्। पछिसम्म पार्टी चाँही कब्जामा लिएर बस्न खोजे। हामीले निकम्बा, बेठिक र परनिर्भर नेतृत्व विस्थापन गरेर समृद्ध नेपाल, सुखी नेपालीको राष्ट्रिय आकाङ्क्षाका साथ पार्टीलाई अगाडि बढाउँदा त्यस्ताहरुलाई चित्त बुझेन अनि हामीविरुद्ध षड्यन्त्रमा लागेका छन्। देशी विदेशी प्रक्रियावादीहरुले हामीलाई लडाउन खोजेका छन्, त्यसमा सजग भएर आपसी द्वन्द्व र खिचातानीका प्रवृत्तिमा हामी जान हुँदैन। यो कुरा हामीले जनतासमक्ष बुझाउनुपर्छ। राजतन्त्र फर्कने कुनै आधार नभए पनि प्रतिगामी तत्वहरु सल्बलाउँदा एमालेहरुको मनोबल गिर्न नहुने उल्लेख गर्दै उनले लाज नमानीकन जनतालाई रैती हुन पाउँ भन्नेहरुले फैलाउने भ्रम चिर्न आग्रह गरे। अध्यक्ष ओलीले प्रतिगामीहरुले जेठ १५ गते गर्ने प्रदर्शनको विपक्षमा तयारी रहन पनि निर्देशन दिए। अहिले भ्रष्टाचारीहरु र सहकारी पीडितले उल्टै भ्रष्टाचारको विरोध र सहकारीलाई न्याय देजस्ता आवाज उठाएर जनतामा भ्रम छरेको पनि अध्यक्ष ओलीको भनाइ थियो। अध्यक्ष ओलीले भने,यो मुलुकमा एमाले नै मजबुत पार्टी हो। एमालेहरुले आफ्नो यो पहिचान चिन्नुपर्यो। हामीसँग यो मुलुकलाई विकास र सुशासनको नेतृत्व दिने सामर्थ्य छ। त्यसकारण एकापसमा अलमलमा पर्ने र विभाजन नभई आफ्नो शक्तिलाई सुदृढ गरौँ। पार्टीलाई स्पष्ट बहुमतमा ल्याउने मिसन २०८४ का लागि जुटौँ।"
"जनप्रतिनिधिलाई ओलीको चेतावनी : पार्टीको मतलब छैन नभन्नू, अर्को पनि चुनाव आउँछ","काठमाडौं : प्रधानमन्त्री एवम् नेकपा एमालेका अध्यक्ष केपी शर्मा ओलीले जनप्रतिनिधि र पार्टीबीच सम्बन्ध बलियो हुनुपर्ने बताएका छन्। नेकपा एमालेबाट निर्वाचित बागमती प्रदेशका निर्वाचित वडा अध्यक्षहरूको भेलालाई आज ललितपुरमा सम्बोधन गर्दै उनले पार्टीको मतलब छैन भन्दै पार्टी विरोधि नहुन निर्देशन दिएका हुन्। तपाईंहरु पार्टीको कार्यकर्ता हुनुहुन्छ। तपाईंहरु जनप्रतिनिधि भएर उडिसकेपछि चंगाको धागो काटिएजस्तो पार्टीसँग तपाईंको सम्बन्ध काटिनु हु्ँदैन। झन् बढी नजिक हुनुपर्छ झन् बढी सम्पर्क रहेर। मैले जितेँ, मलाई अरु मतलब छैन, खुरुखरु काम गर्छु, मलाई पार्टीको मतलब छैन भन्यो भने फेरि अर्को चुनाव पनि आउँछ त्यसकारण पार्टी विरोधि नहुनुएमाले अध्यक्ष ओलीले भने। उनले सबै साथी विरोधि बनिरहेका हुनाले पार्टी विरोधि नहुन निर्देशन दिए। उनले पार्टीका अपानि र नीति निर्देशन के छन् त्यो अनुसार जनप्रतिनिधि पनि अगाडि बढ्नुपर्ने धारणा राखे। पार्टीको नीति निर्देशनपश्चात कार्यान्वयन गर्ने निकाय भने वडा तह नै रहेको उनको भनाई छ। उनले कुनै लोभ लालच र प्रलोभनमा नपरी काम गर्न वडाअध्यक्षहरुलाई निर्देशन दिए। उनले अन्य दललाई साथमा लिएर अगाडि बढ्न आग्रह गरे। एमाले पार्टी बनेको देशको स्वाधिनता, रक्षा र विकासका लागि बनेको बताए। यो पनि पढ्नुहोस जनप्रतिनिधिलाई ओलीको चेतावनी : पार्टीको मतलब छैन नभन्नू, अर्को पनि चुनाव आउँछ ६४ सालमा देश माओवादीमय होइन, आतंकमय थियो, लुटेर पहिलो भएको हो : ओली एमालेका जनप्रतिनिधिलाई ओलीले भने : स्पष्ट बहुमत ल्याउने गरी मिसन २०८४ मा जुट्नुस्"
प्रसौनी गाउँपालिकाका वडाध्यक्ष कुशवाहा कार्यालयबाटै पक्राउ,"वीरगन्ज : बाराको प्रसौनी गाउँपालिका वडा नम्बर ६ का वडाध्यक्ष बृजकिशोर कुशवाहालाई प्रहरीले पक्राउ गरेको छ। वडाध्यक्ष कुशवाहालाई आइतबार वडा कार्यालयबाटै नियन्त्रणमा लिएको ईलाका प्रहरी कार्यालय प्रसौनीका प्रहरी निरीक्षक टुपेन्द्र श्रेष्ठले जानकारी दिए। प्रहरीका अनुसार कुशवाहाविरुद्ध कुटपिट, चेक अनादर र आपराधिक लाभ गरी ३ वटा कसूरमा बारा जिल्ला अदालतबाट सजायको फैसला भएको थियो। अदालतको फैसला कार्यान्वयनका लागि वडाध्यक्ष कुशवाहालाई पक्राउ गरिएको प्रहरीले जनाएको छ। कुशवाहालाई आइतबार बारा जिल्ला अदालतमा पेस गरिएको प्रहरी निरीक्षक श्रेष्ठले जानकारी दिए।"
हुरी र असिना पानीले नष्ट पारेको बालीको क्षतिपूर्ति नपाएपछि किसानहरू आन्दोलित,"वीरगन्ज : बाराको सिम्रौनगढ नगरपालिकामा एक महिना पहिले आएको हावाहुरी र असिना पानीले नष्ट भएको कृषि बालीको क्षतिपूर्तिको माग गर्दै पीडित किसानहरू आन्दोलनमा उत्रिएका छन्। कृषि बालीमा भएको क्षतिको क्षतिपूर्ति दिन स्थानीय सरकारले चासो नदिएपछि पीडित किसानहरू आइतबारदेखि आन्दोलित भएका हुन्। पीडित किसानहरूले आइतबार सिम्रौनगगढ नगरपालिकाका कार्यालयको दुवै प्रवेशद्वारमा तालाबन्दी गरेर धर्नामा बसेका छन्। तालाबन्दी गर्ने क्रममा प्रहरीले हस्तक्षेप पनि गरेको थियो। किसान संघर्ष समितिका सदस्य एवं पीडित किसान राम प्रवेश कुशवाहाले क्षतिपूर्तिका लागि नगरपालिकाको कार्यालयमा पटक पटक धाउँदा पनि कुनै सुनुवाइ नभएपछि बाध्य भएर पीडित किसानहरू आन्दोलनमा उत्रिएको बताए। गत वैशाख १४ गते बेलुकी आएको हावाहुरी र असिना पानीले वडा नम्बर १, २, ३, ६ र ७ मा करिब ९४ बिघा खेतमा लगाइएको तरकारी बाली, मकै, धान लगायतका बाली नष्ट भएको थियो। जसबाट त्यस क्षेत्रका करिब ६ सय जना किसानहरू मर्कामा परेको संघर्ष समितिका सदस्य कुशवाहाले बताए। उनका अनुसार हावाहुरी र असिनापानीले बालीमा नोक्सानी पुर्याएको भोलिपल्टै बाराका प्रमुख जिल्ला अधिकारी वसन्त अधिकारीसहितको टोलीले किसानको खेतमा पुगेर क्षतिको अवलोकन गरेका थिए। उनकै आग्रहमा पीडित किसानहरूले हावाहुरी र असिनापानीले पुर्याएको क्षतिको विवरण संकलन गरेर क्षतिपूर्तिका लागि नगरपालिकाको कार्यालयमा बुझाएका थिए। त्यसपछि मेयर किशोरी प्रसाद कलवारले पीडित किसानहरूलाई क्षतिपूर्ति उपलब्ध गराउन कुनै चासो नदेखाएको र नगरपालिकामा पटक पटक पुगेका पीडित किसानहरूलाई बहाना बनाएर टर्दै आएको संघर्ष समितिका सदस्य कुशवाहाले बताए। आफूहरूले हावाहुरी र असिनापानीले पुर्याएको क्षतिको बालीको लागत खर्च मात्र माग गरेको कुशवाहाले बताए। उनले भने, हामीले बाली लगाउँदा भएको खनजोत, बिउ, मल र सिँचाइमा लागेको खर्च मात्रै मागेका छौं। प्रति कठ्ठा ८ हजार रुपैयाँका दरले क्षतिपूर्ति चाहियो भनेका छौं। तैपनि स्थानीय सरकारले हाम्रो माग सुनेको छैन। अनि बाध्य भएर आज नगरपालिकामा तालाबन्दी गरेर धर्ना बसेका हौं। नगरपालिकाले क्षतिपूर्ति उपलब्ध नगराएसम्म आफूहरूको आन्दोलन जारी नै रहने उनले बताए। उनले भने, मेयरसाब हाम्रो धर्नास्थलमा आउनु पर्यो। हाम्रो माग पूरा गर्ने लिखित प्रतिबद्धता पनि जनाउनु पर्यो। अनि मात्र हाम्रो आन्दोलन रोकिन्छ। नभए हाम्रो आन्दोलन जारी नै रहन्छ।"
"निजामति विधेयकमा कर्मचारीको असन्तुष्टि, माग पूरा नभए आन्दोलन गर्ने चेतावनी","काठमाडौं : संघीय निजामती सेवा विधेयकमा उल्लेख केहि प्रावधानप्रति असन्तुष्टि जनाउँदै निजामती कर्मचारीहरूले सामान्य प्रशासन मन्त्रालयमा धर्ना दिएका छन् । प्रतिनिधिसभाअन्तर्गतको राज्य व्यवस्था समितिबाट पारित संघीय निजामती सेवाको गठन,सञ्चालन र सेवाका सर्त सम्बन्धमा व्यवस्था गर्न बनेको विधेयकमा रहेका केहि प्रावधान कर्मचारीमैत्री नरहेको भन्दै उनीहरूले आइतबार सिंहदरबारस्थित संघीय मामिला तथा सामान्य प्रशासन मन्त्रालयमा धर्ना दिएका हुन् । उनीहरूले सेवाअवधि भएको कर्मचारीलाई एक तह वृद्धि गर्ने समय ७ वर्ष नभइ ५ वर्ष राख्नुपर्ने, संघ,प्रदेश र स्थानीय तहमा समायोजन भएका कर्मचारीलाई एकपटकका लागि समायोजका लागि छनौटको अवसर दिनुपर्नेलगायतका माग राखेका छन् । त्यस्तै स्थानीय र प्रदेशमा रहेका कर्मचारीका लागि अन्तरप्रदेश सरुवाको व्यवस्था हुनुपर्ने,तीनै तहका कर्मचारीलाई निजामतीको परिभाषाभित्र समेटनुपर्ने माग रहेको नेपाल निजामती कर्मचारी युनियनका अध्यक्ष उतम कटुवालले बताए। विधेयकले कर्मचारीको मनोवल घटाउने काम गर्ने भन्दै आफूहरूको माग मुद्दामा सरकार र संसदीय समिति गम्भीर नभए सोमबारदेखि सशक्त आन्दोलन गर्ने चेतावनी कर्मचारीहरूले दिएका छन् ।"
"उत्तर कोरियामा प्रक्षेपणका क्रममा युद्धपोत भाँचियो, तीन अधिकारी पक्राउ",काठमाडौं : उत्तर कोरियामा प्रक्षेपणका क्रममा युद्धपोतको एक भाग भाँचिएको छ। उत्तर कोरियाको सरकारी मिडियाका अनुसार बुधबार नयाँ युद्धपोतको प्रक्षेपणको क्रममा भएको दुर्घटनाको आरोपमा तीन शिपयार्ड अधिकारीलाई पक्राउ गरेको छ। करिब पाँच हजार टन तौल भएको जहाजको तल्लो भाग प्रक्षेपणका क्रममा भाँचिएपछि युद्धपोतको सन्तुलन बिग्रिएको थियो। युद्धपोतको प्रक्षेपणको क्रममा भएको घटनाको अनुसन्धान सुरु भएको छ। उत्तर कोरियाली नेता किम जोङ उनले घटनालाई आपराधिक कार्यको रूपमा वर्णन गरेका छन्। उत्तर कोरियाको आधिकारिक समाचार एजेन्सी केसीएनएले पक्राउ परेकाहरुमा उत्तर कोरियाको चोङजिन शिपयार्डका प्रमुख इन्जिनियर रहेको जनाएको छ। युद्धपोत चोङजिन शिपयार्डमा नै निर्माण गरिएको थियो। शिपयार्डका निर्माण प्रमुख र एक प्रशासनिक प्रबन्धकलाई पनि हिरासतमा लिइएको छ। राज्य सञ्चालित मिडिया रिपोर्टका अनुसार ती तीन जना दुर्घटनाका लागि जिम्मेवार थिए।
आधुनिकताले निम्त्याएको विपत्,"विकासले जति फड्को मार्दै जान्छ, त्यही मात्रामा जनसंख्या वृद्धि, सहरीकरण, वातावरणीय ह्रास, वायु तथा पानीका स्रोतहरूको प्रदूषणले विपत्का घटनालाई बढाइरहेको छ। बढ्दो सहरीकरण र आधुनिकताको विकाससँगै विश्वमा धेरै प्राकृतिक विपत् र मानवसिर्जित विपत् बढिरहेका छन् । बाढीपहिरो, आगलागी, हुरीबतास, चट्याङ आदि प्राकृतिक विपत्अन्तर्गत पर्छन् भने मानव सिर्जित विपत्अन्तर्गत मानवीय क्रियाकलापबाट आउने विपत्, द्वन्द्व, अनिकाल, डडेलो, कीट वा सूक्ष्म जीवाणु आतंक, बर्डफ्लु, सर्पदंश, जनावर आतंक, खानी तथा हवाई दुर्घटना, सडक तथा औद्योगिक दुर्घटना, आगलागी, विषाक्त ग्यास चुहावट, रसाइन वा विकिरण चुहावट, ग्यास विस्फोटन, विषाक्त खाद्य सेवन, वातावरणीय प्रदूषण, वन विनाश आदि । जसबाट विश्वमा हरेक वर्ष मानिसको ज्यान गइरहेको छ । मानिस मर्ने, हराउने, घाइते हुने, धन, सम्पत्ति नष्ट हुने भइरहेको छ । सन् १९७१ देखि २०१६ सम्म भएका विपत्का घटनामध्ये महामारीबाट सबैभन्दा बढी मानवीय क्षति भएको देखिन्छ । सन् २००५ को अन्तिममा एसिया तथा प्रशान्त क्षेत्रमा आएको सुनामीले पुर्याएको क्षति वा आँधी, हुरी, बाढीपहिरो तथा भूकम्पले पुर्याएको क्षति सबै प्राकृतिक विपत्ले बर्सेनि धनजनको ठूलो क्षति भइरहेको छ । कोभिड१९ ले पनि विश्वमा निकै ठुलो धनजनको क्षति पुर्यायो । विकासले जति फड्को मार्दै जान्छ, त्यही मात्रामा जनसंख्या वृद्धि, सहरीकरण, वातावरणीय ह्रास, वायु तथा पानीका स्रोतहरूको प्रदूषणले विपत्का घटनालाई बढाइरहेको छ । समाजमा चोरी, डकैती, हत्या, बलात्कार, लुटपाट आदि आपराधिक दुष्कार्यहरू बढिरहेका हुन्छन् । यी प्रकोपहरूले विपत्को रूप लिँदै आइरहेका छन् । त्यसबाट मानवीय भौतिक, आर्थिक र नैतिक साथै वातावरणीय क्षति भइरहेको हुन्छ । मानवसिर्जित विपत् मानिसले नै न्यूनीकरण गर्न सक्छ । यो मानिसको पहुँचभन्दा बाहिर छैन । पूर्वाधार निर्माण, कमजोर प्रविधि, गुणस्तरहीन सामग्रीहरूको प्रयोग, जनचेतनाको कमी, स्थानीय सीप तथा स्रोत प्रयोगको उपेक्षा, भूउपयोग नीति कार्यान्वयन नहुनु, राजनीतिक द्वन्द्व, बसाइँसराइ आदिले विपत्का घटना वृद्धि भएका छन् । सहरीकरण र आधुनिकताको प्रवेशसँगै मानिस शिक्षा, स्वास्थ्य, खानेपानी, सञ्चार, सुविधा, रोजगारीका अवसरका कारण पनि जनसंख्याको चाप सहरी बस्तीहरूमा बढिरहेको छ । समुदायमा ज्ञानको अभाव, जनचेतनाको कमी, स्थानीय ज्ञान तथा सीप प्रयोगको उपेक्षा, भूउपयोग नीति कार्यान्वयन नहुनु, राजनीतिक द्वन्द्व र बसाइँसराइ आदिले विपत्का घटनामा वृद्धि भइरहेको छ । समुदायमा जनचेतनाको अभाव, विकास निर्माण कार्यमा समुदायलाई सहभागी नबनाइँदा वा गाउँका पहुँचवाला मानिसलाई मात्र सहभागी गराइँदा यस्ता समस्या उत्पन्न हुन सक्छन् । विकासका नाममा कमजोर संरचनाको निर्माण भयो भने यसले प्रकोपको जोखिम बढाउँछ । जोखिमको विश्लेषण नगरी बसोबास, खेतीपाती, उद्योगधन्दा सञ्चालन गर्दा भौतिक रूपमा विकास भएको देखिए तापनि प्रकोपको सामान्य घटनाबाट भने निकै ठूलो क्षति हुने सम्भावना रहन्छ । यस्तो विकासले प्रकोप बढाएको हुन्छ । आवास निर्माणका दृष्टिले ग्रामीण भवनका तुलनामा सहरी क्षेत्रका भवन बढी जोखिमयुक्त मानिन्छ । विश्वका कैयौं मुलुकमध्ये नेपाल भूकम्पीय जोखिमको अग्रस्थानमा मानिन्छ । सन् १९६० भन्दा पहिले आर्थिक उन्नतिलाई विकास भनेर परिभाषित गरिएको थियो भने पछिल्लो समयमा मानव संसाधन र जीवनस्तरको सुधारलाई पनि विकासको दायराभित्र राख्न थालियो । विकास मानवीय कार्यको परिमाण भएकाले मानवीय क्रियाकलापबाट उत्पन्न हुने प्रतिकूल प्रभावले विभिन्न जोखिम उत्पन्न गर्नेगर्छ । मानिसले गरेको औद्योगिक उन्नतिले तीव्र रूपमा आर्थिक विकास सँगै डरलाग्दो वातावरणीय समस्या पनि उत्पन्न गरेको छ । विशेषगरी वातावरणीय समस्याको कारण प्राकृतिक र मानव सिर्जित दुवै प्रकोपहरूमा वृद्धि भइरहेको अवस्था छ । यी दुर्घटनालाई न्यूनीकरण गर्न विकास निर्माण कार्यमा मापदण्डविहीन निर्माण कार्य र सामग्री प्रयोगले विपत्का घटना दोहोरिरहेका छन् । प्राकृतिक स्रोतसाधनको अत्यधिक दोहन, इन्धनको अत्यधिक प्रज्वलनले हरितगृह ग्यासको निष्कासन, अव्यवस्थित सहरीकरण आदिले विपत्तर्फ डोर्याइरहेको छ । फलस्वरूप विश्वभर तापमानको वृद्धि भइरहेको छ । हावापानी र मौसम परिवर्तन भइरहेको छ । मौसमी घटनाका कारणले हवाई दुर्घटना हुनसक्छ भने शीतलहर चलेको समयमा सडक राम्ररी नदेखिएर सडक दुर्घटना हुनसक्छ । बाढीपहिरोको कारण क्षतिग्रस्त सडकमा गुड्ने सवारीसाधनको दुर्घटनालाई पनि यसै श्रेणीमा राख्न सकिन्छ । समुद्री आँधीमा परेर पानी जहाज डुब्ने सम्भावना रहन्छ । आगलागीले पनि यस्ता दुर्घटनालाई सघाउ पुर्याउँछ । वर्षाको बाढीले र हिउँदमा चल्ने हुरीबतास साथै शीतलहर पनि जोखिमपूर्ण हुन्छन् । युएनडीपी र विश्व बैंकअनुसार नेपाल भूकम्प र बाढीको सापेक्षिक संकटा, सन्नताका दृष्टिबाट अत्यन्त जोखिममा छ । नेपालमा कानुनको कार्यान्वयन गर्ने प्रक्रिया, चाहना, आवश्यकता र समयको मागअनुसार हुन सकेको छैन । यातायात, औद्योगिक, हवाई जुनसुकै दुर्घटना न्यूनीकरण गर्न नीतिनियम कानुनको व्यवस्था गर्नुपर्छ । यातायात, हवाई औद्योगिक दुर्घटनालाई प्रकोपका रूपमा परिभाषित गरी सरकारबाट ठोस कदमहरू चाल्नु जरुरी छ । अस्वाभाविक रूपमा वर्षा हुनु, बस्ती वा बस्ती नजिकै बाढी पस्नु, माथिबाट पहिरो आएर बस्ती पुर्नु वा बगाउनु, धनजनको क्षति गर्नु आदिले गरिबीको अवस्था सिर्जना हुन्छ । प्राकृतिक स्रोत साधनको अत्यधिक दोहन र अव्यवस्थित सहरीकरणले प्राकृतिक विपत् र मानव सिर्जित विपत् दुवै बढ्ने गरेको पाइएको छ । विपत् सामना गर्न पूर्वतयारी, पुनर्निर्माणका योजना निर्माण र कार्यान्वयन गरी विपत् व्यवस्थापन गर्नु आवश्यक छ । विपत् व्यवस्थापनलाई आपत्कालिन घटनाको रूपमा परिभाषित गरी विपत्का कारण र प्रभाव पत्ता लगाई यस अवस्थाले ल्याउने भौतिक, वातावरणीय आर्थिक, नैतिक, बौद्धिक, सामाजिक क्षतिलाई न्यूनीकरण गर्नु जरुरी छ । विपत्मा परेका पीडित र जनधनको क्षतिलाई जोगाई भौतिक र मानवीय क्षति कम गर्न सक्नुपर्छ । विकास योजना तथा नीतिम उत्तम अभ्यासको संकलन तथा विस्तार गरी प्रकोप जोखिम न्यूनीकरण गर्न सकिन्छ । विकास तथा प्रकोप व्यवस्थापनको विषयलाई व्यावहारिक बनाउन राजनीतिक इच्छाशक्तिलाई सशक्त पार्न सकिन्छ । प्रकोप जोखिमका आधारभूत तथ्यांक संकलन तथा योजना संयन्त्रको विकास गरी विकास नीति र प्रकोप जोखिमबीच सम्बन्ध पहिल्याउनु जरुरी छ ।"
ललितपुरमा विपद् जोखिम न्यूनीकरणका लागि विभिन्न स्थानमा पूर्वाधार तयार हुँदै,काठमाडौं : ललितपुर महानगरपालिकाका प्रमुख चिरिबाबु महर्जनले विपद् जोखिम न्यूनीकरणका लागि नगरका विभिन्न स्थानमा पूर्वाधार तयार भइरहेको बताएका छन्। आइतबार ललितपुरमा आयोजित विपद् स्वयंसेवक परिचालन आधारभूत तालिम उद्घाटन गर्दै महर्जनले विपद् जोखिमका क्षेत्रमा काम गर्न पूर्वाधार आवश्यक रहेकाले विभिन्न चार स्थानमा विपद् जोखिम न्यूनीकरणका लागि पूर्वाधार तयार भइरहेको बताएका हुन्। उनले विपद् जोखिमका क्षेत्रमा काम गर्न पूर्वाधार निर्माणका लागि यस वर्ष मात्रै पाँच करोड रुपैयाँ बजेट छुट्याएर काम भइरहेको धारणा राखे। महर्जनले विपद् जोखिम न्यूनीकरणका लागि पाँच वटा डुङ्गा खरिद गर्न लागिएको बताए। अहिले पाटन क्षेत्रमा धेरै नै ट्राफिक चाप बढेकाले दमकल समेत सहज रूपमा आवतजावत गर्न कठिन भएको उनले बताए। महर्जनले विपद् न्यूनीकरणका क्षेत्रमा सक्रिय भएर लागे पनि महानगरलाई कानुनी जटिलताका कारण काम गर्न कठिन भएको धारणा राखे। उनले पर्याप्त स्रोत साधन हुँदा हुँदै पनि जनशक्ति दक्ष नहुँदा विपद् व्यवस्थापनमा समस्या भएकाले महानगरका नगरप्रहरीलाई लक्षित गरेर विपद् स्वयंसेवक परिचालन आधारभूत तालिम दिइएको बताए।
यी खानेकुराले राख्छ कलेजोलाई स्वस्थ,"काठमाडौं : कलेजो हाम्रो शरीरको सबैभन्दा महत्त्वपूर्ण अंगहरू मध्ये एक हो। कलेजोले खाएको खाना पचाउन मद्दत गर्ने, पोषक तत्त्वहरू अवशोषित गर्ने, आवश्यक हर्मोनहरू निष्कासन गर्ने र फोहोर पदार्थहरू उत्सर्जन गर्ने कार्यहरू गर्दछ। हामीले कलेजोको ख्याल राख्नुपर्छ र कलेजोको कार्यलाई सहयोग गर्ने, स्वस्थ राख्न मद्दत गर्ने र क्षतिबाट जोगाउने खानेकुरा खानुपर्छ। क्रुसिफेरस तरकारी, बोसोयुक्त माछा, सुख्खा फलफूल, जामुन र हरियो पातदार सागसब्जी जस्ता चीज कलेजोको लागि फाइदाजनक हुन्छन्। यी खानेकुराले कलेजोको लागि आवश्यक एन्टिअक्सिडेन्ट, फाइबर र स्वस्थ बोसो प्रदान गर्छन्। क्रुसिफेरस तरकारी ब्रोकाउली, काउली, बन्दा र ब्रसेल्स स्प्राउट्स जस्ता तरकारीहरूलाई क्रुसिफेरस भनिन्छ। यसमा ग्लुकोसिनोलेट्स प्रशस्त मात्रामा पाइन्छ। जसले कलेजोको विषाक्त पदार्थ हटाउने प्रक्रियालाई सहयोग गर्छ। कफी कफी कलेजोको लागि राम्रो पेय पदार्थ हो। त्यसैले यसलाई आफ्नो कलेजो र समग्र स्वास्थ्यलाई प्रवर्द्धन गर्न पिउन सक्नुहुन्छ। अध्ययनले कफी पिउनाले कलेजोलाई रोगहरूबाट बचाउने देखाएको छ। तर यसलाई सीमित मात्रामा सेवन गर्नुपर्छ। साथै, चिनी र दूध बिनाको कफी पिउनु पर्छ। बोसोयुक्त माछा साल्मन, टुना र सार्डिन जस्ता माछा ओमेगा३ फ्याटी एसिडका उत्कृष्ट स्रोत हुन्। जसले सूजन कम गर्न र कलेजोको स्वास्थ्य सुधार गर्न सक्छ। जामुन ब्लुबेरी, स्ट्रबेरी, ब्ल्याकबेरी, ब्ल्याकबेरी र रास्पबेरीमा प्रशस्त मात्रामा एन्टिअक्सिडेन्ट हुन्छ। जसले कलेजोको कोषलाई क्षतिबाट जोगाउन मद्दत गर्छ। पालुङ्गो, मेथी, केल र बथुआ जस्ता पातदार तरकारी क्लोरोफिलको मात्रा बढी हुन्छ जसले शरीरबाट विषाक्त पदार्थहरू हटाउन मद्दत गर्छ। यी तरकारीहरू भिटामिन र खनिज जस्ता धेरै पोषक तत्त्वको स्रोत पनि हुन्। त्यसैले सबैले दैनिक उपभोग गर्नुपर्छ।"
"६४ सालमा देश माओवादीमय होइन, आतंकमय थियो, लुटेर पहिलो भएको हो : ओली","ओलीले भने, प्रचण्डको स्वर हेर्नु त भ्रष्टाचारका विरुद्ध बुरुक बुरुक, अलिअलि आफ्ना कार्यकर्ताहरू आउँदा प्रचण्डलाई के लाग्यो भने अब फेरि प्रचण्डमय हुने भयो देश २०६४ मा जस्तै माओवादीमय हुने भयो। काठमाडौं : प्रधानमन्त्री केपी शर्मा ओलीले २०६४ सालमा लुटेर र आतंक सिर्जना गरेर माओवादी पहिलो पार्टी बनेको बताएका छन्। गोदावरी आज नेकपा (एमाले) बाट निर्वाचित बागमती प्रदेशका वडाध्यक्षहरुको प्रशिक्षण कार्यक्रमलाई सम्बोधन गर्दै ओलीले माओवादीले तर्साएर आतंकको राज गरेको बताएका हुन्। उनले भ्रष्टहरुले भ्रष्टाचारको ठूलो स्वर गर्नु निलज्ज स्वर भएको बताए। उनले २०६४ सालमा देश माओवादीमय नभई आतंकमय भएको उल्लेख गरे। उनले माओवादीका लडाकु क्याम्पमा राखेर, मार्च पास गराएर, मान्छे तान्दै कुट्दै, मार्दै तर्साएर २०६४ मा आतंकको राज गरेको धारणा राखे। भ्रष्टहरुले भ्रष्टाचारविरुद्धको ठूलो स्वर गर्नु। प्रचण्डको स्वर हेर्नु त भ्रष्टाचारका विरुद्ध बुरुक बुरुक, हामीले गरेको महाकालीमेची अभियान थालेर त्यसैगरी थालेर त्यसैगरी अगाडि बढ्छन्। फरक के छ भने हामीकहाँ जनसागर उर्लिन्थ्यो, जनताले बेग्लै स्वागत गर्थे। अलिअलि आफ्ना कार्यकर्ताहरू आउँदा प्रचण्डलाई के लाग्यो भने अब फेरि प्रचण्डमय हुने भयो देश २०६४ मा जस्तै, माओवादीमय हुने भयो। एमाले अध्यक्ष ओलीले थपे,२०६४ मा माओवादीमय होइन देश। माओवादीका लडाकु क्याम्पमा राखेर, मार्च पास गराएर, मान्छे तान्दै कुट्दै मार्दै, मान्छे कुट्दै, अंगभंग गराएर, तर्साएर आतंकको राज थियो। आतंकमय थियो देश माओवादीमय थिएन। २०६४ को चुनाव माओवादी त्यति ल्याएको लोकप्रिय भएर होइन। आंतकको राज, लुटेर ल्याएको हो। ओलीले माओवादी अहिले ६४ को जस्तो हुन्छु भनेपनि ६४ अब कहिले नआउने र ठूलो हुन नसक्ने दाबी गरे। उनले आफूबारे अफवाह फैलाउने माओवादी केन्द्रका प्रचण्डलाई समावेश गरेर वाम एकताको पक्षमा आफू नरहेको स्पष्ट पारे। उनले भने,अफवाह फैलाउने प्रचण्ड हुन् । अफवाह फैलाउनेहरूसँग, एमालेलाई धुलो चटाउछौँ भन्नेहरूसँग के को वाम एकता ? उनले दुई तिहाइको कम्युनिस्ट पार्टीलाई ध्वस्त पार्दै एमालेको सरकार ढालेर कांग्रेससँग बिन्तीपत्र चढाउन जानेहरूसँग वाम एकता नहुने धारणा राखे।"
मनकामना दर्शन गर्न आएका भारतीय पर्यटकको शौचालयमा लडेर मृत्यु,चितवन : मनकामना दर्शन गर्न आएका एकजना भारतीय पर्यटकको शौचालयमा लडेर मृत्यु भएको छ । इच्छाकामना गाउँपालिका४ स्थित मनकामना केवलकारको स्टेशनमा रहेको शौचालयमा लडेर गुजरात पालनपुरका ६२ वर्षीय मन्नुप्रसाद भट्टको मृत्यु भएको हो। मुग्लिनस्थित इलाका प्रहरी कार्यालयका अनुसार शौचालयमा लडेर अचेत भेटिएका भट्टलाई उपचारका लागि इच्छाकामना आधारभूत अस्पताल कुरिनटार ल्याउँदा चिकित्सकले उनलाई मृत घोषणा गरेका हुन् । उनका अनुसार शव परीक्षणका लागि भरतपुर अस्पताल लगिएको छ ।
"केरला तट नजिकै लाइबेरियाली जहाज डुब्यो, २४ जनाको उद्धार","काठमाडौं : केरलाको तट नजिकै लाइबेरियाको एउटा कार्गो जहाज डुबेको छ। भारतीय तटरक्षक र नौसेनाले संयुक्त अभियानमा जहाजका सबै २४ चालक दलका सदस्यको उद्धार गरेका छन्। जहाजमा ६४० कन्टेनरहरू थिए। जसमध्ये १३ वटामा खतरनाक सामग्रीहरू थिए र १२ वटामा क्याल्सियम कार्बाइड बोकेका थिए, तटरक्षकले आइतबार एक्समा भनेको छ । विज्ञप्तिमा जहाजको ट्याङ्कीमा ८४४४ मेट्रिक टन डिजेल र ३६७१ मेट्रिक टन फर्नेस तेल रहेको उल्लेख गरिएको छ। यसले गर्दा वातावरणमा क्षति पुग्ने खतरा रहेको जनाइएको छ।"
रवि लामिछानेको मुद्दामा आदेश लेखिनुपर्नेमा सर्वोच्चले फैसला लेखिदिएपछि,काठमाडौं : राष्ट्रिय स्वतन्त्र पार्टी (रास्वपा) सभापति रवि लामिछानेलाई पुर्पक्षका लागि थुनामै पठाउने उच्च अदालत तुलसीपुरको आदेशलाई सदर गर्दा सर्वोच्च अदालतले त्रुटि गरेको छ। शुक्रबार सर्वोच्चले लामिछानेको बन्दी प्रत्यक्षीकरणको रिटमा सुनुवाइ गर्दै पुर्पक्षका लागि थुनामै पठाउने आदेश जारी गर्दा आदेशको सट्टा फैसला लेखिदिएको थियो। आदेशको ठाउँमा फैसला लेखिएपछि लामिछानेको तर्फबाट संशोधनको निवेदन परेको हो। उक्त निवेदनमा सुनुवाइका लागि आजै पेशी तोकिएको छ। न्यायाधीश नहकुल सुवेदी र बालकृष्ण ढकालको संयुक्त इजलासमा निवेदनमाथि सुनुवाइका लागि पेशी तोकिएको हो। बुटवलस्थित सुप्रिम बचत तथा ऋण सहकारी संस्थाको रकम ठगी प्रकरणमा लामिछाने हाल भैरहवा कारागारमा छन्। जिल्ला अदालत रूपन्देहीले गोर्खा मिडियाका तत्कालीन पूर्वप्रबन्ध निर्देशक समेत रहेका लामिछानेलाई एक करोड रुपैयाँ धरौटीमा छाड्ने आदेश गरेको थियो। जिल्ला अदालतले धरौटीमा रिहा गर्ने आदेश जारी गरेपछि धरौटी नभइ थुनामै राख्नुपर्ने माग गर्दै सरकारी वकिल कार्यालय उच्च अदालत पुगेको थियो। पछि उच्चले लामिछानेलाई थुनामै पठाउन आदेश दिएको थियो। सोही आदेशलाई सर्वोच्चले पनि सदर गरिदिएको हो। अब मुद्दाको अन्तिम किनारा नलागेसम्म लामिछाने कारागारमै रहनेछन्।
जेठको अन्तिमदेखि ग्वार्काे फ्लाइओभरमा गाडी सञ्चालन हुन्छन् : मन्त्री दाहाल,"काठमाडौं : भौतिक पूर्वाधार तथा यातायात मन्त्री देवेन्द्र दाहालले जेठको अन्तिमदेखि ललितपुरस्थित ग्वार्काे चोकको फ्लाइओभरमा गाडी सञ्चालन हुने बताएका छन्। आइतबार फ्लाइओभरको स्थलगत निरीक्षण गर्दै मन्त्री दाहालले जेठको अन्तिमसम्म सबै काम सम्पन्न गरेर फ्लाइओभरमा गाडी सञ्चालन हुने बताएका हुन्। प्राविधिक समस्याका कारण तोकिएको समयमा काम सम्पन्न हुन नसकेको भन्दै मन्त्री दाहालले अव फ्लाइओभर निर्माण समयमा सम्पन्न हुने जिकिर गरे। फ्लाइओभर सञ्चालन भएपछि सो क्षेत्रको जाम अन्त्य हुने उनले बताए। अहिले फ्लाइओभरको बीचमा माटो भरेर एकातिर कालोपत्रे भइसकेको छ भने अर्को तर्फपछि कालोपत्रे गर्ने तयारी भइरहेको छ। कालोपत्रे गर्ने काम सम्पन्न गरेपछि सवारी आवागमन खुल्ला गरिने उनले बताए। मन्त्री दाहालले महत्त्वपूर्ण आयोजनाहरू समयमा सम्पन्न नहुने समस्या समाधानका लागि नियमकानूनमा संशोधन गर्ने गरी अघि बढिरहेको र विकासका काममा हुने ढिलाइलाई निरुत्साहित पारिने उल्लेख गरे । मन्त्री दाहालले वर्षायाममा विभिन्न राजमार्गमा हुनसक्ने अवरोधलाई तत्काल हटाउनका लागि हाइअलर्ट भएर बसेको जानकारी दिए। सडक विभागले इपिसी मोडलमा फ्लाइओभर निर्माण गर्ने गरी २०७८ माघमा आरसी, समानान्तर र रेलिग्रे जेभीसँग ठेक्का सम्झौता गरेको थियो। समयमा नै निर्माण सम्पन्न नभएपछि पटकपटक थप गरेर दिएको अन्तिम म्याद गत पुस ८ गते नै सकिसकेको छ। म्याद सकिएपछि निर्माण कम्पनीले निरन्तर काम गर्दै आएको छ।"
"नेप्से परिसूचक घट्यो, ७ अर्ब ६० करोडको सेयर कारोबार","काठमाडौं : साताको पहिलो कारोबार दिन आइतबार नेप्से परिसूचक एकल अंकले घटेर बन्द भएको छ। नेप्से परिसूचक ८५७ अंकले घटेर २६७९९८ विन्दुमा अडिएको छ। सेन्सेटिभ इण्डेक्स १४६ अंकले घटेर ४५६४६ विन्दुमा पुगेको हो। यसदिन ३१४ स्क्रिप्सको १ करोड ८५ लाख ५ हजार ७७१ कित्ता सेयर ७ अर्ब ६० करोड ९५ लाख ४२ हजार २१२ रुपैयाँमा खरिदबिक्री भए। एकल अंकले घटेको सेयर बजारमा एउटा मात्रै कम्पनीको सेयर सकारात्मक सर्किट लेभलमा कारोबार भयो। ओम मेघाश्री फर्माक्युटिकल्सको सेयर १० प्रतिशतले बढ्यो। सिन्धु विकास बैंकको सेयर सर्वाधिक ८२८ प्रतिशतले घट्यो। कारोबार रकमका आधारमा राधी विद्युत शीर्ष स्थानमा रह्यो। सो कम्पनीको ७१ करोड ४९ लाख मूल्य बराबरको सेयर कारोबार भयो। युनिभर्सल पावरले ३० करोडको सेयर कारोबार गर्दा नगदी ग्रुपको २९ करोड,युनाइटेड मोदी हाइड्रोपावरको २८ करोड,हिमालयन पावरको २१ करोड मूल्य बराबरको सेयर कारोबार भयो। कारोबारमा आएकामध्ये ९९ स्टक्सको मूल्य बढ्दा १४८ वटाको घट्यो। १ स्टकको मूल्य भने स्थिर रह्यो। दुई समूहको उपसूचकबाहेक अन्यको उपसूचक नकारात्मक देखिएका छन्। माइक्रो फाइनान्सको सेयर सर्वाधिक २३२ प्रतिशतले बढ्यो।"
कोशी प्रदेशको नीति तथा कार्यक्रम बहुमतले पारित,"विराटनगर : कोशी प्रदेश सरकारको आगामी आर्थिक वर्षको नीति तथा कार्यक्रम प्रदेशसभाबाट पारित भएको छ। प्रदेशसभाको आइतबारको बैठकमा मुख्यमन्त्री हिक्मतकुमार कार्कीले आगामी नीति तथा कार्यक्रम पारितका लागि प्रस्ताव पेस गरेका थिए। सभामुख अम्बरबहादुर विष्टले ध्वनि मतका आधारमा बहुमतले नीति तथा कार्यक्रम पारित भएको घोषणा गरेका हुन्। प्रदेश प्रमुख पर्शुराम खापुङले जेठ ५ गते प्रदेश सरकारको आगामी नीति तथा कार्यक्रम प्रदेशसभामा प्रस्तुत गरेका थिए। नीति तथा कार्यक्रमले प्रदेशको दिगो विकास, वित्तीय सुशासन र प्रशासनिक सुधारलाई प्राथमिकतामा राखेको छ। नीति तथा कार्यक्रमले प्रदेश संरचनाको सुदृढीकरण र संघीय व्यवस्थाको प्रभावकारी कार्यान्वयनमा जोड दिएको छ। प्रदेश सरकारले दिगो विकास योजनामा भौतिक पूर्वाधार, कृषि, सूचना प्रविधि, ऊर्जा र पर्यटन क्षेत्रलाई उच्च प्राथमिकतामा राखेको छ। नीति तथा कार्यक्रम पारित गर्नुअघि प्रदेश सांसदले उठाएका प्रश्नको मुख्यमन्त्री कार्कीले जवाफ दिएका छन्। उनले प्रदेश सरकारले दीर्घकालीन हितलाई समेटेर नीति तथा कार्यक्रम तयार गरेको बताए।"
लोमान्थाङमा तिजी पर्व,"जोमसोम : उपल्लो मुस्ताङको लोमान्थाङमा शनिबारदेखि तिजी पर्व सुरु भएको छ । उपल्लो मुस्ताङमा बसोबास गर्ने लोछोदिन समुदायको ऐतिहासिक, धार्मिक तथा सांस्कृतिक पर्व तिजी लोमान्थाङमा तीन दिनसम्म चल्नेछ । पन्ध्रौं शताब्दीदेखि उपल्लो मुस्ताङमा सुरु भएको उपल्लो मुस्ताङको धार्मिक तथा संस्कृतिक पर्व तिजी हालसम्म पनि जीवन्त छ । संघीयतापछि उपल्लो मुस्ताङको लोमान्थाङ र लोघेकर दामोदरकुण्ड गाउँपालिकाले आर्थिक साझेदारी गरी तिजी पर्वलाई संरक्षणमा योगदान पुर्याउँदै आइरहेका छन् । लोमान्थाङस्थित छोदे गुम्बाका लामाहरूले तिजी पर्वलाई व्यवस्थापन गर्ने गरेका छन् । तिजी पर्व उपल्लो मुस्ताङको सबैभन्दा महत्वपूर्ण र जीवन्त संस्कृति हो । तिब्बती कलासंस्कृति झल्किने यसप्रकारको तिजी पर्वलाई विदेशी पर्यटकले निकै अभिरुचिपूर्वक अवलोकन गर्ने गर्छन् । तिजी पर्व एक धार्मिक पूजा हो । पहिला पहिला तिजीमा उपल्लो मुस्ताङका नागरिकहरूले लगातार चारदिनसम्म गुम्बा र छोर्तेनहरूमा धार्मिक अनुष्ठान गर्ने गर्दथे । उपल्लो मुस्ताङमा शान्ति छाओस्, रोग, व्याधि नलागोस, प्रकृतिले सधैं उपल्लो मुस्ताङका नागरिकहरूको दैनिक क्रियाकलाप साथ दिओस् भन्ने कामना गर्दै लामा पूजा गरिन्छ । उपल्लो मुस्ताङको तिजी पर्व पछिल्लो समय पर्वका रूपमा मनाउन थालिएको लोघेकर दामोदरकुण्ड गाउँपालिका अध्यक्ष लोप्साङ छोम्फेल विष्टले जानकारी दिए । १५औं शताब्दीदेखि उपल्लो मुस्ताङमा सुरु भएको उपल्लो मुस्ताङको धार्मिक तथा सांस्कृतिक पर्व तिजी हालसम्म पनि जीवन्त छ। तिजी पर्व उपल्लो मुस्ताङको सबैभन्दा महत्वपूर्ण र जीवन्त संस्कृति हो। तिजी पर्वमा बज्रकिलया र महाकालको नृत्य अभ्यास देखाइने प्रचलन रहेको लोमान्थाङका आम्ची घ्याचो विष्टले जानकारी दिए । तिजी पर्वमा बज्रकिलया र महाकालको ५४ प्रकारका नृत्य प्रस्तुत हुने आम्ची विष्टको भनाइ छ । लोमान्थाङमा तिजी पर्व अवलोकनका लागि विदेशी पर्यटकको उपस्थिति बाक्लो रहेको एक्याप लोमान्थाङका कार्यालय प्रमुख उमेश पौडेलले जानकारी दिए । लोमान्थाङमा पछिल्लो एक हप्तामा ५०२ जना विदेशी पर्यटकको उपस्थिति रहेको उनले बताए । लोमान्थाङमा तिजी हेर्न आएका पर्यटकले उपल्लो मुस्ताङ गुल्जार बनेको छ, यहाँका सबै होटलहरू विदेशी पर्यटकले भरिभराउ छ कार्यालय प्रमुख पौडेलले भने, कतिपयले होटलमा बास नपाएर टेन्ट टाँगेर बसेका छन्, तिनदिनसम्म यहाँका होटलहरूमा विदेशी पर्यटकले रहने छन् ।"
तिमी हाम्रो हृदयमा अमर छौ,"(चपुर) रौतहट : तिमी समाचार लेख्थ्यौं, फणिदेव आज तिमीनै एउटा समाचार भयौ । तिमीले लेख्ने मस्यौदा अब बाँझो छ, र हामीभित्र शब्दहरू भक्कानिएका छन्। जीवनले यस्तो शीर्षक लेख्ला भनेर कहिल्यै सोचेका थिएनौ। दैवको लीला, त्यही लेख्नुपर्यो। प्रिय फणि भाइ, तिमी छैनौ, तर, तिमी हाम्रो हृदयमा अमर छौ। मौन श्रद्धाञ्जलि। अन्नपूर्ण पोस्ट् दैनिकका रौतहट संवाददाता तथा एक सशक्त कलमजीवी सञ्चारकर्मी फणिदेव महतको निधनप्रति अन्नपूर्ण मिडिया नेटवर्कले दिएको यो मौन श्रद्धाञ्जलिका शब्दहरू हुन्। बिहीबार रौतहटको चन्द्रनिगाहपुर४ स्थित स्व महतको घर पुग्दा हरेक कुना, काप्चा र सम्पूर्ण माहौलले उनको भौतिक अनुपस्थितिलाई खोजिरहेको थियो। घरकै भुइँतल्लामा खोलिएको रेडियो सुप्रिम ८८७ मेगाहर्जको बन्द भइसकेको कार्यालय, उनको रित्तो कुर्सी, लामो समयदेखि नखोलिएको कम्प्युटर र टेबुलमा घोप्टो परेको कलमले एक सशक्त कलमवीरको संघर्षमय जीवनको यात्रालाई मौन रूपमा बयान गरिराखेको थियो। आफ्नो अन्तिम समयसम्म पनि पत्रिकाको बाइलाइनमा उपस्थिति दर्ज गराउन खोज्ने पत्रकार फणिदेव महतको जीवन कुनै चलचित्रको कथाभन्दा कम छैन। उनको संघर्ष र सञ्चारकर्म प्रतिको निष्ठाले उनलाई सधैंभरिका लागि अमर बनाएको छ। २०३६ फागुन २८ गते मकवानपुरको हटियामा बुवा रामबहादुर महत र आमा देवनायकी महतको माइलो सन्तानको रूपमा जन्मिएका फणिदेव सानो उमेरदेखि नै निकै ऊर्जावान थिए। २०५० सालतिर पाँच दाजुभाइ र एक जना बहिनी र बुवाआमासँगै मकवानपुरबाट रौतहट सरेको उनको परिवारमा फणिको छवि सरल, सहज र इमान्दार बन्दै गयो। चन्द्रनिगाहपुरकै जनज्योति बहुमुखी क्याम्पसबाट स्नातकसम्म शिक्षा आर्जन गरेका फणिले पत्रकारिता पेसालाई नै अन्तिम समयसम्म अंगाली राखे। २०६४ सालमा नेपाल पत्रकार महासंघ रौतहट शाखाको सहसचिव भएका फणिलाई सम्झिँदै सो बेलाको कार्यसमितिका अध्यक्ष प्रेमचन्द्र झा भन्छन्, उनीजस्तो व्यक्ति पत्रकारितामा पाउन निकै गाह्रो छ। मेरो कार्यसमितिमा सहसचिवका रूपमा रहँदा उनलाई मैले कहिल्यै पनि अनावश्यक तर्क बितर्कमा लागेको देखिन। आफ्नो काममा मात्रै मतलब राख्ने, सबैका लागि सहज हुने, साथीभाइहरूलाई केही दुःखपीडा आई हाल्यो भने मरिहत्ते गरेरसमेत सहयोग गर्ने स्वभाव थियो फणिजीको, झा उनलाई सम्झँदै भन्छन्, कोरोना महामारी फैलिएको बेला पनि म दोस्रो पटकका लागि महासंघ रौतहट शाखाको अध्यक्ष भएको थिए। फणिजी यसपालि मसँग कार्यसमितिमा हुनुहुन्नथ्यो तर, उनको जिल्लाको सञ्चारक्षेत्रमा राम्रै स्थान थियो। उनले खोलेको सुप्रिम मिडिया प्रालिबाट रेडियो सञ्चालन गरिएको थियो भने उनले कलमपाटी डटकम अनलाइन पनि चलाइ रहेका थिए। महामारीको बेलासम्म उनी पूर्णस्वस्थ थिए। हामीले महामारीमा परेका पत्रकारहरूलाई सहयोग गर्नका लागि सहायता कोष स्थापना गर्न लागेका थियौं। सो बेला फणिजीले स्वइच्छाले हामीलाई सात हजार रुपैयाँको चेक काटेर कोषमा रकम जम्मा गरिदिन भनेका थिए। म त्यो दिन सम्झिन्छु। उनले भनेका थिए मेरो सानो सहयोग कसैका लागि ठूलो आवश्यकताको साथी बन्न सक्छ। पछि उनी बिरामी भएको बेला सोही कोषबाट उनलाई हामीले ५१ हजार रुपैयाँ उपचार खर्चका लागि सहयोग गर्यौं। सञ्चारक्षेत्र प्रतिको समर्पण कतिसम्म थियो भने फणिले आफैंले रेडियो र अनलाइन सञ्चालन गरेर त्यसमा युवा सञ्चारकर्मीहरूलाई जागिरसमेत दिएका थिए। पत्रकारिता पेसा अँगाल्न चाहने नयाँ पिँढीका सहकर्मीहरूलाई सँगै राखेर काम सिकाउने र सहज रूपमा उनीहरूसँग प्रस्तुत हुने कलाले नै होला उनको निधनपछि रौतहटका मात्रै नभई उनीसँग नजिक भएका सबै सञ्चारकर्मीहरूले एक असलमित्र गुमाएको पीडा महसुस गरेका छन्। सधैं समाचारकै लागि उनी चिन्तित हुन्थे, विशेष गरी महिला, दलित र समाजमा पछाडि परेको वर्गहरूका लागि त उनी हरदम तयार अवस्थामै हुन्थ्यो। उनको सरल स्वभावले गर्दा होला जो कोही पनि चाँडै घुलमिल हुन्थे। समाचार खोज्नका लागि कहिल्यै अल्छी नमान्ने फणिले समाजमा कमाएको पुँजीनै विश्वास र उसको इमान्दारिता थियो, नेपाल पत्रकार महासंघ रौतहटका वर्तमान अध्यक्ष सञ्जय कार्की भन्छन्, उनी बिरामी हुँदा पनि आत्मबल कहिल्यै कम भएन्। जतिखेर भेट्दा पनि ठीक छु भन्थे। सधैं हसिँलो र हार नमान्ने उनको अनुहार आँखै अगाडि हुन्छ। आँट यतिसम्म थियो कि मृत्युलाई समेत जितिदिन्छु जस्तो आत्मबल देखिन्थ्यो। तर, कालको अगाडि कसैको नचल्ने रहेछ। प्रेस चौतारी मधेस प्रदेशका पूर्वअध्यक्ष र महासंघको पार्षद्समेत भइसकेका फणिले सञ्चार क्षेत्रमा पुर्याएको योगदान र समाजमा आवाजविहीनको आवाज बनेको प्रमाण उनी अवसान हुँदा उनको अन्तिम यात्रामा रौतहटका हजारौं सर्वसाधारणको उपस्थितिले प्रमाणित गरेको थियो। उनी निष्ठाका पत्रकार थिए। समाजसँग जोडिएर सामाजिक आन्दोलनका मुद्दालाई सशक्त रूपमा उठान गर्थे, पत्रकार महासंघ मधेस प्रदेश समितिका अध्यक्ष श्याम बन्जारा भन्छन्, फणिको सहज प्रस्तुतिबाट पाठक र श्रोतामाझ निकै गहन विषयहरूलाई पस्किने गर्थे। विशेष गरी महिला र सीमान्तकृत वर्गको कथा र व्यथालाई उठान गर्दै आएको हुनाले पनि उनको मृत्युमा हजारौं मानिसहरूको आँखा रसायो। चन्द्रनिगाहपुरका बासिन्दाहरूसमेत मर्माहत बनेका थिए। उनको अवसानले निष्ठाको पत्रकारिता ओझेलमा परेको अनुभूति यस भेगका पत्रकारहरूले गरेका छन्। सञ्चारजगतमा बलियो उपस्थिति दर्ज गरेका फणिले ४७ वर्षको छोटो उमेरमै बिदा लिएपछि पत्नी सुनन्दा कार्की र दुई छोराहरूको भविष्यप्रति चिन्ता थपिएको छ। तर, भाग्यको लेखालाई टार्न सकिँदैन। फणिको स्मरणलाई मुटुमा साँची उनको सपनालाई साकार गराउनका लागि सबैको सहयोग र आवश्यकता अपरिहार्य छ। यो पनि पढ्नुहोस अन्नपूर्णकर्मी फणि महतको निधन अन्नपूर्णकर्मी महतको स्मृतिमा ५ लाखको अक्षयकोषको स्थापना गरिने अलबिदा फणिजी !"
"सुनको मूल्य बढ्यो, चाँदीको स्थिर",काठमाडौं : स्थानीय बजारमा सुनको मूल्य बढेको छ। आइतबार सुनको मूल्य तोलामा १४ सय रुपैयाँले बढेको हो। नेपाल सुनचाँदी व्यवसायी महासंघका अनुसार आज प्रतितोला सुनको मूल्य १ लाख ९१ हजार ८०० रुपैयाँ कायम भएको छ। यसअघि शुक्रबार एक तोला सुनको मूल्य १ लाख ९० हजार ४०० रुपैयाँ तोकिएको थियो। यसैबीच आज चाँदीको मूल्य भने स्थिर रहेको छ। शुक्रबार चाँदीको मूल्य प्रतितोला २ हजार ५ रुपैयाँ कायम भएकोमा आज पनि सोही मूल्यमा खरिदबिक्री भइरहेको नेपाल सुनचाँदी व्यवसायी महासंघले जनाएको छ।
"रूसले युक्रेनमा फेरि गर्यो मिसाइल र ड्रोन हमला, कम्तीमा १३ जनाको मृत्यु","काठमाडौं : रूसले युक्रेनमा आज बिहान मिसाइल र ड्रोन हमला गरेको छ। राजधानी किभमा लक्ष्य गरेर रूसले मिसाइल र ड्रोन हमला गरेको अन्तर्राष्ट्रिय सञ्चारमाध्यमहरूले जनाएका छन्। रुसले राति फेरि अर्को ठूलो ड्रोन र मिसाइल आक्रमण गरेपछि युक्रेनभरि धेरै विस्फोटका आवाजहरु सुनिएका छन्। बीबीसीका अनुसार शुक्रबारदेखि युक्रेनमा रुसी हवाई आक्रमणमा देशभरि कम्तीमा १३ जनाको मृत्यु भएको छ भने ५६ जना सर्वसाधारण घाइते भएका छन्। युक्रेनको वायुसेनाका अनुसार रुसले किभविरुद्ध मात्र २५० ड्रोन र १४ ब्यालिस्टिक क्षेप्यास्त्र प्रहार गरेको छ, जसका कारण आवासीय भवनहरूमा आगो लागेको छ। राजधानीमा कम्तिमा १४ जना घाइते भएका छन्। यो युद्ध सुरु भएदेखि शहरमा भएको सबैभन्दा ठूलो संयुक्त हवाई आक्रमणमध्ये एक थियो। वायुसेनाले ६ वटा मिसाइल र २४५ वटा ड्रोन खसालेको बताएको छ। रुसले आइतबार बिहानै गरेको युक्रेनी ड्रोन आक्रमणको सामना गरेको र मस्कोलाई लक्षित गरी राखिएका लगभग १०० मानवरहित युक्रेनी हतियारहरूसहित रोकेको र नष्ट गरेको जनाएको छ। शनिबार दुवै देशले युद्धबन्दी रिहा गरेपछि रूसले युक्रेनको राजधानी लक्ष्य गरेर हवाई आक्रमण गरेको हो। युक्रेनका राष्ट्रपति भ्लोदोमिर जलेन्स्कीले एक्समा भनेका छन्, हरेक यस्ता आक्रमणबाट दुनियालाई अझ यकिन भएको छ कि युद्ध लम्बाउने रुस हो। किभका मेयर विटाली क्लित्स्कोले धेरै आवासीय भवनहरू ध्वस्त भएको बताएका छन्।"
"बर्दियामा दुईवटा मोटरसाइकल ठोक्किदा दुवै चालकको मृत्यु, अर्का एक घाइते",गुलरिया : बर्दियाको मधुवन नगरपालिका ८ स्थित हुलाकी सडकअन्तर्गत लालसिंह चोकमा दुईवटा मोटरसाइकल ठोक्किँदा दुईजनाको मृत्यु भएको छ । मृत्यु हुनेमा दुवै मोटरसाइकल चालक हुन्। गुलरिया नगरपालिका  २ निवासी अन्दाजी २८ वर्षीय देवानन्द यादवले चलाएको भे १३ प २६६९ र मधुवन नगरपालिका ८ लालीबजार निवासी अन्दाजी ३० वर्षीय टंकबहादुर विसीले चलाएको भे ६ प ५४१ नम्बरको मोटरसाइकल दुर्घटना हुँदा दुवैजना चालकको मृत्यु भएको हो। देवानन्दको मोटरसाइकलमा सवार गुलरिया नगरपालिका वडा नम्बर २ निवासी अन्दाजी ३२ वर्षीय घाइते अनुपम यादवको बाँकेको नेपालगञ्जस्थित नर्सिङ होममा उपचार भइरहेको जिल्ला प्रहरी कार्यालय बर्दियाका प्रहरी नायव उपरीक्षक चक्रबहादुर डमरपालले बताए । घाइतेको अवस्था गम्भीर रहेको बताइएको छ । घटना शनिबार राति साढे ११ बजेतिर भएको हो। घाइतेहरूलाई उपचारको लागि तत्काल बर्दिया अस्पताल गुलरिया पठाइएकोमा दुईजनालाई चिकित्सकले मृत घोषणा गरेका थिए । दुवै मोटरसाइकल सानोश्रीबाट गुलरियातर्फ जाँदै गरेको अवस्थामा दुर्घटना भएको प्रहरीले जनाएको छ । घटनाबारे थप अनुसन्धान भइरहेको डीएसपी डमरपालले जानकारी दिए ।
सरकारले कर्णालीमा लगानी बढाउनुपर्छ : उपमहासचिव ज्ञवाली,"कालीकोट : नेकपा एमालेका उपमहासचिव प्रदीप ज्ञवालीले कर्णाली प्रदेशमा सरकारले लगानी बढाउनु पर्ने बताएका छन्। पार्टीको प्रशिक्षक प्रशिक्षण कार्यक्रमका लागि कालीकोट पुगेका उनले कर्णालीको मुहार फेर्न सरकारले लगानी वृद्धि गर्नुपर्ने बताएका हुन्। उपमहासचिव ज्ञवालीले कर्णालीको विकास लोकतन्त्रपछि केही मात्रामा भएपनि समृद्धिसँग जोड्न राज्यले लगानी बढाउन आवश्यक रहेको बताए। उनले अन्य प्रदेशको तुलनामा कर्णालीलाई संघीय सरकारले धेरै बजेट विनियोजन गर्नुपर्ने बताए। उनले भने,कर्णालीमा समृद्धिको थुप्रै सम्भावना छन्। तर, काम हुन नसकेको स्थलगत भ्रमणका क्रममा अनुभूति भयो। यहाँका नेताहरूले सक्रिय रूपमा काम गर्न सक्नुपर्दछ। उपमहासचिव ज्ञवालीले नकारात्मक भाष्यले देश र कर्णालीको विकास नहुने बताए। राज्यले कनिका छडाई गरेको बजेटले कर्णालीको समृद्धि सम्भव नभएको उनले बताए।"
"बागमती प्रदेशका वडा अध्यक्षहरूको भेला ललितपुरमा, प्रधानमन्त्री ओलीले आज उद्घाटन गर्ने",काठमाडौं : नेकपा एमालेबाट निर्वाचित बागमती प्रदेशका वडा अध्यक्षहरूको भेला आज ललितपुरमा हुने भएको छ। आज बिहान ११ बजे गोदावरीमा प्रधानमन्त्री एवं नेकपा एमालेका अध्यक्ष केपी शर्मा ओलीले उद्घाटन गर्दै भेलालाई सम्बोधन गर्ने बागमती प्रदेशकी उपसचिव एवम् प्रचार विभाग प्रमुख भक्तकुमारी लामाले जानकारी दिइन्। ललितपुरको गोदावरीस्थित होटल भ्यू भृकुटीमा आयोजना गरिएको भेलामा एमालेबाट निर्वाचित बागमती प्रदेशका सबै वडाअध्यक्षहरु सहभागी हुने उनले बताइन्। निर्वाचित जनप्रतिनिधिको सबैभन्दा तल्लो निकायका रुपमा वडा अध्यक्षहरुसँग एमाले र वर्तमान सरकारप्रति आम जनताको धारणा बुझ्ने र त्यसलाई सम्बोधन गर्न वडा तह देखि केन्द्रतहसम्म नै रणनीति बनाउने तयारी रहेको छ। एमालेले पार्टीको संगठन विस्तारका लागि जनताका अपेक्षाहरु संकलन गरेर नीति तथा कार्यक्रम तय गर्नका लागि वडाअध्यक्षहरूको भेला बोलाएको हो। भेला आज र भोलि सञ्चालन हुनेछ।
"जापान भ्रमण उपलब्धिमूलक रह्यो, विभिन्न परियोजनाबारे छलफल गरेँ : परराष्ट्रमन्त्री राणा","काठमाडौं : परराष्ट्रमन्त्री डा आरजु राणा देउवाले पाँच दिने जापान भ्रमण उपलब्धिमूलक रहेको दाबी गरेकी छन् । जापान भ्रमण पूरा गरी गएराति स्वदेश फर्किएपछि उनले आफ्नो भ्रमणका क्रममा जापानका विदेशमन्त्रीसहित विभिन्न महत्वपूर्ण भेटवार्ता भएका तथा नेपालजापान सहयोग एवं विभिन्न परियोजनाका बारेमा कुराकानी भएको जानकारी दिइन्। मन्त्री राणाले भनिन्, यस भ्रमणका क्रममा नेपाल जापान सम्बन्धका विविध विषयहरुका साथै नेपालमा जापानको सहयोग र परियोजनाहरुका बारेमा कुराकानी भयो । त्यस्तै सम्मेलनमा ज्येष्ठ नागरिकहरूका सम्बन्धमा अन्य देशहरुले अपनाएका नीति, त्यहाँका अवस्था तथा व्यवस्थाहरुका बारेमा पनि जान्ने मौका मिल्यो । परराष्ट्रमन्त्री डा राणा र जापानका विदेशमन्त्री इवाया ताकेसीबीच जेठ ८ गते टोकियोमा द्विपक्षीय भेटवार्ता भएको थियो । त्यस भेटका अवसरमा नेपाल जापान द्विपक्षीय सम्बन्ध, आपसी हित र साझा चासोका विविध विषयमा कुराकानी भएको उनले जानकारी दिइन्। त्यसैगरी मन्त्री डा राणाले जेठ ९ गते जापान इन्टरनेशनल कोअपरेसन एजेन्सी, जाइकाका अध्यक्ष डा तानाका अकिहिकोसँग पनि भेटवार्ता गरेकी थिइन्। भेटमा मन्त्री डा राणाले नेपालको आर्थिक, सामाजिक लगायतका विविध क्षेत्रमा विगत लामो समयदेखि जाइका मार्फत् जापान सरकारले पुर्याउँदै आएको सहयोगका लागि धन्यवाद ज्ञापन गर्दै जाइकाको सहयोगमा नेपालमा सञ्चालित र सम्पन्न परियोजनाहरुका बारेमा कुराकानी गरेकी थिइन् । यसअघि उनीसँग जापानका उपविदेशमन्त्री इकुइना अकिकोले पनि शिष्टाचार भेटवार्ता गरेकी थिइन्। गत हप्ता नेपालमा आयोजित सगरमाथा संवादमा सहभागी भएकी उपविदेशमन्त्री अकिकोलाई मन्त्री राणाले धन्यवाद ज्ञापन गरिन्। जापानमा रहँदा मन्त्री डा राणा टोकियोमा आयोजित ज्येष्ठ नागरिकसम्बन्धी एक अन्तर्राष्ट्रिय सम्मेलनमा सहभागी भई नेपालका तर्फबाट सम्बोधन पनि गरेकी थिइन्। उनी गत सोमबार जापान गएकी थिइन्।"
कतिन्जेल ! कोलाहल काठमाडौं,"काठमाडौंको सहरी अराजकताले तीव्र आधुनिकीकरणको दबाबलाई प्रस्तुत गर्छ भने रित्तिाँदै गएका पहाडहरूले नेपालको ग्रामीण आत्मासँगको सम्बन्धको क्षयलाई संकेत गर्छ। यो खाडललाई कम गर्न विभिन्न साहसी नीतिहरू चाहिन्छ। हिमालको काखमा अवस्थित नेपालको सुन्दर भौगोलिक परिदृश्यमा कहालीलाग्दो आर्थिक भिन्नता देखिन्छ। राजधानी काठमाडौं तीव्र गतिमा व्यस्त, भीडभाड र बढ्दो सहरीकरणले ग्रस्त छ। नेपालको पहिचान बोकेका पहाड र हिमालहरू भने सुनसान हुँदैछन्। गाउँहरू बसाइँसराइ, आधुनिकीकरण र आर्थिक दबाबका कारण रित्तिँदैछन्। काठमाडौंको भीडभाड र नेपालको ग्रामीण पहाडको सुनसानबीच फराकिलो हुँदै गएको अन्तरले सामाजिक, आर्थिक र पर्यावरणीय दबाब पनि बढ्दो छ। बढ्दो सहरीकरण र जनसंख्याको चापले काठमाडौं उपत्यकाको प्राचीन सम्पदालाई खतरामा पारेको छ। काठमाडौंको अभिभूत हृदय : आधा शताब्दी अघिसम्म मन्दिर, गुम्बा र परम्परागत नेवारी वास्तुकलाले सजिएको शान्त उपत्यका अब सहरी भीडको प्रतीक बनेको छ। जनगणना, २०७८ अनुसार काठमाडौं उपत्यकाको जनसंख्या २,९९६,३४१ छ। यसमा काठमाडौं, भक्तपुर र ललितपुर जिल्ला समावेश छन्। तर, बाहिरबाट आउने जनसंख्यासहित उपत्यकाको जनसंख्या हाल ४० लाख रहेको अनुमान छ। उपत्यका तीव्र सहरीकरणको चुनौती सामना गरिरहेको छ। २०७२ को भूकम्पले उपत्यकाको केही भाग ध्वस्त बनायो। तर, पुनर्निर्माणको प्रयासले थप मानिसलाई अवसरको खोजीमा राजधानीतर्फ आकर्षित गर्यो। आज काठमाडौं साँघुरा र ट्राफिकले भरिएका सडकहरूको भुलभुलैया हो, जहाँ हर्नको आवाज, धूलो र प्रदूषण सर्वत्र छ। सानो जनसंख्याका लागि बनाइएको सहरको पूर्वाधार अहिले दबाबमा छ। सडकहरू सधैं जाम हुन्छन्। यात्रु घण्टौं ट्राफिकमा बिताउँछन्। पवित्र बागमती नदी अब फोहोरले भरिएको प्रदूषित जलमार्ग बनेको छ। तराई र पहाडबाट बसाइँ सरेकाहरूको कारण सहरको किनारमा अव्यवस्थित बस्ती र घरहरू बढेका छन्। २०७८ को विश्व बैंकको प्रतिवेदनअनुसार काठमाडौं उपत्यकाको जनसंख्या ४५ को दरले वृद्धि भइरहेको छ, जुन देशको समग्र जनसंख्या वृद्धिदर ०९ भन्दा निकै उच्च हो। यो भीडले सांस्कृतिक र पर्यावरणीय प्रभावहरू निम्त्याएको छ। काठमाडौंका युनेस्को विश्व सम्पदा स्थलहरू जस्तै बौद्धनाथ स्तूप र पशुपतिनाथ मन्दिर अव्यवस्थित सहरीकरणले घेरिएका छन्। यो अव्यवस्थित सहरीकरणले सम्पदा स्थलहरूको पवित्रता र सौन्दर्य घटाएको छ। सहरको वायु प्रदूषण विश्व स्वास्थ्य संगठनको मापदण्डभन्दा धेरै छ। पीएम २५ को मात्राले स्वास्थ्यमा गम्भीर जोखिम निम्त्याउँछ। हिमालको दृश्यले सजिएको उपत्यकाको स्वच्छ हावा अब धुवाँले ढाकेको छ। मानिसहरूको अत्यधिक आगमनले स्रोतहरूमा पनि दबाब परेको छ। पानीको अभाव दैनिक समस्या हो। धेरै बासिन्दा निजी ट्यांकर वा प्रदूषित भूजलमा निर्भर छन्। फोहोर व्यवस्थापन प्रणालीले सडक र नदीमा फोहोरको थुप्रो लाग्छ। योजनाभन्दा वृद्धि अगाडि बढ्दै गरेको काठमाडौंको सहरी संकट विकासशील राष्ट्रहरूमा तीव्र सहरीकरणको चुनौतीको उदाहरण हो। सुनसान पहाडहरू भर्सेस ग्रामीण बसाइँसराइ : काठमाडौं अत्यधिक बोझले थिचिएको बेला नेपालका ग्रामीण पहाडहरूले परित्याग र ह्रासको फरक कथा भन्छन्। पाखा खेतहरू, परम्परागत ढुंगाका गाउँहरू र जीवन्त जातीय समुदायहरू भएका देशका हिमाली तथा पहाडी क्षेत्रहरू रित्तिँदैछन्। जनगणनाअनुसार पछिल्ला दुई दशकमा ग्रामीण जनसंख्या उल्लेखनीय रूपमा घटेको छ। धेरै पहाडी जिल्लाले २०५ सम्म बासिन्दा गुमाएका छन्। यो बसाइँसराइ आर्थिक आवश्यकता, पूर्वाधारको अभाव र सहरी जीवनको आकर्षणले प्रेरित छ। कृषि, जुन ग्रामीण नेपालको आधार हो, धेरैका लागि दिगो छैन। पहाडी किसानहरू साना, खण्डित खेतमा निर्वाहमुखी खेती गर्छन्, जुन माटोको ह्रास, अनियमित वर्षा र श्रमको अभावले कम उत्पादक बन्दैछ। जलवायु परिवर्तनले यी चुनौतीहरूलाई झन् गम्भीर बनाएको छ। अनियमित मनसुन र तापमान वृद्धिले बाली उत्पादनमा असर गरेको छ। युवाहरूलाई पुख्र्याैली जमिनमा थोरै प्रतिफलका लागि कडा परिश्रम गर्नुभन्दा काठमाडौं वा विदेशका अवसरहरू आकर्षक लाग्छन्। बसाइँसराइ ग्रामीण ह्रासको प्रमुख कारण हो। युवा पुरुष र महिलाहरू गाउँ छोडेर काठमाडौं वा खाडी मुलुक, मलेसिया र दक्षिण कोरियातर्फ जाँदैछन्। अन्तर्राष्ट्रिय आप्रवासन संगठनका अनुसार आप्रवासी कामदारहरूको विप्रेषणले नेपालको कुल ग्राहस्थ उत्पादनको लगभग ३० प्रतिशत योगदान गर्छ। तर, यो आर्थिक सहाराले ठूलो मूल्य चुकाउँछ। गाउँहरूमा वृद्ध र बालबालिका मात्र बाँकी छन्। विद्यार्थी संख्याको कमीले ग्रामीण स्कुलहरू बन्द हुँदैछन्। युवा पुस्ताले गाउँ छोड्दा स्थानीय खेती अभ्यासहरू जस्ता परम्परागत ज्ञान प्रणाली लोप हुँदैछ। पहाडको जनसंख्या ह्रासले पर्यावरणीय प्रभावहरू पनि निम्त्याएको छ। परित्यक्त पाखा, खेतहरू झाडीमा परिणत हुनुका साथै आक्रामक बनस्पतीय प्रजातिहरूले कब्जा गरिरहेका छन्। यसले स्थानीय पारिस्थितिक प्रणालीलाई बिगार्छ। शताब्दीऔंदेखि व्यवस्थित पाखा खेतहरू नियमित मर्मतको अभावमा भत्किँदै जाँदा पहिरो र माटोको कटानको जोखिम बढाएको छ। सामुदायिक वन कार्यक्रमहरूद्वारा व्यवस्थित जंगलहरू अवैध कटान र उपेक्षाको दबाबमा छन्। आधुनिकीकरणको धक्का र चाप : काठमाडौंको भीड र सुनसान पहाडबीचको अन्तर नेपालको असमान विकासको अभिव्यक्ति हो। राजधानीमा स्रोत, अवसर र पूर्वाधारको केन्द्रीकरणले शक्तिशाली आकर्षण सिर्जना गरेकाले देशभरका मानिसलाई तान्छ। काठमाडौंमा नेपालका उत्कृष्ट अस्पताल, स्कुल, विश्वविद्यालय र राजनीतिक तथा आर्थिक संस्थानहरू छन्। सहरको अराजकता वा बसाइँसराइको अनिश्चितता सहनुपरे पनि ग्रामीण परिवारका लागि सन्तानलाई राजधानी वा विदेश पठाउनु सामाजिक उन्नतिको अवसर हो। ग्रामीण क्षेत्रको उपेक्षाले मानिसलाई गाउँबाट टाढा धकेल्छ। सुदूर पहाडी जिल्लाहरूमा स्वास्थ्य, शिक्षा र बिजुली जस्ता आधारभूत सेवाहरू प्रायः अपर्याप्त वा अनुपस्थित छन्। यहाँका सडकहरू मनसुनमा प्रायः अवरुद्ध हुँदा समुदायहरूलाई बजार र अवसरबाट अलग गर्छ। सरकारी नीतिहरूले सहरी विकासलाई प्राथमिकता दिएका छन्। ग्रामीण पूर्वाधार वा कृषि नवप्रवर्तनमा थोरै लगानी भएको छ। फलस्वरूप, पहाडहरू ह्रासको दुश्चक्रमा फसेका छन्। जनसंख्या ह्रासले थप उपेक्षा निम्त्याउँछ, जसले थप बसाइँसराइलाई प्रेरित गर्छ। सहरी र ग्रामीण विकासको सन्तुलन : काठमाडौंको भीड र सुनसान पहाडका दोहोरो संकट समाधान गर्न सहरी र ग्रामीण विकासलाई सन्तुलनमा राख्ने समग्र दृष्टिकोण चाहिन्छ। काठमाडौंका लागि दिगो सहरी योजनाको आवश्यकता छ। यसमा ट्राफिक कम गर्न सार्वजनिक यातायातमा लगानी, फोहोर व्यवस्थापन सुधार र सांस्कृतिक सम्पदा र हरियाली क्षेत्र संरक्षणका लागि कडा निर्माण नियमहरू लागू गर्नु समावेश छ। बागमती नदी लगायतका यहाँका नदीहरू सफा र पुनस्र्थापनाका लागि सामुदायिक अभियान र सरकार समर्थित परियोजनाहरूलाई विस्तार गर्नुपर्छ। विकेन्द्रीकरण पनि उत्तिकै महत्वपूर्ण छ। पोखरा, विराटनगर र भरतपुर जस्ता महानगरमा पूर्वाधार र सेवाहरू सुधार गरेर काठमाडौंमाथिको दबाब कम गर्न सकिन्छ। व्यवसायहरूलाई राजधानी बाहिर सञ्चालन गर्न प्रोत्साहनले आर्थिक वृद्धिलाई देशभर समान रूपमा वितरण गर्न मद्दत गर्छ। पहाडमा ग्रामीण अर्थतन्त्रलाई प्राथमिकतामा राखेर रोजगारमूलक र उत्पादनशील बनाउनु पर्छ। यसमा राम्रो बीउ, सिँचाइ र दिगो अभ्यासमा तालिममार्फत कृषिलाई आधुनिकीकरण गर्न सकिन्छ। पहाडको प्राकृतिक सौन्दर्य र सांस्कृतिक समृद्धिलाई उपयोग गर्ने पर्यटन र सामुदायिक पर्यटनलाई प्रोत्साहनले वैकल्पिक जीविकोपार्जन प्रदान गर्न सक्छ। युवालाई ग्रामीण विकासमा संलग्न व्यावसायिक तालिम र उद्यमशीलता अनुदान उपलब्ध गराउने जस्ता कार्यक्रमले तिनलाई गाउँमा बस्न वा फर्कन प्रेरित गर्न सक्छ। जलवायु लचिलोपनलाई पनि प्राथमिकता दिनुपर्छ। स्मार्ट कृषि प्रविधि र विपद् तयारी उपायहरूले पर्यावरणीय परिवर्तनको प्रभावलाई कम गर्न सक्छ। विगतमा नेपालमा सफल सामुदायिक वन कार्यक्रमहरूलाई आधुनिकीकरण गरेर प्राकृतिक स्रोतको दिगो व्यवस्थापन सुनिश्चित गर्न सकिन्छ। ग्रामीण जीवनमा गर्वको भावना जगाउनु आवश्यक छ। पहाडी समुदायहरूको सांस्कृतिक सम्पदालाई उत्सव, शिक्षा र मिडियामार्फत उत्सव मनाएर सहरी जीवन नै उत्कृष्ट हो भन्ने धारणालाई हटाउन सकिन्छ। सहरी केन्द्र र ग्रामीण हृदय दुवैलाई महत्व दिएर नेपालले थप सन्तुलित र दिगो भविष्य निर्माण गर्न सक्छ। निष्कर्ष : काठमाडौंको भीड र सुनसान पहाडको कथाले परिवर्तनमा रहेको राष्ट्रका चुनौतीहरूलाई उजागर गर्छ। काठमाडौंको सहरी अराजकताले तीव्र आधुनिकीकरणको दबाबलाई प्रस्तुत गर्छ भने रित्तिँदै गएका पहाडहरूले नेपालको ग्रामीण आत्मासँगको सम्बन्धको क्षयलाई संकेत गर्छ। यो खाडललाई कम गर्न बसाइँसराइका मूल कारणहरूलाई सम्बोधन गर्ने, दिगो विकासमा लगानी गर्ने र हिमाली गणतन्त्रको समृद्ध सांस्कृतिक र प्राकृतिक सम्पदालाई सम्मान गर्ने साहसी नीतिहरू चाहिन्छ। व्यस्त राजधानी र शान्त पहाड दुवैलाई पोषण गरेर मात्र नेपालले जीवन्त, समान र हिमाली पहिचानसँग साँचो भविष्य सुनिश्चित गर्न सक्छ।"
हिन्दु राष्ट्र र संवैधानिक राजसंस्थाबारे जनमत संग्रह आवश्यक छैन : नेता सिटौला,काठमाडौं : नेपाली कांग्रेसका नेता कृष्णप्रसाद सिटौलाले हिन्दु राष्ट्र र संवैधानिक राजसंस्थाबारे जनमत संग्रह आवश्यक नभएको बताएका छन्। आइतबार विराटनगरमा आयोजित पत्रकार भेटघाटमा उनले यस्तो बताएका हुन्। नेता सिटौलाले संघीय लोकतान्त्रिक गणतन्त्रको संविधानलाई अझै परिष्कृत र परिमार्जित गर्न संविधानको समीक्षा गर्नुपर्ने बताए। उनले संविधानको समीक्षा गरेर संशोधन आवश्यक भएको बताए। नेता सिटौलाले राजसंस्था कुनै पनि हालतमा फर्किन नसक्ने उल्लेख गरे। प्रत्यक्ष निर्वाचित कार्यकारी राष्ट्रपति समेत आवश्यक नभएको बताउँदै उनले नेपालका लागि सङ्घीय लोकतान्त्रिक संसदीय प्रणाली उत्तम व्यवस्था भएको बताए। संविधान संशोधन गरेर थप परिमार्जित गर्नुपर्ने उनले बताए। नेता सिटौलाले २०८२ को मंसिरमा कांग्रेसको महाधिवेशन सम्भव नभएकाले ०८३ को दशैंको आसपासमा महाधिवेशनको तयारी गर्नुपर्नेमा जोड दिए।
शीर्ष पाँचमा रहँदै दिल्लीले सक्यो २०२५ को आईपीएल,"काठमाडौं : इन्डियन प्रिमियर लिग (आइपीएल)मा दिल्ली क्यापिटल्सले पन्जाब किङ्सलाई ६ विकेटले पराजित गरेको छ। राजस्थानको सवाइमान सिंह क्रिकेट स्टेडियममा शनिबार भएको खेलमा दिल्लीले पन्जाबलाई पराजित गरेको हो। योसँगै शीर्ष पाँचमा रहँदै दिल्लीले २०२५ को आइपीएल सकेको छ। टस हारेर ब्याटिङको निम्तो पाएको पन्जाबले २०६ रन बनाएको थियो। पन्जाबले दिएको २०७ रनको विजयी लक्ष्य पछाएको दिल्ली क्यापिटल्सले १९३ ओभरमा ४ विकेट गुमाएर २०८ रन बनाउँदै लक्ष्य पूरा गरेको हो। दिल्लीका लागि समिर रिज्वीले सर्वाधिक ५८ रन बनाए। उनले २५ बलमा तीन चौका र पाँच छक्का प्रहार गर्दै अविजित रहे। ओपनरद्वय केएल राहुल र कप्तान फाफ डु पेल्सिसले क्रमश: ३५ र २३ रन बनाए। करुण नैरले ४४ रन र सेदुकिल्ला अटलले २२ रन बनाए। त्रिस्टन स्टुप्स १८ रनमा अविजित रहे। पञ्जाबका लागि बलिङतर्फ हरपित बार्रले सर्वाधिक २ विकेट लिए। र प्रवीण दुवेले ११ विकेट लिए। त्यसअघि, ब्याटिङ गरेको पन्जाबले निर्धारित २० ओभरमा आठ विकेट गुमाउँदै २०६ रन बनाएको थियो। पञ्जाबका लागि कप्तान श्रेयस ऐय्यरले सर्वाधिक ५३ रनको अर्धशतकीय पारी खेले। उनले ३४ बलमा ५ चौका र २ छक्का प्रहार गरे। ओपनर प्रभसिम्रन सिंहले २८ रन बनाउँदा जोस इङ्लिसले ३२, नेहालबडेराले १६, र शशांक सिंहले ११ रन बनाए। दिल्लीका लागि बलिङमा मुस्तफिजुर रहमानले सर्वाधिक ३ विकेट लिए। विपराज निगम र कुलदेवी यादवले २२ विकेट लिँदा मुकेश कुमारले एक विकेट लिए। १४ खेल खेल्दा ७ जित र ६ हारका साथ एक खेलमा अंक बाँड्दै दिल्लीले १५ अंकसहित यो सिजन सकेको हो। पञ्जाबले भने अब लिग चरणको अन्तिम खेल खेल्न बाँकी रहेको छ। पन्जाबले आफ्नो लिग चरणको अन्तिम खेल मुम्बई इन्डियनसँग खेल्नेछ। हाल अंक तालिकाको दोस्रो स्थानमा रहेको पन्जाबले शीर्षस्थानका लागि गुजरात टाइटन्ससँग प्रतिस्पर्धा गर्नेछ। गुजरातले पनि लिग चरणको अन्तिम खेल खेल्न बाँकी छ। गुजरातले आफ्नो अन्तिम खेल चेन्नाई सुपर किंगसँग खेल्नेछ। २०२५ को आइपीएल सिजनको शीर्ष ४ भने टुङ्गो लागिसकेको छ। अब लिग चरणका अन्तिम खेलहरू मात्रै बाँकी छन्।"
"कुलिङ पिरियड, समिति निर्णयविरुद्ध निजामती नेतृत्व","काठमाडौं : झन्डै एक वर्षको रस्साकस्सीपछि राज्य व्यवस्था समितिले संघीय निजामती सेवासम्बन्धी विधेयक समितिबाट सर्वसम्मत पारित गर्यो । जेठ २ गते समितिले पारित गरेको उक्त विधेयक जब प्रतिनिधिसभाको पूर्ण बैठकमा लैजाने तयारी गरियो, अचम्मको दृश्य देखा पर्यो । मुख्यसचिव एकनारायण अर्यालको नेतृत्वमा एक दर्जन बढी सचिव हुल बाँधेर विधेयकका बुँदाप्रति असहमति जनाउँदै नेताहरूको घरदैलो अभियानमा लागे । अर्को विचित्रको दृश्य पनि देखियो घर दैलो अभियानमा समावेश भए, संसदका महासचिव पद्यमप्रसाद पाण्डे पनि । जबकि संसद्कै समितिले सर्वसम्मत पारित गरेको विधेयकको विपक्षमा त्यसकै नेतृत्वकर्ताले अभियान छेड्नु संसदीय अभ्यासमै पहिलोपटक अचम्म र रोचकलाग्दो घटना पनि देखा पर्यो । कुलिङले बेचैन पदमा हुँदा राजनीतिक लाइन मिलाउने, अनि सेवा निवृत्त लगत्तै फ्याट्ट संवैधानिक र राजनीतिक नियुक्ति लिने, विगतमा यसले विकृतिकै रूप लियो । अझ कतिपय निजामती सेवाका मुख्यसचिवसचिवले त पदमै रहँदा पनि यस्ता नियुक्ति भटाभट लिए । त्यसैकारण राज्य व्यवस्था समितिले निजामती सेवासम्बन्धी विधेयकमा सेवा निवृत्त भएको दुई वर्षपछि मात्रै संवैधानिक र राजनीतिक नियुक्ति लिन पाउने समय (कुलिङ पिरियड) को व्यवस्था गर्यो । समितिको यो निर्णयले निजामती नेतृत्वमा हलचल ल्यायो । पदमा हुँदा राजनीतिक लाइन मिलाउने, अनि सेवा निवृत्त लगत्तै फ्याट्ट संवैधानिक र राजनीतिक नियुक्ति लिने, विगतमा यसले विकृतिकै रूप लियो । अझ कतिपयले त एक हातमा अवकाश अर्को हातमा नयाँ नियुक्ति पनि लिए । त्यसैकारण राज्य व्यवस्था समितिले निजामती सेवाबसम्बन्धी विधेयकमा सेवा निवृत्त भएको दुई वर्षपछि मात्रै संवैधानिक र राजनीतिक नियुक्ति लिन पाउने समय (कुलिङ पिरियड) को व्यवस्था गर्यो । समितिको यो निर्णय हटाउन निजामती नेतृत्व नेताहरूको घरदैलोमा लागेको छ । निजामती नेतृत्वको दबाबलाई राजनीतिक नेतृत्वले कसरी सम्बोधन गर्छ ? चासोको विषय बनेको छ । त्यसैकारण मुख्य सचिव अर्याल, संसद्का महासचिव पाण्डे सहितका सचिवहरू राजनीतिक नेताहरूको घरदैलो गरिरहेका छन् । उनीहरूले सभामुख देवराज पाण्डे, राष्ट्रियसभा अध्यक्ष नारायण दाहाल, राज्य व्यवस्था समिति सभापति रामहरि खतिवडा लगायतसँग भेटघाट गरेर निजामती कर्मचारीका लागि कुलिङ पिरियडको व्यवस्था नराख्न दबाब दिइरहेका छन् । शीर्ष राजनीतिक नेतृत्वसँग पनि कुलिङ पिरियट हटाउन आग्रह गरिरहेका छन् । निजामती कर्मचारीको यो दबाबसँग राजनीतिक नेतृत्व झुक्छ वा झुक्दैन भन्ने परिक्षाको घडी पनि सुरु भएको छ । राजनीतिक नेतृत्व भर्सेस निजामती निजामती सेवामा कुलिङ पिरियड को प्रस्तावले राजनीतिक नेतृत्व र निजामती नेतृत्वबीच असमझदारी बढेको देखिन्छ । दलका नेताहरू कुलिङ पिरियड राख्नैपर्ने पक्षमा छन्, तर निजामती नेतृत्व जसरी पनि कुलिङ पिरियड हटाउन सक्रिय छ । राज्य व्यवस्था समितिले उपसमिति बनाएर कुलिङ पिरियड, अवकाशको उमेरहद ६० वर्ष लगायतको विषयमा सर्वसम्मतिबाट निजामती विधेयक पारित गरेको हो । अवकाशपछि तुरुन्तै कूटनीतिक तथा संवैधानिक पदमा जाने आशा र विश्वासमा रहेका कर्मचारी नेतृत्वलाई यो व्यवस्थाले छाँगाबाट खसे जस्तो भएको छ । निजामती सेवाको उच्च ओहदाबाट अवकाश पाएको दुई वर्षसम्म संवैधानिक, कूटनीतिक र राजनीतिक नियुक्ति नपाउने गरी कुलिङ पिरियड राखिएकोमा सचिवहरू तिलमिलाएका छन् । निजामती प्रशासन सर्वोच्च पदमा पदासीन मुख्यसचिव अर्यालकै नेतृत्वमा संघीय संसदका महासचिव पाण्डेसहितका सचिवहरू कुलिङ पिरियड संघीय निजामती ऐनमा नराख्न लविङ गरिरहेका छन् । उनीहरू हुल नै बाँधेर नेताको घरदैलो दौडाहामा छन् । शक्तिकेन्द्र धाइरहेका छन् । यतिमात्र होइन उनीहरूले सामूहिक राजीनामा दिनेसम्मको धम्की सरकारलाई दिइरहेका छन् । प्रधानमन्त्री केपी शर्मा ओली र नेपाली कांग्रेसका सभापति शेरबहादुर देउवासम्म दबाब दिइरहेका छन् । उनीहरूले निजामती कर्मचारीमात्रै नभएर सबै सरकारी सेवामा लागू हुनुपर्ने नत्र कर्मचारीमा लागू हुँदा अन्याय हुने उनीहरूको तर्क छ । निजामती सेवाबाट अवकाश पाएको २ वर्षसम्म कर्मचारीहरूले कुनै पनि कूटनीतिक नियुक्त अथवा संवैधानिक नियुक्ति लिन नपाउने व्यवस्था गरेको छ । जसलाई बोलीचालीको भाषामा कुलिङ पिरियड भनिएको हो । कुलिङ पिरियडको अवधि देशपिच्छे फरकफरक छ । प्रशासनिक नेतृत्वको पछिल्लो गतिविधि समग्र कर्मचारीतन्त्रलाई बदनाम बनाउनेतिर उन्मुख भएको छ । राज्य व्यवस्था समितिका सभापति रामहरी खतिवडा मुख्यसचिव नै ट्रेड युनियनको नेता जस्तो भएर दौडिनु आश्चर्यचकित भएको बताउँछन् । कुलिङ पिरियडको विरोध किन ? कुलिङ पिरियडको विरोधमा कर्मचारी नेतृत्व हुनुको कारण धेरै छन् । पछिल्लो समय कर्मचारीतन्त्र र राजनीतिमा हाबी छ । त्यसो हुनुमा शक्तिशाली संवैधानिक अंगमा पूर्वकर्मचारीको नेतृत्व छ । अख्तियार दुरुपयोग अनुसन्धान आयोग, निर्वाचन आयोग, महालेखा परीक्षकको कार्यालय लगायतका संवैधानिक निकायमा पूर्वकर्मचारीको नेतृत्व रहँदै आएको छ । कुलिङ पिरियड लागू भएमा अहिलेसम्म संवैधानिक निकाय, राजदूत लगायतका उच्च पदमा सेवानिवृत्त कर्मचारीले गरिरहेको रजगज हट्छ । ती पद पाउँछु भन्ने आशा र विश्वास छ त्यो अन्त्य हुन्छ । अवकाशपछि वृत्ति विकासमा अवरोध सिर्जना हुन्छ । त्यस कारणले पनि उनीहरू कुलिङ पिरियडको विपक्षमा देखिँदै आएका छन् । कर्मचारीहरू कुलिङ पिरियडको प्रावधानलाई संवैधानिक र कानुनी व्यवस्थासँग बाझिएको बताउँछन् । ३०३५ वर्षसम्म सरकारी सेवामा विभिन्न ओहोदामा रहँदा योग्य हुने कर्मचारी अवकाशको पछि कसरी अयोग्य हुन्छ ? उनीहरूको तर्क छ । निजामती कर्मचारीहरूले कुलिङ पिरियडको प्रावधान संविधान र प्रचलित कानुनसँग बाझिएको दाबी उनीहरूको छ । विरोधमा उत्रिएका सचिवहरू भन्छन् नागरिकलाई कानुन बराबर लाग्छ, तर कानुनै बनाएर निजामती कर्मचारीलाई मात्र अयोग्य ठहर गर्नु विभेदपूर्ण छ । राजनीतिक व्यक्ति, सेना, प्रहरी, प्राध्यापक वा अन्य निकायमा कुलिङ पिरियड लागू नहुने, तर निजामतीलाई मात्र यो व्यवस्था लागू गर्नु विभेद होइन र ? संसदमा महासचिव पाण्डेले त कुलिङ पिरियडको व्यवस्थालाई सार्वजनिक रूपमा गैरकानुनी भनेका छन् । कुलिङ पिरियडबारे कुन देशमा के छ ? विश्वका धेरै देशमा कुलिङ पिरियडको व्यवस्था छ । राज्य व्यवस्था तथा सुशासन समितिका सभापति खतिवडामा अनुसार कुलिङ पिरियड अमेरिका, क्यानाडा, बेलायतमा २२ वर्ष छ । भारतमा एक वर्ष छ । अस्ट्रेलिया, जमर्नी, पोल्यान्ड लगायतका देशमा पनि कुलिङ पिरियडको व्यवस्था छ । ठूला पद पाउँछु भन्ने आशा मुलुकमा संवैधानिक निकाय, राजदूत लगायतका उच्च पदमा सेवा निवृत्त कर्मचारीलाई नियुक्त गर्ने चलन छ । पछिल्ला समय नियुक्त भएका अधिकांश संवैधानिक निकाय, राजदूत लगायतका उच्च पदमा पूर्वकर्मचारी नै छन् । पूर्वमुख्यसचिव विमल कोइराला ठूलाठूला पदमा सेवा निवृत्त कर्मचारीलाई नियुक्त गरिने भएका कारण नै कुलिङ पिरियडको विपक्षमा मुख्यसचिव, सचिव लगायतका उच्च तहका कर्मचारी लागेको बताउँछन् । उनले भने, मुख्यसचिव, सचिवजीहरूको असन्तोष होला । निवृत्त निजामती कर्मचारीले नै संवैधानिक पदहरू, राजदूतहरू, अरू ठूलाठूला पदहरू पाउनुपर्छ भन्ने आशा र विश्वास पनि होला । त्यसैले दबाब दिनु भएको होला । स्वार्थ बाझिने कर्मचारीलाई संवैधानिक निकाय, राजदूत लगायतका उच्च पदमा नियुक्त गर्ने परिपार्टीले गर्दा स्वार्थ बाझिने अवस्था आएकोे छ । ठूला कर्मचारीहरूले आफू पदमा बहाल रहँदा नै अनावश्यक सम्झौता गरेर पद लिने परिपाटीको विकास भएको छ । अघिल्लो दिन राजीनामा दिएर पछिल्लो दिन नयाँ पद लिने प्रवृत्ति पनि बढेको छ । कसै कसैले त सेवा निवृत्तको पत्र एक हातमा अर्को हातमा नयाँ नियुक्तिको चिठी पनि बुझ्ने गरेका छन् । कुलिङ पिरियड नहुँदा अवकाश अघि नै सचिवहरूले दाताको अनावश्यक सर्त स्वीकार गर्ने गरेको पाइन्छ । उनीहरूको पहुँच राजनीतिक दलको शीर्ष नेतृत्वको बेडसम्मै हुने गरेको छ । निश्चित स्वार्थका लागि उनीहरूले नीतिगत निर्णयमा पनि प्रयोग गरिरहेका हुन्छन् । दाता र व्यापारिक घरानाको स्वार्थमा पनि उनीहरूले कर्मचारीतन्त्रलाई प्रयोग गरिरहेको भेटिन्छ । अवकाश लगत्तै ती कर्मचारी तिनै व्यापारिक घराना र दाताको जागिर खानसमेत पुगेको धेरै उदाहरण छन् । कर्मचारीहरू जागिर सकिँदा नसकिँदै संवैधानिक निकाय जाने व्यवस्थाले प्रधानमन्त्रीभन्दा पनि कर्मचारी बलिया भएका छन् । कर्मचारीतन्त्र नै बदनाम कुलिङ पिरियड नहुँदा कर्मचारीतन्त्र बदनाम भएको छ । माथिल्लो तहमा जाने लोभमा जे पनि गर्ने प्रवृत्ति हाबी भएको छ । राजनीति नेतृत्वले भनेका नहुने काम पनि उनीहरूले गरिने गरेको पनि देखिन्छ । कर्मचारीमा पनि निर्णय गर्दा धेरै राजनीतिक मोलाइजा हुने गरेको पनि पूर्वमुख्यसचिव कोइराला बताउँछन् । कुलिङ पिरियड एक दुई वर्षमा भएमा यो बदनामीबाट कर्मचारी नेतृत्व जोगिने उनको ठम्याइ छ । कुलिङ पिरियड नहुँदा त्यस्ता संवैधानिक, कूटनीतिक क्षेत्र लगायतका विषयमा विज्ञताको प्रवेश नै पाएका छैन । कर्मचारीले आफूलाई विज्ञको रूपमा स्थापित गर्दै आएका छन् । नरोत्तम वैद्य, पूर्वसांसद मैले धेरै समय अघि नै कुलिङ पिरियड आवश्यक छ भनेर उठाएको थिए । संसद्को रेकर्डमा हुनुपर्छ । त्यो बेला कुलिङ पिरियड हुनुपर्छ भनेर संसदीय समितिमा कुरा राख्दा कतिपय सांसदहरूले कोही तपाईंकै पार्टी (कांग्रेस), कोही एमालेका त कोही अरूका त हुने हुन्छ नि भन्ने गर्थे । अहिले समितिले जुन पारित गरेको छ, त्यो ठीक छ । मुख्यसचिव, सचिवले विरोध गरे भन्दैमा पछि हट्नु हुँदैन । हृदयराम थानी  सदस्य, राज्य व्यवस्था समिति कुलिङ पिरियडलाई सरकार र समितिका सबैको सर्वसम्मतिमा पारित गरिएको हो । राज्यको आवश्यक हो भनेर पास गरिएको हो । मुख्यसचिव, सचिवहरूलाई प्रजातान्त्रिक प्रक्रियामा आफूलाई चित्त नबुझेका कुरा राख्ने अधिकार छ । सरकार र समिति नै राजी भएर पास भइसकेपछि अझै केही हुन्छ कि भनेर आशंका गर्नु भएन । विमल कोइराला, पूर्वमुख्य सचिव कुलिङ पिरियडप्रति मुख्यसचिव र सचिवहरूको असन्तुष्टि होला । निवृत्त निजामती कर्मचारीले नै संवैधानिक पदहरू, राजदूत र अरू ठूलाठूला पदहरू पाउनुपर्छ भन्ने आशा र विश्वास उहाँहरूमा होला । मुलुक र समग्र निजामती प्रशासनको हिसाबले कुलिङ पिरियड राख्नु नै उपयुक्त हुन्छ । कुलिङ पिरियड नहुँदा स्वार्थ बाझिन्छ । ठूला कर्मचारीहरूले आफू पदमा बहाल गर्दै गर्दा अनावश्यक सम्झौता गरेर पद लिने परिपाटीको विकास भयो । अघिल्लो दिन राजीनामा दिएर पछिल्लो दिन नयाँ पद लिने प्रवृत्ति बढ्यो । कसैले त उही दिन हातहाती चिठी बुझ्ने गरेको पनि देखियो । निर्णय निर्माणको प्रक्रियामा विश्वसनियता भएन, जनताले पत्याउन पनि छाडे । कर्मचारीहरूले संसदीय समितिले पारित गरेको कुरामा हुलका हुल बाँधेर यसलाई उल्ट्याउँछु भन्ने कुरा पनि सुहाउँदो कुरा होइन, हुँदैन। एक दुई वर्ष कुलिङ पिरियड राख्दा स्वभाविक पनि देखिन्छ । निजामती सेवा पछि हुने बदनामीबाट जोगिन्छ । कर्मचारीमा पनि निर्णय गर्दा धेरै राजनीतिक मोलाइजा नगरिकन निर्णय गर्ने बानी बस्न थाल्छ भन्ने हो । डाविष्णुराज उप्रेती , पूर्वकार्यकारी अध्यक्ष, नीति अनुसन्धान प्रतिष्ठान राज्य व्यवस्था समितिले निजामती सेवासम्बन्धी विधेयकमा गरेको कुलिङ पिरियडको प्रावधानप्रति विरोध जनाउन मुख्य सचिव, संसद्का महासचिव र सचिवहरूले जेजस्ता गतिविधि गरिहेका छन् । त्यो गलत छ । उनीहरूको यो गलत कामले राज्यको स्थायी सरकार भनिने कर्मचारीप्रति आम जनताको बितृष्णा बढ्छ, उनीहरूको सुशासन प्रतिको प्रतिबद्धतामा प्रश्नचिह्न खडा भएको छ । अझ संसद्का महासचिवको निजामतीबाट बाहिर गइसकेपछि निजामती ऐन लाग्दैन भन्ने तर्कले त उनीहरू राज्य दोहन गरेर आफूलाई फाइदा हुने भयो भने जस्तोसुकै कुतर्क गर्न पनि पछि पर्दैनन् भन्ने पनि देखाउँछ । यहाँ प्रश्न उठ्छ के अरू सुविधा लिनचाहिँ निजामती ऐन लाग्ने यो प्राबधानलाई चाहिँ नलाग्ने हुन्छ ? उनीहरूले सरकारी सेवामा रहँदा जे सिके नया नियुक्तिपछि पनि त्यही नै गर्ने भएकाले कुसासन, भ्रष्टाचार, चाकरी थप संस्थागत हुन्छ । नयाँ चिन्तन, ज्ञान प्रवेस गर्न नपाई देश नै यथास्थितिमा रहन्छ । कुलिङ पिरियोडको प्रावधान सुशासन र राष्ट्रिय हितको दृष्टिकोणबाट अति आवश्यक छ । रामहरि खतिवडा  सभापति, राज्य व्यवस्था तथा सुशासन समिति कुलिङ पिरियडको प्रचलन संसारमा छ । अमेरिका, क्यानडा, बेलायतमा दुईदुई वर्ष छ । अन्य देशमा पनि छ । कुलिङ पिरियड भएको भए दीप बन्यात आफ्नै मुद्दा दबाउनतिर लाग्नु हुन्न थियो । अहिलेको लोकसेवा आयोगका अध्यक्ष अवकाशको चार वर्षपछि मात्रै संवैधानिक पदमा पुग्नुभएको हो । तर, आजको भोलि नै आफूले रोजेको पदमा जानुपर्छ भन्ने मान्यता गलत हो । ३० वर्ष उहाँहरूले देशका लागि सेवा गर्नु हुन्छ । उहाँहरूको बुद्धि विवेक, क्षमता, योग्यतालाई राज्यले कदर गर्नुपर्छ र गर्छ पनि । हामीले कुलिङ पिरियड निजामतीमा मात्र भनेका छैनौं । निजामती र अन्य सरकारी कर्मचारी भनेका छौं । सरकारी तलब खाने सबैमा यो लागू हुन्छ भन्ने विश्वास लिएका छौं । अवकाशपछि कहाँ निजामती ऐन लागू हुन्छ ? भन्ने तर्क पनि आएका छन् । यो कानुन लागू हुँदैन भने किन पेन्सन लिने ? पेन्सन त्यो कानुनमा पर्ने हो कि होइन ? अवकाशपछि उपदान खर्च लिनुहुन्छ, त्यो किन लिने भन्ने प्रश्न पनि आउँछ । कतिपयका व्यक्तिगत स्वार्थ पनि हुन सक्छन् । यो हटाउन अत्यधिक दबाब छ । तर, नेतासँग कनेक्सन गरेर अवैधानिक काम गर्ने परिपाटी रोक्न खोजेका मात्रै हौं ।"
रूसयुक्रेन कैदी आदानप्रदान,"किएभ (एजेन्सी) : युक्रेनको राजधानी किएभमा शनिबार भएको ड्रोन र मिसाइल आक्रमणमा कम्तीमा ८ जना घाइते भएका छन् । उक्त आक्रमण रूस र युक्रेनबीच कैदीहरूको आदानप्रदान भइरहेको बेला भएको अधिकारीहरूले जनाएका छन् । किएभको नागरिक तथा सैन्य प्रशासनका प्रमुख तिमुर टाकाचेन्कोले बताएअनुसार आक्रमणले सहरका विभिन्न क्षेत्रमा आगलागी गराएको र संरचनात्मक क्षति पुर्याएको छ । सहरका मेयर भिटाली क्लिट्स्कोका अनुसार घाइतेमध्ये दुई जनाको अवस्था गम्भीर छ र उनीहरूलाई अस्पतालमा भर्ना गरिएको छ । यसैबीच, रूसी सेनाले युक्रेनले मंगलबारदेखि हालसम्म ७ सय ८८ ड्रोन तथा मिसाइल प्रहार गरेको र तीमध्ये ७ सय ७६ वटा आफ्नो वायु सुरक्षा प्रणालीले खसालेको दाबी गरेको छ । गत साताको इस्तानबुल वार्तामा भएको सहमतिअनुसार रूस र युक्रेनले कैदीहरूको आदानप्रदानको पहिलो चरण केही घण्टाअघि सम्पन्न गरेका थिए । दुवै पक्षले ३ सय ९० जना कैदीहरू फर्काएका छन् र कुल एक हजार कैदी आदानप्रदान गर्ने अपेक्षा गरिएको छ ।"
ओलीले किन बोलाए एमाले सचिवालयको बैठक ?,"अहिले एमालेका अध्यक्ष ओली प्रधानमन्त्री छन् भने, उपाध्यक्ष विष्णु पौडेल अर्थमन्त्री छन्। काठमाडौं : सत्तारुढ दल नेकपा एमालेले सचिवालय बैठक बोलाएको छ। एमाले अध्यक्ष केपी शर्मा ओलीले आज दिउँसो २ बजे पार्टी कार्यालय च्यासल, ललितपुरमा बस्ने गरी सचिवालय बैठक बोलाएको सचिवालयले जनाएको छ। बैठकमा सरकारले जेठ १५ गते संसद्मा पेश हुने आगामी आर्थिक वर्ष २०८२८३ को बजेट, सरकारको कामको समीक्षा, पार्टीको आन्तरिक एवम् सांगठनिक गतिविधि र समसामयिक राजनीतिक विषयमा छलफल हुने बताइएको छ। अहिले एमालेका अध्यक्ष ओली प्रधानमन्त्री छन् भने, उपाध्यक्ष विष्णु पौडेल अर्थमन्त्री छन्। यसैगरी आजको बैठकले निलम्बनमा परेका एमाले नेतृ बिन्दा पाण्डे र उषाकिरण तिम्सेनाको निलम्बन फुकुवा गर्ने सम्भावना छ। उनीहरुले पार्टी हितविपरीत अभिव्यक्ति दिएको भन्दै गत पौषमा ६ महिनाका लागि जिम्मेवारी खोस्ने निर्णय भएको थियो।"
"तनहुँ जिप दुर्घटना, तीन जनाको मृत्यु","दमौली : तनहुँको मादी नदी पुलबाट जिप खस्दा ३ जनाको मृत्यु भएको छ। पृथ्वीराजमार्गअन्तर्गत दमौलीबाट चापाघाटतर्फ जाँदै गरेको ग २ च ५७६० नम्बरको जिप व्यास नगरपालिका३ र ४ जोड्ने पुलको रेलिङ भत्काएर मादी नदीमा खसेर दुर्घटना भएको जिल्ला प्रहरी कार्यालयका प्रहरी निरीक्षक राजु अधिकारीले जानकारी दिए। दुर्घटनामा व्यास५ का प्रविन थापामगर, कुमार थापा र कुशल थापाको मृत्यु भएको उनले बताए। उनीहरुको दमौली अस्पतालमा मृत्यु भएको छ। अधिकारीका अनुसार दुर्घटनामा अन्य दुई जना घाइते भएका छन्। घाइतेहरूको दमौली अस्पतालमा उपचार भइरहेको छ। घाइतेमध्ये एक जना गम्भीर रहेकाले थप उपचारका लागि पोखरा पठाउने तयारी गरिएको छ।"
सत्य निरूपण र न्यायको मूल्य,"विस्तृत शान्ति सम्झौतापछि माओवादी विद्रोहले शान्तिको औपचारिक बाटो लिएको हो । तर, शान्तिप्रक्रिया त्यसयताको १९ वर्षमा पनि टुंगो लागेन । सत्य निरूपण तथा मेलमिलाप आयोग र बेपत्ता छानबिन आयोग यसअघि पनि बने तर काम फत्ते गर्न सकेनन् । हालै सरकारले यी दुई आयोग नयाँ ऐनअनुसार गठन गरेको छ । पदाधिकारी नियुक्त भएर काम थालेका छन् । मुलुकमा २०५२ देखि चलेको सशस्त्र संघर्षमा थुप्रै गैरसैनिक नागरिकले ज्यान गुमाए, निहत्था नागरिकको गैरन्यायिक हत्या भयो, थुप्रै अंगभंग र बेपत्ता भए । त्यसैको निरूपण गर्ने संक्रमणकालीन न्यायको प्रक्रिया यति ढिला भयो कि न्यायका क्षेत्रमा प्रचलित भनाइ ढिला न्याय दिनु न्याय नदिनुसरह हो चरितार्थ भइसक्यो । यतिका ढिला भइसकेर अब पनि फेरि बियाँलो र बहानाबाजी भयो भनेचाहिँ द्वन्द्वकालका प्रभावितहरूलाई अन्यायमाथि अन्याय हुनेछ । तसर्थ, दुई आयोगमाथि गुरुत्वर दायित्व छ । न्यायका लागि गठन गरिनुपर्ने आयोगका पदाधिकारी चयनमै राजनीतिक खेल हुँदा ढिलाइ भयो । कतिपय मुद्दाहरूको निरूपणका विषयमा दलबीच मतैक्य हुन सकेन । जसरीतसरी आयोग गठन भएका छन् । अब राजनीतिभन्दा माथि उठेर विशुद्ध न्यायका आँखाबाट निष्पादनको काम पदाधिकारीले गरे भने सन्तोष मान्नैपर्ने हुन्छ । २०७१ सालमा यसअघि आयोग गठन भएपछि १ अर्ब रुपैयाँ खर्च भइसकेको छ । आयोगहरूमा ६३ हजारभन्दा बढी उजुरी दर्ता पनि भए । न्याय निसाफको काममा भने सिन्को भाँचिएन । आर्थिक मूल्यभन्दा न्यायको मूल्य ठूलो हो । तर, त्यतिका पैसा पनि खर्च हुने र न्याय निसाफ पनि नहुने हुँदा ती आयोगको औचित्यमाथि प्रश्न उठ्नु स्वाभाविक हो । नवगठित आयोगका नवनियुक्त पदाधिकारीले पहिलाका आयोगबाट सिक्नुपर्ने पाठ धेरै छन् । पदाधिकारीहरूबीच मतैक्य नभएर धेरै अल्झनहरू आएका थिए । द्वन्द्व प्रभावितहरूको विश्वास कसरी आर्जन गर्ने भन्ने मुख्य र निकै संवेदनशील चुनौती आयोगहरूलाई छ । विभिन्न मुद्दा र मामिलामा जोडिएका सम्भावित शीर्ष नेता वा पदाधिकारीका हकमा पनि दूधको दूध र पानीको पानी छुट्याउने र कारबाही गर्नुपर्ने भए त्यसैअनुसारको दण्ड सजायका लागि आयोगहरूले खुट्टा कमाउनुहुँदैन । यसका लागि आयोगले शीर्ष नेतृत्वहरूको दृढ इच्छाशक्तिको परख गर्नुपर्छ । राजनीति नेतृत्वमा सोहीअनुसारको प्रतिबद्धता पनि खाँचो छ । आयोगहरूले गरेका कामले मान्यता पाउने भनेको प्रभावितहरूको प्रतिक्रिया नै पहिलो हो, त्यस सँगसँगै राष्ट्रिय, अन्तर्राष्ट्रिय स्तरबाट पनि मान्यता पाउनुपर्छ । सोहीअनुसार काम गर्ने दायित्व आयोगहरूलाई छ । न्याय निसाफको केन्द्रमा पीडित हुनुपर्छ र सोहीअनुसारका काम कारबाही गर्न सक्दा आयोग सफल हुनेछन् । आयोग गठन केवल प्रक्रिया होइन । साँच्चीकै न्याय प्रत्याभूति गराई शान्तिप्रक्रियाको विधिवत् अन्त्य गर्नु हो । यसको दीर्घकालीन प्रभाव मुलुकमा रहिरनेछ । ऐनले निर्दिष्ट गरेका प्रावधानलाई अक्षरशः पालना गर्दै न्याय दिलाउनु नै आयोगहरूको कर्तव्य हो । अबको समय पनि पहिला झैं ढिलाइमा बित्नुहुँदैन । न्यायका लागि यति लामो समयको यातना आफैंमा चर्काे भइसकेको छ ।"

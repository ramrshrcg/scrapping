शीर्षक,विवरण
प्रहरीका ६३ जना एसपीको सरुवा,काठमाडौं : नेपाल प्रहरीका ६३ जना प्रहरी उपरीक्षक (एसपी)को सरुवा गरिएको छ । प्रहरी महानिरीक्षकको सोमबारको निर्णय अनुसार ६३ जना एसपीको सरुवा भएको हो । वैशाख महिनाको तलब सरुवा भएकै दरबन्दीबाट पाउने प्रहरी प्रधान कार्यालयले जनाएको छ ।
तीन दिनदेखि हराइरहेकी वृद्धा मृत भेटिइन्,"नुवाकोट : छोरीको घर जान्छु भनेर आफ्नो घरबाट निस्केकी नुवाकोटको खानीगाउँकी एक वृद्धको शव तीन दिनपछि भेटिएको छ। विदुर नगरपालिका१२ खानीगाँउकी ८२ वर्षीया कान्छी तामाङ छोरीको घर जान्छु भनेर शनिवार घरबाट निस्केकोमा उनको शव तीन दिनपछि रहस्यमय रुपमा फेला परेको छ। उनी सम्पर्कविहीन भएपछि परिवारजन तथा आफन्तहरूले खोजतलास गर्ने क्रममा चारघरेको गौरीबेसीस्थित पानी नहरको छेउमा सोमबार शव फेला परेको जिल्ला प्रहरी कार्यालयले जनाएको छ। वृद्धा तामाङले लगाएको १ जोर कालो रङको चप्पल, हरियो रङको झोला, लठ्ठि फेला परेपछि प्रहरी चौकी देवीघाट र विदुरस्थित प्रहरी कार्यालयबाट प्रहरीको टोली खटेर थप खोजतलास गर्दा सोमबार बेलुकी उनको सामान फेला परेको स्थानदेखि पाँच सय मिटर दक्षिणमा मृत अवस्थामा शव फेला परेको प्रहरी नायब उपरीक्षक विक्रम लामाले बताए। उनका अनुसार प्रहरीले विशेष रूपमा घटनाको थप अनुसन्धान गरिरहेको छ। उनको शव पोस्टमार्टमका लागि त्रिशूली अस्पतालमा राखिएको छ।"
पार्टीका नेताकार्यकर्ता सबैले आत्मालोचना गरेर अगाडि बढौं : प्रचण्ड,"गुलरिया : सरकारले जनता र राष्ट्रको पक्षमा काम नगरेको नेपाल कम्युनिष्ट पार्टी माओवादी केन्द्रका अध्यक्ष पुष्पकमल दाहाल प्रचण्डले आरोप लगाएका छन्। बर्दियाको राजापुरमा हुलाकी राजमार्गमा संचालित तराईमधेस जागरण अभियानअन्तर्गत अयोजित खबरदारी सभालाई सम्बोधन गर्दै अध्यक्ष दाहालले सरकार दिन प्रतिदिन जनविरोधी र भ्रष्टाचारी प्रमाणित भइरहेको जिकिर गरे। सरकारले भ्रष्टाचारीलाई बचाउन देशका राम्रा व्यक्तिहरूको अपमान गरेको बताउँदै जायज माग लिएर आन्दोलनमा उत्रिएका शिक्षकहरूलाई अपमानित तथा गाली गर्ने काम आन्दोलनमा चरम दमन गरेको बताए। शिक्षकहरूको धेरै माग नरहेपनि आफू प्रधानमन्त्री हुँदा शिक्षकहरूसँग सम्झौता भएको ऐन बनाउने सामान्य मागसमेत सरकारले सम्बोधन गर्न नसकेको अध्यक्ष दाहालले प्रष्ट्याए। भूमिगतकालमा पटकपटक राजापुर आएको स्मरण सुनाउँदै शान्ति सम्झौतापछि राजापुर क्षेत्रका जनताले आमूल विकासको महसुस गरेको बताए। माओवादी पार्टीले द्वन्दकालमा लिएको विचार पछि विस्तारै खुकुलो भएको र पार्टी आफ्नो उद्देश्यबाट भड्किएको स्विकार गरे। पछिल्लो समय नेता बिग्रिएको तर जनता नबिग्रिएको बताउँदै नेता दाहालले नेताहरू सच्चिनुपर्ने औँल्याए। सबैले संकल्प गरे सच्चिन कुनै कठिनाई नहुने उनको भनाइ छ। पार्टीभित्र नेता कार्यकर्ताहरूले आआफ्ना कमीकमजोरी पहिल्याई आत्मालोचना गर्नुपर्ने उनको सुझाव छ। जनताले जनयुद्धका बेला आफूलाई नेता मानेको र अहिले पनि मानिरहेकाले पार्टी भित्रको खुट्टा तान्ने प्रवृत्तिलाई अन्त्य गर्न अपील गरे। सहिद बेपत्ता परिवारसँग नियमित भेटघाट गरी उनीहरूमा पीडा सुन्न नेता कार्यकर्ताहरूलाई अध्यक्ष दाहालले आग्रह गरे। अभियानका क्रममा माओवादी पार्टीका नेता कार्यकर्तासहित बर्दिया आएका दाहालले राजापुरमा कर्णाली नदीबाट हुने कटान नियन्त्रण र ब्यवस्थापन गर्न अन्तिम सम्म लडिरहने प्रतिबद्धता ब्यक्त गरे। सो क्षेत्रमा रहेको मानवबन्यजन्तु द्वन्द्व, नियन्त्रणसँगै अब्यवस्थित बसोबासी र सुकुम्बासी समस्या समाधान गर्न पहल गर्ने प्रतिबद्धता ब्यक्त गरे। भन्सार ब्यवस्थापनमा पहल कदमी लिईरहेको उनको भनाइ छ। अभियानका क्रममा बर्दिया आएका अध्यक्ष प्रचण्डले राजापुरमा नवर्निमित वडा नम्बर ६ को कार्यालय र राजापुर नगर कवर्ड हलको समुद्घाटन गरेका छन्। पार्टीको राजापुर नगर कमिटिले आयोजना गरेको अभियानलाई सोमबार सम्बोधन गरेका दाहाल पूर्व सन्ध्यामै बर्दिया आई खैरापुरस्थित कार्यकर्ताको घरमा भेटघाट गरेका थिए।"
"भोलि या पर्सीसम्म सरकार र शिक्षकबीच सहमति जुट्छ, उहाँहरू फर्किनुहुन्छ : प्रवक्ता गुरुङ","काठमाडौं : सरकार र आन्दोलनरत शिक्षकहरूबीच भोलि या पर्सीसम्म सहमति हुने सरकारका प्रवक्ता पृथ्वीसुब्बा गुरुङले बताएका छन्। मन्त्रिपरिषद् बैठकपछि सञ्चारकर्मीसँग कुरा गर्दै प्रवक्ता गुरुङले शिक्षामन्त्री र शिक्षक महासंघबीच निरन्तर छलफल भइरहेको बताए। उनका अनुसार सोमबार शिक्षामन्त्री रघुजी पन्त र महासंघका अध्यक्ष, उपाध्यक्ष र महासचिवबीच भएको छलफलमा केही विषयमा सहमति जुटेको छ। 'उहाँहरूबीच केही विषयमा सहमति जुटेको छ। भोलि या पर्सीसम्म सहमति भएर शिक्षकहरू स्कुल फर्किने वातावरण बन्छ,' उनले भने। त्यस्तै सरकारले ल्याउन नीति तथा कार्यक्रममा राष्ट्रपति रामचन्द्र पौडेलले वैशाख १९ गते दिउँसो ३ बजे संसदको दुवै सदनलाई सम्बोधन गर्ने भएका छन्। त्यसका लागि दुवै सदनका सांसदहरूलाई उपस्थितिका लागि आह्वान गरिने निर्णय भएको उनले बताए।"
गुडिरहेको टिपरमा आगो,"विराटनगर : विराटनगरमा गुडिरहेको टिपरमा सोमबार दिउँसो आगलागी भएको छ। प्रदेश १०२००१ ख ८५३१ नम्बरको टिपरमा दिउँसो साढे २ बजेतिर एक्कासि आगलागी भएको हो। विराटचोकबाट सुनसरीको बर्जुतर्फ बालुवा लिएर जाँदै गरेको टिपर विराटनगर महानगरपालिका१९ मिलन चोकमा आइपुगेपछि आगो दन्किएको थियो। प्रहरीका अनुसार आगलागी हुँदा टिपर सुनसरीको इनरुवा नगरपालिका३ का ३० वर्षीय साजन सरदारले चलाएका थिए। टिपरमा आगलागीको कारण खुल्न बाँकी छ। यद्यपि, अगाडिको तार सर्ट हुँदा घटना भएको हुनसक्ने प्रहरीको प्रारम्भिक अनुमान छ। प्रहरी चौकी घिनाघाटबाट गएको टोलीले दमकलको सहयोगमा आगो नियन्त्रणमा लिइएको थियो। आगोले टिपरको अगाडिको भाग पूर्ण रूपले जलेको छ। अगाडिको भाग क्षतिग्रस्त भएको टिपर अहिले घटनास्थलमै रहेको छ। घटनामा मानवीय क्षति नभएको र अनुसन्धान सुरु गरिएको मोरङ प्रहरीले जनाएको छ।"
आर्मी एमएम कपको फाइनलमा,"काठमाडाै : विभागीय टोली त्रिभुवन आर्मी क्लब विराटनगरमा जारी एमएम कप एकदिवसीय राष्ट्रिय प्रतियोगिताको तेस्रो संस्करणको फाइनल प्रवेश गरेको छ। डिफेन्डिङ च्याम्पियन आर्मीले समूह 'ए'अन्तर्गतको खेलमा सोमबार बागमती प्रदेशलाई ५ विकेटले पराजित गर्दै फाइनलमा स्थान पक्का गर्यो। दुवै खेलमा जित दर्ता गर्ने क्रममा आर्मीले अघिल्लो खेलमा एपीएफलाई पराजित गरेको थियो। दुवै खेलमा हारपछि बागमती तथा एक जित र एक हार बेहोरेको एपीएफ समूह चरणबाट बाहिर भयो। बैजनाथपुर क्रिकेट मैदानमा सम्पन्न खेलमा बागमतीले दिएको ९७ रनको लक्ष्य त्रिभुवन आर्मी क्लबले १७३ ओभरमा ५ विकेट गुमाएर भेटायो। लक्ष्य पछ्याउने क्रममा आर्मीको लागि निश्चल क्षेत्रीले सर्वाधिक ४६ रन बनाए जुन क्रममा उनले ५५ बलमा ८ चौका प्रहार गरे। हिमांशु दत्ताले १८ रन बनाए। बागमतीको बलिङमा दयानन्द मण्डलले २ विकेट, तिलक राज भण्डारी र आदील खानले १र१ विकेट लिए। वर्षाका कारण आउटफिल्ड भिजेका कारण ढिला सुरु भएपछि २६ ओभरमा छोट्याइएको खेलमा टस हारेर ब्याटिङ गरेको बागमतीले २४३ ओभरमा ९६ रनमा सबै विकेट गुमायो। बागमतीको ब्याटिङमा सचिन लेखकले सर्वाधिक ३४ रन योगदान दिए। लेखकले ५३ बलमा २ चौका र १ छक्का प्रहार गरे। प्रतिक श्रेष्ठले १५ तथा आदील खानले १० रन बनाए। आर्मीको बलिङमा देब्रे हाते स्पिनर नरेन साउदले सर्वाधिक ५ विकेट लिए। लगातार दोस्रो खेलमा प्लेयर अफ द म्याच घोषित भएका साउदले ६ ओभरमा १ मेडन ओभर गर्दै १९ रन खर्चिए। दुर्गेश गुप्ताले २ विकेट लिँदा तुल बहादुर थापा, सुमित श्रेष्ठ र बिशाल सुश्लिंगले १र१ विकेट लिए। प्रतियोगिता अन्तर्गत मंगलबार समूह 'बी'अन्तर्गतको खेलहरु सुरु हुनेछन्। मंगलबारको खेलमा कोशी प्रदेशले विभागीय टोली नेपाल पुलिस क्लबसँग प्रतिस्पर्धा गर्नेछ। प्रतियोगितामा ६ टिम सहभागी छन् जसलाई दुई समूहमा विभाजन गरिएको छ। समूह एमा सशस्त्र प्रहरी बल, त्रिभुवन आर्मी क्लब र बागमती प्रदेश छन्। समूह बी मा नेपाल पुलिस क्लब, कोशी प्रदेश र भारतको आसाम क्रिकेट टिम रहेका छन्। प्रतियोगिताको विजेता टोलीले रु ४ लाख नगदसहित ट्रफी, प्रमाणपत्र र मेडल प्राप्त गर्नेछ । उपविजेता टोलीलाई रु २ लाख नगदसहित ट्रफी, प्रमाणपत्र र मेडल दिइनेछ। त्यस्तै, प्रतियोगिताका उत्कृष्ट खेलाडीलाई रु २५ हजार, उत्कृष्ट ब्याट्सम्यान र बलरलाई जनही रु १५ हजार तथा प्रत्येक खेलको प्लेयर अफ द म्याचलाई रु ४ हजार नगदसहित ट्रफी प्रदान गरिनेछ ।"
कर्णालीमा २० वर्ष मुनिका २१ प्रतिशत किशोरीहरू गर्भवती,"वीरेन्द्रनगर : कर्णाली प्रदेशमा कम उमेरमा विवाह गर्ने र २० वर्षभन्दा पहिले नै गर्भवती हुनेको दर धेरै रहेको पाइएको छ । सामाजिक विकास मन्त्रालयको समन्वयमा महिला, बालबालिका तथा ज्येष्ठ नागरिक मन्त्रालयले कर्णालीमा प्रदेशको राजधानी वीरेन्द्रनगरमा लैङ्गिक हिंसाविरुद्धको राष्ट्रिय कार्ययोजना प्रादेशिक परामर्श कार्यशालामा यस्तो अवस्थाको तथ्यांक सार्वजनिक गरिएको हो । कार्यशालामा लैङ्गिक हिंसाविरुद्धको राष्ट्रिय कार्ययोजना मस्यौदामाथि छलफल समेत भएको थियो । महिला, बालबालिका तथा ज्येष्ठ नागरिक मन्त्रालयका सचिव लक्ष्मी बस्नेतले मस्यौदामा उल्लेख भएको कुराहरु प्रस्तुत गरेका थिइन् । उनले प्रस्तुत गरेको तथ्यांक अनुसार कर्णाली प्रदेशमा जम्मा गर्भवती हुनेहरुमध्ये २१ प्रतिशत २० वर्ष मुनिका किशोरीहरू रहेका छन् । सामाजिक विकास मन्त्रालयको सामाजिक विकास महाशाखाले सार्वजनिक गरेको तथ्यांक अनुसार १५ देखि १९ वर्ष उमेर समूहका २१ प्रतिशत किशोरीहरू गर्भवती हुने गरेका छन् । जुन नेपालका सात वटै प्रदेशको तुलनामा सबैभन्दा बढी हो । सामाजिक विकास मन्त्रालयको सामाजिक विकास महाशाखा प्रमुख सुवर्ण खड्काका अनुसार गर्भवती हुँदा १५ देखि ४९ उमेर समूहमा ७ वर्षअघि ४ दशमलव २ प्रतिशत र ३ वर्षयता ४ दशमलव ८ प्रतिशत लैङ्गिक हिंसाका घटना हुने गरेका छन् । लैङ्गिक हिंसा हुने दर विगतभन्दा ३ वर्षयता बढेको उनको भनाई छ । उनका अनुसार कर्णालीमा महिलाहरूमाथि हुने शारीरिक हिंसाका घटनाहरू पनि बढ्दै गएको अवस्था छ । विगत ७ वर्ष पहिला कर्णालीमा हिला हिंसा १५ प्रतिशत रहेकोमा ३ वर्षयता १६ दशमलव ७ प्रतिशत पुगेको छ । महिलाहरूमाथि हुने यौन दुर्व्यवहारका घटनाहरू पनि बढिरहेको मन्त्रालयको तथ्यांकमा छ । यस्तै कर्णालीमा २० देखि २४ वर्ष उमेर समूहका २९ प्रतिशत महिलाहरूको विवाह १८ वर्षसम्म भएको देखिएको छ । प्रदेश सरकारले तयार पारेको लैङ्गिक समानता तथा सामाजिक समावेशीकरण नीति २०७८ कार्यान्वयनमा हुँदा हुँदै पनि कम उमेरमा हुने विवाह र हिंसाका घटना न्यूनीकरण हुन सकिरहेको अवस्था छैन । तर यस नीतिका कारण लैङ्गिक हिंसाविरुद्ध सचेतना, रोकथाम तथा सामाजिक समावेशीकरणका कार्यक्रमहरू भने प्रदेशभर गर्दै आएको छ । कार्यक्रममा कर्णाली प्रदेशका सामाजिक विकासमन्त्री घनश्याम भण्डारीले लैङ्गिक हिंसा विरुद्धको राष्ट्रिय कार्ययोजनाले लैगिक हिंसा न्यूनीकरण तथा उमेर नपुगी हुने विवाहलाई रोक्न सहयोग पुग्ने बताए । कार्यक्रममा सहभागी सरोकारवालाहरूले लैङ्गिक हिंसा विरुद्धको राष्ट्रिय कार्ययोजना मस्यौदामाथि छलफलमा भाग लिएका थिए ।"
नेप्से परिसूचक दोहोरो अंकले घट्यो,काठमाडौं : नेप्से परिसूचक दोहोरो अंकले घटेको छ। आज नेप्से परिसूचक १४५३ अंकले घटेर २६४७०७ विन्दु कायम भएको हो। आज ३२७ कम्पनीको दुई करोड ३६ लाख ८९ हजार ७१ कित्ता शेयर ७६ हजार ९९८ पटक खरिदबिक्री हुँदा आठ अर्ब ९१ करोड २८ लाख ४३ हजार ९१९ रुपैयाँ बराबरको कारोबार भएको छ। कारोबार रकमका आधारमा ङादी ग्रुप पावर अग्रस्थानमा छ। यस कम्पनीको सेयर ७० करोड ९४ लाख रुपैयाँमा खरिद बिक्री भयो। यसैगरी दोस्रो र तेस्रो स्थानमा क्रमशः राधी विद्युत कम्पनी र युनिभर्सल पावर कम्पनी परेका छन्। आजको कारोबारमा वित्त समूह एक दशमलव ४० र व्यापार समूह शून्य दशमलव ४२ प्रतिशतले बढेको छ। अरू सबै समूहको उपसूचक घटेको छ। सबैभन्दा धेरै लगानी समूहको उपसूचक दुई दशमलव १४ प्रतिशतले घटेको हो।
वित्तीय पीडितद्वारा काठमाडौंमा अर्धनग्न प्रदर्शन,"काठमाडौं : वित्तीय पीडितहरूले आफूहरूका शान्तिपूर्ण आवाजहरूलाई सम्बोधन गर्न सरकारले चासो नदेखाएको भन्दै काठमाडौंमा अर्धनग्न प्रदर्शन गरेका छन् । आफूहरूको मागलाई सरकारले गम्भीरतापूर्वक नलिएको भन्दै उनीहरूले सोमबार काठमाडौंको माइतीघरमा अर्धनग्न प्रदर्शन गरेका हुन् । लघुवित्त, सहकारी र मिटरब्याजी पीडितको वर्षौदेखि चलिरहेको शान्तिपूर्ण आन्दोलनलाई सम्बोधन गर्न उनीहरूले सरकारको ध्यानाकर्षण गराएका छन् । सहकारी पीडित, लघुवित्त पीडित तथा मिटरब्याज पीडितहरूसँग यसअघि सरकारले गरेको सहमति कार्यान्वयन नगरेको भन्दै पुनः आन्दोलन गर्नुपरेको उनीहरुको भनाइ छ ।"
मंगलबार देशका यी स्थानमा हुने छ वर्षा,"काठमाडौं : मंगलबार देशका कोशी प्रदेश, मधेश प्रदेश, बागमती प्रदेश, गण्डकी प्रदेश लगायत देशको पहाडी भूभागमा आंशिकदेखि साधारणतया बदली रही बाँकी भूभागमा मौसम मुख्यतया सफादेखि आंशिक बदली रहनेछ। मौसम पूर्वानुमान महाशाखाका अनुसार कोशी प्रदेश, मधेश प्रदेश, बागमती प्रदेश, गण्डकी प्रदेश थोरै स्थानहरू तथा बाँकी भूभागका एकदुई स्थानमा मेघगर्जनचट्याङसहित हल्कादेखि मध्यम वर्षाको सम्भावना रहेको छ। कोशी प्रदेश, बागमती प्रदेश र गण्डकी प्रदेशको हिमाली भूभागका थोरै स्थानहरुमा हल्का वर्षाहिमपातको सम्भावना रहेको महाशाखाले जनाएको छ। मंगलबार राति कोशी प्रदेश र मधेश प्रदेश लगायत देशको पहाडी भूभागमा आंशिकदेखि साधारणतया बदली रही बाँकी भूभागमा मौसम मुख्यतया सफादेखि आंशिक बदली रहनेछ। कोशी प्रदेश, मधेश प्रदेश लगायत बागमती प्रदेश र गण्डकी प्रदेशको पहाडी भूभागका एकदुई स्थानमा मेघगर्जनचट्याङसहित हल्का वर्षाको सम्भावना रहेको महाशाखाले जनाएको छ। कोशी प्रदेश, बागमती प्रदेश र गण्डकी प्रदेशको हिमाली भूभागका एकदुई स्थानमा स्थानमा हल्का वर्षाहिमपातको सम्भावना रहेको छ।"
दिगो लगानीमा एनएमबी बैंकको पहल,"काठमाडौं : एनएमबि बैंकद्वारा अन्तर्राष्ट्रिय निकायहरु आईएफसी, बीएलएल र मिटलाइफसँगको साझेदारीमा नेपालमै पहिलो पटक अमेरिकी डलर ६ करोड रुपैयाँ बराबरको नेपाली रुपैयाँ अंकित हरित बण्ड जारी गर्ने उद्देश्यका साथ साझेदारी पत्रमा हस्ताक्षर भएको छ। यस सहकार्यले जलवायु परियोजनामा संलग्न उद्ययमहरुमा लगानी विस्तार गरी प्रत्यक्ष तथा अप्रत्यक्ष रुपमा गुणस्तरीय रोजगारी सृजना हुने लक्ष्यसमेत लिएको छ। त्यसैगरी, यसले देशको ऊर्जा क्षेत्रको विकसमा थप टेवा पुग्ने विश्वास बैंकको रहेको छ। यस बण्ड जारी गरी प्राप्त हुने रकम विशेषतः सौर्य ऊर्जा लगायतका नवीकरणीय ऊर्जा, विद्युतीय सवारी, हरित भवन तथा बायोमास जस्ता परियोजनामा लगानी विस्तार गर्ने लक्ष्य लिएको छ। उक्त समझदारीपत्र हस्ताक्षर समारोहमा बैंकका सञ्चालक समितिका अध्यक्ष मनोजकुमार गोयलले नवीकरणीय ऊर्जा लगायतका क्षेत्रहरूमा एक परिवर्तनकारी फड्को मारिने विश्वास व्यक्त गरे। साथै, उनले एनएमबि बैंकको यस पहलले विदेशी पुँजीलाई स्वदेशमा भित्र्याई जलवायु क्षेत्रमा लगानी गर्दै उक्त क्षेत्रमा परेको पर्यावरणीय प्रभावलाई न्यूनीकरण गर्न थप सहयोग पुग्ने विश्वास व्यक्त गरे।"
नेपालकै रेल्वे र्याक सञ्चालन गर्न निजी क्षेत्रको सुझाव,"वीरगन्ज : भारतीय बन्दगाह हुँदै हुने नेपालको अन्तर्राष्ट्रिय व्यापारमा लाग्दै आएको लजेस्टिक कस्ट (पारवहन खर्च) कम गर्न सरकारले पहल थाल्नुपर्नेमा निजी क्षेत्रले जोड दिएका छन्। सोमबार भारतको कोलकत्तास्थित नेपाली महावाणिज्य दूतावासले वीरगन्जमा आयोजना गरेको व्यापार र पारवहन सम्बन्धमा नेपाल र भारतका सरोकारवाला बीचको अन्तरक्रिया कार्यक्रममा सहभागी नेपाली आयातकर्ताहरूले ढुवानी लागत बढ्दो क्रममा रहेकाले यसलाई कम गर्न सरकारको ध्यानाकर्षण गराएका हुन्। यसका साथै नेपालले अब भारतीय बन्दरगाहबाट नेपाली सामान ढुवानीका लागि आफ्नै रेल्वे र्याक सञ्चालन गर्नुपर्ने सुझाव पनि कार्यक्रममा सहभागी निजी क्षेत्रका अगुवाहरूले दिएका छन्। उनीहरूले अहिलेसम्म नेपाली आयातकर्ताहरू भारतीय रेल्वे र्याकमै निर्भर रहेका कारण त्यसले पारवहन खर्च बढी पर्न गएको बताए। त्यसका कारण पारवहन खर्च घटाउनका लागि पनि नेपाल सरकार वा नेपालको निजी क्षेत्रले भारतीय बन्दरगाहबाट नेपालको सीमाविन्दुसम्म आफ्नै रेल्वे र्याक सञ्चालन गर्नुपर्ने उनीहरूको सुझाव थियो। यस्तै वीरगन्ज उद्योग वाणिज्य संघका प्रशासकीय अधिकृत मनोज खतिवडाले नेपालको आफ्नै रेल्वे र्याक सञ्चालन गर्नसके त्यसले ढुवानी लागत कम पर्न जाने धारणा राखे। उनले भने, भारतीय रेल्वे र्याक चलाउनेहरूको मनोमानी छ। कोलकत्ता बन्दरगाहमा नेपालका लागि आयात गरिएका सामान मुख्य प्राथमिकतामा पर्ने गरेका छैनन्। त्यसकारण नेपालले अब आफ्नै रेल्वे र्याक चलाउन आवश्यक छ। नेपाल उद्योग वाणिज्य महासंघ मधेस प्रदेशका अध्यक्ष अशोक टेमानीले कोलकत्ता बन्दरगाहमा आइपुग्ने नेपालका सामान ढुवानीका लागि नेपालका ट्रक र लरीहरू त्यहाँसम्म जान पाउनुपर्ने बताए। उनले भने,२० वर्षअघिसम्म नेपालका ट्रकहरू कोलकत्ता बन्दरगाहसम्म पुगेर नेपालका सामान ल्याउँथे। तर अचेल नेपालका ट्रक त्यहाँसम्म जान पाउँदैनन्। हाम्रो सामान ल्याउन यदि हाम्रै ट्रक कोलकत्ता बन्दरगाहसम्म जान सक्यो भने यसले निश्चित रूपमा ढुवानी खर्च कम हुन्छ। त्यसका लागि नेपाल सरकार र सरोकारवाला निकायले पहल थाल्न आवश्यक रहेको उनले बताए। वीरगन्ज उद्योग वाणिज्य संघका कार्यवाहक अध्यक्ष माधव राजपालले वीरगन्ज, भैरहवा र विराटनगरमा सिपिङ लाइन कम्पनीहरूको स्थायी कार्यालय सञ्चालन हुनुपर्ने बताए। उनले भने,अहिले नेपालमा उनीहरूको कार्यालय नहुदाँ बैंकमार्फत भुक्तानी रकम पठाउँदा समय बढि लाग्छ। कहिलेकाहीँ समयमै रकम नपुग्दा अतिरिक्त शुल्क तिर्नुपर्दा लागत खर्च बढ्न जान्छ। त्यसका कारण नेपालमा सिपिङ लाइन कम्पनीहरूको कार्यालय सञ्चालनमा ल्याउन जरुरी छ। उनले भारतीय बन्दरगाहरूमा नेपालका सामान ढुवानीका लागि रेल्वे र्याकको संख्या बढाउन नेपाल सरकारले भारत सरकारसँग पहल गर्नुपर्ने सुझाव पनि दिए। राजपालले वीरगन्जको सीमावर्ती रक्सौल आईसीपी बिहान ६ बजेदेखि नै सञ्चालन हुनुपर्ने माग गरे। सिपिङ लाइन कम्पनीका प्रतिनिधि मिलन कर्मचार्यले नेपालले पनि सिपिङ लाइन कानुन बनाउनुपर्ने सुझाव दिए। नेपालका सामान आयातनिर्यात दुवैमा पारवहन खर्च बढ्दो क्रममा रहेकाले त्यसलाई घटाउन सरकारको ध्यान पुग्नुपर्नेमा उनले जोड दिए।"
दक्षिण कोरिया पठाइदिने भन्दै ३ लाख ४० हजार ठगी गर्ने महिला पक्राउ,काठमाडौं : दक्षिण कोरिया पठाइदिने भन्दै ३ लाख ४० हजार ठगी गरेको आरोपमा महिला पक्राउ परेकी छन्। पक्राउ पर्नेमा मोरङको कानेपोखरी गाउँपालिका२ घर भई काठमाडौंमा बस्दै आएकी ५१ वर्षीया मुना कार्की रहेकी छन्। बेरोजगार युवायुवतीलाई आकर्षक तलबको प्रलोभनमा पारी रोजगारीका लागी दक्षिण कोरिया लैजाने भन्दै लामो समयसम्म झुक्यानमा राखि विदेश नपठाई सम्पर्कविहीन भएकोपछि पीडितले उजुरी दिएका थिए। उजुरीपश्चात काठमाडौं उपत्यका अपराध अनुसन्धान कार्यालयको टोलीले उनलाई पक्राउ गरेको हो। पक्राउ परेकी उनलाई थप अनुसन्धान तथा कारबाहीका लागि वैदेशिक रोजगार विभाग पठाइएको प्रहरीले जनाएको छ।
"नाउपा र जनमतबीच ९ बुँदे सम्झौतासहित पार्टी एकता हुने, यस्ता छन् प्रमुख बुँदाहरू","काठमाडौं : नागरिक उन्मुक्ति पार्टी (नाउपा) र जनमत पार्टीबीच ९ बुँदे सम्झौतासहित पार्टी एकता हुने भएको छ। नागरिक उन्मुक्ति पार्टीको अन्तिम केन्द्रीय समितिको बैठकमा सम्बोधन गर्दै संरक्षक रेशम चौधरीले ९ बुँदे सम्झौतासहित पार्टी एकता हुने जानकारी गराएका हुन्। उनले विशेष सम्बोधन गर्दै पार्टी एकतापछि पक्कै पनि आफूहरूका लागि अनुकूल अवस्था नरहने बताए। दुई चार झुन्ड मिसिएपछि आफूहरूको कुरामात्र सुनुवाइ नहुन पनि सक्ने उनले नेताकार्यकर्तालाई सजग गराए। उनले पार्टी एकतापछि धेरै कुराहरू स्वीकार गर्नुपर्ने बताए। कतिपय निर्णयमा चित्त नबुझ्दा पनि स्वीकार गर्नुपर्ने अवस्था आउनसक्ने उनको भना इछ। 'एउटा घरको मान्छे, अर्को घरको मान्छेसँग सम्झौता गरेपछि धेरै कुरा पचाएर अघि बढ्नुपर्छ,' उनले भने। यद्यपि उनले पार्टी एकता फुट्नका लागि नगरिएको बताए। उनले ९ बुँदे सम्झौतामा पार्टीको नाम, संरचनालगायतका विषयमा भएको खुलाए। संरक्षक चौधरीका अनुसार पार्टीको नाम नागरिक जनमत हुनेछ भने नेताकार्यकर्ताहरूले 'जय नागरिक' भनेर सम्बोधन गर्नेछन्। त्यस्तै चुनाव चिन्ह ढकिया राख्ने र एकतापछिको ७०० सदस्यीय केन्द्रीय समिति बनाउने सम्झौतामा उल्लेख छ। त्यस्तै दुवै पार्टीबाट ५०५० प्रतिशत केन्द्रीय सदस्य समायोजन गरिने र केन्द्रीय कार्यकारिणी समिति ५१ सदस्यीय रहने, जसमा दुवै पार्टीबाट २५२५ र संरक्षक रेशम चौधरी गरी ५१ सदस्यीय रहने निर्णय भएको छ। त्यस्तै १७ गते पार्टी एकतापछि प्रज्ञा प्रतिष्ठानमै पहिलो संयुक्त केन्द्रीय समितिको बैठक बसेर निर्वाचन आयोगमा पार्टी दर्ता गर्ने निर्णय गरिएको छ। वैशाख १९ गते निर्वाचन आयोगमा पार्टी दर्ता गर्ने निर्णय भएको हो।"
मेडिकल सामग्री खरिदमा अनियमितता गरेको आरोपमा मधेस प्रदेशका तत्कालीन सचिव श्रेष्ठसहित १४ जनाविरुद्ध मुद्दा दायर,"काठमाडौं : अख्तियार दुरुपयोग अनुसन्धान आयोगले मधेस प्रदेशका सामाजिक विकास मन्त्रालयका तत्कालीन सचिव इम नारायण श्रेष्ठ र हस्पिटेक इन्टरप्राइजेजका सञ्चालक विशाल पण्डितसहित १४ जनाविरुद्ध विशेष अदालतमा भ्रष्टाचार मुद्दा दायर गरेको छ। गैरकानुनी लाभ हानी पुर्याई भ्रष्टाचार गरेको आरोपमा आयोगले हस्पिटेक इन्टरप्राइजेज प्रालिविरुद्ध पनि मुद्दा दायर गरेको प्रवक्ता राजेन्द्र कुमार पौडेलले बताए। गत २०७८०७९ मा आह्वान गरिएको ठेक्का नं २४२७८७९ को   ,               अन्तर्गतको खरिदमा अनियमितता गरेको भेटिएपछि अख्तियारले उनीहरूविरुद्ध मुद्दा दायर गरेको हो। अख्तियारले आरोपीसँग १९ करोड ४६ लाख, १३ हजर १२० रुपैयाँ बिगो भराउन माग गरेको छ। उनीहरूलाई भ्रष्टाचार निवारण ऐन, २०५९ को दफा ८ को उपदफा (१) को देहाय (क), (च) र (ञ), दफा १९ को उपदफा (२) र सोही ऐनको दफा २४ बमोजिम सजायको माग गरिएको छ। मन्त्रालयका तत्कालीन सचिव श्रेष्ठ, लेखा अधिकृत नबिन दास, तत्कालीन वरिष्ठ स्वास्थ्य प्रशासक मुक्तिनारायण साह, प्रदेश जनस्वास्थ्य प्रयोगशाला जनकपुरका तत्कालीन निर्देशक डा श्रवण कुमार मिश्र, वरिष्ठ ल्याब टेक्निसियन निरक्षक गुणानन्द प्रसाद साह, मेडिकल ल्याब टक्नोलोजिस्ट मनमोहन मिश्र, ल्याब टेक्निसियन निरीक्षक राम उदगार यादव, अधिकृत जितेन्द्र कुमार साह, अमरेन्द्र कुमार मिश्र, रमेश कुमार मण्डल, अमरदीप महतो, कर्मशील प्रसाद गोप, उमेश चौधरी र काठमाडौं तीनकुने ठेगाना रहेको हस्पिटेक इन्टरप्राइजेज र सञ्चालक विशाल पण्डितविरुद्ध मुद्दा दायर भएको आयोगले जनाएको छ। 'हालः खरिद गरिएको भन्दा कम क्षमताको उपकरणहरू खरिद गर्दा उपयुक्त हुने भए पनि त्यसको विपरीत आवश्यकता र कारण पुष्टि नहुने गरी अस्वाभाविक रूपमा अधिक सङ्ख्यामा उपकरणहरू खरिद भएको साथै खरिद गरिएको भन्दा कम क्षमताका उपकरणहरू खरिद गरी वितरण गरिएको भए हालः खरिद गरेको उपकरणले गर्ने बमोजिमकै काम गर्नुपर्नेमा बढी खर्च गरी गराइ प्रतिवादीहरूले आफूहरूलाई गैरकानुनी लाभ तथा नेपाल सरकारप्रदेश सरकारसार्वजनिक संस्थालाई गैरकानुनी हानी पुर्याउने बदनियत राखी गरेको उक्त कार्य गरेको देखिन्छ,' आयोगले भनेको छ।"
"जिप अरुण नदीमा खस्यो, ३ जना घाइते","सङ्खवासभा : सङ्खुवासभाको तुम्लिङ्टारबाट धनकुटाको हिलेतर्फ जाँदै गरेको बोलेरो जिप अरुण नदीमा खस्दा ३ जना घाइते भएका छन्। आज दिउँसो साढे २ बजे दुर्घटना हुँदा मकालु गाउँपालिका५ का चालक २० वर्षीय किरण गुरुङ, खाँदबारी९ का ४१ वर्षीय रमेश राई र पैदलयात्री चैनपुर नगरपालिका११ का ६६ वर्षीय ढोकरबहादुर पाण्डे घाइते भएको जिल्ला प्रहरीका डीएसपी दक्षकुमार बस्नेतले बताए। प्रदेश १०२००२च४१०३ नम्बरको गाडी दुर्घटना घाइते भएकाहरूको खाँदबारी नगरपालिका ९ मा रहेको मनकामना अस्पतालमा उपचार भइरहेका डीएसपी बस्नेतले बताए। धर्मदेवी नगरपालिका८ सुर्तीवारीमा पैदलयात्री पाण्डेलाई ठक्कर दिएर गाडी अनियन्त्रित भएको खुलेको छ। घाइते मध्ये दुई जनाको अवस्था गम्भीर रहेको र एकजना सामान्य घाइते भएको प्रहरीले जनाएको छ। दुर्घटना भएको जिप अरुण नदीमा डुबेको र झिक्न सक्ने अवस्था नरहेको डीएसपी बस्नेतले बताए। घटनास्थलमा नेपाल प्रहरी र सशस्त्र प्रहरी परिचालन गरिएको छ। घटनाको थप अनुसन्धान भइरहेको प्रहरीले जनाएको छ।"
नेकपा महासचिव विप्लवले मतदाता नामावलीमा गराए नाम दर्ता,काठमाडौं : नेकपाका महासचिव नेत्रविक्रम चन्द 'विप्लव'ले मतदाता नामावलीमा नाम दर्ता गराएका छन्। जिल्ला निर्वाचन कार्यालय काठमाडौंमा महासचिव विप्लवले मतदाता नामावलीका लागि नाम दर्ता गराएका हुन्। यसअघि नै उनी नेतृत्वको नेपाल कम्युनिस्ट पार्टीले निर्वाचनमा सहभागी हुने निर्णय गरेको थियो। दल दर्ता प्रक्रियाका निम्ति महासचिव विप्लवले मतदाता नामावलीमा नाम दर्ता गराएको उनका स्वकीय सचिव अडिग बोगटीले बताए। छिट्टै नेकपाले आयोगमा दल दर्ता गर्ने बताइएको छ।
एएफसी यू२० महिला एसियन कपमा नेपाल समूह एमा,"काठमाडौं : एएफसी यु२० महिला एसियन कप छनोटमा नेपाल समूह एमा परेको छ। एसियाली फुटबल महासंघ (एएफसी)ले सोमबार सार्वजनिक गरेको समूह विभाजनमा नेपाल समूह एमा परेको हो। यो समूहमा नेपालसँगै उत्तर कोरिया, भुटान, मंगोलिया र साउदी अरब छन्। यो समूहको खेल भुटानमा हुनेछ। सन् २०२१ सम्म यो प्रतियोगिता एएफसी यु१९ महिला एसियन कपको नाममा हुँदै आएको थियो। २०२२ देखि भने एएफसी यु२० महिला एसियन कपको रूपमा सोही प्रतियोगितालाई निरन्तरता दिइएको हो। अगस्ट २ देखि १० सम्म हुने छनोटमा २३ राष्ट्र सहभागी हुनेछन्। ड्र मार्फत आठ समूह विभाजन गरिएको छ। सात समूहमा चारचार टोली छन्। एक समूहमा भने पाँच टोली छन्।"
निजीका आवासीय चिकित्सकले निर्णय भएकै मितिदेखि निर्वाह भत्ता पाउने,"काठमाडौं : चिकित्सा शिक्षा आयोगले निजी मेडिकल कलेजले आवासीय चिकित्सकका लागि निर्णय भएको मितिदेखि नै वृद्धि गरिएको निर्वाह भत्ता दिने निर्णय गरेको छ। प्रधानमन्त्री केपी शर्मा ओलीको अध्यक्षतामा सोमबार बसेको बैठकले आवासीय चिकित्सकले आन्दोलन फिर्ता गरी आफ्ना काम र अध्ययनमा फर्कनुपर्ने निर्णय गरेको हो। आयोगको गत माघ २५ गतेको १६औँ बैठकले निजी मेडिकल कलेजले सरकारी सरह पिजीका आवासीय चिकित्सकलाई मासिक ४८ हजार सात सय ३७ निर्वाह भत्ता दिनुपर्ने निर्णय गरेको थियो। बैठकले निजी मेडिकल कलेजको मागलाई समेत ध्यानमा राखेर स्नातक एमबीबीएस र बीडीएसको सिट संख्या र शुल्क संरचना पुनरावलोकनका लागि गठित ११ सदस्यीय कार्यदलले सुझावसहितको प्रतिवदन स्वीकार गरेको छ। सिंहदरबारमा भएको बैठकमा आयोगका अध्यक्ष प्रधानमन्त्री ओलीसमक्ष कार्यदलका संयोजक शिक्षा, विज्ञान तथा प्रविधि मन्त्रालयका सचिव डा दीपक काफ्लेले प्रतिवेदन हस्तान्तरण गरेका थिए। प्रतिवेदनले चिकित्सा शिक्षा ऐन, २०७५ को व्यवस्थाबमोजिम प्राविधिक समिति गठन गरी स्तर र मापदण्ड निर्धारणका अधारमा सिट संख्या र शुल्क पुनरावलोकनका लागि बाटो खुलेको छ। सोका लागि ऐनबमोजिम आयोगको योजना, समन्वय तथा प्राज्ञिक उन्नयन निर्देशनालयका प्राडा सुजनबाबु मरहट्टाको संयोजकत्वमा प्राविधिक समिति गठन भएको। समितिमा विज्ञका तर्फबाट प्राडा दिव्यासिंह शाह, वरिष्ठ चार्टर एकाउन्टेन्ट महेश गरागाईँ, निजी मेडिकल कलेजका तर्फबाट चार्टर एकाउन्टेन्ट सन्तोष खनाल, शिक्षा, स्वास्थ्य र अर्थ मन्त्रालयका उपसचिवहरू रहनेछन्। एसोसिएसन अफ प्राइभेट मेडिकल तथा डेन्टल कलेजले स्रोतको सुनिश्चितता नभएकाले आवासीय चिकित्सकलाई सरकारीसरह निर्वाह भत्ता उपलब्ध गराउन आनाकानी गरेपछि प्रधानमन्त्री ओलीको अग्रसरतामा यसबीचमा आयोगका तीन वटा बैठक बसी समाधान निकालिएको हो।"
आन्दोलनमा ऐक्यबद्धता जनाउन पुगेका नेपाल र खनाललाई शिक्षकहरूले फर्काए,"काठमाडौं : नेपाल शिक्षक महासंघको आन्दोलनमा ऐक्यबद्धता जनाउन पुगेका नेकपा एकीकृत समाजवादीका नेताहरूलाई शिक्षकहरूले फर्काइदिएका छन् । शिक्षकहरूको आन्दोलनमा पुगेका समाजवादीका अध्यक्ष माधवकुमार नेपाल, सम्मानित नेता झलनाथ खनाल, राजेन्द्र पाण्डेलगायतका नेताहरूलाई शिक्षकहरूले फर्काइदिएका हुन् । शिक्षकहरूले उल्टै नेताहरुविरुद्ध नाराबाजी गरेपछि उनीहरू मन्तव्य नै नराखी फर्किनुपरेको थियो । उनीहरूले आफूहरूको आन्दोलनलाई राजनीतिकरण हुन नदिने भन्दै नेताहरूलाई फर्किन सुझाव दिएका थिए । आफूहरूलाई समर्थन गर्न बानेश्वर आउनुभन्दा संसदबाट ऐन पारितका लागि पहल गर्न आग्रह गरेका छन् । विद्यालय शिक्षा ऐन तत्काल जारी गर्नुपर्ने शिक्षकहरूले सोमबार २७ आँै दिन पनि आन्दोलनलाई जारी राखेका हुन् । महासंघका अध्यक्ष लक्ष्मीकिशोर सुवेदीले अग्रगामी शिक्षा ऐन जारी हुने परिस्थिति नबनेसम्म आन्दोलन नरोकिने स्पष्ट पारे । मन्त्रीस्तरीय निर्णय, मन्त्रिपरिषद् निर्णय र ऐन कानुनबाट पुरा हुने गरी आफूहरूको माग सरकारलाई बुझाइएको उनले बताए । उनले आफूहरूको मागमा सरकार गम्भीर नभएकाले आन्दोलन लम्बिएको आरोप लगाए । अध्यक्ष सुवेदीले विद्यालय शिक्षाप्रति सरकारको उदासीनता देखिएको उल्लेख गरे । यसअघि शिक्षकहरूको प्रदर्शनका क्रममा आइतबार झडप भएको थियो ।"
शिक्षक आन्दोलनमा पुगे एकीकृत समाजवादीका नेताहरू,"काठमाडौं : नेकपा एकीकृत समाजवादीका नेताहरू नेपाल शिक्षक महासंघको २७ दिनदेखि जारी आन्दोलनमा सहभागी भएका छन् । अध्यक्ष माधवकुमार नेपाल, सम्मानित नेता झलनाथ खनाल, वरिष्ठ उपाध्यक्ष राजेन्द्र पाण्डेलगायतका नेताहरू शिक्षक आन्दोलनको समर्थन गर्न नयाँबानेश्वर पुगेका हुन् । तर एकीकृत समाजवादीका नेताहरुविरुद्ध शिक्षकहरूले नाराबाजी गरेपछि उनीहरू आन्दोलनस्थलबाट फर्किएका छन् । आन्दोलनमा भाषण गर्ने गरी पुगेका उनीहरुतर्फ शिक्षकहरुले लक्षित गर्दै शिक्षा ऐन जारी गर भन्दै नाराबाजी गरेपछि सम्बोधन नगरी फर्किएका हुन्। यता, नेपाल शिक्षक महासंघका अध्यक्ष लक्ष्मीकिशोर सुवेदीले आन्दोलनमा भिजिलान्तेहरु आउनेक्रम जारी रहेकाले सचेत हुन आग्रह गरे। उनले हिजोपनि भिजिलान्तेहरु सहभागी हुँदा शिक्षकहरु घाइते हुन पुगेको दाबी गरे। यसअघि एमाले उपमहासचिव प्रदीप ज्ञवालीले माधवकुमार नेपाललाई शिक्षक आन्दोलनमा ऐक्यबद्धता जनाउनभन्दा शिक्षा समिति सभापति एकीकृत समाजवादीका सांसद रहेकाले शिक्षा विधेयक चाँडै टुङ्ग्याउन निर्देशन दिन आग्रह गरेका थिए । विद्यालय शिक्षा ऐन जारी हुनुपर्ने माग राख्दै नेपाल शिक्षक महासंघले २७ औं दिनदेखि आन्दोलन गरिरहेको छ । उक्त ऐन संसद्को शिक्षा, स्वास्थ्य तथा सूचना प्रविधि समितिमा छलफलको क्रममा रहेको छ। समितिबाट पारित गरेर संसदमा विधेयक नआउँदा विद्यालय शिक्षा ऐन जारी हुन सकेको छैन। उक्त समितिका सभापति एकीकृत समाजवादीका सांसद अम्मर बहादुर थापा रहेका छन्। माग सम्बोधन गर्न मन्त्रिपरिषद् बैठकले निर्णय गरेपनि शिक्षकहरु लचक भएर सरकारसँग सहमति गर्न तयार भइरहँदा एक अन्तर्वार्तामा सभापति थापाले शिक्षकहरू ऐन माग्दै सडकमा आएपनि तत्काल जारी हुन नसक्ने बताएका थिए। सभापति थापाले सबै खाले छलफल, प्रक्रिया पूरा गर्न अझै एक महिना लाग्ने धारणा राखेका थिए। विद्यालय शिक्षा विधेयक हाल शिक्षा, स्वास्थ्य तथा सूचना प्रविधि समितिको उपसमितिमा संशोधनसहित छलफल चलिरहेको छ। उपसमितिलाई वैशाख २३ गतेसम्मको समय सीमा दिइएको छ। विधेयक शिक्षा, स्वास्थ्य तथा सूचना प्रविधि समितिले संशोधनसहित पारित गरेपछि बल्ल प्रतिनिधिसभामा टेबुल हुन्छ। प्रतिनिधि सभामा छलफल गरेपश्चात् राष्ट्रिय सभामा पठाइन्छ। राष्ट्रिय सभामा दफावार छलफल चलाएर सभाले पास हुन्छ। पारित भएको सन्देशसहित राष्ट्रिय सभाले प्रतिनिधिसभामा पठाउँछ। प्रतिनिधिसभाले सन्देशसहित पास गरेपछि मात्रै बल्ल सभामुखमार्फत प्रमाणीकरणका लागि राष्ट्रपतिसमक्ष पठाइन्छ। राष्ट्रपतिले प्रमाणीकरण गरेपछि राजपत्रमा प्रकाशन हुन्छ र ऐन लागू हुन्छ। शिक्षा मन्त्रालयले शिक्षकहरूलाई पटकपटक बैठकमा बोलाए पनि वार्तामा बोलाएपनि सहमति हुन सकेको छैन। यता सत्ता पक्षले भने प्रतिपक्ष दलले शिक्षकहरूलाई अनावश्यक उत्तेजित गर्ने काम गरेकाले सहमति हुन नसकेको दाबी गरेको छ।"
भारतफ्रान्सबीच लडाकु विमान खरिद गर्नेबारे सम्झौता,काठमाडौं : भारत र फ्रान्सले सोमबार भारतीय नौसेनाका लागि २६ राफेल लडाकु विमान खरिद गर्ने सम्झौतामा हस्ताक्षर गरेका छन् । समाचार एजेन्सी पीटीआईका अनुसार यी विमानहरूको कुल लागत करिब ६४ हजार करोड रुपैयाँ रहेको छ । भारतले यी विमानहरू फ्रान्सेली रक्षा कम्पनी डसॉल्ट एभिएसनबाट खरिद गर्ने भएको छ ।
हङकङसँग मैत्रीपूर्ण सिरिजका लागि ३० खेलाडी बन्द प्रशिक्षणमा,"काठमाडौं : हङकङसँग मैत्रीपूर्ण खेलका लागि नेपाली राष्ट्रिय पुरुष फुटबलका ३० खेलाडीलाई बन्द प्रशिक्षणमा बोलाइएको छ। प्रशिक्षक म्याट रोसले जुन ५ मा हङकङमा मैत्रीपूर्ण खेलका लागि खेलाडी बन्द प्रशिक्षणमा बोलाएका हुन्। यो खेल हङकङको मैदानमा हुनेछ। नेपालले एएफसी एसियन कप छनोटको तयारीका लागि मैत्रीपूर्ण खेल खेल्न लागेको हो। नेपालले जुन १० मा लाओससँग खेल्दैछ। नेपालको प्रारम्भिक टोलीः अभिषेक लिम्बु, अमृत श्रेष्ठ, अनन्त तामभाङ, अञ्जन विष्ट, एन्जल श्रेष्ठ, एरिक विष्ट, आयुष घलान, विमल पाण्डे, विशाल सुनार(गोलकिपर), दिप कार्की(गोलकिपर), जिलेस्पी जंग कार्की, किरण चेम्जोङ(गोलकिपर), कृतिश रत्न छुन्जु, कुलदिप कार्की, कुशल देउवा, लकेन लिम्बु, मणि कुमार लामा, मनिष डाँगी, निराजन धामी, रोहन कार्की, रोहित चन्द, सनिश श्रेष्ठ, सन्तोष खत्री, सिर्जन राई, सुदिप गुरुङ, सुमन श्रेष्ठ, सुमित श्रेष्ठ, सुरज ज्यु ठकुरी, सुवास ठकुरी बम र योगेश गुरुङ"
आगामी वर्षको बजेटले आर्थिक क्षेत्रलाई चलायमान बनाउँछ : देउवा,काठमाडौं : नेपाली कांग्रेसका सभापति शेरबहादुर देउवाले आगामी वर्षको बजेटले आर्थिक क्षेत्रलाई चलायमान बनाउने विश्वास व्यक्त गरेका छन्। नेपाली कांग्रेस उद्योग तथा व्यापार विभागले सोमबार काठमाडौंमा आयोजना गरेको अन्तरक्रिया कार्यक्रममा सभापति देउवाले मुलुकलाई आर्थिक रुपमा सक्षम बनाउनुपर्ने अहिलेको आवश्यकता रहेको बताएका हुन्। उनले मुलुकको आर्थिक विकासमा सरकारका साथै निजी क्षेत्रको भूमिका महत्वपूर्ण हुने भएकाले आगामी बजेटमा निजी क्षेत्रले उठाएका मागहरु सम्बोधन हुने बताए । पछिल्लो समय डिजिटल अर्थतन्त्रले विश्वबजारमा ठूलो हिस्सा ओगटेकाले सरकार र निजी क्षेत्रले विशेष ध्यान दिन आवश्यक रहेको उनको भनाइ छ ।
रिसिबीका कारण बालकको हत्या,"रौतहट : १४ वर्षीय बालकको हत्या गर्ने ४ अभियुक्तलाई रौतहट प्रहरीले सार्वजनिक गरेको छ। पक्राउ पर्नेमा वृन्दावन नगरपालिका७ का २५ वर्षीय नागेन्द्र सहनी, साधु भन्ने २२ वर्षीय नागेन्द्र सहनी, गौर नगरपालिका४ का विकास पटेल, गौरकै वडा नम्बर ८ का अनिल साहलाई पक्राउ गरेर रौतहट प्रहरीले सार्वजनिक गरेको हो। हत्या भएका नाबालक वृन्दावन नगरपालिका७ बस्ने सुरुज राय यादवको छोरा १४ वर्षीय कृष्ण प्रसाद यादवको शव गरुडा नगरपालिका८ स्थित चाँदी खोलामा फेला परेको थियो। गत वैशाख ६ गते टिकटक बनाउने भन्दै मृतक कृष्ण प्रसाद यादवलाई फोन गरी गरुडानगरपालिका८ स्थित चाँदी खोलामा बोलाएका थिए। मृतक कृष्ण प्रसाद यादव सो स्थानमा पुगेपछि अभियुक्तहरूले उनलाई नियन्त्रणमा लिई मोबाइल खोसी सोही मोटरसाइकलमा तीनै जना चाँदी खोला गएको अनुसन्धानमा खुलेको जिल्ला प्रहरी प्रमुख, प्रहरी उपरीक्षक दिलीप घिमिरेले बताए। वैशाख ११ गते छातीमा र पेटमा गोली लागेको, घाँटी छिनिन लागेको, पेटबाट भित्री अङ्गहरु बाहिर निस्केको, टाउकोको भाग सडिगलेको अवस्थामा यादवको शव चाँदी खोलामा फेला परेको थियो। प्रहरीको अनुसन्धानमा दुवै परिवार बीच पुरानो रिसिबी रहेको खुलेको छ। नागेन्द्र सहनीको भतिजी मृतकको बुबाको इँटा भट्टामा डुबी मरेको विषयमा मारेको भनि मृतक परिवारले आरोप लगाउँदै आएकाले पारिवारिक रिसिबी रहेको खुल्न आएको उपरीक्षक घिमिरेले बताए। घटनास्थल पुगेर प्रहरीले अनुसन्धान गर्दा साधु भन्ने नागेन्द्रले कृष्णलाई धकेली लडाएर छातीमा २ राउण्ड गोली हानेको खुलेको छ। घटनापश्चात दुवै जना मृतककै मोटरसाइकलमा साधु भन्ने नागेन्द्र सहनीको दुर्गाभगवती गाउँपालिका५ स्थित बहिनी ज्वाइँको घरमा उक्त पेस्तोल लुकाएको, मोटरसाइकलको नम्बर प्लेट भाँची माटो भित्र गाडेको र मोटरसाइकल सोही घरमा छाडी गएको प्रहरीको अनुसन्धानले देखाएको छ। वैशाख ७ गते मृतकको बिआर ०५ डब्लु ०१३७ नम्बरको मोटरसाइकल विकास पटेललाई ५ हजार रुपैयाँमा बेचेको र गौरको मोटरसाइकल ग्यारेजबाट काटिएको अवस्थामा फेला परेको प्रहरीको अनुसन्धानबाट खुलेको छ। त्यस्तै दुर्गा भगवती गाउँपालिका५ का नागेन्द्र सहनीको बहिनिको घरबाट लुकाई राखेको अवस्थामा घटनामा प्रयोग गरिएको कटुवा पेस्तोल बरामद गरेर पक्राउ परेका ४ जनलाई ७ दिन म्याद थप गरेर थप अनुसन्धान भइरहेको उपरीक्षक घिमिरेले बताए।"
स्रोत नखुलेको करिब ४३ लाखसहित भारतीय नागरिक पक्राउ,कपिलवस्तु : स्रोत नखुलेको ४२ लाख ९० हजार ४ सय ४४ रुपैयाँसहित भारतीय नागरिक परेका छन्। इलाका प्रहरी कार्यालय चन्द्रौटाबाट खटिएको प्रहरी टोलीले भारतको बलरामपुर जिल्ला तुलसीपुर थाना सोनपुरका ४२ वर्षीय शिवा पटवा भन्ने आशीष कुमारलाई चन्द्रौटास्थित ग्यालेक्सी टोलको एक भाडावाला कोठाबाट पक्राउ गरेको हो। पक्राउ परेका आशीष कुमारको साथबाट ४२ लाख ६३ हजार ९ सय नेपाली रुपैयाँ र २६ हजार ५ सय ४४ भारतीय रुपैयाँ बरामद गरिएको जिल्ला प्रहरी कार्यालयका निमित्त प्रवक्ता प्रहरी निरीक्षक माधव विश्वकर्माले बताए। पक्राउ गरिएका आशीष कुमारको साथबाट नोट गन्ने मेसिन पनि बरामद गरिएको छ। उनी गैरकानुनी हुण्डी कारोबारी भएको हुन सक्ने प्रहरीको प्रारम्भिक अनुमान छ। पक्राउ गरेका आशीष कुमारलाई थप अनुसन्धानका लागि प्रहरीले नियन्त्रणमा लिएर प्रक्रिया अघि बढाएको निमित्त प्रवक्ता प्रहरी निरीक्षक माधव विश्वकर्माले बताए। नाेट: हेडलाइनमा करिब ४३ लाख हुनुपर्नेमा अन्यथा भएकाले सच्याइएकाे छ सम्पादक
दक्षिण कोरियाले निष्कासन गर्यो ५ नेपाली,"काठमाडौं : दक्षिण कोरियामा गैरकानुनी रूपमा बसेका ५ नेपालीलाई निष्कासित भएका छन्। कोरियाली अध्यागमन प्रहरीले उनीहरूलाई कोरियन एयरलाइन्स र थाइ एयरवेजको विमानबाट नेपाल फर्काएको हो। स्रोतका अनुसार निष्कासनमा पर्नेमा राई,थापा, डागी, राना र भण्डारी थरका रहेका छन्। उनीहरू गैरकानुनी तरिकाले दक्षिण कोरियामा बस्दै आएका थिए। कोरियाको अध्यागमन कानुन उलंघन गरिएको भन्दै उनीहरूलाई गत साता काठमाडौं फर्काइएको हो। राई, थापा र डाँगीलाई कोरियन एयरलाइन्समार्फत काठमाडौं, राना र भण्डारीलाई थाइ एयरवेमार्फत बैंकक हुँदै नेपालमा डिपोर्ट गरेको हो। पछिल्लो समय गैरकानुनी रूपमा बसोबास गर्ने विदेशीहरूमाथि दक्षिण कोरियाले निगरानी बढाएको छ। अवैधरूपमा बसोबास गर्ने नेपालीहरू पनि त्यहाँको अध्यागमनको निशानामा पर्दै आएका छन्। लामो समयदेखि सिओलमा बस्दै आएका एक नेपालीले अन्नपूर्णसँग भने, कागजपत्र नभएका विदेशीहरूमाथि यहाँको अध्यागमन प्रहरीले सोधखोज गर्ने र त्यस्ता विदेशीहरूलाई काम दिने कम्पनीहरूमाथि समेत निगरानी बढाएको छ। कतिपय भिसाको म्याद सकिएपछि पनि काम गरिरहेका हुन्छन्, उनीहरुलाई डीपोर्ट गरिरहेको छ। इपीएसबाहेक पनि आकर्षक तलब र भाषा परीक्षा बिनै दक्षिण कोरिया जान दलालको प्रलोभनमा परेर धेरै नेपालीहरू त्यहाँ पुग्ने गरेका छन्।"
करिब १८ अर्ब अवैध कारोबार गर्ने २१ जना पक्राउ,"काठमाडौं : करिब १८ अर्ब अवैध वित्तीय कारोबार गर्ने २१ जना पक्राउ परेका छन्। प्रहरीको केन्द्रीय अनुसन्धान व्युरोले उनीहरूलाई विभिन्न ११ जिल्लाबाट पक्राउ गरेको हो। पक्राउ परेकाहरूले अवैधरूपमा रकम भित्र्याइएको आरोप प्रहरीको छ। व्युरोका अनुसार २१ जनाले १७ अर्ब, ८६ करोड, ७० लाख, ३९ हजार १०७ रुपैयाँको अवैध कारोबार गरेको खुलेको छ। 'आन्तरिक विप्रेषण बन्द भएको अवस्थामा विदेशबाट विप्रेषणबापत प्राप्त हुने रकम आप्रवाहमा अवरोध गरी आन्तरिक बिप्रेषणको नाममा नेपालमा अवैध कारोबार (भन्सार, चोरी पैठारी, सुनको अवैध कारोबार, कर छली) लगायतमा संलग्न रहेका व्यक्ति तथा समूहले अवैध कारोबारबापत प्राप्त गरेको गैर कानुनी रकमलाई डिजिटल वालेट (सजिलो पे र पेवेल नेपाल प्रालि)को नाममा नेपालमा रहेका बैंक खाताहरुमा जम्मा गर्नका लागि   हरुलाई परिचालन गरी ठूलो परिमाणमा नगदै रकम खातामा प्लेसमेन्ट गरी सो रकमलाई वभिन्न रेमिटिन्समार्फत भुक्तानी गर्न अनुमति लिएका   हरुले उक्त डिजिटल वालेट कम्पनीहरूमार्फत ईमनी बनाई सो रकमलाई  बापत भुक्तानी पाउनु पर्ने विदेशमा रहेका नेपाली कामदार तथा विद्यार्थीहरुका नेपालमा रहेका आफन्तहरुको खातामा ट्रान्सफर गरेको देखिएको व्युरोले जनाएको छ। पक्राउ पर्नेमा मोरङका वीरेन्द्र प्रसाद साह, दीपेन्द्र प्रसाद साह, महोत्तरीका श्रवणकुमार साह, सप्तरीका तारालाल यादव, सर्लाहीका हरेराम महतो, धनुषाका निरोज कुमार महतो, अलिता देवी महतो, प्रकाश सिंह, अरुण कुमार साह, पर्साका प्रदीपकुमार साह, धनुषाका संजीवकुमार महतो, नवलपरासीका राजकमल लोनिया, भिमकुमारी गुरुङ, सप्तरीका राम विलास साह तेली, ममता कुमारी साह, पर्साका बिकर्ण जंग राणा, नवलपरासीका गणपती पाण्डे, पर्साका सलमा खातुन, सप्तरीका सुशीला कुमारी शाह, चितवनका गोविन्द प्रसाद आचार्य र सप्तरीका शम्भु महतो रहेका छन्।"
नेपाली चियाको प्रवर्द्धनका लागि दीर्घकालीन सोचका साथ अघि बढ्न आवश्यक छ : कृषिमन्त्री अधिकारी,"काठमाडौं : कृषि तथा पशुपन्छी विकासमन्त्री रामनाथ अधिकारीले नेपाली चियाले विश्व बजारमा दरिलो उपस्थिति देखाउन सकेको बताएका छन्। २९ औं राष्ट्रिय चिया दिवसका अवसरमा राष्ट्रिय चिया तथा कफी विकास बोर्डले आज ललितपुरमा गरेको कार्यक्रमलाई सम्बोधन गर्दै मन्त्री अधिकारीले विभिन्न चुनौतीहरूका बीच पनि नेपाली चिया प्रमुख निर्यातजन्य बालीका रुपमा रहेको बताए। उनले कृषक, मजदुर, उद्योगी व्यवसायी, सहकारी र सरकारको सामूहिक प्रयासबाट सम्भव भएको बताएका छन्। मुलुकको व्यापार घाटा चुलिँदो अवस्थामा चियामा आत्मनिर्भर मात्रै नभई भारतसहित तेस्रो मुलुकमा समेत निर्यात हुँदै आएकाले नेपाली चियामा अपार सम्भावना रहेको उल्लेख गरे। आगामी दिनमा यी चुनौतीहरूको समाधान निकाल्दै चियाको गुणस्तरीय वृद्धि र दीर्घकालीन बजारको समस्या समाधानका लागि रणनीतिक योजनाका साथ अधि बढ्न मन्त्री अधिकारीले बोर्डलाई निर्देशन दिए। मन्त्री अधिकारीले चिया क्षेत्रको समग्र नेतृत्व गरिरहेको बोर्डलाई श्रोत साधन सम्पन्न बनाई नीतिगत समस्याहरूलाई फुकाउन मन्त्रालय तयार रहेको उनको भनाइ छ।"
प्रतिनिधिसभामा सरकारको वार्षिक प्रतिवेदन पेस,"काठमाडौं : प्रतिनिधिसभामा सरकारको वार्षिक प्रतिवेदन पेस भएको छ । आज प्रधानमन्त्री केपी शर्मा ओलीको तर्फबाट रक्षामन्त्री मानवीर राईले नेपाल सरकारको वार्षिक प्रतिवेदन आर्थिक वर्ष २०७९८० र २०८१ पेस गरेका हुन् । संविधानअनुसार राज्यका निर्देशक सिद्धान्त, नीति र दायित्व कार्यान्वयनका सम्बन्धमा गरेका काम र प्राप्त उपलब्धिसहितको वार्षिक प्रतिवेदन सरकारले राष्ट्रपतिसमक्ष पेस गर्ने व्यवस्था छ । राष्ट्रपतिले पुनः त्यस्तो प्रतिवेदन प्रधानमन्त्रीमार्फत संघीय संसद्समक्ष पेस गर्ने व्यवस्था छ ।"
वाटा अन्तर्राष्ट्रिय तेक्वान्दोमा नेपाललाई दुईवटा स्वर्ण,"ओसाका (जापान) : जापानको ओसाकामा आयोजना भएको २१ औं वाटा अन्तर्राष्ट्रिय तेक्वान्दो च्याम्पियनसिपमा नेपालले दुई स्वर्ण पदक जितेको छ । आइतबार सम्पन्न प्रतियोगितामा नेपालका योगेशकुमार योगी र इन्जुमा राईले स्वर्ण पदक जितेका हुन् । च्याम्पियनसिपमा नेपालले ३ रजत र ६ कांस्य पदक पनि जित्यो । च्याम्पियनसिपमा योगेशले पुरुष १८ वर्षमाथिको पुम्से र इन्जुमाले महिला ५७ केजीमुनि तौलसमूहमा स्वर्ण पदक जितेका हुन् । यसैगरी सिनियर पुरुष ६८ केजीमुनि तौलसमूहमा विमल रोकाय, १२ देखि १४ वर्ष उमेरसमूहको महिला पुम्सेमा खुसी गौतम र सिनियर महिला पुम्सेमा मलिका घुलुले रजत पदक जिते । यस्तै महिला ४२ केजीमुनि डोल्मा लामा, पुरुष ७४ केजीमुनि चन्द्रप्रसाद गौतम, ५४ केजीमुनि अंकित गौतम र जुनियर ग्योरोगीको पुरुष ३३ केजीमुनि वीरेन्द्र हुमागाईंले कांस्य पदक जिते । यस्तै ग्योरोगीको महिला २९ केजीमुनि र १२ देखि १४ वर्ष उमेर समूहको एकल पुम्सेमा खुसी जोशीले दोहोरो कास्य पदक जितिन् । नेपाली टोली प्रह्लाद थापाको नेतृत्वमा ओसाका आएको हो । टिम व्यवस्थापकमा गंगाप्रसाद गौतम र प्रदीप थापा रहेका छन् । अन्तर्राष्ट्रिय निर्णायकद्वय टीकाप्रसाद लिम्बू र बब्लु शिवाकोटीले प्रतियोगितामा निर्णायकको भूमिका निर्वाह गरेका थिए ।"
"लोडसेडिङ हुँदैन, हल्लामा विश्वास नगरौं","काठमाडौं : नेपाल विद्युत प्राधिकरणले देशभर विद्युत् आपूर्तिमा कुनै लोडसेडिङ नरहेको स्पष्ट पारेको छ। माग र आपुर्तिबीचको सन्तुलन कायम गर्न भारतबाट विजुली आयात गरिरहेको प्राधिरकणले जनाएको छ। विद्युत् आपूर्तिसम्बन्धी सामाजिक सञ्जालमा फैलिएको सूचनालाई प्राधिकरणले भ्रमको संज्ञा दिएको छ। भारतबाट बिजुली आयात गर्दा १० भारतीय रुपैयाँ भन्दा बढि नतिरेको प्राधिकरणले जानकारी दिएको छ। प्राधिकरणका अनुसार हाल देशभर विद्युत्को जडित क्षमता ३ हजार ५१२ मेगावाट पुगेको छ। यसमध्ये प्राधिकरणकै स्वामित्वमा रहेका जलविद्युत आयोजना ६६२ मेगावाट, सौर्य २५ मेगावाट, तापीय ५३ मेगावाट (हाल बन्द), सहायक कम्पनीका आयोजना ६२३ मेगावाट तथा निजी क्षेत्रबाट उत्पादित २१ सय ४९ मेगावाट रहेका छन्। हाल आन्तरिक उत्पादन औसतमा १ हजार १७५ मेगावाट रहेकोमा, विद्युत्को उच्च माग (पिक लोड) २ हजार ७७ मेगावाट पुगेको छ। त्यसमा १ हजार ५९३ मेगावाट उत्पादन सम्भव भएको र बाँकी माग भारतबाट आयात गरेर पूर्ति गरिएको जानकारी दिइएको छ। प्राधिकरणले गर्मीयाम सुरु भएसँगै भारतमा पनि माग बढेकाले रातिको समयमा मागअनुसार विद्युत् आयातमा केही चुनौती भए पनि घरायसी ग्राहकलाई २४ सै घण्टा तथा उद्योगलाई पनि अधिकांश समयमा आपूर्ति गरिँदै आएको स्पष्ट गरेको छ। प्राधिकरणले हालको मौसमका कारण कतिपय स्थानमा आँधी, हुरी, चट्याङ र अविरल वर्षाले संरचनामा क्षति पुग्दा अस्थायी अवरोध हुन सक्ने जनाएको छ। साथै, मर्मतसम्भार, भूमिगत लाइन विस्तार, सडक तथा खानेपानीको निर्माण कार्यका कारण पनि कतै कतै विद्युत् बन्द हुने अवस्था आउन सक्नेछ, जसको सूचना अग्रिम रूपमा दिइँदै आएको छ। सामाजिक सञ्जालमा फैलिएका अतिरञ्जित हल्ला भ्रामक भएको भन्दै हाल लोडसेडिङ नभएको र आगामी दिनमा पनि घरायसी ग्राहकका लागि लोडसेडिङ नहुने स्पष्ट पारेको छ। औद्योगिक ग्राहकलाई बेलुकाको समयमा खपत घटाउन आग्रह गरिएको छ । प्राधिकरणले वर्षा सुरु भएसँगै नेपालको नदीमा बहाव बढ्ने र आन्तरिक उत्पादन बढ्ने भन्दै आन्तरिक उत्पादन बढ्ने अपेक्षा लिइएको छ।"
यसरी जनप्रिय जनमुखी जबज,"गणतन्त्रकै आडमा जनताको बहुदलीय जनवाद (जबज)ले मूर्तरूप पाउन सक्यो भने यसले सिद्धान्तको प्रारूप लिन सक्छ। सन् २०२४, मार्चमा प्रकाशित डा गोकर्णप्रसाद ज्ञवाली र खेमराज खनालको अंग्रेजी अनुसन्धानमूलक लेख जनताको बहुदलीय जनवाद : नेपालमा कम्युनिस्ट आन्दोलनमा सफलताको कडीमा जनताको बहुदलीय जनवाद (जबज)ले साम्यवादका सवै आयाम समेट्छन्। यसमै उल्लेख छ, जबजमा मदन भण्डारीले मुख्यतः तीन विषयवस्तुमा जोड दिएका छन्, शान्तिपूर्ण संसदीय व्यवस्था, संविधानको प्रधानता र प्रतिस्पर्धात्मक आवधिक निर्वाचन। यसैमा उनले मिश्रित अर्थव्यवस्थाबारे पनि व्याख्या गरेका छन्। कम्युनिस्ट पार्टीको एब्सोलुट सिद्धान्त एकदलीय व्यवस्था र आधुनिक समयको कम्युनिस्ट पार्टीको बहुदलीय सिद्धान्तबीचको चेक एन्ड ब्यालेन्स कायम राख्ने काम यसै जबजले गरेको कुरा घनेन्द्र ओझाले उनको पुस्तक जनताको बहुदलीय जनवाद : फरक बहसमा गरेका छन्। यहाँ दुवैका फरक पुस्तकले एकै खालको मर्म बोकेको पाइन्छ, त्यो हो जबजमा पूर्ण प्रजातान्त्रिक विधिको प्रत्याभूति। २०४९ सालमा नेपाल कम्युनिस्ट पार्टी एमालेको पाँचौं महाधिवेशनले निकै आलोचनात्मक टिप्पणीका बाबजुत पारित यस जनताको बहुदलीय जनवाद (जबज) लाई तत्कालीन नेकपा एमालेको प्रेरक सिद्धान्तका रूपमा लिइन्छ। माथिका तथ्यबाट के पनि प्रस्ट हुन्छ भने मदन भण्डारीले कल्पना गरेको कम्युनिज्ममा निरंकुशताको मात्रा शून्य हुन्छ र चेक एण्ड ब्यालेन्सको अधिकतम अभ्यास हुन्छ। तर सञ्चालक शक्ति (जबज)कै मर्म र भावनाविपरीत कयौं नीतिविपरीतका कार्यले प्र श्रय पाउनु कदापि राम्रो हैैन। जनताको बहुदलीय जनवाद विधिजन्य कार्यक्रम हो भन्दा कुनै फरक पर्दैन। किनकि यसको अभ्यास शासकीय प्रणालीका हिसाबमा विश्वका कुनै पनि मुलुकमा भएको पाइएको छैन। चाहे त्यो समाजवादी, साम्यवादी, पँुजीवादी वा अन्य कुनै प्रणालीमा आधारित शासन व्यवस्थामा किन नहोस्। फेरि त्यो भन्दैमा यसको व्यावहारिक महत्त्व र दृष्टिकोणमाथि प्रश्न गर्न सक्ने कुनै आधार छैन। यस अर्थमा कि कुनै मुलुकको एक राजनीतिक दलले यसलाई पूर्ण बहुमतसहित पारित गरेको स्पष्ट आधार कायमै छ। जबजका दोबाटाहरू : जबज (दस्तावेज) को बुँदा नं ३ को कार्यक्रम ३१ मा उल्लेख भएबमोजिम सबै प्रकारका असामाजिक असमानतालाई अन्त्य गर्ने अधिकतम र अन्तिम लक्ष्यको आधार वैज्ञानिक समाजवाद र साम्यवाद भनिएको छ। अंग्रेजी शब्द कम्युनिस्टको ठेट नेपाली शब्द साम्यवाद हुन्छ। अब समाज परिवर्तनको अन्तिम विन्दु साम्यवाद ठान्ने अनि समाजवादलाई माध्यम मान्ने कस्तो अनुकूल छ यो जबज ! अनुकूलतालाई यहाँ प्रतिकूलताको मापक रूपमा दर्शाउन खोजिएको भने हैन। यस दस्तावेजकै ३२ मा उल्लेख भएअनुसार विविध कारण (सामन्तवाद, दलाल नोकरशाही, पुँजीवाद र साम्राज्यवाद) ले समाजवादी बाटो अवरुद्ध भएकाले समाजवादी धारले समाजको विकास हुन नसक्ने उल्लेख छ। तर समाज विकासको उत्तम धारको निष्कर्ष दिन यस जबजले नसकेको हो कि ? भन्ने पाइन्छ। मानकभन्दा पनि प्रवृत्तिलाई सर्वोपरी ठान्दा साम्यवादी दलहरूको विखण्डनताको इतिहास नेपालमा अनन्त छ। सिद्धान्तका हिसाबले जबजमा विश्वास गर्ने र प्रेरक शक्तिका रूपमा यसैलाई लिने दलहरूले यसबारे गहन सोचको विकास गर्नुपर्ने आवश्यकता देखिएको छ। सामन्तवाद र साम्राज्यवाद यस दस्तावेजमा अधिक प्रयोग भएका शब्द हुन्। तर सामन्तवाद र साम्राज्यवादको ठेट परिभाषा यसै दस्तावेजमा नहुनु आफैंमा पनि अपूर्णतामा पूर्णताको खोजी हो भन्न सकिन्छ। सामन्तवाद एक अर्थ राजनीतिक एवं सामाजिक सिद्धान्त हो, जसमा भूमि दायित्वका आधारमा शक्तिको बाँडफाँट गरिन्छ। सामन्तवादको अधिकतम प्रयोग मध्ययुगमा भएको पाइएको छ। विश्वको परिप्रेक्ष्यमा सामन्तवाद पाँचाै शताब्दीदेखि क्रिस्टोफर कोलम्बसले अमेरिका पत्ता लगाउँदासम्मको अवधिलाई मानिन्छ। नेपालको हकमा यस सामन्तवादी युगको सुरुआत लिच्छवी वंशको अन्त्यपछि वा नवौं शताब्दीदेखि अठारौं शताब्दी वा पृथ्वीनारायण शाहले नेपालको एकीकरण गरेपश्चात् अन्त्य भएको पाइन्छ। एक्काईसौं शताब्दीको सेरोफेरोमा वा २०४९ सालमा प्रतिपादित यस दस्तावेजमा कसरी सामन्तवादको बाछिटा पर्न गयो ? सोचनीय विषय हो। दोस्रो, यसमा साम्राज्यवादको बाछिटा पर्नु स्वाभाविक पनि थियो किनकि सन् १९९१ डिसेम्बर (२०४८ पुस) ताका नै साम्यवादी मुलुक सोभियत युनियन टुक्रिएको थियो। खैर यसमा उल्लेख भएको शब्दावली साम्राज्यवादको डिक भने प्रभावकारी नै छ। यसै दस्तावेजको ३१० मा आर्थिक व्यवस्थाबारे उल्लेख छ, जहाँ जनवादी अर्थव्यवस्थाको निर्माणबारे योजनागत विकासको आधार तय गरिने भनिएको छ। यही जनवादी अर्थव्यवस्थाको आधारभूत चरित्रका रूपमा मिश्रित अर्थव्यवस्था भनिएको छ। मदन भण्डारीले कल्पना गरेको कम्युनिज्ममा निरंकुशताको मात्रा शून्य हुन्छ र चेक एन्ड ब्यालेन्सको अधिकतम अभ्यास हुन्छ। तर सञ्चालक शक्ति (जबज)कै मर्म र भावनाविपरीत कयौं नीति विपरीतका कार्यले प्रश्रय पाउनु कदापि राम्रो हैन। मुलुक गणतन्त्र संस्थागत गर्ने बाटोमा अग्रसर हुँदै गर्दा मूलधारका राजनीतिक शक्तिले आफ्नो सिद्धान्त नै बिर्सिएर डिरेल हुनु (बाटो बिराउनु) भनेको समग्र शासकीय प्रणालीमै ग्याप (खाडल) देखिनु हो। संघात्मक प्रणालीमा विकेन्द्रीकरणको चरम अभ्यास हुने बेलामा यस्ता सैद्धान्तिक खाडल देखिनु पक्का पनि राम्रो हैन। नेपालको पहिलो पञ्चवर्षीय योजना (२०१३ साल)ले नै मिश्रित अर्थव्यवस्थावारे उल्लेख गरिसकेको अवस्थामा पुनः यही अर्थव्यवस्थालाई जनवादीको संज्ञा दिनु भनेको नयाँ बोतलमा पुरानै रक्सी भन्ने उखान चरितार्थ गरेको आभास हुन्छ। अर्कातर्फ २०४७ सालको संविधान समेतले मिश्रित अर्थव्यवस्थाबारे उल्लेख गरेको पाइन्छ। दस्तावेजको ३१० मा व्यापार क्षेत्रबारे उल्लेख छ, जसमा स्वतन्त्र विदेश व्यापार नीति अवलम्बनबारे चर्चा छ। नीति अनुसन्धान प्रतिष्ठानले २०७८ सालमा प्रकाशित तथ्यांकअनुसार नेपालले सन् १९५० मा भारतसँगको पहिलो पारवहन सन्धि र सन् १९८० देखि नै आर्थिक उदारीकरण नीति अवलम्बन गरेको पाइन्छ। पारवहन सन्धिकै आडमा भारतसँगको स्वतन्त्र विदेश व्यापार नीति सन् १९५० (नीतिगत व्यवस्था) र सन् १९८० (कार्यान्वयन) ताका नै भइसकेको अवस्थामा पुन २०४९ (सन् १९९३) सालमा यसैबारे पुनव्र्याख्या गर्नु उति सान्दर्भिक नदेखिएको हो कि ? अन्तर्वस्तुमै अलमल : मिश्रित अर्थव्यवस्था, समुन्नत एवं वैज्ञानिक कृषि प्रणाली, सुशासनमुखी सरकारको परिकल्पना, भूमिको समान वितरण तथा प्रगतिशील कर प्रणाली जबजका गतिला एवं मनन्योग्य आधारशीला हुन्। लगभग यस्तै यस्तै आधारशीलालाई टेकेर सीमित स्रोत एवं साधन भएको कम्युनिस्ट मुलुक भियतनाम दिन दुगुना रात चौगुना हुँदै विश्वको टाइगर इकोनोमी (दु्रत गतिमा वृद्धि हुँदै गरेको अर्थ व्यवस्था)को रूपमा दर्ज हुँदैछ। जबजकै नाममा नेपालको सरकारले विकासका लागि भियतनामी या बंगलादेशी मोडेल अपनाउँदा एमालेको नारा समृद्ध नेपाल, सुखी नेपाली प्राप्त गर्न सक्ने आधार धेरै छन्। मुलुक गणतन्त्र संस्थागत गर्ने बाटोमा अग्रसर हुँदै गर्दा मूलधारका राजनीतिक शक्तिले आफ्नो सिद्धान्त नै बिर्सिएर डिरेल हुनु (बाटो बिराउनु) भनेको समग्र शासकीय प्रणालीमै ग्याप (खाडल) देखिनु हो। संघात्मक प्रणालीमा विकेन्द्रीकरणको चरम अभ्यास हुने बेलामा यस्ता सैद्धान्तिक खाडल देखिनु पक्का पनि राम्रो हैन। गणतन्त्रकै आडमा जबजले मूर्तरूप पाउन सक्यो भने यसले सिद्धान्तको प्रारूप लिन सक्छ। यस्ता खाडललाई परिपूर्ति गर्ने क्रम आन्तरिक दलबाटै गर्न सकियो भने समग्र पार्टीपंक्ति सबल बन्न सक्छ। अन्तिम आधारविन्दु : पछिल्लो समय दण्डहीनता बढ्नु दलीय अराजकताको परिणति हो। व्यवहारवादी एमालेजनले जबजलाई खासै महत्त्व नदिएको तथा सिद्धान्तवादीहरूले थप महत्त्व दिएको भाव नेकपा एमालेको मिसन ग्रासरुट र पछिल्लो समयको घट्दो ग्राफले देखाउँछ। यस दस्तावेजलाई व्यावहारिकताको प्रारूपमा ढालेर थप आधुनिकीकरण गर्न सकेको खण्डमा भने सुनमा सुगन्ध बन्न सक्छ। सदाचार, उन्नत अर्थव्यवस्था, भ्रष्टाचारको निरपेक्ष उन्मूलन, वर्तमान शिक्षा प्रणालीमा सुधार, साम्यवादमा पनि प्रजातन्त्रको प्रत्याभूति यसका एकदमै सबल पक्ष हुन्। अबको आउँदो समयमा नेकपा एमालेले यस दस्तावेजलाई शासकीय स्वरूपमा आयाममा थप्न सकेको खण्डमा केवल एक पार्टीमात्र हैन, मुलुककै समग्र कार्यान्तरणका आधारशिला निर्माण गर्न सकिन्छ। पोखरेल, अर्थराजनीतिक विश्लेषक हुन्।"
जब औलो हिमाल चढ्यो,"वीरेन्द्रनगर : कर्णालीमा बर्सेनि औलोको जोखिम बढिरहेको छ। यहाँका हिमाली जिल्लाहरू पनि औलोको जोखिमबाट अछुत्तो छैनन्। विगतमा औलोको समस्या नरहेको यहाँको हिमाली जिल्ला हुम्ला पनि अहिले औलोको उच्च जोखिममा परेको छ। यातायात सेवासँग जोडिदा लामखुट्टेको पहुँच विस्तारसँगै बढ्दो तापक्रमका कारण कर्णालीको हिमाली जिल्ला हुम्ला पनि औलोको उच्च जोमिखमा परेको हो। कर्णाली प्रदेशका १० जिल्लामध्ये हुम्ला औलो रोगको उच्च जोखिममा रहेको प्रदेश स्वास्थ्य निर्देशनालयले जनाएको छ। निर्देशनालयका अनुसार हुम्लासँगै कालीकोट, दैलेख र सुर्खेत औलोको उच्च जोखिममा छन्। प्रदेश स्वास्थ्य निर्देशनालयका भेक्टर कन्ट्रोल सुपरभाइजर श्यामलाल आचार्यले कर्णालीका हिमाली जिल्लाहरूमा पनि औलोको जोखिम बढिरहेको बताए। उनले भने, यहाँको हिमाली जिल्ला हुम्लामा पनि दुई जना औलो रोगका बिरामी फेला परे। एक जना बाहिरबाट आएका र एक जना स्थानीय व्यक्तिलाई औलोको संक्रमण पहिचान भएको हो। चालू आर्थिक वर्षमा कर्णाली प्रदेशभरीमा ३८ जना औलोका बिरामी पहिचान भएका छन्। निर्देशनालयका अनुसार चालू आवमा कर्णाली प्रदेशका सुर्खेतमा २९, दैलेखमा ४, कालीकोटमा ३ र हुम्लामा २ जना औलो रोगका बिरामी फेला परेका हुन्। जस मध्य ३७ जना आयतित औलो रोगमा बिरामी भेटिएका छन्। एक जना स्थानीय नागरिकमा पनि औलोको संक्रमण देखिएको छ। हुम्लाको ताजाकोट गाउँपालिका, दैलेखको आठबिस नगरपालिका, चामुण्डा बिन्द्रासैनी नगरपालिका, दुल्लु नगरपालिका, ठाटीकाँध गाउँपालिका, कालीकोटको खाँडाचक्र नगरपालिका, सुर्खेतका बराहताल गाउँपालिका, वीरेन्द्रनगर नगरपालिका, चौकुने गाउँपालिका, गुर्भाकोट नगरपालिका, लेकबेंसी नगरपालिका, पञ्चपुरी नगरपालिका र सिम्ता गाउँपालिकामा औलो रोगका बिरामी फेला गरेका छन्। यस्तै यहाँका ७९ स्थानीय तहका ७ सय १८ वडामध्ये ३ वटा वडा औलो रोगको उच्च जोखिम छन्। ७ वटा वडा मध्यम जोखिम रहेको, ४ सय १० वटा वडा निम्न जोखिम रहेको र २ सय ९८ वडामा जोखिम नरहेको निर्देशनालयले जनाएको छ। उच्च जोखिममा रहेको वडामध्ये हुम्ला ताजाँकोट गाउँपालिका वडा नं २, ३ र ४ हुन्। न्यून जोखिममा सुर्खेत वीरेन्द्रनगर नगरपालिका वडा नं २, गुर्भाकोट नगरपालिका वडा नं ८, मुगु खत्याड गाउँपालिका वडा नं ८, सोरु गाउँपालिका वडा नं ४, ५, हुम्ला जिल्लाको अदानचुली गाउँपालिका वडा नं ३ र ताजाँकोट गाउँपालिका वडा नं ५ छन्। के कारणले लाग्छ औलो ? औलो अर्थात् मलेरिया लामखुट्टको टोकाइका कारण लाग्ने रोग हो। प्रदेश अस्पतालमा कार्यरत कन्सल्टेन्ट फिजिसियन डासर्जन श्रेष्ठले भने, मानिस तथा अन्य केही जनावरलाई समेत लाग्ने यो रोग प्लाज्मोडियम समूहका प्रोटोजोआ परजीवीका कारण लाग्ने गर्छ। लामखुट्टेले टोकेर परजीवी शरीरमा प्रवेश गयो भने त्यसको १० देखि १५ दिनमा लक्षणहरू देखिन सुरु हुन्छ। उनका अनुसार प्लाज्मोडियम भाइभ्याक्स, प्लाज्मोडियम ओभल र प्लाज्मोडियम मलेरीआईले साधारणतया मन्द खालको औलोको सक्रमण गराउँछन्। त्यस्तै, अर्को प्रजाति प्लाज्मोडियम नोलेसीले मानिसमा रोगको सक्रमण बिरलै गराउने गरेको पाइन्छ। औलोको पहिचान गर्न रगतको नमुनालाई सूक्ष्मदर्शक यन्त्रले हेर्ने वा एन्टिजेनमा आधारित परीक्षण गर्ने गरिन्छ। औलो रोगका परजीवी भएको लामखुट्टेले टोेकेपछि १० देखि १५ दिनभित्रमा ज्वरो आउने, टाउको दुख्ने, वान्ता हुने, जोर्नीहरू दुख्ने, असजिलो महसुस हुनेजस्ता सामान्य लक्षण देखा पर्छन्। डा श्रेष्ठका अनुसार निरन्तर वा दिन बिराएर ज्वरो आउने, शरीरका भित्री अंगहरू फियो, कलेजो सुन्निने, रगतको मात्रा कमी हुने तथा परजीवीको प्रकृतिअनुसार विभिन्न लक्षण देखिने हुन्छ। यो रोगले गम्भीर रूप लिएमा मानिसको मृत्युसमेत हुने सम्भावना हुन्छ। लक्षण देखिनासाथ उचित उपचार पाए यो निको हुन्छ। जलवायु परिवर्तन तथा तापक्रम बढ्दै गएको हुँदा हिमाली क्षेत्रमा समेत लामखुट्टेहरू देखिन थालेका छन्। जसले गर्दा ती क्षेत्रमा पनि औलो जोखिम बढिरहेको छ। औलोको जोखिम कम गर्न झुल तथा लामखुट्टे भगाउने रसायनहरूको प्रयोग गर्ने, लामखुट्टेको टोकाइ कम गर्ने वा लामखुट्टेको नियन्त्रणका लागि कीटनाशक औषधि छर्कने, घर वरपर झरनियन्त्रण तथा पानी जमेका खाल्टाखुल्टी पुर्ने, राति सुत्दा सधैं झुल प्रयोग गर्ने जस्ता उपायहरू अपनाउनुपर्छ। डाश्रेष्ठले भने, कर्णालीका ग्रामीण स्तरमा औलोको सचेतनाकै अभाव छ। यसका बारेमा ग्रामीण बस्तीहरूमा सचेतना पनि फैलाउनुपर्छ। त्यसतर्फ स्थानीय सरकारहरूले ध्यान दिन जरुरी छ। अन्य सरोकारवालाहरूले पनि यस सम्बन्धि सचेतनामुलक कार्यक्रमहरू गर्नु आवश्यक छ।"
सन्तोषीको म्याराथनमा नयाँ कीर्तिमान,काठमाडौं : नेपाली एथ्लेटिक्सकी ओलम्पियन धाविका सन्तोषी श्रेष्ठले लण्डन म्याराथनमा नयाँ कीर्तिमान बनाएकी छिन्। उनले निर्धारित दुरी २ घण्टा ४२ मिनेट ५० सेकेण्डमा पूरा गरेकी हुन्। सन् २०२४ जनवरीमा भएको बन्धोबन्धु ढाका म्याराथनमा स्वर्ण जित्दा राष्ट्रिय कीर्तिमान बनाएकी थिइन्। उनले निर्धारित दुरी २ घण्टा ४६ मिनेट २३ सेकेण्डमा पूरा गर्दै राष्ट्रिय कीर्तिमान बनाएकी थिइन्। उनले गतवर्ष पेरिसमा सम्पन्न भएको ओलम्पिकमा भाग लिएकी थिइन्। उनले ओलम्पिकमा निर्धारित दुरी २ घण्टा ५५ मिनेटमा पूरा गरेकी थिइन्।
इँटा भट्टाको खाल्डोमा जमेको पानीमा डुबेर दुई बालिकाको मृत्यु,वीरगन्ज : पर्साको ग्रामीण भेगमा रहेको इँटा भट्टा छेउको खाल्डोमा जमेको पानीमा डुबेर दुई बालिकाको मृत्यु भएको छ। मृत्यु हुनेमा पर्साको पर्सागढी नगरपालिका५ बहुअर्वाका रुस्तम मियाँकी छोरी ५ वर्षीया नेहा खातुन र त्यही गाउँका मुख्तार मियाँकी छोरी ४ वर्षीया आसिया खातुन रहेका छन्। वीरगन्ज महानगरपालिका२ का सन्तोष साहले बहुअर्वामा सञ्चालन गरेको हिरा इँटा भट्टाको छेउमा रहेको खाल्डोमा जमेको पानीमा डुबेर दुबै बालिकाको मृत्यु भएको इलाका प्रहरी कार्यालय पटेर्वा सुगौलीले जनाएको छ। सोमबार दिउँसो दुवै बालिका पानीमा नुहाउन पसेका बेला डुबेर अचेत भएका थिए। स्थानीयले तत्कालै उद्धार गरेर उनीहरूलाई वीरगन्जको नारायणी अस्पतालमा पुर्याउँदा चिकित्सकले दुवैलाई मृत घोषित गरेको इलाका प्रहरी कार्यालय पटेर्वा सुगौलीका प्रहरी निरीक्षक प्रकाश थापाले जानकारी दिए।
एमाले र कांग्रेसको सरकारले जनताको असन्तुष्टि र अर्थतन्त्रको संकट हटाउँछ : महामन्त्री थापा,"काठमाडौं : नेपाली कांग्रेसका महामन्त्री गगनकुमार थापाले जनताको असन्तुष्टिलाई उत्तेजनामा लिएर जाने नभइ उचित तबरले सम्बोधन गर्नुपर्ने बताएका छन्। नेपाली कांग्रेस उद्योग तथा व्यापार विभागले सोमबार काठमाडौंमा आयोजना गरेको अन्तरक्रिया कार्यक्रम थापाले राजनीतिक उपलब्धिकाबीच आम नागरिकको अवस्थामा बदलाव आउन नसकेकाले असन्तुष्टि देखिएकाले हटाउन लागिपर्ने बताएका हुन्। त्यस्तै उनले आर्थिक गतिविधि संकुचित भइरहेको अवस्थामा केहि कुरालाई सुधार गर्न सके यसलाई सहि दिशातर्फ अघि बढाउन सकिने उल्लेख गरे। उनले एमाले र कांग्रेसको समीकरणलाई निरन्तरता दिइने पनि बताए। उनले भने, हामी अहिले एमालेसँग सरकारमा छौं, हाम्रो मुख्य प्राथमिकता इकोनोमिमा देखिएका जति पनि समस्याहरु छन्, संकटहरु छन्, त्यसलाई सम्बोधन गर्नु हो। कांग्रेसको तर्फबाट हाम्रो प्रतिबद्धता छ हामी तलमाथि कुनै पोलिटिकल एड्भेन्चरमा लाग्दैनौं, यसलाई सहज ढंगबाट अघि बढाउँछौं। थापाले सरकारले परिणाम दिने गरी काम गर्नुपर्ने बताए। थापाले भने, सरकारले काम गर्नुपर्छ, परिणाम दिनुपर्छ, रिजल्ट चाहिन्छ, हामी त रिजल्टमा काम गर्न चाहन्छौं। उनले असन्तुष्टिको कारोबार नगर्न र असन्तुष्टिलाई उत्तेजनामा लिएर जाने काम नगर्न सचेत गराए। कांग्रेस र एमाले मिलेर बनेको सरकारको मुख्य विषय पनि असन्तुष्टि र बेचैनी हटाउनु रहेको बताए। उद्योग, व्यापार फस्टाउन र निजी क्षेत्रलाई चलायमान बनाउन सरकारले आवश्यक कानुन बनाउने उनको भनाई छ।"
स्वास्थ्य सहायता तथा राहत कार्यक्रमलाई एकीकृत गरेर व्यवस्थापन गर्छौं : मन्त्री पौडेल,काठमाडौं : स्वास्थ्यमन्त्री प्रदीप पौडेलले स्वास्थ्य सहायता तथा राहत कार्यक्रमलाई एकीकृत गरेर व्यवस्थापन गरिने बताएका छन् । नेपाल कोरिया मैत्री नगरपालिका अस्पतालको वार्षिकोत्सवका अवसरमा सोमबार भक्तपुरमा आयोजित कार्यक्रममा मन्त्री पौडेलले विभिन्न निकाय तथा मन्त्रालयमार्फत छरिएर सञ्चालन भइरहेका स्वास्थ्य सहायता तथा राहत कार्यक्रमहरूलाई एउटै संरचनाभित्र समेटेर एकीकृत व्यवस्थापन गरिने बताएका हुन् । उनले डुब्न लागेको स्वास्थ्य बीमालाई उतार्नका लागि नियमित आम्दानी सुरक्षित कोष निर्माण हुने गरी विकास गर्नुपर्ने बताए । हरेक वर्ष एक खर्बभन्दा बढी आम्दानी हुने गरी बीमाको आय प्रणाली विकास हुनुपर्ने उनको भनाइ छ । उनले योगदान गर्न सक्ने नागरिकले योगदान गर्ने र योगदान गर्न नसक्नेहरुका लागि राज्यले प्रिमियर दिनुपर्ने जिकिर गरे । मन्त्री पौडेलले बीमाको फेक क्लेम गर्ने अस्पतालको सम्बन्धन खारेज गर्नुपर्नेमा जोड दिए । वार्षिकोत्सवका असरमा अस्पतालमा स्थापना गरिएको मध्यपुर रक्तसञ्चार केन्द्रको मन्त्री पौडेलले उद्घाटन गरेका थिए । अस्पतालले दैनिक एक हजारभन्दा बढी बिरामीलाई उपचार सेवा प्रदान गरिरहेको जनाएको छ ।
"जनस्वास्थ्य प्रयोगशालामा साढे १९ करोड भ्रष्टाचार, मधेस प्रदेश सचिवसहित १४ जनाविरुद्ध मुद्दा","काठमाडौं : मधेस प्रदेश, सामाजिक विकास मन्त्रालयका तत्कालीन सचिव इम नारायण श्रेष्ठ, हस्पिटेक इन्टरप्राइजेज प्रालिका सञ्चालक विशाल पण्डितलगायत १४ जनाविरुद्ध भ्रष्टाचारको मुद्दा दायर गरिएको छ। साढे १९ करोडको अनियमिततासँग सम्बन्धित यो मुद्दा प्रदेश जनस्वास्थ्य प्रयोगशालामा उपकरण खरिदका क्रममा भएको छ। अख्तियार दुरुपयोग अनुसन्धान आयोगले यस प्रकरणमा विस्तृत अनुसन्धान गरेको हो। अख्तियारले तत्कालीन सचिव इम नारायण श्रेष्ठ, हस्पिटेक इन्टरप्राइजेज प्रालिका सञ्चालक विशाल पण्डित र अन्य १२ जनाविरुद्ध मुद्दा दायर गरेको छ। यीमध्ये लेखा अधिकृत नवीन दास, वरिष्ठ स्वास्थ्य प्रशासक मुक्तिनारायण साह, प्रदेश प्रयोगशालाका निर्देशक डा श्रवणकुमार मिश्र, र वरिष्ठ ल्याब टेक्निसियन निरीक्षक गुणानन्दप्रसाद साह पनि समावेश छन्। आयोगको अनुसन्धानमा देखिएको छ कि, २०७८। ७९ आर्थिक वर्षमा मधेस प्रदेशस्थित ६४ स्थानीय तहमा जनस्वास्थ्य प्रयोगशालाको स्थापनाका लागि उपकरण खरिदमा अनियमितता भएको हो। सार्वजनिक खरिद ऐन, २०६३ र नियमावली, २०६४ का विपरीत तयारी बिना खरिद प्रक्रिया अगाडि बढाइएको पाइएको छ। अख्तियारको छानबिन अनुसार, हस्पिटेक इन्टरप्राइजेज प्रालिका सञ्चालक विशाल पण्डितसँग मिलेमतोमा यो प्रक्रिया गरिएको थियो। कम्पनीको प्राविधिक स्पेसिफिकेसनलाई प्रयोग गरेर प्रदेश जनस्वास्थ्य प्रयोगशालाले आवश्यकताका आधारमा नभई, मिलेमतो गरी उपकरण खरिदको प्रक्रिया अगाडि बढाएको देखिएको छ। यसैगरी, खाता अनुमान १९ करोड ५९ लाख ८७ हजार २०० रुपैयाँ रहेको छ, जसमा स्वास्थ्य परीक्षणका लागि चारवटा उपकरण खरिद गर्दा, अन्य फर्मलाई प्रतिस्पर्धामा सामेल नगरी हस्पिटेक इन्कसँग अनियमित सम्झौतामा हस्ताक्षर गरिएको छ। आयोगको अनुसन्धानले यो पनि पत्ता लगायो कि, हस्पिटेक इन्टरप्राइजेजका सञ्चालक विशाल पण्डितको परिवारका सदस्यहरूले पनि यस्ता ठेक्कामा संलग्न थिए। पण्डितकी पत्नी, दाजु र ससुराले विभिन्न कम्पनीहरूमार्फत आपूर्ति दर निर्धारणमा मिलेमतो गरेका थिए। यसलाई कन्फ्लिक्ट अफ इन्टरेस्टका रूपमा देखा पर्न गएको छ। खरिद प्रक्रियामा ३० दिने म्यादलाई १५ दिनमा घटाएर बोलपत्र आह्वान गरिएको थियो। यस्तो प्रक्रिया अपनाएर, अन्य प्रतिस्पर्धीहरूलाई बाहिर राख्दै, हस्पिटेक इन्कलाई मात्र लाभ पुग्ने गरी तयारी गरिएको थियो। कोभिड१९ र मंकिपक्सका कारण विशेष परिस्थिति उल्लेख गरेर छोटो समयमा खरिद प्रक्रिया सम्पन्न गरिएको छ। यस कारणले, अन्य कम्पनीलाई सहभागी हुन अनुमति नदिई, एक मात्रै कम्पनीलाई अनुकूल बनाइयो। अख्तियारको निष्कर्षअनुसार, ६४ स्थानीय तहमा ७ दिनको भित्र उपकरण जडान र सञ्चालन गर्न सक्ने कम्पनीलाई मात्रै ठेक्का दिइएको थियो। तर, यो उपकरण २०७९०८१८ सम्म कुनै पनि स्थानमा जडान गरिएको थिएन, र महालेखापरीक्षकको प्रतिवेदनले यसलाई पुष्टि गरेको छ। अख्तियारले यो प्रकरणलाई भ्रष्टाचारको मुद्दा बनाएर दोषीहरूलाई कठोर कारबाहीको माग गर्दै विशेष अदालत, काठमाडौंमा आरोपपत्र दायर गरेको छ।"
डाक्टरसरकार भत्ता द्वन्द्व,"काठमाडौं : सेतो एप्रोन लगाएर बिरामी जाँच्नुपर्ने आवासीय चिकित्सकहरू आइतबार झरीमा रुझ्दै थिए । रुझ्दै माईतीघर मण्डला धर्ना दिए । र्याली निकाले । चिकित्सकहरूको एकसूत्रीय माग छ, सरकारले तोके अनुसारको निर्वाह भत्ता (स्टाइपेन्ड) दिइयोस् । अध्ययनकाममा फर्कन्छौं । भत्ता नपाउँदा आन्दोलन सरकारले तोकेको निर्वाह भत्ता नपाउँदा चिकित्सकहरू देशव्यापी आन्दोलनमा छन् । प्रधानमन्त्री केपी शर्मा ओली अध्यक्ष रहेको चिकित्सा शिक्षा आयोगकोे १६ औं बैठकले स्नातकोत्तर तह (एमडीएमएसडीएमएस) अध्ययनरत सम्पूर्ण आवासीय चिकित्सकहरूलाई निर्वाह भत्ता उपलब्ध गराउने निर्णय गरेको थियो । गत माघ २५ गते भएको उक्त निर्णय अढाई महिना भइसक्दासमेत निजी मेडिकल तथा डेन्टल कलेजले कार्यान्वयनमा आनाकानी गरिरहेका छन् । जुन निर्वाह भत्ता सरकारी संस्थामा अध्ययनरत आवासीय चिकित्सकहरूले पाइरहेका छन् । मासिक निर्वाह भत्ता ४८ हजार ७ सय ३७ रुपैयाँ नपाउँदा आवासीय चिकित्सकहरू ड्युटीमा छैनन् । बिरामी जाँच्दैनन् । बिरामी भर्ना भएको वार्डमा झुल्किँदैनन् । निको भएका बिरामीलाई डिस्चार्ज गर्ने लगायतका नियमित कामहरू छोडेका छन् । सरकारी मेडिकल कलेज तथा स्वास्थ्य प्रतिष्ठानहरूका आवासीय चिकित्सकहरूले पनि ऐक्यबद्धता जनाउँदै तीन दिनदेखि आकस्मिक बाहेकका सेवामा सहभागी भएका छैनन् । सरकारी आवासीय चिकित्सकहरूले वैज्ञानिक कार्य समय र बिदा प्रावधान सहितको मापदण्डयुक्त स्नातकोत्तर (पोस्ट ग्रयाजुएट) सञ्चालन निर्देशिका तयार पारी लागू गर्नसमेत माग गरेका छन् । भत्तामा भिन्नता : सरकारी र निजीमा फरक ? नेपाल चिकित्सक संघले आह्वान गरेको आन्दोलनले काठमाडौं उपत्यका मात्र होइन उपत्यका बाहिरका बिरामीको उपचार सेवासमेत प्रभावित भएको छ । निजी तथा सरकारी मेडिकल कलेज, प्रतिष्ठानका आवासीय चिकित्सक, मेडिकल डेन्टल अधिकृत लगायतका विशेषज्ञहरू माइतीघर मण्डलामा धर्ना दिइरहेका छन् । उपत्यका बाहिरका चिकित्सकहरू आआफ्नो जिल्ला प्रशासन कार्यालय अगाडि उपस्थित भएर धर्ना दिइरहेका छन् । जसका कारण अस्पतालको बहिरंग (ओपीडी) सेवा ठप्प छ । आवासीय चिकित्सकले गठन गरेको स्वास्थ्यकर्मीका लागि सुरक्षित कार्यस्थल संघर्ष समितिका संयोजक शेषराज घिमिरेले सरकारी निर्णय कार्यान्वयन नहुँदासम्म आन्दोलन जारी रहने बताउँछन् । डा घिमिरेले भन्छन्, सरकारले गरेको निर्णय जबसम्म कार्यान्वयन हुँदैन । तबसम्म हाम्रो आन्दोलन जारी नै रहन्छ । बिरामीको उपचार सेवा प्रभावित भइरहेका बेला प्रधानमन्त्री तथा मन्त्रिपरिषद्को कार्यालयमा बसेको शिक्षा आयोगको बैठकको निर्णय कार्यान्वयनमा सरोकारवाला निकाय मुकदर्शक बनेका छन् । निर्णय दुई महिना बितिसक्दा पनि कार्यान्वयन अधुरै छ । जसका कारण आवासीय चिकित्सकहरू सडक आन्दोलनमा उत्रेका हुन् । निजी मेडिकल तथा डेन्टल कलेजमा स्नातकोत्तर तह (एमडीएमएसडीएमएस अध्ययनरत आवासीय चिकित्सकहरूको मागप्रति न त कलेज सञ्चालकहरू सहमत छन्, न त आफ्नै निर्णय कार्यान्वयन गराउन सरकार नै संवेदनशील भएको छ । चिकित्सकहरूले निर्णय कार्यान्वयका लागि सडक आन्दोलन जारी राख्दा त्यसको प्रत्यक्ष मारमा बिरामी परेका छन् । तोकियो ४८ हजार, पाउँछन् २० हजार सरकारले नै आवासीय चिकित्सकहरूको निर्वाह भत्ता ४८ हजार ७ सय ३७ (अठ्चालिस हजार सात सय सैतिस रुपैयाँ) तोकेको हो । प्रधानमन्त्री केपी शर्मा ओली अध्यक्ष रहेको चिकित्सा शिक्षा आयोगको १६ औं बैठकले निजी मेडिकल कलेजमा अध्ययनरत आवासीय चिकित्सकहरूलाई सो निर्वाह भत्ता उपलब्ध गराउनुपर्ने निर्णय गरेको हो । यो सरकारको आठौं तह सरहको हो । जुन सरकारी प्रतिष्ठानमा स्नातकोत्तर तह अध्ययन गरिरहेका आवासीय चिकित्सकहरूले पाइरहेका छन् । तर, निजी मेडिकल कलेजमा अध्ययनरत आवासीय चिकित्सकहरूलाई भने १९ देखि २० हजारसम्म दिइएको छ । प्राथमिक चिकित्सक तथा आकस्मिक चिकित्सक संघ नेपालका अध्यक्ष डा पुष्पमणि खराल आवासीय चिकित्सकहरूको मागहरू कर्यान्वयन गर्न राज्यले उदासीनता देखाएको बताउँछन् । डा खराल भन्छन्, आवासीय चिकित्सकका मागहरू समयसापेक्ष र सामाजिक न्यायको सिद्धान्तमा आधारित देखिन्छन् । आवासीय चिकित्सकहरूको मागप्रति नेपाल मेडिकल एसोसिएसन लगायतका संघसंस्थाहरूले ऐक्यबद्धता जनाइरहेका छन् । एसोसिएसन अफ प्राइभेट मेडिकल एन्ड डेन्टल कलेजका अध्यक्ष प्राडा ज्ञानेन्द्रमान सिंह कार्की आवासीय चिकित्सकहरूले भर्ना हुनु अघि गरेको शर्त विपरित आन्दोलन गरिरहेको दाबी गर्छन् । डा कार्की भन्छन, निजी मेडिकल कलेजबाट उपलब्ध गराइएको निर्वाह भत्ता मञ्जुर छ भनि प्रतिबद्धता व्यक्त गरेपछि स्नातकोत्तर तहमा भर्ना गरिएको हो । अहिले आएर भत्ता पुगेन भन्दै सडकमा हाम्राविरुद्ध नारावाजी गर्न पाइन्छ ? किन भएन कार्यान्वयन ? चिकित्सा शिक्षा आयोगले निजी क्षेत्रका शिक्षण संस्थाहरूले आवासीय चिकित्सक (रेजिडेन्ट डाक्टर)हरूलाई तोकिए अनुसारको निर्वाह भत्ता (नेपाल सरकारको आठौं तहको स्वास्थ्यकर्मीको तलब स्केलमा कमी नहुने गरी) सुनिश्चितता गरेर मात्र सिट दाबी गर्नुपर्ने सूचना प्रकाशित गरेको थियो । सोहि अनुसार आयोगले शैक्षिक सत्र २०८१०८२ का लागि स्नातकोत्तर तहमा अध्ययन गर्ने चिकित्सा विद्यार्थीहरूले भर्ना भर्ना भएका थिए । एसोसिएसन अफ प्राइभेट मेडिकल एन्ड डेन्टल कलेजका अध्यक्ष डा कार्कीका अनुसार, सो सूचनाप्रति आपत्ति जनाउँदै निर्वाह भत्ता तिर्न नसक्ने भनी त्यस आयोगलाई पत्राचार गरी जानकारी गराइएको दाबी गर्छन् । उक्त जानकारी गराएपश्चात् मेडिकल कलेजहरूले आत्ममूल्यांकन (सेल्फ एप्राइजल) फारम नभरिसकेपछि सम्पूर्ण प्रक्रियाहरू रोकिएको अवस्था डा कार्की बताउँछन् । मेडिकल कलेज सञ्चालकहरूले प्रधानमन्त्री एवं मन्त्रीहरूसँग विभिन्न चरणमा औपचारिक तथा अनौपचारिक रूपमा छलफल भएको थियो, डा कार्की भन्छन्, त्यसपछि चिकित्सा शिक्षा आयोगले दोस्रो पटक म्याद थप गरे फारम भर्ने सूचना जारी गरेको थियो । यदि आयोगको निर्णय लागू हुने अवस्था आएमा स्नातकोत्तर तहका एमडीएमएसएमडीएस लगायतका शैक्षिक कार्यक्रम अध्यापन गराउन असमर्थ रहने विषय हामीले पत्राचार गरेका थियौं । डा कार्कीका अनुसार, बारम्बारको छलफलपछि दुईवटा मोडेलमा पढाइ गर्ने निर्णय भएको थियो । जसमा पहिलो वर्ष २५ हजार, दोस्रो वर्ष ३० हजार र तेस्रो वर्ष ३५ हजारका दरले निर्वाह भत्ता निजी मेडिकल कलेजले उपलब्ध गराउने सहमति भएको थियो । त्यसपछि निजी कलेजको निरिक्षण प्रक्रिया अघि बढी गत माघ २४ गते सिट निर्धारण भएको थियो । गत माघ २६ गते प्रवेश परीक्षासमेत भइसकेको छ । माघ २५ गते चिकित्सा शिक्षा आयोगको पूर्ण बैठक बसेको थियो । बैठकमा एसोसिएसनका तर्फबाट सहभागि डा कार्कीका अनुसार, त्यही पुरानो मागलाई यथावत् राखी आठौं तहकै निर्वाह भत्ता दिनुपर्ने गरी आयोगको क्षेत्राधिकार बाहिर गई गैरकानुनी एवं अनधिकृत निर्णय भएको थियो । जुन निर्णयमा असहमति जनाउँदै नोट अफ डिसेन्ट लेख्न नपाए पछि विज्ञप्ति निकालेर आफ्नो फरक मत राख्नु परेको डा कार्की बताउँछन् । उक्त निर्णय सम्पूर्ण मेडिकल तथा डेन्टल कलेजहरूलाई मान्य नभएकाले एसोसिएसनको निर्णयानुसार स्नातकोत्तर तहका शैक्षिक कार्यक्रम सञ्चालन गर्न सक्ने स्रोत सुनिश्चित नभई आठौं तह बराबरको निर्वाह भत्तासहित स्नातकोत्तर अध्यापन गराउन नसकिने व्यहोरा जनाउँदै सार्वजनिक सूचना जारी गरिएको डा कार्कीको भनाइ छ । बैंक तथा वित्तीय संस्थासँग ऋण लिएर मेडिकल कलेज सञ्जालन गरिरहेको दाबी गर्छन्, मेडिकल कलेज व्यवसायीहरू । अध्ययन शुल्क न्यून भएकाले ४८ हजार मासिक भत्ता उपलब्ध गराउन नसकिने बताउँछन् । स्वास्थ्य मन्त्रालयको चेतावनी, ४८ हजार नदिए सहकार्य टुट्छ निजी मेडिकल कलेज तथा प्रतिष्ठान र आवासीय चिकित्सकहरूबीचको इगो जारी रहँदा स्वास्थ्य तथा जनसंख्या मन्त्रालयले स्वास्थ्यकर्मीलाई साथ दिएको छ । स्वास्थ्यमन्त्री प्रदीप पौडेलले सरकारी सरह आवासीय चिकित्सकलाई भत्ता नदिँदासम्म निजी मेडिकल कलेजले पाउने सबै सुविधा रोक्ने चेतावनी दिएका छन् । स्वास्थ्य मन्त्रालयको आग्रहलाई न त आन्दोलन चिकित्सकहरूले मानेका छन, न त निजी मेडिकल कलेज प्रतिष्ठानका सञ्चालकहरूले नै टेरेका छन् । स्वास्थ्य मन्त्रालयका प्रवक्ता डा प्रकाश बुढाथोकीले आवासीय चिकित्सकहरूको निर्वाह भत्ता लगायतका विषयहरू उठाइ आह्वान गरेको विरोध कार्यक्रमप्रति गम्भीर ध्यानाकर्षण भएको बताउँछन् । चिकित्सा शिक्षा आयोगको निर्णय कार्यान्वयनका लागि तत्काल आवश्यक प्रबन्ध गरी आवासीय चिकित्सकहरूलाई तोकिएको निर्वाह भत्ता उपलब्ध गराउन सबै निजी मेडिकल कलेज तथा प्रतिष्ठानहरूलाई अनुरोध गरेका छौं । स्वास्थ्य मन्त्रालय र निजी मेडिकल कलेजहरूबीच सम्झौता भई विभिन्न स्वास्थ्य कार्यक्रमहरू संचालन भइरहेका छन्, डा बुढाथोकी भन्छन्, प्रधानमन्त्रीज्यूको अध्यक्षतामा रहेको चिकित्सा शिक्षा आयोगको १६औं बैठकले गरेको उक्त निर्णयलाई वेवास्ता गरिएमा उक्त सहकार्यमा समेत असर पर्नसक्ने तथा समग्र स्वास्थ्य प्रणाली नै प्रभावित हुने विषयमा संवेदनशील र जिम्मेवार हुन सम्बन्धित पक्षलाई आग्रह गर्दछौं । चिकित्सा शिक्षा आयोगको बैठकमा उपस्थित एसोसिएसन अफ प्राइभेट मेडिकल एन्ड डेन्टल कलेजका अध्यक्ष डा कार्कीका अनुसार, तत्कालीन शिक्षामन्त्री विद्या भट्टराईले सक्रियता जनाएकी थिइन् । बैठकमै आपत्ति जनाएको थिएँ, डा कार्कीले भने, यथास्थितिमा यो निर्णय कार्यान्वयन गर्न सकिँदैन । केही न केही राहत दिनुपर्यो भन्ने अडान राखेको थिएँ । बैठकबाट बीचैमा प्रधानमन्त्री उठेर हिंड्नु भयो । विरोध गर्दागर्दै बैठकका अरू सहभागीले एकैक्षणमा माइन्युट गरिएको रहेछ । माइन्युटमा नोट अफ डिसेन्ट लेख्न खोज्दा पाइँदैन भनियो । आन्दोलन जारी, बिरामी मर्कामा नेपालमा झन्डै १२ सय विद्यार्थीले मात्र चिकित्सामा स्नातकोत्ततह अध्ययन गर्न पाउँछन् । सरकारी प्रतिष्ठानमा झन्डै ४ सय अध्ययनरत छन् । निजी मेडिकल कलेजमा ८ सयको हाराहारीमा अध्ययनरत छन् । सरकारीमा अध्ययनरतलाई ४८ हजार निर्वाह भत्तामा एकरूपता कायम हुनुपर्ने आन्दोलनरत आवासीय चिकित्सकहरूको भनाइ छ । अहिले सरकारी स्वामित्वका कलेजमा अध्ययनरत आवासीय चिकित्सकलाई ४८ हजार ७ सय ३७ दिइन्छ भने निजीमा झन्डै २० हजार मात्र दिने गरिएको छ । यथास्थितिमा मात्र पढाइने छ भन्ने निष्कर्षपछि स्नातकोत्तर तहको फारम भर्न लगाइएको हो, डा कार्की भन्छन्, हामीलाई सरकारले स्रोतको सुनिश्चितता गर्नुपर्छ । सरकारले स्रोत सुनिश्चितता गरेको अवस्थामा मात्र ४८ हजार निर्वाह भत्ता दिन सकिन्छ । स्वास्थ्य मन्त्रालयले आवासीय चिकित्सकहरूको मनोबल वृद्धि तथा सम्पूर्ण स्वास्थ्यकर्मीहरूलाई सेवा प्रवाहका लागि कार्यस्थलमा सुरक्षित र सहज वातावरण निर्माण गर्न चिकित्सक संघ, निजी मेडिकल कलेज तथा प्रतिष्ठान लगायतलाई अपिल गरेको छ । मन्त्रालयका प्रवक्ता डा बुढाथोकीले प्रेस विज्ञप्ति जारी गर्दै चिकित्सकहरूले विरोधका सबै कार्यक्रम फिर्ता लिई अत्यावश्यक सेवाका रूपमा रहेको स्वास्थ्य सेवालाई अवरुद्ध हुने गरी कुनै पनि कार्य नगर्न तथा नागरिकले निर्वाध रूपमा स्वास्थ्य सेवा प्राप्त गर्ने अधिकार सुनिश्चताका लागि सक्रियतापूर्वक लाग्न आग्रहसमेत गरेका छन् । चिकित्साविद्हरूको आग्रहबौद्धिक श्रम शोषण स्वीकार्य छैन चिकित्सा शिक्षाविद्हरूले निजी मेडिकल कलेज सञ्चालकहरूले मुनाफा आर्जन गर्ने अभिलाषाभन्दा माथि उठेर स्नातकोत्तर तहका प्रशिक्षार्थी चिकित्सकहरूलाई निर्वाह भत्ता दिन आग्रह गरेका छन् । त्रिभुवन विश्वविद्यालयका पूर्वउपकुलपति केदारभक्त माथेमा, काठमाडौं विश्वविद्यालयका पूर्वउपकुलपति प्रा डा सुरेशराज शर्मा, पाटन स्वास्थ्य विज्ञान प्रतिष्ठानका पूर्वउपकुलपति प्राडा अर्जुन कार्की, त्रिवि शिक्षण अस्पतालका पूर्वडीनद्वय प्राडा मदनप्रसाद उपाध्याय, प्राडा जगदीशप्रसाद अग्रवाल र डा गुणराज लोहनीले संयुक्त विज्ञप्ति जारी गर्दै आवासीय चिकित्सकलाई सरकारले तोकेको भत्ता उपलब्ध गराउन आग्रह गरेका हुन् । विश्वव्यापी प्रचलनलाई स्वीकारेर विद्यमान संकटको अन्त्य गर्ने तर्फ लाग्नु श्रेयकर हुने विज्ञप्तिमा उल्लेख छ । प्रशिक्षार्थी चिकित्सकहरूको बौद्धिक श्रम शोषण कुनै पनि दृष्टिकोणले स्वीकार्य हुन सक्दैन । स्नातक तहको सिट संख्या र शुल्क वृद्धि छुट्टै विषय भएको र निर्वाह भत्ताको विषयसँग जोडने शर्त राख्नु उपयुक्त नहुने हाम्रो धारणा छ, विज्ञप्तिमा भनिएको छ, गुणस्तरीय स्वास्थ्य सेवा सुनिश्चित गर्न गुणस्तरीय चिकित्सा शिक्षा अपरिहार्य रहेको तथ्य सर्वविदितै छ । तसर्थ चिकित्सकहरूको यो आन्दोलनको अन्त्यको लागि सकारात्मक भूमिका निभाउन सबै सरोकारवालालाई हामी आग्रह गर्दछौं । सरकारले औपचारिक निर्णय गरेर तोकिदिएको निर्वाह भत्ता निजी मेडिकल कलेजले समेत पालना गर्नुपर्ने माग राख्दै आवासीय चिकित्सकहरू सडकमा आन्दोलनरत छन् । स्नातकोत्तर तहको तालिममा रहेका चिकित्सकहरूको आन्दोलनलाई नेपाल चिकित्सक संघसमेतले ऐक्यबद्धता जनाएका छन् । चिकित्सकहरूको आन्दोलनबाट स्वास्थ्य संस्थाहरूबाट प्रवाह हुने स्वास्थ्य सेवा अवरुद्ध हुँदा आम सर्वसाधारण नागरिकहरू उपचार सेवाबाट बञ्चित हुन पुगेका छन् । चिकित्सा शिक्षाविद्हरूले विज्ञप्तिमार्फत चिकित्सकहरूको आन्दोलनको अन्त्यको लागि सकारात्मक भूमिका निभाउन सबै सरोकारवालालाई आग्रह गरेका छन् । स्वास्थ्यसम्बन्धी हकको उपभोगमा बाधा यसैबीच, उपभोक्ता हित संरक्षण मञ्चले प्रेस विज्ञप्ति जारी गर्दै आन्दोलनरत आवासीय चिकित्सकहरूले पछिल्लो समयमा ओपीडी सेवासमेत बन्द गरी आन्दोलनमा उत्रँदा उपचारका लागि अस्पताल गएका बिरामीहरूले स्वास्थ्य उपचार नपाई फर्कनु परेको उल्लेख गरेको छ । यसले संविधान प्रदत्त नागरिकको स्वास्थ्यसम्बन्धी हकको उपभोगमा गम्भीर प्रभाव परेको मञ्चले जनाएको छ । मञ्चका महासचिव विष्णुप्रसाद तिमिल्सिनाले विज्ञप्ति जारी गर्दै चिकित्सा शिक्षा आयोगले तोकेको निर्वाह भत्ता सुविधा दिन अटेर गरी अहोरात्र खट्ने आवासीय चिकित्सकको श्रममाथि शोषण गर्ने र उपभोक्ताबाट चर्को शुल्क असुली रातारात धनी बन्न चाहना राख्ने मेडिकल कलेजहरूको अटेरीपना सरकार विरुद्धको गम्भीर धावा भएको जनाएका छन् । विज्ञप्तिमा भनिएको छ, स्वास्थ्य संस्था नै बन्द गरेर र सेवा इन्कार गरी आफ्ना मागलाई पूरा गर्न उपभोक्तालाई ढाल बनाउने चिकित्सकहरूको आन्दोलनको तरिका दुवै नाजायज भएको छ र लामो समयदेखि सरकार मुकदर्शक भएर समस्या समाधानतर्फ उदासीन रहेको छ । यस विषम परिस्थितिमा दुवै पक्षलाई आपसी संवादमा आई निजी मेडिकल कलेजको जायज गुनासो र आवासीय चिकित्सकहरूको माग सम्बोधन गरेर स्वास्थ्य संस्थाहरू निर्वाध रूपमा सञ्चालन गर्न सरकार, निजी मेडिकल कलेज र आन्दोलनरत आवासीय चिकित्सकहरूलाई आग्रह गरिएको छ । सरकारले तोकेको ४८ हजार ७ सय ३७ रुपैयाँ भत्ताा नपाएपछि आवासीय चिकित्सकहरू आन्दोलनमा उत्रिएका छन्। सरकारी मेडिकल कलेजका चिकित्सकहरूले पनि आन्दोलनमा ऐक्यबद्धता जनाई आकस्मिकबाहेकका सेवा ठप्प पारेका छन्। निजी मेडिकल कलेजहरूले भत्ताा दिन नसक्ने भन्दै सरकारले गरेको निर्णयलाई अस्वीकार गरेका छन्। सरकारले भत्ताा नदिए निजी मेडिकल कलेजहरूसँगको सहकार्य तोड्ने चेतावनी स्वास्थ्य मन्त्रालयले दिएको छ। भत्ताा नपाउँदा बिरामीहरूको उपचार सेवा देशभर प्रभावित भएको छ। निजी मेडिकल कलेजहरूले स्रोत छैन भन्दै २५३० हजार भत्ताा दिने प्रस्ताव गरेका छन् तर आन्दोलनरत चिकित्सकले ४८ हजार माग गरिरहेका छन् । चिकित्सक संघ र स्वास्थ्य मन्त्रालयले संवादमार्फत समाधान खोज्न आह्वान गरेका छन् तर आन्दोलन अझै जारी छ। संवाद गरौं, समाधान खोजौं प्राडा ज्ञानेन्द्रमान सिंह कार्की, अध्यक्ष, एसोसिएसन अफ प्राइभेट मेडिकल एन्ड डेन्टल कलेज सरकारले तोकेअनुसारको निर्वाह भत्ता दिन किन अटेर गर्नु भएको ? यसमा केही मिस कम्युनिकेसनमिस अन्डरस्ट्याडिङ भएको छ । पढेलेखेका चिकित्सकले पनि माग पूरा गर्न सडक नै रोज्ने कार्य उपयुक्त होइन । समस्याको समाधान संवादबाट मात्रै हुन्छ । तर, बिडम्बना यो मुलुकमा संवादबाट समस्याको समाधान खोज्ने पहल नै नहुने भयो । संवादद्वारा समस्याको समाधान खोज्नेभन्दा पनि सडकमा आन्दोलन गर्ने संस्कार बस्यो । गत माघ २५ गते चिकित्सा शिक्षा आयोगकोे १६ औं बैठकको निर्णय कार्यान्वयन भएको भए किन आवासीय चिकित्सक आन्दोलनमा उत्रन्थे र ? हामीलाई चिकित्साका विद्यार्थी भर्ना गर्ने, शुल्क (फि) तोक्ने र उनीहरूले पाउने निर्वाह भत्ता (स्टाइपेन्ड) तोक्ने अधिकार पनि छैन । यी तिनवटैमा हाम्रो कुनै भूमिका हुँदैन भन्ने थाहा हुँदाहुँदै हामीसँग किन लफडा ? स्नातकोत्तर तहका एमडीएमएसएमडीएस तीन वर्ष पढे वापत विद्यार्थीले करिब २३ लाख ८० हजार रुपैयाँ विश्वविद्यालयमा बुझाउनुपर्छ । विश्वविद्यालयको आग्रह बमोजिम हामीले भर्ना लिएका हौं । अचानक सरकारी प्रतिष्ठानमा अध्ययन गरिरहेका आवासीयहरूलाई मासिक ४८ हजार भत्ताको व्यवस्था भयो । त्यसपछि नेपाल मेडिकल एसोसिएसनले निजी मेडिकल कलेजमा अध्ययनरत आवासीय चिकित्सकलाई पनि ४८ हजार दिनुपर्छ भन्दै आन्दोलन गर्न थाल्यो । यसरी निजी मेडिकल कलेजविरुद्ध आन्दोलन सुुरु भयो । यो आन्दोलनको समाधान खोज्ने सवालमा तपाईंहरूको भूमिका के हुन्छ अब ? सरकारी भवन, राज्यले तलब दिएका प्राध्यापक, राज्यकै स्रोतसाधनमा खोलिएका प्रतिष्ठानले दिए सरह निजी क्षेत्रले दिन सक्दैन । राज्यद्वारा सञ्चालित कलेजमा सरकारले जति मन लाग्यो त्यति दिन सक्छ । तर, ऋण गरेर व्यक्तिले सञ्चालन गरेको संस्थाले दिन सक्दैन । हामीले सरकारले तोकेअनुसारको निर्वाह भत्ता दिन सक्दैनौं । विश्वविद्यालयसँग गरिएको सम्झौताअनुसार नै हामीले भत्ता उपलब्ध गराउने हो । अब उप्रान्त पढ्ने विद्यार्थीहरूले आवाज उठाएकै छैनन् । पढिरहेका विद्यार्थीको आन्दोलनले नयाँ विद्यार्थीको भविष्य नै अन्योल छ । भूतकालमा गरिएका निर्णय के कति उचित थियोथिएन भन्ने निर्णय सरकारले गर्ने होइन । त्यो निर्णयको व्याख्या गर्ने काम अदालतले गर्छ । त्यसो भए सरकारले तोकेअनुसारको निर्वाह भत्ता दिनै नसकिने हो ? विश्वविद्यालयले भर्ना गर्दाको २३ लाख ८० हजार रुपैयाँमध्ये ७० प्रतिशत अन्य कार्यमा खर्च गर्ने र ३० प्रतिशत विद्यार्थीलाई उपलब्ध गराउन भनेको छ । मासिक ४८ हजार निर्वाह भत्ता उपलब्ध गराउँदा प्रतिविद्यार्थी २० लाख खर्च हुने रहेछ । ठीक छ, हामीले ४८ हजार दिने हो भने त्यही अनुपातमा विद्यार्थी भर्ना शुल्क पनि २३ लाखबाट बढाउनुपर्यो । अध्ययन शुल्क नबढाउने हो भने स्टाइपेन्ड पनि बढाउन पाइएन । अहिले नै सरकारी आठौं तह बराबरको निर्वाह भत्ता दिएर स्नातकोत्तर (एमडीएमएसडीएमएस)पढाउन सकिँदैन । यथास्थितिमा सरकारले निर्णय गर्दैमा हामीलाई मान्य हुँदैन ।"
"शिक्षक आन्दोलनमा आज माधव नेपाल जाने, शिक्षा विधेयक अड्किएको छ एसकै सांसद सभापति भएको समितिमा","काठमाडौं : नेपाल शिक्षक महासंघको २७ दिनदेखि जारी आन्दोलनमा समर्थन गर्न आज नेकपा एकीकृत समाजवादीका अध्यक्ष माधवकुमार नेपाल जाने भएका छन् । एसकाका नेता जगन्नाथ खतिवडाले सामाजिक सञ्जाल फेसबुकबाट शिक्षक आन्दोलनको समर्थनमा ऐक्यबद्धता जनाउन पूर्वप्रधानमन्त्रीसमेत रहेका नेपाल जान लागेको जानकारी गराएका हुन् । उनले लेखेका छन्, २६ दिनदेखि चलिरहेको शिक्षक आन्दोलनको समर्थनमा ऐक्यबद्धता जनाउन र सरकारले गरेको हेलचेक्र्याइँ ,अपमान र दमनको विरोधमा बैशाख १५ गते दिउँसो १२:३० बजे हामी अध्यक्ष क माधव नेपालको नेतृत्वमा बिजुलीबजार जानेछौँ। विधेयक कहाँ अड्किएको छ ? कसरी हुन्छ पारित ? विद्यालय शिक्षा ऐन जारी हुनुपर्ने माग राख्दै नेपाल शिक्षक महासंघले २७ औं दिनदेखि आन्दोलन गरिरहेको छ। उक्त ऐन संसद्को शिक्षा, स्वास्थ्य तथा सूचना प्रविधि समितिमा छलफलको क्रममा रहेको छ। समितिबाट पारित गरेर संसदमा विधेयक नआउँदा विद्यालय शिक्षा ऐन जारी हुन सकेको छैन। उक्त समितिका सभापति एकीकृत समाजवादीका सांसद अम्मर बहादुर थापा रहेका छन्। माग सम्बोधन गर्न मन्त्रिपरिषद् बैठकले निर्णय गरेपनि शिक्षकहरु लचक भएर सरकारसँग सहमति गर्न तयार भइरहँदा एक अन्तर्वार्तामा सभापति थापाले शिक्षकहरू ऐन माग्दै सडकमा आएपनि तत्काल जारी हुन नसक्ने बताएका थिए। सभापति थापाले सबै खाले छलफल, प्रक्रिया पूरा गर्न अझै एक महिना लाग्ने धारणा राखेका छन्। विद्यालय शिक्षा विधेयक हाल शिक्षा, स्वास्थ्य तथा सूचना प्रविधि समितिको उपसमितिमा संशोधनसहित छलफल चलिरहेको छ। उपसमितिलाई बैशाख २३ गतेसम्मको समय सीमा दिइएको छ। विधेयक शिक्षा, स्वास्थ्य तथा सूचना प्रविधि समितिले संशोधनसहित पारित गरेपछि बल्ल प्रतिनिधिसभामा टेबुल हुन्छ। प्रतिनिधि सभामा छलफल गरेपश्चात राष्ट्रिय सभामा पठाइन्छ। राष्ट्रिय सभामा दफावार छलफल चलाएर सभाले पास हुन्छ। पारित भएको सन्देशसहित राष्ट्रिय सभाले प्रतिनिधिसभामा पठाउँछ। प्रतिनिधिसभाले सन्देशसहित पास गरेपछि मात्रै बल्ल सभामुखमार्फत प्रमाणीकरणका लागि राष्ट्रपतिसमक्ष पठाइन्छ। राष्ट्रपतिले प्रमाणिकरण गरेपछि राजपत्रमा प्रकाशन हुन्छ र ऐन लागू हुन्छ। शिक्षा मन्त्रालयले शिक्षकहरूलाई पटकपटक बैठकमा बोलाए पनि वार्तामा बोलाएपनि सहमति हुन सकेको छैन। यता सत्ता पक्षले भने प्रतिपक्ष दलले शिक्षकहरूलाई अनावश्यक उत्तेजित गर्ने काम गरेकाले सहमति हुन नसकेको दाबी गरेको छ।"
"शिक्षक महासंघले भन्यो : सरकारी भिजिलान्तेहरु पसेर ढुंगामुढा गरी स्थिति भड्काए, आन्दोलन जारी छ","काठमाडौं : विद्यालय शिक्षा ऐन जारी हुनुपर्ने माग राख्दै नेपाल शिक्षक महासंघले सोमबार २७ औं दिन पनि आन्दोलन जारी राख्ने भएका छन्। आफूहरूसँग भएका सहमतिका आधारमा विद्यालय शिक्षा ऐन जारी हुनुपर्ने माग राख्दै शिक्षकहरूले सोमबार पनि बिजुली बजार क्षेत्रमा आन्दोलन जारी राख्ने भएका हुन्। महासंघले ७५ सालदेखि ८० सालसम्म गरेका तीनवटा सहमतिका आधारमा शिक्षा ऐन जारी हुनुपर्ने माग राख्दै आएको छ। सरकारले आफूहरूको माग सम्बोधन नगरेकाले आफूहरू आन्दोलनमा सहभागी भएको शिक्षकहरूले जनाएका छन्। शिक्षक महासंघले आइतबार सरकारद्वारा संरक्षित केही भिजिलान्तेहरु पसेर ढुङ्गामुढा गरी स्थिति भड्काएको आरोप लगाएको छ। यही २०८२ बैशाख १४ गते नेपाल शिक्षक महासङ्घद्वारा गरिएको शान्तिपूर्ण आन्दोलन र विरोध सभामा सरकारद्वारा संरक्षित केही भिजिलान्तेहरु पसेर ढुङ्गामुढा गरी स्थिति भड्काउ बनाई त्यसैको आडमा प्रहरीबाट शिक्षककर्मचारीमाथि पानीको फोहरा हान्ने, ढुङ्गा हान्ने तथा निर्मम ढङ्गबाट लाठी प्रहार गर्ने काम भएको छ। महासंघको विज्ञप्तिमा भनिएको छ, हामी सरकारबाट भएको यो ज्यादतीको घोर निन्दा तथा भर्त्सना गर्दछौं। बानेश्वरमा भएको प्रहरी आक्रमणबाट ६२ जना शिक्षक  कर्मचारी तथा केही सञ्चारकर्मी घाइते भएका छन्। तीमध्ये झण्डै १ दर्जनको अवस्था निकै चिन्ताजनक रहेको छ। हामी सबै घाइते साथीहरुको शीघ्र स्वास्थ्यलाभको कामना गर्दछौं। साथै यो घटनामा घाइते भएको सबैको उपचारको जिम्मा लिन सरकारसँग जोडदार माग गर्दछौं। महासंघले शिक्षककर्मचारीमाथि गरिएको यो अमानवीय आक्रमणबाट सरकारको दमनकारी तथा शिक्षा विरोधी चरित्र फर्दाफास भएको उल्लेख गरेको छ। विज्ञप्तिमा भनिएको छ, विद्यालय शिक्षाको सुधार र शिक्षककर्मचारीका पेसागत उन्नयनका पक्षमा २०८१ माघ २० गतेबाट निरन्तर शान्तिपूर्ण आन्दोलनमा रहेका शिक्षककर्मचारी माथि गरिएको यो अमानवीय आक्रमणबाट सरकारको अलोकतान्त्रिक, दमनकारी तथा शिक्षा विरोधी चरित्र फर्दाफास भएको छ। यसैबीच सर्वोच्च अदालतले आन्दोलनरत शिक्षकलाई ३ दिनभित्र स्कुल फर्काउने वातावरण बनाउन सरकारको नाममा आदेशको समय सीमा सकिएको छ। अदालतले दिएको समय सकिँदा पनि सरकार र शिक्षकबीच कुनै सहमति हुन सकेको छैन। बिहीबार न्यायाधीश नहकुल सुवेदीको एकल इजालसले शिक्षकका जायज माग सम्बोधन गर्न र आन्दोलनरत शिक्षकलाई ३ दिन दिनभित्र विद्यालय फर्काउन आदेश जारी भएको सर्वोच्च अदालतका प्रवक्ता एवं सहरजिस्ट्रार अच्युत कुईंकेल बताए। अदालतले ४ दिनभित्र प्रतिवेदनसमेत बुझाउन आदेशमा भनेको छ। यता सत्तारुढ दलले प्रतिपक्षीले शिक्षकहरूलाई अनावश्यक उत्तेजित गर्ने काम गरेको बताएका छन्। आइतबार संसद् भवन नयाँ बानेश्वरमा सञ्चारकर्मीसँग कुरा गर्दै एमालेका प्रमुख सचेतक महेश बर्तौलाले शिक्षकहरूको आन्दोलनलाई गलत दिशातर्फ लैजानगरी प्रतिपक्षीले अनावश्यक उत्तेजित गर्ने काम गरेको दाबी गरेका हुन्। बर्तौलाले प्रचण्ड सरकारमा हुँदा शिक्षकहरूसँग भएको सहमति कार्यान्वयन नहुँदा अहिलेको अवस्था आएको बताए। उनले शिक्षकहरूको जायज मागलाई सरकारले सम्बोधन गर्ने भन्दै विद्यालय फर्कन शिक्षकहरूलाई अपिल समेत गरे। सांसद पदम गिरीले पनि जिम्मेवार तहमा रहेका व्यक्तिहरूले आफ्नो राजनीतिक स्वार्थको रोटी सेक्नका लागि शिक्षकहरूलाई उत्तेजित बनाउन लागिएको बताए। यसअघि एउटा कार्यक्रममा बोल्दै नेकपा माओवादी केन्द्रका अध्यक्ष पुष्पकमल दाहाल 'प्रचण्ड'ले सडक आन्दोलन नछाड्न शिक्षकहरूलाई आग्रह गरेका थिए। प्रचण्डको अभिव्यक्तिलाई लक्षित गर्दै सांसद गिरीले शिक्षकहरूलाई गलत बाटोमा हिँडाउनका लागि उत्प्रेरित गरेको बताए। यता शिक्षक महासंघका अध्यक्ष लक्ष्मीकिशोर सुवेदीले आन्दोलनको मोर्चामा आफ्ना साथीहरूको रगत बगीसक्दा पनि घरमै बसीरहन कसरी सक्नु भएको छ ? भन्दै शिक्षकमाथि आक्रोश पोखेका छन्। काठमाडौं आउन बाँकी रहनु भएका साथीहरू, आन्दोलनको मोर्चामा आफ्ना साथीहरुको रगत बगिसक्दा पनि अझै तपाईहरु घरमै बसिरहन कसरी सक्नु भएको छ ? के आन्दोलनकारी साथीको पीडाले तपाईंलाई घोच्दैन ? आफ्नो कर्तव्य बोध हुँदैन ? यो कुरा मनन गर्नुहोला र छिटोभन्दा छिटो काठमाडौं आउनुहोला।उनले भनेका छन्, हामी अन्तिम लडाईंमा छौं। यसमा सबैको सक्रिय सहभागिता अनिवार्य छ। आइतबार शिक्षक र प्रहरीको झडपमा शिक्षक, प्रहरी र पत्रकार घाइते भएका थिए। कसरी हुन्छ पारित ? विद्यालय शिक्षा विधेयक हाल शिक्षा, स्वास्थ्य तथा सूचना प्रविधि समितिको उपसमितिमा संशोधनसहित छलफल चलिरहेको छ। विधेयक शिक्षा, स्वास्थ्य तथा सूचना प्रविधि समितिले संशोधनसहित पारित गरेपछि बल्ल प्रतिनिधिसभामा टेबुल हुन्छ। उपसमितिलाई बैशाख २३ गतेसम्मको समय सीमा दिइएको छ। प्रतिनिधि सभामा छलफल गरेपश्चात राष्ट्रिय सभामा पठाइन्छ। राष्ट्रिय सभामा दफावार छलफल चलाएर सभाले पास हुन्छ। पारित भएको सन्देशसहित राष्ट्रिय सभाले प्रतिनिधिसभामा पठाउँछ। प्रतिनिधिसभाले सन्देशसहित पास गरेपछि मात्रै बल्ल सभामुखमार्फत प्रमाणीकरणका लागि राष्ट्रपतिसमक्ष पठाइन्छ। राष्ट्रपतिले प्रमाणिकरण गरेपछि राजपत्रमा प्रकाशन हुन्छ र ऐन लागू हुन्छ।"
"प्रतिनिधिसभा बैठक बस्दै , विषयगत समितिहरूमा सदस्यहरूको नाम हेरफेरदेखि विधेयकमा छलफलसम्मको कार्यसूची","काठमाडौं :संघीय संसदअन्तर्गत प्रतिनिधिसभा बैठक बस्दैछ। बैठक नयाँ बानेश्वरस्थित संसद भवनमा बिहान ११ बजे बस्दैछ। आजको बैठकमा सभामुखले प्रतिनिधि सभाअन्तर्गतको विषयगत समितिहरूमा सदस्यहरूको नाम हेरफेर गर्ने कार्यसूची छ। प्रधानमन्त्री केपी शर्मा ओलीले नेपालको संविधानको धारा ५३ एवं सुशासन (व्यवस्थापन तथा सञ्चालन) ऐन, २०६४ को दफा ४१ बमोजिमको नेपाल सरकारको वार्षिक प्रतिवेदन आर्थिक वर्ष २०७९८० र २०८०८१ पेश गर्ने कार्यसूची छ। संस्कृति, पर्यटन तथा नागरिक उड्डयन मन्त्री बद्रीप्रसाद पाण्डेले ""नेपाल नागरिक उड्डयन प्राधिकरण विधेयक, २०८१ माथि विचार गरियोस्"" भन्ने प्रस्ताव प्रस्तुत गर्ने कार्यसूचीमा उल्लेख छ। यसैगरी शिक्षा,विज्ञान तथा प्रविधि मन्त्री रघुजी पन्तले शिक्षा, स्वास्थ्य तथा सूचना प्रविधि समितिको प्रतिवेदन सहितको शहीद दशरथ चन्द स्वास्थ्य विज्ञान विश्वविद्यालय विधेयक, २०८० माथि छलफल गरियोस्"" भनी प्रस्ताव प्रस्तुत गर्ने र शहीद दशरथ चन्द स्वास्थ्य विज्ञान विश्वविद्यालय विधेयक, २०८१ लाई पारित गरियोस्"" भनी प्रस्ताव प्रस्तुत गर्ने कार्यसूचीमा उल्लेख छ।"
"हतकडीसहित भागेकी थुनुवा महिला भारतमा पक्राउ, दुईजना प्रहरी निलम्बन",टीकापुर : सरकारी वकिल कार्यालय कैलालीबाट हतकडीसहित फरार थुनुवा महिला भारतबाट पक्राउ परेकी छन् । मानव बेचबिखन मुद्दामा पक्राउ परेर शनिबार जिल्ला सरकारी वकिलको कार्यालयबाट फरार भएकी टीकापुर नगरपालिका वडा नम्बर १ की ५० वर्षीय मीना शाही दमाईलाई भारतको पलियाबाट पक्राउ गरिएको प्रहरीले जनाएको छ । कैलालीका प्रमुख प्रहरी उपरीक्षक (एसपी) पदमबहादुर विष्टले दमाईलाई पलियाबाट पक्राउ गरिएको पुष्टि गरे । दमाईलाई पलियामा लुकेको अवस्थामा पक्राउ गरिएको हो । दमाईलाई म्याद थपका सरकारी वकिलको कार्यालय लैजाने क्रममा भागेकी थिइन् । हतकडीसहित थुनुवा भागेपछि दुईजना प्रहरीलाई कारवाही गरिएको छ । प्रहरी सहायक हवल्दार चक्र अधिकारी र प्रहरी जवान लोकराज जोशीलाई निलम्बन गरिएको एसपी बिष्टले बताए ।
बोलेरो दुर्घटनामा १२ जना घाइते,"सिन्धुपाल्चोक : सिन्धुपाल्चोकको बाह्रबिसे नगरपालिका ८ मानेश्वारास्थित गोल्माथाङमा बोलेरो दुर्घटना हुँदा १२ जना यात्रु घाइते भएका छन् । सोमबार बिहान बा१९च ८३०४ नम्बरको बोलेरो सडकको मोडमा ठोक्किँदा १२ जना यात्रु घाइते भएको इलाका प्रहरी बाह्रबिसेले जनाएको छ । घाइतेमध्ये दुई जनाको अवस्था गम्भीर भएकाले उपचारको लागि काठमाडौं पठाइएको प्रहरीले जनाएको छ । बाँकी घाइतेको बाह्रबिसे नगर अस्पतालमा उपचार भइरहेको छ, ईलाका प्रहरी बाह्रबिसेका प्रहरी निरीक्षक सुमेश पाण्डेले भने,बोलेरो चालकलाई नियन्त्रणमा लिएका छौँ । घटनाबारे थप अनुसन्धान भइरहेको छ । घाइते अधिकाशंको टाउको र खुट्टामा गहिरो चोट लागेको प्रहरीले जनाएको छ ।"
स्मृति भवनको साटो ज्यानमारा खाल्डो,"जनकपुरधाम : जनकपुरधामको ऐतिहासिक गंगासागर पोखरीको पूर्वी डिल छेउमा बसोबास गर्ने स्थानीय अहिले आकाशमा बादल देख्नेबित्तिकै तर्सिन्छन् । उनीहरू दिनरात भगवान्सँग यही कामना गर्छन् कि हे भगवान् अहिले ठूलो पानी नपरोस् । यसको कारण हो डिलको सडकमा अलपत्र परेको करिब १५ फिट गहिरो खाल्डो । प्रजातान्त्रिक आन्दोलनका योद्धा स्व रामनारायण मिश्रको स्मृति भवन निर्माणका लागि जग हाल्न गंगासागर पोखरीको डिल खनिएको खाल्डो अहिले सर्वसाधारणका लागि ज्यानमारा बन्न पुगेको छ । यो बिना कामको भएको छ । हाम्रो त बालबच्चाहरूलाई घरबाट निस्कन आपत् भइसक्यो । यदि पानी पयो भने यो खाल्डोले ज्यानै लिने खतरा बढ्छ, निर्माणका लागि घर छेउमै खाल्डो खनिएपछि दुःखेसो पोख्दै स्थानीय रामवती साहले भनिन्, काम गर्नु नै थिएन भने सुरुमै रोक्नुपथ्र्यो अब अदालतले काम रोकेको भन्छ त्यसो भए यो वर्षायाममा कम्तीमा माटो त हालेर खाल्डो पुरिदिनु पर्ने हो । त्यो पनि भइरहेको छैन । स्मृति भवन निर्माणसँगै दुई राजनीतिक दलबीचको विवादले अदालतको बाटो समातेपछि निर्माणकार्यमा रोक लगाइएको हो । पोखरीको डिलमा तत्काल स्मृति भवन निर्माण कार्य रोक्न उच्च अदालत जनकपुरधामले आदेश दिएपछि सडकको खाल्डो अलपत्र छाडिएको छ । निर्माणको ठेक्का पाएको ठेकेदार कम्पनीले सबै निर्माण सामग्रीहरू लगिसकेका छन् । सडक निर्माणाधीन रहेको भनी खाल्डोको वरिपरि कुनै सूचना पाटीसमेत नराखिँदा सो बाटो भएर ओहोरदोहोर गर्ने सवारीसाधनहरूको लागि समेत दुर्घटनाको सम्भावना बढाएको छ । स्मृति भवन निर्माणको शिलान्यास भएकै बेलादेखि विवाद सुरु भएको थियो । स्व मिश्र नेपाली काँग्रेस सम्बद्ध रहेको हुँदा उनको नाममा स्मृति भवन निर्माणकार्य हुन लागेपछि नेकपा एमालेका नेता कार्यकर्ताहरूले विवाद सिर्जना गरे । एमालेका नेताहरूले स्मृति भवन अन्य कुनै स्थानमा बनाउनु पर्ने र गंगासागर पोखरीको डिललाई यथास्थितिमै राख्नुपर्ने अडान लिएका थिए । तर, कांग्रेसका नेताहरूले भने स्व मि श्रको समाधिस्थल सोही डिलमा भएको हुँदा त्यही स्थानमा उनको स्मृति भवन बन्नुपर्ने अड्डी कसेका हुन् । यसै विवादका बीच स्थानीय महेन्द्रप्रसाद साहले निर्माण कार्यको विरुद्ध उच्च अदालत जनकपुरधाममा उत्प्रेषण मुद्दा दर्ता गराएका थिए । मुद्दा उपर सुनुवाइ गर्दै उच्चका न्यायाधीश राजुराम सिलवालले तत्काल स्व रामनारायण मि श्र स्मृति भवन निर्माणकार्य नगर्नु, नगराउनु र निर्माण कार्य सुरु गरेको भए यथास्थितिमा राख्न आदेश दिएको हो । निर्माणका लागि भौतिक पूर्वाधार विकास कार्यालय जनकपुरधामले ठेक्का लगाएको र सो निर्माणको ठेक्का पाएको एमएस कर्मा बाबा जेभी जलेश्वर २, महोत्तरीले निर्माण कार्य गरिरहेको बेला अदालतले रोक लगाएको हो । २०८२ फागुन २८ गतेभित्र निर्माण सम्पन्न गर्न ५ करोड ७४ लाख ९६ हजार रुपैयाँमा ठेक्का लगाइएको हो । सहरी योजना तथा भवन निर्माण मापदण्ड, २०७५ मा भवन निर्माणकार्य गर्दा सम्पदा क्षेत्रमा रहेको सार्वजनिक पोखरी जलाशयको डिलबाट पाँच मिटर जग्गा छाड्नुपर्ने नियम छ । तर, स्मृति भवन निर्माण गर्दा पाँच मिटरसमेत नछाडिएको उच्चको आदेशमा उल्लेखित छ । गंगासागर पोखरीको डिलमा मि श्रको स्मृति भवन निर्माणले पोखरीको ऐतिहासिकतालाई प्रभावित गर्ने एक पक्षको आरोप छ भने अर्को पक्षले उक्त स्मृति भवन निकै सुन्दर, मनोरम डिजाइनमा बनाइने र यसको तलबाट सडकसमेत राखिने हुँदा पोखरीको सुन्दरतालाई अझ बढाउने दाबी छ । स्व मि श्र हामी सबैका लागि सम्मानित छन् र उनको सम्मानमा बन्ने स्मृति भवन निर्माण नहोस् भन्ने चाहना कसैको छैन तर, जुन स्थान चयन गरिएको छ त्यसप्रति हाम्रो आपत्ति छ, एमालेका तर्फबाट प्रदेशसभा सांसद दीपेन्द्र ठाकुर भन्छन्, जनकपुर पर्यटकीयस्थल रहेको र यहाँको गंगासागर पोखरीमा प्रत्येक वर्ष भव्य छठ पूजा मनाइने हुनाले डिललाई नै छेकेर स्मृति भवन बनाउनु हुँदैन भन्ने मेरो मान्यता छ । अर्कोतर्फ नेपाली कांग्रेसका नेता विमलेन्द्र निधि स्व मि श्रको स्मृति भवन निर्माणमा एमालेको तर्फबाट आएको अवरोधको निन्दा गर्छन् । उहाँहरूले सत्तासाझेदार भएको सामान्य शिष्टाचारसमेत निर्वाह गर्नु भएको छैन, निधिले अन्नपूर्णकर्मीसँग कुरा गर्दै भने, यस समाज र देशका लागि जीवन अर्पण गरेका व्यक्तिको नाममा स्मृति भवन निर्माण भइराख्दा त्यसमा समेत विरोध गर्नु लज्जास्पद र निन्दनीय छ । रामनारायण मिश्र प्रजातान्त्रिक आन्दोलनका एक योद्धा मात्रै नभई आधुनिक जनकपुरका प्रणेतासमेत थिए । महोत्तरीको पिपरा गाउँमा जन्मिएका मिश्र २०१५ सालमा भएको आम निर्वाचनमा महोत्तरीबाट विजयी भई बीपी कोइरालाको जननिर्वाचित मन्त्रिमण्डलमा उद्योगमन्त्री बनेका थिए । मिश्रकै पालामा जनकपुर चुरोट कारखाना, वीरगन्ज चिनी मिल, कृषि औजार तथा छाला उद्योगसतिहका दर्जनौं उद्योगहरू सो बेला स्थापना भएको थियो । उनको निधन २०२४ पुस ६ मा भयो । २०२५ पुस ५ मा उनको पहिलो स्मृति दिवसमा कांग्रेसका तत्कालीन प्रभावशाली नेता गणेशमान सिंहले उनको स्मृति भवन निर्माणको संकल्प लिएका थिए ।"
होटलको स्विमिङ पुलमा डुबेर एक बालकको मृत्यु,"झापा : भद्रपुर नगरपालिका८ एयरपोर्ट नजिक रहेको होटल उडल्याण्डको स्विमिङ पुलमा डुबेर एक बालकको मृत्यु भएको छ । मृत्यु हुनेमा भारत, विहार किसनगंज जिल्ला झरमगञ्ज टोल निवासी सचिन गोस्वामीका अन्दाजी ८ वर्षीय छोरा बिरु गोस्वामी रहेको जिल्ला प्रहरी कार्यालय झापाले जनाएको छ । प्रहरीका अनुसार गोस्वामी सपरिवार आइतबार घुम्न आएका थिए । सोही होटलमा बसेको अवस्थामा आइतबार साँझ साढे ६ बजे बालक बिरु स्विमिङ पुलमा पौडी खेल्ने क्रममा डुबेका थिए । बालकलाई उपचारको लागि ओमसाई पाथीभरा अस्पताल भद्रपुरमा लगिएकोमा साँझ ६:५३ बजे उपचारको क्रममा मृत्यु भएको प्रहरीले जनाएको छ । घटनाबारे थप अनुसन्धान भइरहेको प्रहरीले जनाएको छ ।"
प्रतिनिधिसभा बैठक सुरू,"काठमाडौं :संघीय संसदअन्तर्गत प्रतिनिधिसभा बैठक सुरू भएको छ। बैठकमा सभामुखले प्रतिनिधिसभाअन्तर्गतको विषयगत समितिहरूमा सदस्यहरूको नाम हेरफेर गर्ने कार्यसूची छ। प्रधानमन्त्री केपी शर्मा ओलीले 'नेपालको संविधानको धारा ५३ एवं सुशासन (व्यवस्थापन तथा सञ्चालन) ऐन,२०६४ को दफा ४१ बमोजिमको नेपाल सरकारको वार्षिक प्रतिवेदन आर्थिक वर्ष २०७९८० र २०८०८१' पेश गर्ने कार्यसूची छ। संस्कृति,पर्यटन तथा नागरिक उड्डयन मन्त्री बद्रीप्रसाद पाण्डेले ""नेपाल नागरिक उड्डयन प्राधिकरण विधेयक, २०८१ माथि विचार गरियोस्"" भन्ने प्रस्ताव प्रस्तुत गर्ने कार्यसूचीमा उल्लेख छ। यसैगरी शिक्षा,विज्ञान तथा प्रविधि मन्त्री रघुजी पन्तले शिक्षा,स्वास्थ्य तथा सूचना प्रविधि समितिको प्रतिवेदन सहितको शहीद दशरथ चन्द स्वास्थ्य विज्ञान विश्वविद्यालय विधेयक, २०८० माथि छलफल गरियोस्"" भनी प्रस्ताव प्रस्तुत गर्ने र शहीद दशरथ चन्द स्वास्थ्य विज्ञान विश्वविद्यालय विधेयक, २०८१ लाई पारित गरियोस्' भनी प्रस्ताव प्रस्तुत गर्ने कार्यसूचीमा उल्लेख छ।"
प्रि ओपन सेसनमा घट्यो नेप्से परिसूचक,काठमाडौं : प्रि ओपन सेसनमा नेप्से परिसूचक सामान्य अंकले घटेको छ। नेप्से परिसूचक ०५९ अंकले घटेर २६६१०१ विन्दुमा पुगेर बन्द भएको छ। यो समयमा ४५ वटा स्क्रिप्सको ४३ हजार ८८६ कित्ता सेयर २ करोड ९ लाख ७१ हजार ४८९ रुपैयाँमा खरिदबिक्री भए। कारोबारमा आएकामध्ये १९ स्टक्सको मूल्य बढ्दा २५ वटाको घटयो।
दिल्लीलाई हराउँदै आरसीबी शीर्ष स्थानमा,काठमाडौं : इन्डियन प्रिमियर लिग (आइपीएल)मा दिल्ली क्यापिटल्सलाई पराजित गर्दै रोयल च्यालेन्जर्स ब्याङ्गलोर शीर्षस्थानमा उक्लिएको छ। घरेलु मैदान अरुण जित्ले स्टेडियममा आरसीबीले दिल्लीमाथि ६ विकेटले जित हात पारेको हो। टस हारेर ब्याटिङको निम्तो पाएको दिल्लीले १६२ रन बनाएको थियो। दिल्लीले दिएको १६३ रनको लक्ष्य आरसीबीले १८३ ओभरमा ४ विकेट गुमाउँदै १६५ रन सहित लक्ष्य पूरा गर्यो। आरसीबीको जितमा कुर्नाल पाण्ड्याले ४७ बलमा ५ चौका र ४ छक्कासहित ७३ रनको अविजित पारी खेले। ओपनरद्वय ज्याकोब बेटहेल र विराट कोहोलीले क्रमश: १२ र ५१ रन बनाए। टिम डेविडले १९ रनको अविजित पारी खेले। दिल्लीका लागि बलिङतर्फ अक्षर पटेलले २ विकेट लिँदा दुश्मन्था चमेराले १ विकेट लिए। त्यसअघि ब्याटिङ गरेको दिल्लीले निर्धारित २० ओभरमा ८ विकेट गुमाउँदै १६२ रन बनायो। दिल्लीका लागि केएल राहुल सर्वाधिक ४१ रनको पारी खेले। उनले ३९ बलमा तीन चौका प्रहार गरेका हुन्। ओपनरद्वय अभिषेक पोखरेल र फाफ् डु पेल्सिसले क्रमस:२८ र २२ रन बनाए। कप्तान अक्षर पटेलले १५ रन बनाउँदा त्रिस्टन स्टुब्सले ३४ रन बनाए । बिपराज निगमले १२ रन बनाउँदा अन्य कुनै पनि ब्याटरले दोहोरो अङ्कमा रन बनाउन सकेनन्। आरसीबीका लागि बलिङतर्फ भुवनेश्वर कुमारले सर्वाधिक ३ विकेट लिए। जोस ह्याजलवुडले २ विकेट लिँदा यस दयाल र कुर्नाल पाण्ड्याले ११ विकेट लिए। आरसीबीले १० खेलमा सात जित र ३ हारसहित १४ अंक बटुल्दै शीर्ष स्थानमा उक्लिएको हो। त्यस्तै हार बेहोरेको दिल्लीले नौ खेलमा ६ जित र ३ हारसहित १२ अंक जोडेको छ। हाल दिल्ली चौथो स्थानमा रहेको छ।
१५ औँ एएफपीपीडी महासभामा सांसद थकाली युवा समितिको अध्यक्षमा निर्वाचित,"क्वालालम्पुर : नेपालका सांसद योगेश गौचन थकाली एशियन फोरम अफ पार्लियामेन्टेरियन्स अन पपुलेसन एन्ड डेभलपमेन्टको युवा समितिको अध्यक्षमा निर्वाचित भएका छन्। १५ औँ महासभाको अवसरमा अप्रिल २७२८, २०२५ मा मलेसियाको क्वालालम्पुरमा भएको निर्वाचनमा थकाली युवा समितिको अध्यक्षमा निर्वाचित भएका हुन्। एएफपीपीडी एशियाप्रशान्त र मध्य एशियाका ३० वटा राष्ट्रिय समितिका सांसदहरू मिलेर बनेको एक क्षेत्रीय सञ्जाल हो। जसले महिला, बालबालिका, युवा र वृद्धजस्ता कमजोर समूहहरूको हितका लागि नीतिगत संवाद र सहकार्य प्रवर्द्धन गर्ने उद्देश्य लिएको छ। थकाली युवा सशक्तिकरण र जलवायु संकटसम्बन्धी विषयहरूलाई प्राथमिकतामा राख्दै आएका छन्। उनले विभिन्न मञ्चहरूमा जलवायु संकटको आवाज बुलन्द गर्दै, दिगो र समावेशी नीतिहरूको आवश्यकता प्रतिपादन गर्दै आएका छन्। निर्वाचनपछि प्रतिक्रिया दिँदै थकालीले युवा आवाजलाई अगाडि बढाउने, समावेशी नीति प्रवर्द्धन गर्ने, क्षेत्रीय सहकार्यलाई बलियो बनाउने र जलवायु परिवर्तनका विरुद्ध ठोस कदम चाल्ने प्रतिबद्धता व्यक्त गरेका छन्। उनको नेतृत्वले एशियाप्रशान्त क्षेत्रका युवाहरूलाई दिगो भविष्य निर्माणमा सक्रिय भूमिका खेल्न अझ उत्प्रेरित गर्ने विश्वास गरिएको छ।"
"घट्यो सुनचाँदीको मूल्य, कतिमा हुँदैछ कारोबार ?",काठमाडौं : स्थानीय बजारमा सुनको मूल्य घटेको छ। अघिल्लो दिन आइतबार एक सय रुपैयाँले बढेको सुन आज १४ सय रुपैयाँले घटेको हो। नेपाल सुन चाँदी व्यवसायी महासंघका अनुसार आज १४ सय रुपैयाँले घटेर एक तोला सुनको मूल्य १ लाख ८८ हजार ३०० रुपैयाँ कायम भएको हो। आइतबार एक तोला सुनको मूल्य १ लाख ८९ हजार ७०० पुगेको थियो। यसैगरी सुनको मूल्य घटेसँगै चाँदीको भाउ पनि घटेको छ। आज २० रुपैयाँले घटेर एक तोला चाँदीको मूल्य १९ सय ७० रुपैयाँ कायम भएको छ। आइतबार प्रतितोला चाँदी १९ सय ९० रुपैयाँमा खरिदबिक्री भएको थियो।
"पाल्पामा जिप दुर्घटना : ३ जनाको मृत्यु, २ घाइते","तानसेन : पाल्पाको रैनादेवी छहरा गाउँपालिका१ सिद्धेश्वरमा जिप दुर्घटना हुँदा ३ जनाको मृत्यु भएको छ। लु १ ज २३७७ नम्बरको जिप गए राती सिद्धेश्वरको असारेबाट ठूलापोखरा जाँदै गर्दा सर्वोत्तम सिमेन्ट खानी नजिकै दुर्घटना हुँदा ३ जनाको मृत्यु भएको हो । दुर्घटनामा रैनादेवी छहरा १ सिद्धेश्वका ३६ वर्षीय दिपेन्द्र बुढा, ३१ वर्षीय चेतनारायण विक र २३ वर्षीय जनक रेग्मीको मृत्यु भएको जिल्ला प्रहरी कार्यालय पाल्पाका प्रहरी नायव उपरीक्षक सुनिल मल्लले जानकारी दिए । गम्भीर घाइते भएका तिनै जनालाई मिशन अस्पतालमा पुर्याउँदा चिकित्ककले मृत घोषणा गरेका थिए । दुर्घटनामा परी २ जना घाइते भएका छन्। जसमा जिप चालक २७ वर्षीय रञ्जन रेश्मी र २३ वर्षीय सरोज बुढा रहेको छन् । घाइते दुबै जनाको मिशन अस्पताल तानसेनमा उपचार भइरहेको छ । जिप आफैँ अनियन्त्रित भई सडक बाट २ सय मिटर तल खसेको र घटनाको विषयमा थप अनुसन्धान जारी रहेको पाल्पा प्रहरीले जनाएको छ ।"
माओवादीले शिक्षकसँग एउटा सम्झौता र शिक्षा विधेयक अर्कातिर ल्याउँदा यो अवस्था आयो : एमाले,"शिक्षामन्त्री विद्या भट्टराईको पहलमा तयार गरिएको ७ बुँदे सहमति किन र कसरी घोषणा हुन रोकियो भन्ने कुरा पनि बताइरहनु पर्छ र ? कसलाई फाइदा भयो ? ज्ञवालीले प्रश्न गरे। काठमाडौं : नेकपा एमालेले शिक्षक आन्दोलन जटिल र विचलित हुन थालेको जनाएको छ। सडकमा लागेका कतिपय नारा, अभिव्यक्ति र शैली शैक्षिक कम, राजनीतिक बढी सुनिन थालेको एमालेका उपमहासचिव प्रदीप ज्ञवालीले दाबी गरे। उनले कतिपय शिक्षकले विद्यालय शिक्षा विधेयक नभई सरकार परिवर्तन मुख्य एजेण्डामा लाग्न थालेको बताए। शिक्षक आन्दोलन क्रमश: जटिल र कतिपय सन्दर्भमा विचलित हुन थालेको देखिँदैछ। सडकमा लागेका कतिपय नारा, अभिव्यक्ति र शैली शैक्षिक कम, राजनीतिक बढी देखिनसुनिन थालेका छन्। फेसबुकमार्फत उनले भनेका छन्,कतिपय शिक्षक साथीहरूका लागि विद्यालय शिक्षा विधेयक या आफ्ना पेशागत माग होइन, शिक्षामन्त्रीको राजीनामा या सरकार परिवर्तन मुख्य एजेण्डा लाग्न थालेको छ। उनले नयाँ संविधान बनेपछि सबैभन्दा धेरै शिक्षा मन्त्रालय माओवादीले पाएको उल्लेख गरे। माओवादीले शिक्षकसँग एउटा सम्झौता गर्ने र विधेयकमा अर्को दफाहरू राख्नाले समस्या भएको उनको भनाई छ। तत्कालीन सरकारले विद्यालय सम्बन्धी कानुनलाई एकीकरण र संशोधन गर्न बनेको विधेयक संसदमा दर्ता गराएपछि शिक्षक साथीहरू आन्दोलनमा उत्रिनु भयो र त्यसैक्रममा २०८० असोज ५ गते सरकार र शिक्षक महासंघबीच सम्झौता भयो। तर प्रस्तावित विधेयक र सम्झौताका दफाहरूमा ठूलो विरोधाभास थियो। उनले भने, नेकपा ( एमाले) का सांसदहरूले विधेयकमाथिको सैद्धान्तिक छलफलमा उक्त विधेयकलाई सम्झौताको मर्म अनुरूप पुनर्लेखन गरेर मात्र अगाडि बढाउन माग गर्नुभयो, तर सरकार सु्न्न तयारै भएन। आजको जटिलता त्यहीँबाट सिर्जना भएको हो सम्झौता एकातिर छ, विधेयक अर्कातिर। तर साथीहरू तथ्यमा पर्दा हालेर पानीमाथि ओभानो बन्दै हुनुहुन्छ। ज्ञवालीले भने, माननीय माधवकुमार नेपालज्यू, शिक्षक आन्दोलनमा ऐक्यबद्धता जनाउन सडकमा जानुभन्दा पहिले आफ्नै पार्टीका माननीय सभापतिलाई विधेयक चांडै टुङ्ग्याउन निर्देशन दिने हो कि ? चाबी त त्यहीं छ होइन र ? उनले नयाँ विधेयकले समाधान गर्नुपर्ने धेरै विषय भएपनि कतिपय विरोधाभाषपूर्ण रहेको उल्लेख गरेका छन्। नयाँ विधेयकले समाधान गर्नु पर्ने धेरै विषयहरू छन्, जसमा कतिपय सर्वथा विरोधाभाषपूर्ण छन्। संविधानले माध्यमिक तहसम्मको शिक्षाको जिम्मा स्थानीय तहलाई दिएको छ, तर शिक्षक साथीहरूका मनमा त्यसले भोलि आफ्नो कार्यसम्पादन मूल्याङ्कन र वृत्ति विकासमा राजनीतिक प्रतिशोध हावी हुन्छ कि भन्ने चिन्ता छ। यी दुबै विषयलाई विधेयकले सम्बोधन गर्नुपर्नेछ। संविधानको धारा २५ ले व्यक्तिको निजी सम्पत्तिमाथिको अधिकारलाई अक्षुण्ण संवैधानिक प्रत्याभूति गरेको छ, सँगसँगै शिक्षालाई मौलिक हकका रुपमा सुनिश्चित गर्दै आधारभूत तहसम्मको शिक्षा नि:शुल्क र अनिवार्य तथा माध्यमिक तहसम्मको शिक्षालाई निशुल्क हुने व्यवस्था गरेको छ। यससँग जोडिएका संस्थागत र सामुदायिक विद्यालयका सरोकारलाई सम्बोधन गर्नु पर्नेछ। ज्ञवालीले भनेका छन्, एकातिर १८ प्रकृतिका (शिक्षक साथीहरुका शब्दमा) शिक्षकहरुलाई एउटै प्रणालीमा ल्याउनुपर्ने र स्थायी गर्नु पर्ने माग छन्, अर्कातिर विश्वविद्यालयबाट उच्च शिक्षा हासिल गरेका विद्यार्थीहरुका आफूहरुले पनि प्रतिष्पर्धाका निम्ति समान अवसर पाउनु पर्ने जायज सरोकार छन्।यी सबैलाई मिलाएर विधेयकलाई अन्तिम रुप दिन सांसदहरू रातदिन लागिरहेकै देखिनुहुन्छ। तर आजै चाहियो कि भोलि चाहियो जस्तो हठले उपयुक्त कानुन नबन्ने जोखिम पनि उत्तिकै छ। ज्ञवालीले खल्तीमा सलाईँको बट्टा बोकेर हिँड्ने र मौका पाउनासाथ आगो झोसेर रोटी सेकाउन खोज्ने प्रवृत्तिसँग होसियार हुन आग्रह गरे। उनले निर्णायक धक्काको भ्रममा बसिरहने र बङ्गलादेश बनाइदिन्छौँ भन्दै जाने हो भने थप क्षति पुग्ने निश्चित रहेको उनको भनाई छ। शिक्षामन्त्री विद्या भट्टराईको पहलमा तयार गरिएको ७ बुँदे सहमति किन र कसको आग्रहमा घोषणा हुन रोकियो भन्ने कुरा पनि बताइरहनु पर्छ र ? आखिर त्यसले कसलाई फाइदा भयो ? उनले प्रश्न गरे। घोषणा गर्न सकिने विषय तुरुन्त घोषणा र यस सम्बन्धी सत्यतथ्य सर्वोच्च अदालतलाई, संसदलाई, सबै अभिभावकहरुलाई र समाजलाई जानकारी गराउन उनले सरकारलाई आग्रह गरे। ज्ञवालीले भनेका छन्, सरकारलाई आग्रह छ विद्यमान सीमाभित्र जे जति घोषणा गर्न सकिने हो, तुरुन्त घोषणा गरिदिनुहोस् र यस सम्बन्धी सत्यतथ्य सर्वोच्च अदालतलाई, संसदलाई, सबै अभिभावकहरुलाई र समाजलाई जानकारी गराइदिनुहोस्। यथासम्भव छिटो विधेयकलाई अन्तिम रुप दिन सांसदहरुलाई उत्प्रेरित गरिदिनुहोस्। उनले माधवकुमार नेपाललाई शिक्षक आन्दोलनमा ऐक्यबद्धता जनाउनभन्दा एकीकृत समाजवादीका सांसद सभापति रहेकाले उनलाई निर्देशन दिन सुझाव दिए। ज्ञवालीले भने, माननीय माधवकुमार नेपालज्यू, शिक्षक आन्दोलनमा ऐक्यबद्धता जनाउन सडकमा जानुभन्दा पहिले आफ्नै पार्टीका माननीय सभापतिलाई विधेयक चांडै टुङ्ग्याउन निर्देशन दिने हो कि ? चाबी त त्यहीं छ होइन र ? यो पनि पढ्नुहोस शिक्षक आन्दोलनमा आज माधव नेपाल जाने, शिक्षा विधेयक अड्किएको छ एसकै सांसद सभापति भएको समितिमा"
ट्रम्पले भने शान्ति सम्झौताका लागि युक्रेन क्रिमिया त्याग्न तयार छ,काठमाडौं : अमेरिकी राष्ट्रपति डोनाल्ड ट्रम्पले युक्रेनी राष्ट्रपति भोलोडिमिर जेलेन्स्की शान्ति सम्झौताका लागि क्रिमिया रूसलाई सुम्पन इच्छुक रहेको विश्वास व्यक्त गरेका छन् । रूसले २०१४ मा अवैध रूपमा कब्जा गरेको दक्षिणी प्रायद्वीप त्याग्न युक्रेनी राष्ट्रपति तयार रहेको ट्रम्पले विश्वास गरेका हुन् । ट्रम्पले रुसी राष्ट्रपति भ्लादिमिर पुटिनलाई युद्ध अन्त्य गरी गोलीबारी रोक्न र सम्झौतामा हस्ताक्षर गर्न पनि आह्वान गरे । भ्याटिकनबाट फर्केपछि ट्रम्पले दुई हप्ताभित्र युक्रेन र रुसबीच सम्झौता हुने पनि बताए । पोप फ्रान्सिसको अन्त्येष्टिमा भाग लिने क्रममा ट्रम्पले जेलेन्स्कीसँग भेटघाट गरेका थिए । ट्रम्पले क्रिमियाको बारेमा छोटो छलफल भएको बताए । ट्रम्पको टिप्पणीमा भने युक्रेन र रुसबाट कुनै प्रतिक्रिया आएको छैन ।
"एमालेको दोस्रो विधान महाधिवेशन भदौमा, जेठ मसान्तभित्र सुझाव दिन परिपत्र","काठमाडौं : नेकपा एमालेको दोस्रो विधान महाधिवेशन आगामी भदौ २० गतेदेखि २२ गतेसम्म हुने भएको छ। एमालेको सचिवालय बैठकले विधान महाधिवेशनको मिति तोकेसँगै पार्टीको संगठन विभागले सबै कमिटीहरुलाई विधान महाधिवेशनमा समेट्नु पर्ने विषय पठाउन परिपत्र गरेको हो। संगठन विभागका सचिव माधव ढुंगेलले जारी गरेको परिपत्रमा पार्टीका सबै कमिटी र कार्यकर्ताबाट पाटीले लिनुपर्ने नीति र विधिका बारेमा राय सुझाव संकलन गर्न निर्देशन दिइएको छ। आगामी जेठ मसान्तसम्म सुझाव संकलन गरेर पार्टी केन्द्रमा पठाउन सर्कूलर जारी भएको हो। पार्टी कमिटी र सदस्यले सुझाव दिन सक्ने बताइएको छ। एमाले विधानअनुसार ५ वर्षमा पार्टीको राष्ट्रिय महाधिवेशन गर्नुपर्ने व्यवस्था छ। विधान अनुसार एमालेले आगामी २०८३ मङ्सिर दोस्रो साता ११ औँ महाधिवेशन गर्नुपर्ने हुन्छ। एमाले विधानको धारा १३ मा भनिएको छ,राष्ट्रिय महाधिवेशन पार्टीको सर्वोच्च संस्था हुनेछ र यसको आयोजना केन्द्रीय कमिटीले सामान्यतया हरेक पाँच वर्षमा गर्नेछ। यसबाहेक संवैधानिक व्यवस्था अनुसार विशेष परिस्थितिमा ६६ महिना गरी थप एक वर्ष पछि सार्न पनि सकिनेछ । राष्ट्रिय महाधिवेशन अगावै विधान महाधिवेशन हुन लागेको हो। एमालेले २०७८ सालको असोजमा विधान महाधिवेशन गरेको थियो।"
यस्ता व्यक्तिले खानु हुँदैन आइसक्रिम,काठमाडौं : आइसक्रिम खान कसलाई मन पर्दैन र ? विशेष गरी गर्मीमा यसको खपत बढ्छ । तर आइसक्रिम सेवन गर्नु केही मानिसहरूका लागि धेरै खतरनाक साबित हुन सक्छ ? मधुमेहका बिरामीले आइसक्रिम खानु हुँदैन आइसक्रिम बनाउन धेरै चिनी प्रयोग गरिन्छ । यदि तपाईं मधुमेहको रोगी हुनुहुन्छ भने आइसक्रिम खानबाट बच्नुपर्छ । यसको सेवनले तपाईंको चिनीको स्तर अचानक बढाएर समस्या निम्त्याउन सक्छ । मुटु रोगीहरूका लागि आइसक्रिम खानु पनि हानिकारक आइसक्रिम बनाउन धेरै हानिकारक रसायनहरू प्रयोग गरिन्छ । जुन मुटुको लागि हानिकारक हुन्छन् । तपाईं मुटु रोगी हुनुहुन्छ भने पनि यसको सेवन पूर्ण रूपमा त्याग्नु पर्छ । आइसक्रिम दाँतको लागि पनि हानिकारक धेरै आइसक्रिम सेवन गर्नाले दाँतमा गुफा हुने जोखिम बढ्न सक्छ । यदि तपाईंले यो समस्यामा ध्यान दिनुभएन भने धेरै समस्या निम्त्याउन सक्छ । यस्तो अवस्थामा दैनिक आइसक्रिम नखानुहोस् । खाना खाँदा दाँत माझ्न नभुल्नुहोस् । आइसक्रिम सेवनले मोटोपन बढ्छ विश्वभर मोटोपनबाट पीडित व्यक्तिहरूको संख्या तीव्र गतिमा बढेको छ । यसको पछाडि गलत जीवनशैली र खानपान मुख्य कारण हो । आइसक्रिम सेवन गर्नाले पनि तपाईंको तौल बढ्न सक्छ । यसमा धेरै क्यालोरी पाइन्छ । यसको अत्यधिक सेवनले तपाईंको शरीरमा क्यालोरी बढ्छ । यसको प्रभावले तौल आवश्यकताभन्दा बढी बढ्न थाल्नेछ र तपाईं मोटोपनको शिकार बन्नुहुनेछ । यदि तपाईं मोटोपन कम गर्ने प्रयास गर्दै हुनुहुन्छ भने आइसक्रिम नखानुहोस् ।
इङ्ग्लिस प्रिमियर लिगको उपाधि लिभरपुललाई,"काठमाडौं : इङ्ग्लिस प्रिमियर लिगको उपाधि लिभरपुलले जितेको छ। सिजनको चारवटा खेल अगाडि नै लिभरपुलले उपाधि जितेको हो। आइतबार घरेलु मैदानमा टोटनहमलाई ५१ ले पराजित गर्दै लिभरपुलले उपाधि सुनिश्चित गरेको हो। खेलको सुरुवाती मिनेटमा गोल बेहोरेको लिभरपुलले उत्कृष्ट पुनरागमनसहित विजयी भएको हो। लिभरपुलका लागि लुइस डियाज, एलेक्सिस म्याक एलिस्टर, कोडी गाक्पो र मोहम्मद सलाहाले ११ गोल गरे। टोटनहमले एक गोल आत्मघाती गोल बेहोर्यो।टोटनमका लागि डोमिनिक सोलान्केले सान्त्वना गोल गरे। ३५ वर्षपछि एन्डफिल्डमा उपाधि जित्दा लिभरपुल समर्थकको लागि यो सबैभन्दा उत्कृष्ट पल हो। यस अघि २०१९ २० को सिजन लिभरपुलले प्रिमियर लिग जितेको थियो। यो सिजनमा समर्थकलाई रङ्गशालामा प्रवेश निषेध गरिएको थियो। जसका कारण पनि लिभरपुल समर्थकका लागि यो उपाधि निकै खास बनेको हो। लिभरपुलको यो प्रिमियर लिगको दोस्रो उपाधि हो।"
पूर्वराजा : सत्ताभित्रसत्ताबाहिर,"अब प्रश्न उठ्न सक्छ, यी दुई शक्तिशाली संस्थामध्ये कुनै एकले अधिनायकवाद रोजे भने के गर्ने ? यसको उत्तार सरल छ राजसंस्थासँग सेना हुन्छ भने प्रत्यक्ष निर्वाचित कार्यकारीसँग जनताको शक्ति हुन्छ। यसले एकलाई अर्कोबाट डराउन बाध्य बनाउने छ, जसले शक्ति सन्तुलन कायम राख्छ विगतमा तत्कालीन राजा ज्ञानेन्द्र शाहले राजसत्ता हातमा लिनुपर्नाका कारण १ शेरबहादुर देउवाको असक्षमता र नेतृत्वको आवश्यकता पूर्वप्रधानमन्त्री देउवाले तत्कालीन संसद् विघटन गर्न सिफारिस गर्दा, त्यसलाई सर्वाेच्च अदालतले पनि अनुमोदन गरिसकेको थियो । त्यसपछि उनको सरकार अन्तरिम सरकारमा परिणत भइसकेको थियो, जसको प्रमुख कार्य नै चुनाव गराउनु मात्र थियो । तर चुनाव गराउनुको साटो उनले माओवादी समस्यालाई आफ्नो सरकार अनन्तकालसम्म टिकाइराख्ने अस्त्रको रूपमा मात्र उपयोग गर्न थालेको कुरा कसै बाट लुकेको छैन । यस्तो अवस्थामा, राजा ज्ञानेन्द्रले आफ्नो पदको सुरक्षित सुविधा त्यागेर, ठूला जोखिमको सामना गर्दै राष्ट्रको समस्यामा प्रत्यक्ष रूपमा सक्रिय हुने निर्णय गरे । यदि देउवाले चुनाव गराउन नसके पनि माओवादी समस्या समाधान गर्न केही पहल र तदारुकता देखाएका भए उनलाई सम्मान गर्नुपर्ने बाटो बन्थ्यो । तर उनले त्यसको सट्टा हतियार खरिद र टाउकाको मोल तोक्ने नीति अपनाएर विद्यमान समस्या जटिल पो बनाइदिए । धन्न, ज्ञानेन्द्रले हस्तक्षेप गरेपछि माओवादी समस्या एक तारिकाले समाधान भएको जस्तो देखिन्छ । नत्र एक पक्षका लागि आफ्नो अस्तित्व जोगाइ रहनुपर्ने नाममा देशमा अहिलेसम्म पनि अझै हिंसा र विध्वंसको शृंखला मच्चिइरहन सक्थ्यो । ज्ञानेन्द्रले जोखिम उठाउने निर्णय किन गरे ? २ राजनीतिक असहमतिहरू र बलियो नेतृत्वको अभाव देउवालाई असक्षम भनेर हटाएपछि यदि सबै दल मिलेर आजको जस्तो गणतन्त्र जोगाउन एकजुट भए झैं एउटा सर्वसम्मत नेता राजासामु अघि सारेका हुन्थे भने ज्ञानेन्द्रले सहजै हस्तक्षेप गर्ने बाटो आपसेआप बन्द हुन्थ्यो होला । तर, दुर्भाग्यवश, त्यसबेलादेखि अहिलेसम्म कुनै पनि नेता आफ्नै दलभित्रै पनि सर्वमान्य बन्न नसकेको यथार्थ कसैबाट लुकेकै छैन । सबैको रुचिकर नेताको खडेरी परेको धेरै काल भएको अवस्थामा राजाको हैसियतमा ज्ञानेन्द्रलाई आफ्नो कार्य देशलाई स्वीकार्य हुनसक्छ कि भन्ने पनि लागेको हुनसक्छ । त्यसैले, तत्कालीन राजा ज्ञानेन्द्र जस्तो अभागी राजा यी नेताहरूका लागि बरदानै बने । ३ विरोधको बाबजुद पनि नेतृत्व गर्ने साहस नेताहरूले आफ्नो सुविधा अनुकूल ज्ञानेन्द्रविरुद्ध अनेक अफवाह फैलाएर उनलाई विवादास्पद बनाइरहन पाउने सजिलो अभ्यास बिगतदेखि हालसम्म जारी राखेका छन् । उनीमाथि थुप्रै लाञ्छना लगाइए । तर, ती सबै आक्षेपका बाबजुद सम्भावित जोखिमलाई चुनौती दिँदै राष्ट्रलाई संकटबाट निकाल्न उनी ठूलो जोखिम मोल्न तयार भएको देखियो । उनका लागि त देउवालाई अगाडि राखेर आफू पछाडि बसेर आफ्नो स्वार्थसिद्ध पूरा गर्ने सुवर्ण अवसर जस्तो देखियो । जे भए पनि उनले राजकीय सुविधा वा शक्ति जोगाउने लोभ नगरी आफूलाई त्याग गर्न तयार देखाएको कुरा एक तटस्थ मूल्यांकनले प्रशंसा नै गर्न सकिन्छ । तैपनि, यसै कारण आजसम्म पनि उनी नै निरन्तर अपमान, संघर्ष र आलोचनाको सिकार बन्नु परेको छ । ४ कीर्तिनिधि विष्ट र तुलसी गिरीको छनोट किन ? कसैको प्रश्न उठ्न सक्छ, किन ज्ञानेन्द्रले कीर्तिनिधि विष्ट र तुलसी गिरीजस्ता व्यक्तिलाई आफ्नो सरकारमा ल्याए ? यसको जवाफ इतिहासमै छ । आज धेरै नेपाली राजा महेन्द्रको नेतृत्वको खुलेर वा लुकेर प्रशंसा गर्छन् । जब ज्ञानेन्द्रले दलहरूबाट सहयोग पाएनन्, सायद उनलाई त्यसबेला पिता महेन्द्रले विश्वास गरेका व्यक्तिहरूको सम्झना आयो होला । जुन नेताहरू विगत पञ्चायतकालमा सत्तामा रहेर पनि धेरै विवादास्पद थिएनन् । हुन सक्छ, ज्ञानेन्द्रले महेन्द्रको सफलतामा यिनीहरूको पनि केही भूमिका भएको सकारात्मक तरिकाले मूल्यांकन पो गरे कि ? जे भए पनि ज्ञानेन्द्रले राजा भएर आफ्नो आकस्मिक रूपमा पाएको पदलाई जसरी पनि जोगाएर अनुत्पादक बनेर टिकिरहने इच्छा नगर्नु नै ठुलो कुरो हो । यदि उनले चालेका आलोचनायुक्त भनिएका कदम उनका दाजु राजा वीरेन्द्रले जीवितै हुँदा लिएका भए जनताले फरक प्रतिक्रिया दिन्थे होलान् । तर यिनलाई त कसैले भाइमाराको नारा फिजाएर, कसैले ग्र्याण्ड डिजाइन जस्तो अमूर्त कुरा गरेर सिध्याएर आजसम्म पनि नराम्रोसँग लखेटिरहेका छन् । अन्तत, दुईदुईपटक राजा बनेर पनि ज्ञानेन्द्र अभागी नै सावित भए । राजा भएर न्यायको भिख कोसँग माग्ने ? अब, तेस्रोपटकका लागि फेरि पनि प्रयास भइरहेको देखिन्छ । यसपालि चाहिँ राम्रो गृहकार्य र ठोस योजनाको तयारीका साथ अगाडि बढ्नुपर्ने देखिन्छ । नत्र, सफल भए पनि भोलिपल्टै असफलताको दिनगन्ती सुरु हुनेछ । त्यसले अझ ठूलो धक्का दिन सक्छ । नेपालमा राजसंस्थाको आवश्यकता र सम्भावित भूमिका नेपालको भूराजनीतिक अवस्था विचार्दा, यो राष्ट्रलाई सधैं स्वाधीन र अखण्ड राख्न अत्यधिक सजग रहनुपर्ने बाध्यता छ । उत्तर र दक्षिणमा ठूला राष्ट्रहरूको घेराबन्दी भएको र दक्षिणतिरको सिमाना निर्वाध रूपमा खुल्ला राखेरै स्वाधीन र अखण्ड भएर बस्नुपर्ने बाध्यताले मुलुकलाई विदेशी प्रभाव र हस्तक्षेपको जोखिमबाट बचाउनु जरुरी छ । यस्तो परिस्थितिमा बाह्य दबाबबाट स्वतन्त्र रहन सक्ने, निर्वाचित हुन नपर्ने गरिमामय राजसंस्था अन्तर्गत राष्ट्रप्रमुखको भूमिका झन् अर्थपूर्ण र आवश्यक देखिन्छ । यदि नेपालको संरचनालाई संवैधानिक राष्ट्रप्रमुख (राजा) र प्रत्यक्ष निर्वाचित कार्यकारी सरकारप्रमुख (प्रधानमन्त्री)को रूपमा पुनःस्थापित गर्ने परम्परा बसालियो भने यसले प्रत्यक्ष निर्वाचित सरकारलाई पनि सम्भावित बाह्य प्रभावबाट मुक्त गराउन सकिन्छ कि ? अधिनायकवादको सम्भावना अब प्रश्न उठ्न सक्छ यी दुई शक्तिशाली संस्थामध्ये कुनै एकले अधिनायकवाद रोजे भने के गर्ने ? यसको उत्तर सरल छ राजसंस्थासँग सेना हुन्छ भने प्रत्यक्ष निर्वाचित कार्यकारीसँग जनताको शक्ति हुन्छ । यसले एकलाई अर्कोबाट डराउन बाध्य बनाउने छ, जसले शक्ति सन्तुलन कायम राख्छ । यो अवस्था जोगीदेखि भैंसी डराउने, भैंसीदेखि जोगी डराउनेजस्तै हुनेछ । यसरी, दुवै पक्षलाई अधिनायकवाद अपनाउने बाटो स्वतः बन्द हुन्छ । राजसंस्थाको खर्चिलो पक्ष कतिपयले राजसंस्थालाई महँगो व्यवस्था भनेर आलोचना गर्छन् । तर, यदि राजसंस्थाअन्तर्गतको राष्ट्रप्रमुखलाई पनि आजको राष्ट्रपति सरहको सीमित सुविधा मात्र दिइयो भने यो समस्यालाई समाधान गर्न सकिन्छ । अझ, शाहवंशीय प्रतिनिधिले त यो भूमिका निःशुल्क वा न्यून सुविधामै स्वीकार गर्ने इच्छा देखाएमा यसले अझ राम्रो सन्देश दिनसक्छ । राजनीतिमा राजसंस्थाको सहभागिता ? यदि कुनै संवैधानिक राजालाई कार्यकारी भूमिकामा रहने चाहना भयो भने उनले संवैधानिक राजसंस्थाको उत्तराधिकारीको सुनिश्चित गरी नागरिकको हैसियतमा प्रत्यक्ष निर्वाचित सरकार प्रमुख प्रधानमन्त्री हुन निर्वाचनमा प्रतिस्पर्धा गरे पनि भयो । यदि ज्ञानेन्द्र शाहलाई अहिले नै आफूलाई अधिकांश जनताले रुचाएको छ भन्ने लाग्छ भने उनी आफैंले प्रत्यक्ष निर्वाचित प्रधानमन्त्री हुने व्यवस्थाको माग राख्दै अघि बढ्न आह्वान अहिले गर्न सक्छन् । यसले उनलाई राजनीतिक दल खोलेर चुनाव लड्न आउनु भनेर चुनौती दिने दलका नेताहरूलाई उचित जवाफ पनि हुनेछ । नेपालमा गणतन्त्रको सुरुआतदेखि आजसम्म आइपुग्दा पनि कुनै पनि व्यक्ति वा संस्थाले देशलाई एक सूत्रमा बाँध्ने भूमिका निभाउन नसकेको तीतो वास्तविकता नबुझेर वा नियतवश बुझ पचाएर एउटा मात्र बचेको यो गरिमामय विकल्पलाई कसरी बुझ्ने ? संवादको आवश्यकता आज नेपाली जनता आफ्नै राजनीतिक अवस्थाबारे स्पष्ट धारणा बनाउन चाहन्छन् । तर, ज्ञानेन्द्र शाहले केवल राजावादी भनिएका सीमित व्यक्तिसँग मात्र संवाद गरेर केही पनि उपलब्धि हासिल गर्न सक्दैनन् । उनले सबै खेमाका नागरिकसँग प्रत्यक्ष संवाद गर्न जरुरी छ । यो केवल व्यक्तिवादी वा भावनात्मक मुद्दा होइन, बरु नेपालको भविष्यको दीर्घकालीन स्थिरतासँग गाँसिएको विषय हो । निष्कर्ष राजसंस्था पुनर्स्थापनाको प्रयास केवल नारा वा भावनामा आधारित हुनुहुँदैन । यसका लागि गम्भीर गृहकार्य, स्पष्ट रणनीति र व्यावहारिक रोडम्याप आवश्यक छ । अन्यथा, यस्तो प्रयास निरर्थक हुनेछ । सफल भए पनि दीर्घकालीन रूपमा प्रत्युत्पादक सावित हुन सक्छ । तर यदि त्यही भावनाले प्रेरित भई राष्ट्रिय एकता र सांस्कृतिक पहिचानका निम्ति अधिकारविहीन सांस्कृतिक राजालाई विष्णुको अवतार मानेर सम्मान गर्नु राष्ट्रको हितमा हुन्छ भने त्यसमा आपत्ति किन हुने ? थाइल्यान्डको उदाहरण नेपालका लागि शिक्षाप्रद हुनसक्छ । त्यहाँका नागरिकले आफ्नो संस्कृति र राष्ट्रिय एकताको रक्षाका निम्ति चरम विवादास्पद व्यक्तिलाई नै राजा मानेर उच्च सम्मान दिएका छन् । त्यो परिस्थिति आवश्यकताबाट उत्पन्न भएको हो भनेर बुझ्न कठिन छैन । त्यस्तै, नेपालमा पनि २४० वर्ष लामो उतारचढाव सहँदै आएको राजसंस्थाको पुनर्स्थापनाको माग आज व्यापक रूपमा उठिरहेको छ । अब, यदि देशले फेरि राजसंस्थाको आवश्यकता महसुस गर्छ भने कसले त्यो भूमिका निर्वाह गर्ने ? ।"
संघीयताले बदलेको गाउँ मुखियापट्टी मुसहरनिया,"मुसहरनिया शब्द नै सामाजिक विभेदको परिचायक जस्तो देखिन्थ्यो। अहिले बेला बदलिएको छ र धनुषा जिल्लामा यो शब्दले नयाँ परिचय पाएको छ विकास र समृद्धिको परिचायक बनेको छ। हो, कुनै बेला गरिबी, अशिक्षा, अपराध र उपेक्षाको चित्रजस्तो लाग्ने धनुषाको मुखियापट्टी मुसहरनिया गाउँपालिका नमुना बनेको छ। संघीयताको कार्यान्वयनले मुलुकमा के कस्ता परिवर्तन ल्यायो र स्थानीय सरकारले कसरी जनतालाई सुशासनको प्रत्याभूति गर्न सक्छ भन्ने उदाहरण मुखियापट्टी मुसहरनिया हो। गाउँमा पक्की सडकको सञ्जाल जताततै देखिन्छ। आखिर विकासको पहिलो पूर्वाधार त्यही हो। जब कि धूलो र हिजोयुक्त बाटाहरू यो गाउँभरि थिए। जिल्ला सदरमुकामबाट केवल १८ किलोमिटरमा रहेर पनि आधा दिनै जानेजस्तो कठिन यात्रा गर्नुपर्ने दिनको अन्त्य गाउँपालिकाले गर्न सकेको छ। सडक पुगेपछि गाउँका कृषि उपजले बजार पाएको छ। हिजोआजकै कुरा गर्ने हो भने देशभरका पालिकाहरूमा सामुदायिक विद्यालयका शिक्षक आन्दोलित छन् र विद्यालयमा पठनपाठन ठप्प छ। मुखियापट्टी मुसहरनियाका विद्यालयमा धमाधम पढाइ भइरहेको छ। यो गाउँपालिकाकै पहलको परिणाम हो। १०० जना करार शिक्षक र १३ जना शिक्षा परिचालकको व्यवस्थापन पालिकाले गरेको छ। सोही कारण कक्षा निर्वाध चलेका छन्। विद्यालयहरूमा निःशुल्क किताब, कापी, पोसाक र बस सेवाले सामुदायिक विद्यालयमा बालबालिकाको आकर्षण बढाएको छ। अर्कोतर्फ, अहिलेका दिनमा जब देशभर विद्यालयहरू शिक्षक आन्दोलनका कारण ठप्प छन्, मुखियापट्टी मुसहरनियाका सामुदायिक विद्यालयहरूमा पठनपाठन निर्बाध चलिरहेको छ । पालिकाले नगर शिक्षक नियुक्त गरेर न केवल कक्षा सञ्चालन सुनिश्चित गरेको छ, बरु शिक्षा परिचालकमार्फत विद्यार्थीको उपस्थिति र गुणस्तरसमेत ट्रयाक गरिरहेको छ । सामुदायिक विद्यालयहरूमा निजी विद्यालयभन्दा पनि राम्रो शिक्षा दिन सकिन्छ भन्ने उदाहरण यही पालिकाले स्थापित गरेको छ । शिक्षामा अरू पनि गतिला काम भएका छन्। स्वास्थ्यको कुरा गर्दा गाउँमै १५ शड्ढयाको अस्पताल स्थापना भएको छ। सानोतिनो दुःखबिमार पर्दा जिल्ला सदरमुकाम धाउनुपर्ने अवस्था गाउँमा छैन। गाउँमा सुधार गर्न ठूलो बजेटभन्दा पनि दृढइच्छाशक्ति चाहिन्छ भने मुखियापट्टी मुसहरनिया गाउँपालिकाका कामले देखाउँछ। यो गाउँपालिकाले गरिरहेका कामले साँच्चै नै गाउँगाउँमा सिंहदरबारको नारालाई साकार पारेको छ। त्यो नारासहित संघीयता नआएको भए गाउँपालिकाको स्थापना हुँदैनथ्यो र अधिकारसम्पन्न गाउँपालिका नभएको भए यतिका काममा सफलता मिल्दैनथ्यो। साँच्चै भन्दा, मुखियापट्टी मुसहरनिया संघीयताले बदलेको गाउँ हो र संघीयताले के भयो भन्नेहरूलाई गतिलो जवाफ पनि। यो पनि पढ्नुहोस नमुना गाउँपालिका हेर्न मुसहरनिया आउनू"

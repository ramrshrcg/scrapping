शीर्षक,विवरण
"प्रतिनिधिसभा बैठक स्थगित, भोलि १ बजे बस्ने","काठमाडौं : प्रतिनिधिसभा बैठक स्थगित भएको छ। विपक्षी दलहरूले अवरोध गरेपछि सभामुख देवराज घिमिरेले कार्यसूचीमा रहेका कार्यक्रम फिर्ता लिई बैठक स्थगित गरेका हुन्। उनले अर्को बैठक शुक्रबार १ बजेका लागि बोलाएका छन्। बैठक सुरू भएलगत्तै विपक्षी दलहरूले उभिएर विरोध गरेका थिए। सभामुख घिमिरेले दलीय आधारमा बोल्न दिने र सदनको कामलाई सञ्चालन गर्ने वातावरण मिलाउन आग्रह गरेका थिए। तर, विपक्षी दलका सांसदहरूले भिजिट भिसा प्रकरणमा गृहमन्त्री रमेश लेखकले राजीनामा दिनुपर्ने र छानबिन समिति पनि बनाउनुपर्ने अडान दोहोर्याएका थिए।"
जयगढ बजारका आगलागी पीडितलाई ६३ लाख नगद राहत,"अछाम : बान्नीगढी जयगढ गाउँपालिकाले आगलागी पीडित लाभग्राहीहरूको सूची तथा नगद राहत रकम सार्वजनिक गरेको छ। गाउँपालिकाले आज अग्नीपीडितहरू सहित सर्वपक्षिय सर्वदलीय भेलाको आयोजना गरी राहत रकम पाउनेहरू नामावली र रकम सार्वजनिक गरेको हो। जयगढका ३९ जना आगलागी पीडितलाई ६३ लाख २१ हजार नगद राहत रकम वितरण गरिनेछ। गाउँपालिकाले सार्वजनिक गरेको नगद राहत पाउने लाभाग्राही सूचीका अनुसार २ जनाले ५ लाख ५३ हजार, ३ जनाले तीन लाख ८७ हजार, ३ जनाले तीन लाख ४० हजार, २ जनाले तीन लाख ३८ हजार पाउने छन्। त्यसै गरी एक जनाले दुई लाख ८९ हजार, दुईजनाले दुई लाख ४० हजार, एक जनाले एकलाख ९२ हजार, एक जनाले एकलाख ४३ हजार, ६ जनाले ९५ हजार , दुई जनाले ७५ हजार, ७ जनाले ५० हजार , तीन जनाले ३० हजार, ४ जनाले २५ हजार र दुई जनाले १५ हजार पाउने छन्। आगलागीबाट जयगढ बजारका ३५ भन्दा बढी पसल घर टहराहरू जलेका थिए। आगलागीबाट ८ करोड भन्दा बढीको क्षति भएको थियो। गाउँपालिकाको प्रमुख व्यापारिक केन्द्र जयगढ बजारका आगलागी पीडितलाई राहत वितरणका लागि कार्यविधि पारित गरि नगद राहत वितरणको कार्य अगाडि बढाएको हो। गाउँपालिकाले आगलागी पीडितलाई नगद राहत वितरण कार्यविधि २०८२पारित गरेको छ। कार्यविधि पारित भएसँगै जयगढ बजारका आगलागी पीडितलाई राहत पाउने बाटो खुलेको हो। जयगढ बजारमा गएको चैत २६ गते भएको भीषण आगलागीबाट प्रभावित पीडितहरूलाई राहत उपलब्ध गराउन आगलागी पीडितलाई नगद वितरण कार्यविधि २०८२ पारित गरेर स्थानीय राजपत्रमा प्रकाशित गरिसकिएको छ।"
विद्यालयमा हामी साथी साथी कार्यक्रम,"झापा : झापाको भद्रपुर नगरपालिकाले नगरभित्रका ३० वटा विद्यालयमा हामी साथी साथी कार्यक्रम सञ्चालनमा ल्याएको छ। माध्यमिक तहमा अध्ययनरत बालबालिकाहरूलाई मनोसामाजिक परामर्श, जीवनोपयोगी सीप र लागूपदार्थ दुर्व्यसन न्यूनीकरणका लागि स्वयम् बालबालिकाहरूलाई सहभागी गराइ साथी साथी बीचमा अन्तरक्रिया तथा अनुभूति बाँडफाँड गरी साथी शिक्षाको माध्यमबाट समस्या पहिचान तथा निराकरणका गर्ने उद्देश्यले यो कार्यक्रम सञ्चालनमा ल्याएको नगर शिक्षा, युवा तथा खेलकुद शाखाका कर्मचारी योगेन्द्र पौडेलले जानकारी दिए। नगरभित्रका एक धार्मिक, ८ सामुदायिक तथा २१ निजी विद्यालयमा ५० प्रतिशत छात्राको सहभागितामा १५ सदस्य विद्यालयस्तरीय समूहहरू गठन गरिसकेको उनको भनाइ छ। कक्षा ८, ९ र १० बाट विद्यालयमा गठित हामी साथी साथी समूहहरूले मनोसामाजिक समस्याहरूको पहिचान गर्ने, जीवनोपयोगी सीपहरूको विकास गर्ने, सहानुभूति भावनाको विकास गर्ने, किशोरकिशोरीहरूमा आउने मानसिक तथा सामाजिक परिवर्तनका असरहरू बारे जानकारी प्रदान गर्ने, विद्यार्थीहरूमा सकारात्मक सोचको भावना विकास गर्ने , पारिवारिक र सामाजिक जिम्मेवारिको बोध गराउने, बालबालिकाहरूको नेतृत्व क्षमता विकास गर्ने, लागु पदार्थ दुर्व्यसन र कुलतमा लाग्नबाट जोगाउने र साथी साथी बीचमा अन्तरक्रियात्मक भावनाको विकास गराइ साथीको समस्याप्रति अपनत्व भावको विकास गर्ने मुख्य लक्ष्य रहेको उनले बताए। यसैबीच शिक्षा, युवा तथा खेलकुद शाखाको आयोजना तथा मानव कन्सल्टिङ बिर्तामोडको प्राविधिक सहयोगमा मनोसामाजिक समस्या पहिचान तथा परामर्श सम्बन्धी हामी साथी साथी समूह र फोकल शिक्षकहरूलाई अभिमुखीकरण दिइएको छ। भद्रपुरस्थित डेग्लो होटेलमा बिहीबार आयोजित कार्यक्रममा ३० वटा विद्यालयबाट चार जना दरले एक सय २० जना विद्यार्थी र फोकल शिक्षकहरूले सहभागिता थियो। सहभागीहरूलाई मनोसामाजिक परामर्शकर्ता गोविन्दराज कट्टेलले सहजीकरण गरेका थिए। उनले मनोसामाजिक समस्याहरूको पहिचान, बालबालिकामा मानसिक तथा सामाजिक परिवर्तनका असर, लागूऔषध दुर्व्यसनी लगायतको बारेमा जानकारी गराएका थिए। कार्यक्रमका प्रमुख अतिथि भद्रपुर नगरपालिका प्रमुख गणेश पोखरेलले पछिल्लो समयमा कार्य व्यस्तताले अभिभावकहरूले आफ्ना छोराछोरी बढी समय दिन नसक्नु, सामाजिक सञ्जाल लगायत अन्य विविध कारणले मनोविज्ञानसँग जोडिएका नयाँ नयाँ समस्याहरू चुनौतीको रूपमा आइरहेका छन्। त्यसैले यो शिक्षामार्फत साथी साथीबीच कुराकानी गराइ बालबालिकामा आउने सक्ने सम्भावित समस्यालाई कसरी समाधान गर्न सकिन्छ भनेर विद्यालयस्तरमै यो कार्यक्रम सञ्चालनमा ल्याएको नगर प्रमुख पोखरेलले बताए। अहिले लागूऔषध प्रयोग तथा सेवनकर्ताको जर्जर अवस्था रहेको बताउँदै उनले भने, लागूऔषधरहित समाज निर्माणका लागि हामी साथी साथी समूहले विद्यालयस्तरमै महत्त्वपूर्ण भूमिका निर्वाह गर्न सक्छ। त्यस्तै नगर उपप्रमुख राधा कार्कीले विद्यालयमा सञ्चालन भइरहेको यस्ता कार्यक्रमले बालबालिकाहरूमा सकारात्मक सोचको विकास, पारिवारिक तथा सामाजिक जिम्मेवारी निर्वाहमा मद्दत पुग्ने बताइन्।"
नदीजन्य पदार्थ उत्खनन नगर्न रौतहट प्रशासनको पत्र,"गौर : जिल्ला प्रशासन कार्यालय रौतहटले नदीजन्य पदार्थको उत्खनन कार्य बन्द गर्न निर्देशन जारी गरेको छ। कार्यालयले एक सूचना जारी गर्दै जिल्लाका १८ वटै स्थानीय तहलाई नदीजन्य पदार्थ ढुंगा, गिट्टी, बालुवा उत्खनन, बिक्री तथा व्यवस्थापन सम्बन्धी मापदण्ड, २०७७ (पहिलो संशोधन, २०७९ सहित) बमोजिम स्थानीय तहहरूबाट आआफ्नो क्षेत्रभित्रका नदी, खोला एवं खहरेहरूबाट नदीजन्य पदार्थको उत्खनन कार्य भइरहेकाले सो कार्य बन्द गर्न जिल्ला प्रशासन कार्यालय, रौतहटका सहायक प्रमुख जिल्ला अधिकारी किरणनिधि तिवारीद्वारा हस्ताक्षरित सूचनामा जनाइएको छ। प्रत्येक वर्षको असार १ देखि भदौ मसान्तसम्म नदीजन्य पदार्थको उत्खनन गर्न पाइने छैन भन्ने स्पष्ट व्यवस्था गरिएको ब्यहोरा स्मरण गराउँदै चालू आर्थिक वर्ष २०८१०८२ को लागि प्रचलित कानुनी व्यवस्था बमोजिम हुँदै आएका आआफ्नो क्षेत्रभित्रका नदीजन्य पदार्थको उत्खनन एवं संकलन कार्य २०८२ साल जेठ मसान्तभित्र सम्पन्न गरी सोको जानकारी जिल्ला प्रशासन कार्यालयलाई दिनुपर्ने जनाइएको छ। त्यस्तै सूचनामा अगामी २०८२ असार १ गतेदेखि २०८२ भदौ मसान्तसम्म जिल्लाभित्र नदीजन्य पदार्थको उत्खनन गर्न नपाइने ब्यहोरा सबै स्थानीय तहहरूमा आदेशानुसार अनुरोध गरेको छ।"
सर्पले टोकेर बालिकाको मृत्यु,"विराटनगर : मोरङको बेलबारी नगरपालिका५ सोमबारकी एक बालिकाको सर्पले डसेर बिहीबार दिउँसो मृत्यु भएको छ। मोरङ प्रहरी प्रवक्ता डीएसपी कोपिला चुँडालका अनुसार सर्पले टोकेर सीता रायमाझीकी ८ वर्षीया छोरी सन्ध्या रायमाझीको मृत्यु भएको हो। बालिकालाई दिउँसो ४ बजेतिर सर्पले टोकेको प्रारम्भिक अनुसन्धानबाट खुलेको चुँडालले बताइन्। गम्भीर घाइते बालिकालाई उपचारका लागि बीपी कोइराला स्वास्थ्य विज्ञान प्रतिष्ठान धरानमा पुर्याइएको थियो। अस्पताल पुर्याउनसाथ चिकित्सकले मृत घोषित गरेको जानकारी डीएसपी चुँडालले दिइन्। घरमै सुतिरहेकी बालिकालाई सर्पले टोकेको जानकारी आएको छ, उनले भनिन्, अस्पताल पुर्याउनसाथ चिकित्सकले मृत घोषित गरेका छन्। चुँडालका अनुसार बालिकालाई कुन प्रजातिको सर्पले टोकेको भन्ने खुल्न बाँकी छ। यद्यपि चिकित्सकले पनि बाकिलालाई सर्पले डसेको जानकारी दिएको प्रहरीले जनाएको छ। घटनाका बारेमा थप अनुसन्धान भइरहेको चुँडालले बताइन्।"
दुप्चेश्वर धार्मिक पर्यटनको केन्द्र बन्दै,"नुवाकोट : नुवाकोटको दुप्चेश्वर धार्मिक पर्यटनको केन्द्र बन्दै गरेको छ। दुप्चेश्वरका विभिन्न स्थानमा आन्तरिक तथा बाह्य पर्यटकहरूका लागि पार्क सञ्चालन र बुद्धका ठूला मूर्ति प्रतिस्थापन गरिएको छ। दुप्चेश्वरको नाटाङभञ्ज्याङमा आयोजित कार्यक्रममा दुप्चेश्वर गापा अध्यक्ष शंकरबहादुर थापाले ३४ फिट अग्लो बुद्धको मूर्ति प्रतिस्थापनसहित उद्घाटन गरे। ६८ लाख रुपैयाँको लागतमा बुद्धको उक्त मूर्तिसँगै वाल, दुबो र झण्डा पार्कसमेत निर्माण गरिएको छ। उक्त संरचनाको निर्माणका लागि बागमती प्रदेश सरकारबाट ६ लाख, गत आव २०८००८१ मा दुप्चेश्वर गाउँपालिका संघीय समपुरक बजेट २ करोड, चालु आव २०८१०८२ मा संस्कृति पर्यटन तथा नागरिक उड्डयन मन्त्रालयमार्फत ६८ लाख रुपैयाँको लागतमा बुद्धको मूर्ति सहितको पार्क निर्माण कार्य सम्पन्न भएको हो। पर्यटकीय आकर्षणको केन्द्र बन्दै गएको नाटाङभञ्ज्याङ पुग्न काठमाडौंगुर्जेखोलेगाउँ, मानेभञ्ज्याङगोल्फुभञ्ज्याङ र समुन्द्रटारझगडेपेमासु हुँदै सडकमार्गबाट पुग्न सकिन्छ। यसैबीच, दुपचेश्वर गापा ६ स्थित दुप्चेश्वर धाम परिसरमा भगवान बुद्धको प्रतिमा उद्घाटन गरिएको छ।"
ज्योति विकास बैंक र तिलगंगा सिटी आई सेन्टरबीच सम्झौता,"काठमाडौं : ज्योति विकास बैंकले काठमाडौं चुच्चेपाटीस्थित तिलगंगा सिटी आई सेन्टरमा बैंकका ग्राहकलाई विशेष छुट प्रदान गर्नेसम्बन्धी सम्झौता गरेको छ। यस सम्झौताअनुसार बैंकका ग्राहकले उक्त आँखा केन्द्रमा १५ प्रतिशतसम्म छुट प्राप्त गर्न सक्नेछन्। यस केन्द्रमा ग्राहकहरूले आँखा जाँच र विशेष उपचार (जस्तै शल्यक्रिया र थेरापी) मा १० प्रतिशत र प्रिस्क्रिप्सन चस्मामा १५ प्रतिशत छुट प्राप्त गर्न सक्नेछन्। तिलगंगा नेत्र प्रतिष्ठानको सहसंस्था सेन्टरले अत्याधुनिक प्रविधि प्रयोग गरी ग्राहकलाई गुणस्तरीय तथा उत्कृष्ट सेवा प्रदान गर्दै आएको छ। बैंकले ग्राहकको सुविधालाई प्राथमिकतामा राख्दै, देशका अन्य विभिन्न व्यवसायसँग निरन्तर सहकार्य गर्दै, ग्राहकलाई विशेष छुट र सुविधा प्रदान गर्दै आइरहेको छ।"
विमान दुर्घटनाबाट बाँच्न सफल रमेश भन्छन् ब्युँझिँदा वरिपरि लाशहरू मात्रै थिए,"काठमाडौं : भारतको गुजरातस्थित अहमदाबादमा एयर इन्डियाको जहाज दुर्घटनामा एक यात्रु बाँच्न सफल भएका छन्। उनको असारवास्थित सिभिल अस्पतालमा उपचार भइरहेको छ। विमान दुर्घटना भएपछि सवार यात्रुका आफन्तहरू अस्पताल पुगेका थिए। त्यसैक्रममा ४० वर्षीय रमेश कुमार विश्वासले आफू दुर्घटनाबाट जोगिएको बताएपछि धेरै जना चकित परेका थिए। उनलाई छाती, आँखा र खुट्टामा चोट लागेको अधिकारीहरूलाई उद्धृत गर्दै भारतीय सञ्चारमाध्यमहरूले उल्लेख गरेका छन्। बेलायती नागरिक रमेशले आफन्तलाई भेट्न भारत आएको बताए। भारत बसाइका क्रममा दाजु अजयसँग विभिन्न स्थानमा घुमघाम पनि गरेको उनको भनाइ छ। एयर इन्डियाको जहाजबाट दाजुसँगै उनी सवार रहेका थिए। आफू बाँच्न सफल भए पनि दाजु अहिलेसम्म फेला नपरेको उनले गुनासो गरे। रमेशले विमान उडेको ३० सेकेन्डमै पड्किएको जस्तो आवाज आएको बताए। 'विमान उडेको झण्डै ३० सेकेन्डपछि ठूलो आवाज आयो र त्यसपछि दुर्घटना भयो,' उनले भनेका छन्। सबै कुरा यति छिटो भयो केही सोच्नै नसकेको उनको भनाइ छ। दुर्घटनापछि आफू होसमा आउँदा वरिपरि लाशहरू देखेको उनले बताए। 'जब म होसमा आएँ, मेरो वरिपरि लाशहरू थिए। म डराएँ। उठेर दौडिएँ। चारैतिर विमानका टुक्राटुक्रा फैलिएका थिए। कसैले मलाई समाते र एम्बुलेन्समा हालेर अस्पताल ल्याए,' उनले भने। रमेश विगत २० वर्षदेखि लन्डनमा बस्दै आएका छन्। उनकी पत्नी र बच्चााहरू पनि लन्डनमै बस्छन्। उनले आफ्ना दाजु अयजलाई खोजिदिन अपील पनि गरे। दाजु र आफू फरक फरक ठाउँमा बसेको उनको भनाइ छ। बिहीबार १:३९ बजे अहमदाबादबाट लन्डन उडेको एयर इन्डियाको ७८७ विमान केही क्षणमै दुर्घटनामा परेको थियो। उक्त विमान डाक्टरहरू बस्ने होस्टलमा खसेको थियो। विमानमा क्रुसहित २४२ जना सवार थिए। जसमध्ये १६९ जना भारतीय नागरिक र ६१ जना विदेशी नागरिक थिए। विदेशीमध्ये पनि ५३ जना बेलायती, ७ जना पोर्चुगी र १ जना क्यानाडाका नागरिक थिए। मृतकको संख्या २०४ पुग्यो यसैबीच विमान दुर्घटनामा परी मृत्यु हुनेको संख्या २०४ पुगेको छ। अहमदाबादका प्रहरी अधिकारी जीएस मलिकले २०४ जनाको शव फेला परेको पुष्टि गरे। उनले दुर्घटनाबाट कोही बाँचेको पनि हुनसक्ने बताए। अस्पतालमा भने ४१ जनाको उपचार भइरहेको उनको भनाइ छ।"
भारतमा भएको विमान दुर्घटनाप्रति राष्ट्रपति पौडेलद्वारा दुःख व्यक्त,काठमाडौं : राष्ट्रपति रामचन्द्र पौडेलले भारतको अहमदाबादबाट भएको एयर इन्डियाको जहाज दुर्घटनाले आफू स्तब्ध भएको बताएका छन्। सामाजिक सञ्जाल एक्समार्फत राष्ट्रपति पौडेलले जहाज दुर्घटनाले आफू स्तब्ध भएको र मानवीय क्षतिप्रति गहिरो दुःख व्यक्त गरेका छन्। बिहीबार दिउँसो अहमदाबादबाट लन्डनका लागि उडेको उक्त एयर इन्डियाको जहाज बस्तीमा खसेको थियो। दुर्घटनामा २४२ जना यात्रु सवार रहेको र तीमध्ये ६१ जना विदेशी नागरिक रहेका छन्।
नेपालले वेस्ट इन्डिजसँग टी२० सिरिज खेल्ने,"काठमाडौं : नेपालले वेस्ट इन्डिजसँग टी२० सिरिज खेल्ने भएको छ। नेपाल क्रिकेट संघ नेपालले बिहीबार उक्त कुराको जानकारी दिएको हो। नेपालले पहिलोपटक टेस्ट टोली वेस्ट इन्डिजसँग टी२० सिरिज खेल्न लागेको हो। नेपालले आउँदो सेप्टेम्बरमा उक्त सिरिज खेल्न लागेको हो। क्यानका अनुसार सेप्टेम्बर २७, २८ र ३० मा उक्त खेलहरू हुन्छन्। क्यानले न्युट्रल भेन्युको रूपमा पहिलो पटक देश बाहिर आयोजकको रूपमा युएईको सारजाह क्रिकेट रंगशालालाई प्रयोग गर्ने भएको हो। नेपालमा अन्तर्राष्ट्रिय रंगशाला नहुँदा नेपालले टेष्ट राष्ट्रसँग खेल्न न्युट्रल भेन्यु प्रयोग गर्न लागेको प्रवक्ता छुम्बी लामाले जानकारी दिए। नेपालले गत टी२० विश्वकपमा उत्कृष्ट प्रदर्शन गरेको थियो। नेपालले दक्षिण अफ्रिका र बंगलादेशसँग निकै प्रतिस्पर्धात्मक खेल खेलेपछि क्रिकेट जगतमा नेपालको चर्चा चुलिको थियो। नेपालले दक्षिण अफ्रिकासँग १ रनको हार व्यहोरेको थियो भने बंगलादेशलाई जम्मा १०६ रनमा रोक्न सफल भएको थियो। बंगलादेशसँगको खेलमा नेपाल २१ रनले पराजित भएको थियो। त्यसपछि आयोजना भएको नेपाल प्रिमियर लिगमा वेस्ट इन्डिजका क्रिकेट लेजेन्ड ब्रायन लारा नेपाल भ्रमण गरेका थिए। उनले नेपाली प्रतिभाहरूलाई देखेर प्रशंसा पनि गरेका थिए।"
सुनचाँदी व्यवसायीले गरे दुई दिन व्यापार बन्द,"सिरहा : सुनचाँदी व्यवसायी महासंघले विभिन्न माग राखी दुई दिनका लागि सुन पसलहरू बन्द गरेका छन्। सुनमा लगाइएका २ प्रतिशत विलासिता कर, बहुमूल्य हिरा पत्थरमा लगाइएका १३ प्रतिशत भ्याट खारेज, सुनको भन्सार ६ प्रतिशत कायम हुनुपर्ने र सुनचाँदी कारोबारका लागि प्रस्ट नीति नियम बनाउनुपर्ने लगायतका माग प्रमुख जिल्ला अधिकारीमार्फत सरकारलाई पठाएका छन्। व्यवसायी महासंघका केन्द्रीय सदस्य विकास सारदाले भने, सिरहा, लहान, गोलबजारका बजार समितिसहित पुगेर आफ्ना मागहरू सीडीओ विश्वप्रकाश अर्यालमार्फत सरकारलाई पठाएका छौँ। माग पूरा नभए थप आन्दोलन हुन्छ। बिहीबार र शुक्रबार सम्पूर्ण सुनचाँदी पसल बन्द गरेको उनले बताए।"
नेपालमा यसवर्षको मनसुन पुनः सक्रिय,"काठमाडौं : यस वर्षको मनसुन प्रणाली आजबाट पुनः सक्रिय भएको छ। मौसम पूर्वानुमान महाशाखाले मनसुन आगमन बुलेटिन२ मार्फत कोशी प्रदेशको बाँकी भूभाग, मधेश प्रदेश, बागमती प्रदेश, गण्डकी प्रदेशका केही भूभाग र लुम्बिनी प्रदेशका पूर्वी क्षेत्रका थोरै भूभागमा प्रवेश गरेको जनाएको छ। नेपालमा यस वर्षको मनसुनको आगमन जेठ १५ गते कोशी प्रदेशबाट भएको थियो। तर, त्यसपछि केही समय मनसुन निष्क्रिय भएको थियो। नेपालको बाँकी भूभागहरूमा मनसुन भित्रिन अझै केही दिन लाग्ने सम्भावना रहेको छ। यस वर्षको मनसुन प्रणालीलाई मौसम पूर्वानुमान महाशाखाले निरन्तर अनुगमन गरिरहेको जनाएको छ।"
साफ यू२० महिला च्याम्पियनसिपमा नेपालसहित ४ देशले खेल्ने,"काठमाडौं : साफ यू२० महिला च्याम्पियनसिपमा नेपालसहित ४ देशले मात्रै सहभागिता जनाउने भएका छन्। बंगलादेशमा हुने प्रतियोगितामा आयोजक टिम बंगलादेश, नेपाल, श्रीलंका र भुटान सहभागी हुने भएका हुन्। साफअन्तर्गत रहेका भारत, माल्दिभ्स र पाकिस्तानले यस प्रतियोगितामा सहभागिता जनाउने छैनन्। डबल राउन्ड रोबिनअन्तर्गत रहेर प्रतियोगिता सञ्चालन हुनेछ। यस प्रतियोगिता जुलाई ११ बाट २१ सम्म सञ्चालन हुनेछ। नेपालले यस प्रतियोगिताका लागि गत ३ सातायता प्रशिक्षण गरिरहेको छ। टिममा हाल ४० खेलाडीले प्रशिक्षक यम गुरुङको प्रशिक्षण गरिरहेका छन्।"
सिद्धार्थ बैंकका ग्राहकहरुलाई लोमस डिजिटलमा विशेष छुट,"सिद्धार्थ बैंक र लोमस डिजिटल बीच बैंकका ग्राहकलाई रिलपुल प्रोडक्टस् र किचेन एड प्रोडक्टसमा विशेष छुट प्रदान गर्ने सम्बन्धी सम्झौता भएको छ। सम्झौता अनुसार बैंकका ग्राहकहरुले उत्तरढोका, काठमाडौंस्थित लोमस डिजिटलमा बैंकको कार्ड तथा मोबाइल बैंकिङ सेवाबाट भुक्तानी गर्दा विशेष छुट प्राप्त गर्न सक्नेछन्। यस सम्झौताले ग्राहकहरुलाई छुटको सुविधा उपलब्ध गराउनुका साथै नगद कारोबारबाट डिजिटल कारोबारमा जान पनि उत्प्रेरित गर्ने विश्वास बैंकले लिएको छ ।"
स्वरोजगामूलक शिक्षाका लागि आमुल परिवर्तन गर्न आवश्यक छ : प्रधानमन्त्री,"काठमाडौं : प्रधानमन्त्री केपी शर्मा ओलीले शिक्षालाई आधुनिक प्रविधि, जीवनोपयोगी र रोजगारमूलक बनाउन आमुल परिवर्तन गर्नुपर्नेमा जोड दिएका छन्। प्रधानमन्त्री निवास, बालुवाटारमा आज भएको काठमाडौं विश्वविद्यालयसभाको ९९ बैठकमा सम्बोधन गर्दै विश्वविद्यालयका कुलपति ओलीले बेरोजगार हुने नभई रोजगार र स्वरोजगार हुन सक्ने खालको जनशक्ति उत्पादनमा लाग्न आग्रह गर्दै यस मामिलामा काठमाडौं विश्वविद्यालयले गरेका प्रयास सकारात्मक भएको बताए। उनले स्वास्थ्य शिक्षा र अन्य विषयका सन्दर्भमा आम विद्यार्थीको पहुँच वृद्धि गर्न र चिकित्सा शिक्षामा मात्रै दिइँदै आइएको ७५ प्रतिशतसम्मको छात्रवृत्तिका बारेमा पुनः विचार गर्नुपर्ने धारणा राखे। शिक्षा, विज्ञान तथा प्रविधिमन्त्री एवं सहकुलपति रघुजी पन्तले शैक्षिक सुधार र रुपान्तरणका लागि प्रधानमन्त्री ओलीले लिएको चासो र चिन्तालाई कार्यान्वयन गराउन आग्रह गर्दै मन्त्रालयका तर्फबाट नेपाललाई शैक्षिक हब बनाउन प्रयास गरिने बताए। विश्वविद्यालयका उपकुलपति प्रा डा अच्युतप्रसाद वाग्लेले शिक्षणका साथै अनुसन्धानात्मक विश्वविद्यालयको अवधारणालाई व्यवहारमा अनुवाद गर्ने नीति अनुरूप काम गरिने बताए। दीक्षान्तका लागि ग्रेस लिस्ट पारित बैठकले यही जेठ ३० गते धुलिखेलमा आयोजना हुने ३० औँ दीक्षान्त समारोहको दोस्रो चरणको कार्यक्रमका लागि विभिन्न स्कूलहरू अन्तर्गत विभिन्न तहमा उपाधि हासिल गरेका एक हजार एक सय २९ विद्यार्थीको ग्रेसलिस्ट स्वीकृत गरेको छ। ग्रेस लिस्टमा एक सय १८ विदेशी विद्यार्थी समावेश रहेका छन्। बैठकले रजिस्ट्रार प्रा डा राजीव श्रेष्ठद्वारा प्रस्तुत आगामी आर्थिक वर्ष २०८२०८३ लागि अनुमानित चार अर्ब तीन करोड ८० लाख रुपैयाँ बजेटसहितको कार्यक्रम पारित गरेको छ। यसैगरी गत आर्थिक वर्षको लेखा परीक्षण प्रतिवेदन र यस आर्थिक वर्षको कार्यप्रगति प्रतिवेदन पारित भएको छ। बैठकले विश्वव्रिद्यालयसभाको सदस्यका लागि चन्दादातामध्येबाट रत्ना कोइराला, लब्धप्रतिष्ठित विद्वानमध्येबाट त्रिभुवन विश्वविद्यालय, चिकित्साशास्त्र अध्ययन संस्थानका पूर्व डीन प्रा डा दिव्या सिंह, सामुदायिक स्वास्थ्य विशेषज्ञ डा रीता थापा, मध्यपश्चिम विश्वविद्यालयका उपकुलपति प्रा डा ध्रुवकुमार गौतम, मनोचिकित्सक अनन्तप्रसाद अधिकारी, विश्वविद्यालयका शिक्षकमध्येबाट डा विकास अधिकारीलाई मनोनयन गर्ने निर्णय गरेको छ। विश्वविद्यालय र धुलिखेल अस्पतालबीच सहयात्राका नयाँ खाका बैठकले काठमाडौं विश्वविद्यालय र धुलिखेल अस्पताल बीचको भावी सहयात्राको नयाँ खाकासहितको प्रतिवेदन पनि पारित गरेको छ। दुई संस्था बीचको आपसी समस्याबारे गत माघ ४ गतेको सभा बैठकमा समाधानसहितको प्रस्ताव तयार गर्न राष्ट्रिय योजना आयोगका सदस्य गीताकुमारी पौड्याल अधिकारीको संयोजकत्वमा गठित सहजीकरण समितिले दिएको प्रतिवेदन पारित भएको हो। नयाँ खाका अनुसार दुई संस्था आपसमा सहयात्राबाट अलग हुन चाहेमा एकले अर्कोलाई छ वर्ष अगाडि जानकारी दिनुपर्ने लगायतका व्यवस्था गरिएका छन्। विश्वविद्यालयको २५ वर्षे यात्रा पुस्तकमा सिनेट बैठकलगत्तै प्रधानमन्त्री ओलीबाट सो विश्वविद्यालयका संस्थापक रजिस्ट्रार डा सीताराम अधिकारीद्वारा लिखित काठमाडौं विश्वविद्यालय: पहिलो २५ वर्ष पुस्तकको भाग १ र २ को लोकार्पण गरे। प्रधानमन्त्री ओलीले केही नभएको डाँडोबाट थालनी भएको विश्वविद्यालय स्थापनामा लागेका व्यक्तित्वबाट यस प्रकारको पुस्तक लेखनले इतिहास बुझ्न सघाउने बताए।"
एक साताभित्र देशभर मनसुन सक्रिय हुन्छ : मौसम विभाग,काठमाडौं : जल तथा मौसम विज्ञान विभागले एक साताभित्र देशभर मनसुन सक्रिय हुने जनाएको छ । यस वर्ष औसत मिति भन्दा १५ दिन अघि नै नेपालको पूर्वी भूभागमा मनसुन प्रवेश गरेको र एक साताभित्र देशभर मनसुन सक्रिय हुने विभागले जनाएको हो । विभागकी बरिष्ठ मौसमविद् शान्ति कडेलले बिहीबारबाट देशव्यापी रुपमा बर्षाका गतिविधि वृद्धि हुँदै गएको जानकारी दिए । केहि दिन सबै प्रदेशमा हल्कादेखि भारी वर्षाको सम्भावना देखिएको उनले बताए। उनले हालसम्म मनसुनी वायु पूर्वी क्षेत्रमा मात्रै रहेको र एक साताभित्र देशभर फैलने जानकारी दिए। कडेलले यस वर्ष देशभर वर्षाका साथै अधिकतम तथा न्यूनतम तापक्रम समेत औसत भन्दा बढि मापन हुने सम्भावना देखिएको उल्लेख गरे। उनले जल तथा मौसम प्रकोपबाट हुने क्षति न्यूनिकरणका लागि सर्वसाधारणहरूले समेत मौसमको जानकारी लिनुपर्ने बताए।
"होस्टेलमा खसेको थियो एयर इन्डियाको जहाज, ६१ जना विदेशी नागरिक थिए सवार","काठमाडौं : एयर इन्डियाको दुर्घटनाग्रस्त विमानमा ६१ जना विदेशी नागरिक रहेको जनाइएको छ। जसमा बेलायतका ५३, पोर्चुगलका ७ र एक जना क्यानडाका नागरिक रहेको भारतीय अधिकारीहरूलाई उद्धृत गर्दै भारतीय सञ्चारमाध्यमहरूले जनाएका छन्। विमानमा १६९ जना भारतीय नागरिक र १२ जना क्रु मेम्बर रहेको बताइएको छ। बिहीबार गुजरातको अहमदाबाद विमानस्थलबाट लन्डनको लागि उडान भरेको एयर इन्डिया ७८७ विमान केही मिनेटमै बस्तीमा खसेको थियो। विमान डाक्टरहरू बस्ने होस्टेलमा खसेको त्यहाँका प्रहरी अधिकारीले बताएका छन्। उक्त होस्टेलमा ५०६० जना बस्दै आएको बताइएको छ। विमानमा गुजरातका पूर्वमुख्यमन्त्री विजय रुपाणी पनि सवार रहेको बताइएको छ। घटनाको पूर्ण विवरण आइसकेको छैन। उद्धार कार्य जारी रहेको त्यहाँका अधिकारीहरूले बताएका छन्।"
ममाथिको आरोप राजनीतिक पूर्वाग्रहबाट प्रेरित : गृहमन्त्री,"काठमाडौं : गृहमन्त्री रमेश लेखकले सरकार र नेपाल शिक्षक महासंघबीच भएको सहमति बमोजिम विद्यालय शिक्षा विधेयक पारित हुने बताएका छन् । नेपाल शिक्षक संघको २४ औं संघीय कार्यसमिति बैठकको उद्घाटन समारोहमा गृहमन्त्री लेखकले आगामी असार १५ गतेभित्र प्रतिनिधिसभाबाट विद्यालय शिक्षा विधेयक पारित हुने प्रतिबद्धता व्यक्त गरे। 'असारको १५ गतेभित्र शिक्षा विधेयकलाई पारित गर्ने भनेका छौँ । यो तिथि मितिमा सरकारले प्रतिबद्धता गरेको हो । असार १५ गते नै प्रतिनिधिसभाबाट पारित हुन सक्ने अवस्था बन्छ,' उनले भने। केही विपक्षी दलका मानिसहरूले औचित्यहीन मुद्दा उठाएर प्रतिनिधिसभा बैठक अवरुद्ध भइरहेको भन्दै गृहमन्त्री लेखकले रोष प्रकट गरे। संसद अवरुद्ध गर्नुपर्ने कुनै कारण छैन । कुनै अर्थ छैन । कुनै औचित्य छैन । केही प्रतिपक्ष दलमा रहेकाहरूले षड्यन्त्रपूर्ण ढंगले राजनीतिक आग्रह र पूर्वाग्रह राखेर मुद्दा उठाइराख्नु भएको छ,'उनले भने,'यो सबैका बिचमा देखिएको छ । एउटा कर्मचारीमाथि भइरहेको छ । त्यसलाई सरकारसँग जोडेर अनावश्यक ढंगले बखेडा झिकेर संसद अवरुद्ध गरिएको छ । यो अवरोध चाँडै हट्नुपर्छ।' संसदको अवरोध हटिसकेपछि असार १५ गतेभित्र शिक्षा विधेयक प्रतिनिधिसभाबाट पारित गरेर अगाडि बढाउने गृहमन्त्री लेखकले विश्वास दिलाए।"
दुर्घटनाग्रस्त विमानमा गुजराजतका पूर्वमुख्यमन्त्री रुपाणी पनि थिए सवार,काठमाडौं : एयर इन्डियाको दुर्घटनाग्रस्त विमानमा गुजरातका पूर्वमुख्यमन्त्री पनि सवार रहेको भारतीय सञ्चारमाध्यमहरूले जनाएका छन्। गुजरातका पूर्वमुख्यमन्त्री विजय रुपाणी उक्त विमानमा सवार रहेको बताइएको हो। भारतीय जनता पार्टीबाट रुपाणी सन् २०१६ देखि २०२१ सम्म गुजरातको मुख्यमन्त्री रहेका थिए। अहमदाबादबाट लन्डनका लागि उडान भरेको एयर इन्डियाको एआई१७१ फ्लाइट नम्बरको उडान केही मिनेटमै दुर्घटना भएको थियो। उक्त विमान अहमदाबादको मेघानी नगरमा दुर्घटना भएको हो। विमानमा क्रुसहित २४२ जना सवार रहेको बताइएको छ।
"नेप्से परिसूचक घट्यो,कारोबार रकम बढ्यो","काठमाडौं : साताको अन्तिम सेयर कारोबार दिन बिहीबार नेप्से परिसूचक एकल अंकले घटेर बन्द भएको छ। नेप्से परिसूचक ९०८ अंकले घटेर २६५५३८ विन्दुमा अडिएको छ। बुधबार नेप्से परिसूचक १३६९ अंकले घटेर २६६४४७ विन्दुमा पुगेको थियो । दुई कारोबार दिन सोमबार र मंगलबार उच्च अंकले बढेको सेयर बजार बुधबार र बिहीबार निरन्तर घटेको हो। नेप्से घटेसँगै बुधबारको तुलनामा कारोबार रकम पनि घटेको छ। यसदिन ३११ स्क्रिप्सको २ करोड ८६ लाख ७ हजार ६८५ कित्ता सेयर १२ अर्ब ५१ करोड ५३ लाख ८ हजार ९६१ रुपैयाँमा खरिदबिक्री भए। बुधबार ९ अर्ब ९० करोड बराबरको सेयर कारोबार भएको थियो। पियोर इनर्जीको सेयर सकारात्मक सर्किट लेभलमा कारोबार भयो। चन्द्रगिरी हिल्सको सेयर ६७८ प्रतिशतले बढ्दा रसुवागढी हाइड्रोपावर र तेह्रथुम पावरको ५९९ प्रतिशतले बढ्यो। गुराँस लघुवित्त वित्तीय संस्थाका लगानीकर्ताले भने गुमाए। सो कम्पनीको सेयर ९९० प्रतिशतले घट्यो। १ अर्ब ८ करोड १४ लाख ८८ हजार ९१९ मूल्य बराबरको सेयर कारोबार गरी नगदी ग्रुप शीर्षस्थानमा रह्यो। सानिमा माइ हाइड्रोपावरको ७५ करोड बराबरको सेयर कारोबार हुँदा राधी विद्युतको ५४ करोड,युनिभर्सल पावरको ४८ करोड र बुटवल पावरको ४६ करोड मूल्य बराबरको सेयर कारोबार भयो। चार समूहको उपसूचक बढ्दा अन्यको उपसूचक नकारात्मक देखिएका छन्। फाइनान्स,होटल्स एन्ड टुरिजम,हाइड्रोपावर र म्युचुअल फण्ड समूहको उपसूचक बढ्दा अन्य समूहको घटेको हो। कारोबारमा आएकामध्ये ९९वटा स्टक्सको मूल्य बढ्दा १४९ वटाको घट्यो।"
अहमदाबाद विमान दुर्घटनाका प्रत्यक्षदर्शीले के भने ?,"काठमाडौं : अहमदाबाद विमान दुर्घटनाका एक प्रत्यक्षदर्शीले दुर्घटना हुँदाको अवस्थाबारे बताएका छन्। एक प्रत्यक्षदर्शीले समाचार एजेन्सी पीटीआईलाई भने,म घरमा बसिरहेको थिएँ, अचानक एउटा आवाज आयो। भूकम्प आएको जस्तो महसुस भयो। चारैतिर धुवाँ थियो। मलाई थाहा थिएन कि विमान दुर्घटनाग्रस्त भएको छ। त्यसपछि जब हामी यहाँ आयौँ, मलाई थाहा भयो। उनले आफू घटनास्थल आएपछि विमान दुर्घटनाग्रस्त भएको र धेरै लाशहरू लडिरहेको देखेको बताए। यसैबीच, भाजपा विधायक दर्शना वाघेलाले समाचार एजेन्सी एएनआईलाई भनिन्, म यहाँ मेरो कार्यालयमा बसिरहेको थिएँ। त्यहाँ विस्फोट भयो। जब म त्यहाँ गएँ, मैले विमान दुर्घटनाग्रस्त भएको देखेँ। त्यहाँ धेरै धुवाँ थियो। डाक्टरहरूको फ्ल्याटमा धेरै क्षति पुगेको छ। हामीले स्थानीय कामदारहरूको सहयोगमा त्यहाँबाट धेरै डाक्टरहरूको उद्धार गरेका छौँ। एयर इन्डियाले जारी गरेको विज्ञप्तिमा विमान उडान भरेपछि दुर्घटनाग्रस्त भएको बताएको छ। यो विमान अहमदाबादबाट लन्डनको ग्याटविक जाँदै थियो। २४२ यात्रु र चालक दलका सदस्यहरू सवार विमान दिउँसो १:३८ बजे अहमदाबादबाट उडेको थियो।"
लन्डनका लागि उडेको एयर इन्डियाको विमान अहमदावादमा दुर्घटना,काठमाडौं : भारतको गुजरातमा एयर इन्डियाको जहाज दुर्घटना भएको छ। भारतबाट लन्डनका लागि उडान भरेको एयर इन्डियाको ७८७ जहाज अहमदावादको मेघानी नगरमा दुर्घटना भएको भारतीय सञ्चारमाध्यमहरूले जनाएका छन्।
अहमदाबादमा यात्रुवाहक विमान दुर्घटनाबारे एयर इन्डियाले के भन्यो ?,"काठमाडौं : भारतको अहमदाबादमा एयर इन्डियाको यात्रुवाहक विमान दुर्घटनाग्रस्त भएको छ। अहमदाबाद जोन४ का डीसीपी कानन देसाईले उक्त क्षेत्रमा विमान दुर्घटना भएको पुष्टि गरेका छन्। दमकलहरू दुर्घटनास्थलमा पुगेका छन्। अहमदाबाद विमानस्थलको टर्मिनल१ प्रबन्धकले बीबीसी हिन्दीलाई बताएअनुसार विमानस्थल क्षेत्र बाहिर धुवाँ देखिएको थियो। त्यसपछि अनुसन्धानको लागि सम्पूर्ण टोली घटनास्थलमा पठाइएको छ। यद्यपि बाहिर आएका तस्बिरहरूमा धुवाँको बाक्लो बादल देख्न सकिन्छ। अहमदाबादका प्रहरी आयुक्त जीएस मलिकले समाचार एजेन्सी पीटीआईलाई भने, विमानस्थल नजिकै मेघनानगर क्षेत्रमा एउटा विमान दुर्घटनाग्रस्त भएको छ। अग्नि नियन्त्रक जयेश खारियाले भने,विमान दुर्घटनाग्रस्त भएपछि आगो लागेको थियो। आगो निभाउन दमकलका गाडीहरू पठाइएको छ। एयर इन्डियाले के भन्यो ? एयर इन्डियाले आफ्नो एक्स अकाउन्टमा दुर्घटनाको पुष्टि गरेको छ। उसले लेखेको छ, अहमदाबादलन्डन ग्याटविक उडान गर्ने उडान नम्बर एआई१७१ आज १२ जुन २०२५ मा दुर्घटनामा परेको छ। एयरलाइन्सले थप जानकारी सङ्कलन गर्ने प्रयास गरिरहेको र सकेसम्म चाँडो थप अपडेटहरू सार्वजनिक गर्ने बताएको छ।"
स्रोत नखुलेको ४० लाख रकमसहित दुई जना पक्राउ,काठमाडौं : काठमाडौंको क्षेत्रपाटीबाट स्रोत नखुलेको करिब ४० लाख रुपैयाँ बरामद भएको छ । उपत्यका अपराध अनुसन्धान कार्यालयका प्रवक्ता काजीकुमार आर्चायका अनुसार नुवाकोट घर भएका ३५ वर्षीय श्याम खड्का र ओखलढुंगा घर भएका ३४ वर्षीय धनबहादुर श्रेष्ठ पक्राउ परेका हुन् । उनीहरूले आफैँले चलाएको कारमा पैसा बोकेका छन् भन्ने सूचना प्रहरीले पाएको थियो । प्रहरले खोजि गर्दा खड्का र श्रेष्ठलाई ३९ लाख ९९ हजार स्रोत नखुलेको रकमसहित फेला पारेको थियो । घटनाको बारेमा अनुसन्धान हुँदैछ ।
दुर्घटनाग्रस्त एयर इन्डियाको विमानमा २४२ जना यात्रु सवार,काठमाडौं : भारतको गुजरातमा एयर इन्डियाको जहाज दुर्घटना भएको छ। लन्डनका लागि उडान भरेको एयर इन्डियाको ७८७ जहाज अहमदावादको मेघानी नगरमा दुर्घटना भएको भारतीय सञ्चारमाध्यमहरूले जनाएका छन्। अहमदाबादबाट लन्डनका लागि उडान भर्ने क्रममा विमान दुर्घटना भएको बताइएको छ। विमानमा २४२ जना यात्रु सवार रहेको जनाइएको छ। विमानस्थालबाट १:३८ बजे उडान भरेको केही मिनेटमै विमान दुर्घटना भएको भारतीय सञ्चारमाध्यमहरूले उल्लेख गरेका छन्।
एयर इन्डिया जहाज दुर्घटना : कम्तीमा १३३ जनाको मृत्यु,"काठमाडौं : एयर इन्डियाको जहाज दुर्घटनामा कम्तीमा १३३ जनाको मृत्यु भएको छ। अस्पताल स्रोतलाई उद्धृत गर्दै न्युज १८ ले कम्तीमा १३३ जनाको मृत्यु भएको जानकारी दिएको छ। मृतकको संख्या बढ्न सक्ने अनुमान गरिएको छ। भारतको गुजरातस्थित अहमदाबादबाट लन्डनका लागि उडेको एआई१७१ फ्लाट नम्बरको जहाज केही मिनेटमै दुर्घटना भएको थियो। उक्त जहाज अहमदाबादको मेघानीनगरस्थित बस्तीमा खसेको थियो। डाक्टर बस्ने होस्टेलमै जहाज खसेको त्यहाँका अधिकारीहरूले बताएका छन्। विमानमा क्रुसहित २४२ जना यात्रु रहेको बताइएको छ। विमानमा १६९ जना भारतीय र ६१ जना विदेशी नागरिक सवार थिए। विदेशी नागरिकमध्ये ५३ जना बेलायती, ७ जना पोर्चुगी र १ जना क्यानडाका नागरिक सवार थिए। विमानमा गुजराजका पूर्वमुख्यमन्त्री विजय रुपाणी पनि सवार रहेको बताइएको छ। घाइतेहरूको तत्काल उद्धार गरी नजिकैको अस्पताल पुर्याइएको थियो। प्रधानमन्त्री नरेन्द्र मोदीले घटनाप्रति दुःख व्यक्त गरेका छन्। उनले घटनाले आफूलाई स्तब्ध बनाएको र घटना सम्बन्धमा मन्त्री र सरोकारवालाहरूसँग निरन्तर सम्पर्कमा रहेको उल्लेख गरेका छन्।"
वीरगन्जका सुनचाँदी व्यवसायीले पसल बन्द गरेर चाबी प्रशासनमा बुझाए,"वीरगन्ज : वीरगन्जका सुनचाँदी व्यवसायीहरूले पसलमा ताल्चा मारेर चाबी जिल्ला प्रशासन कार्यालयमा बुझाएका छन्। आगामी आर्थिक वर्ष २०८२०८३ का लागि सरकारले ल्याएको बजेटमा सुनमा २ प्रतिशत विलासिता कर र हिरामा १३ प्रतिशत मूल्य अभिवृद्धि कर (भ्याट) लगाएको विरोधमा देशभरका सुनचाँदी व्यसायीहरु बिहीबारदेखि पसल बन्द गरेर आन्दोलनमा उत्रिएका छन्। त्यसै क्रममा वीरगन्जका सुनचाँदी व्यवसायीहरूले पनि बिहीबार आआफ्ना पसल बन्द गरेर चाबी जिल्ला प्रशासन कार्यालयमा बुझाएका हुन्। पर्सा सुनचाँदी व्यवसायी संघका अध्यक्ष भूलन साह सोनारको नेतृत्वमा विरोध र्याली निकालेर जिल्ला प्रशासन कार्यालयमा पुगेका सुनचाँदी व्यवसायीहरूले सहायक प्रमुख जिल्ला अधिकारी सुमन कार्कीलाई ७ बुँदे मागसहितको ज्ञापनपत्र र पसलको चाबी बुझाएका हुन्। विरोध र्याली र चाबी बुझाउने कार्यक्रममा पर्सा सुनचाँदी कालीगढ संघको पनि सहभागिता थियो। पर्सा सुनचाँदी व्यवसायी संघले सहायक प्रमुख जिल्ला अधिकारी कार्कीलाई बुझाएको ज्ञापनपत्रमा सुन तथा सुनका गहनामा लगाइएको २ प्रतिशत विलासीता कर खारेज हुनुपर्ने, हिराजवाहरत जडित गरगहनामा लगाइएको १३ प्रतिशत भ्याट खारेज हुनुपर्ने, सुनचाँदीको कारोबारलाई प्रोत्साहित गर्न ऐन, नियम तथा नीतिहरू बनाउनुपर्ने, छिमेकी देश भारतको सरह नेपालमा पनि सुनमा भन्सार कर ६ प्रतिशत लागू गर्नुपर्ने लगायतका मागहरू उल्लेख छ। सरकारले आगामी बजेटमार्फत सुनमा २ प्रतिशत विलासीता र हिराजडित गरगहनामा १३ प्रतिशत भ्याट लगाएको विरोधमा आन्दोलनमा उत्रिनु परेको पर्सा सुनचाँदी व्यवसायी संघका अध्यक्ष भुलन साह सोनारले बताए। सरकारको नयाँ नियमले वीरगन्जमा मात्रै चार सय बढी सुनचाँदी पसल र त्यसका सञ्चालक संकटमा परेको अध्यक्ष सोनारले बताए।"
एयर इन्डियाको विमान दुर्घटनापछि अहमदाबाद विमानस्थल बन्द,"काठमाडौं : एयर इन्डियाको विमान दुर्घटनापछि अहमदाबाद अन्तर्राष्ट्रिय विमानस्थल बन्द गरिएको छ। विमानस्थलका प्रवक्ताद्वारा जारी विज्ञप्तिमा भनिएको छ, अहमदाबादबाट लन्डन, ग्याटविकका लागि उडान नम्बर एआई१७१ आज उडान भरेको केही समयपछि नै दुर्घटनाग्रस्त भयो। फलस्वरूप, सरदार वल्लभ भाइ पटेल अन्तर्राष्ट्रिय विमानस्थल हाल बन्द छ। अर्को सूचना नभएसम्म सबै उडानहरू निलम्बित रहनेछन्। विज्ञप्तिमा थप भनिएको छ,यात्रुहरूले विमानस्थलमा आइपुग्नुअघि आफ्नो एयरलाइन्ससँग पछिल्लो जानकारीको लागि जाँच गर्नुपर्छ। हामी तपाईंको सहयोग र धैर्यताको लागि अनुरोध गर्दछौँ। थप जानकारी उपलब्ध हुने बित्तिकै तपाईंलाई प्रदान गरिनेछ।"
"सदनको गतिरोध खुलाउन प्रचण्ड र नेपालबीच छलफल, दुई बुँदे ड्राफ्टमा सहमति","काठमाडौं : नेकपा माओवादी केन्द्रका अध्यक्ष पुष्पकमल दाहाल प्रचण्ड र नेकपा एकीकृत समाजवादीका अध्यक्ष माधव कुमार नेपालबीच भेटवार्ता भएको छ। बिहीबार सिंहदरबारस्थीत माओवादी दलको कार्यालयमा भएको भेटवार्तामा पछिल्लो राजनीतिक अवस्था र संसदको गतिरोधका विषयमा छलफल भएको नेताहरूले जनाएका छन्। नेकपा एकीकृत समाजवादीका अध्यक्ष नेपालले संसद खुलाउन मध्यमार्गी उपाय निकाल्नुपर्नेमा छलफल भएको बताए। त्यस्तै माओवादी अध्यक्ष प्रचण्डले सदनका बारेमा छलफल भएको जानकारी दिए। उनले विपक्षी लगायत अन्य दलहरूसँग छलफल गरेर आवश्यक निर्णय हुने बताए। सदनको गतिरोध खुलाउन माओवादीको दुई बुँदे ड्राफ्टमा समाजवादीले समेत सहमति जनाएको छ। भेटवार्तामा माओवादी उपमहासचिव वर्षमान पुन, शक्ति बस्नेत, हितराज पाण्डे र समाजवादीका वरिष्ठ उपाध्यक्ष राजेन्द्र पाण्डे लगायतका नेताहरू समेत सहभागी थिए।"
अफताब आलमलाई सफाई दिने दुवै न्यायाधीशमाथि कालोमोसो प्रहार,"वीरगन्ज : इँटा भट्टामा मान्छेलाई जिउँदै जलाएर हत्या गरेको कसूरमा जन्मकैदको सजाय पाएका नेपाली कांग्रेसका नेता तथा पूर्वमन्त्री अफताब आलमलाई सफाई दिने उच्च अदालत अस्थायी इजलास वीरगन्जका न्यायाधीशद्वय खुसीप्रसाद थारु र अर्जुन महर्जनमाथि कालोमोसो प्रहार गरिएको छ। बिहीबार दिउँसो अदालतको इजलासभित्रै न्यायाधीश थारु र महर्जनमाथि आफूलाई नेकपा बहुमतको कार्यकर्ता बताउने व्यक्तिहरूले कालोमोसो छ्यापेका हुन्। न्यायाधीशद्वय थारु र महर्जनमाथि कालोमोसो प्रहार गर्ने तीन जनालाई प्रहरीले नियन्त्रणमा लिएको छ। न्यायाधीशद्वयमा कालोमोसो प्रहार गर्ने नेकपा बहुमतका कार्यकर्ताहरू गर्भु महतो, पदम बहादुर मगर र अविनश भन्ने किशोर कुवँरलाई अदालत परिसरबाटै नियन्त्रणमा लिइएको र उनीहरूलाई जिल्ला प्रहरी कार्यालय पर्साको हिरासतमा राखिएको जिल्ला प्रहरी कार्यालय पर्साका प्रवक्ता प्रहरी नायब उपरीक्षक किशोर लम्सालले बताए। लम्सालका अनुसार बिहीबार अपरान्ह करिब ४ बजेतिर अदालतको इजलासभित्र न्यायाधीशद्वय थारु र महर्जन बसिरहेका बेला महतो, मगर र कुँवर इजलासभित्र छिरेर कालोमोसो प्रहार गरेका थिए। नेपाल कम्युनिष्ट पार्टी बहुमत जिन्दावाद, जनताको करबाट तलबभत्ता खाने तर जनताकै विरुद्धमा फैसला गर्ने न्यायाधीश चाहिँदैन जस्ता नारा लगाउँदै उनीहरूले कुर्सीमा बसिरहेका न्यायाधीशद्वय थारु र महर्जनमाथि कालोमोसो छ्यापेका थिए। इँटा भट्टामा हालेर मान्छेलाई जिउँदै जलाएको कसुरमा ६ वर्षदेखि जेलमा रहेका आलमलाई उच्च अदालत अस्थायी इजलास वीरगन्जले यही जेठ १४ गते सफाइ दिएको थियो। रौतहट जिल्ला अदालतको फैसलालाई उल्ट्याउँदै उच्च अदालत वीरगन्जका न्यायाधीशद्वय डा खुसीप्रसाद थारू र अर्जुन महर्जनको संयुक्त इजलासले जेठ १४ गते आलमलाई सफाइ दिएको हो। त्यही दिन उनी नक्खु कारागारबाट रिहा समेत भएका थिए। पहिलो संविधानसभाको निर्वाचनको बेला चुनावलाई प्रभावित पार्न २०६४ चैत २७ गते रौतहटको राजपुरमा भएको बम विस्फोटमा घाइते भएका व्यक्तिहरूलाई जिउँदै इँटा भट्टामा हालेर हत्या गरेको कसुरमा दोषी ठहर गर्दै रौतहट जिल्ला अदालतले २०८१ वैशाख १३ गते आलमसहित चार जनालाई जन्ममकैदको सजाय सुनाएको थियो। त्यसबेला रौतहट जिल्ला अदालतले आलमसँगै उनका भाइ ममताब आलम, शेख सेराज र बद्री सहनीलाई पनि जन्मकैदको सजाय सुनाएको थियो।"
"कांग्रेस, एमाले र माओवादीका कारण देशको अवस्थामा परिवर्तन हुन सकेन : बाबुराम भट्टराई","काठमाडौं : नेपाल समाजवादी पार्टी (नयाँ शक्ति)का अध्यक्ष डा बाबुराम भट्टराईले कांग्रेस, एमाले र माओवादीका कारण देशको अवस्थामा परिवर्तन हुन नसकेको बताएका छन्। पार्टीको १० औँ स्थापना दिवसका अवसरमा बिहीबार काठमाडौंमा पत्रकार सम्मेलन गर्दै भट्टराईले तीन दलका नेताहरूले १० वर्षमा कुर्सी साटासाट गर्ने बाहेक केही गर्न नसकेकाले देशको अवस्थामा परिवर्तन हुन नसकेको बताएका हुन्। अहिले मुलुकमा सुशासन कायम हुन नसकेको बरु भ्रष्टाचारका चाङ उदाङ्गो हुन थालेको उनले बताए। त्यस्तै भट्टराईले सत्तामा पुग्ने र आफ्नो भ्रष्टाचार लुकाउन विपक्षीलाई देखाउने प्रवृत्ति देखापरेको उल्लेख गरे। उनले मुलुकको अवस्था हेर्दा पुराना दलहरुबाट मुलुकको परिवर्तन नहुने देखाएको जिकिर गरे। आर्थिक विकास र समृद्धिका निम्ति मुखले ठुला कुरा गरेरमात्रै नहुने उनको भनाइ छ। भट्टराईले सरकारले ल्याएको बजेटमा नयाँ कुनै पनि कुरा नरहेको टिप्पणी गरे।"
अहमदाबादमा भएको विमान दुर्घटनाबाट सबै जना स्तब्ध र दुःखी छौँ : प्रधानमन्त्री मोदी,"काठमाडौं : प्रधानमन्त्री नरेन्द्र मोदीले अहमदाबादमा भएको विमान दुर्घटनाबाट सबै जना स्तब्ध र दुःखी भएको बताएका छन्। उनले लेखेका छन्,यो हृदयविदारक छ र शब्दमा व्यक्त गर्न सकिँदैन। यस दुःखको घडीमा यसबाट प्रभावित सबैप्रति मेरो समवेदना छ। म दुर्घटनाबाट प्रभावितहरूलाई सहयोग गर्न संलग्न मन्त्री र अधिकारीसँग सम्पर्कमा छु। बिहीबार दिउँसो एयर इन्डियाको विमान उडान भरेको केही समयपछि दुर्घटनाग्रस्त भएको थियो। विमान अहमदाबादबाट ग्याटविक जाँदै थियो।"
७ घण्टापछि खुल्यो पूर्वपश्चिम राजमार्ग,"रौतहट : बिहीबार बिहानदेखि बन्द रहेको पूर्व पश्चिम राजमार्गको चन्द्रपुर१ बागमतीमा गरेको चक्काजाम ७ घण्टापछि खुलेको छ। चन्द्रपुर नगरपालिका१ को बागमती खण्डमा बिहीबार सवारी साधनको ठक्करबाट चन्द्रपुर१, मंगलपुरका ३५ वर्षीय बुद्ध जिम्बाको मृत्यु भएपछि स्थानीयले चक्काजाम गरेका थिए। पीडित पक्षलाई न्याय दिलाउने र भागेको सवारी साधन नियन्त्रणमा लिएर कानुनी कारबाही अगाडि बढाउने सर्तमा राजमार्ग खुलाउन सहमति भएको इलाका प्रहरी कार्यालय चन्द्रनिगाहपुरका प्रमुख एवं प्रहरी नायब उपरीक्षक राजकुमार राईले बताए। ठक्कर दिने सवारी साधन र चालक फरार भएपछि स्थानीय आक्रोशित हुँदै बिहान ६ बजेदेखि दिउँसो १ बजेसम्म चक्काजाम गरेका थिए। राजमार्ग जाम भएका कारण पूर्वपश्चिम यात्रा गर्ने यात्रुहरूको बिचल्ली भएको थियो। राजमार्गमा जडान गरिएको सीसीटीभी क्यामरामार्फत ठक्कर दिने सवारी साधनको पहिचानका लागि जाँच भइरहेको नायब उपरीक्षक राईले बताए।"
अशोकको अप्प दीपो भवः पोताला दरबारमा सार्वजनिक,"अशोक सिलवालको अप्प दीपो भवः सार्वजनिक भएको छ। तीर्थहरूको पनि महातीर्थ मानिने कैलाश मानसरोवरको रोमोन्चक यात्रा समेटिएको सिलवालकृत अप्प दीपो भवः ल्हासास्थित संसार प्रसिद्ध पोताला दरबारमा सार्वजनिक भएको हो। लेखक सिलवाल र एशोसिएसन अफ कैलाश टुर अपरेटर्स अफ नेपालका अध्यक्ष विमल नहर्कीले संयुक्त रूपमा पुस्तक सार्वजनिक गरेका हुन्। तिब्बत गए पनि धेरै वर्षदेखि जान चाहेको ल्हासा जाँदै थिइनँ, पोताला जाँदै थिइनँ, म त मानसरोवर जाँदै थिएँ, कैलाश जाँदै थिएँ, कैलाश कोरा गर्न जाँदै थिएँ, पुस्तक पाठमा त्यसो भनिए पनि सिलवालले पुस्तक सार्वजनिक चाहिँ ल्हासास्थित पोताला दरबार पुगेरै गरेका छन्। अप्प दीपो भवः सिलवालको चौथो पुस्तक हो, जहाँ तिब्बतस्थित कैलाश कोरा गर्दाका लौकिकअलौकिक अनुभव लिपिबद्ध छन्। लाङटाङ सद्भावना दूत समेत रहेका सिलवालका यसअघि पत्रकारितालाई चिरफार गरिएको कलम, साहित्यका अन्तरकुन्तर खोतलिएको लेखक दुनियाँ र यात्राका मीठामसिना समेटिएको श्रीलंका स्मृति प्रकाशित छन्। पर्यटन प्रशिक्षकसमेत रहेका स्वतन्त्र पत्रकार सिलवाल डकुमेन्ट्री निर्देशक पनि हुन्। अप्प दीपो भवः अर्थात् आफ्नो प्रकाश आफै बन, बुद्धको सूत्र वाक्य साभार गर्दै कृतिबारे सिलवालले यत्ति भने।"
तीनकुने घटना प्रकरण : दुर्गा प्रसाईंसहित प्रतिवादीविरुद्धको थुनछेक बहस अन्तिम चरणमा,"काठमाडौं : तीनकुने घटनाका प्रतिवादीहरूको थुनछेक बहस अन्तिम चरणमा पुगेको छ। चैत्र १५ गते तीनकुनेमा भएको राजावादीको हिंसात्मक आन्दोलनमा संलग्नको आरोपमा पक्राउ परेका दुर्गा प्रसाईंसहित ३९ जना प्रतिवादीविरुद्ध थुनछेक बहस अन्तिम चरणमा पुगेको हो। प्रसाईंसहित अन्य प्रतिवादीतर्फका कानुन व्यवसायीहरूको बहस सकिएको छ। आज सरकारी वकिल कार्यालयका वकिलहरूले जवाफ दिँदैछन्। प्रतिवादी तर्फका कानुन व्यवसायीहरूले बहसमा उठाएका विषयमा सरकारी वकिललले जवाफ दिनेछन्। न्यायाधीश ध्रुवराज कार्कीको इजलासमा प्रसाईंसहित ३९ जना प्रतिवादीको थुनछेक बहस भइरहेको हो। थुनछेक बहस सकिएपछि प्रसाईंसहितका प्रतिवादीहरूलाई पुर्पक्षका लागि थुनामा पठाउने कि धरौटीमा छाड्ने भन्ने आदेश आउनेछ। राज्यविरुद्धको कसूरका ५० जना प्रतिवादीमध्ये ३९ जना प्रहरी हिरासतमा छन्। उनीहरूविरुद्ध राजद्रोह,अपराधिक उपद्रव,कर्तव्य ज्यान,ज्यान मार्ने उद्योग र संगठित अपराधमा मुद्दा दायर भएको हो। ५० जना प्रतिवादीमध्ये ११ जना धरौटीमा छुटिसकेका छन्। जिल्ला प्रहरी परिसर काठमाडौंले तीनकुने घटनाको अनुसन्धान प्रतिवेदन जेठ ९ गते जिल्ला सरकारी वकिल कार्यालयमा प्रतिवेदन बुझाएको थियो। त्यसपछि सरकारी वकिलको कार्यालयले अदालतमा मुद्दा दर्ता गरेको हो। प्रसाईं राजावादीले गरेको हिंसात्मक प्रदर्शनका मुख्य कमाण्डर थिए। १५ चैत्रको प्रदर्शनका नाममा हिंसा भड्काएर उनी फरार भएका थिए। पछि प्रहरीले प्रसाईं र उनका अंगरक्षक दिपक खड्कालाई झापाको भद्रपुरबाट पक्राउ गरी काठमाडौं ल्याएको थियो। राजावादीको हिंसात्मक प्रदर्शनमा प्रसाईले प्रहरीलाई कुल्चने गरी गाडी कुदाएका थिए। उनका समर्थकहरूले विभिन्न सार्वजनिक तथा निजी भवन,सञ्चारगृह र व्यापारिक केन्द्रमा ढुंगामुढा,आगजनी,तोडफोड र लुटपाट गरेका थिए। हिंसात्मक घटनामा परी एकजना पत्रकारसहित दुईजनाको ज्यान गएको थियो।"
मन्त्रालयकै गेटअगाडि सडकको दुर्गति,"पोखरा : तस्बिरमा देखिएको सडक गण्डकी प्रदेशको राजधानी सहर पोखराको अर्थ र सामाजिक विकास मन्त्रालयको गेट अगाडिको हो । मन्त्रालय अगाडिको यो सडक भत्केर पानी जमेको महिनौं भइसक्यो तर मर्मत हुन सकेको छैन । प्रदेशको अर्थ र सामाजिक विकास मन्त्रालयको गेटअगाडिकै सडकको यो अवस्था देखेर स्थानीय हैरान छन् भने यात्रु खाल्टामा परेर दुर्घटनामा पर्ने गरेका छन् । मन्त्रालयकै अगाडिको सडकमा परेको खाल्टो महिनौंदेखि नटालिएको र खाल्टोमा परेर मोटरसाइकल दुर्घटना धेरै हुने गरेको स्थानीय सुन्दर श्रेष्ठले सुनाए । खाल्टो परेर बाटो अप्ठ्यारो र दुर्घटनासमेत हुने गरेपछि सवारीचालक र स्थानीयले खाल्टोमा ठूला ढुंगा राखेका छन् । त्यसले सडकमा सवारी चल्न अझै समस्या परेको स्थानीय बताउँछन् । सहिदचोकबाट जिल्ला प्रशासन कार्यालय कास्की र जिल्ला समन्वय समिति कास्कीकोे बीचको सडक हुँदै प्रदेशको अर्थ मन्त्रालय र सामाजिक विकास मन्त्रालय पुगिन्छ । त्यही सडक हुँदै मालपोत कार्यालय र व्यस्त पर्यटकीय क्षेत्र बैदाम पुगिन्छ । पोखरा७ मा पर्ने यस सडकखण्डको अर्थ र सामाजिक विकास मन्त्रालयअघि खाल्टैखाल्टा परेको हो । दैनिक सयौं आउजाउँ गर्ने सडक खाल्टो पर्दा पनि दुवै मन्त्रालयकै ध्यान भने पुगेको छैन । सामान्य पुर्ने कामसमेत मन्त्रालयबाट नभएको हो । वर्षा सुरु भइसकेको छ । दैनिकजसो पोखरामा पानी परेको छ । वर्षा र गर्मी मौसम सुरुसँगै डेंगु संक्रमण पनि बढ्ने क्रम सुरु भएको छ । तर, मन्त्रालयकै अगाडिको सडकको खाल्टोमा पानी जमिरहेको छ । यसले डेंगु फैलने त्रास बढेको स्थानीयले बताएका छन् । पोखरा महानगरपालिका७ का वडाध्यक्ष राममोहन आचार्यले सडक पुनः निर्माणका लागि सामाजिक विकास मन्त्रालयसँग समन्वय गरिरहेको बताए । सरकारी कार्यालयहरू मात्र रहेको सडक क्षेत्र भएकाले वडाको टुक्रे बजेटबाट निर्माण सम्पन्न गर्न केही कठिनाइ हुने भएकाले प्रदेशले आगामी बजेटमा रकम छुट्ट्याएर सडक पुनर्निर्माण हुने पनि उनले सुनाए । स्थानीयले पछि पक्की सडक बनाउने गरी तत्कालका लागि यात्रा सहज हुने गरी व्यवस्थित रूपमा खाल्टा पुर्न मन्त्रालयमा अनुरोध गरेका छन् ।"
बागमतीसहित चार वटा प्रदेशका केही स्थानमा आज भारी वर्षा हुने,"काठमाडौं : नेपालमा पश्चिम र मध्य भागमा पश्चिमी तथा स्थानीय वायुको प्रभाव रहेको जल तथा मौसम पूर्वानुमान महाशाखाले जनाएको छ। आज बिहान जारी मौसम बुलेटिनमा कोशी प्रदेशका अधिकांश भागमा भने मनसुनी वायुको प्रभाव रहेको छ आज दिउँसो देशभर आंशिकदेखि साधारणतया बदली रहनेछ। कोशी, मधेस, बागमती, गण्डकी र लुम्बिनी प्रदेशलगायत पहाडी भागका केही स्थानमा मेघगर्जन र चट्याङसहित हल्कादेखि मध्यम वर्षाको सम्भावना रहेको महाशाखाले जनाएको छ। कोशी, बागमती, गण्डकी र लुम्बिनी प्रदेशका एकदुई स्थानमा भारी वर्षा र उच्च पहाडी तथा हिमाली भागका एकदुई स्थानमा हल्का वर्षा र हिमपातको सम्भावना बुलेटिनमा उल्लेख छ। आज राति पनि कोशी, मधेस, बागमती, गण्डकी र लुम्बिनी प्रदेशलगायत देशका पहाडी भागका केही स्थानमा मेघगर्जन र चट्याङसहित हल्कादेखि मध्यम वर्षाको सम्भावना छ। कोशी, बागमती र गण्डकी प्रदेशका एक दुई स्थानमा भारी वर्षाको सम्भावना रहेको महाशाखाको भनाई छ। कोशी, बागमती र गण्डकी प्रदेशका उच्च पहाडी तथा हिमाली भागका केही स्थानमा हल्कादेखि मध्यम वर्षाको सम्भावना छ।"
प्रि ओपन सेसनमा नेप्से परिसूचक सामान्य अंकले बढ्यो,काठमाडौं : साताको अन्तिम सेयर कारोबार दिन बिहीबार प्रि ओपन सेसनमा नेप्से परिसूचक सामान्य अंकले बढेको छ। नेप्से परिसूचक ०७५ अंकले बढेर २६६६२२ विन्दुमा अडिएको छ। यो समयमा ४२ वटा स्क्रिप्सको ४८ हजार ४४२ कित्ता सेयर २ करोड ५६ लाख ६७ हजार ४१ रुपैयाँमा खरिदबिक्री भए। कारोबारमा आएकामध्ये २८ वटा स्टक्सको मूल्य बढ्दा १३ वटाको घट्यो।
कर्फ्यू हटाइएपछि लस एन्जलसको अवस्था कस्तो छ ?,काठमाडौं : बुधबार कर्फ्यू हटाइएपछि अमेरिकाको लस एन्जलसमा शान्ति छाएको छ। तर अन्य शहरहरूमा अझै पनि विरोध प्रदर्शन हुने अपेक्षा गरिएको छ। लस एन्जलसमा अहिलेसम्म चार सयभन्दा बढी मानिसलाई पक्राउ गरिएको छ। जसमध्ये ३३० जनालाई अवैध आप्रवासनको आरोपमा र १५७ जनालाई कर्फ्यू उल्लंघन गरेको आरोपमा पक्राउ गरिएको हो। ती मध्ये एक जनामाथि प्रहरी अधिकारीको हत्या प्रयास गरेको आरोप पनि छ। यसबाहेक संघीय अभियोजकले छुट्टाछुट्टै घटनामा दुई जनालाई प्रहरी अधिकारीमाथि ककटेल फ्याँकेको आरोप लगाएका छन्। हाल लस एन्जलसमा शान्ति कायम राख्न चार हजार राष्ट्रिय गार्ड र ७०० मरीन तैनाथ गरिएको छ।
काम छोडेर ठेकेदार सम्पर्कविहीन,"अछाम :साँफेबगर मेल्लेख (साँफेनन्देगडामेल्लेखषोडशाऋषिदह) सडक स्तरोन्नतिको काम ५ महिनादेखि ठप्प छ । साँफेबगर नगरपालिका र मेल्लेख गाउँपालिकालाई जोड्ने मुख्य सडक स्तरोन्नतिको काम रोकिएको ५ महिनाभन्दा बढी भयो । ठेकेदार सम्पर्कविहीन छन् । दश किलोमिटर सडक स्तरोन्नतिको कामको जिम्मा ललितपुर इमाडोलको नाति कन्स्ट्रक्सन प्रालिले पाएको थियो । नातिले पूर्वाधार विकास कार्यालय अछामसँग २०८१ असार १५ गते काम सम्पन्न गर्ने गरी २०७९ असार ६ गते भ्याटसहित १३ करोड २८ लाख १० हजार २०८ सम्झौता गरेको थियो । सुदूरपश्चिम प्रदेश भौतिक पूर्वाधार विकास मन्त्रालयको क्रमागत योजनाअन्तर्गत उक्त सडक स्तरोन्नतिको पूर्वाधार विकास कार्यालय अछामका इन्जिनियर दीपेन्द्र थापाले जानकारी दिए । पहिलोपटक २०८१ पुस २९ सम्म म्याद थप गरिएको र दोस्रोपटक म्याद थपका लागि फाइल मन्त्रालयमा पठाएको इन्जिनियर थापाले बताए । उनले भने, सम्झौता मितिमा काम सम्पन्न भएन, पहिलोपटक २०८१ पुससम्म र अब दोस्रोपटक म्याद थपका लागि फाइल पठाएका छौं । ठेकेदारले रकम अभावका कारण काम गर्न नसकेको भन्दै आएको छ । अब सायद म्याद थप भएर आउँछ होला । ठेकेदारले बैंक ग्यारेन्टी, बिमाका लागि समेत पैसा नभएको बताउँदै आएको थापाले बताए । असार सडकको केही नाली व्यवस्थापनको काम भए मात्र पनि वर्षाको पानीले सडक धेरै बिग्रनबाट जोगिने थापाले बताए । सडक स्तरोन्नतिअन्तर्गत सडकका नाली निर्माण र ग्राभेल हुनेछ । हालसम्म ठेकेदारले ९ करोड १५ लाख ७६ हजार ९७८ रुपैयाँ भुक्तानी लिएको कार्यालयले जनाएको छ । अब बाँकी ४ करोड १२ लाख ३३ हजार २३० भुक्तानी रहेको छ । पूर्वाधार विकास कार्यालयका लेखाअधिकृत नयनबहादुर बुढाका अनुसार २०७९८० मा ४ करोड ३७ लाख ८५ हजार ७७२, ०८०८१ मा ३ करोड १८ लाख १२ हजार ७७७ र ०८१८२ मा १ करोड ५९ लाख ७८ हजार ४२८ रुपैयाँ भुक्तानी भएको छ । पूर्वाधार विकास कार्यालय अछामका प्रमुख जंगबहादुर थापाले कार्यालयसँग सडकका लागि बजेट अभाव नरहेको बताए । उनले भने, कार्यालयसँग बजेट छ, बजेट अभाव त हुँदै होइन । ठेकेदारले लगानी गर्ने पैसा नै छैन भन्छ । ठेकेदार लगानीका लागि पैसा छैन भन्दै पन्छिने गरेको छ । धेरैपटक ताकेता गरेका छौं । जसरी हुन्छ काम सुरु गर्नुस् भनेका छौं । म्याद थपको प्रक्रिया भइरहेको छ । ठेकेदारले विभिन्न बहानामा आलटाल गर्ने गरेको थापाले बताए । ठेकेदारको लापरबाहीका कारण साँफेबगरका यस्ता थुप्रै योजनाहरू लथालिंग अवस्थामा रहेको साँफेबगर नगरपालिकाका मेयर राजेन्द्रबहादुर कुँवरले बताए । योजनाहरू अलपत्र पारेर ठेकेदारहरू सम्पर्कविहीन रहेको बताउँदै पटकपटक तोकेता गर्दा समेत ठेकेदारहरूले नमानेको मेयर कुँवरको भनाइ छ । उनले भने, वर्षायाम सुरु भइसक्यो, यस्ता निर्माणधीन सडकले झनै जोखिम बढाएको छ । यो वर्षको वर्षायाममा बढी पानी पर्ने भन्ने अनुमान छ । बढी जस्तो बाढी पहिरोको जोखिम यस्ता बन्दै गरेका सडकहरूले निम्त्याएका छन् । साँफेमेल्लेख सडक छेउमा आम नागरिकलाई जानकारीका लागि राखिएको बोर्डमा सूचनासमेत अधुरै राखिएको छ । बोर्डमा सडकको स्तरोन्नतिको लागत बजेट उल्लेख गरिएको छैन ।"
व्यवसायीहरूको आन्दोलनले सुन पसल ठप्प,काठमाडौं : सुनचाँदी गहनामा लगाइएको विलासिता कर फिर्ता लिन माग गर्दै सुनचाँदी व्यवसायीहरू आन्दोलित बनेका छन्। अनावश्यक विलासिता करको व्यवस्थाले व्यवसाय थप संकटमा परेको भन्दै फिर्ता लिन माग गर्दै नेपाल सुनचाँदी व्यवसायी तथा कालिगढ संघर्ष समितिले बिहीबार न्युरोड क्षेत्रमा पसल बन्द गरेर विरोधमा उत्रिएका छन्। बजेटमा अव्यवहारिक र अनावश्यक रुपमा दुई प्रतिशत विलासी करको व्यवस्था गरिएकाले यसलाई खारेज गर्नुपर्ने उनीहरूको भनाइ छ । सुनका गहनामा प्रयोग हुने बहुमूल्य पत्थर र हिरामा लागू गर्न खोजिएको १३ प्रतिशत मूल्य अभिवृद्धि कर (भ्याट) खारेज हुनुपर्ने आफूहरूको माग रहेको नेपाल सुनचाँदी व्यवसायी महासंघले जनाएको छ। बजेटमार्फत सरकारले गरेको व्यवस्थाले आफूहरूको व्यापारमाथि नकारात्मक असर पर्ने देखिएको व्यवसायीहरूको भनाइ छ ।
अमेरिका र इरानबीच तनाव बढ्ने सम्भावनाका कारण तेलको मूल्यमा वृद्धि,"काठमाडौं : अमेरिका र इरानबीच तनाव बढ्ने सम्भावनाका कारण कच्चा तेलको मूल्यमा वृद्धि भएको छ। अमेरिकाले बुधबार मध्यपूर्व देशहरूबाट अमेरिकी सैन्य कर्मचारीका परिवारलाई फर्कन अनुमति दिएको छ। मंगलबार न्यूयोर्कमा दिउँसोको व्यापारमा अन्तर्राष्ट्रिय तेल बेन्चमार्क ब्रेन्ट क्रुडको मूल्य ५ प्रतिशतले बढेर प्रति ब्यारेल ७० डलर पुगेको छ। अमेरिकाको वेस्ट टेक्सास इन्टरमिडिएट पनि अप्रिलपछिको उच्चतम स्तरमा तीव्र गतिमा बढेको छ। केही घण्टा अघि डोनाल्ड ट्रम्पले इरानसँग आणविक सम्झौताको सम्बन्धमा जारी वार्तामा सफलताको आशा कम रहेको बताएपछि कच्चा तेलको मूल्यमा वृद्धि भएको हो। राष्ट्रपति डोनाल्ड ट्रम्पले अनावश्यक कर्मचारी फिर्ता बोलाएको पुष्टि गर्दै भने,अमेरिकी कर्मचारीहरू मध्य पूर्व छोड्दैछन्। यो खतरनाक ठाउँ हुन सक्छ। के हुन्छ हेर्नेछौँ। इरानसँग आणविक हतियार हुन सक्दैन। हामी त्यसो हुन दिने छैनौँ। अमेरिकाले कूटनीति असफल भयो भने इरानलाई आणविक हतियार प्राप्त गर्नबाट रोक्न सैन्य विकल्पमा विचार गर्ने चेतावनी दिएको छ। इजरायलले पनि इरानविरुद्ध कारबाही गर्ने धम्की दिएको छ। इरान दशकौंमा सबैभन्दा कमजोर अवस्थामा छ र इजरायलसँग आक्रमण गर्ने अवसर छ। इरानका रक्षामन्त्रीले बुधबार आफ्नो देशले कुनै पनि आक्रमणको जवाफमा बिना हिचकिचाहट अमेरिकी सैन्य अड्डाहरूलाई लक्षित गर्ने बताएका छन्। यी भनाइहरूले तेल बजारमा प्रत्यक्ष प्रभाव परेको छ। इरानलाई नयाँ आणविक सम्झौतामा प्रवेश गर्न तोकिएको समय बिहीबार सकिँदैछ। ट्रम्पले इरानलाई सम्झौतामा प्रवेश गर्न ६० दिनको समय दिएका थिए।"
मोदीलाई गरेको अपिल र भारतसँगको सम्बन्धबारे मोहम्मद युनुसले के भने ?,"काठमाडौं : बंगलादेशको अन्तरिम सरकारका प्रमुख मुहम्मद युनुसले पूर्वप्रधानमन्त्री शेख हसिनालाई भारतीय भूमिबाट राजनीतिक अभिव्यक्ति दिन प्रतिबन्ध लगाउने आफ्नो मागलाई प्रधानमन्त्री नरेन्द्र मोदीले बेवास्ता गरेको बताएका छन्। युनुसले अप्रिलमा बैंककमा बिमस्टेक शिखर सम्मेलनको क्रममा द्विपक्षीय बैठक हुँदा प्रधानमन्त्री मोदीलाई शेख हसिनालाई भारतीय भूमिबाट राजनीतिक अभिव्यक्ति दिनबाट रोक्न अपिल गरेका थिए। बुधबार लन्डनको चथम हाउसमा बोल्दै युनुसले हसिनालाई भारतबाट सुपुर्दगी गर्ने प्रयास जारी रहने बताए। मोहम्मद युनुसले भने,हामी भारतसँग धेरै राम्रो सम्बन्ध राख्न चाहन्छौँ। यो हाम्रो छिमेकी हो। हामी उससँग कुनै समस्या चाहँदैनौँ। तर भारतीय प्रेसको नक्कली समाचारका कारण सधैँ कुनै न कुनै समस्या उत्पन्न हुन्छ। उनले यसले बंगलादेशलाई आशंकित र क्रोधित बनाउने बताए। उनले भने,हामी यसलाई नियन्त्रण गर्न धेरै प्रयास गर्छौं। तर साइबरस्पेसमा धेरै कुराहरू हुन्छन् र हामी यसबाट टाढा रहन सक्दैनौँ। मोहम्मद युनुसले आफूहरु शान्त रहन प्रयास गर्ने गरेको बताए। यस समयमा आफ्नो लागिव सबैभन्दा ठुलो काम शान्ति स्थापना गर्नु रहेको उनले बताए।"
"सुनको मूल्य बढ्यो, चाँदी घट्यो",काठमाडौं : नेपाली बजारमा सुनको मूल्य बढेको छ। अघिल्लो दिन १३ सय रुपैयाँले बढेको सुन आज १६ सयले बढेको हो। नेपाल सुन चाँदी व्यवसायी महासंघका अनुसार आज १६ सय रुपैयाँले बढेर एक तोला सुनको मूल्य १ लाख ९२ हजार ९०० रुपैयाँ कायम भएको छ। बुधबार प्रतितोला सुनको मूल्य १ लाख ९१ हजार ३०० रुपैयाँ तोकिएको थियो। सुनको मूल्य बढेपनि चाँदीको मूल्य भने घटेको छ। आज एक तोला चाँदीको मूल्य २१ सय ५० कायम भएको छ। सोही परिमाणको चाँदी बुधबार २१ सय ६५ रुपैयाँमा खरिदबिक्री भएको थियो।
अर्घाखाँचीमा चालकको आँखा जाँच,अर्घाखाँची : सवारी दुर्घटना न्यूनीकरण गर्न अर्घाखाँचीमा सडकमै चालकको आँखा जाँच गरिएको छ। जिल्ला प्रहरी कार्यालय अर्घाखाँचीको आयोजनामा सडकमै सवारी चालकको निःशुल्क आँखा परीक्षण गरिएको हो। गोरुसिंगे सन्धिखर्क सडकअन्तर्गत लाहुरे बजारमा सवारी चालकको आँखा र रक्तचापको समस्या रहेनरहेको पत्ता लगाउन निःशुल्क आँखा जाँच तथा स्वास्थ्य परीक्षण शिविर सञ्चालन गरिएको जिल्ला प्रहरी कार्यालय अर्घाखाँचीका प्रहरी नायव उपरीक्षक चक्र बहादुर मल्लले बताए। जिल्ला स्वास्थ्य कार्यालय अर्घाखाँचीको समन्वयमा भएको उक्त शिविरमा करिब १ सय जना चालकको आँखा परीक्षण तथा स्वास्थ्य परीक्षण गरिएको उनको भनाइ छ। यस्तै ट्राफिक सचेतना मूलक बोर्डहरू पनि राखिएको छ। चालकको आँखा परीक्षण शिविरले सवारी दुर्घटनामा कमी ल्याउन महत्त्वपूर्ण योगदान पुर्याउने स्वास्थ्य कार्यालय अर्घाखाँचीका कार्यालय प्रमुख कृष्ण प्रसाद पोखरेलले बताए।
तीन दिनभित्र मापदण्ड पूरा गर्न क्रसर उद्योगलाई समन्वय समितिको निर्देशन,"सिन्धुपाल्चोक : जिल्ला समन्वय समिति सिन्धुपाल्चोकले क्रसर उद्योगलाई तीन दिनभित्र मापदण्ड पूरा गर्न निर्देशन दिएको छ। मापदण्डविपरीत उत्खनन गरेको गुनासो आएपछि जिल्लामा सञ्चालित क्रसर उद्योगलाई मापदण्ड अपनाउन समन्वय समितिले निर्देशन दिएको हो। हामीले अनुगमन गर्दा प्रायः क्रसर उद्योगले मापदण्ड पालना गरिएको पाइएन, श्रेष्ठले भने,निर्धारित समयमा मापदण्ड नपुर्याई उत्खनन, ढुवानी गरेमा नियमानुसार कारबाही अगाडि बढाइनेछ । अनुगमन गर्दा उद्योगमा नदेखिएको व्यवसाय दर्ता प्रमाणपत्र, स्थानान्तरणका कागजात, कर चुक्ताका विवरण, चालु वर्षको वार्षिक मौज्दातका विवरण, खरिद बिक्रीको परिणाम तीन दिनभित्र समन्वय कार्यालयमा उपलब्ध गराउन निर्देशन दिइएको प्रमुख श्रेष्ठले बताए।"
दुम्किवासमा डाईभर्सन बगाउँदा राजमार्ग अवरुद्ध,नवलपुर : पूर्वपश्चिम राजमार्गअन्तर्गत दुम्किवासमा बिनयी खोलामा बनाइएको डाईभर्सन बाढीले बगाउँदा राजमार्ग अवरुद्ध बनेको छ । विनयी खोलाको पुल भाँचिएपछि खोलामाथि डाईभर्सन बनाएर यातायात सञ्चालन गरिँदै आएपनि बिहीबार बिहान आएको बाढीले डाईभर्सन बगाएपछि राजमार्ग अवरुद्ध बनेको जिल्ला प्रहरी कार्यालय नवलपुरका प्रवक्ता मधु नेपालले जानकारी दिए । डाईभर्सन बगाएपछि यातायातका साधन सञ्चालन हुन नसकेको प्रहरीले जनाएको छ । डाईभर्सन पुन: बनाउने प्रयास भइरहेको जिल्ला प्रहरीको भनाई छ । यात्रुबाहक सवारी र हल्का सवारी साधनहरूलाई होङ्सी गेटबाट सर्दी हुँदै पठाइएपनि मालबाहक गाडी भने रोकिएका छन् । विनयी खोलामाथिको पुल भासिएको ५ महिनाभन्दा बढी समय भइसक्दा पनि मर्मत नहुँदा खोलामा डाईभर्सन बनाएर यातायात सञ्चालन गरिएको हो । वर्षा हुनासाथ डाईभर्सन बगाएर यातायात अवरुद्ध हुने गरेको छ ।
साउदीमा नेपाली फुटबल प्रतियोगिता सम्पन्न,"साउदी : साउदी अरेबियामा नेपाली फुटबल प्रतियोगिता सम्पन्न भएको छ । 'स्वास्थ्यका लागि खेलकुद राष्ट्रको लागि खेलकुद' भन्ने उद्देश्यका साथ चौथो रियाद कप फुटबल प्रतियोगिता२०२५ तथा तेस्रो दम्माम च्याम्पियन कप२०८२ प्रतियोगिता आयोजना भएको हो। चौथो रियाद कप फाइनलमा रियाद फुटबल क्लब रातो र सगरमाथा फुटबल क्लब रातोबीच प्रतिस्पर्धा भएको थियो। उक्त खेलमा दुबैतर्फ एकएक गोलको बराबरीमा प्रतिस्पर्धात्मक रुपमा चलिरहँदा पहिलो हाफको अन्त्यमा सगरमाथा फुटबल क्लब रातोका खेलाडी र रियाद फुटबल क्लब रातो खेलाडीहरू एयर बलमा हेड गर्ने क्रममा ठोक्किन पुग्दा रियाद फुटबल क्लबका खेलाडी गम्भीर घाइते भएपछि खेल स्थगित भएको थियो। आयोजक समितिको आग्रहमा दुवै टिमको सहमतिमा सगरमाथा फुटबल क्लब रातोलाई चौथो रियाद कप२०२५ को बिजेता घोषित गरिएको थियो । बिजेता टीमलाई नगदसहित ६ हजार रियल तथा ट्रफी,मेडल,प्रमाणपत्र हस्तान्तरण गरिएको थियो। झापा ११ फुटबल क्लबका सल्लाहकार तथा कोशी प्रदेशका क्लबहरूमा आबद्ध सुमन भट्टराईलाई सम्मान पत्रसहित दोसल्ला ओढाएर सम्मान गरिएको थियो। प्रतियोगितामा १८ टिमले प्रतिस्पर्धा गरेका थिए । साथै साउदी अरेबियाको पूर्वी क्षेत्र दम्माममा आयोजित तेस्रो दम्माम च्याम्पियन कप२०८२ को उपाधि आयोजक युनाइटेड नेपाल फुटबल क्लब दम्मामले जितेको छ । फाइनल खेलमा युनाइटेड नेपाल फुटबल क्लबले पाथीभरा फुटबल क्लबलाई २१ गोलअन्तरले पराजित गर्दै उपाधि चुम्न सफल भएको हो। विजेता युनाइटेड क्लबले नगद ७ हजार ७७७ साउदी रियाल लगभग २ लाख ८० हजार नेपाली रुपैयाँ, ट्रफी, प्रमाणपत्र र मेडल प्राप्त गर्नुको साथै उपविजेता पाथीभरा क्लबले ४ हजार ४४४ साउदी रियाल करिब १ लाख ६० हजार नेपाली रुपैयाँ,ट्रफी,प्रमाणपत्र र मेडल प्राप्त गरेको थियो । प्रतियोगितामा उत्कृष्ट प्रदर्शन गर्ने खेलाडी तथा व्यवस्थापकहरूलाई विशेष सम्मान गरिएको थियो । प्रतियोगितामा २१ टिम आबद्ध रहेका थिए । उद्घाटन समारोहमा उपस्थित राजदूत डा नरेश बिक्रम ढकालले, विदेशी भूमिमा रहेर पनि नेपालीहरूबीच खेलकुद कार्यक्रम हुनु अत्यन्त राम्रो भएको र यसले नेपाली बीच एकता,अनुशासन र सशक्त समाज निर्माणमा टेवा पुर्याउने विश्वास व्यक्त गरेका थिए। दुबै खेलमा साउदीस्थित विभिन्न संघसंस्थाका प्रतिनिधिहरू र नेपालीहरूको उल्लेखनीय उपस्थिति रहेको थियो ।"
यार्सागुम्बाको वैज्ञानिक व्यवस्थापन,"नेपाल प्राकृतिक स्रोत, साधन र सुन्दरताले भरिपूर्ण राष्ट्र हो । समग्र नेपालीको जीविकोपार्जन, विकास र प्रगतिमा यहाँ रहेका प्राकृतिक सम्पदाको उचित व्यवस्थापन र दिगो उपयोगको महत्त्वपूर्ण भूमिका रहन्छ । प्राकृतिक सम्पदाहरूमध्ये वनजंगल तथा यहाँभित्र पाइने अलौकिक तथा अद्वितीय जडीबुटी तथा गैरकाष्ठ वन पैदावरको महत्त्वपूर्ण स्थान रहेको छ । देशभित्र पाइने सूचीकृत करिब सात सय प्रजातिका जडीबुटीजन्य वनस्पति नेपाल र नेपालीको लागि मात्र होइन, समग्र जीवजन्तु, मानवजाति र विश्व समुदायलाई प्रकृतिको तर्फबाट अद्वितीय उपहार हुन् भन्दा अत्युक्ति नहोला । अपार सम्भावना बोकेको महत्त्वपूर्ण जडीबुटी र गैरकाष्ठ वन पैदावार देशको समग्र र समावेशी विकासका महत्त्वपूर्ण साधन हुन । बर्सेनि अबौं धनराशिका विभिन्न जडीबुटी र गैरकाष्ठ वन पैदावारहरू विदेश निकासी भइरहेका छन्् । देशका ग्रामीण एवं दुर्गम भेगका असंख्य नेपालीहरूको नगद आम्दानी एवं जीविकोपार्जनको प्रमुख आधार जडीबुटीको संकलन तथा बिक्री वितरणबाट अर्बौं धनराशि बर्सेनि भित्रिने गरेको छ । योमध्ये यार्सागुम्बा पनि एक हो । यार्सागुम्बालगायत अन्य महत्त्वपूर्ण जडीबुटीको बिक्री वितरणबाट दार्चुला, जुम्ला, गोरखा, लमजुङ तथा डोल्पाजस्ता जिल्लाहरूमा करोडौं रुपैयाँ बर्सेनि जिल्ला भित्रिने गर्दछ । अपार सम्भावना बोकेको जडीबुटी समग्र देशकै विकासमा महत्त्वपूर्ण साधन हुन्् । साथै यो हाम्रो देशको सम्पत्ति तथा प्रकृतिले दिएको उपहार हो । यार्सागुम्बा जाडोमा किरा र गर्मीमा घाँस बन्ने एक अनौठो प्रजातिको वनस्पतिजीव हो । आधा वनस्पति र आधा किराजस्तो हुन्छ । यार्सागुम्बा शक्तिवद्र्धक र दुर्लभ बहुमूल्य जडीबुटी हो । यार्सागुम्बा हाम्रो देशको हिमाल र पहाडी जिल्लाको लेकाली खर्क, पाटन तथा माडीमा पाइन्छ । यो जडीबुटीलाई दुई सय वर्षअगाडि चीनका तियान भन्ने विद्वानले शक्तिवद्र्धक बहुमूल्य जडीबुटी भनी प्रमाणित गरेका थिए । त्यसपछि यसको प्रयोग सुरु भएको भनाइ छ । यसको बजार, व्यापार र मूल्य अकासिँदो छ । अन्तर्राष्ट्रिय बजारमा यार्सागुम्बाको माग धेरै छ । नेपालमा पनि विगतभन्दा यसको संकलनको संख्या बढेको छ । विगत वर्षजस्तै यस वर्ष पनि यो संकलनको लागि वैशाखदेखि साउनसम्म मानिसहरू लेकको माडीपाटनतर्फ उकालो चढिसकेका छन्् । यो संकलनको उचित समय नै वैशाखदेखि साउनसम्म हो । यो संकलन ज्यादै कठिन एवं जोखिमपूर्ण हुन्छ । सो क्रममा लुटपाट भई अप्रिय घटनासमेत हुने गर्छन्् । यार्सागुम्बा संकलनको क्रममा चिसो र धपेडीका तथा लेक लागि संकलनकर्ता बिरामी भई ज्यानै समेत गुमाउँछन्् । मुख्यतः यार्सागुम्बा गोरखा, लमजुङ, रसुवा, म्याग्दी, मुस्ताङ, दार्चुला, बझाङ, जुम्ला, मुगु, डोल्पा आदि हिमाली जिल्लाहरूमा पाइन्छ । स्थानीय बासिन्दा एवं सोसम्बन्धी व्यापारीलाई यो राम्रो आम्दानी हुने व्यापार हो । नेपालको यो जडीबुटी ताइवान, हङकङ, सिंगापुर, तिब्बत आदि ठाउँमा निकासी हुन्छ । यो जडीबुटी प्रतिकेजी, ३ लाख (गुणस्तर हेरी) देखि १२ लाख रुपैयाँसम्ममा बिक्री हुन्छ । अवैज्ञानिक संकलन र मौसम परिवर्तनले गुणस्तरीय यार्सागुम्बा उत्पादनमा ह्रास आएको छ । अतः वैज्ञानिक तरिकाबाट बहुमूल्य अमृतसमान यार्सागुम्बा संकलन गरी भावी पिँढीलाई पनि संरक्षण गरी राख्नु समयको माग हो । यसको लागि स्थानीय सरकारको भूमिका अत्यन्त प्रभावकारी हुन्छ । हाम्रो देश वनमा आश्रित वन वरिपरि बस्ने मानिसको जीविकोपार्जनको मुख्य आधार जडीबुटी पैदावरको संकलन तथा बिक्री वितरणजस्ता क्रियाकलापहरू विगत सयौं वर्षदेखि रहिआएको पाइन्छ । बिना व्यवस्थापन संकलनमात्र गर्नाले प्राकृतिक अवस्थामा रहेको हाम्रो देशको यार्सागुम्बाजस्तो अमूल्य अमृतसमान जडीबुटी पैदावरहरू मासिँदै र नासिँदै गएका छन्् । फलस्वरूप भविष्यमा यसले स्थानीय समुदायको जीविकोपार्जन तथा वातावरण सन्तुलनमा समेत नकारात्मक असर पार्ने निश्चित छ । यसरी वनजंगलमा रहेका महत्त्वपूर्ण अमृतसमान यार्सागुम्बाजस्ता जडीबुटीहरूलाई एकातिर संरक्षण व्यवस्थापन र दिगो उपयोग गर्नुपर्ने देखिन्छ भने अर्काेतर्फ व्यापारी महत्त्वका जडीबुटीहरूलाई उपलब्ध खाली, पर्ती माडी तथा पाटनमा खेती विस्तार गरी व्यवसायीकरण गर्नुपर्दछ । यार्सागुम्बाको खेती विस्तार स्थानीयहरूमा प्रशोधन तथा मूल्य अभिवृद्धिका क्रियाकलाप र उत्पादित पदार्थको उचित बजारीकरणद्वारा बढीभन्दा बढी आर्थिक आम्दानी गरी स्थानीय समुदायलगायत समग्र राष्ट्रकै आर्थिक समृद्धि ल्याउन अति आवश्यक छ । हाम्रो देशमा उपलब्ध बहुमूल्य जडीबुटी उचित व्यवस्थापन गर्न अति आवश्यक छ । यार्सागुम्बाजस्तो अमूल्य जडीबुटीलाई वैज्ञानिक व्यवस्थापन गर्ने हो भने प्राकृतिक स्रोतसाधनबाटै हाम्रो देशको आर्थिक विकास र वृद्धिमा फड््को मार्ने अवस्था छ । नेपालको बहुमूल्य जडीबुटीको पथ पदर्शन माध्यमबाट पनि पर्यटन व्यवसायमा आवश्यक टेवा दिन सकिन्छ । नेपालको हिमाली क्षेत्र अमूल्य जडीबुटी उत्पादनको दृष्टिकोणबाट अत्यन्त महत्त्वपूर्ण छ । यस क्षेत्रबाट जडीबुटीको पर्याप्त सम्भावनाको बाबजुद उल्लेखनीय योगदान स्थानीय आम्दानी र राष्ट्रिय ढुकुटीमा पुग्न कठिन भएको छ । यी उपलब्ध जडीबुटीलाई वैज्ञानिक अध्ययन, दिगो विकास, व्यवस्थापन, व्यावसायिक खेती, मूल्य अभिवृद्धि तथा बजार प्रवद्र्धनद्वारा सम्बन्धित समुदायको आयस्थामा उचित वृद्धि, रोजगारी सिर्जना र गरिबी न्यूनीकरणका लागि एउटा मुख्य आधारशिला बनाउन सकिन्छ । सो गर्नको लागि स्थानीय सरकार, प्रदेश सरकार र संघीय सरकार तथा सम्बन्धित लक्षित समूह क्रियाशीलको आवश्यकता पर्दछ । जडीबुटी प्रवद्र्धनमा जति धरै सम्भावना हुन्छ त्यति नै समस्या र चुनौती पनि नकार्न सकिँदैन । यसको मुख्य समस्यामध्ये स्थानीय उपभोक्त र अन्य सरोकारवालाहरूमा रहेको अनविज्ञ र अपूर्ण जानकारी प्रमुख कारकतत्त्व हो । हाम्रा अमूल्य जडीबुटीबारे नेपाली वा स्थानीय भाषामा लेखिएको जानकारी सामग्रीहरूको उपलब्धताको कमिले जडीबुटी संरक्षणसम्बन्धी उचित ज्ञान दिन सकिएको छैन । अतः यस्ता अमूल्य जडीबुटीसम्बन्धी ज्ञान दिने आवश्यक व्यवस्था सरोकारवालाले बेलैमा दिई यार्सागुम्बाजस्ता अमूल्य जडीबुटी वैज्ञानिक तरिकाबाट संकलन तथा संरक्षण गरी भावी पिँढीलाई हस्तान्तरण गर्नु आजको आवश्यकता हो । डा अधिकारी, गुणस्तर जीवन विषयमा विद्यावारिधि हुन् ।"
"अनेरास्ववियुको नयाँ नेतृत्व चयनका लागि मतदान जारी, अध्यक्षमा डा कडरिया र पौडेलबीच प्रतिस्पर्धा","काठमाडौं : अखिल नेपाल राष्ट्रिय स्वतन्त्र विद्यार्थी युनियन (अनेरास्ववियु) को २४ औँ महाधिवेशनमा मतदान जारी रहेको छ। सहमतिमा नेतृत्व चयन नभएपछि आज बिहानबाट मतदान सुरु भएको प्रमुख निर्वाचन अधिकृत सेवन्तराज निरौलाले जानकारी दिए। निर्वाचन समितिका अनुसार ४३ वटा इलेक्ट्रोनिक भोटिङ मेसिनबाट मतदान हुँदैछ। कीर्तिपुरमा जारी महाधिवेशनमा उम्मेदवारहरू मतदातासँग मत मागिरहेका छन्। महाधिवेशनमा अखिलको अध्यक्ष पदका लागि डाक्टर सुजन कडरिया र प्रकाश पौडेलबीच प्रतिस्पर्धा हुने भएको छ। महाधिवेशनमा ५ जनाले अध्यक्ष पदमा दाबी गरेपनि अध्यक्ष मण्डलले कडरिया अध्यक्ष, प्रकाश पौडेल र अञ्जना सिवाकोटी उपाध्यक्ष र दीपक धामीलाई महासचिव प्रस्ताव गरिएको थियो। तर, प्रस्ताव हुनासाथ हलमा निर्वाचनको माग राखेर नाराबाजी भएपनि निर्वाचनको प्रक्रिया अगाडि बढाइएको हो। सुरुमा विरोध गरेपनि धामीले अध्यक्षमण्डलको प्रस्ताव अनुसार महासचिवमा उम्मेदवारी दिएर कडेरियालाई समर्थन गरेका छन्। डा कडरिया महाधिवेशन प्रतिनिधि बनेकै समयमा केन्द्रीय सचिव बनेका थिए। कडरिया मेडिकल क्षेत्रका व्यक्ति हुन्। उनी आफूलाई फरक क्षेत्रबाट प्रतिनिधित्व गरेर विद्यार्थी आन्दोलनमा सहभागी भएकाले नेतृत्व पाउँदा विद्यार्थीमा बेग्लै उभार ल्याउने दाबी गर्छन्। महाधिवेशनलाई सद्भाव, एकता र संघर्षको ऊर्जा बनाऔं। नयाँ युग हाम्रो हातमा छ! न कसैप्रति गुनासो छ, केबल असल मान्छे बन्न मेहनत गर्दैछु कडेरियाले भने। पौडेलले २०६७ सालको जनकपुर महाधिवेशनबाट प्रतिनिधिका रूपमा अनेरास्ववियु यात्रा सुरु गरेका थिए। उनी म्याग्दी जिल्ला अध्यक्षदेखि गण्डकी प्रदेश अध्यक्ष बनेका उनी हाल केन्द्रीय सचिव हुन्। एमालेको सचिवालय बैठकले अखिलको नेतृत्वमा ३२ वर्षको उमेरहदको सीमा लगाएपछि अहिलेका अध्यक्ष, उपाध्यक्ष र महासचिवहरू प्रतिस्पर्धाबाट रिङ आउट भएपछि सचिवहरु प्रतिस्पर्धामा उत्रिएका हुन्। खुल्ला उपाध्यक्षमा गणेशबहादुर साही, भरतसिंह धामी लिपुलेक, राजकुमार ढकाल र विकास श्रेष्ठ, महिला उपाध्यक्षमा अञ्जना सिवाकोटी, आरती भट्टराई, भवानी बजगाईँ र सुजिता धितालको उम्मेदवारी परेको छ। महासचिवमा आरके रोमस, दीपक धामी, र सुनिल कँडेलको उम्मेदवारी परेको छ। उपमहासचिवमा अमरबहादुर शाही, कमल जोशी र प्रेमिका शाहीको उम्मेदवारी परेको छ। सचिवको लागि ३५ जनाले उम्मेदवारी दिएका छन्। महाधिवेशनमा १ हजार ५ सय ३४ प्रतिनिधि छन्। मतदानपश्चात आजै नतिजा आउने बताइएको छ।"
"एआईको सहयोगमा महिला गर्भवती, एआईले कसरी गर्यो मद्दत ?","काठमाडौं : संसारभरि धेरै जोडीहरू अझै पनि आमाबाबु बन्न पर्खिरहेका छन्। आईभीएफ, सरोगेसी जस्ता प्रविधिहरूका बाबजुद पनि कतिपय आमाबाबु आफ्ना बच्चाहरूको अनुहार हेर्न आतुर छन्। यदि तपाईं पनि तिनीहरूमध्ये एक हुनुहुन्छ भने अब सपना साकार हुन सक्छ। अमेरिकाको कोलम्बिया विश्वविद्यालयका डाक्टरहरूले एआई प्रविधिको प्रयोग गरेर यस्तो चमत्कार गरेका छन्। जसले गर्दा १९ वर्षदेखि बच्चाको लागि प्रयास गरिरहेका एक जोडी अब चाँडै आमाबाबु बन्न लागेका छन्। के हो त मामिला ? यो दम्पतीले आमाबाबु बन्न सबै प्रकारका उपचार गराए, तर हरेक पटक निराश भए। बच्चा जन्माउने चाहनामा उनीहरूले १५ पटक आईभीएफ गरे। तर हरेक पटक असफल भए। त्यसपछि उनीहरूले एउटा नयाँ परीक्षणमा भाग लिए। जसमा एआई प्रविधि स्पर्म ट्र्याकिङ एण्ड रिकभरी (एसटीएआर) प्रयोग गरिएको थियो। यसको सहयोगमा महिला गर्भवती भएकी हुन्। श्रीमानको समस्या के थियो ? गर्भवती महिलाको श्रीमानलाई एजुस्पर्मिया भएको कारणले यो जोडी आमाबाबु बन्न सकेका थिएनन्। एजुस्पर्मिया एउटा यस्तो अवस्था हो जसमा पुरुषको वीर्यमा शुक्रकीट पाइँदैन र शुक्रकीट बिना बच्चा जन्माउन सकिँदैन। एजुस्पर्मिया दुई कारणले हुन सक्छ अवरोधक एजुस्पर्मिया : जब शुक्रकीटको बाटोमा अवरोध हुन्छ। गैरअवरोधक : जब शरीरले आफैँ शुक्राणु उत्पादन गर्दैन। एआईले कसरी मद्दत गर्यो ? एआई प्रविधिले मानव आँखाले गर्न नसक्ने काम गरेको हो। वास्तवमा स्टार प्रविधिमा अनुसन्धानकर्ताहरूले एउटा मेसिन विकास गरे। जसमा एक घण्टामा ८० लाख तस्बिरहरू खिच्न सकिन्छ। यी तस्बिरमा एआईले लुकेका सबैभन्दा सानो शुक्राणुहरू पनि फेला पार्छ र त्यसपछि एक विशेष मेसिनले कुनै क्षति नगरी तिनीहरूलाई सुरक्षित रूपमा अलग गर्छ। एआई प्रविधिको सहयोगमा डाक्टरहरूले पुरुषको वीर्यमा एकएक गरी केही स्वस्थ शुक्राणुहरू फेला पारे। यी मध्ये एउटा शुक्राणु अण्डामा घुसाइयो र १९ वर्षको लामो पर्खाइपछि महिला पहिलो पटक गर्भवती भइन्। एजेन्सीबाट"
इजरायली आक्रमणमा २५ प्यालेस्टिनीको मृत्यु,काठमाडौं : गाजाका अस्पतालहरूले राहत सामग्री प्राप्त गर्ने प्रयास गर्दा २५ जना प्यालेस्टिनीको मृत्यु भएको जनाएका छन्। अस्पतालहरूले बुधबार राति इजरायली आक्रमणमा २५ जनाको मृत्यु भएको उल्लेख गरेका हुन्। अस्पतालका अनुसार घटना इजरायली सैन्य क्षेत्र नेत्जारिम करिडोरमा भएको हो। एउटा काफिले अमेरिका र इजरायल समर्थित गाजा मानवीय फाउन्डेसन (जीएचएफ)को खाद्य वितरण स्थलमा पीठो बोकेर गइरहेको समयमा घटना भएको बीबीसीले उल्लेख गरेको छ। हमासको नागरिक रक्षा एजेन्सीले इजरायली सेनाले गोली चलाएको बताएको छ। ट्रकले मानिसहरूलाई कुल्चेको पनि रिपोर्ट आएको छ। इजरायली सेनाले संदिग्धहरू नजिक आउँदा सैनिकहरूले चेतावनीस्वरूप गोली चलाएको बताएको छ। खान युनिसको एक अस्पतालले दक्षिणको रफाहमा रहेको जीएचएफ नजिकै इजरायली आगलागीमा परी अन्य १४ जनाको मृत्यु भएको जनाएको छ। इजरायली सेनाले रफाहबाट प्राप्त रिपोर्टहरूको अनुसन्धान गरिरहेको बताएको छ।
भ्रष्टाचार : समृद्धिको मूल अवरोध,"भ्रष्टाचारको अन्त्य कानुनी कारबाहीबाट मात्रै हुँदैन। सामाजिक मूल्यको पुनर्निर्माण र मानसिकताको रूपान्तरणबाट निर्मूल गर्न सकिन्छ। भ्रष्टाचार राष्ट्रको लागि क्यान्सरजस्तै घातक रोग हो। जसले समाजका हरेक तहमा विष फैलाउँछ। यो केवल व्यक्तिको नैतिक पतनमात्र नभई सम्पूर्ण राज्य व्यवस्थालाई अन्धकारतर्फ धकेल्ने सामाजिक, आर्थिक र नीतिगत चुनौती हो। नेपालजस्तो विकासोन्मुख राष्ट्रमा यसको प्रभाव अझ भयावह देखिन्छ, जहाँ प्रशासन, न्याय, शिक्षा, स्वास्थ्य, सुरक्षा, स्थानीय तह, र निजी क्षेत्रका सबै पाटामा भ्रष्टाचार मौलाइरहेको छ। भ्रष्टाचार भन्नाले कुनै व्यक्ति वा समूहले आफ्नो जिम्मेवारी, अधिकार वा स्रोतको दुरुपयोग गर्दै व्यक्तिगत वा समूहगत लाभ लिनु बुझिन्छ। यसमा घुसखोरी, कमिसन प्रथाले काम लिने, नातावाद, कृपावाद, ढिलासुस्ती, ठेक्कापट्टामा अनियमितता, सेवामा भेदभाव र अनावश्यक राजनीतिक हस्तक्षेपजस्ता कामहरू पर्छन्। मुुलुकमा यस्ता अभ्यासहरू सामान्यजस्तै भइसकेका छन्, जसले गर्दा सामान्य नागरिकले सरकारी सेवा पाउनसमेत सिफारिस र घुसको सहारा लिनुपर्ने बाध्यता छ। अहिलेको समयसम्म पनि नेपालले विश्व भ्रष्टाचार धारणा सूचकांकमा सन्तोषजनक स्थान पाउन सकेको छैन। विगत वर्षको सूचकांकमा नेपाल ३५ अंकसहित १८० राष्ट्रमध्ये १०८औं स्थानमा परेको छ, जुन गम्भीर संकेत हो। अर्कोतर्फ, अख्तियार दुरुपयोग अनुसन्धान आयोगले आर्थिक वर्ष २०८०८१ मा मात्रै दुई सयभन्दा बढी भ्रष्टाचारसम्बन्धी मुद्दा दर्ता गरेको छ, जसमा १५ सयभन्दा बढी व्यक्तिहरू संलग्न देखिएका छन्। यस्ता मुद्दामा वित्तीय अनियमितता, झुटा प्रमाणपत्र, सार्वजनिक सम्पत्ति हानि, राजस्व छलि, अवैध सम्पत्ति संकलनजस्ता अपराधहरू समावेश छन्। तर, यस्ता प्रयासहरू अझै पनि पर्याप्त देखिँदैनन्। अनुसन्धान र छानबिनका प्रक्रियामा राजनीतिक हस्तक्षेप, उच्च तहका व्यक्तिहरूलाई उन्मुक्ति दिने प्रवृत्ति, र ठूला माछालाई जोगाउने तर साना माछालाई मात्र कारबाही गर्ने प्रवृत्तिले अख्तियारलगायतका नियामक संस्थामाथि जनविश्वास कमजोर बनाएको छ। केही समयअघि भ्रष्टाचारसम्बन्धी मुद्दामा समयसीमा राख्ने प्रावधानसहितको प्रस्ताव सार्वजनिक भयो, जसले ठूलो आलोचना खेप्यो र अन्ततः खारेज गरियो। नेपालमा शिक्षा क्षेत्रमा शिक्षक नियुक्तिमा नातावाद हाबी छ, निजी विद्यालयहरूले शुल्कको मनपरी गर्छन्, सरकारी अनुदानको दुरुपयोग पनि व्यापक छ। यसले शिक्षाको गुणस्तरलाई खस्काएको छ। स्वास्थ्य क्षेत्रमा औषधि खरिददेखि सेवा वितरणसम्म व्यापक अनियमितता देखिन्छ । न्यायपालिका पनि पूर्ण रूपमा विश्वसनीय छैन। मुद्दा छिटो टुंगो लगाउने वा फैसला प्रभावित गर्नका लागि आर्थिक चलखेलको चर्चा सर्वत्र छ। न्यायाधीशहरूको छनोटमा समेत राजनीतिक भागबन्डा देखिन्छ। प्रशासनिक क्षेत्रमा कर्मचारीको सरुवा, पदस्थापन, बजेट विनियोजनजस्ता काममा व्यक्तिगत वा दलगत स्वार्थ हाबी छ। नेपालमा भ्रष्टाचारको मूल जरा केवल सरकारी तन्त्रमै सीमित छैन, व्यक्तिहरूका व्यक्तिगत, सामाजिक र आर्थिक अपेक्षाहरूले पनि यसलाई मलजल गरिरहेका छन्। धेरै व्यक्तिहरू आफ्नो तलबले नपुग्ने जीवनशैली धान्न, समाजमा प्रतिष्ठा जमाउन वा परिवारको आर्थिक आशा पूरा गर्न बाध्य हुन्छन्। जब कोही व्यक्ति कुनै जिम्मेवार पदमा पुग्छ, उसले अघिल्लो खर्च वा लगानीको फाइदा उठाउने उद्देश्य राख्दछ। कतिपय अवस्थामा, सार्वजनिक सेवा वितरण, विकास आयोजनाहरू, वा बजेट विनियोजनको क्रममा आफ्ना आफन्त वा चिनजानलाई फाइदा पुग्ने निर्णय लिइन्छ, जसले गर्दा नीति निर्माण नै पक्षपातपूर्ण र अपारदर्शी बन्छ। यसले सम्पूर्ण प्रणालीमा भ्रष्टाचारको प्रवेश सुनिश्चित गर्दछ। यस्तै, समाजमा धनी, प्रभावशाली र शक्तिशाली देखिनुपर्ने मानसिकता एक किसिमको अदृश्य दबाब हो। जब कुनै व्यक्तिले महँगो गाडी चढ्छ, भव्य घर बनाउँछ वा विलासी जीवनशैली प्रदर्शन गर्छ, उसलाई समाजले सफल मान्छ। चाहे त्यो सम्पत्ति वैधानिक होस् वा नहोस्। यस्तो सोचले नैतिक मूल्यभन्दा सम्पत्तिलाई प्राथमिकतामा राख्ने प्रवृत्ति जन्माउँछ। यसै सोचको कारण, कतिपय व्यक्तिहरूले सरकारी प्रक्रियामा अनधिकृत रूपमा हस्तक्षेप गरेर ठेक्कापट्टा, नियुक्ति वा बजेट निर्णयमा आफ्ना हित हेर्ने गर्छन्। यस्तो अवस्थाले राज्यव्यवस्थामाथि नागरिकको विश्वास खस्काउँछ। त्यसैले, भ्रष्टाचारको अन्त्य केवल कानुनी कारबाहीबाट होइन, सामाजिक मूल्यको पुनर्निर्माण र मानसिकताको रूपान्तरणबाट सम्भव हुन्छ। स्थानीय तहहरूमा अनुगमन प्रणाली कमजोर भएकाले पारदर्शिता हराउँदै गएको छ। यस्तै निजी क्षेत्र पनि कर छली, नक्कली कारोबार, गैरकानुनी अनुदान प्राप्तिजस्ता गतिविधिमा संलग्न छन्। यस्ता व्यापक अनियमितताहरूको परिणामस्वरूप जनतामा निराशा बढेको छ। जब दोषीलाई कारबाही हुँदैन, जनतामा कसैको केही हुँदैन भन्ने भावना बढ्छ। यसले राज्यप्रति विश्वास हराउँछ र योग्य जनशक्ति विदेश पलायन हुन थाल्छ। पारदर्शिता र कानुनी स्थायित्वको कमीले वैदेशिक लगानीसमेत हतोत्साहित हुन्छ। नेपालको अधिकांश जनसंख्या युवा वर्गको छ। युवाहरू पारदर्शी, निष्पक्ष, र अवसरयुक्त समाजको अपेक्षा गर्छन्। जब अवसर समान हुँदैन, पहुँचका आधारमा सुविधा वितरण हुन्छ, तब युवाहरूमा असन्तोष उत्पन्न हुन्छ, जसले सामाजिक अस्थिरता ल्याउन सक्छ। भ्रष्टाचार नियन्त्रण गर्न तत्काल र दीर्घकालीन उपायहरू अवलम्बन गर्नुपर्छ। पहिलो, विद्यालय तहबाट नै नैतिक शिक्षा सुरु गरिनुपर्छ। इमानदारी, पारदर्शिता, र उत्तरदायित्वको बानी बाल्यकालदेखि नै विकास गरिनुपर्छ। दोस्रो, सार्वजनिक सेवा प्रवाहमा सूचना प्रविधिको अधिकतम प्रयोग गरिनुपर्छ। विद्युतीय प्रशासन, अनलाइन सेवा प्रणाली, डिजिटल भुक्तानी, सार्वजनिक खरिदमा पारदर्शी अनुगमन प्रणालीहरू विकास गर्नुपर्छ। तेस्रो, नागरिक सचेतना अभिवृद्धि गर्नुपर्छ। नागरिकहरूले आफ्ना अधिकार र कर्तव्यबारे बुझ्नुपर्छ। हरेक नागरिकले भ्रष्टाचारविरुद्ध आवाज उठाउन र निगरानी गर्न सक्ने वातावरण तयार गरिनुपर्छ। चौथो, कानुनी सुधारको खाँचो छ। दण्डहीनताको अन्त्य गर्नुपर्छ। जोसुकै भए पनि, पद वा पहुँचका आधारमा छुट दिन नपाइने गरी न्याय प्रणालीलाई सक्षम र निष्पक्ष बनाइनुपर्छ। अन्ततः, भ्रष्टाचार निर्मूलको अभियान भाषण वा नारामा मात्र सीमित हुनु हुँदैन। यसलाई राष्ट्रिय प्रतिबद्धताको रूपमा लिनुपर्छ। सरकार, नागरिक समाज, सञ्चार क्षेत्र र अन्तर्राष्ट्रिय साझेदारहरूको समन्वयात्मक प्रयास आवश्यक छ। सबै भ्रष्टाचारको निष्पक्ष छानबिन होस्, सबै तहमा पारदर्शिता कायम गरौं, र हरेक नागरिकको निगरानी अधिकार सुनिश्चित गरौं भन्ने भावना व्यवहारमा लागू गर्न सके मात्र हामी निराशाबाट आशातर्फको यात्रा सुरु गर्न सक्छौं। विकास, समृद्धि र समानताको सपना त्यही बाटो भएर साकार हुन सक्छ।"
"मंगलपुरमा दुर्घटना : एक जनाको मृत्यु,राजमार्ग बन्द","रौतहट : पूर्वपश्चिम राजमार्गअन्तर्गतको चन्द्रपुर १ मंगलपुरमा दुर्घटना हुँदा एक युवकको मृत्यु भएको छ । बिहीबार बिहान दुर्घटनामा परेर मंगलपुर १ का ३५ वर्षीय बुद्ध लिम्बुको मृत्यु भएको जिल्ला ट्राफिक प्रहरी कार्यालय रौतहटका प्रमुख लोकेन्द्र अधिकारीले जानकारी दिए । 'अपरिचित गाडीले ठक्कर दिएका कारण लिम्बुको मृत्यु भएको हो, हालसम्म गाडीको नाम र नम्बर पत्ता नलागेका कारण प्रहरीले गाडी पत्ता लगाउने काम गरिरहेको छ,'अधिकारीले भने । स्थानीयले मृतकको शव उठाउन नमान्दा अहिले पूर्वपश्चिम राजमार्गमा गाडी रोकिएका छ्न् । गाडी खुलाउन प्रयास भइरहेको उनले बताए ।"
आलम सफाइका अन्तर्य,"काठमाडौं : सधैं शक्तिकेन्द्रको निकट । दुईपटक नेपाली कांग्रेसका जिल्ला सभापति । दुईपटक सांसद । पाँचपटक मन्त्री । झट्ट सुन्दा लाग्छ, ६२ वर्षीय पूर्वमन्त्री मोहम्मद आफताब आलम जनप्रिय छन् । तर, वास्तविक अवस्था ठीक उल्टो छ । उनी आतंकका बिम्ब बनेका छन् । उनले चुनावी बुथ कब्जा गर्न रचेको प्रपञ्च र बम विस्फोटपछि मुद्दा दबाउन खेलेको भूमिका कुनै दक्षिणी भारतीय फिल्म झैं लाग्छ । आफूविरुद्धको मुद्दा दबाउन उनले केसम्म गरेनन् ? प्रहरीदेखि सरकारी वकिल हुँदै गृहमन्त्रीसम्मको लाइन मिलाए । तत्कालीन महान्यायाधिवक्तादेखि न्यायालयसम्मलाई दबाबमा राखे । आफूलाई गिरफ्तार गर्ने प्रहरी प्रमुख मात्र होइन, फैसला गर्ने न्यायाधीशलाई समेत धम्की दिए । २०७६ पुस ३ गते रौतहट जिल्लाका तत्कालीन न्यायाधीश दीपक ढकाल र जिल्ला न्यायाधिवक्ता खडिन्द्रराज कटवाल दुवैले धम्की र दबाबका कारण जिल्ला नै छोड्नुपर्यो । न्यायाधीश ढकालले २०७६ कात्तिक २९ गते तत्काल प्राप्त प्रमाणको अवलोकन र अध्ययनबाट आलम निर्दोष रहेछन् भन्ने अवस्था नदेखिएको उल्लेख गर्दै पुर्पक्षका लागि कारागार चलान गर्ने आदेश गरेका थिए । राजनीतिक आवरणमा अपराध पक्राउ गर्ने, मुद्दा चलाउने र फैसला गर्नेलाई नै धम्क्याउने उनको हैसियत हो, राजनीति । २०५४ मा श्रम सहायकमन्त्री भए, उनी । २०५५ मा तत्कालीन प्रधानमन्त्री गिरिजाप्रसाद कोइराला नेतृत्वको सरकारमा वन सहायकमन्त्री भए । २०५६ मा कृष्णप्रसाद भट्टराई नेतृत्वको सरकारमा स्थानीय विकास राज्यमन्त्री भए । २०५८ मा गिरिजाप्रसाद कोइराला नेतृत्वकै सरकारमा भूमिसुधारमन्त्री पनि बने । २०६६ मा एमालेका तत्कालीन नेता माधवकुमार नेपाल नेतृत्वको सरकारमा समेत उनी श्रम तथा यातायातमन्त्री बने । पूर्ववनमन्त्री शेख इद्रिसका भतिजा हुन्, आलम । आलमका कान्छा छोरा मोहम्मद राजिक आलम स्थानीय राजपुर नगरपालिकाको मेयर छन् । जेठा छोरा फिरदोस आलम पनि राजनीतिमै संलग्न छन् । रौतहट, राजपुर नगरपालिका४ फरदवा गाउँमा काकाको गोठमा बम बनाउँदै गर्दा विस्फोट भयो । त्यसपछि स्थानीयबासीको चैन हरायो । तीन पुस्ता नै राजनीतिमा संलग्न भएका आलमप्रति स्थानीय त्रसित छन् । आफूविरुद्धको मुद्दा दबाउन प्रहरीदेखि महान्यायाधिवक्ता कार्यालयसम्म उनको कनेक्सन कस्तो थियो, हेरौं । राजशक्तिको रवाफ, पीडितको रोदन राजनीतिक आवरणमा आलमले चुनावमा विजयी हुन आपराधिक हतकण्डा अपनाउँथे । पूर्वश्रम तथा यातायातमन्त्री भएका आलमलाई राजनीतिक शक्ति केन्द्रको पावर थाहा थियो । २०६४ चैत २८ गते प्रतिनिधिसभाको चुनाव थियो । संविधानसभा निर्वाचनमा रौतहट क्षेत्र नम्बर२ बाट नेपाली कांग्रेसको उम्मेदवार थिए, आलम । सहजै चुनाव जित्न नसकिने निष्कर्षपछि बुथ कब्जा गर्ने ग्र्यान्ड डिजाइन रचे । भारतबाट बम बनाउने व्यक्ति झिकाए । २०६४ चैत २७ गते बेलुका साढे ६ बजेतिर बनाउँदै गरेको बम विस्फोट भयो । झन्डै दुई दर्जन व्यक्ति घाइते भए । विस्फोटका कारण भारतबाट आएका २० जना व्यक्ति र नेपालका ३ जना व्यक्ति घाइते भएको स्थलगत अध्ययन गरी फर्केका मानव अधिकारवादी संघसंस्थाको प्रतिवेदनमा उल्लेख छ । घाइतेहरूले बयान गर्दा आफ्नो अपराधको पोल खुल्ने डरले ट्याक्टरमा हालेर घाइतेलाई बलिरहेको इँटा भट्टाको चिम्नीमा खसालियो । सौरठा२, स्थित शेख इद्रिसको गोठघरमा बनाउँदै गरेको विस्फोटक पदार्थ पडकयो । घाइते नेपालीहरू हुन, २२ वर्षीय त्रिलोकप्रताप सिंह (उर्फ पिन्टु),२३ वर्षीय ओसी अख्तर मियाँ । अर्का सफी अहमद जो घाइते अवस्थामै भारत भागे । प्रमाण लुकाउन सुरक्षा बलकै सहयोग ! चुनावको अघिल्लो दिन अर्थात् चैत २७ गते साँझ बम विस्फोट भए पनि प्रहरीले घटनास्थलमा कसैलाई प्रवेश गर्न दिएन । चुनाव सकियो । घटना भएको तीन दिनपछि चैत ३० गते नेकपा एमालेको उम्मेदवार शैलेन्द्र साहसहितका उम्मेदवारद्वारा संविधानसभा अदालतमा संयुक्त निवेदन दर्ता गराए । आलमले चुनावी प्रचारप्रसारको लागि भनेर बोलाएका त्रिलोकप्रताप सिंह बेपत्ता भएपछि बुवा श्रीनारायण सिंह राजपुतलाई शंका लाग्यो । सोधीखोजी गरे । वैशाख ९ विस्फोटमा छोरा गुमाएका श्रीनारायण सिंह राजपुत र रोक्साना खातुनद्वारा जिल्ला प्रहरी कार्यालयमा हुलाकबाट उजुरी दिए । पीडितले अनुसन्धान सुरु गर्न अनुरोध गरे पनि प्रहरीले कुनै कारबाही अघि बढाए । अनुसन्धानका लागि निरन्तर अनुरोध गरेको भए पनि अधिकारीहरूले तत्कालै कुनै कारबाही थालेनन् । जाहेरी दर्ता गर्यो तर थप अनुसन्धान गरेन । प्रहरीले उक्त जाहेरीलाई तामेलीमा राख्यो जसले गर्दा अनुसन्धानमा कुनै प्रगति हुन सकेन । त्रिलोकलाई आलमका कारिन्दा शेख भदईले घरबाट बोलाएर लगेका थिए । पीडित श्रीनारायणले आलमविरुद्धको किटानी जाहेरीमा लेखेका छन्, भोलिपल्ट छोरालाई घरमा फिर्ता ल्याउन भनी गएकोमा मोहम्मद आफताब आलमसमेतले पिन्टु भन्ने त्रिलोक सिंहलाई हामीले आफ्नो जिम्मामा काम लगाएका छौं, केही हुँदैन भनेकोमा म र फर्की आएकोमा चैत २७ गते साँझ करिब ६ः३० बजेको समयमा विस्फोटनमा छोरा घाइते भएको र इलाज गराउन घर जान्छु भन्दा पनि घाइतेबाट घटना खुल्दछ, सार्वजनिक भनी हुन्छ सुरक्षा बलसमेतको सहयोग लिई घाइते छोरालाई इलाज गराउनुको सट्टा नजिकैको इँटाभट्टाको बलिरहेको चिम्नीमा घाइतेलाई हाली जलाई लास बेपत्ता बनाएको हुँदा कारबाही गरी पाऊँ । आलमलाई चुनावी सहयोग गर्न गएका ओसी अख्तर मियाँ पनि विस्फोटमा परे । उनकी आमा रोक्साना खातुनले पनि जाहेरीमा पनि इँटाभट्टाको चिम्निमा छोरालाई मारेको उल्लेख गरेकी छिन् । आफताब आलमको घरमा गई सोधपुछ गर्दा विपक्षीहरूले तिम्रो छोरा मरिसक्यो, तिम्रो छोराको जुत्तासम्म शेख मोबिन आलमको जिम्मामा छ भनी जुत्तासम्म फिर्ता दिएको हुँदा निज अपराधीहरूले सुरक्षाबल, प्रशासनसमेतको सहयोग र सक्रियतामा घटना र अपराधको दसी सबुत प्रमाणसमेत लोप पार्ने षड्यन्त्र रची मारी छोराको लाससमेत नदिएको हुँदा यथार्थ अनुसन्धान गरी कारबाही गरी पाऊँ, किटानी जाहेरीमा उल्लेख छ । वैशाख १४ गते बल्ल प्रहरीले घटनास्थलको अवलोकन गर्यो । बम विस्फोटको घटना तीन सातापछि घटनापछि राष्ट्रिय मानव अधिकार आयोग, अनौपचारिक क्षेत्र सेवा केन्द्र (इन्सेक)लगायतका संघसंस्थाले स्थलगत अध्ययन गरेका छन् । २०६४ वैशाख १७ गते घटनास्थल पुगेको टोलीले पनि पिन्टु भन्ने त्रिलोकप्रताप सिंह र ओसी अख्तर मियाँ कवारी घाइते भएको पत्ता लगाएको थियो । अधिकारकर्मी टोलीले आलमले राज्यशक्तिको दुरुपयोग गरेको निष्कर्ष निकालेको थियो । आलम नेपाली कांग्रेस दुई पटक सांसद र एक पटक मन्त्री भइसकेका थिए । संविधानसभा निर्वाचनको समयमा रौतहटमा कार्यरत रहेका प्रहरी नायब उपरीक्षक इन्द्रप्रसाद सुवेदीले घटनाका विषयमा बयान दिए । उनका अनुसार, साँझको साढे ६ बजेतिर विस्फोटको ठूलो आवाज आएको थियो । इलाका प्रहरी कार्यालयबाट लगभग डेढ किलोमिटर पर उत्तरी भागमा धुवाँको कालो मुस्लो उठेको देखिएको थियो । सुवेदी र उनको गस्ती टोली गइरहेको बेलामा तत्कालीन प्रहरी उपरीक्षक लक्ष्मण न्यौपानेले घटनास्थलतर्फ नगई जिल्ला प्रहरी कार्यालय आउनका लागि निर्देशन दिए । न्यौपानेको टीकापुर काण्डमा हत्या भएको थियो । प्रहरी घटनास्थलमा नगएको मौका पारी आलमका सहयोगीहरूले विस्फोटबाट क्षति भएका घरको छाना फेरे । नयाँ खपडाले छाना छाइयो । बाँसको भाटा नयाँ प्रयोग भयो । नयाँ पर्खालको गाह्रो लगाइयो । घरमा नयाँ भुस राखियो । भुस हटाई हेरौंभन्दा अधिकारकर्मी तथा पीडित पक्षलाई आक्रमण गर्न खोजेको अनुसन्धान प्रतिवेदनमा उल्लेख छ । पीडित परिवारलाई घटनाको सम्बन्धमा कुनै कुरा व्यक्त नगर्न धम्कीसमेत दिइएको इन्सेक, नेपाल बार एसोसिएसन, राष्ट्रिय मानव अधिकार आयोगको स्थलगत निरीक्षण प्रतिवेदनमा उल्लेख छ । यस अवधिमा आलम र उनका समर्थकले राज्यशक्तिको आडमा भौतिक प्रमाणहरू नष्ट मात्र गरे, साक्षीहरूलाई धम्की दिए । जाहेरीकर्ता, कानुन व्यवसायी, पत्रकारलाई धम्की सुरक्षालाई मध्यनजर गर्दै सरकारले पीडित नारायणसिंह राजपुतलाई चौबिसै घण्टा सुरक्षा दिन एक हबलदार खटायो । घटनाको लगातार समाचार बनाइरहेका सञ्चारकर्मीहरूलाई पनि धम्क्याए । यस मुद्दामा पीडितको प्रतिनिधित्व गर्ने कानुन व्यवसायीहरूले पनि धम्कीको सामना गरेका छन् । एड्भोकेसी फोरममा आबद्ध अधिवक्ता पुष्पराज पौडेलले पीडितहरूका तर्फबाट मुद्दामा बहस पैरवी गरेका थिए । र उनलाई तोकेरै निशाना दिइएको थियो । २०७७ पुस ८ गते डाक्टर साहेब भनी चिनिने मोहम्मद आफताब आलमका भाइ र आलमका कान्छा छोराले पौडेललाई धम्की दिएका थिए । पीडितहरूलाई सहयोग गरेको र उनीहरूको पक्षमा वकालत गरेको भन्दै उनीहरूले पौडेललाई यसको परिणाम राम्रो नहुने भन्दै धम्क्याए । कतिन्जेलसम्म सरकारी सुरक्षामा भर पर्नुहुन्छ ? भन्दै प्रश्न गर्दै धम्क्याए, कहिलेसम्म सुरक्षा घेरामा रहनुहुन्छ ? यस्ता किसिमका धम्की बारम्बार आउन थालेपछि अधिवक्ता पौडेलले जिल्ला प्रशासन कार्यालयमा व्यक्तिगत सुरक्षा पाऊँ भनी निवेदन दिए । मुद्दा दर्ता नगर्न दबाब पीडितहरूले किटानी जाहेरी दर्ता गर्न खोज्दा सुरुमै जिल्ला प्रहरी कार्यालय, रौतहट बाधक बन्यो । अन्ततः नारायणसिंह राजपुत र ओसी अख्तरकी आमा रुक्साना खातुनले २०६५ वैशाख ९ गते हुलाकबाट जाहेरी दर्ता गराएका थिए । वैशाख १२ राष्ट्रिय मानव अधिकार आयोगमा उजुरी दिए । असार ९ गते जिल्ला सरकारी वकिल कार्यालय, रौतहटले प्रमाणको अभाव रहेको जनाउँदै तत्काल कोही कसै उपर मुद्दा नचल्ने निर्णय गरेको थियो । सो निर्णय २०६५ असार ३० गते महान्यायाधिवक्ताको कार्यालयले सदर गर्ने निर्णय गर्यो । तत्कालीन अवस्थामा महान्यायाधिवक्ता थिए, यज्ञमूर्ति बन्जाडे । महान्यायाधिवक्ताको निर्णय उपर जाहेरवालाहरूले सर्वोच्च अदालतमा रिट निवेदन दायर गरेका थिए । २०६५ साउनमा महान्यायाधिवक्ता कार्यालयको निर्णय खारेज गरी घटनाको पुनः अनुसन्धान गर्नगराउन माग गर्दै उत्प्रेषण परमादेशको निवेदन दर्ता गरे । निवेदनमा महान्यायाधिवक्ताको कार्यालय, पुनरावेदन सरकारी वकिल कार्यालय, जिल्ला सरकारी वकिल कार्यालय र जिल्ला प्रहरी कार्यालयलाई विपक्षी बनाइयो । पीडितहरूले एड्भोकेसी फोरम नेपालको सहयोगमा जाहेरी दर्ता गरिएको चार वर्षपछि सर्वोच्च अदालतमा रिट दायर गरे । २०६९ जेठ १२ मा सर्वोच्च अदालतले घटनाको अनुसन्धान प्रहरीलाई आदेश दिएको थियो । तर यस आदेशका बाबजुद कुनै पनि अनुसन्धान गरिएन । सर्वोच्चको आदेश अटेर पीडित श्रीनारायण सिंह र रुक्साना खातुनले पीडकलाई कानुनी कठघरामा ल्याउने अडानबाट विचलित भएनन । कानुनी लडाइँमै रहेकी रुक्सानाको २०६७ माघ १० गते कञ्चटमा गोली हानी हत्या भयो । कान्छो छोरा ओसी अख्तरको हत्यामा कानुनी लडाइँ लड्दै गरेकी रुक्सानालाई माइतीबाट घर फर्कंदै गर्दा हत्या भएको थियो । ३५ वर्षीया रुक्साना माओवादी भोजपुरा राज्य समिति सदस्य थिइन् । २०६९ जेठ १६ गते तत्कालीन न्यायाधीश सुशीला कार्की र भरतबहादुर कार्कीको संयुक्त इजलासले महान्यायाधिवक्ता कार्यालयको निर्णय बदर गर्यो । महान्यायाधिवक्ता, जिल्ला सरकारी वकिल कार्यालय र जिल्ला प्रहरी कार्यालयलाई मुद्दाको अनुसन्धान प्रक्रिया अगाडि बढाउन आदेश दियो । सर्वोच्चको आदेश कार्यान्वयनको साटो महान्यायाधिवक्ता कार्यालयले २०६९ असार २२ मा पुनरावलोकनको निवेदन दियो । उक्त निवेदनको सुनुवाइ गर्दै सर्वोच्चले पुनरावलोकन गर्न नसकिने आदेश जारी गर्यो । सर्वोच्च अदालत फैसला कार्यान्वयन निर्देशनालयले महान्यायाधिवक्ता कार्यालयलाई पटक पटक पत्राचार गर्यो । अदालतको आदेश कार्यान्वयनमा बेवास्ता भएपछि पीडितका तर्फबाट अधिवक्ता पुष्पराज पौडेलले २०७२ जेठ १८ गते महान्यायाधिवक्ता कार्यालयसहितका कार्यालयलाई विपक्षी बनाएर सर्वोच्च अदालतमा अवहेलना मुद्दा दर्ता गरे । न्यायाधीश गोविन्दकुमार उपाध्यायको एकल इजलासले विपक्षीका नाममा कारण देखाऊ आदेश जारी गर्यो । आफूविरुद्धको मुद्दा दबाउन प्रहरीदेखि महान्यायाधिवक्ता कार्यालयसम्म उनको कनेक्सन थियो । घाइतेहरूले बयान गर्दा आफ्नो अपराधको पोल खुल्ने डरले ट्याक्टरमा हालेर घाइतेलाई बलिरहेको इँटा भट्टाको चिम्नीमा खसालियो । आलमका समर्थकहरूले साक्षीलाई धम्की दिनुका साथै बयान फेर्न बाध्य बनाई मुद्दा प्रभावित पार्न खोजेका थिए। जनकपुरको वीरगन्ज इजलासले सफाइ दिएपछि आलमसहित चारजना रिहा भएका छन् । आलम नक्खु कारागारबाट छुटेका छन् । तर, पीडित परिवार, साक्षी र स्थानीय बासिन्दा भयभीत छन्। २०७६ असार ६ गते सर्वोच्चका न्यायाधीशद्वय अनिलकुमार सिन्हा र कुमार रेग्मीको संयुक्त इजलासले आदेश जारी भएको मितिले ३० दिनभित्र बम विस्फोटको घटनासम्बन्धी अहिलेसम्म भएगरेका आवधिक विवरणसहितको गोप्य प्रतिवेदन पेस गर्न आदेश दियो । मुद्दामा भएका प्रगतिबारे अदालतको आदेशको परिपालना नभएसम्म मासिक रूपमा अदालतलाई जानकारी गराउन महान्यायाधिवक्ताको कार्यालय, प्रहरी प्रधान कार्यालय, जिल्ला प्रहरी कार्यालय, रौतहटका नाममा आदेश जारी गर्यो । सर्वोच्चले ६ असारमा जारी गरेको फैसला कार्यान्वयन नगर्ने तत्कालीन महान्यायाधिवक्ता यज्ञमूर्ति बन्जाडे र प्रहरी महानिरीक्षक शैलेन्द्र खनाललाई समेत अदालतको अवहेलनामा मुद्दा चल्ने जोखिम भयो । घटना भएको १२ वर्षपछि बल्ल पक्राउ प्रहरी, प्रशासन, सरकारी वकिलदेखि सबै निकायमा प्रभाव पारेका आलमलाई पक्राउ गर्ने हिम्मत गरे, रौतहटका तत्कालीन प्रहरी प्रमुख (एसपी) भूपेन्द्र खत्री । २०७५ चैत १२ गते खत्रीको सरुवा भयो । उनले झन्डै ६ महिनासम्म सो बमकाण्डको फाइल अध्ययन गरे । विज्ञहरूसँग परामर्श गरे । २०७६ असोज ६ गते आलमलाई पक्राउ गरे । सर्वोच्च अदालतको आदेश कार्यान्वयनका लागि पक्राउ गर्न खोजेको जानकारी दिँदा प्रहरी प्रमुख खत्रीलाई धम्क्याउँदै आलमले भनेका थिए, तपाईंलाई हत्कडी लगाउँछु । आलम पक्राउ परेपछि नेपाली कांग्रेसका समर्थकहरूले रौतहटका सडकमा निस्केर विरोध प्रदर्शन गरेका थिए । उनीहरूले विभिन्न स्थानमा टायर बालेर सडक अवरुद्ध गरेका थिए । आलमलाई प्राप्त राजनीतिक समर्थनका कारण साक्षी र पीडितहरूमा आतंक र त्रासको माहोल रहेको थियो । मुद्दा दायरपछि पनि आफताब आलमको पक्षबाट बहस गर्न नेपाल बार एसोसिसएनका पूर्वअध्यक्षसहित कांग्रेस निकट वरिष्ठ अधिवक्ताहरू इजलासमा उपस्थित हुने गरेका छन् । त्रसित साक्षी बम विस्फोट र घाइतेहरूको सामूहिक हत्या काण्डका साक्षीहरू त्रसित छन् । थुनछेक बहसका क्रममा अदालतले मुद्दाका साक्षीहरूको संरक्षणमा विशेष ध्यान दिनसमेत प्रहरीलाई भनेको थियो । सुरक्षाका दृष्टिले आलमलाई रौतहटको कारागारमा राख्न उपयुक्त नभए अन्यत्र सार्न पनि अनुमति दिएको छ । जिल्ला अदालतले जाहेरीकर्ता, साक्षी र पीडितको सुरक्षा व्यवस्था मिलाउन प्रहरीलाई आदेश दिएको थियो । साक्षीहरूलाई अदालत ल्याउन र निवाससम्म लैजान सुरक्षा प्रबन्ध कडा गर्न आदेश दिइएको थियो । संरक्षण गृहमा सुरक्षित रूपमा बसोबास गर्ने व्यवस्था मिलाउन पनि निर्देशन दिइएको थियो । साक्षीको व्यक्तिगत बासस्थानको सुरक्षा गर्नुपर्ने भन्दै जिल्ला अदालतले उनीहरूको सुरक्षामा खलल पुर्याउनेलाई कारबाही गर्नसमेत भनेको थियो । किनकि, आलमका समर्थकहरूले साक्षीलाई धम्की दिनुका साथै बयान फेर्न बाध्य बनाई मुद्दा प्रभावित पार्न खोजेका थिए । विस्फोटबाटै घाइते भएको भनी चिकित्सकको प्रतिवेदनसहित इजलासमा उपस्थित हुने साक्षी गौरीशंकर राम आलमलाई स्टोभ पडकएर घाइते भएको भनी अदालतमा निवेदन दिन लगाएका थिए । पछि दुवैले आफूहरूले दबाब र प्रलोभनमा बयान फेरेको स्वीकारे । अदालतमा बयानका क्रममा आलमले आफूमाथिको आरोप इन्कार गरे पनि अदालतमा पेस अन्य प्रमाणले उनी निर्दाेष हुन् भन्ने अवस्था नरहेको भन्दै प्रमाण नष्ट गर्न सक्ने सम्भावनासमेत भएकाले पुर्पक्ष थुनामा पठाउन आदेश दिएको हो । फैसलाप्रति चित्त बुझेको छैन रमेश बडाल, महान्यायाधिवक्ता बमको प्रयोग गरी ज्यान मार्ने उद्योग तथा कर्तव्य ज्यानसम्बन्धी कसुरमा पूर्वमन्त्री मोहम्मद आफताब आलमसहित चार जनालाई उच्च अदालत जनकपुरको वीरगन्ज इजलासले सफाइ दिएको छ । कसरी हेर्नु भएको छ ? यो प्रकरणलाई नजिकबाट नियालिरहेको छु । हामीले थप अध्ययन पनि गरिरहेका छौं । फैसलाको पूर्ण पाठको पर्खाइमा छौं, हामी । यो फैसलाप्रति चित्त नबुझेको हो ? हो । हामीलाई चित्त बुझेको छैन । त्यसैले पूर्ण पाठको प्रतीक्षामा छौं । पूर्ण पाठ प्राप्त भएपछि पुनरावेदनमा जाने तयारी हो ? फैसलाप्रति चित्त नबुझेकाले महान्यायाधिवक्ता कार्यालय पुनरावेदनमा जाने तयारीमा छ । जिल्ला अदालतले दोषी देख्यो, उच्चले सफाइ दियो अदालतमा बयान गर्दा समेत कतिपयले घटना वारदात भएकै होइन भनेको देखिन्छ भने कतिपयले घटना वारदात भएको सुनेको थाहा पाएको भनेका छन् । कतिपयले बारदात प्रत्यक्ष देखेको नै उल्लेख गरेका छन् । विस्फोटक पदार्थ बमसमेतको प्रयोग गरी ज्यान मार्ने उद्योग तथा कर्तव्य ज्यानसम्बन्धी कसुरमा जिल्ला अदालत रौतहटले पुर्पक्षका लागि थुनामा पठायो । मुद्दाको अन्तिम सुनुवाइ नभएसम्म साक्षीको संरक्षण गर्न आदेश दियो । २०८० कात्तिक २९ गते रौतहट जिल्ला न्यायाधीश मातृकाप्रसाद आचार्यको एकल इजलासले विस्फोटमा परी घाइते भएका पिन्टु भन्ने त्रिलोकप्रसाद सिंह राजपुत र ओसी अख्तर मियालाई अभियोग दाबी बमोजिम इँटाभट्टामा जलाई कर्तव्य गरी मारेको ठहर गर्यो । मोहम्मद अफताब आलम, आलमका भाइ मोहम्मद महताव आलम, शेख सेराज भन्ने शेष सराज र बद्री सहनीलाई जन्मकैद (२० वर्ष कैद) ठहर गरेको थियो । जिल्ला अदालत रौतहटले आलमलाई पुर्पक्षका लागि कारागार चलान गर्ने आदेश दिएको थियो । यस आदेशमा चित्त नबुझाएर आलमले २०७६ पुस १ मा उच्च अदालत जनकपुरमा पुनरावेदन दिएका थिए । जिल्ला अदालत रौतहटले जारी गरेको आदेश गैरकानुनी भएकाले बदर गरिपाऊँ भनी उनले निवेदन दिएका थिए । मुद्दाको सुनुवाइ गर्दै उच्च अदालत जनकपुरले २०७६ माघ २४ गते जिल्ला अदालत रौतहटको आदेश सदर गरिदियो । तत्कालीन अवस्थासम्म संकलन गरिएका प्रमाण र बयानहरूले बम विस्फोट भएको र त्यसैले मानिसको ज्यान गएको विश्वास गर्न सकिने पर्याप्त आधार कारणहरू दिएको अदालतको भनाइ थियो । त्यसका अतिरिक्त प्रतिवादीहरूबाट धाकधम्की तथा अपहरणको जोखिम रहेको भनी गौरीशंकर राम चमारले दिएको निवेदन उपर उच्च अदालतले सुनुवाइ गरेको थियो । आफूलाई पक्राउ गर्ने प्रहरी अधिकृतहरूलाई आलमले धम्क्याएको भिडियोलाई पनि अदालतले विचार गरेको थियो । उक्त परिस्थितिलाई विचार गर्दै उच्च अदालत जनकपुरले आलमलाई कारागारमा राख्नु नै उपयुक्त र आवश्यक रहेको ठहर गरेको थियो । विद्यमान परिस्थितिका कारण मुद्दाका पक्षहरूको सुरक्षाका लागि आलमलाई न्यायिक हिरासतमा राख्नु आवश्यक रहेको अदालतले निर्णय गरेको थियो । यस फैसलामा चित्त नबुझाउँदै आलमले २०७७ भदौ २१ मा सर्वोच्च अदालतमा निवेदन दिएका थिए । २०७९ वैशाख २३ गते न्यायाधीशद्वय सुष्मालता माथेमा र नहकुल सुवेदीको संयुक्त इजलासले उच्च अदालत जनकपुरको वीरगञ्ज इजलासले गरेको फैसलालाई सदर गर्दै आलमलाई धरौटीमा रिहा गर्न अस्वीकार गरेको थियो । र, सरकारलाई जाहेरीदेखिका सबै कागजातहरू अदालतसमक्ष पेस गर्नका लागि आदेश दिएको थियो । गत जेठ १४ मा उच्च अदालत जनकपुरको वीरगन्ज इजलासले सफाइ दिएपछि आलमसहित चारजना रिहा भएका छन् । आलम नक्खु कारागारबाट छुटेका छन् । तर, पीडित परिवार साक्षी र स्थानीय बासिन्दा भयभीत छन् । आलमलाई सफाइदिने न्यायाधीद्वय थारू र महर्जनविरुद्ध युवराज सफलले न्याय परिषद्मा उजुरी दर्ता गराएका छन् । उजुरीमा भनिएको छ, पीडितहरूको न्यायिक बाटोमा अवरोध सिर्जना गर्दै अब झन् पीडित, साक्षी र प्रत्यक्षदर्शीहरूको जिउज्यानको समेत असुरक्षा भएको अवस्था छ । यो पनि पढ्नुहोस आलमलाई जोगाउने कोको ? आलमविरुद्ध ज्यान उद्योगमा मुद्दा दर्ता (भिडियाे) आलमको न्यायाधीशलाई जवाफ : त्यस बेलाको मोबाइल नम्बर बिर्सें प्रहरीहरू भन्छन् थाहा थियो तर सबैले आलमलाई जोगाए सम्पत्ति शुद्धीकरणमा तानिए आलम आलम प्रकरण : उजुरीकर्ताले नै फेर्न थाले बयान अन्तत: आलम जेलमा एकाबिहानै नख्खु ल्याइए आलम आलम र संजय टक्ला एकै ठाउँमा आलमको भिडियो सार्वजनिक भएपछि प्रहरी तनावमा आलम मुद्दामात्रै हैन, नयाँ बहस आफताब आलमलाई थुनामै राख्न सर्वोच्चको आदेश आलम परिवारको आक्रोश हाम्रो न्याय किन खोसियो? कांग्रेस नेता अफताब आलमलाई जन्मकैदको सजाय राजपुर बमकाण्डमा पूर्वमन्त्री आलमसहित चार जनालाई जन्मकैद जिउँदै मान्छे जलाएको आरोपमा ६ वर्षदेखि जेलमा रहेका आफताब आलमले पाए सफाइ रिहा भए अफताब आलम"
सहरी क्षेत्रमा डेंगुको प्रकोप,"मुलुकका सहरी क्षेत्रमा डेंगु ज्वरोजस्ता लामखुट्टेबाट सर्ने रोगहरू प्रमुख चुनौतीका रूपमा देखा पर्न थालेका छन् । यी रोगहरू दशकौंदेखि अस्तित्वमा रहे पनि, जलवायु परिवर्तन, अव्यवस्थित सहरीकरण र अपर्याप्त भेक्टर नियन्त्रणका उपायहरू अवलम्बन नगर्दा तिनीहरूको पुनरावृत्ति भइरहेको छ । सहरी क्षेत्रमा डेंगु ज्वरोको वृद्धि जलवायु परिवर्तन, सहरीकरण र जनसंख्या वृद्धिलगायत धेरै कारणसँग जोडिएका हुन्छन् । डेंगु लामखुट्टे उच्च तापक्रममा बाँच्न सक्छ र थोरै मात्रामा जमेको पानीमा पनि प्रजनन गर्न सक्छ । वर्षाले लामखुट्टेको प्रजननस्थल सिर्जना गर्छ । विशेषगरी सहरी क्षेत्रमा जहाँ पानी कन्टेनर, पोखरी वा अवरुद्ध नालीहरूमा जम्मा हुन सक्छ । डेंगु ज्वरो एक भाइरल रोग हो जसले विश्वभरका लाखौं मानिसलाई असर गर्छ, विशेषगरी उष्णकटिबन्धीय र उपोष्णकटिबन्धीय क्षेत्रहरूमा । यो एडिस लामखुट्टे, मुख्यतया एडिस एजिप्टाईबाट फैलिन्छ र यदि उपचार नगरिएमा गम्भीर जटिलताहरू निम्त्याउन सक्छ । डेंगुको प्रकोप एक महत्वपूर्ण सार्वजनिक स्वास्थ्य चिन्ताको विषय बनेको छ । समयसमयमा केसहरूमा वृद्धि हुँदा बिरामी र मृत्युदर बढेर जान्छ । डेंगु फ्लाभिभिरिडे परिवारसँग सम्बन्धित डेंगु भाइरसको कारणले हुन्छ । डेंगु भाइरसका चार फरक प्रकारका सेरोटाइपहरू छन् । डेएन १, डेएन२, डेएन३ र डेएन४ । एउटा सेरोटाइपको संक्रमणले अर्को सेरोटाइपविरुद्ध प्रतिरोधात्मक क्षमता प्रदान गर्दैन र धेरै संक्रमणहरूले गम्भीर डेंगुको जोखिम बढाउन सक्छ । यो भाइरस मुख्यतया संक्रमित एडिस लामखुट्टेको टोकाइबाट फैलिन्छ । डेंगु एडिस एजिप्टाई लामखुट्टेबाट फैलिने भाइरल संक्रमण हो, जुन उष्णकटिबन्धीय र उपोष्णकटिबन्धीय हावापानीमा फस्टाउँछ । विश्व स्वास्थ्य संगठन (डब्लूएचओ) का अनुसार, विश्वभर प्रत्येक वर्ष लगभग १० देखि ४० करोडमा डेंगु संक्रमण हुन्छ । नेपालमा, डेंगु एक प्रमुख जनस्वास्थ्य चिन्ताको विषय हो, विशेषगरी सहरी क्षेत्रहरूमा यो भाइरस प्रचलित छ । सहरी क्षेत्रहरूमा डेंगु ज्वरो बढ्नुमा धेरै कारक छन् । अव्यवस्थित सहरीकरणः तीव्र सहरीकरणको परिणामस्वरूप प्रायः अपर्याप्त फोहोर व्यवस्थापन र कमजोर सरसफाइ हुन्छ । फालिएका कन्टेनरहरूमा जमेको पानी, बन्द नालीहरू र भरिभराउ नालीहरू एडिस एजिप्टाई लामखुट्टेका लागि आदर्श प्रजननस्थल बन्छन्, जसलाई कन्टेनर ब्रिडर भनेर चिनिन्छ, किनभने तिनीहरू सानो पानी संकलनमा अन्डा दिन रुचाउँछन् । जलवायु परिवर्तनः बढ्दो तापक्रम र अनियमित वर्षाको ढाँचा, जुन सम्भवतः जलवायु परिवर्तनसँग सम्बन्धित छ, ले समस्यालाई अझ बढाउन सक्छ । तातो तापक्रमले लामखुट्टेको प्रजनन चक्रलाई गति दिन्छ, जबकि अत्यधिक वर्षाका घटनाहरूले लामखुट्टेहरूले अस्थायी रूपमा अन्डा पार्ने पानीको पोखरी सिर्जना गर्न सक्छ । बढ्दो यात्राः विश्वव्यापीकरण र देशभित्र बढ्दो यात्राले भाइरस फैलाउन योगदान पुर्याउन सक्छ । संक्रमित व्यक्तिहरूले अन्जानमा भाइरसलाई नयाँ क्षेत्रहरूमा लैजान सक्छन्, जसले गर्दा पहिले प्रभावित नभएका जनसंख्या जोखिममा पर्न सक्छन् । डेंगु ज्वरोका सम्भावित परिणामहरू धेरै डेंगु संक्रमणहरू हल्का वा लक्षणविहीन भए तापनि, भाइरसले गम्भीर रोग निम्त्याउन सक्छ, जसमा निम्न लक्षण हुन्छन् । उच्च ज्वरो, कडा टाउको दुख्ने, मांसपेशी र जोर्नी दुख्ने, वाकवाकी लाग्ने र बान्ता हुने, गिजा वा नाकबाट रगत बग्ने । गम्भीर अवस्थामा डेंगु हेमोरेजिक ज्वरोले मृत्यु पनि निम्त्याउन सक्छ । गम्भीर डेंगु, जसलाई डेंगु हेमोरेजिक ज्वरो वा डेंगु सक सिन्ड्रोम पनि भनिन्छ, ले जीवनलाई खतरामा पार्ने जटिलताहरू निम्त्याउन सक्छ । यो प्लाज्मा चुहावट, अत्यधिक रक्तस्राव र अंग क्षतिद्वारा विशेषता हो । मृत्यु रोक्नको लागि प्रारम्भिक पहिचान र तुरुन्तै चिकित्सा हेरचाह आवश्यक हुन्छ । डेंगुको प्रकोप कुनै खास क्षेत्र वा जनसंख्यामा डेंगुका बिरामीहरूको संख्या अचानक बढ्दा डेंगुको प्रकोप हुन्छ । डेंगुको प्रकोप हुनुमा धेरै कारकहरूले योगदान पुर्याउँछन्ः क लामखुट्टे वाहकको संख्याः एडिस लामखुट्टे जमेको पानीमा प्रजनन गर्छ र सहरी र अर्धसहरी क्षेत्रहरूमा फस्टाउन सक्छ । लामखुट्टेको संख्या बढ्दा संक्रमणको जोखिम बढ्न सक्छ । ख मौसमी अवस्थाः तापक्रम र वर्षाको ढाँचाले लामखुट्टेको प्रजनन र डेंगु भाइरसको प्रसारणलाई असर गर्न सक्छ । न्यानो र ओसिलो वातावरणले एडिस लामखुट्टेको लागि आदर्श प्रजननस्थल सिर्जना गर्दछ । ग रोग प्रतिरोधात्मक क्षमताको कमीः डेंगु स्थानीय नभएका क्षेत्रहरूमा, जनसंख्यामा भाइरसप्रति प्रतिरोधात्मक क्षमता कम भएको हुन सक्छ, जसले गर्दा उनीहरू प्रकोपको समयमा संक्रमणको लागि बढी संवेदनशील हुन्छन् । घ यात्रा र सहरीकरणः संक्रमित व्यक्तिहरूको आवागमन र सहरीकरणले भाइरसलाई नयाँ क्षेत्रहरूमा फैलाउन सक्छ, जसले गर्दा प्रकोपको जोखिम बढ्छ । ङ सेरोटाइप परिवर्तनः प्रमुख डेंगु भाइरस सेरोटाइपमा परिवर्तनले केसहरूमा वृद्धि हुन सक्छ, किनकि मानिसहरूमा नयाँ सेरोटाइपप्रति सीमित प्रतिरोधात्मक क्षमता हुन सक्छ । रोकथामका उपायहरू डेंगु ज्वरोको सम्भावित खतराहरूलाई ध्यानमा राख्दै, लामखुट्टेबाट हुने यी रोगहरूको फैलावट नियन्त्रण गर्न बहुआयामिक दृष्टिकोण महत्त्वपूर्ण छः व्यक्तिगत समाधान लामखुट्टे भगाउने उत्पादनहरूः बाहिर निस्कँदा डीईईटी, पिकारिडिन, आईआर ३५ ३५, वा कागतीको युकलिप्टस तेल भएको लामखुट्टे भगाउने औषधि लगाउनुहोस् । सुरक्षात्मक लुगाः लामखुट्टेले टोक्ने समयमा (बिहान र साँझ) लामो बाहुला भएको लुगा र पाइन्ट लगाउनुहोस् । लामखुट्टेको प्रजननस्थल घटाउनुहोस्ः घर र समुदाय वरपर जम्मा भएका पानीका स्रोतहरू हटाउनुहोस् जहाँ लामखुट्टेले प्रजनन गर्न सक्छन् । पुराना टायरहरू हटाउने, पानी भण्डारण गर्ने कन्टेनरहरू छोप्ने र उचित निकास सुनिश्चित गर्नुहोस् । सामुदायिक स्तरमा गर्नुपर्ने काम फगिङ र कीटनाशक प्रयोगः जनस्वास्थ्य अधिकारीहरूले लक्षित फगिङ अभियानहरू सञ्चालन गर्न सक्छन् र वयस्क लामखुट्टेको संख्या नियन्त्रण गर्न उपयुक्त कीटनाशकहरू प्रयोग गर्न सक्छन् । जनचेतना अभियानहरूः शैक्षिक अभियानहरूले लामखुट्टेबाट हुने रोगहरू, रोकथामका उपायहरू र लक्षणहरू देखा पर्दा समयमै चिकित्सा सेवा लिनका लागि जागरूकता जगाउन सक्छन् । राम्रो फोहोर व्यवस्थापनः कुशल फोहोर व्यवस्थापन अभ्यासहरू र सुधारिएको सरसफाइ पूर्वाधारले सहरी क्षेत्रहरूमा लामखुट्टेको प्रजननको स्तरलाई उल्लेखनीय रूपमा कम गर्न सक्छ । डेंगु नियन्त्रणमा चुनौती डेंगुको रोकथाम र नियन्त्रणमा उल्लेखनीय प्रगति भए पनि, धेरै चुनौतीहरू अझै बाँकी छन्ः क खोपको प्रभावकारिताः डेंगु खोपहरू विभिन्न सेरोटाइपहरूविरुद्ध तिनीहरूको प्रभावकारितामा फरक हुन्छन्, जसले गर्दा व्यापक सुरक्षा प्रदान गर्न चुनौतीपूर्ण हुन्छ । ख भेक्टरः प्रतिरोधकता एडिस लामखुट्टेले कीटनाशक प्रतिरोध विकास गर्न सक्छ, जसले गर्दा नियन्त्रण प्रयासहरूको प्रभावकारिता घट्छ । ग निदानात्मक चुनौतीहरूः डेंगुको प्रारम्भिक निदान चुनौतीपूर्ण हुन सक्छ, किनकि लक्षणहरू अन्य ज्वरो आउने रोगहरूसँग मिल्दोजुल्दो हुन सक्छन् । घ जलवायु परिवर्तन जलवायु परिवर्तनले एडिस लामखुट्टेको वितरण र व्यवहारलाई असर गर्न सक्छ, जसले गर्दा डेंगु प्रसारणको भौगोलिक दायरा बढ्न सक्छ । ङ सीमापार फैलावटः डेंगु सजिलै सीमापार हुन सक्छ, जसले गर्दा यो क्षेत्रीय र विश्वव्यापी चिन्ताको विषय बनेको छ । निष्कर्ष डेंगुको प्रकोप एक महत्त्वपूर्ण सार्वजनिक स्वास्थ्य चिन्ताको विषय बनेको छ, जसले लाखौं मानिसहरूलाई असर गरिरहेको छ । विश्वव्यापी रूपमा आर्थिक र स्वास्थ्य चुनौतीहरू खडा गरिरहेको छ । भाइरस बुझ्ने, खोप विकास गर्ने र नियन्त्रणका उपायहरू कार्यान्वयन गर्ने क्षेत्रमा प्रगति भए पनि, डेंगु समुदायहरूको लागि खतरा नै रहेको छ । यो विश्वव्यापी स्वास्थ्य खतरासँग लड्न सतर्कता, अनुसन्धान र समुदायको संलग्नता आवश्यक छ । रोगको भार कम गर्न र अन्ततः जीवन बचाउन डेंगुको प्रकोप रोक्न र नियन्त्रण गर्ने प्रयासहरू महत्त्वपूर्ण हुन्छन् । सहरहरूमा डेंगु ज्वरोको वृद्धिको लागि व्यक्ति, समुदाय र जनस्वास्थ्य अधिकारीहरूको ठोस प्रयासको आवश्यकता छ । निवारक उपायहरू अपनाएर, जागरूकता प्रवद्र्धन गरेर, र प्रभावकारी भेक्टर नियन्त्रण रणनीतिहरू लागू गरेर, हामी यी रोगहरूको जोखिमलाई धेरै हदसम्म कम गर्न र हाम्रा समुदायहरूलाई सुरक्षित राख्न सक्छौं ।"
"अर्थतन्त्रको कमजोर गुदी, बलियो बोक्रो","सरकार आर्थिक एजेन्डामा बढी केन्द्रित नभई सुखै छैन, त्यसका लागि उसले सत्ता गठबन्धनमा मात्रै नभई सर्वदलीय स्वर र दृष्टि एकै बनाउन सक्नुपर्छ । एक महिनामै १ खर्ब ६५ अर्ब रुपैयाँ रेमिट्यान्स भित्रियो । वैशाखमा भित्रिएको रेमिट्यान्स अहिलेसम्मकै सबैभन्दा धेरै अर्थात् कीर्तिमानी हो । विदेशी मुद्राको सञ्चिति वैशाखसम्म २५ खर्ब १२ अर्ब ९५ करोड पुगेको छ । केन्द्रीय बैंकले कम्तीमा सात महिनासम्मको वस्तु तथा सेवा आयात धान्न पर्याप्त हुने गरी विदेशी मुद्रा सञ्चितिको लक्ष्य राखेको थियो । तर १४ महिनालाई काफी हुने मुद्रा सञ्चित भएको छ । शोधनान्तर ४ खर्ब ३८ अर्ब बचतमा छ । चालु आर्थिक वर्षका पहिलो १० महिनाको तथ्यांक हेर्दा अर्थतन्त्रको बाह्य स्वरूप सुधारोन्मुख देखिन्छ । निर्यात ७२७ प्रतिशत वृद्धि भएको छ । मूल्यवृद्धि दर पनि केही घटेको छ । तर खुसी भइहाल्ने अवस्था छैन, किनभने यो सन्तुलन सतही हो । आन्तरिक अर्थतन्त्र कमजोर छ । आन्तरिक अर्थतन्त्र चलायमान भएको छैन । नेपाली अर्थतन्त्रको बोक्रो बलियो र गुदी कमजोर छ भन्ने देखिन्छ । बजारमा माग छैन । उत्पादनको वृद्धि न्यून गतिमा छ । निजी क्षेत्र लगानीका लागि उत्साहित देखिन्न । निजी क्षेत्रमा कर्जा प्रवाह १२५ प्रतिशतको लक्ष्य राखिए पनि ७३ प्रतिशतमा सीमित भएबाटै उद्यमी व्यवसायीले भनेजस्तो वातावरण भएन भन्ने हो । सरकार राजस्व संकलनमा सफल छैन । पुँजीगत खर्चमा पनि असफलजस्तै छ । निजी क्षेत्र उत्साहित नहुनुको कारण वातावरण नपाउनु हो र बजारको मागले पनि तान्न नसक्नु हो, त्यसको प्रत्यक्ष असर राजस्व र रोजगारी सिर्जनामा पर्ने नै भयो । वैदेशिक रोजगारीमा युवा बिदेसिने दर बढेकाले नै रेमिट्यान्स भित्रिने क्रमले कीर्तिमानी कायम गरेको न हो । बाह्य सूचकको सुधारलाई आधार बनाउँदै आन्तरिक अर्थतन्त्रमा सुधारको खाँचो देखिन्छ । त्यसका लागि स्पष्ट राजनीतिक इच्छाशक्ति, योजनाबद्ध कार्यान्वयन र निजी क्षेत्रलाई भरोसा दिलाउने वातावरण अपरिहार्य छ । बजारमा माग नबढेसम्म अर्थतन्त्र चलायमान पनि बन्दैन र विस्तार पनि हुँदैन । केन्द्रीय बैंकमा ३६० अर्ब ९८ करोड नगद मौज्दात थन्किएको छ । विकासका लागि त्यसको सदुपयोग गर्ने ल्याकत सरकारले राख्नुपर्ने थियो । अर्थतन्त्र चलायमान बनाउने प्रमुख क्षेत्र निर्माण हो । सरकार आफैं पुँजीगत खर्च गर्न कमजोर भएपछि निर्माण क्षेत्र सुस्ताउनु स्वाभाविक भइहाल्यो । त्यसमाथि कृषि र खनिज क्षेत्र झन् सुस्त छन् । निर्यात वृद्धिमा भटमास, पाम तेल, र पोलिस्टर धागोजस्ता वस्तुको योगदान छ । ती भनेको आयातित कच्चा पदार्थमा आधारित हुन् । स्वदेशकै कच्चा पदार्थ भइदिएको भए त्यसले अर्थतन्त्रलाई उकास्न मद्दत गर्ने थियो । रेमिट्यान्स वृद्धि भइरहँदा अर्काेतिर वैदेशिक अध्ययनका लागि विद्यार्थीले १ खर्ब १२ अर्ब ४४ करोड रुपैयाँ विदेश पुर्याएका छन् । पुँजीगत खर्च बढाउन, उत्पादनमुखी नीतिहरू लागू गर्न सरकार नतातेसम्म न निजी क्षेत्रमा कर्जा प्रवाह वृद्धि हुन्छ, न बजारको माग बढ्छ । आर्थिक गतिविधिलाई चलायमान बनाउन विकास खर्चको प्रभावकारी कार्यान्वयन चाहिन्छ । जुन सरकारको दायित्व हो । सुशासन, भ्रष्टाचार नियन्त्रणबिना आर्थिक सुधार सम्भव हुँदैन । त्यसका लागि चाहिने राजनीतिक स्थिरता हो । सरकारले त्यो छ भने पनि नाफा क्षेत्र (निजी क्षेत्र) आश्वस्त बन्न सकेको छैन । सरकार आर्थिक एजेन्डामा बढी केन्द्रित नभई सुखै छैन, त्यसका लागि उसले सत्ता गठबन्धनमा मात्रै नभई सर्वदलीय स्वर र दृष्टि एकै बनाउन सक्नुपर्छ ।"
पूर्वतयारी चरणमा नै अल्झियो बूढीगंगा,"काठमाडौं : सन् २०२५ मा सम्पन्न गर्ने लक्ष्य लिइएको बूढीगंगा जलविद्युत् आयोजना सम्पन्न हुन अझै चार वर्ष लाग्ने भएको छ। ठेक्का लागेको ४२ महिनामा आयोजना सम्पन्न गर्ने लक्ष्य हो। तर, आयोजना निर्माणका लागि ठेक्का प्रक्रिया भने अझै टुंगिसकेको छैन। आयोजनाको सिभिल तथा हाइड्रो मेकानिकाल वक्र्सका लागि अहिले ठेक्का प्रक्रिया अन्तिम चरणमा रहेको छ। अहिले बोलपत्रको मूल्यांकन सकेर बोलपत्र स्वीकृतसम्बन्धी आशयपत्र जारी गरिएको आयोजना प्रमुख सुरेन्द्र घिमिरेले जानकारी दिए। सो सम्बन्धमा दातृ निकायसँग स्वीकृतिको प्रक्रियामा रहेको पनि उनले बताए। आयोजनाको उक्त ठेक्काका लागि चौथोपटक बोलपत्र आह्वान गरिएको हो। अघिल्ला बोलपत्र पूर्वयोग्यता निर्धारणमा नै रद्द भएका थिए। आयोजना साँफेबगर १०, अछाममा निर्माण हुनेछ। २० मेगावाटको अर्धजलाशययुक्त आयोजना सन् १९९७ मा क्यानेडियन इन्टरनेसनल वाटर एन्ड इनर्जी कन्सल्टेन्टद्वारा मेटकन कन्सल्टेन्टको सहयोगमा सम्भाव्यता अध्ययन र वातावरणीय प्रभाव मूल्यांकन सम्पन्न भएको थियो। आयोजना बनाउनका लागि नेपाल सरकार, साउदी विकास कोष (१८ जुन २०१४) तथा कुबेती फन्ड फर अरब इकोनोमिक डेभेलपमेन्ट (४ जुलाई २०१२) बीच ऋण सम्झौता भई सन् २०२५ सम्मका लागि सम्झौता भएको थियो। साउदीले २ प्रतिशत र कुबेती फन्डले ०५ प्रतिशत ब्याजमा ऋण दिएको आयोजनाले जनाएको छ। आयोजनाको खरिदको हरेक प्रक्रियामा दातृ निकायको सहमति लिनुपर्ने व्यवस्था छ। त्यहीअनुसार पछिल्लो चरणमा ड्राफ्ट कन्ट्याक्ट सम्झौता स्वीकृतिका लागि दातृ निकायलाई पठाइएको छ। त्यसमा उनीहरूले २ पटकसम्म जिज्ञासा राखेका छन्। त्यसको उत्तर दिएर आयोजनाले पठाइसकेको छ। आयोजनाले स्वीकृतिका लागि अप्रिल २८, २०२५ मा नै पठाएको थियो। योसँगै आयोजनाको पूर्वतयारीको काममा नै दशकौं लागेको आयोजना प्रमुख घिमिरेले जानकारी दिए। अध्ययन गर्न, जग्गा अधिग्रहणलगायत काममा नै आयोजना अल्झिएको उनले बताए। द्वन्द्वकालमा अछामको मंगलसेनमा माओवादी आक्रमणका क्रममा लालपुर्जा जलेर नष्ट भएको थियो। जग्गा अधिकरणका लागि पुनः जग्गाको नापी गर्दा समय लम्बिएको हो। मुख्य निर्माण कार्य सुरु भएको छैन। ठेक्का लगाएको पनि छैन। तयारी चरणको काम सकिन नै निकै लामो समय लागेको छ। जग्गा प्राप्तिको कामका लागि नै निकै समय लाग्यो। अछाम जिल्लामा लालपुर्जा हराएको, सरकारी निकायमा नै नभएकाले पुनः नापी गर्नुपर्ने अवस्था भयो। यो भएर समय लाग्यो। यसले लागत अनुमान पनि बढ्न गयो, घिमिरेले भने। नेपाल सरकारको पनि दायित्व हुने भएकाले स्रोत सुनिश्चितताका लागि अर्थ मन्त्रालयसँग पनि स्वीकृति लिनुपर्ने हुन्छ। अहिलेको कानुनी व्यवस्थाका कारण पनि यसले आयोजना लम्बिरहेको छ। आयोजना निर्माण समय बढेसँगै यसको लागत पनि बढेको छ। सुरुमा सिभिल तथा हाइड्रो मेकानिकाल वक्र्स लट१, इलेक्ट्रो मेकानिकल वक्र्स लट२ तथा ट्रान्समिसन लाइन लट३ गरी ९ अर्ब लागत अनुमान गरिएको थियो। तर, अहिले लागत अनुमान संशोधन गरिएको छ। आयोजनाको कुल लागत १४ अर्ब पुगेको छ। तर, आयोजनाको प्रसारणलाइन निर्माणको जिम्मा रािष्ट्रय प्रसारण ग्रिड कम्पनीलाई दिएपछि सभिल तथा हाइड्रो मेकानिकाल र इलेक्ट्रो मेकानिकल निर्माणको मात्रै लागत ९ अर्ब पुग्ने संशोधित अनुमान रहेको छ। यसमा सरकारको पनि दायित्व पर्ने भएकाले अर्थमन्त्रालयले पनि स्रोत सहमति दिनुपर्ने हुन्छ। त्यो प्रक्रिया अघि बढाइएकोे घिमिरे बताउँछन्। दातृ निकायसँग पनि आवश्यक अनुमतिको प्रक्रिया अघि बढाइएको छ। सन् २०२५ सम्मका लागि ऋण सम्झौता गरिएको थियो। तर, निर्माणको चरणमा नै आयोजना प्रवेश नगरेपछि २०२७ सम्म सम्झौता पुर्याइएको छ। विदेशी ऋण सम्झौताको अवधि थपिएको भन्दै आयोजना प्रमुख घिमिरेले आवश्यक परे थप समय लम्ब्याउन पनि तयार भएको उनले भने। आयोजनालाई ३ छुट्टाछुट्टै प्याकेजमा निर्माण गर्ने गरी बहुवर्षीय ठेक्कामा जाने योजना तय गरिएको छ। आयोजना इपीसी (इन्जिनियरिङ, प्रोकुमेन्ट एन्ड कन्स्ट्रक्स्न) मोडलमा अघि बढाइने भएको छ। आयोजनाको विस्तृत इन्जिनियरिङ डिजाइन तथा वातावरणीय प्रभाव मूल्यांकनलाई परिमार्जन गर्ने कार्य पूरा भइसकेको छ। चालु आर्थिक वर्षमा ९६ करोड ५० लाख ५१ हजार कुल बजेट विनियोजन भएकामा हालसम्मको औसत खर्च १५३९ प्रतिशत छ। अर्थ मन्त्रालयको पछिल्लो तथ्यांकअनुसार हालसम्म ३०७३ प्रतिशत र ००५ प्रतिशत पुँजीगत खर्च भएको छ। आयोजनाको अहिलेसम्म प्रसारण लाइनको वातावरणीय अध्ययन सम्पन्न, आयोजनाको बाँध तथा संरचना स्थल, क्याम्प साइट कार्यालय भवन तथा आवास क्षेत्र, चपरतोला सबस्टेसन डोटी, सबस्टेसन पहुँच मार्गका लागि जग्गा अधिग्रहण ३२७ रोपनी जग्गा अधिग्रहण, कार्यालय भवन तथा आवास भवन निर्माण, पहुँच मार्ग निर्माण, पहुँचका लागि पुल निर्माणलगायत काम सम्पन्न भएका छन्। यो पनि पढ्नुहोस बनेन बूढीगंगाको डीपीआर बूढीगंगा जलविद्युत् आयोजनामा ढिलाइ"

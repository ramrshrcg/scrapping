शीर्षक,विवरण
सुनकोशी गाउँपालिका पूर्ण खोप सुनिश्चितता पालिका घोषणा,"सिन्धुली : सिन्धुलीको सुनकोसी गाउँपालिकालाई पूर्ण खोप सुनिश्चितता गाउँपालिका घोषणा गरिएको छ। गाउँपालिकाका१६ महिनादेखि ५९ महिनासम्मका १ हजार १२ जना बालबालिकाले पूर्ण खोप प्राप्त गरेपछि गणतन्त्र दिवसको अवसरमा बिहीबार पूर्ण खोप सुनिश्चितता गाउँपालिका घोषणा गरिएको हो। योसँगै सिन्धुलीका चारवटा पालिकालाई पूर्ण खोप सुनिश्चितता पालिका घोषणा गरिएको छ। यसअघि जिल्लाको फिक्कल, गोलन्जोर र मरिण गाउँपालिकालाई पूर्ण खोप सुनिश्चितता पालिका घोषणा गरिएको थियो। राष्ट्रिय खोप तालिका अनुसार पाउनु पर्ने सबै खोप पाएपछि गाउँपालिकालाई पूर्ण खोप सुनिश्चितता पालिका घोषणा गरिएको प्रमुख प्रशासकीय अधिकृत अर्जुन दर्जीले जानकारी दिए।"
मृर्गौला प्रत्यारोपणपछि सगरमाथा विजयः पेम्बाको साहसिक यात्रामा एनसेल फाउन्डेसनको साथ,"काठमाडौं : आफ्नो मृर्गौला प्रत्यारोपण गरेका पेम्बा शेर्पाले सगरमाथाको सफल आरोहण गरेर हासिल गरेको ऐतिहासिक उपलब्धिमा एनसेल फाउन्डेसनले उनीप्रति सम्मान प्रकट गरेको छ। मृर्गौला प्रत्यारोपणपछि सगरमाथाको सफल आरोहण गर्ने पेम्बा पहिलो व्यक्ति हुन्। यो ऐतिहासिक सफलता साहस, संकल्प र शक्तिको उदाहरण मात्र नभई, दृढ संकल्पका साथ देखिएका सपना असम्भव छैन भन्ने सशक्त सन्देश पनि हो। उनले वैशाख ३१ गते बिहान सगरमाथाको शिखर चुम्न सफल भएका थिए। पेम्बा शेर्पाको यस साहसी यात्रामा सहभागी भई आवश्यक सहयोग गर्न पाएकोमा एनसेल फाउन्डेसन गर्व महसुस गरेको जनाएको छ। यो यात्रा एक व्यक्तिगत विजय मात्र नभई शारीरिक चुनौती भोगिरहेकाहरूका लागि आशाको उज्यालो साबित भएको छ र मानिसहरूमा रहने असीम सम्भावनाहरूलाई पुष्टि गरेको छ। यसका, साथै यो यात्राले जलवायु परिवर्तनका कारण संकटमा परेका हिमालहरूको संरक्षणको लागि जनचेतना फैलाउने महत्त्वपूर्ण कार्य गरेको छ। सगरमाथा आरोहणभरि मेरो स्वास्थ्य सबल रह्यो। यस यात्रामा मैले विश्वभरका ८५ करोड भन्दा बढी मिर्गौला रोगीहरूको आशा बोकेर सगरमाथाको चुचुरोमा पाइला राखें र इच्छा गरेमा केही पनि असम्भव छैन भन्ने कुरालाई पुरा गर्न सफल भएँ। यो यात्रा पग्लिँदै गएको हाम्रो हिमाल जोगाउनको लागि पनि एउटा सन्देश थियो। मैले धेरैलाई गुहारें, तर मेरो सपनालाई एनसेल फाउन्डेसनले मात्र विश्वास गरेर सम्भव बनायो। म साथ र समर्थनका लागि हृदयदेखि आभारी छु, सगरमाथाको सफल आरोहण पछि आफ्नो उत्साह प्रकट गर्दै पेम्बा शेर्पाले भने। पेम्बा शेर्पाको यस ऐतिहासिक सफलताका लागि हामी उहाँलाई हार्दिक बधाई दिन चाहन्छौं। उहाँको यात्रा प्रेरणा, सहनशीलता र प्रतिबद्धताको कथा होयो केवल एक व्यक्तिगत लक्ष्यप्राप्ति मात्र नभई विश्वव्यापी जलवायु मुद्दाप्रति एक आवहान पनि हो। यस महत्वपूर्ण यात्राको सहयात्री हुन पाएकोमा हामी निकै खुसी छौ, एनसेल फाउन्डेसन एन्ड स्पेशल प्रोजेक्ट डाइरेक्टर विशाखा लक्ष्मी खड्काले भनिन्। हिमालहरू केवल आरोहण गरेर सफलता चुम्ने शिखरहरू मात्र होइनन्, तिनीहरू हाम्रो पर्यावरणको प्रतीक हुन् र संरक्षणका लागि हामी सबैले मिलेर प्रयास गर्नुपर्छ भन्ने सन्देश पेम्बा शेर्पाको यो आरोहणले विश्वलाई दिएको छ।"
बजेटबारे के भन्छन् सत्तापक्ष र प्रतिपक्ष ?,"काठमाडौं : सरकारले आगामी आर्थिक वर्षका लागि बजेट ल्याएको छ। आज संघीय संसद्को संयुक्त बैठकमा अर्थमन्त्री विष्णुप्रसाद पौडेलले आगामी आर्थिक वर्षको बजेट प्रस्तुत गरेका हुन्। सरकारले जेठ १५ गते बजेट ल्याउनुपर्ने संवैधानिक व्यवस्था रहेको छ। अर्थमन्त्री पौडेलले आजै संसदमा पेस गरेको बजेटमाथि यही जेठ २० गतेदेखि छलफल हुनेछ। संसदबाट पारित भएमा बजेट आगामी साउन १ गतेदेखि कार्यान्वयनमा आउने छ। यसैबीच सरकारले ल्याएको बजेटमाथि सत्तापक्ष, प्रतिपक्ष र निजी क्षेत्रले आआफ्नो प्रतिक्रिया दिएका छन्। सत्तापक्षले बजेट उत्कृष्ट रहेको भन्दै कार्यान्वयनमा जोड दिएका छन्। यस्तै प्रतिपक्षले भने बजेट छरिएर आएको बताए। यस्तै निजी क्षेत्रले सरकारले ल्याएको बजेटले आफूहरू उत्साहित भएको बताएका छन्। बजेटमाथि प्रतिक्रिया जनाउँदै नेपाली कांग्रेसका प्रवक्ता डा प्रकाशशरण महतले सरकारले ल्याएको बजेट समग्रमा ठिकै रहेको बताएका छन्। उनले बजेट अझै ठोस रूपमा प्रस्तुत गर्न सकिने भएपनि समग्रमा बजेट ठिकै रहेको बताएका हुन्। महतले छरिएर रहेका आयोजनालाई घटाउने लगायतका केही वित्तीय अनुशासनका विषयले सकारात्मक परिणाम आउने धारणा राखे। उनले बजेटमा केही महत्त्वपूर्ण विषयहरू समावेश हुन नसकेकाले कार्यविधिबाट सम्बोधन हुने विश्वास व्यक्त गरे। यस्तै पूर्वअर्थमन्त्री तथा कांग्रेसका नेता ज्ञानेन्द्र कार्कीले बजेटले मूलकको वर्तमान आर्थिक अवस्थालाई आत्मसाथ गरेको बताए। उनले बजेट यथार्थपरक र जनअपेक्षालाई पूरा गर्ने सुधारवादी बाटोमा रहेको बताए। उनले बजेटको प्रभावकारी कार्यान्वयन गर्नुपर्ने बताए। यस्तै नेकपा माओवादी केन्द्रका उपमहासचिव एवं पूर्वअर्थमन्त्री वर्षमान पुनले बलियो भनिएको सरकारले ल्याएको बजेट बलियो नदेखिएको बताएका छन्। उनले आकारका हिसाबले गत वर्षको तुलनामा ठुलो आएको र बढी छरिएर आएको समेत बताए। अर्थतन्त्र रूपान्तरणका लागि ठोस कुरा आउन नसकेको र अर्थतन्त्रका केन्द्रका चर्चालाई पनि नसमेटिएको उनले बताए। पुनले गत वर्षका महत्त्वपूर्ण कार्यक्रमलाई पनि अहिले समेट्न नसकेको र नियमित बजेटको रूपमा मात्रै आएको जिकिर गरे। उनले विद्युतीय गाडीको करलाई यसअघिकै रूपमा निरन्तरता दिनु राम्रो कुरा भएको बताए। यस्तै राष्ट्रिय स्वतन्त्र पार्टी (रास्वपा)का सांसद स्वर्णिम वाग्लेले बजेट धेरै उत्ताउलो र गैरजिम्मेवार नभएको बताए। उनले १९ खर्ब ६४ अर्ब ११ करोडको बजेट ल्याएको भएपनि १५१६ खर्बभन्दा बढी खर्च हुने आधार नभएको बताए। उनले भने, देशको अर्थतन्त्र माथि उठाउनको लागि खर्च नै गर्नुपर्छ भन्ने छैन। खर्च नै नलाग्ने नीतिगत निर्णयहरूबाट पनि अर्थतन्त्रलाई माथि उठाउन सकिन्छ। राजस्व सङ्कलनको कतिपय कुराहरू पत्याउने खालको नभएको उनले बताए। यस्तै निजी क्षेत्रले आफूहरूले दिएका सुझावलाई समेटेर बजेट आएको भन्दै उत्साह देखिएको बताए। नेपाल उद्योग वाणिज्य महासंघका अध्यक्ष चन्द्र ढकालले बजेटमा निजी क्षेत्रले दिएका मध्ये धेरै सुझाव समेटिएको बताए। यसअघि बजेटमा रहेका विषयहरू कार्यान्वयन नहुँदा समस्या देखिएको भन्दै उनले अहिले सरकारले ल्याएको बजेट कार्यान्वयन हुने विश्वास व्यक्त गरे। उच्चस्तरीय आर्थिक सुधार आयोगले दिएका सुझावलाई कार्यान्वयन गर्दै जाने सरकारको प्रतिबद्धता सकारात्मक रहेको उनले बताए। त्यस्तै नेपाल चेम्बर अफ कमर्सका अध्यक्ष कमलेश अग्रवालले निजी क्षेत्रलाई समेटेर बजेट आएकाले सकारात्मक रहेको बताए। सरकारले राखेको राजस्वको लक्ष्य समेत सम्भव रहेको उनले बताए। उनले बजेटलाई प्रभावकारी रूपमा कार्यान्वयन गर्न सके लक्ष्य अनुसारको आर्थिक वृद्धिदर हुन सक्ने धारणा राखे। त्यस्तै अटोमोबाइल्स एसोसिएसन अफ नेपालका अध्यक्ष करण चौधरीले बजेटलाई मुस्कानका साथ स्वागत गरिएको बताए। नाडाको मागलाई सरकारले अर्थपूर्ण रूपले समेटेको उनले बताए। अन्य व्यवसायीहरूले अव सरकारले बजेटको कार्यान्वयनमा ध्यान दिनुपर्ने सुझाव उनले दिए। यस्तै उपप्रधान एवं अर्थमन्त्री विष्णुप्रसाद पौडेलले सरकारले ल्याएको बजेट यथार्थपरक रहेको बताए। उनले आफूले ल्याएको बजेट यथार्थपरक रहेकाले कार्यान्वयनमा चुनौती नहुने बताए। सुरु भएका आयोजनाहरूलाई सम्पन्न गर्नका लागि बजेटले विशेष ध्यान दिएको उनले बताए। उनले निजी क्षेत्रको मनोबल बनाउने र लगानी वृद्धि गर्ने दृष्टिकोणले अनुकूल रहको दाबी गरे। उनले अनावश्यक रूपमा स्रोतको अनुमान नगर्नु नै अहिलेको बजेटको विशेषता रहेको जिकिर गरे।"
"बजेटमा समेटिएन विराटनगर, निजी क्षेत्र चाहिँ उत्साहित","विराटनगर : आगामी आर्थिक वर्ष २०८२०८३ को बजेटबाट कोशी प्रदेशको राजधानी विराटनगर उपेक्षामा परेको छ। ऐतिहासिक, राजनीतिक एवं औद्योगिक सहरको पहिचान बनाएको विराटनगरलाई बजेटले राम्रोसँग सम्बोधन गर्न नसकेको हो। गिरिजाप्रसाद कोइराला अन्तर्राष्ट्रिय क्रिकेट रंगशाला निर्माणका लागि बजेट विनियोजन गरिएको छ। अरु क्षेत्रका लागि बजेट विनियोजन गरिएन। तर, आगामी आर्थिक वर्षका लागि सरकारले ल्याएको बजेटमा विराटनगर नसमेटिए पनि निजी क्षेत्र भने बजेटप्रति उत्साहित देखिएको छ। अर्थ एवं उपप्रधानमन्त्री विष्णु पौडेलले १९ खर्ब ११ अर्ब ६४ करोडको बजेट बिहीबार संसदमा प्रस्तुत गरेका थिए। यो बजेटले विराटनगरको कुनै पनि क्षेत्रलाई समेटेको छैन। तर, बजेटले धेरै आफूहरूको मागलाई सम्बोधन गरेको भन्दै निजी क्षेत्रले सकारात्मक प्रतिक्रिया दिएको छ। सरकारले निर्यात गर्ने उद्योगलाई विदेशमा लगानी गर्न दिने व्यवस्था गरेको छ। यो धेरै राम्रो विषय हो, विराटनगरका उद्योगी महेश जाजूले भने, निजी क्षेत्रका धेरै विषयलाई समेटेको छ। बजेट सकारात्मक छ। संविधानसभा सदस्य तथा उद्योगी पवनकुमार सारडाले बजेटले आयातनिर्यात गर्ने साना उद्योगीलाई प्रोत्साहित गरेको बताए। एक्जिम कोडमा ३ लाख रुपैयाँ धरौटी राख्नुपर्ने प्रावधान हट्नु र खाद्यान्न आयातमा अग्रिम लाभकर बुझाउने प्रावधान हट्नु सकारात्मक हो, उनी भन्छन्, खैनी चुरोटमा बढी कर लगाउनु उचित छैन। मोरङ उद्योग व्यापार संघका उपाध्यक्ष विकासकुमार बेगवानीले संघीय सरकारको बजेट सकारात्मक आएको प्रतिक्रिया दिए। सरकारले गहनाको क्षेत्रमा नयाँ सम्भावना सृजना गरेको उनको भनाइ छ। सहकारी पीडितको हकमा बजेटले प्रावधान गरेको बताउँदै बेगवानीले खाद्यान्य आयातमा लागिरहेको एभान्स ट्याक्स अन्त्य हुनु राम्रो विषय रहेको उल्लेख गरे। संघकै उपाध्यक्ष अनिल सारडाका अनुसार निजी क्षेत्रलाई प्रोत्साहन गर्नेगरी सरकारले बजेट ल्याएको छ। बजेटले निजी क्षेत्रलाई धेरै अवसर सृजना गरेको उनको भनाइ छ। बजेट महत्वकांक्षी छ। बजेटमा समावेश भएका विषय कार्यान्वयनमा गयो भने धेरै राम्रो हुन्छ, उनले भने, निर्यात गर्दा विदेशमा २५ प्रतिशतसम्म लगानी गर्न पाउने प्रावधानले नयाँ सम्भावनाको ढोका खोलेको छ। उद्योग वाणिज्य संघ कोशी प्रदेशका अध्यक्ष राजेन्द्र राउतले सकारात्मक रहेको बजेटले राजस्व लक्ष्य चाहिँ गतवर्षको भन्दा घटाएको बताए। धान उत्पादनलाई बढाउने सरकारको लक्ष्य सकारात्मक रहेको बताउँदै उनले विदेशमा लगानी गर्न पाउने र आम्दानीको ५० प्रतिशत स्वदेशमा ल्याउनुपर्ने प्रावधान सकारात्मक रहेको बताए। सुनचाँदीका गहनामा वन्डेड हाउसको सुविधा दिने साथै निर्यात गरेको गहनाको ५० प्रतिशत विदेशी मुद्राको सुनचाँदी आयात गर्न पाउने प्रावधान सकारात्मक छ, राउतले भने, विराटनगरले विगत कयौं वर्षदेखि माग गर्दै आएको प्रदर्शनी कक्ष, विशेष आर्थिक क्षेत्र, क्षेत्रीय विमानस्थलका विषयमा चाहिँ बजेट मौन रहयो। यो क्षेत्रको विकासका लागि बजेटमा कुनै पनि कुरा नआएकोमा दुःख लागेको छ। मोरङ उद्योग व्यापार संघका पूर्वअध्यक्ष एवं उद्योगी प्रकाश मुन्दडाले बजेटले निजी क्षेत्रका लागि सकारात्मक अवसर सृजना गरेको बताए। आईटी क्षेत्रलाई राज्यले सम्बोधन गरेको बताउँदै उनले निर्यातको क्षेत्रमा सकारात्मक व्यवस्था गरेको उल्लेख गरे। सूचना प्रविधिको क्षेत्रलाई राज्यले राम्रोसँग सम्बोधनको प्रयास गरेको छ, मुन्दडा भन्छन्, बजेटले समग्र क्षेत्रलाई समेटेको छ।"
वरीयता मिचेर सशस्त्रमा एआइजी बढुवा,"काठमाडौं : गृह मन्त्रालयले सशस्त्र प्रहरी बलमा रिक्त एआइजीमा वरीयता मिचेर बढुवाका लागि सिफारिस गरेको छ। वरीयतामा १ नम्बरमा रहेका डीआइजी कमल गिरीलाई पाखा लगाउँदै गृह मन्त्रालयले दोस्रो नम्बरमा रहेका गणेश बहादुर ठाडा मगरलाई एआइजीमा बढुवा गरेको हो। ठाडा मगर संगठनभित्र राजनीति गर्ने र संगठन बाहिरसमेत राजनीतिक दलका नेताहरूसँग बाक्लो उठबस गर्ने गरेको सशस्त्रका अधिकारीहरू बताउँछन्। बिहीबार बसेको बढुवा समितिको बैठकले ठाडा मगरलाई एइआजीमा बढुवा गरेको सूचना सार्वजनिक गरेको हो। उक्त सूचनामा सशस्त्र बलका महानिरीक्षक राजु अर्यालको हस्ताक्षर रहेको छ। महानिरीक्षक अर्याल विधि र पद्धतिमा अडिग रहने बताए पनि एआइजी बढुवामा भने उनी नराम्ररी चुकेका छन्। राजनीतिक चलखेलका आधारमा ठाडा मगरलाई बढुवा गरिएको स्रोतले बताएको छ। डीआइजी गिरी काबिल र सक्षम नेतृत्व गर्ने व्यक्ति भनेर चिनिएका छन्। सशस्त्रकै एआइजी बंशीराज दाहाललगायतका उच्च अधिकारीहरू गिरीको बढुवा रोक्ने चलखेलमा लागेका थिए। महानिरीक्षक अर्यालले अब अनिवार्य अवकाश पाएपछि वरीयतामा पहिलो नम्बरमा रहेका एआइजी नारायण दत्त पौडेललाई पछि पार्दै अर्का एआइजी दाहाल आइजीपी बन्न अहिल्यैदेखि तीव्र लबिङमा लागेको सशस्त्रका अधिकारीहरू बताउँछन्। सोही समूह गिरीलाई एआइजी हुनबाट रोक्न लागेका थिए। ३० वर्षे सेवा हदका कारण गत वैशाख ३ गते एआइजी चन्द्रप्रकाश गौतम अनिवार्य अवकासमा गएपछि एउटा दरबन्दी रिक्त रहेको थियो। गत १४ वैशाखमा आवेदन आह्वान भएपछि एआइजी बन्द ९ जनाले आवेदन दिएका थिए। आवेदन दिनेमा गिरी र ठाडा मगरसहित कुलबहादुर नेम्वाङ, शम्भु सुवेदी, लक्ष्मण बहादुर सिंह, कालीदाश धौवोजी, प्रदीप पाल, सुरेश श्रेष्ठ र अञ्जनीकुमार पोखरेलले रहेका थिए।"
"खेलकुदमा कीर्तिमानी बजेट, कसरी हुन्छ कार्यान्वयन?","काठमाडौं : नेपाली खेलकुद क्षेत्रले हालसम्मकै कीर्तिमानी बजेट प्राप्त गरेको छ। आर्थिक वर्ष २०८२८३ मा नेपाल सरकारले युवा तथा खेलकुद मन्त्रालयलाई ६ अर्ब ८ करोड रुपैयाँ बजेट विनियोजन गरेको छ। यो बजेट अघिल्लो आर्थिक वर्षभन्दा २ अर्ब ५८ करोड रुपैयाँ बढी हो। २०८१८२ मा मन्त्रालयलाई ३ अर्ब ५० करोड ४८ लाख रुपैयाँ बजेट छुट्याइएको थियो। २०७६७७ मा ३ अर्ब ९९ करोड ८ लाख रुपैयाँ बजेट हालसम्मको उच्च मानिएको थियो। नेपाल सरकारले पहिलोपटक खेलकुदका लागि ४ अर्ब रुपैयाँभन्दा बढी बजेट विनियोजन गरेको हो। यस आर्थिक वर्षको बजेटमा क्रिकेट पूर्वाधारलाई प्राथमिकतामा राखिएको छ। हालसम्मकै उच्च बजेट भए पनि यसको प्रभावकारी कार्यान्वयनमा संघीय सरकारसँगै स्थानीय तह र प्रदेश सरकारको पनि सक्रिय संलग्नता आवश्यक देखिन्छ। राष्ट्रिय खेलकुद परिषद्का सदस्य सचिव टंकलाल घिसिङले अन्नपूर्ण पोस्टसँगको कुराकानीमा भने, 'यो बजेट निकै उत्साहजनक छ, तर यसको नियोजित रूपमा कार्यान्वयन र परिचालन भएमा मात्र यसको प्रभाव देखिनेछ।' उनका अनुसार यो बजेटलाई स्थानीय तह र प्रदेश सरकारले पनि जुझारु भएर परिचालन गर्नुपर्छ। 'स्थानीय तह र प्रदेशबाट कार्यान्वयन गर्न मिल्ने गरी पनि बजेट छुट्याइएको छ। त्यसअनुसार सबै तहका सरकारहरूले जिम्मेवारीपूर्वक भूमिका निर्वाह गर्नुपर्छ,' उनले भने। यस बजेटमा कतिपय बहुवर्षीय परियोजनाहरू पनि समावेश गरिएका छन्, जसमा राष्ट्रिय गौरवका आयोजनाहरू छन्। 'यी बहुवर्षीय योजनाहरू सफल बनाउन कार्यान्वयनका प्रक्रियागत पक्षमा समन्वय हुन जरुरी छ,' घिसिङले बताए। क्रिकेट पूर्वाधारमा प्राथमिकता यस वर्षको बजेटमा क्रिकेट पूर्वाधारलाई विशेष प्राथमिकता दिइएको छ। त्रिभुवन विश्वविद्यालयको क्रिकेट रंगशालाको स्तरोन्नतिको लागि सरकारले ४० करोड रुपैयाँ छुट्याएको छ। कीर्तिपुरस्थित क्रिकेट रंगशालाका साथै काठमाडौंको मूलपानी, मोरङको बैजनाथपुर, कैलालीको फाप्ला र रुपन्देहीको सिद्धार्थ क्रिकेट रंगशालाको लागि समेत ४२ करोड रुपैयाँ बजेट विनियोजन गरिएको छ। त्यस्तै चितवनमा निर्माणाधीन गौतम बुद्ध अन्तर्राष्ट्रिय क्रिकेट रंगशालाका सिर्जित सम्पत्ति खरिदका लागि सरकारले सशर्त अनुदानको व्यवस्था गरेको छ। गत वर्ष पनि मूलपानी, बैजनाथपुर र गौतम बुद्ध रंगशालालाई राष्ट्रिय गौरवका आयोजनाको रूपमा प्राथमिकता दिइएको थियो। त्यसैगरी उच्च हाइ अल्टिच्यूडमा तीनवटा क्षेत्र, सोलुखुम्बु, मुस्ताङ र जुम्लामा स्पोर्ट्स स्टेडियम निर्माणका लागि पनि बजेट छुट्याइएको छ। यो पहलले खेल क्षेत्रको विविधीकरण र खेल पर्यटन प्रवर्द्धन गर्ने लक्ष्य लिएको छ। त्यस्तै झापाको दमकमा अन्तर्राष्ट्रिय स्तरको रंगशाला निर्माण गर्ने घोषणा गरिएको छ। उक्त रंगशालामा सबै प्रकारका खेल प्रतियोगिता आयोजना गर्न सकिने व्यवस्था हुनेछ। १०औं राष्ट्रिय खेलकुदका लागि बजेट घट्यो कर्णाली प्रदेशको सुर्खेतमा आयोजना हुने तय भएको १०औं राष्ट्रिय खेलकुद प्रतियोगिताको बजेट घटाइएको छ। गत वर्ष ६० करोड रुपैयाँ छुट्याइएकोमा यसपालि बजेट कटौती गरिएको हो। जेठमा आयोजना हुने भनिएको प्रतियोगिताको नयाँ मिति हालसम्म तय भएको छैन। नीति तथा कार्यक्रममा समावेश नभए पनि १०औं राष्ट्रिय खेलकुदका लागि बजेट विनियोजन गरिएको छ। तीन पटक मिति सारिएको प्रतियोगिता अब कहिले हुने भन्ने अझै स्पष्ट छैन। अन्तर्राष्ट्रिय पदक विजेता खेलाडीलाई शैक्षिक छात्रवृत्ति सरकारले अन्तर्राष्ट्रिय स्तरमा पदक विजेता खेलाडीहरूलाई प्रोत्साहन गर्न शैक्षिक छात्रवृत्तिको नयाँ कार्यक्रम ल्याएको छ। यो योजना खेलाडी स्वयं र उनीहरूका सन्तानका लागि लागू हुनेछ। भूतपूर्व राष्ट्रिय खेलाडी तथा भलिबल टोलीका पूर्व कप्तान मानबहादुर श्रेष्ठले आफ्नो सन्तानको विद्यालयमा छात्रवृत्तिको आग्रह गर्दा भोगेको पीडा आफू विदेशिनुको एउटा कारण भएको बताएका थिए। प्रधानमन्त्री कप प्रतियोगिताका लागि अष्ट्रेलियाबाट नेपाल आएका श्रेष्ठले सञ्चारमाध्यमसँगको अन्तरवार्तामा यो कुरा बताएका थिए। अबको बजेटमा सो समस्यालाई सम्बोधन गरिएको छ। अन्तर्राष्ट्रिय स्तरमा पदक जितेका खेलाडीका सन्तानले पनि शैक्षिक छात्रवृत्तिको सुविधा पाउने उल्लेख गरिएको छ। सदस्य सचिव घिसिङ भन्छन्, यो कार्यक्रमले खेलाडीलाई ढुक्क भएर खेलमा लाग्न प्रेरणा दिन्छ। त्यस्तै खेल क्षेत्रको बजेटमा महिला खेलाडीको सहभागिता बढाउन महिला लक्षित तालिम र प्रशिक्षणको व्यवस्था गरिएको छ। उत्कृष्ट महिला खेलाडीका लागि विशेष पुरस्कारको पनि व्यवस्था गरिएको छ। घिसिङ भन्छन्, 'अन्तर्राष्ट्रिय प्रतियोगितामा नेपाली महिला खेलाडीको प्रदर्शन अत्यन्त उत्साहजनक रहँदै आएको छ। एसियन गेम्स र ओलम्पिकमा समेत महिलाको वर्चस्व देखिएको छ। पुरुष खेलाडीको योगदान नगण्य भने होइन, तर समग्रमा महिला खेलाडीको नतिजा उत्कृष्ट छ, त्यसैले यो कार्यक्रम ल्याइएको हो।' यस वर्षको बजेटमा थपिएको नयाँ कार्यक्रम अन्तर्गत प्रत्येक प्रदेशमा कम्तीमा ३ विद्यालयमा स्पोर्ट्स एकेडेमी सञ्चालन गरिनेछ। यसले विद्यालयस्तरका खेलाडीहरूलाई पहिचान र प्रवर्द्धन गर्न मद्दत गर्ने अपेक्षा गरिएको छ।"
कुकुरको प्रयोग गरेर लागुऔषध ओसारपसार,"विराटनगर : मलद्वारलगायत शरीरका विभिन्न भागमा लुकाएर र सवारीसाधनको प्रयोग गरेर लागुऔषध ओसारपसार गर्ने गरिएको विषय बारम्बार सार्वजनिक भइरहेको हुन्छ। लागुऔषधको कारोबार एवं सेवनमा संलग्नले यसको ओसारपसारमा विभिन्न उपाय लगाउने गरेका छन्। तर, लागुऔषध ओसारपसारमा नयाँ उपाय अवलम्बन गरिएको अनौठो घटना बाहिर आएको छ। प्रहरीलाई छल्नका लागि कुकुरको प्रयोग गरेर लागुऔषध ओसारपसार गर्ने गरिएको पत्ता लागेको हो। नेपाल प्रहरीले लागुऔषध पत्ता लगाउन कुकुरको प्रयोग गर्छ। तर, यहाँ लागुऔषध ओसार्नलाई नै कुकुर प्रयोग गरिएको छ। भारतको जोगवनीबाट कुकुरको प्रयोग गरेर लागुऔषध ल्याउँदै गर्दा मोरङको उर्लाबारी नगरपालिका४ का २४ वर्षीय प्रशान भण्डारी बिहीबार साँझ ५ बजेतिर पक्राउ परेका छन्। विराटनगर महानगरपालिका१६ हुलास चोकबाट कुकुरसहित भण्डारीलाई प्रहरीले पक्राउ गरेको हो। इलाका प्रहरी कार्यालय रानी सीमाका प्रमुख एवं सई सुवास अधिकारीको नेतृत्वमा विराटनगरस्थित लागुऔषध नियन्त्रण ब्युरो समेतको टोली नेपालभारत सीमा क्षेत्रनजिक आकस्मिक चेकजाँचमा खटिएको थियो। त्यस क्रममा १ जना युवक कुकुर डोर्याउँदै भारतको जोगवतीतिरबाट आउँदै थिए। उनको गतिविधि शंकास्पद लागेपछि नियन्त्रणमा लिएर प्रहरीले चेकजाँच गरेको थियो। तर, साथमा केही फेला परेन। मोरङ प्रहरीका प्रवक्ता डीएसपी वेदप्रकाश जोशीका अनुसार सोधपुछ गर्ने क्रममा कुकुरको घाँटीमा बाँधेको बेल्ट (पेटी)भित्र लुकाइछिपाइ ल्याएको अवस्थामा लागुऔषध भेटिएको छ। मान्छेले बोक्दा प्रहरीले पत्ता लगाउने बुझेर भण्डारीले लागुऔषध ओसारपसार गर्न कुकुरको प्रयोग गरेको प्रारम्भिक अनुसन्धानबाट पत्ता लागेको उनको भनाइ छ। कुकुरको घाँटीमा बाँधेको बेल्टभित्र लुकाएर ल्याएको लागुऔषधजस्तो देखिने वस्तु ब्राउन सुगर (खैरो हेरोइन) ३३६ ग्राम र नाइट्राजेपाम ३५ ट्याब्लेट बरामद गरिएको जोशीले बताए। सीमा क्षेत्रमा आकस्मिक चेकजाँचमा खटिएको टोलीले कुकुरसहित भारततिरबाट आउँदै गरेको युवालाई चेकजाँच गरेको थियो। त्यस क्रममा कुकुरको घाँटीको बेल्टभित्र लुकाएर ल्याएको लागुऔषधजस्तो देखिने वस्तु बरामद भयो, उनले भने। उनका अनुसार भण्डारी पक्राउ परेसँगै कारोबारी एवं सेवनकर्ताले लागुऔषध ओसारपसार गर्न नयाँ उपाय अवलम्बन गर्न थालेको पत्ता लागेको छ। प्रहरीको चेकजाँच छल्न कुकुरको प्रयोग गरेको पाइयो। तर, पनि ओसारपसारमा संलग्नलाई पक्राउ गर्न प्रहरी सफल भएको छ, डीएसपी जोशी भन्छन्। उनका अनुसार लागुऔषध बोक्न प्रयोग गरिएको कुकुर भण्डारीकै घरमा पालेको पाइएको छ। कुकुरको नाम उनले रक्की राखेको प्रहरीले जनाएको छ। उर्लाबारीबाट कुकुरसहित गाडीमा विराटनगर आएर भण्डारी लागुऔषध खरिद गर्न जोगवनीतर्फ गएको प्रहरीले पत्ता लागेको छ। डीएसपी जोशीका अनुसार कुकुर डोर्याउँदै पैदल नै जोगवनी गएका उनले फर्कदा घाँटीमा बाँधेको बेल्टभित्र लुकाएर लागुऔषध ल्याएको पाइएको हो। बरामद भएको लागुऔषध र कुकुरसहित नियन्त्रणमा लिएर उनलाई इलाका प्रहरी कार्यालय रानीको हिरासतमा राखिएको छ। उनीविरुद्ध लागुऔषध ऐनअन्तर्गतको मुद्दा चलाउने प्रहरीको तयारी छ। यस विषयमा इलाका प्रहरी कार्यालय रानीका प्रमुख, इन्स्पेक्टर कविन राई नेतृत्वको टोलीले थप अनुसन्धान अघि बढाएको छ।"
खोलामा डुबेर बालकको मृत्यु,विराटनगर : विराटनगर महानगरपालिका१४ स्थित सिंघिया खोलामा डुबेर बिहीबार दिउँसो १ जना बालकको मृत्यु भएको छ। मोरङ प्रहरीका प्रवक्ता डीएसपी वेदप्रकाश जोशीका अनुसार मोरङको जहदा गाउँपालिका२ का श्रवण महतोका छोरा ६ वर्षीय कुशकुमार महतोको मृत्यु भएको हो। कुशकुमार अन्य बालकहरूसँगै सिंघिया खोलामा पौडी खेल्न गएको प्रहरीको प्रारम्भिक अनुसन्धानबाट खुलेको छ। पौडी खेल्ने क्रममा उनी डुबेर बेपत्ता भएको जानकारी दिउँसो ३ बजेतिर प्रहरीले प्राप्त गरेको थियो। खोजी गर्ने क्रममा मृत्यु भएको अवस्थामा खोलाभित्र शव फेला परेको डीएसपी जोशीले बताए। कानुनी प्रक्रिया पूरा गरी खोलाबाट बाहिर निकालेर शवलाई पोस्टमार्टमका लागि विराटनगरको कोशी अस्पताल पठाइएको प्रहरीले जनाएको छ। इलाका प्रहरी कार्यालय रानीका इन्स्पेक्टर कविन राई नेतृत्वको टोलीले घटनाको थप अनुसन्धान गरिरहेको छ।
विदुर नगरपालिका आफ्नै भवनमा सर्यो,नुवाकोट : नुवाकोटको विदुर नगरपालिका आफ्नै भवनमा सरेको छ। विदुर नगरपालिका४ मा आफ्नै आधुनिक भवनबाट सेवा दिन सुरु गरेको हो। पुरानो भवन भूकम्पले क्षति गरेपछि सोही स्थानमा नयाँ भवन निर्माण गरेर प्रशासकीय सेवा सुचारु गरिएको मेयर राजन श्रेष्ठले जानकारी दिए। कुल १७ करोड रुपैयाँको लागतमा चार तल्ले भवन निर्माण गरिएको उनले बताए।
अमेरिकी दूतावासको सहयोगमा महिला उद्यमीका लागि एकेडेमी सुरु,"काठमाडौं : नेपालका लागि अमेरिकी राजदूत डीन आर थम्पसनले बिहीबार काठमाडौंमा नेपालको पहिलो एकेडेमी फर विमेन आन्टरप्रिनर्स (एडब्लुई) कार्यक्रमको उद्घाटन गरेका छन्। एडब्लुईले संयुक्त राज्य अमेरिका र नेपाल बीचको व्यावसायिक सम्बन्धलाई बलियो बनाउँदै महिलालाई आफ्नो व्यवसाय सशक्त रूपमा अगाडि बढाउन र स्थानीय आर्थिक वृद्धिलाई बढावा दिने दूतावासले जनाएको छ। कार्यक्रमलाई सम्बोधन गर्दै राजदूत थम्पसनले एडब्लुईलाई कार्यक्रम मात्र नभइ अभियान भएको बताए। महिला सशक्त हुँदा अर्थतन्त्र बढ्ने तथा समुदायहरू फस्टाउने र दिगो साझेदारीले जरा गाड्ने विश्वास उनले व्यक्त गरे। कार्यक्रमका लागि छनोट भएका सम्पूर्ण उद्यमीहरूलाई बधाई दिँदै उनले महिला उद्यमीहरूका लागि पहिलो एकेडेमी सुरु गर्न पाउँदा आफू निकै हर्षित भएको बताए। कार्यक्रमले संयुक्त राज्य अमेरिका र नेपाल बीचको बलियो साझेदारी र महिला उद्यमीहरूलाई सहयोग गर्ने साझा प्रतिबद्धतालाई प्रतिनिधित्व गर्ने पनि राजदूत थम्पसनले बताए। महिला उद्यमीहरूलाई सहयोग गरेर उनीहरूको लक्ष्य हासिल गर्न मद्दत गर्नुको साथै सम्पूर्ण देशको आर्थिक विकासमा पनि योगदान पुर्याइरहेको उनले धारणा राखे। नेपालको व्यावसायिक क्षेत्रका शीर्ष व्यक्तित्वहरू र अमेरिकन चेम्बर अफ कमर्स इन नेपाल (एमचाम) का सदस्यहरूको नेतृत्वमा सञ्चालित तीन दिने आवासीय बुटक्याम्पमा ३० महिला उद्यमी सहभागी छन्। बुटक्याम्पमा उनीहरूको उद्यमलाई बढाउन विश्वस्तरीय तालिम, परामर्श र स्रोतहरू प्रदान गरिने जनाइएको छ। विश्वव्यापी रूपमा मान्यता प्राप्त नजाफी १०० मिलियन लर्नर्स कोर्सद्वारा सञ्चालित एडब्लुईले सहभागीहरूलाई उनीहरूको समुदायमा नवप्रवर्तन र रोजगारी सिर्जनालाई बढावा दिन व्यावहारिक उपकरणहरू प्रदान गर्ने जनाइएको छ। कार्यक्रमले अमेरिकी र नेपाली व्यवसायहरूलाई व्यापारका लागि नयाँ अवसरहरू सिर्जना गरेर, सहकार्य र वृद्धिमा सहयोग गर्ने र यसले गर्दा दुवै देशको अर्थतन्त्रलाई बलियो बनाउने दूतावासले जनाएको छ। यसले विदेशमा अवसर खोज्नुको सट्टा नेपालीलाई स्वदेशमै फस्टाउने उद्यमहरू निर्माण गर्न अर्थपूर्ण आर्थिक अवसरहरू सिर्जना गर्ने पनि जनाइएको छ। यो अमेरिकी सरकार समर्थित पहल हो।"
सगरमाथालाई सफा राख्ने प्रयासलाई निरन्तरता दिनुपर्छ : प्रधानमन्त्री,"काठमाडौं : प्रधानमन्त्री केपी शर्मा ओलीले विश्वको सर्वोच्च शिखर सगरमाथालाई अभियानका रूपमा सफा राख्ने प्रयासलाई निरन्तरता दिनुपर्ने बताएका छन्। बहत्तरौं अन्तर्राष्ट्रिय सगरमाथा दिवस र विश्व शिखर आरोही सम्मेलनमा आज सम्बोधन गर्दै प्रधानमन्त्री ओलीले सगरमाथा क्षेत्रमा देखिएको फोहोरमैलाको समस्या समाधानका लागि विद्यमान कानुनी व्यवस्थामा परिमार्जन गर्ने प्रक्रियामा सरकार रहेको पनि जानकारी गराए। प्रधानमन्त्री ओलीले सगरमाथामा जसले फोहर गर्छ, उसैले सफा गर्नुपर्ने नियम बनाउनुपर्ने बताउँदै त्यसका लागि राष्ट्रियसभामा विधेयक दर्ता भइसकेकाले सरोकार भएका पक्षबाट त्यसलाई अझ परिस्कृत बनाउन सुझाव आउने अपेक्षा व्यक्त गरे। प्रधानमन्त्री ओलीले सगरमाथालाई सुन्दर र सुरक्षित राख्नुपर्नेमा जोड दिँदै शेर्पाहरूले माथि लगिदिइहाल्छन् भने जसले पनि आरोहण गर्ने खालको सोचेर सगरमाथा आरोहणलाई त्यति हल्का पनि बनाउन नहुने बताए। उनले लागुऔषध खाएर सगरमाथा चढ्ने भन्ने कुरा पनि आफूले सुनेकाले त्यस्तो खेलबाड नगर्न आग्रह पनि गरे।"
कजारियाको नयाँ शोरूम रुपन्देहीको सैनामैनामा,"सैनामैना : भारतको नम्बर १ टायल कम्पनी कजारियाले रुपन्देहीको सैनामैनामा अत्याधुनिक शोरुम उद्घाटन गरेको छ। धर्मा ट्रेडर्सद्वारा सञ्चालित यस शोरूमले उच्च गुणस्तरका टायलहरूको बढ्दो मागलाई पूरा गर्ने लक्ष्य राखेको छ। उद्घाटन समारोहमा नेपाल उद्योग वाणिज्य महासंघ लुम्बिनी प्रदेशका अध्यक्ष टंकप्रसाद पोखरेलको उपस्थिति रहेको थियो। साथै कजारिया रमेश टाइल्स लिमिटेडका प्रतिनिधि बिमल ज्ञवालीको उपस्थिति रहेको थियो। यस अवसरलाई विशेष बनाउन, प्रमुख अतिथिले रिबन काटेर यस महत्वपूर्ण विस्तारको शुभारम्भ गरे। समारोहलाई सम्बोधन गर्दै अध्यक्ष टंकप्रसाद पोखरेलले नयाँ शोरूमको उद्घाटनप्रति आफ्नो उत्साह व्यक्त गरे। उनले भने, सैनामैनामा कजारियाको यस नयाँ शोरूमको उद्घाटन क्षेत्रीय विकासतर्फको एक महत्वपूर्ण कदम हो। यस रणनीतिक विस्तारले स्थानीय व्यापारिक अवसरहरू बढाउनुका साथै हाम्रा आर्किटेक्ट, निर्माण व्यवसायी र घरधनीहरूलाई अब उत्कृष्ट गुणस्तरका विश्वस्तरीय टायलहरू आफ्नै शहरमा सहज रूपमा उपलब्ध गराउनेछ। रुपन्देही जिल्लाको महत्वपूर्ण क्षेत्र सैनामैनामा रहेको यो नयाँ सोरुमले प्रिमियम टायलहरूको विस्तृत संग्रह प्रदान गर्दछ। जसले ग्राहकहरूलाई सजिलो पहुँच र सुविधा सुनिश्चित गर्दछ। यसको विस्तारसँगै कजारिया उच्च गुणस्तर र डिजाइनका नयाँ मापदण्डहरू सेट गर्ने आफ्नो मिशनलाई निरन्तर अघि बढाउँदै नेपालका निर्माण सामग्रीको क्षेत्रमा आफ्नो नेतृत्वलाई बलियो बनाउँदै छ। प्रिमियम टाइल्सलाई नेपालभर सहजै उपलब्ध गराउने आफ्नो लक्ष्यलाई निरन्तरता दिँदै यो शोरुमको शुभारम्भ कजारियाको लागि महत्वपूर्ण उपलब्धि हो। कजारिया रामेश टाइल्स लिमिटेडले नेपालकै सबैभन्दा ठूलो टाइल उत्पादन प्लान्ट स्थापना गरेर नेपालको टायल उद्योगमा नयाँ कीर्तिमान स्थापित गरेको छ। विश्वस्तरीय मापदण्ड अनुसार तयार गरि अत्याधुनिक प्रविधिद्वारा निर्मित काजारिया रामेश टाइल्सले आधुनिक सजावटका बदलिँदो रुचिहरूलाई ध्यानमा राख्दै ३ हजारभन्दा बढी विशेष डिजाइन विकल्पहरू प्रस्तुत गरेको छ। नेपालभर ४० भन्दा बढी एक्सक्लुसिभ शोरूमहरू र १०० भन्दा बढी भरपर्दो डिलरहरूको बढ्दो नेटवर्कको साथ, कजारिया प्रिमियम टाइल्सको क्षेत्रमा एक परिचित नाम बन्न सफल भएको छ। कजारियाले ३०३० सेमी, ३०६० सेमी, ३०४५ सेमी, ६०६० सेमी, ६०१२० सेमी र १९५१२० सेमी जस्ता विभिन्न साइजमा वाल र फ्लोर टाइल्सको विस्तृत र आकर्षक विकल्पहरु उपलब्ध गराउँछ। प्रत्येक टायलले तपाईंको घर वा टायल लगाएको ठाउँलाई सुन्दर र आकर्षक देखाउन सहयोग गर्ने गरी डिजाइन गरिएको छ। गुणस्तर, टिकाउपन र नविन डिजाइनमा केन्द्रित रहँदै, कजारिया नेपालमा लक्जरी जीवनशैलीको नयाँ मापदण्ड स्थापित गर्दै अघि बढिरहेको छ।"
सरकारले ल्याएको बजेट यथार्थपरक छ : अर्थमन्त्री पौडेल,काठमाडौं : उपप्रधान एवं अर्थमन्त्री विष्णुप्रसाद पौडेलले सरकारले ल्याएको बजेट यथार्थपरक रहेको बताएका छन्। बिहीबार संसद् भवनमा सञ्चारकर्मीसँग कुरा गर्दै मन्त्री पौडेलले आफूले ल्याएको बजेट यथार्थपरक रहेकाले कार्यान्वयनमा चुनौती नहुने बताएका हुन्। सुरु भएका आयोजनाहरूलाई सम्पन्न गर्नका लागि बजेटले विशेष ध्यान दिएको उनले बताए। मन्त्री पौडेलले निजी क्षेत्रको मनोबल बनाउने र लगानी वृद्धि गर्ने दृष्टिकोणले अनुकूल रहको दाबी गरे। उनले अनावश्यक रूपमा स्रोतको अनुमान नगर्नु नै अहिलेको बजेटको विशेषता रहेको जिकिर गरे।
भीरबाट भेँडासँगै खसेर गोठालाको मृत्यु,गोरखा : भीरबाट खसेको भेँडा समात्न जाँदा गोठालाको पनि लडेर मृत्यु भएको छ। चुमनुब्री गाउँपालिका३ पाङसिँङका ६७ वर्षीय लारा गुरुङको भेँडासँगै भीरबाट खसेर ज्यान गएको हो। गाउँभन्दा धेरै माथि लेकको इसराङ भीरबाट लडेर गुरुङको घटनास्थलमै ज्यान गएको गाउँपालिकाकी निवर्तमान उपाध्यक्ष कुमारी गुरुङले जानकारी दिइन्। उनका अनुसार लारा भेँडा समात्न जाँदा भीरबाट खसेको नजिकै रहेका अर्का गोठालाले देखेका थिए। त्यसपछि उनले गाउँलेलाई खबर गरेका उनले बताइन्। उनको मौलिक परम्पराअनुसार बिहीबार अन्त्येष्टि गरिएको पूर्व उपाध्यक्ष गुरुङले जानकारी दिइन्।
स्वास्थ्य क्षेत्रमा बजेट बढ्यो,काठमाडौँ : स्वास्थ्य क्षेत्रमा बजेट बढेको छ। आगामी आर्थिक वर्ष २०८२८३ का लागि ९५ अर्ब ८१ करोड बजेट विनियोजन गरिएको हो। गत आवमा स्वास्थ्य मन्त्रालयलाई ८६ अर्ब २४ करोड विनियोजन गरिएको थियो। सङ्घीय संसद्को संयुक्त बैठकमा अर्थमन्त्री विष्णुप्रसाद पौडेलले आव २०८२८३ को राजश्व र व्ययको वार्षिक बजेट पेस गर्दै स्वास्थ्य बिमा कार्यक्रमलाई १० अर्ब बजेट विनियोजन गरिएको जानकारी दिए। उनले स्वास्थ्य बिमा कार्यक्रमलाई पुनःसंरचना गर्ने बताउँदै कानुनी व्यवस्थाको प्रभावकारी कार्यान्वयन र स्वास्थ्य बिमाको दायरा विस्तार गरिने बताए। गत आवमा स्वास्थ्य बिमा कार्यक्रमलाई सात अर्ब पाँच करोड बजेट छुट्याइएको थियो । त्यसैगरी हालसम्म बाँकी रहेको भुक्तानी दाबी रकम तेस्रो पक्षबाट परीक्षण गराई एक वर्षभित्र भुक्तानीको व्यवस्था मिलाइने उनले जानकारी दिए।
वैदेशिक रोजगारीमा पठाइदिन्छु भन्दै ठगी गर्ने तीनजना पक्राउ,"काठमाडौं : वैदेशिक रोजगारीमा आकर्षक तलबको प्रलोभनमा पारी विभिन्न देश पठाइदिन्छु भन्दै रकम ठगी गरेको अभियोगमा ३ जना पक्राउ परेका छन्। पक्राउ पर्नेहरूमा काठमाडौंको टोखा नगरपालिका५ बस्ने सल्यानको कपुरकोट गाउँपालिका५ घर भएका ३६ वर्षीय टोपेन्द्र राना मगर, काठमाडौं महानगरपालिका६ बस्ने सोलुखुम्बुको दूधकुण्ड नगरपालिका५ घर भएका ३९ वर्षीय ङिमा शेर्पा र काठमाडौंको गोकर्णेश्वर नगरपालिका५ बस्ने काभ्रेपलाञ्चोकको बनेपा नगरपालिका२ घर भएका ४० वर्षीय शिवराम घिमिरे रहेका छन्। पक्राउमध्ये टोपेन्द्रले जापान पठाइदिन्छु भन्दै २ जना पीडितबाट ४२ लाख ३० हजार रुपैयाँ, ङिमाले पोल्याण्ड पठाइदिन्छु भन्दै २ जना पीडितबाट ४ लाख २० हजार रुपैयाँ र शिवरामले न्युजिल्यान्ड पठाइदिन्छु भन्दै १ जना पीडितबाट ९ लाख ५० हजार रुपैयाँ लिई सम्पर्कबिहीन भएको भन्ने पीडितहरूको उजुरीका आधारमा काठमाडौं उपत्यका अपराध अनुसन्धान कार्यालय टेकुबाट खटिएको प्रहरीले टोपेन्द्रलाई काठमाडौं टोखा नगरपालिका५ बाट, ङिमालाई काठमाडौं महानगरपालिका४ बाट र शिवरामलाई काठमाडौं महानगरपालिका३१ बाट पक्राउ गरेको हो। उनीहरूलाई आवश्यक अनुसन्धान तथा कारबाहीका लागि वैदेशिक रोजगार विभाग पठाइएको छ।"
प्रतिनिधिसभामा बजेट पेस,"काठमाडौं : प्रतिनिधिसभामा आर्थिक वर्ष २०८२८३ को राजस्व र व्ययको वार्षिक अनुमान (बजेट) पेस गरिएको छ। प्रतिनिधिसभाको आजको बैठकमा उपप्रधानमन्त्री एवं अर्थमन्त्री विष्णुप्रसाद पौडेलले बजेट पेस गरेका हुन्। संघीय संसद्को संयुक्त बैठकमा आजै उपप्रधानमन्त्री एवं अर्थमन्त्री पौडेलले आगामी आर्थिक वर्षको बजेट प्रस्तुत गरेका थिए। सभामुख देवराज घिमिरेले बजेटमाथि सामान्य छलफल गर्न र अर्थमन्त्री पौडेलले जवाफ दिनका लागि यही जेठ २०, २१, २२ र २३ गतेका दिन तोकेका छन्। उक्त छलफलमा दलीय प्रतिनिधित्वका आधारमा भाग लिन दलीय पदाधिकारीले आआफ्ना दलका सांसदको नाम बैठक बस्नु एक घण्टा अगावै उपलब्ध गराउन उनले आग्रह गरे।"
"स्वास्थ्य बीमालाई १० अर्ब, बाँकी भुक्तानी पनि ०८२८३ भित्रै प्रदान गरिने",काठमाडौं : सरकारले स्वास्थ्य बीमाका लागि १० अर्ब बजेट विनियोजन गरेको छ। अर्थमन्त्री विष्णु पौडेलले आगामी आर्थिक वर्षको बजेट सार्वजनिक गर्दै स्वास्थ्य बीमालाई निरन्तरता दिँँदै १० अर्ब बजेट विनियोजन गरेको बताए। उनले हालसम्म बाँकी रहेको भुक्तानी दाबीलाई पनि यसै वर्ष फरफार गराइने बताए। त्यसका लागि तेस्रो पक्षबाट परीक्षण गराई २०८२८३ भित्रै बाँकी भुक्तानी प्रदान गरिने उनको भनाइ छ।
सहकारीको रकम अपचलन गर्नेको सम्पत्ति लिलाम गरी बचतकर्तालाई फिर्ता गरिने,"काठमाडौं : सहकारी संस्थाको बचत अपचलन गर्नेको सम्पत्ति लिलाम गरी प्राप्त रकम बचतकर्तालाई फिर्ता गर्न चक्रीय कोष स्थापना गर्ने गरिने भएको छ । संसद्को संयुक्त बैठकमा आज उपप्रधान एवं अर्थमन्त्री विष्णुप्रसाद पौडेलले प्रस्तुत गरेको आगामी आर्थिक वर्ष २०८२८३ को बजेटमा सहकारी संस्थाहरूको पुनःगठन,कडा नियमन र बचतकर्ताको सुरक्षा बढाउने योजना सार्वजनिक गरिएको हो । सरकारले सहकारी क्षेत्रमा व्यवस्थित सुधार गर्न आगामी आर्थिक वर्षको बजेटमा केही महत्वपूर्ण नीतिगत प्रावधानसमेत घोषणा गरेको छ । समस्याग्रस्त सहकारी संस्थाहरूको वर्गीकरण, एकीकरण र संरचनात्मक सुधार गरिनेछ । पाँच लाखसम्मको सहकारी बचतमा निक्षेप सुरक्षण गरिनेछ जसले गर्दा साना बचतकर्ताहरूको पुँजी सुरक्षित हुने जनाइएको छ । राष्ट्रिय सहकारी नियमन प्राधिकरणले बचत तथा ऋण सहकारी संस्थाहरूको प्रभावकारी निगरानी गर्नेगरी योजना अघि बढाइएको छ । सहकारी ऋण असुलीका लागि विशेष न्यायाधीकरण स्थापना गरिनेछ । समस्याग्रस्त सहकारीका सञ्चालक,पदाधिकारी र कर्जा अपचलन गर्ने व्यक्तिहरूविरुद्ध कारबाही गरिने भएको छ । सरकारले समस्याग्रस्त सहकारीका सञ्चालक,पदाधिकारी र कर्जा अपचलनकर्ताहरूको राहदानी रोक्का गर्ने नीतिसमेत अघि सारेको छ । समस्याग्रस्त सहकारीका सञ्चालक, पदाधिकारी र कर्जा अपचलनकर्ताहरूको राहदानी र सम्पत्ति रोक्का गरिने बजेट वक्तव्यमा उल्लेख गरिएको छ ।"
१० औँ राष्ट्रिय खेलकुदका लागि ५४ करोड बजेट विनियोजन,काठमाडौं : १०औँ राष्ट्रिय खेलकुदका लागि संघीय सरकारले ५४ करोड बजेट विनियोजन भएको छ। जेठमा हुने भनिएको १० औँ राष्ट्रिय खेलकुद प्रतियोगिताको हालसम्म नयाँ मिति तोकिएको छैन। नीति तथा कार्यक्रममा नअटेको १०औँ राष्ट्रिय खेलकुदलाई बजेट भने विनियोजन भएको छ। तीन पटकसम्म मिति सरेको १० औँ राष्ट्रिय खेलकुद अब कहिले हुने भनेर मिति भने तय भएको छैन।
"सरकारी कर्मचारीको तलब बढेन, महंगी भत्ता पाँच हजार पुग्यो",काठमाडौं : सरकारले आर्थिक वर्ष २०८२०८३ को बजेटमा सरकारी कर्मचारीको तलब वृद्धि गरेको छैन। यद्यपि महंगी भत्ता भने बढाएको छ। बिहीबार संघीय संसदको संयुक्त बैठकमा आर्थिक वर्ष २०८२०८२ को बजेट सार्वजनिक गर्दै उपप्रधान एवं अर्थमन्त्री विष्णु पौडेलले सरकारी कर्मचारीको तलब बढाउन नसकिएको बताए। उनले तलब नबढे पनि महंगी भत्ता बढाएर पाँच हजार पुगेको घोषणा गरे। यसअघि सरकारी कर्मचारीले महंगी भत्तावापत २ हजार पाउँदै आएका थिए। आगामी आर्थिक वर्षबाट महंगी भत्तास्वरूप थप ३ हजार पाउने भएका छन्। स्रोत व्यवस्थापनमा कठिनाइ हुने भएकाले तलब वृद्धि नगरिएको अर्थमन्त्री पौडेलले बताए।
अन्तर्राष्ट्रिय पदक विजेता खेलाडीलाई छात्रवृत्ति प्रदान गरिने,काठमाडौं : सरकारले २०८२८३ को बजेट भाषणमा खेलकुद क्षेत्रमा लागेका खेलाडीलाई प्रोत्साहन गर्न नयाँ कार्यक्रम ल्याएको छ। अन्तर्राष्ट्रिय स्तरमा पदक विजेता नेपाली खेलाडीलाई प्रोत्साहन गर्न सरकारले खेलाडी र उनीहरूका सन्ततिका लागि शैक्षिक छात्रवृत्ति प्रदान गर्ने बताएको हो। खेलाडी र प्रशिक्षकलाई दिइने पुरस्कारलाई यो वर्षको बजेटमा पनि निरन्तरता दिइएको छ। खेल क्षेत्रमा महिला सहभागिता बढाउन महिला लक्षित प्रशिक्षण र तालिमको व्यवस्था गरिनेछ। उत्कृष्ट महिला खेलाडीलाई पुरस्कारको विशेष व्यवस्था गरिने बताइएको छ। प्रत्येक प्रदेशमा कम्तीमा ३ विद्यालयमा स्पोटर्स एकेडेमी सञ्चालन गरिने छ। स्काउटका माध्यममा युवालाई कर्तव्यपरक र स्वावलम्बी तथा सुयोग्य बनाई सामाजिक कार्यमा परिचालन गरिनेछ।
निजगढ विमानस्थल निर्माण गरिने,"काठमाडौं : सरकारले निजगढ अन्तर्राष्ट्रिय विमानस्थल निर्माण गर्ने जनाएको छ। आज संघीय संसदमा आगामी आर्थिक वर्षको बजेट प्रस्तुत गर्दै अर्थमन्त्री विष्णु पौडेलले वैकल्पिक विकास वित्तको उपयोग गरी निजगढ विमानस्थल निर्माण गर्ने प्रक्रिया अघि बढाइने बताए। यस्तै झापाको भद्रपुर, दाङको टरिगाउँ, ताप्लेजुङको सुकेटार विमानस्थलको क्षमता विस्तार गरिने उनले जनाए। सुर्खेतमा प्रादेशिक विमानस्थलको प्रक्रिया थालिनेछ। आन्तरिक विमानस्थलको पूर्वाधारका लागि ५० करोड विनियोजन गरिएको छ।"
भौतिक मन्त्रालयका लागि १ खर्ब ५२ अर्ब बजेट विनियोजन,काठमाडौं : सरकारले भौतिक पूर्वाधार तथा यातायात मन्त्रालयका लागि १ खर्ब ५२ अर्ब करोड बजेट विनियोजन गरेको छ। आज संघीय संसदमा आगामी आर्थिक वर्षको बजेट प्रस्तुत गर्दै अर्थमन्त्री विष्णु पौडेलले भौतिक मन्त्रालयका लागि १ खर्ब ५२ अर्ब करोड बजेट विनियोजन गरिएको जानकारी दिए।
त्रिवि क्रिकेट रंगशालाको लागि ४० करोड बजेट,काठमाडौं : त्रिवि क्रिकेट रंगशालाको स्तरोन्नतिको लागि सरकारले ४० करोड बजेट विनियोजन गरेको छ। स्तरोन्नति भइरहेको किर्तिपुरस्थित क्रिकेट रंगशालाका लागि संघीय सरकारले ४० करोड बजेट विनियोजन गरेको हो। यसका साथै चितवनमा बन्दै गरेको गौतम बुद्ध क्रिकेट रंगशालाका सिर्जित सम्पत्ति खरिद गर्न सशर्त अनुदानको व्यवस्था गरिएको छ।
त्रिभुवन अन्तर्राष्ट्रिय विमानस्थललाई बुटिक विमानस्थल बनाइने,काठमाडौं : सरकारले त्रिभुवन अन्तरराष्ट्रिय विमानस्थललाई बुटिक विमानस्थलका रूपमा स्तरोन्नति गर्ने भएको छ। यसका लागि आगामी आर्थिक वर्षमा ४ अर्ब १५ करोड विनियोजन गरिएको छ। संघीय संसदको दुवै सदनको संयुक्त बैठकमा आज उपप्रधान तथा अर्थमन्त्री विष्णुप्रसाद पौडेलले प्रस्तुत गरेको बजेटमा बढ्दो यात्रुको चापलाई व्यवस्थापन गर्न क्षमता विस्तार गर्नका लागि बुटिक विमानस्थलका रूपमा विकास गरिने उल्लेख छ। सरकारले आर्थिक वर्ष २०८२८३ का लागि पर्यटन मन्त्रालयलाई रु १३ अर्ब २८ करोड बजेट विनियोजन गरेको छ। पोखरा अन्तर्राष्ट्रिय विमानस्थललाई पर्यटकीय हबका रूपमा विकास गरिने र गौतमबुद्ध अन्तराष्ट्रिय विमानस्थललाई पर्यटक र श्रमिकहरुको लागि किफायती हुनेगरी विमानस्थल परिसरमा आवशयक सुविधा उपलब्ध गरिने उल्लेख छ। साथै गौतमबुद्ध अन्तराष्ट्रिय विमानस्थलमा कार्गो सेवा सञ्चालन गर्न विशेष सहुलियत दिइनेछ। नेपालमा अन्तरराष्ट्रिय हवाई सेवा सञ्चालन गरिरहेका वायुसेवा कम्पनीलाई भैरहवा र पोखरा विमानस्थलबाट निश्चित सङ्ख्यामा उडान सञ्चालन गर्न विशेष सहुलियत दिइनेछ।
आगामी आर्थिक वर्षमा ६ प्रतिशतको आर्थिक वृद्धिको लक्ष्य,"काठमाडौं : सरकारले आगामी आर्थिक वर्ष २०८२८३ मा ६ प्रतिशतको आर्थिक वृद्धिदर हासिल गर्ने लक्ष्य राखेको छ। उपप्रधानमन्त्री तथा अर्थमन्त्री विष्णुप्रसाद पौडेलले आगामी आर्थिक वर्षको बजेट सार्वजनिक गर्दै सरकारको वार्षिक नीति तथा कार्यक्रम र बजेटले प्रस्ताव गरेका योजना तथा कार्यक्रमले उक्त आर्थिक वृद्धि हासिल गर्ने विश्वास व्यक्त गरे। त्यस्तै, आगामी आर्थिक वर्षका लागि सरकारले मुद्रास्फीति पाँच दशमलव पाँच प्रतिशतको वाञ्छित सीमाभित्र राख्ने लक्ष्य राखेको छ।"
बढ्ने भयो मदिरा र सुर्तीजन्य पदार्थको मूल्य,"काठमाडौं : मदिरा र सुर्तीजन्य पदार्थको मूल्य बढ्ने भएको छ। सरकारले मदिरा, बियर, चुरोट र सुर्तीजन्य पदार्थको आयातमा लाग्दै आएको भन्सार करमा वृद्धि गरेसँगै मूल्य पनि बढ्ने भएको हो। आज संघीय संसदमा आगामी आर्थिक वर्षको बजेट प्रस्तुत गर्दै अर्थमन्त्री विष्णु पौडेलले मदिरा, बियर, चुरोट र सुर्तीजन्य पदार्थको आयातमा लाग्दै आएको भन्सार करमा वृद्धि गरिएको जानकारी दिए। योसँगै आगामी आर्थिक वर्षदेखि मदिरा र सुर्तीजन्य पदार्थको मूल्य पनि बढ्ने छ।"
"शिक्षा मन्त्रालयलाई सबैभन्दा धेरै बजेट, यी हुन् धेरै बजेट पाउने भाग्यमानी मन्त्रालयहरू","काठमाडौं : सरकारले आगामी आर्थिक वर्षका लागि १९ खर्ब ६४ अर्ब ११ करोड रुपैयाँको बजेट सार्वजनिक गरेको छ। बिहीबार संघीय संसदको संयुक्त बैठकमा उपप्रधान एवं अर्थमन्त्री विष्णुप्रसाद पौडेलले १९ खर्ब बढीको बजेट सार्वजनिक गरेका हुन्। आगामी आर्थिक वर्षमा सबैभन्दा धेरै बजेट शिक्षा मन्त्रालयले पाएको छ। शिक्षा, विज्ञान तथा प्रविधि मन्त्रालयलाई २ खर्ब ११ अर्ब बजेट विनियोजन गरिएको छ। त्यस्तै सबैभन्दा कम महिला, बालबालिका तथा ज्येष्ठ नागरिक मन्त्रालयलाई दिइएको छ। उसलाई २ अर्ब ८ करोड बजेट विनियोजन गरिएको छ। त्यस्तै भौतिक पूर्वाधार तथा यातायात मन्त्रालयलाई १ खर्ब ५२ अर्ब, सहरी विकास मन्त्रालयलाई १ खर्ब १८ अर्ब, स्वास्थ्य तथा जनसंख्या मन्त्रालयलाई ९५ अर्ब ८१ करोड, उर्जा, जलस्रोत तथा सिँचाइ मन्त्रालयलाई ८६ अर्ब १ करोड र कृषि तथा पशुपन्छी विकास मन्त्रालयलाई ५७ अर्ब ४८ करोड बजेट विनियोजन गरिएको छ। त्यस्तै खानेपानी मन्त्रालयलाई ३३ अर्ब ८९ करोड, वन तथा वातावरण मन्त्रालयलाई १८ अर्ब ६१ करोड, संस्कृति, पर्यटन तथा नागरिक उड्ययन मन्त्रालयलाई १३ अर्ब २८ करोड, उद्योग, वाणिज्य तथा आपूर्ति मन्त्रालयलाई १० अर्ब १४ करोड र सञ्चार तथा सूचना प्रविधि मन्त्रालयलाई ७ अर्ब ७२ करोड बजेट विनियोजन गरिएको छ। त्यस्तै भूमि व्यवस्था, सहकारी तथा गरिबी निवारण मन्त्रालयलाई ७ अर्ब ४९ करोड, युवा तथा खेलकुद मन्त्रालयलाई ६ अर्ब ८ करोड र श्रम, रोजगार तथा सामाजिक सुरक्षा मन्त्रालयलाई ४ अर्ब २८ करोड बजेट विनियोजन गरिएको छ।"
युवालाई २० लाखसम्म सहुलियत कर्जा उपलब्ध गराइने,"काठमाडौं : सरकारले युवालाई बिना धितो दुई लाखदेखि २० लाखसम्म सहुलियत कर्जा उपलब्ध गराउने भएको छ। उपप्रधानमन्त्री तथा अर्थमन्त्री विष्णुप्रसाद पौडेलले आज संघीय संसद्को संयुक्त बैठकमा प्रस्तुत गरेको आर्थिक वर्ष २०८२र८३ को बजेटमा शिक्षित युवालाई उद्यमशील र स्वरोजगार बनाउन शैक्षिक योग्यता, व्यवसाय दर्ता, सीप परीक्षणको प्रमाणपत्र तथा परियोजना प्रस्तावका आधारमा बिना धितो दुई लाखदेखि २० लाखसम्म तीन प्रतिशत ब्याजदरमा सहुलियतपूर्ण कर्जा उपलब्ध गराउने उल्लेख छ। राष्ट्रिय युवा परिषद्को समन्वयमा १६ वर्षमाथिका युवालाई निश्चित मापदण्डका आधारमा राष्ट्रिय स्वयंसेवक परिचयपत्र प्रदान गरिनेछ। उनीहरूलाई तालिम तथा प्रशिक्षणबाट योग्य बनाई शिक्षा, स्वास्थ्य, सामाजिक जागरण, वातावरण संरक्षण, विपद्मा उद्धार, राहत र पुनर्स्थापनाका लागि परिचालन गरिने बजेट वक्तव्यमा उल्लेख गरिएको छ। त्यसैगरी, सरकारले मुलुकको आर्थिक, सामाजिक विकास र सेवा प्रवाहमा युवाको योगदान वृद्धि गर्ने भएको छ।"
आगामी वर्षदेखि ७० वर्ष पुगेका जेष्ठ नागरिकले मात्रै भत्ता पाउने,काठमाडौं : आगामी आर्थिक वर्षदेखि ७० वर्ष पुगेका जेष्ठ नागरिकहरूले मात्रै सामाजिक सुरक्षा भत्ता पाउने भएका छन्। यसअघि पाउँदै आएका जेष्ठ नागरिकहरूलाई निरन्तरता दिँदै सरकारले आगामी आर्थिक वर्ष २०८२०८३ देखि ७० वर्ष पुगेका जेष्ठ नागरिकहरूलाई मात्रै सामाजिक सुरक्षा भत्ता दिने भएको हो। यसअघि ६८ वर्ष पु्गेका जेष्ठ नागरिकले सामाजिक सुरक्षा भत्ता पाउँदै आएका थिए। चालु आवमा भत्ता खाइरहेका जेष्ठ नागरिक ६९ वर्ष उमेर पुगे पनि उनीहरूले भत्ता पाउनेछन्। आर्थिक वर्ष २०८२०८३ को बजेट प्रस्तुत गर्दै अर्थमन्त्री विष्णु पौडेलले यसबारे जानकारी गराएका हुन्।
झापाको दमकमा आधुनिक रंगशाला निर्माण गरिने,"काठमाडौं : आर्थिक वर्ष २०८२८३ को बजेटमा नेपालको पूर्वी क्षेत्र झापाको दमकमा सबै प्रकारका खेल प्रतियोगिता आयोजना गर्न सकिने गरी अन्तर्राष्ट्रिय स्तरको आधुनिक रंगशाला निर्माण गरिने भएको छ। खेलको विद्याको विविधता र खेल पर्यटनको प्रवर्द्धनका लागि सोलुखुम्बु, मुस्ताङ र जुम्लामा हाइअल्टिच्युट स्पोर्टस स्टेृडय रंगशाला निर्माण गरिने भएको हो। काठमाडौंमा रहेको मूलपानी क्रिकेट रंगशाला, मोरङको गिरिजा प्रसाद क्रिकेट रंगशाला र कैलालीको फाप्ला क्रिकेट रंगशाला र रुपन्देहीको सिद्धार्थ क्रिकेट रंगशालाको लागि ४२ करोड बजेट विनियोजन गरिएको छ।"
दिवा खाजाका लागि १० अर्ब १९ करोड बजेट,काठमाडौं : सरकारले कक्षा ५ सम्मका विद्यार्थीलाई दिवा खाजाका लागि १० अर्ब १९ करोड बजेट विनियोजन गरेको छ। अर्थमन्त्री विष्णु पौडेलले आगामी आर्थिक वर्षको बजेट सार्वजनिक गर्दै दिवा खाजालाई निरन्तरता दिइएको बताए। उनले दिवा खाजामा २८ लाख विद्यार्थी लाभान्वित हुने बताए। त्यस्तै विद्यालयको गुणस्तर बढाउन र स्नातक पास गरेका विद्यार्थी स्वयंसेवक शिक्षाको रूपमा परिचालन गरिने उनले बताए।
१९ खर्ब ६४ अर्ब ११ करोडको बजेट सार्वजनिक (पूर्ण पाठ),काठमाडौं : सरकारले आगामी आर्थिक वर्षका लागि १९ खर्ब ६४ अर्ब ११ करोड रुपैयाँको बजेट सार्वजनिक गरेको छ। बिहीबार संघीय संसदको संयुक्त बैठकमा उपप्रधान एवं अर्थमन्त्री विष्णुप्रसाद पौडेलले १९ खर्ब बढीको बजेट सार्वजनिक गरेका हुन्। कूल विनियोजनमध्ये चालूतर्फ ११ खर्ब ८० अर्ब ९८ करोड अर्थात् ६०१ प्रतिशत र पुँजीगततर्फ ४ खर्ब ७ अर्ब ८९ करोड अर्थात् २०८ प्रतिशत रहेको उनले बताए। त्यस्तै वित्तीय व्यवस्थातर्फ ३ खर्ब ७५ अर्ब २४ करोड अर्थात् १९१ प्रतिशत रहेको अर्थमन्त्री पौडेलले जानकारी दिए। उनले कूल विनियोजनमा प्रदेश र स्थानीय तहमा वित्तीय हस्तान्तरणतर्फ ४ खर्ब १७ अर्ब ८३ करोड रुपैयाँ विनियोजन गरिएको बताए। बजेटको खर्च व्यहोर्ने स्रोतमा राजस्वबाट १३ खर्ब १५ अर्ब रुपैयाँ र वैदेशिक अनुदानबाट ५३ अर्ब ४५ करोड संकलन गर्ने लक्ष्य राखिएको छ। त्यस्तै वैदेशिक ऋणबाट २ खर्ब ३३ अर्ब ६६ करोड परिचालन गरिने र बाँकी आन्तरिक ऋणबाट व्यहोरिने अर्थमन्त्री पौडेलले बताए। बजेटको पूर्ण पाठ:
विद्यार्थीलाई हप्तामा २० घण्टा काम गर्ने व्यवस्था,काठमाडौं : सरकारले विद्यार्थीलाई हप्तामा २० घण्टा काम गर्ने व्यवस्था गरेको छ। आज संघीय संसद्को संयुक्त सदनमा आगामी आर्थिक वर्षको बजेट प्रस्तुत गर्दै अर्थमन्त्री विष्णुप्रसाद पौडेलले पढ्दै काम गर्दै कार्यक्रम सञ्चालन गर्ने बताएका हुन्।
बनमा आगो लगाउने व्यक्तिबारे सूचना दिए सरकारले पुरस्कृत गर्ने,काठमाडौं : सरकारले जैविक विविधताको संरक्षण र बन डढेलो रोकथाम तथा नियन्त्रणका लागि समुदायस्तरमा सचेतना अभियान संचालन गर्ने जनाएको छ। बिहीबार संघीय संसदको संयुक्त बैठकमा आर्थिक वर्ष २०८२०८२ को बजेट सार्वजनिक गर्दै उपप्रधान एवं अर्थमन्त्री विष्णु पौडेलले डढेलो लगाउने व्यक्तिलाई कानुनको दायरमा ल्याउन सूचना दिने र निभाउने व्यक्तिलाई पुरस्कृत गरिने बताए। त्यसका लागि वन तथा वातावरण मन्त्रालयका लागि १८ अर्ब ६१ करोड विनियोजन गरिएको छ।
सुनचाँदी गहना निर्यात गर्ने उद्योगलाई सरकारको सुविधा,काठमाडौं : सरकारले सुनचाँदीका गहना निर्यातलाई बढावा दिने भएको छ। अर्थमन्त्री विष्णु पौडेलले आगामी आर्थिक वर्षको बजेट विनियोजन गर्दै त्यस्ता उद्योगहरूलाई बन्डित वेयरहाउसको सुविधा उपलब्ध गराउने बताए। उनले त्यस्ता उद्योगले निकासी मूल्यको कम्तीमा ५० प्रतिशत अग्रिम भुक्तानी प्राप्त गरेमा सो रकम बराबरको सुनचाँदी खरिद गर्नसक्ने बताए।
श्रम मन्त्रालयका लागि ४ अर्ब २८ करोड बजेट विनियोजन,"काठमाडौं : सरकारले श्रम, रोजगार तथा सामाजिक सुरक्षा मन्त्रालयका लागि ४ अर्ब २८ करोड बजेट विनियोजन गरेको छ। आज संघीय संसदमा आगामी आर्थिक वर्षको बजेट प्रस्तुत गर्दै अर्थमन्त्री विष्णु पौडेलले श्रम मन्त्रालयका लागि ४ अर्ब २८ करोड बजेट विनियोजन गरिएको जानकारी दिए।"
"एआईलाई व्यवसायिक प्रयोगमा ल्याइने, सूचना प्रविधि मन्त्रालयलाई ७ अर्ब ७२ करोड बजेट",काठमाडौं : सरकारले सञ्चार तथा सूचना प्रविधि मन्त्रालयलाई ७ अर्ब ७२ करोड बजेट विनियोजन गरेको छ। अर्थमन्त्री विष्णु पौडेलले आगामी आर्थिक वर्षको बजेट सार्वजनिक गर्दै सूचना प्रविधिलाई प्राथमिकतामा राख्ने बताए। उनले कृत्रिम बौद्धिकता (एआई)लाई पनि व्यावसायिक प्रवर्द्धनका लागि सहजीकरण गर्ने बताए। त्यस्तै डाटा सेन्टर बनाउन निजीसँग सहकार्य गर्ने र सूचना प्रविधि पार्क निर्माणका लागि वैदेशिक लगानीलाई प्रोत्साहन गरिने अर्थमन्त्री पौडेलको भनाइ छ। त्यस्तै मोबाइलको अवैध निकासी रोक्न र ओटीटी सेवाको नियमन गर्ने नीति बनाउने उनले बताए। त्यस्तै साइबर सुरक्षामा पनि विशेष ध्यान दिने उनले बताए। त्यस्तै सूचना प्रविधिमा जोड दिन र डिजिटल साक्षरतालगायतका कार्यक्रमका लागि ७४ करोड बजेट विनियोजन गरिएको अर्थमन्त्री पौडेलले बताए।
सरकारले ५ लाख परिवारलाई लालपुर्जा दिने,"काठमाडौं : सरकारले ५ लाख नागरिकलाई लालपुर्जा प्रदान गर्ने भएको छ। अर्थमन्त्री विष्णु पौडेलले आगामी आर्थिक वर्षको बजेट प्रस्तुत गर्दै भूमिसम्बन्धी कानुनमा संशोधन गरी ५ लाखलाई लालपुर्जा वितरण गर्ने बताए। उनले भूमि व्यवस्था, सहकारी तथा गरिबी निवारण मन्त्रालयका लागि ७ अर्ब ४९ करोड बजेट विनियोजन गरेको बताए। अर्थमन्त्री पौडेलले निरपेक्ष गरिबी हटाउने घोषणा पनि गरे। गरिबी हटाउनका लागि प्रदेश र स्थानीय तहसँग मिलेर काम गर्ने उनको भनाइ छ।"
सरकारले मेड इन नेपाल र मेक इन नेपाल सञ्चालन गर्ने,काठमाडौं : सरकारले निजी क्षेत्रको सहकार्यमा मेड इन नेपाल र मेक इन नेपाल सञ्चालन गर्ने बताएको छ। संघीय संसदमा आगामी आर्थिक वर्षको बवेट प्रस्तुत गर्दै अर्थमन्त्री विष्णु पौडेलले निजी क्षेत्रको सहकार्यमा मेड इन नेपाल र मेक इन नेपाल सञ्चालन गरिने बताएका हुन्।
सरकारले २ अर्ब ४४ करोडको छात्रवृत्ति प्रदान गर्ने,"काठमाडौं : सरकारले विद्यार्थीहरूका लागि २ अर्ब ४४ करोडको छात्रवृत्ति बाँड्ने घोषणा गरेको छ। अर्थमन्त्री विष्णु पौडेलले आगामी आर्थिक वर्षको बजेट सार्वजनिक गर्दै विद्यार्थीहरूलाई उक्त रकम बराबरको छात्रवृत्ति प्रदान गर्ने घोषणा गरेका हुन्। उनले लक्षित समुदाय र हिमाली जिल्लाका विद्यार्थीलाई छात्रवृत्तिमा प्राथमिकता दिइने बताए। मुसहर, डोम र चमार समुदायका विद्यार्थीलाई उच्च शिक्षामा उत्प्रेरणा छात्रवृत्ति प्रदान गर्ने उनले बताए।"
कर्णालीमा नियमित विद्युत आपूर्तिका लागि प्रशारण लाइनको निर्माण दुई वर्षभित्र सकिने,काठमाडौं : कर्णाली प्रदेशमा नियमित विद्युत आपूर्तिका लागि कोहलपुर सुर्खेत जुम्ला १३२ केभी प्रशारण लाइनको निर्माण दुई वर्षभित्र सकिने भएको छ। बिहीबार संघीय संसदको संयुक्त बैठकमा आर्थिक वर्ष २०८२०८२ को बजेट सार्वजनिक गर्दै उपप्रधान एवं अर्थमन्त्री विष्णु पौडेलले उक्त प्रशारण लाइनको निर्माण दुई वर्षभित्र सकिने बताएका हुन्। उनले ऊर्जा निर्यात सम्भाव्यताका आधारमा थप अन्तरदेशीय प्रशारण लाइन निर्माण गरिने बताए। मन्त्री पौडेलले प्रशारण लाइन विस्तार र वितरण आयोजनाका लागि रु १३ अर्ब १८ करोड विनियोजन गरिएको बताए।
सरकारले उडान चाप काम भएका विमानस्थलको वैकल्पिक परियोजना बनाउने,"काठमाडौं : सरकारले उडान चाप काम भएका आन्तरिक विमानस्थलको वैकल्पिक परियोजना बनाउने भएको छ। आज संघीय संसदमा आगामी आर्थिक वर्षको बजेट प्रस्तुत गर्दै अर्थमन्त्री विष्णु पौडेलले निजी क्षेत्रको साझेदारीमा यस्ता विमानस्थललाई हवाई उड्डयन सम्बन्धी तालिम तथा प्याराग्लाइडिङ, स्काइड्राइभिङ जस्ता साहसिक पर्यटनमा प्रयाग गरिने जनाएका हुन्।"
"भूमि व्यवस्था, सहकारी तथा गरिबी निवारण मन्त्रालयलाई ७ अर्ब ४९ करोड बजेट","काठमाडौं : सरकारले भूमि व्यवस्था, सहकारी तथा गरिबी निवारण मन्त्रालयका लागि ७ अर्ब ४९ करोड बजेट विनियोजन गरेको छ। अर्थमन्त्री विष्णु पौडेलले आगामी आर्थिक वर्षको बजेट सार्वजनिक गर्दै निरपेक्ष गरिबी हटाउने घोषणा गरेका हुन्। उनले गरिबी हटाउनका लागि प्रदेश र स्थानीय तहसँग मिलेर काम गर्ने बताए।"
प्रदेश र स्थानीय तहलाई पाँच खर्ब ८२ अर्ब विनियोजन,"काठमाडौं : आगामी आर्थिक वर्ष २०८२८३ का लागि संघीय सरकारले प्रदेश र स्थानीय तहलाई वित्तीय हस्तान्तरणमार्फत् पाँच खर्ब ८२ अर्ब ८३ विनियोजन गरेको छ। संघीय संसद्को संयुक्त बैठकमा आगामी आर्थिक वर्षको बजेट प्रस्तुत गर्दै अर्थमन्त्री विष्णुप्रसाद पौडेलले राजस्व बाँडफाँड र अनुदानमार्फत् प्रदेश र स्थानीय तहलाई वित्तीय हस्तान्तरणका रूपमा उक्त रकम हस्तान्तरण गरिने जनाएका हुन्। वित्तीय समानीकरण अनुदानका लागि राष्ट्रिय प्राकृतिक स्रोत तथा वित्त आयोगको सिफारिसका आधारमा प्रदेशका लागि ६० अर्ब ६६ करोड र स्थानीय तहमा ८८ अर्ब ९७ करोड हस्तान्तरण गरिनेछ, उनले भने, सशर्त अनुदानतर्फ प्रदेशका लागि ३० अर्ब ३५ करोड र स्थानीय तहका लागि दुई खर्ब ११ अर्ब ४६ करोड गरी जम्मा दुई खर्ब ४१ अर्ब ८१ करोड विनियोजन गरिएको छ । त्यस्तै, प्रदेश र स्थानीय तहलाई पूर्वाधार आयोजना कार्यान्वयनका लागि समपूरक अनुदानतर्फ प्रदेशलाई तीन अर्ब २८ करोड र स्थानीय तहलाई १० अर्ब छ करोड विनियोजन गरिएको छ। विशेष अनुदानतर्फ प्रदेशका लागि प्रदेशका लागि तीन अर्ब २७ करोड र स्थानीय तहका लागि नौ अर्ब ७८ करोड विनियोजन गरिएको छ। सशर्त, विशेष र समपूरक अनुदान कार्यसम्पादनका आधारमा हस्तान्तरण गर्ने व्यवस्था मिलाइएको पनि अर्थमन्त्री पौडेलले बताए। बजेट वक्तव्य प्रस्तुत गर्दै अर्थमन्त्री पौडेलले आगामी आर्थिक वर्षका लागि प्रदेश तथा स्थानीय तहमा राजस्व बाँडफाँडबाट एक खर्ब ६५ अर्ब हस्तान्तरण हुने अनुमानसमेत गरिएको बताए। यसरी आगामी आर्थिक वर्षमा संघीय सरकारले प्रदेश र स्थानीय तहलाई वित्तीय हस्तान्तरण र राजस्व बाँडफाँडबाट पाँच खर्ब ८२ अर्ब ८३ करोड बराबर पठाउने अनुमान गरिएको छ।"
फोनपे स्टुडेन्ट एम्बेसडर कार्यक्रम २०२५ सार्वजनिक,"काठमाडौं : डिजिटल भुक्तानी सञ्जाल फोनपे ले फोनपे स्टुडेन्ट एम्बेसडर कार्यक्रम २०२५ सार्वजनिक गरेको छ। जसले देशभरका विश्वविद्यालयका विद्यार्थीहरूलाई डिजिटल साक्षरता, फिनटेकमा नवीनता र सामाजिक प्रभावमा सशक्त बनाउने लक्ष्य लिएको छ। कार्यक्रमको मूल मान्यता भनेको विद्यार्थीहरू नै नेपालको भविष्यका डिजिटल नेतृत्वकर्ता हुन् भन्ने हो। आजको युवालाई सशक्त बनाएर मात्रै भोलिको डिजिटल समावेशी नेपाल निर्माण गर्न सकिन्छ भन्ने विश्वासमा आधारित यो कार्यक्रमले आधुनिक सीप र नेतृत्व क्षमताबाट भरिपूर्ण नयाँ पुस्ता तयार गर्ने उद्देश्य राखेको छ। कार्यक्रमको एक विशेष पाटो हो ""टाइम टु टिच ब्याक"" पहल जसअन्तर्गत विद्यार्थीहरूलाई आफ्ना अभिभावक र समुदायका वृद्ध सदस्यहरूसँग जोडिएर डिजिटल वित्तीय उपकरणहरूको प्रयोग सिकाउने प्रोत्साहन दिइन्छ। जसले पुस्ताबीचको डिजिटल दूरी कम गर्न सघाउँछ। यो वर्ष कार्यक्रमप्रति उल्लेखनीय उत्साह देखिएको छ। देशभरबाट १७० भन्दा बढी टिमले आवेदन दिए। प्रतिस्पर्धात्मक छनोट प्रक्रियापछि ७५ टिमहरू १५० विद्यार्थीहरू छनोट गरिएको छ। जो आफ्ना कलेज र प्रदेशको प्रतिनिधित्व गर्दै डिजिटल रूपान्तरणको यात्रामा संलग्न हुँदैछन्। ८ हप्ता लामो कार्यक्रमअन्तर्गत विद्यार्थीहरूले डिजिटल भुक्तानी प्रवर्द्धन, सशक्त सामग्री सिर्जना र नेतृत्व सीप विकासका चुनौतीहरू सामना गर्नेछन्। आधिकारिक फोनपे एम्बेसडरका रूपमा उनीहरूले आफ्ना कलेज र समुदायहरूमा सचेतना अभियान डिजाइन र सञ्चालन गर्दै व्यवहारिक अनुभव लिनेछन् र दीर्घकालीन सामाजिक प्रभाव सिर्जना गर्नेछन्। फोनपेकी मार्केटिङ प्रमुख सलिना नकर्मी भन्छिन्, हामी युवाको शक्ति र परिवर्तन ल्याउने क्षमतामा विश्वास गर्छौं। स्टुडेन्ट एम्बेसडर कार्यक्रममार्फत हामी विद्यार्थीहरूलाई डिजिटल संसारमा सफल हुन आवश्यक उपकरण दिन चाहन्छौं, अनि तिनले सिकेको ज्ञान आफ्नो पुरानो पुस्तासँग बाँड्न प्रोत्साहन गर्न चाहन्छौं। यो नेतृत्व निर्माणको अभियान हो, जसले अरूलाई पनि अगाडि बढाउँछ।"" छनोटमा परेका विद्यार्थीहरू देशभरका विविध शैक्षिक संस्थाहरूबाट आएका छन् जसले नेपालकै शैक्षिक विविधता र राष्ट्रिय पहुँच देखाउँछ।"
क्रिकेटर पूजा महतो सम्मानित,मलंगवा : गणतन्त्र दिवसका अवसरमा राष्ट्रिय महिला क्रिकेट टोलीकी उपकप्तान एवं १९ वर्ष मुनिको महिला राष्ट्रिय टोलीकी कप्तान पूजा महतोलाई सम्मान गरिएको छ। चन्द्रनगर गाउँपालिकाले एक कार्यक्रम आयोजना गरेर पूजालाई सम्मान गरेको हो। गाउँपालिका अध्यक्ष राजकुमार महतोले नगद ५५ हजार रुपैयाँसहित सम्मान पत्र प्रदान गरिएको हो। नाढीतालमा आयोजना गरिएको कार्यक्रममा पूजा महतोलाई सम्मान गरिएको चन्द्रनगर गाउँपालिकाका प्रमुख प्रशासकीय अधिकृत राजेश कुमार यादवले बताए। कार्यक्रममा गाउँपालिकाका दुईजना शहीद विद्या सागर महतो र शिवकुमार रामको परिवारलाई जनही नगद २५ हजार रुपैयाँ र सम्मानपत्रले सम्मान गरिएको छ। त्यसैगरी अधिकार प्राप्तिका लागि विभिन्न समय भएको आन्दोलनमा जेल जीवन बिताएका नेपाली कांग्रेसका पूर्व जिल्ला सभापति सत्यदेव सिंह दनुवारलाई नगद २५ हजार रुपैयाँ र सम्मान पत्रसहित सम्मान गरिएको छ।
अस्पतालको अस्थायी भवन गाउँपालिकालाई हस्तान्तरण,"काभ्रे : गत असोज महिनामा आएको रोशी खोलाको बाढीले बगाएको १० शय्याको अस्थायी भवन निर्माण गरेर गाउँपालिकालाई हस्तान्तरण गरिएको छ। जिल्लाको रोशी गाउँपालिका१ फलामेसाँघुमा निर्माण सम्पन्नको अन्तिम चरणमा रहेको १० शय्याको आधारभूत अस्पतालको पक्की भवन असोजको बाढीले बगाएको थियो। विश्व स्वास्थ्य संगठनको आर्थिक सहयोगमा निर्माण गरेको आधारभूत अस्पतालको अस्थायी भवन बुधबार गाउँपालिकालाई हस्तान्तरण गरेको हो। विश्व स्वास्थ्य संगठनले ४५ लाख लागतमा निर्माण गर्दै सुविधा सम्पन्न भवन (मेडिकल क्याम्प किट प्यानल वेस्ड)को अस्थायी अस्पताल भवन निर्माण गरी औषधीजन्य उपकरणहरूसहित पालिकालाई हस्तान्तरण गरेको हो। विश्व स्वास्थ्य संगठनका नेपाल प्रतिनिधि डा राजेश संभाजीराव पाण्डव, स्वास्थ्य तथा जनसंख्या मन्त्रालयका प्रवक्ता डा प्रकाश बुढाथोकीले रोशी गाउँपालिकालाई भवन हस्तान्तरण गरिएको थियो। उक्त अस्पतालले बेथानचोक गाउँपालिकाको तल्लो भेग, नमोबुद्ध नगरपालिका९ र रोशी गाउँपालिका१ देखि ४ सम्मको नागरिकहरूलाई सेवा दिँदै आएको थियो।"
जेन्जी पुस्तालाई ३ प्रतिशतमा ऋण दिन ७३ करोड बजेट,"काठमाडौं : सरकारले जेन्जी पुस्तालाई सहुलियत ऋण प्रदान गर्न ७३ करोड बजेट विनियोजन गरेको छ। अर्थमन्त्री विष्णु पौडेलले आगामी आर्थिक वर्षको बजेट सार्वजनिक गर्दै युवालाई उद्यमी बनाउनका लागि सहुलियत ऋण प्रदान गर्ने बताए। उनले काम खोज्ने युवा होइन, काम दिने युवालाई प्रोत्साहन गर्ने र त्यस्ता युवाहरूलाई स्टार्टअप र उद्यमशीलताका लागि ३ प्रतिशतमा ब्याज उपलब्ध गराउने बताए।"
"बाँदरको जोखिम रहेको क्षेत्रमा चिया, कफी, खुर्सानी खेतीका लागि प्रोत्साहन गरिने","काठमाडौं : सरकारले जंगली जनावरबाट खेतिबालीमा हुने नोक्सानी कम गर्न नियन्त्रणका उपायहरू अपनाउने भएको छ। बिहीबार संघीय संसदको संयुक्त बैठकमा आर्थिक वर्ष २०८२०८२ को बजेट सार्वजनिक गर्दै उपप्रधान एवं अर्थमन्त्री विष्णु पौडेल बाँदर, बँदेल र निल गाईजस्ता जंगली जनावरबाट खेतिबालीमा हुने नोक्सानी कम गर्न नियन्त्रणका उपायहरू अपाउने बताएका हुन्। उनले बाँदरको जोखिम रहेको क्षेत्रमा सिमल,तरुण बेसार, चिया, कफी, अदुवा, खुर्सानीलगायतका खेति गर्न प्रोत्साहन गरिने बताए। सरकारले कृषि उत्पादनलाई प्रोत्साहन गर्ने उनले बताए।"
"सामाजिक सुरक्षा कार्यक्रमका लागि १ खर्ब ९ अर्ब, स्थानीय र प्रदेशबाट दोहोरो भत्ता दिन नपाइने",काठमाडौं : सरकारले सामाजिक सुरक्षा कार्यक्रमका लागि १ खर्ब ९ अर्ब बजेट विनियोजन गरेको छ। अर्थमन्त्री विष्णु पौडेलले आगामी आर्थिक वर्षको बजेट सार्वजनिक गर्दै सबै नेपालीलाई जीवनचक्रमा आधारित सुरक्षा प्रणालीमा आबद्ध गरिने घोषणा गरे। उनले नियमित आयआर्जन गर्ने व्यक्तिलाई योगदानमा आधारित सामाजिक सुरक्षा कार्यक्रममा समेटिने र छरिएर रहेका सामाजिक सुरक्षा कार्यक्रमलाई एकीकृत गरी दिगो बनाइने बताए। त्यस्तै सबै सामाजिक कार्यक्रमलाई राष्ट्रिय परिचयपत्रमा समावेश गर्ने र अपांगता भएका व्यक्तिलाई घुम्ती टोलीमार्फत राष्ट्रिय परिचय पत्र वितरण गरिने उनले बताए। त्यस्तै सामाजिक सुरक्षा कार्यक्रमका नाममा प्रदेश र स्थानीय तहबाट दोहोरो भत्ता दिन नपाइने उनले बताए।
शिक्षा मन्त्रालयका लागि २ खर्ब ११ अर्ब १७ करोड बजेट विनियोजन,"काठमाडौं : सरकारले शिक्षा, विज्ञान तथा प्रविधि मन्त्रालयका लागि २ खर्ब ११ अर्ब १७ करोड बजेट विनियोजन गरेको छ। आज संघीय संसदमा आगामी आर्थिक वर्षको बजेट प्रस्तुत गर्दै अर्थमन्त्री विष्णु पौडेलले शिक्षा मन्त्रालयका लागि २ खर्ब ११ अर्ब १७ करोड बजेट विनियोजन गरिएको जानकारी दिए।"
ऊर्जा मन्त्रालयका लागि ८६ अर्ब १ करोड बजेट विनियोजन,"काठमाडौं : ऊर्जा, जलस्रोत तथा सिँचाइ मन्त्रालयका लागि ८६ अर्ब १ करोड करोड बजेट विनियोजन गरेको छ। आज संघीय संसदमा आगामी आर्थिक वर्षको बजेट प्रस्तुत गर्दै अर्थमन्त्री विष्णु पौडेलले ऊर्जा मन्त्रालयका लागि ८६ अर्ब १ करोड बजेट विनियोजन गरिएको जानकारी दिए।"
महिला सहभागिता : प्रजातान्त्रिक प्राथमिकता,"संयुक्त राष्ट्रसंघले दिगो विकास लक्ष्यको पाँचौं सूचीमा लैंगिक समानतालाई राखेपछि महिला अधिकारको पक्ष पछिल्लो समय थप व्यापक र बृहत् बन्न पुग्यो। १९ औं शताब्दीको अन्त्य तथा २० औं शताब्दीको आदिमा बेलायती महिला अधिकारलाई नै केन्द्रबिन्दुमा राखेर निर्देशक सारा ग्याभ्रोनले सन् २०१५ मा निर्देशन गरेको एक सिनेमा छ सफ्रागेट । यस सत्यतामा आधारित सिनेमाले महिला अधिकारका तीन व्यापक र भयानक मुद्दाहरू उठान गरेका छन्, महिला अधिकार, राजनीति र व्यक्तिगत स्वतन्त्रताका लागि चुकाएको मानव मूल्य । यी तीनै पक्ष यहाँ महिलापक्षीय बन्न सफल देखिन्छन कथानकका हिसाबले । यसर्थ, पनि यहाँ निर्देशक ग्याभ्रोन सफल छिन् । शताब्दीको एक्काइसौं कालखण्डमा निर्मित यस सिनेमा को भयानकता झन् प्रगाढ बन्छ, जब लैंगिक रूपमै महिलालाई मतदानको अधिकार र प्रजातान्त्रिक पद्धतिमा महिलाको सहभागिताजस्ता महिलामैत्री नारा चल्न थाल्दछन् । विश्वव्यापी महिला अधिकारकावारे काम गर्ने संस्था युन वमनका अनुसार वैश्विक परिवेसमा महिलाका सामाजिक, नागरिक तथा राजनीतिक अधिकारका बारेमा पैरवी गर्ने महिलाहरू एलिजावेथ क्याडी स्ट्यान्टन र लुक्रेसिया मट रहेका उल्लेख छ । जसको सुरुवात सन १८४८ देखि सुरु गरेको मानिन्छ । फलस्वरूप सन् १९९५ मा चीनको बेइजिङमा विश्वका नेताहरूले बेइजिङ घोषणापत्र जारी गर्दै लैंगिक समानताका विषयमा ऐक्यबद्धता जनाए । यसैबाट पछिल्लो समयको महिला अधिकारको कोसेढुंगा यसै घोषणापत्रले गयो भने सन् २०१५ मा संयुक्त राष्ट्रसंघले दिगो विकास लक्ष्यको पाँचौं सूचीमा लैंगिक समानतालाई राखेपछि महिला अधिकारको पक्ष पछिल्लो समय थप व्यापक र बृहत् बन्न पुग्यो । भर्खरै मात्र अमेरिकी राष्ट्रपतीय चुनावको मामिला झन् पेचिलो बन्यो, महिला र पुरुष उम्मेदवार बन्दा । हुबहु यसै किसिमको माहोल सन् २०१६ मा हिलारी क्लिन्टनले सामना गर्नु पयो भने तत्कालीन रूपमा कमला ह्यारिसले । यसबाट के पनि प्रस्ट भयो भने अमेरिकीहरू झन् कन्जरभेटिभ बन्दै छन् किी, अमेरिकी राजनीतिमा महिलालाई उर्तान । फेरि यसबाट अमेरिकीहरूको चेतनाको स्तर आकलन गर्न भने खोजिएको होइन ? लाग्छ, नेपालको सन्दर्भमा यसको सापेक्षित विन्दु त निकै कम छ, मानव विकास सूचांकका हिसाबले । वेसम्भारको उपज सिनेमा, तथ्यांक तथा अमेरिकी राजनीति मात्र महिला विकासका अधिकतम कसी बन्न सक्तैनन् । यसका लागि महिलाको शैक्षिक स्तरमा थप मजबुतीकरण एवं प्रभावयोग्य बन्नु मानक बन्न सक्छ । मानकले उन्नतिको पथ तयार गर्न सक्छ । के यसका लागि नेपाली महिला नेतृत्व जुट्न सक्छ त ? दलहरूबाट नै गुटगत फुटको चेतना विकास गरेका महिला नेतृत्व भने साहना प्रधान, मंगलादेवी सिह, मार्गरेट थ्याचार, तथा इन्दिरा गान्धीको एकता एवं त्यागबारे बखान गरेर नथाक्ने अवस्थामा छ । अब यस विडम्बनाबाट छुटकारा पाउनु हाम्रो अभिभारा हो । यहाँ उल्लेख भएबमोजिमका चेतनिक हिसाबले अधिकारलाई सापेक्षित तुलना गर्दा महिलाकै हकमा यो समान बन्न आवश्यक नै देखिन्छ, सदुपयोग र दुरुपयोगका हिसाबले । किनकि, महिलाकै हकमा तुलना गर्दा अधिकार, महिलाकै हात परेको अवस्थामा पनि कायान्तरण हुन नसकेका उदाहरण ब्राजिलकी राष्ट्रपति डिल्मा रुसेल्फ, बंगलादेशकी प्रधानमन्त्री शेख हसिना, दक्षिण कोरियाकी पार्क गेउन ह्याई आदिलाई आजसम्म पनि फरक कोणले हेर्ने गरिन्छ । शेख हसिना त हिजोआज पनि निर्वासनमै छिन् । यसबाट महिला मात्र पनि अपेक्षित विकास र महिला अधिकारका पूरक बन्न नसक्दो रहेछन् भन्ने खालको भाष्य निर्माण गर्नसमेत विकास भएको छ । तर, पूरक अधिकार र विकास मात्र महिला उन्नयनका सक्षम आधारशीला मात्र हुन् मात्र भन्न लागिएको पनि होइन । केवल यसबाट त सम्भावनामैत्री र जनवादी लिडरसिप पनि सत्तापश्चात् क्षय हुन सक्ने प्रबलतालाई आकलन गर्न मात्र खोजिएको हो । चेतनिक भय पछिल्लो समयमा चालु हँुदै हालसम्म पनि यथावत् मीटू आन्दोलन पनि एक महिला अधिकारलाई टेवा पुयाउने हेतुले सुरु भएको आन्दोलन हो । जुन सन् २०१७ देखि हालसम्म पनि यथावत् नै छ । यस अभियानले विश्वका भयानक भनिएका पश्चिमा मुलुकका चर्चित राजनीतिज्ञ, कलाकार, व्यापारीहरूलाई राम्रैसँग ठेस पुयाएको थियो । भारतकै सन्दर्भमा कुरा गर्दा सन् २००२ मा गुजरातकोे विल्किज वानोको प्रसंग आउछ । जसमा न्यायका निम्ति लडाइँ तथा जीवनको बारे अन्तर्राष्ट्रिय समुदायको समेत ध्यान खिचेको थियो । नेपालको संविधान २०७२ लाई पनि नेपाली महिलाको हक तथा अधिकार संवर्धन र प्रवर्धन गर्ने एक कोसेढुङ्गाको रूपमा विश्व समुदायले हेरेको मान्ने गरिन्छ । यसबाट थप समाजमा नयाँ महिलामैत्री वातावरणको तयसमेत गरेको विश्वास गरिएको छ । राजनीतिक दलमा आबद्धता र निर्वाचनमा मतदान मात्रले आदिम कालिन समाजले राजनीतिलाई परिभाषित गर्ने मानक मान्ने प्रचलन थियो । यसमा थप कठिनाइ महिलाहरूलाई थियो, यी दुई मापकका बीच रहन । किनकि महिलालाई निर्वाचनमा मतदानको अधिकार त धेरै पछि मात्र प्राप्त भएको अधिकार थियो भने राजनीतिक दलमा आबद्धता त धेरैै परको कुरा थियो । यसका डायस्पोरा फरक भएका धेरै भएकै छैन । महिलाको हक तथा हित संरक्षणका आयाममा विश्व राजनीतिले फरक स्वरूप ग्रहण गर्न विश्व राजनीतिक गठजोडमा पूर्वकालिन समयमा महिलाको थोरै मात्र पनि सहभागिता हुन सकेको भए पछिल्लो समयमा पक्का पनि महिलामैत्री राजनीति बन्न सक्थ्यो होला पनि हुन्थ्यो होला । तर, पुरुष प्रभुत्वले थप जरा गाडेको परिस्थितिमा यो संस्थागत हुन समय लाग्न सक्नु स्वाभाविक हो । स्वाभाविक नजरअन्दाज सन् २०२३ को पछिल्लो तथ्यांकअनुसार विश्वको करिब २६ प्रतिशत महिलाहरूले मेम्बर अफ पार्लियामेन्ट वा संसद्का रूपमा प्रतिनिधित्व गर्दछन् । सहभागिताका हिसाबले यो संख्यालाई उति सन्तोषजनक मान्न सकिन्न । यो दर दक्षिण एसियाको हकमा १५६ प्रतिशत रहेको छ भने नेपालको हकमा यो प्रतिशत ३३५ रहेको तथ्यांक आइपीयूको पछिल्लो प्रतिवेदनमा उल्लेख छ । यसको अर्को रोचक पक्ष के छ भने विकासमा फड्को मारिसकेको मुलुकसाउदी अरबमा महिला मतदानको अधिकार सन् २०११ देखि मात्र सुरु भएको छ, पार्लियामेन्टमा महिला सहभागिता त परको कुरा हुन् । सापेक्षिक रूपमा नेपाली परिवेशमा महिला राजनीतिक सहभागिता कम रहेको छैन । यसको परिणाम स्वरूप २०१५ सालको निर्वाचनमा बीपी कोइरालाको प्रधानमन्त्रीत्वमा गठन भएको मन्त्रिमण्डलमा नेपालकी पहिलो महिला मन्त्रीको रूपमा द्वारिका देवी ठकुरानीको उदय भयो । यस्तो हिसाबमा बनेको मन्त्रिमण्डल समावेशी बन्नु एक विशिष्ट उदाहरणका रूपमा हेर्न सकिन्छ । शाब्दीक चेतना गौण हो, व्यावहारिक चेतनाका हिसाबमा । चेतनाको हिसाबमा अब्बलता विकासको परिसूचक हो । अब परिसूचकहरूलाई तल र माथि, ठेल्ने र तान्ने क्रियाकर्मलाई सीमिततामा अड्काउनु भनेको सापेक्षिक रूपमा महिला सुधारमा ब्रेक लगाउनु हो । यति मात्र पनि महिला अधिकारका दायरा हैनन्, यसैबारे महिला वर्गले थप बुझ्नु आवश्यक छ । यो एक बहुमुखी आयाम भएको हँुदा यसले विश्वको आर्थिक, न्यायिक, सामाजिक, वैधानिक, राजनीतिक, चेतनिक आदि जस्ता विधा बोकेका हुन्छन् । यसलाई थप सुदृढ एवं सबल बनाउन केकस्तो कदम चाल्न सकिन्छ भन्ने चाहिँ प्रमुख आधार विन्दु हो । यसका लागि महिला अधिकारका पक्षमा समन्यायिक पहुँच वृद्धि, आर्थिक सामाजिक रूपान्तरणमा महिला सहभागिता, प्रभावकारी नीतिगत व्यवस्थामा जोड, प्रजनन अधिकारमा महिलाको समान सहभागिता, महिलाको अन्तर्राष्ट्रिय सहभागितामा अभिवृद्धि, शासकीय स्वरूपका तहगत निकायहरूमा कोटाभन्दा पनि खुला तवरले सहभागिता जस्ता आयामहरू विशिष्ट आधारशिला बन्न सक्छन् । निष्कर्ष निष्प्रभावी अधिकारभन्दा प्रभावी निरंकुश प्रणाली सार्थक हुन्छ, प्रयोगका हिसाबले । किनकि निष्क्रियता बढेको अवस्थामा स्वतन्त्रता र समानता थप खुम्चन पुग्दछन् । यसबाट सक्रियताको सम्भावित सीमासमेत बन्द हुन सक्ने खतरा देखापर्न सक्छ । यदि, यही प्रकारको परिणति हुर्कंदै गएको महिला अधिकारमा लादियो भने यसको भविष्यबारे के लेखाजोखा गर्न सकिएला ? यसै कारण पनि अधिकारलाई निष्प्रभावी बन्न नदिनका लागि ऊर्जाशील महिला शक्तिको सम्भावनाबारे राज्य जानकार रहनु आवश्यक छ । युग सापेक्ष महिलामैत्री नीतिलाई नीतिमै केन्द्रित गर्दा आउटपुट (उपज) बारे राज्यले कस्तो धारणा विकास गर्ने भन्ने कुरा प्रमुख हुन्छ । राज्यको कुरा यहाँ जोडिनु आवश्यक छ किनकि राज्य त समग्र शासकीय स्वरूपको कार्यकारी भूमिकामै रहने अंग हो । थप जटिलता राज्यका पक्षमा यो हुन सक्छ कि महिला समानता र अधिकारका विश्वव्यापी सीमा बृहत् छन् । यी विद्यमान अधिकारका दायराहरूलाई थप उजागर गर्दै यी अधिकारलाई राजनीतिकशैक्षिक बहससँग जोडन सकेको खण्डमा महिलाका अधिकार पक्ष सबल बन्न सक्छन् । महिलाको सामाजिकराजनीतिमा सहभागितालाई अधिकार समेतले टेवा दिन सक्ने ठोस आधारशिला बन्न सक्छ । पोखरेल अर्थराजनीतिक विश्लेषक हुन् ।"
पूर्वराज्यमन्त्री खड्काको निधन,"दैलेख : पूर्वमन्त्री गणेशबहादुर खड्काको निधन भएको छ । नेपाली कांग्रेस दैलेखका पूर्वसभापतिसमेत रहेका पूर्वराज्यमन्त्री खड्काको ८२ वर्षको उमेरमा निधन भएको हो । दैलेखको नारायण नगरपालिका वडा नं ७ स्थित खड्काको निवासमा बिहीबार बिहान निधन भएको हो । खड्का विगत केही वर्षदेखि क्यान्सर रोगबाट पीडित थिए । विसं १९९९ श्रावण १९ गते जन्मिएका खड्का २०३४ देखि २०३७ सम्म, २०३९ देखि २०४८ सम्म र २०५७ देखि २०६७ सम्म काँग्रेस दैलेखको जिल्ला सभापति थिए । खड्का नेपालमा लोकतन्त्र स्थापना र पुनस्र्थापना तथा विभिन्न संघर्ष र आन्दोलनहरूका क्रममा खड्का पटकपटक जेल जीवन, प्रहरी हिरासत र यातना बेहोरेका नेता हुन् । उनी विसं २०४८ र २०५१ को आम निर्वाचनमा प्रतिनिधि सभा सदस्य पदमा निर्वाचित भएका थिए । यस्तै २०६४ मा संविधानसभा सदस्य पदमा दैलेख निर्वाचन क्षेत्र नं १ बाट निर्वाचित भएका थिए । २०५६ मा सोही निर्वाचन क्षेत्रबाट उम्मेदवार थिए । खड्का विसं २०५२ मंसिरमा भौतिक योजना तथा निर्माण एवं यातायात सहायक मन्त्री र २०६४ मा संविधान सभा सदस्य निर्वाचित भएपछि स्थानीय विकास राज्य मन्त्री बनेका थिए । नेपाली काँग्रेसले पूर्वराज्यमन्त्री खड्को निधनले पार्टीको संगठन निर्माण र नेपालको लोकतान्त्रिक आन्दोलनहरूमा नेतृत्वदायी भूमिका निर्वाह गर्ने कुशल संगठनकर्ता,अग्रज र अनुभवी राजनीतिज्ञलाई गुमाएको जनाएको छ ।"
"आइतबारदेखि मनसुन, २० लाख प्रभावित हुने अनुमान","काठमाडौं : विपद् जोखिम न्यूनीकरण तथा व्यवस्थापन कार्यकारी समितिले मनसुन पूर्वतयारी तथा प्रतिकार्य राष्ट्रिय कार्ययोजना, २०८२ पारित गरेको छ । समितिको बैठकले मनुसनजन्य विपद्को पूर्वतयारी तथा प्रतिकार्यका लागि सरोकारवाला मन्त्रालय, विभाग तथा निकायको जिम्मेवारी, विषयगत क्षेत्र तथा सम्बन्धित निकायको मनसुन पूर्वतयारी र प्रतिकार्य कार्ययोजनासमेत समेटिएको उक्त कार्ययोजना बुधबार पारित गरेको हो । यही जेठ १८ (आइतबार) देखि असोज २४ गतेसम्मको चार महिना लामो मनसुन सुरु हुँदैछ । जल तथा मौसम विज्ञान विभागले देशका अधिकांश स्थानमा सरदरभन्दा बढी वर्षा हुने सम्भावना रहेको उल्लेख गरेको छ । देशभर सरदरभन्दा अधिक वर्षा रहने सम्भावना ३५ प्रतिशतदेखि ६५ प्रतिशतसम्म रहेको विभागको तथ्यांक छ । यसपटकको मनसुनजन्य विपद्बाट देशभर करिब ४ लाख ५७ हजार १४५ घरधुरीका १९ लाख ९७ हजार ७३१ जनसंख्या प्रभावित हुने आंकलन गरिएको राष्ट्रिय विपद्त् जोखिम न्यूनीकरण तथा व्यवस्थापन प्राधिकरणले उल्लेख गरेको छ । तथ्यांकअनुसार कर्णाली प्रदेशको पूर्वी भूभाग, लुम्बिनी प्रदेशको उत्तरी भूभाग र गण्डकी प्रदेशका अधिकांश भूभागमा ५५ प्रतिशतदेखि ६५ प्रतिशतसम्म सरदरभन्दा अधिक वषा रहने सम्भावना रहेको छ । सुदूपश्चिमको दक्षिणी भूभाग, लुम्बिनी प्रदेशको पश्चिमी भूभाग, गण्डकी प्रदेशको उत्तरी भूभाग बागमती र कोशी प्रदेशको उत्तरी भूभागमा उक्त सम्भावना ४५ देखि देखि ५५ प्रतिशत छ । मधेसको पूर्वी तथा दक्षिणी भूभाग र देशका अन्य भूभागमा समेत ३५ प्रतिशतदेखि ४५ प्रतितशतसम्म मनसुन अवधिमा अधिक वर्षाको सम्भावना रहेको प्राधिकरणले भनेको छ । वर्षाले सबैभन्दा बढी लुम्बिनी प्रदेश प्रभावित हुने आंकलन सरकारको छ । उक्त प्रदेशमा १ लाख १९ हजार ८३ घरधुरी र ५ लाख २३ हजार ६५६ जनसंख्या प्रभावित हुने आंकलन गरिएको हो । दोस्रो प्रभावित प्रदेश बागमती रहेको छ । गृहमन्त्री रमेश लेखकको अध्यक्षतामा बसेको बैठकले पारित गरेको कार्ययोजनामा यस वर्षको मनसुनको पूर्वानुमान, विपद्बाट प्रभावित हुने अनुमानित केसलोड, पूर्वतयारी र प्रतिकार्यका लागि आवश्यक सम्पर्क विवरण, सामग्रीहरूको मौज्दात तथा विभिन्न निकायमा रहेका दक्ष जनशक्तिहरूको विवरणसमेत समेटिएको छ । विपद् व्यवस्थापन कोषमा ४ अर्ब ६५ करोड २४ लाख १८ हजार २८६ मौज्दात रहेको भनिएको छ । जसमा प्रधानमन्त्री दैवी प्रकोप उद्धार कोषमा १ अर्ब ८९ करोड २९ लाख ७२ लाख ४२१, केन्द्रीय विपद् व्यवस्थापन कोषमा १ अर्ब २७ करोड ४७ लाख ७३ हजार १०५, प्रदेश विपद् व्यवस्थापन कोषमा ७९ करोड ४१ लाख २९ हजार ३९३ र जिल्ला विपद् व्यवस्थापन कोषमा ६९ करोड ५ लाख ४३ हजार ३६७ रूपैयाँ रहेको छ । कार्ययोजनाले मनसुनबाट हुने जोखिमपूर्व नै आपत्कालीन सञ्चार गर्ने उल्लेख गरेको छ । बाढी, पहिरो तथा पानीजन्य विपद्सम्बन्धी सचेतनाका लागि सञ्चार सामग्री विभिन्न भाषामा तयार गरी विभिन्न सञ्चारका माध्यममा प्रचारप्रसार गर्ने, बाढी, पहिरो, ड्बान, संक्रामक रोगलगायतको पूर्वसूचनाका लागि दूरसंचार सेवा प्रदायक संस्था मार्फत् सचेतना तथा सन्देश सम्प्रेषण गर्ने, बाढी पहिरोका कारण टेलिफोन टावरमा क्षति पुगेमा मोबाइल टावरको व्यवस्था गर्ने उल्लेख छ । विपद्को जोखिममा प्रभावकारी भूमिकाका लागि जल तथा मौसम विज्ञान विभाग, नेपाली सेना, नेपाल प्रहरी, शसस्त्र प्रहरी बललाई तैनाथ रहने उल्लेख छ । २४सै घण्टा मौसम अपडेट, ३ दिनको मौसम पूर्वानुमान बुलेटिन प्रकाशनदेखि वर्षाको प्रकृतिको विशेष पूर्वान्मान गरी ५ दिनअघि नै सरोकारवालालाई पठाउने भनिएको छ । मनसुन भरी सञ्चालन गर्ने गरी सर्वसाधरणका लागि ११५५ टोलफ्री सेवा बाढी पूर्वसूचनाका लागि प्रयोग गर्ने सरकारको तयारी छ । मनसुनको समयमा तत्काल उद्धार तथा राहत कार्य सञ्चालन गर्न मनसुन सुरु पूर्व हेलिकोप्टरको पोजिसनिङ गरिने तयारी रहेको छ । सुर्खेतमा एयरवेस रहने गरी कर्णाली प्रदेश, लुम्बिनी प्रदेश र सुदूरपश्चिम प्रदेशका लागि १ हेलिकोप्टर, काठमाडौंं वेस रहने गरी बागमती र गण्डकी प्रदेशका लागि १ हेलिकप्टर तथा विपद् प्रभावित स्थानको एयरपोर्ट सुचारु भएको अवस्थमा फिक्सड विङ हवाइ साधनमध्ये एयरवेस काठमाडौंंमा तैनाथ रहने तयारी रहेको छ । आपत्तकालीन उद्धारका लागि कम्पोजिसन क्वीक रियाक्सन टिमलाई १५ मिनेटभित्र हवाई साधनद्वारा परिचालन गर्न सक्ने गरी काठमाडौंं गौचर ब्यारेकमा तयारी हालतमा राखिएको भनिएको छ । नेपाल प्रहरी अन्तर्गतको केन्द्रमा खोज तथा उद्धार कार्यका लागि तत्काल अट्ने गरी सिप्रअ को कमाण्डमा दैनिक २५ जनाको टोलि खोज तथा उद्धार सामाग्रीसहित तत्काल परिचालन हुनसक्ने गरी सातै दिन र २४ घण्टा तयारीमा राख्ने तयारी छ । विपत् व्यवस्थापन कार्यलय र प्रदेश प्रहरी कार्यलय तथा प्रदेश प्रहरी विपत् व्यवस्थापन गुल्महरूमा वाटर रेक्स्यु तालिम प्राप्त २७६ र पौडिन जान्ने २ हजार ८२३ प्रसहरी जनशक्ति रहेको बताइएको छ । सशस्त्र प्रहरी बलमा बाहिनी, गुल्म, गण लगायतमा विपत् फोकल व्यक्ति तोकी विपद् पूर्वतयारी, खोज तथा तथा उद्धार कार्यलाई प्राथमिकता, सम्भावित मनसुन जोखिमयुक्त स्थानहरू प्हिचान गरी मनसुन अवधि भरका लागि अस्थायी सुरक्षा वेशहरू स्थापना गर्ने कार्य अगाडि बढाइएको छ । देशभरका वडाहरूमा २५ जनको दरले १ लाख ६८ हजार ५७५ विपद् सूचक तयार गर्ने तथा विपद् प्रतिकार्यका लागि समुदायस्तरमा स्वयंसेवक विपद् उद्धारक तयार गर्न स्वीकृत पाठक्रम अनुरूप यस वर्ष ७४३ पालिकाहरू मध्येमा १४७ तालिम सञ्चालन गरी ३ हजार ६७५ विपद् स्वयंसेवक तयार गर्ने योजना रहेको छ । विपद् जोखिम न्यूनीकरण तथा व्यवस्थापन प्राधिकरणले समग्र नेतृत्व र समन्वय गर्ने गृह मन्त्रालयले बन्दोबस्ती मिलाउने, ऊर्जा, जलस्रोत थता सिँचाइ मन्त्रालयले जोखिम न्युनिकरण, पूर्वानुमान तथा पूर्वसूचना तथा उद्धार गर्ने, परराष्ट्रले अन्तर्राष्ट्रिय समन्वय गर्ने, संचार मन्त्रालयले आपतकालीन संचार गर्ने र भौतिक मन्त्रालयले जोखिम न्युनिकरण, उद्धार, यातायात सेवा पुनस्र्थापनाको जिम्मेवारी कार्ययोजनाले तोकेको छ । कार्ययोजना कार्यान्वयनका लागि केसलोडको कम्तिमा १० प्रतिशत प्रभावितलाई प्रभावकारी ढंगबाट राहत व्यवस्थापनका लागि आवश्यक सामग्रीको व्यवस्थापन गर्न सरकार, प्रदेश, स्थानीय तह, निजी क्षेत्र, राष्ट्रिय तथा अन्तर्राष्ट्रिय दातृ निकाय, गैरसरकारी संघसंस्था लगायतका निकायहरूसँग समन्वय र सहकार्य गरिने पनि भनिएको छ । गत वर्ष २०८१ म मनसुनजन्य विपद््का कारण २ हजार ४३५ घटना भएको छ । जसमा ५३५ को मृत्यु, ६६ बेपत्ता, ६७५ घाइते, ६हजार ३८९ प्रभावित परिवार, २ हजार २४२ घरधुरीमा क्षति र ६ हजार ७९ गोठमा क्षति भएको छ । जोखिममा रहेका जनसंख्याको खण्डीकृत विवरण ि५२ प्रतिशत महिला (१,०२९ हजार) ि४८ प्रतिशत पुरुष (९६९ हजार) ि२ प्रतिशत प्रजनन उमेर समूहका महिला ३६ हजार ि२५ प्रतिशत अपांगता भएका व्यत्तिा४८ हजार ि८ प्रतिशत बालबालिका (५ वर्ष मुनिका)१६४ हजार ि२१ प्रतिशत वृद्धवृद्धा (६० वर्ष माथिका)४१५ हजार"
गणतन्त्रमाथिको प्रहारविरुद्ध एकजुट भएर प्रतिवाद गर्नुपर्छ : प्रचण्ड,काठमाडौं : नेकपा माओवादी केन्द्रका अध्यक्ष पुष्पकमल दाहाल प्रचण्डले गणतन्त्रमाथिको प्रहारविरुद्ध एकजुट भएर प्रतिवाद गर्नुपर्ने बताएका छन्। गणतन्त्र दिवसका अवसरमा माओवादी निकट नेपाल राष्ट्रिय निजामती कर्मचारी संगठनले बिहीबार काठमाडौंमा आयोजना गरेको जनसांस्कृतिक कार्यक्रममा प्रचण्डले अहिले गणतन्त्रमाथि प्रश्न उठाउने निरर्थक दुस्प्रयास भइरहेको भन्दै यसविरुद्ध एकजुट भएर प्रतिवाद गर्नुपर्ने बताएका हुन्। गणतन्त्र दिवस कुनै क्षेत्र वा पार्टी विशेषको नभइ आम जनताको बलिदानीबाट प्राप्त भएको उपलब्धि भएको उनले बताए। प्रचण्डले गणतन्त्रको रक्षा गर्नु र यसमार्फत जनताको जीवनमा सकारात्मक परिवर्तन ल्याउनका लागि प्रयत्न गर्नु अहिलेको ऐतिहासिक आवश्यकता भएको धारणा राखे। उनले गणतन्त्रको रक्षा गर्दै समाजवादको यात्रातर्फ अघि बढ्नका लागि एकताबद्ध भएर पहल गर्न जरुरी रहेको पनि बताए।
महाकालीमा भत्किएको गाइडबन्ड बनाउँदै नेपाली सेना,"महेन्द्रनगर : गत वर्ष बाढीले क्षति गरेको महाकाली चार लेन पुलसँगै बनेको गाइडबन्ड (बाँध) निर्माणको काम नेपाली सेनाले सुरु गरेको छ । गत वर्ष भदौमा आएको बाढीले दुई सय मिटर गाइडबन्ड (बाँध) भत्काएपछि पुनः निर्माण हुन सकेको थिएन । बाढीले बाँध भत्काएर महाकाली नदी बस्तीतर्फ सोझिएपछि महाकाली पुल, पुलको पहुँच मार्ग र आसपासका बस्तीसमेत जोखिममा परेपछि जिल्ला विपत् व्यवस्थापन समितिले विपत् संकटग्रस्त क्षेत्र घोषणाका लागि गृहमन्त्रालयलाई सिफारिस गरेको थियो । सोही सिफारिस अनुसार जेठ ६ गतेको मन्त्रिपरिषद्को निर्णयले महाकाली नदी किनारको गाइडबन्ड भत्केको क्षेत्रलाई विपत् संकटग्रस्त क्षेत्र घोषणा गरी नेपाली सेनामार्फत काम गराउने निर्णय गरेको थियो । सोहीअनुसार नेपाली सेनाले गाइड बन्डसँगै महाकाली नदीलाई च्यानलाइजेसनको काम सुरु गरेको सैनिक जनसम्पर्क तथा सूचना निर्देशनालयले जानकारी दिएको छ । निर्देशनालयका अनुसार पुल आयोजनाको स्वीकृत डिजाइन अनुसार महाकाली नदीमा भत्किएको दुई सय ६५ मिटर गाइडबन्ड (बाँध) र २६ सय मिटर महाकाली नदीलाई बीच भागमा बगाउने गरी च्यानलाइजेसनको काम सेनाले गर्ने छ । अहिले महाकाली नदीमा पहिलो चरणमा दुई सय जनाको जनशक्ति खटिएको छ । दोस्रो चरणमा थप जनशक्ति खटाउने तयारी रहेको निर्देशनालयले जनाएको छ । सेनाले भौतिक पूर्वाधार तथा यातायात मन्त्रालयसँग समन्वय गरी महाकाली पुल आसपास रहेका नदीजन्य पदार्थ व्यवस्थापन गर्ने जनाएको छ । गत वर्ष भदौमा महाकाली नदीमा आएको बाढीले महाकाली नदीमा बनेको चार लेनको पुलसँगै निर्माण भइरहेको पोखरीको गाइडबन्ड (बाँध) भत्काएको थियो । उक्त गाइडबन्ड निर्माणका लागि सुरुमा ठूलो ढुंगाको प्रयोग गर्ने डिजाइन बनाइएको थियो । तर ठूलो ढुंगा नपाइएपछि कंक्रिट र तारजालीमा ढुंगा भरेर गाइडबण्ड बनाउने डिजाइन बनाइएको हो । तर उक्त डिजाइन ढिलो गरी स्वीकृत भएपछि हालसम्म भेरियसन नहुँदा काम हुन नसकेको महाकाली पुल आयोजनाका इन्जिनियर दुर्गादत्त अवस्थीले जानकारी दिए । सरकारले विपत् संकटग्रस्त क्षेत्र घोषणा गरेपछि नेपाली सेनाको टोलीले काम सुरु गरेको छ, उनले भने, सेनाले भत्किएको बाँध निर्माण र नदी च्यानलाइजेसनको काम गर्छ । भत्किएको बाँध समयमा निर्माण हुन नसकेपछि आसन्न जोखिमलाई मध्यनजर गरी विपत् संकटग्रस्त क्षेत्र घोषणा गरिएपछि नेपाली सेनाले काम सुरु गरेको कञ्चनपुरका प्रमुख जिल्ला अधिकारी लक्ष्मण ढकालले बताए । नेपाली सेनाले काम सुरु गरेको भए पनि अहिले उपकरणको अभाव छ, उनले भने, सडक विभागलगायत अन्य निकायबाट उपकरण ल्याउने तयारी भइरहेको छ । उनले एक डेढ महिनाभित्रमा काम सम्पन्न गर्ने गरी काम भइरहेको बताए । गाइडबन्ड र च्यानलाइजेसनका लागि १९ देखि २९ करोड बजेट खर्च हुने अनुमान गरिएको छ । महाकाली नदीमा निर्माण भएको आठ सय मिटर पुलको दुवैतर्फ २७ सय मिटर लम्बाइ र ६ सय मिटर चौडाइका पोखरी निर्माणाधीन छन् । पक्की पुल, पहुँच मार्ग र गाइडबन्डलगायतको गरी ९५ प्रतिशत काम भइसकेको छ । अब दुई सय मिटर पहुँचमार्ग कालोपत्रसँगै गाइडबन्डको काम मात्रै बाँकी छ ।"
चैते धान उत्पादनका लागि ३३ करोड बजेट,काठमाडौं : सरकारले धान उत्पादनमा आत्मनिर्भर बन्ने योजनासहित चैते धान खेतीलाई प्रवर्द्धन गर्ने भएको छ। अर्थमन्त्री विष्णु पौडेलले चैते धान खेतीलाई प्रवर्द्धन गरिने र त्यसका लागि आवश्यक बिउबिजन र सिँचाइका लागि बजेट विनियोजन गरिएको बताए। उनले त्यसका लागि ३३ करोड बजेट विनियोजन गरिएको बताए।
प्रतिनिधिसभाको अर्को बैठक साँझ ५ बजे बस्ने,काठमाडौं : प्रतिनिधिसभा बैठक पुनः साँझ ५ बजे बस्ने भएको छ। आज साढे १ बजे बसेको प्रतिनिधिसभा बैठकमा अर्थमन्त्री विष्णु पौडेलले आर्थिक सर्वेक्षण प्रतिवेदन पेस गरेका थिए। आर्थिक सर्वेक्षण पेस भएपछि प्रतिनिधिसभा बैठक स्थगित गर्दै सभामुख देवराज घिमिरेले अर्को बैठक साँझ ५ बजे बस्ने जानकारी दिएका हुन्। साँझ ५ बजे बस्ने प्रतिनिधिसभा बैठकमा सरकारले प्रस्तुत गर्ने आगामी आर्थिक वर्षका लागि बजेट पेस हुनेछ। अर्थमन्त्री विष्णु पौडेलले आगामी आर्थिक वर्षका लागि बजेट प्रस्तुत गर्नेछन्। (यसअघिको समाचारमा अन्यथा भएकाले सच्याइएको छ। सम्पादक)
राष्ट्रिय कृषि आधुनिकीकरणका लागि ३ अर्ब ५० करोड विनियोजन,"काठमाडौं : सरकारले २१ सुपर जोन र २०६ जोनमा अनुदानका लागि ३ अर्ब ५० करोड बजेट विनियोजन गरेको छ। आज संघीय संसद्को संयुक्त बैठकमा बजेट भाषण गर्दै अर्थमन्त्री विष्णु पौडेलले राष्ट्रिय कृषि आधुनिकीकरण अन्तर्गत कृषि तथा पशुपन्छी पालनका २१ सुपर जोन, २०६ जोनमा सिँचाई मल र बीउका लागि पुँजीगत अनुदार र सौलियत अनुदानका लागि ३ अर्ब ५० करोड विनियोजन गरिएको जानकारी दिए।"
जुट्दै जाग्दै गन्धर्व समुदाय,"गोरखा : लामो समय तनहुँस्थित मामाघरमा बसेका नरभुपाल शाहलाई गोरखा ल्याइ धनुबाँसेमा लुकाइ राखियो। इतिहास भन्छ त्यहाँ पुगेर उनलाई पत्ता लगाउने मणिराम गाइने थिए। धनुवाँसेबाट गोरखा दरबारमा ल्याउन पनि उनकै ठूलो भूमिका थियो। पृथ्वीनारायण शाहले नुवाकोट आक्रमण गर्दा पराजित पनि भए, बेखर्ची पनि भए। त्यो बेला सारंगी बजाउँदै घरदैलो गरेर थैली जोरजाम गर्ने पनि उनै मणिराम गाइने थिए। कीर्तिपुरमा पटकपटक पराजित भएपछि त्यहाँको गुह्यकुरा पत्ता लगाउन सुराकीको काम गर्ने पनि उनै मणिराम थिए। तिनै मणिरामका शाखा सन्तान अहिले पहिचानको खोजीमा जुधिरहेका छन्। एकीकरण अभियानमा साथ र सहयोग गर्नेको कुल, वंश अहिले माथिल्लो तहमा छन्, तर पछाडि पारिएका, शोषणमा परेका गन्धर्व समुदाय दलदलबाट माथि उठ्न नसकेका गुनासो गर्छन्। देवदेवीको पालादेखि गन्धर्वले गाउने, अप्सराले नाच्ने बिरासत बोकेका गन्धर्व समुदायसँग अहिले न धन दौलत छ, न राज्यकोको कुनै स्थानमा। न उनीहरूसँग पौराणिक कालदेखि जोडिँदै आएको गीत, संगीत बचेको छ। त्यसैले उनीहरू गीतबाट निराशा व्यक्त गर्छन् : उहिलेदेखि मेरा पुर्खा माईको वणनन्ते शाखा मानभाग जागिर थियो कित शाखा माई विष्णुको टहल गर्ने सबैलाई भयो ओइरापइरा १६ पुस्ता गुनी चाकरको भएन लेखाजोखा । नरभुपालदेखि पृथ्वीनारायण शाहसम्मलाई सेवा गर्ने गन्धर्व परिवार पाखा परेपछि चिन्ता गरेरै सताव्दियौं बित्यो। अहिले भने उनीहरू जुध्दैछन्, जाग्दै छन्। हामीले मणिराम गाइने स्मृति प्रतिष्ठान गठन गरेका छौं, स्थानीय पम्फा गान्धारी भन्छिन्, यही प्रतिष्ठानमार्फत सरकारसँग आफ्नो पहिचान खोजिरहेका छौं। प्रतिष्ठानले नयाँ पुस्तालाई सारंगी बजाउन सिकाउने तालिम सञ्चालन गरेको छ। महिला सशक्तिकरण कार्यक्रम गरिरहेको उनले बताइन्। गतवर्ष पनि तीन महिने सारंगी बजाउने आधारभूत तालिम सञ्चालन गर्यौँ। यसपटक पनि त्यही तालिम गरिरहेका छौ, उनी भन्छिन्, सारंगी बजाउने तालिम अल्लि कठिनै हुन्छ। त्यसैले आधारभूत सीप नै सिकाइरहेका छौं। यसवर्ष महिला सशक्तीकरण कार्यक्रम पनि सञ्चालन गरेको उनी बताउँछिन्। गोरखाको सदरमुकाम, घ्याम्पेशाल र पालुङटारमा गन्धर्व समुदायको बसोबास छ। गोरखा नगरपालिका ७ भाङबारी र धारापानीमा गरी २२ घरधुरी गन्धर्वको बसोबास छ। लोप हुँदै गएको गन्धर्व संस्कृतिको जगेर्ना गर्ने हुटहुटी उनीहरूमा छ। त्यसैले गोरखा सँग्रहालयमा हाम्रो मौलिक वाद्यवादनको संरक्षण गरेर राखिदिन अनुरोध गर्यौँ। सँग्रहालयमा अरू जातजातिको पहिरन झल्किने डमी राखिएको छ। गन्धर्वको पहिचान झल्किने डमी पनि राखौं भनेर धेरै अनुरोध गर्यौँ तर, सुनुवाइ भएको छैन प्रतिष्ठानका अध्यक्ष ८४ वर्षका मंगलप्रसाद गन्धर्व भन्छन्, गन्धर्वका वाद्यवादनहरू सारंगी, अर्बाज, कर्ताल, झन्तार, मुजुरा, मादल हामी नै खोजेर दिन्छौं, राखिदिनुस् भनेका छौं। त्यो पनि सुनुवाइ भएको छैन। हामीलाई पहिचान दिने खालको कार्यक्रम केही पनि गरेको छैन। सरकारले वास्ता नगरेपनि जातीय उत्थानका लागि आफूहरू एकजुट भएर लागिरहेको उनले बताए। गन्धर्व समुदायको अवस्था कस्तो भनेर अवलोकन गर्न हामी तनहुँ, लम्जुङ, कास्की, पाल्पा, गुल्मी, दाङ पनि पुग्यौँ, उनले भने, हामी पनि अब विस्तारै जुट्दैछौं, जाग्दैछौं। अब योभन्दा ठूलो आवाज उठाउने युवाशक्तिको पनि अभाव भइरहेको छ। २० वर्ष कटेपछि सबै विदेशै जान्छन्। यहाँ बस्नेहरू पनि सारंगी बोक्न लजाउँछन्। त्यसैले नयाँ युवा, युवतीलाई लक्षित गरी सारंगीको महत्व बुझाउँदै बजाउने तालिम दिएका हौँ, स्थानीय दुर्गादेवी गान्धारी भन्छिन्, अहिले बल्लतल्ल स्कूल, क्याम्पस पढ्दै गरेका युवायुवती आकर्षित भएका छन्। बिसे नगर्चीको शाखा सन्ततिलाई सरकारले अहिले पनि सम्बोधन गरिरहेको तर एकीकरण अभियानका अर्का गन्धर्वको खोजिनीति नभएको भन्दै उनले दुःख व्यक्त गरिन्। अहिले आफू काठमाडौंमा पढेर घर फर्केपछि आफ्नो पहिचान, हक, अधिकारका लागि आवाज बुलन्द पार्न थालेको पम्फा गान्धारीको भनाइ छ। उनी अहिले गोरखा नगरपालिकाको कार्यपालिका सदस्य पनि छिन्। गन्धर्व समुदायको वाद्यवादन संरक्षणका लागि दुईवर्षदेखि लगातार नगरपालिकाबाट कार्यक्रम बनाएर कार्यान्वयन गरिरहेको उनको भनाइ छ।"
बजेट अनुमोदन गर्न मन्त्रिपरिषद् बैठक जारी,"काठमाडौं : मन्त्रिपरिषद बैठक सुरू भएको छ। संघीय संसद्का दुवै सदनको संयुक्त बैठकमा आज प्रस्तुत हुने आर्थिक वर्ष २०८२०८३ को राजस्व र व्ययको अनुमान (बजेट) अनुमोदन गर्न सिंहदरबारमा मन्त्रिपरिषद् बैठक बसेको हो। संघीय संसद्मा बेलुकी ५ बजे उपप्रधानमन्त्री एवं अर्थमन्त्री विष्णुप्रसाद पौडेलले बजेट प्रस्तुत गर्ने कार्यसूची छ । नेपालको संविधान,२०७२ को धारा ११९ को उपधारा ९३० मा प्रत्येक वर्ष जेठ १५ गते संघीय संसद्मा बजेट सार्वजनिक गर्ने व्यवस्था छ । राष्ट्रिय योजना आयोगले आगामी आवका लागि १९ खर्ब ६५ करोड रुपैयाँ हाराहारीको बजेट सिलिङ तोकेको छ।"
अन्नपूर्णको सातौं साप्ताहिक विजेता बने सिपी,"काठमाडौं : अन्नपूर्ण मिडिया नेटवर्कले देशभर सञ्चालन गरिरहेको हात खाली नजाने जसले पढ्छ, अवश्य पर्छ वार्षिक ग्राहक योजनाको सातौं साप्ताहिक विजेता चावहिल निवास चन्द्रप्रकाश मैनाली(सिपी) बनेका छन्। बिहीबार तिनकुनेस्थित अन्नपूर्ण मिडिया नेटवर्कको कार्यालयमा आयोजित साप्ताहिक लक्की ड्रबाट अन्नपूर्णको वार्षिक ग्राहक बनेको रसिद न १६७४८१ रहेको चन्द्रप्रकाश मैनाली(सिपी) विजेता बनेका हुन्। अन्नपूर्ण मिडिया नेटवर्कका बजार व्यवस्थापक भानु थोकरले गरेको साप्ताहिक लक्की ड्रबाट चन्द्रप्रकाश मैनाली(सिपी) विजेता बनेका हुन्। उसले ओपोको एथ्री एक्स मोबाइल पाउनेछ। अन्नपूर्ण पोस्ट् र द अन्नपूर्ण एक्सप्रेसको ग्राहक नवीकरण गर्ने र नयाँ वार्षिक ग्राहक बन्ने पाठकले ग्राहक बन्नासाथ हातहातै उपहारै उपहार पाउनेछन्। वार्षिक ग्राहक शुल्क अन्नपूर्ण पोस्टको तीन हजार चार सय रुपैयाँ र द अन्नपूर्ण एक्सप्रेसको पनि तीन हजार चार सय रुपैयाँ रहेको छ। वार्षिक ग्राहक बन्नेले हातहातै वन्डरल्याण्डको १५ सय रुपैयाँको भौचर(जहाँ रोमाञ्चित खेलको मज्जा लिन सकिनेछ), साथै आईएनआई सिनेमाको मुभी भौचर पाउनेछन्। यो नलिए उनीहरूले छनोट पनि गर्न पाउँछन्। जसमा नगद ५ सयदेखि ३४ सयसम्मको नगद छुटको स्क्रयाच कार्ड साथसाथै आईएनआई सिनेमाको मुभी भौचर र अन्नपूर्ण केबलकारको टिकट पाउनेछ। त्यसैगरी साप्ताहिक पुरस्कारमा हरेक हप्ता लक्की ड्रबाट ओपोको मोबाइल फोन सहित ट्याङकुलिटी स्पाको ५ हजारको भौचर पाउनेछन्। पाक्षिक उपहारमा डिसहोम इन्टरनेटबाट एक वर्षको फुल १ सय एमबिपीएस्को इन्टरनेट प्याकेज, मासिक पुरस्कारमा वासिङ मेसिन सहित ट्याङकुलिटी स्पाको ५ हजारको भौचर पाउनेछन्। यो वार्षिक ग्राहक योजना देशभर लागू भएको छ। ४ महिनासम्म सञ्चालन हुनेछ।"
गणतन्त्र दिवसमा सुनकोसीमा वृक्षारोपण,"सिन्धुली : गणतन्त्र दिवसको अवसरमा सिन्धुलीको सुनकोसी गाउँपालिकामा बृहत्त वृक्षारोपण आयोजना गरिएको छ। बिहीबार गाउँपालिकाका अध्यक्ष दिपा बोहोरा दाहाल, उपाध्यक्ष कपिल कोइराला, प्रमुख प्रशासकीय अधिकृत अर्जुन दर्जी, कार्यपालिका सदस्य, वडा सदस्यहरू लगायतका कर्मचारी र स्थानीयले वृक्षारोपण गरेका हुन्। गाउँपालिका परिसरका साथै पालिकाका विभिन्न सामुदायिक विद्यालय प्राङ्गणमा वृक्षारोपण गरिएको गाउँपालिका प्रमुख प्रशासकीय अधिकृत अजुर्न दर्जीले जानकारी दिए। गणतन्त्र दिवसको अवसरमा पालिकाले डिभिजन वन कार्यालय मरिणसँगको समन्वयमा ६ सय ५० बढी विभिन्न जातका फलफूलको बिरुवा रोपिएको जनाइएको छ। प्रमुख प्रशासकीय अधिकृत दर्जीका अनुसार अशोका, गुलमोहर, ज्याकाराण्डा लगायत फलफूलका बिरुवाहरू रोपिएको छ। गणतन्त्रको स्थायित्वको कामना गर्दै गाउँपालिका तथा विद्यालय क्षेत्रमा सुन्दर र हरियाली वातावरण निर्माणका लागि वृक्षारोपण गरिएको हो,उनले भने । गणतन्त्र दिवसकै अवसर पारेर गाउँपालिकाले सुनकोसीकै पशुपति आधारभूत विद्यालय, गणेश मावि मझुवा, प्रगतिशील मावि रातमाटा लगायतका विद्यालयमा समेत वृक्षारोपण गरेको छ। पालिकाले यसअघि नै गाउँपालिकाको जनसंख्या बराबर वृक्षारोपण गर्ने अभियान सञ्चालन गरिसकेको गाउँपालिकाका अध्यक्ष दिपा बोहोरा दाहालको भनाई छ।"
४ सय केजी बढी गाँजा बरामद,धरान : सुनसरीको दुहबी नगरपालिका११ स्थित नहर चोकबाट प्रहरीले ४ सय ३८ केजी गाँजा बरामद गरेको छ। बुधबार राति इलाका प्रहरी कार्यालय दुहबीबाट प्रहरी निरीक्षक सागर तिम्सिनाको टोलीले गाँजासहित स्कारपियो बरामद गरेको हो। प्रहरी टोलीले शंकास्पद रूपमा गुडिरहेको स्कारपियो गाडीलाई चेकजाँच गर्ने क्रममा प्रहरीलाई टोलीलाई देख्नासाथ गाडी छाडेर चालक फरार भएको प्रहरी निरीक्षक तिम्सिनाले बताए। प्रहरीले डम्लुबी ०६ एच २८५८ नम्बरको भारतीय नम्बर प्लेटको स्कार्पियो गाडी र स्कारपियो भित्र प्लास्टिकमा पोका पारी राखेको ४ सय ३८ केजी गाँजा बरामद गरिएको तिम्सिनाले बताए। उनले गाँजासहित बरामद गरिएको स्कारपियो गाडी प्रहरी कार्यालय दुहबीमा राखी फरार चालकको खोजी र अनुसन्धान थालिएको बताए।
आर्थिक वर्ष २०८२०८३ को बजेट प्रस्तुत गर्दै अर्थमन्त्री पौडेल (लाइभ),काठमाडौं : संघीय संसदअन्तर्गतको प्रतिनिधिसभा र राष्ट्रिय सभाको संंयुक्त बैठक सुरू भएको छ। बैठकमा उपप्रधानमन्त्री एवं अर्थमन्त्री विष्णुप्रसाद पौडेलले आर्थिक वर्ष २०८२८३ का लागि बजेट प्रस्तुत गरिरहेका छन्। राष्ट्रिय योजना आयोगले आगामी आवका लागि १९ खर्ब ६५ करोड रुपैयाँ हाराहारीको बजेट सिलिङ तोकेको छ।
रौतहटको चन्द्रपुरमा नगर अस्पताल निर्माण हुँदै,"रौतहट : चन्द्रपुर नगरपालिकाले आफ्नो छुट्टै नगर अस्पताल बनाउने भएको छ। चन्द्रपुर५ मा हाल सञ्चालनमा रहेको चन्द्रनिगाहपुर अस्पताल साँघुरो भएका कारण नयाँ नगर अस्पताल बनाउन लागिएको मेयर सञ्जय काफ्ले बताए। पहिलाको १५ शय्याको अस्पतालबाट सम्पूर्ण स्वास्थ्य सेवा प्रदान गर्न असहज हुँदै आएकाले चाँदी नदी छेउमा रहेको पालिकाको १४ कठ्ठा जमिनमा थप १५ शय्याको नगर अस्पताल बनाउन लागिएको हो। १५ शय्याको नगर अस्पताल निर्माणको जिम्मा श्री साहु कन्स्ट्रक्सन, पतौरा ५ रौतहटले पाएको छ। २ वर्षमा निर्माण सम्पन्न हुने गरी पहिलो प्याकेजमा ४ करोड ९३ हजार १८ सय सतासी रुपैयाँ कर सहितको लागतमा अन्डर ग्राउन्ड पार्किङसहित पहिलो तल्ला बन्ने गरी नगरपालिका र निर्माण कम्पनीका बीचमा दुई वर्ष भित्रमा भवन निर्माण सम्पन्न गर्ने गरी द्विपक्षीय सम्झौता भएको मेयर काफ्लेले बताए। नगर अस्पताल निर्माणका लागि संघीय सरकारबाट ३ करोड, प्रदेश सरकारबाट १ करोड र अपुग रकम नगरपालिकाले व्यहोर्ने गरी रकम विनियोजन भएको मेयर काफ्लेले बताए। नगर अस्पतालको पहिलो चरणको काम सम्पन्न भएपछि पुनः अर्को तलाका लागि टेन्डर आह्वान गरिने मेयर काफ्ले बताए। उनका अनुसार नगर अस्पताललाई सुविधा सम्पन्न बनाउन ३५ करोडको हाराहारीमा रकम लाग्ने अनुमान छ।"
बेमौसमी आन्दोलन,"लहडको भरमा गरिएको बेमौसमी आन्दोलनको बिसौनी सुखद् नहुनेतर्फ ध्यान गएको देखिँदैन । २०६२ मा चलेको १९ दिने लामो जनआन्दोलनकोे बलमा २०६३ साल वैशाख ११ गते सात राजनीतिक दलको मागबमोजिम विघटित संसद् पुनस्र्थापना भएको थियो । यही कारणले गर्दा प्रत्येक वर्षकोे वैशाख ११ गतेलाई लोकतन्त्र दिवसको रूपमा मनाइन्छ । नेपाली जनताले २०६३ माघ १ मा आफ्नो लागि आफैं संविधान बनाउन पाउने र भयमुक्त वातावरणमा संविधानसभाको स्वतन्त्र र निष्पक्ष निर्वाचनमा सहभागी हुन पाउने अधिकारको प्रत्याभूति गर्दै नेपालको अन्तरिम संविधान जारी भएको थियो । सोही संविधानको प्रबन्धअनुसार २०६४ चैत २८ गते ६०१ सदस्यीय संविधानसभाको पहिलो निर्वाचन भयो । त्यस निर्वाचनमा २२० सिटसहित नेकपा माओवादी पहिलो दल बन्न पुगेको थियो । सोही संविधानसभाले २०६५ जेठ १५ गते २३८ वर्षीय शाह वंशीय राजतन्त्रको अन्त्य गर्दै नेपाललाई संघीय लोकतान्त्रिक गणतान्त्रिक नेपालको रूपमा स्थापित गराएको थियो । संविधान निर्माण र साथसाथै संसद्ले गर्ने कामसमेत गर्ने जिम्मेवारी पाएको उक्त संविधानसभा संविधान नै जारी नगरी २०६९ साल जेठ गते विघटन हुन पुग्यो । त्यसपछि सर्वाेच्च अदालतका तत्कालीन प्रधानन्याधीश खिलराज रेग्मीको अध्यक्षतामा २०६९ चैत्र १ गते गठित अन्तरिम चुनावी मन्त्रिपरिषद्ले २०७० मंसिर ४ गते दोस्रोपटक संविधानसभाको निर्वाचन गरायो । यही संविधानसभाले आन्तरिक तथा बाह्य अनेकानेक प्रतिकूलतालाई चिर्दै २०७२ असोज ३ गते नेपालको संविधान जारी गयो । संविधानसभाद्वारा जारी संविधानको प्रस्तावनाले नेपाली जनतालाई सार्वभौमसत्ता र राजकीयसत्ताको स्रोतको रूपमा उल्लेख गरेको छ । संविधानले नै जनतालाई सार्वभौम बनाएपछि नेपालको शासन व्यवस्था कस्तो हुने, राष्ट्रप्रमुख, सरकारप्रमुख को हुने भन्ने निर्णय गर्ने सर्वाधिकार जनतामा भएको तथ्य अवगत हुँदाहुँदै पनि जनतालाई बेवास्ता गरेर केही तत्वले स्थापित प्रणालीमाथि प्रहार गर्न उद्यत भइरहेको अप्रिय अवस्था छ । नेपाली जनताले राष्ट्रहित, लोकतन्त्र र अग्रगामी परिवर्तनका लागि गरेको जनान्दोलन, सशस्त्र संघर्ष, त्याग र बलिदालनको बलमा स्थापित प्रणाली फुसको घर नभएको तथ्यतर्फ ऊनीहरूको ध्यान गएको देखिँदैन । बहुजातीय, बहुभाषिक, बहुधार्मिक, बहुसांस्कृतिक विशेषताले युक्त र भौगोलिक विविधताले भरिएको नेपालमा अभ्यासको क्रममा दल तथा दलका नेताहरूबाट प्रदर्शित कमी कमजोरीलाई सच्याउँदै बहुदलीय प्रतिस्पर्धामा आधारित संघीय लोकतान्त्रिक गणतन्त्रात्मक शासन व्यवस्थाबाहेक अन्यले नेपालमा जनअपेक्षा अनुसारको शान्ति, सुशासन, विकास र समृद्धिको आकांक्षा पूरा गर्न नसक्ने तथ्यलाई हेक्का राखिएको छैन । लहडको भरमा हतारमा आह्वान गरिएको बेमौसमी आन्दोलनको बिसौनी सुखद् नहुनेतर्फ ध्यान गएको देखिँदैन । प्रणालीभित्र देखिएको त्रुटिलाई आवधिक निर्वाचनको माध्यमबाट आफैंले सच्याउने स्वचालित प्रणालीको सायदै अर्काे उपयुक्त विकल्प होला । अतिशय सत्तामोह, राज्य सञ्चालन र राजनीतिक दल सञ्चालन, सदाचार र सुशासनको पालनामा केही दल, नेता र कार्यकर्ताबाट भएको न्यूनाधिक कमी, कमजोरीका कारण संविधान र प्रणालीमाथि नै केही प्रतिगामी तत्वहरूबाट औंला उठाइएको र बेलाबेलामा यो वा त्यो कोणबाट संविधान संशोधनको चर्चा पनि चल्ने गरेको छ । यसै सन्दर्भमा आफू कानुनको विद्यार्थी नभएकाले सिंगो संविधान र यसले गरेका प्रबन्धका सम्बन्धमा चर्चा गर्ने औकात नहुँदा नहुँदै पनि गणतन्त्रका विरोधीहरूले औंला उठाउने अवसर प्रदान गरिरहेका संविधानका केही प्रबन्धको छिद्रहरूमा पुनरावलोकनको खाँचो देखेर यसका पक्ष, विपक्षमा बहस पैरवी होस् । र, गणतन्त्रलाई सुदृढ गर्न थप टेवा पुगोस् भन्ने अभिप्रायले यो आलेख तयार गरिएको हो । नेपालको संविधानको मन्त्रिपरिषद्को गठनसम्बन्धी धारा ७६ को उपधारा (१), उपधारा (२) र उपधारा (३) ले राजनीतिक दल र दलको संसदीय दलको नेतालाई महत्व दिएको छ । तर, सोही धाराको उपधारा (५) ले भने कुनै सदस्य भनेर राजनीतिक दललाई बेवास्ता गरेर व्यक्तिलाई महत्व दिएको छ । यो प्रबन्ध संविधानको मूल मर्म र प्रतिस्पर्धात्मक दलीय प्रणालीको खिलाफमा रहेको देखिन्छ । पचासको दशक पछिदेखि अहिलेसम्मको सरकार गठनको इतिहासलाई हेर्दा यो अधिकांश समय यो गठबन्धनको प्रक्रियाबाट गुज्रेको पाइन्छ । निर्वाचनमा जनादेश जस्तोसुकै आए तापनि सानोभन्दा सानो दल पनि प्रधानमन्त्री पद र महत्वपूर्ण मन्त्रालयका लागि सौदाबाजी गर्न लाज नमान्ने कारणले गर्दा नेपालको राजनीति एकपछि अर्काे गर्दै थप विकृत, अस्थिर, विसंगतिपूर्ण बन्दै गएको देखिन्छ । परिणामस्वरूप सर्वसाधरण जनता निराश हुँदै जुन जोगी आए पनि कानै चिरेको भन्ने अवस्थामा पुगेका हुन । त्यसैले संविधानको यस धारामा दुई वा दुईभन्दा बढी दलहरू मिलेर मन्त्रिपरिषद् गठन गर्दा आपसमा मिल्ने दलहरूमध्ये सबैभन्दा ठूलो दलको संसदीय दलको नेता प्रधानमन्त्री नियुक्त हुने व्यवस्था गर्न सके आफ्नो कमभन्दा कम सांसद संख्यालाई जादुमयी संख्या भनेर सानो दलले जनमतको उपेक्षा गर्दै शासनको बाग्डोर आफ्नो हातमा धृष्टता गर्न सक्ने थिएन । सामान्य मतभेदमा पनि सरकार फेर्न तम्सने, छिटोछिटो गठबन्धन टुट्ने र पर्याप्त आधार र कारणबिना नै अर्काे अस्वाभाविक र अप्राकृतक गठबन्धन गर्ने अवस्था आउने थिएन । यस प्रबन्धले सापेक्षिक रूपमा राजनीतिक स्थायित्व हुने र जनताले शासकीय दलको रूपमा देख्न, भोग्न चाहेको ठूलो दलले प्रमुख शासकीय जिम्मेवारी प्राप्त गर्ने र कामअनुसार यश अपयश बेहोर्ने व्यवस्थाको सुनिश्चितता गर्नेछ । आगामी निर्वाचनमा पहिलो दल बन्न जनहितका काम गर्न राजनीतिक दलहरूलाई अन्तप्र्रेरणा मिल्नेछ । यसैले गठनबन्धनको जस्तोसुकै अवस्थामा पनि ठूलो दलको प्रधानमन्त्रीत्वमा मात्र सरकार बन्ने व्यवस्था संविधानमा नै उल्लेख गरिनु उपयुक्त हुने देखिन्छ । नेपाली जनताले राष्ट्रहित, लोकतन्त्र र अग्रगामी परिवर्तनका लागि गरेको जनआन्दोलन, त्याग र बलिदानको बलमा स्थापित प्रणाली फुसको घर नभएको तथ्यतर्फ ध्यान गएको देखिँदैन। प्रतिनिधिसभाको गठनसम्बन्धी संविधानको धारा ८४ को उपधारा (१) को खण्ड (ख) मा समानुपातिक निर्वाचन प्रणाली सम्बन्धमा र उपधारा (२) ले बन्दसूचीको आधारमा सोसम्बन्धी प्रतिनिधित्व सम्बन्धमा उल्लेख गरेको छ । यहाँनेर प्रतिनिधिसभाको सदस्यमा पहिलो हुने निर्वाचित हुने निर्वाचन प्रणालीबमोजिम विजेता बन्नेको एकाघरका सदस्यलाई संघ तथा प्रदेश दुवैमा समानुपातिक निर्वाचन प्रणालीमा सहभागी हुन नपाउने संवैधानिक वा कानुनी व्यवस्था गर्न सके नातासम्बन्ध, दबाब, प्रभाव, आशक्ति वा द्रव्यको आधारमा बन्दसूचीमा नाम समावेश गर्ने परिपाटीको एकहदसम्म अन्त भई संविधानको धारा ८४ को उपधारा (२) अनुसारका पाउनुपर्नेले अवसर प्राप्त गर्न सक्ने अवस्था उत्पन्न हुने थियो । जनजातिका महिलाले खस, आर्यसँग वैवाहिक सम्बन्ध राख्ने र नामको पछाडि श्रीमान्कै थर उल्लेख गरे पनि जनजाति कोटाबाट बन्दसूची पर्ने तर खस, आर्य महिलाले अन्यसँग विवाह गरे पनि बन्दसूचीमा नपर्ने अवस्थामा पनि यथोचित पुनरावलोकनको खाँचो देखिन्छ । संविधानको धारा ८४ को उपधारा (६) मा स्पष्टीकरण खण्ड राखी कुनै व्यक्ति ३ पटकभन्दा बढी प्रतिनिधिसभाको सदस्यमा निर्वाचित भइसकेको व्यक्ति उमेदवार हुन नपाउने व्यवस्था गर्न सकियो भने कुनै व्यक्तिले निरन्तर अवसर पाइने रहने र निजसरह वा सोभन्दा बढी त्याग, तपस्या र इतिहास भएको व्यक्तिले अवसर नै नपाउने अवस्थाको अन्त भई सर्वसाधरणमा सकारात्मक सन्देश प्रवाह हुने देखिन्छ । यसै गरी संविधानको धारा ८६ अन्तर्गत पनि सकेसम्म एकपटक र त्यो नभए दुई पटकभन्दा बढी राष्ट्रियसभाको सदस्यमा उमेद्वारी दिन नपाइने व्यवस्था हुनु राम्रो हुन्छ । संविधानको धारा २१५, धारा २१६ को उपधारा (७) ले अध्यक्षको पदमा दुई कार्यकाल निर्वाचित भएको व्यक्ति गाउँनगरपालिकाको निर्वाचनमा उम्मेदवार हुन पाउने छैन भनी उल्लेख गरेको छ । यसै गरी संविधानको धारा ७६ मा एक दुई पूरा कार्यकाल व्यतीत गरेको व्यक्ति प्रधानमन्त्री हुन नपाउने, एकै व्यक्ति तीन पूरा कार्यकालभन्दा बढी मन्त्री हुन नपाउने व्यवस्था गर्दा नेपालको सत्ता राजनीतिको स्वार्थले धमिलिएको पानी केही न केही सङ्ग्लने सम्भावना हुन्छ । यस्तै खालको व्यवस्था प्रदेशको मुख्य मन्त्री तथा मन्त्रीको हकमा पनि गर्नु श्रेयष्कर हुन्छ । प्रदेशसभाको गठनसम्बन्धी संविधानको धारा १७६ को उपधारा (१) (क) मा पुनरावलोकन गरी प्रदेशसभा सदस्य संख्यालाई वाञ्छित संख्यामा झारी बढ्दो खर्चले थपेको जनआक्रोश मत्थर पार्न सकिन्छ । प्रदेशसभामा पनि दुई पटकभन्दा बढी उमेद्वार हुन र मन्त्री बन्न नपाउने संवैधानिक वा कानुनी व्यवस्थाको खाँचो देखिन्छ । यी लगायतका अन्य विषयलाई संविधानमार्फत सम्बोधन गरी नेपालको संविधानले परिकल्पना गरे अनुरूपको निजी, सरकारी र सहकारीमार्फत स्थापना गर्न खोजिएको समाजवादोन्मुख अर्थतन्त्त, अन्तराष्ट्रिय सम्बन्ध लगायतका राज्यका नीतिहरूमा राष्ट्रिय सहमतिको दस्तावेज तयार गर्न पर्नु जरुरी छ । सोही अनुरूप व्यवहारमा कार्यान्वयन, छिटोछरितो, जनमुखी, पारदर्शी, जवाफदेही सार्वजनिक प्रशासनिक सेवा प्रवाह, आर्थिक अनियमितता, काममा ढिलासुस्ती, बहानाबाजीमा शून्य सहनशीलताको नीति अख्तियार गर्दै गणतन्त्र स्थापनामा जुटेका राजनीतिक दलहरूले पनि सत्तामुखी अल्पकालीनसोचबाट मुक्त हुनुपर्छ । संघीय लोकतान्त्रिक गणतन्त्रको संस्थागत विकास, सुदृढीकरण र समसामयिक परिमार्जनसहितको स्थायित्वको दीर्घकालीन सोचबाट प्रेरित भएर सांगठानिक पद्धति र जीवनलाई सोहीअनुरूप परिमार्जन र परिस्कृत गर्दै जानेतर्फ इमान्दार पहल गर्नुपर्छ । नेपालमा स्थापित भइसकेको संघीय लोकतान्त्रिक गणतन्त्रलाई बाह्र हातको टाँगोले पनि छुन सक्दैन । जनइच्छाको कदर गर्दै दलहरू नसुध्रने र संविधान तथा समसामयिक सुधार गर्न जाँगर नलगाउने हो भने त गणतन्त्रमाथिको सङ्कट अझ गहिरिने निश्चित छ ।"
कृषि मन्त्रालयलाई ५७ अर्ब ४८ करोड बजेट,"काठमाडौं : सरकारले कृषि तथा पशुपन्छी मन्त्रालयका लागि ५७ अर्ब ४८ करोड बजेट बिनियोजन गरेको छ। अर्थमन्त्री विष्णु पौडेलले आगामी आर्थिक वर्षको बजेट सार्वजनिक गर्दै कृषि मन्त्रालयका लागि ५७ अर्ब ४८ करोड बजेट बिनियोजन गरिएको बताए। उनले कृषिमा आत्मनिर्भर बनाउनका लागि लागि विभिन्न योजनाहरु ल्याइएको बताए। उनले किसानका लागि एप निर्माण गर्ने, दूध, मासुजन्य पदार्धमा आत्मनिर्भर बन्ने, विभिन्न क्षेत्र तोकेर कृषिजन्य उत्पादनलाई बढावा दिने बताए।"
प्रतिनिधिसभा बैठकमा आर्थिक सर्वेक्षण पेश (पूर्ण पाठ),"काठमाडौं : प्रतिनिधिसभा बैठकमा आर्थिक सर्वेक्षण पेश भएको छ। बैठकमा उपप्रधान तथा अर्थमन्त्री विष्णु पौडेलले आर्थिक वर्ष २०८२८३ को आर्थिक सर्वेक्षण पेश गरेका हुन्। अर्थमन्त्री पौडेलले पेस गरेको आर्थिक सर्वेक्षणमा यसवर्ष आर्थिक वृद्धिदर चार दशमलव ६१ प्रतिशत रहने अनुमान गरिएको छ । त्यस्तै, प्रदेशगत रूपमा मधेस, कोशी र सुदूरपश्चिमबाहेक सबै प्रदेशको आर्थिक वृद्धिदर राष्ट्रिय औसत आर्थिक वृद्धिदरभन्दा माथि रहने अनुमान गरिएको छ । चालु आर्थिक वर्षमा मुलुकको अर्थतन्त्रको आकार ६१ खर्ब सात अर्ब पुग्ने अनुमान गरिएको छ । कुल ग्राहस्थ्य उत्पादनमा कृषि क्षेत्रको योगदान २५ दशमलव १६ प्रतिशत, उद्योगको १२ दशमलव ८३ र सेवा क्षेत्रको योगदान ६२ दशमलव शून्य एक रहने अनुमान गरिएको अर्थमन्त्री पौडेलले सदनमा जानकारी गराए । चालु आवको फागुन मसान्तसम्मको अवस्थाअनुसार प्रतिव्यक्ति कुल राष्ट्रिय आय बढेर एक हजार ५१७ अमेरिकी डलर पुग्ने र औसत उपभोक्ता मुद्रा स्फीति चार दशमलव ७२ प्रतिशत रहेको आर्थिक सवेक्षणमा उल्लेख गरिएको छ । पूर्ण पाठ"
"४३ प्रतिशतले आर्थिक वृद्धिदर बढ्ने प्रक्षेपण, प्रतिव्यक्ति आय १४९६ अमेरिकी डलर पुग्ने अनुमान्","काठमाडौं : सरकारले आगामी आर्थिक वर्षमा ४५ प्रतिशत आर्थिक वृद्धिदर हुने प्रक्षेपण गरेको छ। अर्थमन्त्री विष्णु पौडेलले संसदमा बजेट प्रस्तुत गर्ने क्रममा देशको आर्थिक वृद्धिदर पहिलेभन्दा बढ्ने बताएका हुन्। उनले यसअघि अर्थतन्त्र दबाबमा रहे पनि निरन्तरको प्रयासपछि अर्थतन्त्र सुधारोन्मुख भएको बताए। उनले यसअघि ३७ प्रतिशत रहेको आर्थिक वृद्धिदर ४५ प्रतिशत पुग्ने प्रक्षेपण गरिएको बताए। त्यस्तै ऋणात्मक अवस्थाबाट धनात्मक वृद्धिदर हुने अनुमान गरिएको उनको भनाइ छ। उनले विद्युत्, वित्तीय, बीमालगायतका क्षेत्रमा उल्लेखनीय सुधार हुने बताए। उनले थप ३३९ मेगावाट बिजुली उत्पादन भएको, पर्यटक आगमन १३ प्रतिशतले बढेर ९ लाख २३ हजार पुगेको र ३४ प्रतिशतमा मुद्रास्फिती सीमित भएको बताए। उनले प्रतिव्यक्ति आय पनि १४४३ बाट १४९६ अमेरिकी डलर पुग्ने अनुमान गरिएको बताए।"
सवारी दुर्घटनामा एक जनाको मृत्यु,धरान : सुनसरीको इनरुवा नगरपालिका७ जमुवा चोकम सवारी दुर्घटनामा परी एक जनाको मृत्यु भएको छ। बिहीबार जिल्लाको हुलाकी सडक खण्डमा बलाहाबाट औराबनीतर्फ जाँदै गरेको प्र१०२००१ ख ८०५४ नम्बरको सेफ्टी ट्याङ्की र विपरीत दिशाबाट आउँदै गरेको को३२प १३९२ नम्बरको मोटरसाइकल एकआपसमा ठोकिँदा दुर्घटना भएको प्रहरीले जनाएको छ। दुर्घटनामा परी मोटरसाइकलको पछाडि बसेका दुहबी नगरपालिका११ का देवनारायण उराँवको मृत्यु भएको जिल्ला प्रहरी कार्यालय सुनसरीका डिएसपी योगराज खतिवडाले बताए। उनका अनुसार घाइते मोटरसाइकल चलाक दुहबी नगरपालिका११ बस्ने २३ वर्षीय मनिरत्न चौधरीलाई उपचारका लागि गोल्डेन अस्पताल विराटनगर पठाइएको छ। दुवै सवारी साधन र सेफ्टी ट्याङ्ईकीका चालक लस्कर अन्सारीलाई नियन्त्रणमा लिएर थप अनुसन्धान थालिएको डिएसपी खतिवडाले बताए।
पूर्वराजालाई माधव नेपालको चेतावनी  मुलुक सञ्चालन गर्ने चिन्ता भए प्रधानमन्त्री भएर आउनुहोस्,"काठमाडौं : नेकपा एकीकृत समाजवादी पार्टीका अध्यक्ष एवं पूर्वप्रधानमन्त्री माधव कुमार नेपालले गणतन्त्रको विकल्प अरु हुन नसक्ने बताएका छन्। गणतन्त्र दिवसको अवसरमा आयोजित कार्यक्रममा बोल्दै अध्यक्ष नेपालले गणतन्त्रको विकल्प अरु कुनै प्रणाली नभएर अझ उन्नतस्तरको लोकतान्त्रिक गणतन्त्र रहेको बताए। उनले पुन:राजा बन्ने चाहना परित्याग गरी प्रजातान्त्रिक राजनीतिक गरी प्रधानमन्त्री बन्न पूर्वराजा ज्ञानेन्द्र शाहलाई सुझाव दिए। उनले देश चलाउने चाहना भए जनताद्वारा निर्वाचित भएर आउन चेतावनी समेत दिए। 'राजतन्त्रको बारेमा कुरा उठिराखेको छ। बाबु भएन भने छोरा । छोरा भएन भने नाती पनाती जिम्मा दिउँ भन्ने कुरा आउँला। यस्तो पञ्चेको शासन हामीलाई चाहिँदैन। मुलुक सञ्चालन गर्ने चिन्ता कसैलाई लागेको हो भने प्रधानमन्त्री भएर आए हुन्छ,'उनले भने,' चुनाव जितेर आए हुन्छ। जनताको मन जितेर आए हुन्छ। प्रतिष्पर्धाबाट जनताको मन र विश्वास जितेर अगाडि बढ्न आँट गरे हुन्छ।' उनले सरकार जनताका समस्याप्रति जिम्मेवार नभएको आरोप लगाए। मुलुकलाई अगाडि बढाउने विषयमा पार्टीले पटकपटक सुझाव दिएपनि सरकारले नसुनेजस्तो गरेको उनको भनाइ छ । अध्यक्ष नेपालले गणतन्त्र विरोधी शक्तिहरूलाई परास्त गर्न र मुलुकको विकास र समृद्धिका लागि सबै राजनीतिक दलहरू एकजुट हुनुपर्ने बताए।"
"प्रतिगामी तत्वहरू सल्बलाउने प्रयत्न गर्दैछन्, गणतान्त्रिक शक्ति एकजुट बनौं : प्रचण्ड","काठमाडौं : नेकपा माओवादी केन्द्रका अध्यक्ष पुष्पकमल दाहाल 'प्रचण्ड' जनताको अवस्था बदल्ने अभियानमा केन्द्रित हुन आह्वान गरेका छन्। गणतन्त्र दिवस २०८२ को अवसरमा शुभकामना व्यक्त गर्दै प्रचण्डले गणतान्त्रिक सोच, शैली र आचरणको विकास गर्दै जनताको अवस्था बदल्ने अभियानमा केन्द्रित हुन आह्वान गरेका हुन्। उनले भने, गणतन्त्र दिवसले हामी सबैमा गणतान्त्रिक सोच, शैली र आचरणको विकास गर्दै गणतान्त्रिक शक्तिहरूबीचको बलियो एकता र सहकार्यका साथ फेरिएको व्यवस्थाअनुरूप जनताको अवस्था बदल्ने अभियानमा केन्द्रित हुन प्रेरित गरोस्, पुनः हार्दिक शुभकामना व्यक्त गर्दछु । गणतन्त्रको रक्षा, प्रयोग र विकासका लागि गणतन्त्रको जननी शक्तिलाई थप बलियो बनाउँदै गणतान्त्रिक शक्तिहरूबीचको सहकार्य मजबुत बनाउनु आजको आवश्यकता रहेको उनको भनाई छ । पूर्वप्रधानमन्त्री प्रचण्डले प्रतिगामी तत्वहरू गणतन्त्रविरुद्ध सल्बलाउने प्रयत्न गरिरहेको बताए। शुभकामना सन्देशमार्फत भनेका छन्,अहिले एकातिर सरकार सञ्चालनमा देखिएका बेथितिका कारण जनतामा निराशा र असन्तुष्टि बढाउने काम भइरहेको छ भने अर्कोतिर त्यसलाई आफ्नो पुनरुत्थानको आधार बनाउने दिवास्वप्नका साथ प्रतिगामी तत्वहरू गणतन्त्रविरुद्ध सल्बलाउने प्रयत्न गर्दैछन् । यो बेलामा यथास्थिति र प्रतिगामी दुबै खाले हर्कतका विरुद्ध संघर्ष गर्दै गणतान्त्रिक व्यवस्था र अग्रगामी परिवर्तनको पक्षमा दृढतापूर्वक उभिनु सच्चा गणतान्त्रिक शक्तिहरूको कार्यभार बन्न पुगेको छ । नेपाली जनताको वीरतापूर्ण संघर्ष र बलिदानबाट संघीय लोकतान्त्रिक गणतन्त्र स्थापना भएको १७ वर्ष पूरा भएको छ । यसले पितृसत्तात्मक जहानियाँ सामन्ती राजतन्त्रको अन्त्य गरी सम्पूर्ण उत्पीडित समुदायको अधिकारसहित राज्य सत्तामा समावेशी र समानुपातिक प्रतिनिधित्व सुनिश्चित गरेको उनको भनाई छ । प्रचण्डले फेरिएको व्यवस्थाअनुकूल नेपाली जनताको आर्थिक, सामाजिक र सांस्कृतिक जीवनमा रुपान्तरण गर्ने कार्यभार अझै बाँकी भएको उल्लेख गरेका छन् । उनले भनेका छन्,यसले सयौं वर्षदेखि उत्पीडनमा पारिएका वर्ग, क्षेत्र, जाति, भाषा, धर्म, लिंग र संस्कृतिका जनसमुदायको अधिकार स्थापित गर्दै रैती वा प्रजा होइन, आम जनतालाई नागरिकको हैसियत प्रदान गरेको छ । यद्यपि गणतान्त्रिक संविधानबाट प्रदत्त मौलिक हकको अक्षरशः कार्यान्वयन गरेर पूर्णरुपमा अधिकार सम्पन्न बनाउँदै फेरिएको व्यवस्थाअनुकूल नेपाली जनताको आर्थिक, सामाजिक र सांस्कृतिक जीवनमा रुपान्तरण गर्ने कार्यभार अझै बाँकी नै छ ।"
"मुकुटको होइन, मुलुकको हितले स्थान पाएको दिन आज : प्रधानमन्त्री ओली","काठमाडौं : प्रधानमन्त्री केपी शर्मा ओलीले गणतन्त्र दिवस मुकुटको नभई मुलुकको हितले स्थान पाएको दिन बताएका छन् । गणतन्त्र दिवस २०८२ का अवसरमा शुभकामना व्यक्त गर्दै प्रधानमन्त्री ओलीले गणतन्त्र दिवसलाई सिंहासनको अभिमान तोडेर नागरिकको स्वाभिमान स्थापना भएको दिनको रुपमा रहेको पनि उल्लेख गरेका हुन्। उनले शाही दमन चिरेर जनताले इतिहास लेखेको दिन भएको स्मरण गरे। एमाले अध्यक्षसमेत रहेका ओलीले जनताको सात दशक लामो बलिदानीपूर्ण संघर्षले विजय प्राप्त गरेर गणतन्त्र आर्जन गरेको दिनको रुपमा गणतन्त्र दिवसलाई लिइनु पर्ने उल्लेख गरे । शाही दमन चिरेर जनताले इतिहास लेखेको दिन हो आज। मुकुटको होइनमुलुकको हितले स्थान पाएको दिन, सिंहासनको अभिमान तोडेर नागरिकको स्वाभिमान स्थापित भएको दिन, जनताको सात दशक लामो बलिदानीपूर्ण संघर्षले विजय प्राप्त गरेर गणतन्त्र आर्जन गरेको दिन। ओलीले भनेका छन्, गणतन्त्र दिवसको गरिमामय अवसरमा स्वदेश तथा विदेशमा रहनु भएका सम्पूर्ण नेपाली दिदीबहिनी तथा दाजुभाइहरूलाई हार्दिक शुभकामना।"
एमालेले आज सांस्कृतिक झाँकीसहित गणतन्त्र उत्सव मनाउँदै,"काठमाडौं : सत्तारुढ दल नेकपा एमालेले गणतन्त्र दिवसलाई आज गौरव, गरिमा र एकताको उत्सवका रूपमा मनाउँदैछ। आइतबार बसेको सचिवालय बैठकले गणतन्त्र दिवसको दिन आज साँस्कृतिक झाँकीसहित देशभर उत्सव मनाउने निर्णय गरेको एमालेका महासचिव शंकर पोखरेलले जानकारी दिए। एमालेले गणतन्त्र दिवसलाई उत्सवका रूपमा मनाउन काठमाडौं उपत्यकाका जनतालाई भृकुटीमण्डपमा उतार्दैछ भने जिल्लाजिल्लामा पनि विशेष कार्यक्रम गर्दैछ। एमालेले भृकुटीमण्डपमा बिहान ११ बजेदेखि २ बजेसम्म कार्यक्रम गर्न लागेको हो। २०६५ साल जेठ १५ गते संविधानसभाले २४० वर्ष लामो राजतन्त्रलाई अन्त्य गरेर गणतन्त्रको स्थापना भएको हो। राजावादीहरूले पनि १५ जेठमा काठमाडौं केन्द्रित आन्दोलन गर्ने तयारी गरेपछि एमाले थप आक्रामक बनेको छ। यद्यपी एमालेले कुनै दलविरुद्ध नभई जनउत्सवको रुपमा कार्यक्रम तय गरिएको जनाएको छ। महासचिव पोखरेलका अनुसार सात दशक लामो बलिदानी संघर्षको बलबाट प्राप्त भएको संघीय लोकतान्त्रिक गणतन्त्र स्थापना भएको ऐतिहासिक दिन जेठ १५ गतेलाई विशेष उत्सवका रूपमा मनाउन एमालेले जनसमुदायलाई आह्वान गरिएको छ। उनले भने,हाम्रो कार्यक्रममा विभिन्न जातजातिका समुदाय, विशेष सांस्कृतिक भेषभूषा, बाजागाजा सांस्कृतिक झाँकीसहित हुने छ। यसले एउटा विशिष्ट छाप छाड्ने छ। उनले यो दिन सरकारले उत्सवका रूपमा मनाउनुपर्ने तर्क गरे। १५ जेठ भनेको नेपाली जनता सार्वभौम भएको दिन हो। यो दिनको महत्व जनतालाई दर्शाउँदै सरकारले उत्सवका रूपमा मनाउनुपर्छ, एमाले महासचिव पोखरेलले बुधबार पत्रकार सम्मेलनमा भने,यो दिनको महत्व जनतालाई दर्शाउँदै सरकारले उत्सवका रूपमा मनाउनुपर्छ। त्यसैले यो दिन बजेट प्रस्तुत गर्ने संवैधानिक व्यवस्था बदल्नु उपयुक्त हुन्छ। अन्य राजनीतिक दलहरूसँग पनि सहमति जुटाएर संविधान संशोधन गरी बजेट ल्याउने मिति फेर्न एमाले तयार छ। गणतन्त्रलाई उत्सवको रूपमा हुँदैछ भन्ने थालनी गर्न आफूहरूले गणतन्त्र उत्सव कार्यक्रमबाट सन्देश दिन खोजेको बताए। उनले भने, संविधानसभाका ऐतिहासिक फैसला स्वीकार गरेका पूर्वराजा ज्ञानेन्द्र र संविधानको विपक्षमा लोकतन्त्रको विरोधमा जुन खालको गतिविधि गरिरहेको हामीले देखिरहेका छौं। त्यस्तो अवस्थामा नेपाली जनतालाई गणतन्त्रका उत्सवका रूपमा हाम्रो पार्टी महसुस गर्यौं र त्यसैअनुरूप हाम्रो पार्टीले जेठ १५ गतेलाई गणतन्त्र उत्सवमा मनाउने निर्णय गरौं र तयारीमा जुटेका छौं। एमालेले गणतन्त्र दिवसका दिन उत्सव गर्न बुधबार पार्टी कार्यालय च्यासलमा स्वयंसेवकहरूलाई प्रशिक्षण दिएको थियो। यता सरकारले टुँडिखेलमा विशेष कार्यक्रम गर्दैछ।"
गणतन्त्रसँग निरंकुश राजतन्त्रको तुलना गर्न मिल्दैन : प्रधानमन्त्री ओली,"काठमाडौं : प्रधानमन्त्री केपी शर्मा ओलीले निरंकुश राजतन्त्र र र गणतन्त्र कुन उत्तम हो भन्ने विषय बहसको विषय नै नभएको बताएका छन्। गणतन्त्र दिवसका अवसरमा बिहीबार टुँडिखेलमा आयोजित समारोहलाई सम्बोधन गर्दै प्रधानमन्त्री ओलीले जनताको बलिदानीबाट प्राप्त गणतन्त्रसँग राजतन्त्रलाई तुलना गर्न नसकिने बताएका हुन्। प्रधानमन्त्री ओलीले विगतमा निरंकुश राजतन्त्र जनताबीच सम्झौता, संवाद भएको र जनतासँग भएका सम्झौतालाई पटकपटक तोडेको हुकुमी राजतन्त्रलाई परास्त गर्दै जनताले गणतन्त्र स्थापना गरेको बताए। उनले भने,'इतिहासका विभिन्न कालखण्डमा निरंकुश राजतन्त्र र जनताबीच संघर्ष र सम्झौताहरु भए । जनतासँग भएका सम्झौताहरुलाई पटक पटक तोडेको हुकुमी राजतन्त्रलाई परास्त गर्दै जनताले गणतन्त्र स्थापना गरेका थिए । जनताको निर्णय अधिकारलाई फेरि एउटा अभिजात बंशमा केन्द्रित गर्न खोज्ने प्रयास आज पनि भइरहेको छ । तर स्वतन्त्रताको अभ्यासमा हुर्केको आजको समाजले जनताको मतभन्दा शाही इशारा ठूलो हो किमार्थ भन्न सक्दैन ,'उनले भने,' हजारौं शहीदको बलिदान र लाखौं नेपालीको सपनाभन्दा अढाइसय वर्षसम्म बदनाम शासन चलाएर देशलाई पछाौटे अवस्थामा पुर्याउने एउटा वंशको विशेषाधिकार कुनै अर्थमा पनि ठूलो हुनै सक्दैन । स्वतन्त्रताको मलिलो जमिनमा उम्रिएको जनताको सपना दरबारको भित्तामा लगेर टाँस्सियोस् कसैले भन्न सक्दैन ।' जनताको निर्णय अधिकारलाई फेरि एउटा अभिजात बंशमा केन्द्रित गर्न खोज्ने प्रयास आज पनि भइरहेको भन्दै प्रधानमन्त्री ओलीले अढाइसय वर्षसम्म बदनाम शासन चलाएर देशलाई पछाौटे अवस्थामा पुर्याउने एउटा वंशको विशेषाधिकार कुनै अर्थमा पनि ठूलो हुन नसक्ने बताए। गणतन्त्रमा हरेक नागरिकको आत्मसम्मान सुरक्षित भइरहेको भन्दै शिक्षा, स्वास्थ्य, उद्यम र रोजगारी यी क्षेत्रमा धेरै परिवर्तन आएको बताए। उनले भने,' यसमा अझै सुधार ल्याउन आवश्यक छ । त्यसका लागि सरकार सक्रिय छ । सुशासन, पारदर्शिता र उत्तरदायित्व गणतान्त्रिक व्यवस्थाको मेरुदण्ड हो, हामी त्यसलाई बलियो बनाउन लागेका छौं अर्थात् हामी समृद्ध नेपाल, सुखी नेपालीको राष्ट्रिय आकाङ्क्षा पूरा गर्न लागिपरेका छौं । ' प्रधानमन्त्री ओलीले राजतन्त्रको अवस्थामा रहेको गरिवी, असमानता, अविकास र पछौटेपनबाट अहिले मुलुक निकै अगाडि बढिसकेको जिकिर गरे।"
गणतन्त्रविरोधी गतिविधिलाई राजनीतिक दल र जनता एकजुट भएर अस्वीकार गर्नुपर्छ : सभामुख घिमिरे,"काठमाडौं : सभामुख देवराज घिमिरेले गणतन्त्रविरोधी गतिविधिहरू संविधानको अवमूल्यन मात्र नभई सहिदहरूको अपमान भएको बताएका छन्। गणतन्त्र दिवस २०८२ को शुभकामना दिँदै उनले आन्दोलनका सपना र बलिदानमाथि प्रहार गर्ने कुनै पनि चाहनालाई दल र जनता एकजुट भएर अस्वीकार गर्नुपर्ने बताएका छन्। लोकतन्त्रमा देखिन खोजेका गणतन्त्रविरोधी गतिविधिहरू केवल संविधानको अवमूल्यन मात्र होइन, सहिदहरूको अपमान हो। आन्दोलनका सपना र बलिदानमाथि प्रहार गर्ने कुनै पनि चाहनालाई सम्पूर्ण राजनीतिक दल तथा नेपाली जनता एकजुट भएर अस्वीकार गर्नुपर्दछ। उनले भने, गणतन्त्र दिवसमा हामी सबै नेपालीहरूले गणतन्त्रको रक्षा, प्रवर्द्धन र सुदृढीकरणमा समर्पित भएर राष्ट्रलाई स्थायित्व, विकास र समृद्धिको दिशामा सफलीभूत गराउने संकल्प लिन जरुरी छ। सभामुख घिमिरेले नेपाली जनताका प्रतिनिधिमार्फत् २०६५ जेठ १५ गते संविधानसभाको पहिलो बैठकबाट घोषणा गरिएको गणतन्त्र दिवस जनताको बलिदानीपूर्ण संघर्षलाई स्मरण गराउने प्रत्येक नेपालीको साझा गौरवको दिन भएको बताए। गणतन्त्रको भावना केवल संवैधानिक संरचना परिवर्तनमा सीमित रहनु नहुने उनको तर्क छ। नेपाल संघीय लोकतान्त्रिक गणतन्त्रमा प्रवेश गरेसँगै देशको राजनीतिक संरचना, शासन प्रणाली र नागरिक अधिकारको परिभाषा नै परिवर्तन भएको छ। यो ऐतिहासिक परिवर्तन केवल राजतन्त्रको अन्त्य मात्र थिएन; नेपाली जनताको लामो संघर्ष, बलिदान र जनआकांक्षाको औपचारिक जीत पनि थियो।उनले भनेका छन्, गणतन्त्रको भावना केवल संवैधानिक संरचना परिवर्तनमा सीमित रहनु हुँदैन। लोकतान्त्रिक गणतन्त्र जनसरोकार, सुशासन, पारदर्शिता र समावेशिताको जीवन्त अभ्यासका साथै समृद्धिको बलियो आधारमा रूपान्तरित हुनुपर्छ। अहिले देखिएका भ्रष्टाचार, असमानता र शासकीय कमजोरीजस्ता विषयमा निर्मम हुँदै समृद्ध, समावेशी र न्यायपूर्ण नेपाल निर्माण गर्नु नै गणतन्त्रको साँचो सम्मान हुनेछ।"
टुँडिखेलमा गणतन्त्र दिवस समारोह (),"काठमाडौं : संघीय सरकारले १८ औं गणतन्त्र दिवस विभिन्न कार्यक्रम गरी मनाएको छ। बिहीबार बिहान काठमाडौंको टुँडिखेलस्थित सैनिक मञ्चमा राष्ट्रपति रामचन्द्र पौडेल, प्रधानमन्त्री केपी शर्मा ओलीसहित विभिन्न विशिष्टहरुको उपस्थितिमा गणतन्त्र दिवस मनाइँदैछ । जनआन्दोलन ०६२ ६३ को जगमा गणतन्त्र घोषणा भएको दिनको स्मरणमा हरेक वर्ष जेठ १५ गते देशभर गणतन्त्र दिवस मनाइन्छ । राज्यको सम्पूर्ण शक्ति जनतामा निहित हुने गरी सङ्घीय लोकतान्त्रिक गणतन्त्रात्मक शासन व्यवस्था प्रारम्भ भएको दिनलाई गणतन्त्र दिवसको रुपमा मनाइँदै आइएको छ। संघीय सरकार र केन्द्रीयस्तर, विदेशस्थित नेपाली दूतावास, कूटनीतिक नियोग तथा वाणिज्य दूतावास र प्रदेश राजधानी (केन्द्र), जिल्ला र स्थानीयस्तरमा गरिने कार्यक्रम समेत तय गरिएको छ । यसैगरी एमालेले पनि काठमाडौंमा विशेष कार्यक्रम गरी गणतन्त्र उत्सव मनाउँदैछ।"
एलन मस्कले छोडे ट्रम प्रशासन,"एजेन्सी : टेक अर्बपति तथा टेस्लाका सहसंस्थापक एलन मस्कले ट्रम्प प्रशासनसँगको आफ्नो समय सकिएको बताएका छन्। उनले आफ्नो सामाजिक सञ्जाल प्लेटफर्म एक्स अकाउन्टमार्फत् यसबारे जानकारी दिएका छन् । अमेरिकी राष्ट्रपति डोनाल्ड ट्रम्पले सरकारी खर्च घटाउने जिम्मेवारी एलन मस्कलाई दिएका थिए। जनवरीमा ट्रम्प ह्वाइट हाउस आइपुगेपछि उनले मस्कलाई नयाँ सरकारी विभाग, (सरकारी दक्षता विभाग) को नेतृत्वको जिम्मेवारी दिएका थिए। 'विशेष सरकारी कर्मचारीको रूपमा मेरो कार्यकाल समाप्त हुँदै गर्दा,म राष्ट्रपति डोनाल्ड ट्रम्पलाई मलाई अनावश्यक खर्च कम गर्ने अवसर दिएकोमा धन्यवाद दिन चाहन्छु 'मस्कले बिहीबार ट्विटरमा लेखेका छन्।"
जनताको बलिदानबाट प्राप्त ऐतिहासिक उपलब्धीको रक्षा गर्नु साझा जिम्मेवारी हो : देउवा,"काठमाडौं : नेपाली कांग्रेसका सभापति शेरबहादुर देउवाले नेपाली जनताको बलिदानबाट प्राप्त ऐतिहासिक उपलब्धीको रक्षा गर्नु सबैको साझा जिम्मेवारी भएको बताएका छन्। गणतन्त्र दिवसको शुभकामना दिँदै देउवाले समावेशी लोकतन्त्र, सामाजिक न्याय, समता र समृद्धिको मार्गमा अग्रसर हुन आग्रह गरेका हुन्। संविधानको संरक्षण र संघीय लोकतान्त्रिक गणतन्त्रात्मक शासन प्रणालीको संस्थागत विकास मार्फत मात्र हामीले समुन्नत, सभ्य र समृद्ध नेपाल निर्माण गर्न सक्नेछौं। शुभकामना सन्देशमार्फत देउवाले भनेका छन्, नेपाली जनताको बलिदानबाट प्राप्त यो ऐतिहासिक उपलब्धीको रक्षा गर्नु हामी सबैको साझा जिम्मेवारी हो। समावेशी लोकतन्त्र, सामाजिक न्याय, समता र समृद्धिको मार्गमा अग्रसर हुँदै यो गणतन्त्र दिवसले हामी सबैलाई प्रेरणा प्रदान गर्नेछ भन्ने मैले विश्वास लिएको छु। नागरिक स्वतन्त्रता, राष्ट्रिय स्वाधीनता, लोकतन्त्रको स्थापना तथा पुनर्स्थापना, लोकतन्त्रको संरक्षण र सम्वर्द्धनका लागि नेपालको हरेक लोकतान्त्रिक आन्दोलनहरूमा सहभागी थुप्रै होनाहार सन्ततिले अमूल्य जीवन उत्सर्ग गरेको उनको भनाई छ। यो ऐतिहासिक दिनलाई हामी प्रत्येक वर्ष गणतन्त्र दिवस"" को रुपमा गौरवका साथ मनाउँदै आएको उनले बताए। विसं २०६२०६३ को जनआन्दोलनको ऐतिहासिक सफलतापछि नेपाली कांग्रेसका तत्कालीन सभापति गिरिजाप्रसाद कोइरालाको नेतृत्वको सरकारले संविधान सभाको निर्वाचन सम्पन्न गयो। त्यसैको परिणामस्वरुप, विसं २०६५ सालको जेठ १५ गते संविधान सभाको पहिलो बैठकबाट राजतन्त्रको औपचारिक अन्त्य गर्दै संघीय लोकतान्त्रिक गणतन्त्रको घोषणा गरिएको थियो। यो ऐतिहासिक दिनलाई हामी प्रत्येक वर्ष गणतन्त्र दिवस"" को रुपमा गौरवका साथ मनाउँदै आएका छौं देउवाले भनेका छन्।"
सांस्कृतिक झाँकीसहित एमालेले सडकमा मनायो गणतन्त्र उत्सव (फोटोफिचर),"काठमाडौं : सत्तारुढ दल नेकपा एमालेले गणतन्त्र दिवसलाई आज गौरव, गरिमा र एकताको उत्सवका रूपमा मनाएको छ। गणतन्त्र दिवसको दिन आज साँस्कृतिक झाँकीसहित काठमाडौं उपत्यकाका जनतालाई भृकुटीमण्डपमा उतारेको हो। बिहान ११ बजेदेखि विभिन्न स्थानबाट निकालिएको र्याली भृकुटीमण्डपसम्म पुगेर सकिनेछ। र्यालीमा विभिन्न भेषभुषा र बाजासहित सहभागी भएका छन्। एमालेले जिल्लाजिल्लामा पनि विशेष कार्यक्रम गरिरहेको छ। २०६५ साल जेठ १५ गते संविधानसभाले २४० वर्ष लामो राजतन्त्रलाई अन्त्य गरेर गणतन्त्रको स्थापना भएको हो। राजावादीहरूले पनि १५ जेठमा काठमाडौं केन्द्रित आन्दोलन गर्ने तयारी गरेपछि एमाले थप आक्रामक बनेको छ। यद्यपी एमालेले कुनै दलविरुद्ध नभई जनउत्सवको रुपमा कार्यक्रम तय गरिएको जनाएको छ। महासचिव शंकर पोखरेलका अनुसार सात दशक लामो बलिदानी संघर्षको बलबाट प्राप्त भएको संघीय लोकतान्त्रिक गणतन्त्र स्थापना भएको ऐतिहासिक दिन जेठ १५ गतेलाई विशेष उत्सवका रूपमा मनाउन एमालेले जनसमुदायलाई आह्वान गरिएको छ। उनले भने,हाम्रो कार्यक्रममा विभिन्न जातजातिका समुदाय, विशेष सांस्कृतिक भेषभूषा, बाजागाजा सांस्कृतिक झाँकीसहित हुने छ। यसले एउटा विशिष्ट छाप छाड्ने छ। गणतन्त्रलाई उत्सवको रूपमा हुँदैछ भन्ने थालनी गर्न एमालेले गणतन्त्र उत्सव कार्यक्रमबाट सन्देश दिन खोजेको दाबी गरिएको छ। तस्बिर : अभिषेक महर्जन"
युवालाई प्रधानमन्त्री ओलीको आग्रह : राजतन्त्र र गणतन्त्रकालका विकास सूचकांकको तुलनात्मक अध्ययन गरौं,"ओलीले भने, हजारौं शहीदको बलिदान र लाखौं नेपालीको सपनाभन्दा अढाइसय वर्षसम्म बदनाम शासन चलाएर देशलाई पछाौटे अवस्थामा पुर्याउने एउटा वंशको विशेषाधिकार कुनै अर्थमा पनि ठूलो हुनै सक्दैन। काठमाडौं : प्रधानमन्त्री केपी शर्मा ओलीले निरंकुश राजतन्त्र र गणतन्त्र कालका विकास सूचकाङ्कहरुको तुलनात्मक अध्ययन गर्न युवालाई आग्रह गरेका छन्। गणतन्त्र दिवस २०८२ को विशेष समारोहमा सम्बोधन गर्दै ओलीले हिजोको गरिबी, असमानता, अविकास र पछौटेपनबाट हामी निकै अगाडि बढिसकेको बताएका हुन्। उनले निरंकुशतन्त्र र गणतन्त्र कुन उत्तम हो भन्ने हाम्रो समाजको बहसको विषय नभएको बताए। आजको दिनले हामीलाई विगतको संघर्ष, जनआन्दोलनसँगै तय गरेको गन्तव्य, सँगै हिँडेको यात्रा र हासिल गरेका साझा उपलब्धिलाई सम्झाउँछ। हिजोको गरिबी, हिजोको असमानता, हिजोको अविकास र हिजोको पछौटेपनबाट हामी निकै अगाडि बढिसकेका छौं। देशमा निरंकुश राजतन्त्र र गणतन्त्रकालका विकास सूचकाङ्कहरुको तुलनात्मक अध्ययन गर्न म हाम्रो नवोदित युवा समाजलाई आग्रह गर्दछु। लोकतान्त्रिक गणतन्त्रलाई अझ उन्नत, अनुशासित र अझ सुदृढ बनाएर हामी मुलुकलाई प्रगतिको बाटोमा लैजान सक्छौं। ओलीले भने, निरंकुशतन्त्र र गणतन्त्र कुन उत्तम हो भन्ने हाम्रो समाजको बहसको विषय होइन। राज्यका अङ्ग र अनौपचारिक क्षेत्रमा समेत जिम्मेवारीमा रहेका हामी सबैको आचरण र व्यवहारमा अझै सुधार गर्नु पर्ने धेरै कुरा हुन सक्छन्। गरिबी, बेरोजगारी, भ्रष्टाचार राष्ट्रका यी चुनौती हुकुम बक्सिने एउटा मुकुटधारी अधिनायक खोजेर होइन, लोकतान्त्रिक प्रणालीमा चुनाव मार्फत इमान्दार राजनीतिक शक्ति छनौट गरेर मात्र सामना गर्न सकिन्छ। इतिहास साक्षी छ त्यो मुकुटको आडमा जनतामाथि शासन गरिएको थियो, सेवा होइन। राज्य यन्त्रलाई शासनबाट सेवा तर्फ प्रवेश गराउने काम गणतन्त्र आएपछि सुरु भएको हो, त्यो अझै सम्पन्न भएको छैन। निरंकुशतन्त्र र गणतन्त्र कुन उत्तम हो भन्ने हाम्रो समाजको बहसको विषय होइन। राज्यका अङ्ग र अनौपचारिक क्षेत्रमा समेत जिम्मेवारीमा रहेका हामी सबैको आचरण र व्यवहारमा अझै सुधार गर्नु पर्ने धेरै कुरा हुन सक्छन्। इतिहासका विभिन्न कालखण्डमा निरंकुश राजतन्त्र र जनताबीच संघर्ष र सम्झौताहरु भएको स्मरण गरे। जनतासँग भएका सम्झौताहरुलाई पटक पटक तोडेको हुकुमी राजतन्त्रलाई परास्त गर्दै जनताले गणतन्त्र स्थापना गरेका थिए। जनताको निर्णय अधिकारलाई फेरि एउटा अभिजात बंशमा केन्द्रित गर्न खोज्ने प्रयास आज पनि भइरहेको छ। तर स्वतन्त्रताको अभ्यासमा हुर्केको आजको समाजले जनताको मतभन्दा शाही इशारा ठूलो हो किमार्थ भन्न सक्दैन। ओलीले भने, हजारौं शहीदको बलिदान र लाखौं नेपालीको सपनाभन्दा अढाइसय वर्षसम्म बदनाम शासन चलाएर देशलाई पछाौटे अवस्थामा पुर्याउने एउटा वंशको विशेषाधिकार कुनै अर्थमा पनि ठूलो हुनै सक्दैन। स्वतन्त्रताको मलिलो जमिनमा उम्रिएको जनताको सपना दरबारको भित्तामा लगेर टाँस्सियोस् कसैले भन्न सक्दैन। इतिहास स्मरण गर्ने होमनन गर्ने हो, हामी बाँच्ने त वर्तमानमै हो।"
"शुक्राणु दान गरेर बने ६७ बच्चाको बुबा, यो गल्तीले १० बच्चालाई भयो क्यान्सर","काठमाडौं : यदि तपाईंलाई थाहा भयो कि जुन पुरुषको शुक्रकीटले तपाईंको बच्चा जन्माएको थियो, उसको शरीरमा रोगको जीन छ, जसले बच्चालाई क्यान्सर निम्त्याउन सक्छ, तपाईंलाई कस्तो लाग्छ ? युरोपमा यस्तै एउटा चकित पार्ने घटना बाहिर आएको छ। एक जना शुक्रकीट दातामा टीपी५३ नामक दुर्लभ र खतरनाक जीन थियो, जसले गर्दा उनी ६७ जना बच्चाहरूको बुबा बन्यो। अहिले ती मध्ये १० जना बालबालिकालाई क्यान्सर भएको छ। यसले सबैलाई सोच्न बाध्य बनाएको छ कि शुक्राणु दाताहरूको किन राम्रोसँग परीक्षण गरिँदैन र भविष्यमा यस्ता खतराहरूबाट कसरी बच्ने। शुक्रकीट दानको चकित पार्ने घटना हालै युरोपमा एक पुरुषले अनजानमा खतरनाक जीन उत्परिवर्तन टीपी५३ भएको शुक्रकीट दान गरे। टीपी५३ ले क्यान्सर निम्त्याउन सक्छ। २००८ देखि २०१५ सम्म आठ युरोपेली देशमा यस दाताको शुक्रकीट प्रयोग गरेर कम्तिमा ६७ बच्चाहरू जन्मिएका थिए। यी मध्ये १० बालबालिकामा ल्युकेमिया र ननहजकिन लिम्फोमा जस्ता क्यान्सरहरू देखा परे। २३ बालबालिकामा टीपी५३ जीन उत्परिवर्तन फेला परेको छ। जुन लीफ्रामेनी सिन्ड्रोम भनिने रोगसँग सम्बन्धित छ भने यसले धेरै प्रकारका क्यान्सरको जोखिम बढाउँछ। जीन उत्परिवर्तनको लागि परीक्षणको अभाव जब शुक्रकीट दान गरिएको थियो, जीन परीक्षणको क्रममा खतरनाक उत्परिवर्तन पत्ता लगाउन सकिएन। त्यतिबेला यो जीन र क्यान्सर बीचको सम्बन्ध राम्रोसँग बुझिएको थिएन। शुक्रकीट बैंकले प्रत्येक दाताबाट ७५ परिवारलाई दानको सीमा तोकेको थियो। तर यो दाताको शुक्रकीटबाट वास्तवमा कति बच्चा जन्मिएका थिए भन्ने कुरा थाहा हुन सकेन। विज्ञहरूको माग यो घटनापछि डाक्टर र विज्ञहरूले शुक्रकीट दान गर्न कडा नियम हुनुपर्ने बताएका छन्। प्रत्येक दाताबाट जन्मिने बच्चाहरूको संख्याको सीमा हुनुपर्ने उनीहरुले बताए। आनुवंशिक परीक्षण पनि राम्रो र कडा हुनुपर्छ। यसबाहेक, यदि दातामा पछि कुनै खतरनाक जीन उत्परिवर्तन फेला पर्यो भने परिवारलाई तुरुन्तै जानकारी गराउनु पनि महत्त्वपूर्ण छ। सुरक्षा र सहयोग आवश्यक यस घटनाले दान गरिएको शुक्रकीटबाट जन्मेका बच्चाहरूको सुरक्षाको लागि देशहरूबीच राम्रो जीन परीक्षण र सहकार्य आवश्यक रहेको स्पष्ट रूपमा देखाएको छ। यसबाट बालबालिकाको स्वास्थ्य र सुरक्षामा सुधार ल्याउन सकिन्छ।"
गणतन्त्रको उपलब्धिलाई मिलेर संस्थागत गरौं : मुख्यमन्त्री आचार्य,"दाङ : लुम्बिनी प्रदेश सरकारले १८औँ गणतन्त्र दिवस विविध कार्यक्रम गरेर मनाएको छ । प्रभातफेरी, सांस्कृतिक झाँकी र समारोह आयोजना गर्दै प्रदेशले दिवसलाई गौरवपूर्ण रूपमा मनाएको हो । मुल समारोहमा लुम्बिनी प्रदेशका मुख्यमन्त्री चेतनारायण आचार्यले गणतन्त्र नेपालको गौरवपूर्ण उपलब्धि भएको बताए। यो उपलब्धि नेपाली जनताको त्याग,बलिदान र संघर्षबाट सम्भव भएको उल्लेख गरे । मुख्यमन्त्री आचार्यले समावेशी, समानुपातिक, न्यायसंगत र उत्तरदायी शासनको अभ्यास सुदृढ गर्न गणतन्त्र दिवसले प्रेरणा दिने विश्वास व्यक्त गरे । उनले गणतन्त्रले अधिकारसँगै कर्तव्य बोध गराएको उल्लेख गर्दै सेवा प्रवाह, सुशासन र समृद्धि निर्माणमा सरकार पूर्ण प्रतिबद्ध रहेको बताए । उनले लुम्बिनी प्रदेश सरकार कृषि, पर्यटन, पूर्वाधार, शिक्षा, स्वास्थ्य, युवा उद्यमशीलता तथा स्वरोजगारलाई प्राथमिकतामा राख्दै योजनाबद्ध रूपमा अघि बढिरहेको जानकारी दिए । संघीयताको अभ्यासलाई प्रभावकारी बनाउन संघ, प्रदेश र स्थानीय तहबीच समन्वय र सहकार्य आवश्यक रहेको उल्लेख गर्दै प्रदेश सरकारले त्यस दिशामा प्रतिबद्धतापूर्वक काम गरिरहेको बताए । मुख्यमन्त्री आचार्यले अघिल्ला पुस्ताको योगदानको कदर गर्दै भावी पुस्तालाई समावेशी, समतामूलक र आत्मगौरवयुक्त समाज हस्तान्तरण गर्ने संकल्प गरे । प्रदेश सभाका सभामुख तुलाराम घर्तिमगरले गणतन्त्र जनताको शासन प्रणाली भएको उल्लेख गर्दै यसको संस्थागत सुदृढीकरण तथा विकासमा जोड दिए । उनले राजनीतिक संघीयता प्राप्त भए पनि प्रशासनिक तथा वित्तीय संघीयताको व्यवहारिक कार्यान्वयन अपरिहार्य रहेको धारणा व्यक्त गरे । पूर्वमुख्यमन्त्री तथा नेपाली कांग्रेस संसदीय दलका नेता डिल्लीबहादुर चौधरीले गणतन्त्रको मूल उपलब्धि संघीयता भएको उल्लेख गर्दै यसको लक्ष्य विकास भएको बताए । उनले अधिकार प्रदेशमा हस्तान्तरण गर्न संघीय सरकारको प्रतिबद्धता आवश्यक रहेको धारणा राखे । विपक्षी दलका नेता तथा निवर्तमान मुख्यमन्त्री जोखबहादुर महराले गणतन्त्रलाई सुदृढ गर्दै जनताको आधारभूत आवश्यकता सम्बोधन गर्नुपर्ने बताए । उनले अधिकार मात्र नभई कर्तव्यको अभ्याससमेत आवश्यक रहेको धारणा राखे।"
तस्बिरमा हेर्नुहोस् टुँडिखेलमा आयोजित गणतन्त्र दिवस समारोह,"काठमाडौं : नेपाल सरकारले १८ औँ गणतन्त्र दिवस मनाएको छ। बिहीबार सैनिक मञ्च टुँडिखेलमा विशेष समारोहको आयोजना गरी गणतन्त्र दिवस मनाइएको हो। समारोहमा हेलिकोप्टरबाट पुष्पवृष्टिका साथै विभिन्न झाँकी प्रदर्शन गरिएको थियो। कार्यक्रममा हरेक वर्षझैं शान्तिको प्रतिक एकजोडी परेवा उडाइएको थियो। कार्यक्रममा राष्ट्रपति रामचन्द्र पौडेल,प्रधानमन्त्री केपी शर्मा ओली ,उपराष्ट्रपति रामसहाय प्रसाद यादव, प्रतिनिधिसभाका सभामुख देवराज घिमिरे, राष्ट्रियसभाका अध्यक्ष नारायणप्रसाद दाहाल, प्रधानन्यायाधीश प्रकाशमान सिंह राउत, संवैधानिक निकायका प्रमुखहरू,मन्त्रीहरूलगायत उच्चपदस्त व्यक्तित्वहरूको उपस्थिति थियो। कार्यक्रमलाई प्रधानमन्त्री केपी शर्मा ओलीले सम्बोधन गरेका थिए। यसैगरी कार्यक्रममा नेपाली सेना,नेपाल प्रहरी र सशस्त्र प्रहरी बलका टुकडीले मार्च पास र राष्ट्रियभावका गीतमा संयुक्त ब्यान्ड प्रस्तुत गरेका थिए। देशमा गणतन्त्र स्थापना भएको ऐतिहासिक दिनलाई प्रत्येक वर्ष गणतन्त्र दिवसका रूपमा मनाउँदै आएको छ।"
"ठूला ठेक्कामा ठूलै मिलेमतो, जतिको ठेक्का, त्यतिमै सम्झौता","बुटवल : कुल ७ अर्ब १७ करोड ४८ लाख रुपैयाँ घटीघटाउमा ठेक्का आह्वान गरिएको लुम्बिनी प्रादेशिक अस्पताल कुल ७ अर्ब १५ करोड ९४ लाख रुपैयाँमा निर्माण कम्पनीसँग काम गर्ने गरी सम्झौता भयो । अर्बौं लागतको यो आयोजनामा १ करोड ५४ लाख रुपैयाँ मात्रै कममा ठेक्का पर्यो । क्यापासाइटआशिषरेलिगेर जेभीले बुटवलमा अस्पताल बनाइरहेको छ । क्यापासाइट भारतीय निर्माण कम्पनी हो । आशिष र रेलिगेर नेपाली कम्पनी हुन् । प्रदेश पूर्वाधार विकास प्राधिकरणमार्फत २०८० पुस २६ गतेदेखि निर्माणाधीन यस अस्पतालमा स्वच्छ प्रतिस्पर्धा हुन नसकेको महालेखाको भनाइ छ । निर्माण व्यवसायीहरूको पूर्वयोग्यता निर्धारण गर्न कार्यालयले तयार गरेको स्ट्यान्डर्ड प्रोक्युरमेन्ट डकुमेन्टमा सार्वजनिक खरिद अनुगमन कार्यालयले जारी गरेको डकुमेन्ट पालना नगरेको, विदेशी बोलपत्रदाताले आफ्ना कागजातहरू आफ्नो देशको दूतावासबाट नोटराइज गर्ने थप व्यवस्था राखेको, कुल लागत अनुमानको १० प्रतिशतभन्दा कम लागत अनुमान भएको फर्मवर्क लाई प्रमुख क्रियाकलाप मानेको, चारपटक स्ट्यान्डर्ड प्रोक्युरमेन्ट डकुमेन्ट संशोधन गरी निर्माण व्यवसायीको औसत वार्षिक कारोबार रकम र निर्माण कार्यको अनुभव परिवर्तन गरेको कारण खरिद कार्यमा प्रतिस्पर्धा नभएको मलेपले भनेको छ । लागत अनुमानको हाराहारीमा ठेक्का सम्झौता गरी ठेक्का व्यवस्थापनमा स्वच्छता र पर्याप्त प्रतिस्पर्धा नभएको प्रतिवेदनमा उल्लेख छ । १२ तले भवनमा ८ सय शय्या सुविधासम्पन्न यो अस्पताल १२ तलाको बनाउने योजना छ । कुल ८ सय शय्या हुनेछन् । ७ सय शय्याको मुख्य भवन र एक सय शय्याको क्यान्सर रोग उपचार गराउने भवन बन्ने प्रदेश पूर्वाधार विकास प्राधिकरणका प्रमुख कार्यकारी अधिकृत छविराज पोख्रेलले जानकारी दिए । अस्पतालको भौतिक प्रगति २१ प्रतिशत र वित्तीय प्रगति १४ दशमलव २२ प्रतिशत भएको छ । चालुु आर्थिक वर्षको अन्त्यसम्म करिब २५ प्रतिशत भौतिक प्रगति गर्ने लक्ष्य छ । खुला प्रतिस्पर्धाको माध्यमबाट ठेक्का सम्झौता भएको हो, पोख्रेलले भने, कतिपय योजनाहरू बराबरी रकममा पनि सम्झौता भएको देखिएको छ । तर, यो अस्पतालमा डेढ करोड कममा सम्झौता भएको छ । धेरै मेहनत र लफडापछि काम अघि बढेको छ । सबैले सहयोग गर्नुपर्छ । लुम्बिनी प्रदेशकै गौरव र ठूलो अस्पताल भएकाले यसको निर्माणमा अब विरोध गर्न नहुने उनको सुझाव छ । अस्पताल अब बिगार्न होइन, बनाउन लागौं, पोख्रेलले भने, धेरै झन्झटपछि अहिले कामले गति लिएको हो । तर, महालेखापरीक्षकको प्रतिवेदन केलाउँदा उनको तर्कलाई सहजै स्वीकार गर्न नसकिने सरोकारवालाले प्रतिक्रिया दिएका छन् । बजेटलाई टुक्राएर सोझै खरिद सार्वजनिक खरिद ऐन, २०६३ को दफा (८) को उपदफा (२) मा खरिद प्रतिस्पर्धा सीमित हुने गरी टुक्रा पारेर खरिद गर्न नमिल्ने उल्लेख छ । सार्वजनिक खरिद नियमावली, २०६४ को नियम ८५ को १ (क) मा सार्वजनिक निकायले २५ लाख रुपैयाँसम्मको औषधिजन्य मालसामान वा नेपालमा उत्पादित मालसामान, त्यस्तो मालसामानको उत्पादकले राष्ट्रिय स्तरको दैनिक पत्रिकाहरूमा सूचना प्रकाशन गरेर तोकेको बिक्री मूल्यमा सोझै खरिद गर्न सक्ने र सोभन्दा माथि सिलबन्दी दरभाउपत्र र बोलपत्रको माध्यमबाट खरिद गर्नुपर्ने व्यवस्था छ । तर, भैरहवाको भीम अस्पताल र गुल्मी अस्पतालले १ करोड ८७ लाख १३ हजार रुपैयाँ बराबरको औषधि, स्वास्थ्य उपकरण र सर्जिकल सामग्रीहरू टुक्राटुक्रा पारेर सोझै खरिद गरेका छन् । लुम्बिनी प्रादेशिक अस्पतालले पनि आर्थिक वर्ष विभिन्न सप्लायर्सहरूसँग पटकपटक गरी ल्याब तथा सर्जिकलका ९४ लाख ५२ हजार र स्टेसनरी तथा छपाइका १ करोड ३ लाख ३२ हजारको कार्य सोँझै खरिद गरेको छ । बागतीमा पनि करोडौंको खरिद सिधै बागमती प्रदेश मातहत रहेका तीनवटा खानेपानी तथा सरसफाइ डिभिजन कार्यालयले निर्माणतर्फ ९ करोड ४३ लाख ६६ हजारको कार्य सोझै खरिद गरेका छन् । प्रदेश खेलकुद विकासपरिषद, हेटौंडाले ४४ वटा विभिन्न व्यावसायिक फर्महरूबाट प्रथम अन्तर प्रदेश राष्ट्रिय खेलकुद उद्घाटन तथा समापन फिल्ड ट्रयाक निर्माण, खेल व्यवस्थापनलगायतका मसलन्द समान सोझै खरिद गरी दुई करोड १६ लाख ९२ हजार भुक्तानी गरेको मलेपले जनाएको छ । छैन कानुनको पालना बागमती प्रदेश सरकार मातहतका निकायहरूले सार्वजनिक खरिद ऐन र नियमावलीको बेवास्ता गरेको महालेखापरीक्षकको प्रतिवेदनले देखाएको छ । खरिद प्रक्रियामा प्रदेश मातहतका निकायहरू चुकेको प्रतिवेदनमा उल्लेख छ । प्रदेशका कार्यालयहरूले तोकिएबमोजिम खरिद योजना र गुरुयोजना नबनाएको, खरिद आवश्यकता पहिचान एवं खरिद प्याकेज प्रतिस्पर्धात्मक नभएको, निर्माण स्थलको तयारी नगरी खरिद सम्झौता गरेको जस्ता बेथितिहरू औंल्याएको छ । त्यस्तै, सम्झौताअनुसार कार्य सम्पन्न नगर्ने तथा निर्माण कार्य अधुरो राख्ने व्यवसायीलाई ठेक्का फरफारक गरी कारबाहीको सिफारिस नगरेको, योजनाको आवश्यकता र उपलब्धि जनशक्तिको मूल्यांकन नगरी परामर्श सेवा खरिद गरेको, प्रभावकारी अध्ययनबिनै निर्माण सुरु गर्दा पटकपटक भेरियसन गरेको, स्वीकृत मूल्यसूची फरक पारी मूल्य समायोजन भुक्तानी गरेको, व्यवसायीको कारण निर्माण कार्यमा ढिलाइ भएकोमा पूर्वनिर्धारित क्षतिपूर्ति नलिइ म्याद थप गरेको लगायतका बेथिति देखिएको छ । काम नगर्ने ठेकेदारलाई पटकपटक म्याद थप सार्वजनिक खरिद ऐन, २०६३ को दफा ५६ मा खरिद सम्झौतामा उल्लेख भएअनुसार खरिद सम्झौताको म्याद थप गर्ने व्यवस्था छ । खरिद सम्झौतामा भेरिएसन आदेश र असामान्य अवस्थाको आधारमा म्याद थप गर्न सकिने कानुनी व्यवस्थालाई लुम्बिनी प्रदेशका अधिकांश कार्यालयहरूले उल्लंघन गरेका छन् । काम नगर्ने निर्माण व्यवसायीको कम्पनीलाई ती कार्यालयहरूले पटकपटक म्याद थपेका हुन् । सडक पूर्वाधार विकास कार्यालय रूपन्देहीका १०, कपिलवस्तुका ४, पाल्पाका ६, अर्घाखाँचीका ७, प्यूठान र दाङका ६६ र बाँकेका चारवटा योजनाहरूमा काम नगर्दासमेत पटकपटक म्याद थपिएको छ । सडकसहित ८ वटा कार्यालयहरूको १ अर्ब ७६ करोड ४० लाख ७० हजारका ३७ ठेक्काको तीन सय प्रतिशत र ६ पटकसम्म म्याद थप गर्दासमेत योजना सम्पन्न हुन सकेका छैनन । तीमध्ये केही ठेक्काको काम नै सुुरु भएको छैन । सार्वजनिक खरिद ऐन र ठेक्का सम्झौताविपरीत सार्वजनिक खरिद नियमावलीमा छैटौंदेखि १३ औं पटकसम्म संशोधन गरेर एकमुष्ट रूपले म्याद थप गर्ने गरिएको मलेपले लेखेको छ । कार्यालयहरूले पहिलो पटक थपिएको म्यादमा सम्पन्न नभएका ठेक्काको पूर्वनिर्धारित क्षतिपूर्ति नलगाई पटकपटक म्याद थप गर्ने गरेका छन् । देशैभर ४१६ योजना अलपत्र सार्वजनिक खरिद ऐन, २०६३ को दफा ५९ र ६३ मा सम्झौताबमोजिम काम नगरी बीचैमा छोडेमा वा कामको प्रगति नगरेमा पेस्की जमानी प्राप्त गर्ने, पूर्वनिर्धारित क्षतिपूर्ति लगाउने, ठेक्का तोड्ने, कालोसूचीमा राख्नेलगायतको व्यवस्था छ । तर, तोकिएको अवधिभित्र ठेक्काको कार्यसम्पन्न गर्नुपर्नेमा पटकपटक गरी तीन सय प्रतिशतसम्म म्याद थप हुँदा पनि कार्यसम्पन्न नगर्ने देशभर ४ सय १६ वटा योजनाहरू छन् । कुल ७ अर्ब १७ करोड ४८ लाख रुपैयाँ घटीघटाउमा ठेक्का आह्वान गरिएको लुम्बिनी प्रादेशिक अस्पताल कुल ७ अर्ब १५ करोड ९४ लाख रुपैयाँमा निर्माण कम्पनीसँग काम गर्ने गरी सम्झौता भयो । बागमती प्रदेश मातहत रहेका तीनवटा खानेपानी तथा सरसफाइ डिभिजन कार्यालयले निर्माणतर्फ ९ करोड ४३ लाख ६६ हजारको कार्य सोझै खरिद गरेका छन् । बागमती प्रदेश मातहत रहेका तीनवटा खानेपानी तथा सरसफाइ डिभिजन कार्यालयले निर्माणतर्फ ९ करोड ४३ लाख ६६ हजारको कार्य सोझै खरिद गरेका छन् । भौतिक पूर्वाधार तथा यातायात, ऊर्जा, जलस्रोत तथा सिँचाइ, सहरी विकास र सञ्चार तथा सूचना प्रविधि मन्त्रालयअन्तर्गतका कुल ४ अर्ब ४४ करोड १० लाख ३३ हजार सम्झौता रकम उक्त योजनाहरू अहिले अधुरै छन् । निर्माण व्यवसायीहरूले सम्झौताअनुसार काम नगर्ने, कामको प्रगति नगर्ने र बीचमा काम छाडेका कारण अधुरा ठेक्काहरूको संख्या, समयावधि र लागतसमेत बढेको मलेपले भनेको छ । जनशक्ति नहुँदा अनुगमन भएन ऐन, नियमानुसार खरिद प्रक्रिया पूरा भएको छ, छैन भनेर अनुगमन गर्ने प्रमुख निकाय हो प्रधानमन्त्री तथा मन्त्रिपरिषद्को कार्यालय मातहत रहेको सार्वजनिक खरिद अनुगमन कार्यालय । तर, यस कार्यालयमा विषयगत क्षेत्रमा दख्खल राख्ने जनशक्ति नहुँदा प्रभावकारी रूपमा अनुगमन हुन सकेको छैन । कार्यालयको प्रभावकारी अनुगमन गाउँसम्म नपुग्दा योजना कार्यान्वयन गर्ने निकायहरूले खुलेआम जथाभावी गरेका छन् । ती कार्यालयहरूको मनपरी चलेको छ । देशभर सबै तहका गरी ६ हजार बढी सरकारी निकाय छन्, अनुगमन कार्यालयका प्रवक्ता एवं सहसचिव रामबन्धु सुवेदीले भने, ती सबै कार्यालयमा पुगेर अनुगमन गर्ने हामीसँग जनशक्ति छैन । अहिले भएको जनशक्तिलाई यही काठमाडौंमा काम गर्न भ्याइनभ्याइ छ । उनले हजारदेखि खर्बौंसम्मका खरिदका काम हुने सरकारी निकाय भएकाले उनीहरूको अनुगमन गर्न त्यही अनुसारको विषयगत दक्ष जनशक्ति भए मात्र काम गर्न सकिने अनुभव सुनाए । कार्यालयको ओएनएम गरेर जनशक्ति व्यवस्था गर्न उनले सरकारलाई आग्रह गरे । सञ्चारमाध्यम र सार्वजनिक क्षेत्रमा उठेका विषयलाई आधार मानेर पनि अनुगमन गर्ने गरेका छौं, सुवेदीले भने, कार्यालयले सोँचेअनुसार लक्ष्य हासिल गर्न भने सकेको छैन । सबैभन्दा बढी प्राथमिकतामा हुनुपर्ने कार्यालयलाई सरकारले त्यस अनुसार प्राथमिकतामा नराखेको उनको बुझाई छ । कार्यालयले चालु आर्थिक वर्षमा देशभरबाट परेका उजुरीमध्ये १ सय २७ वटाको सम्वोधन गरेको सुवेदीले जानकारी दिए । १७ वर्षमा ९४९ कम्पनी कालोसूचीमा सार्वजनिक खरिद अनुगमन कार्यालयको तथ्यांकअनुसार बितेको १७ वर्षमा देशभरका ९ सय ४९ वटा फर्म तथा कम्पनीहरू कालोसूचीमा परेका छन् । सार्वजनिक ऐन र नियमावली मिचेर काम गर्ने ती फर्म तथा कम्पनीहरू कालोसूचीमा परेका हुन् । आर्थिक वर्ष २०६४०६५ देखि २०८००८१ सम्म उक्त संख्यामा कम्पनीहरू कालोसूचीमा परेका छन् । कालोसूचीमा पर्नेको संख्या बर्सेनि बढ्दो छ । सबैभन्दा थोरै आर्थिक वर्ष २०६४०६५ मा देशभर ६ वटा र धेरै २०८००८१ मा २ सय ३५ वटा कालोसूचीमा परेका छन् । आर्थिक वर्ष २०८००८१ मा देशभरबाट २ सय वटा उजुरी परेकोमा कार्यालयले सबै उजुरीको सम्बोधन गरेको जनाएको छ । उक्त आर्थिक वर्षमा निर्माणसम्बन्धी १८ हजार ५ सय ३१, मालसामान ७ हजार ५ सय ६२ र परामर्श सम्वन्धी २ सय ७७ गरी कुल २६ हजार ३ सय ७० वटा सार्वजनिक निकायले बोलपत्र आहान गरेका थिए । १ हजार ५ वटा बोलपत्रसम्बन्धी सूचनाहरू रद्द भएका छन् । मलेपले उठाएका विषयमा छानबिन गर्छौं लुम्बिनी प्रदेश सरकारको सार्वजनिक लेखा समितिका सभापति माया पुनले महालेखापरीक्षकले उठाएका विषयहरूको समितिले अध्ययन गर्ने प्रतिक्रिया दिएकी छन् । म भर्खरै पारिवारिक कामको व्यस्ताले भारतबाट फर्केकी छु, उनले भनिन्, अब केही दिनमा समितिको बैठक बसेर उठेका विषयहरूको छानबिन गर्छौं । पुनले लुम्बिनी प्रदेशकै गौरबको आयोजनाको रूपमा रहेको लुम्बिनी प्रादेशिक अस्पतालका बारेमा मलेपले उठाएका विषयलाई नजिकबाट अध्ययन गर्ने समेत जानकारी दिइन् । कतैबाट उजुरी पर्यो वा सञ्चारमाध्यममा आएका विषयलाई आधार मानेर समितिले अध्ययन थाल्छ, पुनले भनिन्, यसअघि पनि मलेपका धेरै विषयहरूमा समितिले छानबिन गरेको छ । प्रदेशका सवै मन्त्रालयमा देखिएको बेरुजुलाई समितिले विशेष ध्यान दिएर अध्ययन गर्ने गरेको उनको भनाइ छ । छानबिन सकिएपछि सरकारलाई निर्देशन दिने पुनले सुनाइन् । अस्पताल भवनको समितिलाई थाहै हुँदैन लुम्बिनी प्रादेशिक अस्पताल व्यवस्थापन समितिका अध्यक्ष अजयमान श्रेष्ठले निर्माणाधीन अस्पताल भवनका बारेमा समितिलाई कुनै पनि जानकारी नहुने प्रतिक्रिया दिएका छन् । त्यसको निर्माणदेखि अनुगमन गर्ने सबै काम प्रदेश पूर्वाधार विकास प्राधिकरणलाई हुन्छ, श्रेष्ठले भने, हामी अरू सर्वसाधारण नागरिकले बाहिरबाट बन्दै गरेको भवन हेरेजस्तै हो । यसको नियमन गर्ने कुनै अधिकार समितिलाई छैन । भवन निर्माणको क्रममा सार्वजनिक खरिद ऐनबमोजिम काम भए नभएका बारेमा सरकारका निकायहरूले अध्ययन गर्नसमेत उनले आग्रह गरे । अस्पताल व्यवस्थापन समिति र अस्पताल प्रशासन दुवैको भवन निर्माणमा सहभागीता नहुने उनले जानकारी दिए । प्रदेश पूर्वाधार विकास प्राधिकरणका प्रमुख कार्यकारी अधिकृत इन्जिनियर छवि राज पोख्रेलले सुरुमा आठवटा कम्पनीले भवन निर्माणका लागि बोलपत्र आहानमा सहभागीता जनाएको जानकारी दिए । आठवटाबाट तीनवटा छानिए र पछि एउटा छानिएर काम भएको हो, पोख्रेलले भने, खुला प्रतिस्पर्धाबाटै काम भएको छ । कतिपय आयोजनाहरू शतप्रतिशत दररेटमा पनि काम भएका उदाहरण छन् । शंका गर्नुपर्ने कुनै कारण छैन । रामबन्धु सुवेदी प्रवक्ता एवं सहसचिव सार्वजनिक खरिद अनुगमन कार्यालय विषयगत क्षेत्रमा दख्खल राख्ने जनशक्ति नहुँदा प्रभावकारी रूपमा अनुगमन गर्न सकेका छैनौं । तर, कार्यालयमा परेका उजुरी र सार्वजनिक क्षेत्रमा उठेका विषयलाई आधार मानेर उजुरीको सम्वोधन गरिएको छ । देशभर ६ हजार बढी सरकारी निकाय छन् । ती सवै कार्यालयमा पुगेर अनुगमन गर्ने हामीसँग जनशक्ति छैन । अहिले भएको जनशक्तिलाई यही काठमाडौंमा काम गर्न भ्याइनभ्याइ छ । हजारदेखि खर्बौंसम्मका खरिदका काम हुन्छन् । ओएनएम गरेर जनशक्ति व्यवस्था गर्नुपर्ने अवस्था छ । सबैभन्दा बढी प्राथमिकतामा हुनुपर्ने कार्यालयलाई सरकारले त्यस अनुसार प्राथमिकतामा नराखेको महसुुस भएको छ । माया पुन सभापति, सार्वजनिक लेखा समिति  लुम्बिनी प्रदेश सरकार मलेपले उठाएका विषयहरूको समितिले अध्ययन गर्छ । केही दिनमा समितिको बैठक बसेर उठेका विषयहरूको छानबिन गर्छौं । लुम्बिनी प्रादेशिक अस्पताल प्रदेशकै गौरबको आयोजना हो । यस भवनका बारेमा मलेपले उठाएका विषयलाई अध्ययन गर्छौं । कतैबाट उजुरी पर्यो वा सञ्चारमाध्यममा आएका विषयलाई आधार मानेर पनि समितिले अध्ययन गर्ने गरेको छ । यसअघि पनि मलेपका धेरै विषयहरूमा समितिले छानबिन गरेको छ । प्रदेशका सबै मन्त्रालयमा देखिएको बेरुजुलाई समितिले विशेष ध्यान दिएर हेर्ने गरेको छ । छविराज पोख्रेल प्रमुख कार्यकारी अधिकृत  प्रदेश पूर्वाधार विकास प्राधिकरण, लुम्बिनी प्रदेश सुुरुमा आठवटा कम्पनीले भवन निर्माणका लागि बोलपत्र आहानमा सहभागिता जनाएका थिए । आठ वटाबाट तीनवटा छानिए र पछि एउटा छानिएर काम भएको हो । खुला प्रतिस्पर्धाबाट कम्पनी छानिएर तीव्र गतिमा अस्पतालको भवन निर्माण भइरहेको छ । कतिपय आयोजनाहरू शतप्रतिशत दररेटमा पनि काम भएका उदाहरण छन् । शंका गर्नुपर्ने कुनै कारण छैन । धेरै मेहनतपछि भवन निर्माणले गति लिएको छ । अब निर्माणमा अवरोध हुने खालका गतिविधी हुनुहुँदैन । अस्पताल बिगार्न होइन, बनाउन लागौं ।"
नागरिकता टोलीको त्रुटिले एक बिरामीको जीवन जोखिममा,"काठमाडौं : नाम : सोनी केसी (कार्की) उमेर : २९ वर्ष समस्या : दुवै मिर्गौला फेल क्याबिन नं : ३०६ अस्पताल भर्ना : २०८२ वैशाख १५ टिचिङ अस्पताल महाराजगन्जको नेफ्रोलोजी वार्डमा सोनी केसी मिर्गौला प्रत्यारोपणको पर्खाइमा छिन्। बुहारीलाई अंग (मिर्गौला) दान गर्न सासूआमा (सीता कार्की) पनि तयार छिन्। तर, सासूआमाको नागरिकतामा भएको जन्ममिति त्रुटिले सोनीको मिर्गौला प्रत्यारोपणमा ढिलाइ भइरहेको छ। नागरिकतामा भएको जन्ममिति अनुसार प्रत्यारोपण गर्न अस्पताल प्रशासन र चिकित्सक मान्दैनन्। जन्ममिति सच्याउन पटकपटक धाउँदा पनि जिल्ला प्रशासन कार्यालय मोरङले मानेन । त्यसैकारण सोनीको मिर्गौला प्रत्यारोपणमा अलमल भइरहेको छ । आमाछोराको उमेर ७ वर्ष मात्रै फरक ! आमाछोरा बीचको जन्ममिति फरक कति हुन्छ ? जो कोहीले भन्छ, औसतमा २० वर्ष। तर, बुहारीलाई मिर्गौला दिन तयार रहेकी सीता र उनका छोरा रमेश कार्कीबीच नागरिकताअनुसार उमेर फरक छ, ७ वर्ष मात्रै। आमा छोराबीचको यहीं ७ वर्ष फरकको जन्ममितिको नागरिकता बनेकाले मिर्गौला प्रत्यारोपण गर्न चिकित्सकहरू पछि हटेका हुन्। नागरिकतामा सीताको जन्ममिति २०३७ साल उल्लेख छ। छोरा रमेश कार्कीको नागरिकतामा जन्ममिति २०४४ माघ २९ छ। छोरा रमेशको नागरिकता २०६६ कात्तिक १३ गते जारी भएको थियो। सीताको २०७० जेठ १० गते जारी भएको हो। घरमै पुगेको नागरिकता टोलीले हचुवाका भरमा आमाको जन्ममिति राखिदिएको छोरा रमेशको दाबी छ। नागरिकता टोलीले कति वर्षको हुनुभयो ? भनेर सोधेको बेला आमाले ४७ वर्ष भन्नुभएको रहेछ। टोलीले के सुन्यो, खोइ ? २०३७ साल जन्ममिति राखेर नागरिकता बनाइदिए छ, रमेशले भने, आमाले पढ्नलेख्न जान्नुभएको छैन। बनाएको नागरिकता हेर्नु पनि भएन छ। नागरिकता टोलीले गरेको त्रुटिका कारण कार्की परिवार तनाव छ। मिर्गाैला प्रत्यारोपण हुन नसकेपछि डायलाइसिस गर्दै सोनिको जीवन लम्ब्याउने काम गरिरहेको छ। आमाको नागरिकता बनाइदिन घरै आएको टोलीले गरेकोे गल्तीको सजाय हामीले कहिलेसम्म भोग्ने ? रमेश भन्छन्, सबै परीक्षण भइसकेको छ। हामी मिर्गौला प्रत्यारोपणको पर्खाइमा छौं। आमाको नागरिकतामा भएको त्रुटिबारे अस्पतालका कार्यकारी निर्देशक प्राडासुवास आचार्यले अस्पतालका कानुनी सल्लाहकार नारायण खनालसँग छलफल गरे। तर, पनि समाधान भएको छैन। अस्पतालले भनेको छ, कि नागरिकता फेक हो कि मान्छे फेक ! कि नागरिकता सच्याउनु पर्यो कि त डिएनए जाँच गर्नु पर्यो ! श्रीमान् श्रीमतीबीच २१ वर्ष फरक । नागरिकता टोलीले कतिसम्म त्रुटि गरेको छ भने श्रीमान्श्रीमतीबीचको उमेर नै २१ वर्ष फरक छ। संखुवासभामा जन्मेकी सीताको विवाह पछि नागरिकता बनेको हो। २०१६ कात्तिक ५ को जन्ममिति रहेको छ, श्रीमान् रत्नबहादुर कार्कीको। पत्नी सीताको जन्ममिति छ, २०३७ कात्तिक ७। छोरा रमेश भन्छन्, नागरिकता बनाइदिन टोली घरमै आएको बेला बनाइदिएको त्रुटिपूर्ण नागरिकता सच्याउन खोज्दा पनि मोरङका सीडीओले सच्याइदिन मानेनन्। सीडीओको आनाकानी रमेशले आफ्ना बुवा, आमा र आफूबीचको नाता प्रमाणित गराउन विभिन्न सरकारी निकाय धाए। मोरङ, कानेपोखरी गाउँपालिका५ (वडा कार्यालय)ले सर्जमिन मुचुल्का गर्यो। रत्नबहादुर, सीता र रमेशबीचको नाता प्रमाणित भयो। मोरङ, कानेपोखरी गाउँपालिकाले पनि नाता प्रमाणित गरेको सिफारिस दियो। इलाका प्रशासन कार्यालय उर्लाबारीले पनि सिफारिसअनुसार नाता प्रमाणित गर्यो। सबै डकुमेन्ट लिएर रमेश जिल्ला प्रशासन कार्यालय मोरङ पुगे। नागरिकता सच्याउन माग गर्दै निवेदन दिए। तर, प्रमुख जिल्ला अधिकारी इन्द्रदेव यादवले नागरिकताको जन्ममिति सच्याउन आनाकानी गरे। रमेश भन्छन, आफूलाई जन्मदिने आमाको नागरिकता सच्याउन खोज्दा फेक भन्ने दोष लगाए। नागरिकता सच्याइदिएनन्। जो जससँग सम्बन्धित छ भन्दै नाता प्रमाणित मात्र गरिदिए।"
"गणतन्त्र कुनै दलको स्वामित्व होइन, यसका मालिक जनता हुन् : प्रधानमन्त्री ओली (पूर्णपाठ)","काठमाडौं : प्रधानमन्त्री केपी शर्मा ओलीले गणतन्त्र जनताको शासन भएको बताएका छन्। गणतन्त्र दिवस २०८२ को विशेष समारोहमा सम्बोधन गर्दै ओलीले गणतन्त्र कुनै दलको स्वामित्व नभई यसको मालिक जनता भएको उल्लेख गरेका हुन्। उनले अहिलेको प्रणालीमा जनताले नै वडा सदस्यदेखि राष्ट्रपतिसम्म आफैंले छान्न र फेर्न सक्ने स्पष्ट पारे। गणतन्त्र कुनै दलको स्वामित्व होइन यसको मालिक जनता हो। लोकतान्त्रिक गणतन्त्रजनताको लागि, जनताद्वारा, जनताको शासन प्रणाली हो। यसको मर्मअनुसार हाम्रो प्रणालीमा जनताले नै वडा सदस्यदेखि राष्ट्रपतिसम्म आफैंले छान्न र फेर्न सक्छन्। ओलीले भने त्यसैले राम्रो वा नराम्रोको उत्तरदायित्व पनि जनताकै हातमा छ। जनताको अधिकार र उत्तरदायित्वको संयोजन गर्न सक्दा मात्र गणतन्त्रले हाम्रो सुन्दर देश नेपाललाई विकास, समृद्धि र सुशासनको अत्युत्कर्षमा पुर्याउन सक्ने छ। एमाले अध्यक्षसमेत रहेका ओलीले हिजो रेडियोले हुकुम मात्र बजाउने गरेको तर आज सामाजिक सञ्जालमा जनताका आवाज गुञ्जिने बताए। उनले भने,हिजो जनताले सिंहदरबार र नाराणहिटी, गेट बाहिरबाट हेर्थे, आज जनता त्यहाँभित्र पस्छन्। गणतन्त्र जनताको शासन हो, उनीहरुले चुनेका प्रतिनिधि त्यहीँबाट उनका लागि सेवा र शासन गर्छन्। हिजो रेडियोले समाचारका रुपमा हुकुम मात्र बजाउँथ्यो, आज, सामाजिक सञ्जालमा जनताका आवाज गुञ्जिन्छन्। देशमा गणतन्त्रको बिहानी नहुँदासम्म वितेको कठोर कालो रात सम्भवतः आजको नवोदित पुस्ताको प्रत्यक्ष स्मृतिमा नभएको उल्लेख गरे। उनले भने, जायज होउन् वा नाजायज आफ्ना मत र आग्रहहरुलाई सामाजिक सञ्जालमा निर्वाध व्यक्त गरिरहेको आजको पुस्ताले विचार र समाचारमा प्रतिबन्ध लागेका सञ्चार माध्यम र बन्द रहेका टेलिफोन तथा मोबाइलहरुको कथा मात्रै सुनेको हुनुपर्छ। त्यसबेला हुकुमी आदेश तामेली मात्रै गर्न अभिशप्त समाज आज निर्वाध रुपमा आफ्नो मत व्यक्त गर्न र राज्य सञ्चालनका कुनै पनि घटनालाई जज गर्न पाउने ठाउँमा उभिएको छ। गणतन्त्र दिवस २०८२ को विशेष समारोहमा प्रधानमन्त्री केपी शर्मा ओलीको सम्बोधन सम्माननीय राष्ट्रपतिज्यू, सम्माननीय उपराष्ट्रपतिज्यू, सम्माननीय प्रधानन्यायाधीशज्यू, प्रतिनिधि सभाका सम्माननीय सभामुख तथा राष्ट्रिय सभाका सम्माननीय अध्यक्षज्यू, माननीय उपप्रधानमन्त्री तथा मन्त्रीज्यूहरू, सङ्घीय संसदका माननीय सदस्य, विदेशी कुटनीतिक नियोगका प्रमुख तथा विशिष्ट अतिथिज्यूहरू, जनप्रतिनिधि तथा राष्ट्रसेवक कर्मचारीहरू ! स्वदेश एवम् विदेशमा रहनुभएका सम्पूर्ण दिदीबहिनी तथा दाजुभाइहरु ! गणतन्त्र दिवस २०८२ को अवसरमा हार्दिक बधाई एवम् शुभकामना ! आजको दिन, हाम्रा लागि विशेष दिन हो। वर्षौं लामो सघर्ष, हजारौं दिदीबहिनी दाजुभाइहरुको बलिदान र हामी सबैको अथक मेहेनतबाट २०६५ साल जेठ १५ गते देशमा लोकतान्त्रिक गणतन्त्रको स्थापना भएको दिन। त्यस ऐतिहासिक दिनको सम्झनामा आज हामी गणतन्त्र दिवस मनाइरहेका छौं। गणतन्त्र हामीले प्राप्त गरेका होइनौं, अर्जन गरेका हौं हजारौं जनताको बलिदानबाट र त्यागबाट। मुकुटको हुकुमी आदेशबाट सञ्चालन हुने राज्य प्रणाली भत्काएर जनताको मुटुले गरेको निर्णयबाट देश चल्ने प्रणाली स्थापित गरेका हौं। हाम्रो समाजले हासिल गरेको त्यस गौरवपूर्ण दिवसको मूल्य हामीले कहिल्यै बिर्सनु हुँदैन, बिर्सने छैनौं। आज यस अवसरमा, गणतन्त्र आर्जन गर्न र यसलाई संस्थागत गर्न योगदान गर्ने अग्रजहरु, प्रत्येक राजनीतिकर्मी, न्यायकर्मी, निजामतीसुरक्षाकर्मीर, सार्वजनिक सेवाका सबै राष्ट्रसेवक, नागरिक समाज, सञ्चारकर्मीसहित आम जनसमुदायमा हार्दिक आभार प्रकट गर्दछु। ऐतिहासिक जनआन्दोलनमा आफ्नो जीवन उत्सर्ग गर्ने महान् शहीदहरुप्रति सदा झैं नतमस्तक हुँदै भावपूर्ण श्रद्धाञ्जली अर्पण गर्दछु। आन्दोलनको क्रममा घाइते र अपाङ्ग हुनुहुने सबै दिदीबहिनी दाजुभाइहरुप्रति सम्मान व्यक्त गर्दछु। देशमा गणतन्त्रको बिहानी नहुँदासम्म वितेको कठोर कालो रात सम्भवतः आजको नवोदित पुस्ताको प्रत्यक्ष स्मृतिमा छैन। जायज होउन् वा नाजायज आफ्ना मत र आग्रहहरुलाई सामाजिक सञ्जालमा निर्वाध व्यक्त गरिरहेको आजको पुस्ताले विचार र समाचारमा प्रतिबन्ध लागेका सञ्चार माध्यम र बन्द रहेका टेलिफोन तथा मोवाइलहरुको कथा मात्रै सुनेको हुनुपर्छ। त्यसबेला हुकुमी आदेश तामेली मात्रै गर्न अभिशप्त समाज आज निर्वाध रुपमा आफ्नो मत व्यक्त गर्न र राज्य सञ्चालनका कुनै पनि घटनालाई जज गर्न पाउने ठाउँमा उभिएको छ। हुकुमी निगाहले जिल्ला, गाउँ र नगरका प्रमुखहरु तोक्ने प्रणालीको ठाउँमा आज जनता आफैंले मतदान गरेर, वडाका सदस्यादेखि देशको राष्ट्रपतिसम्म समावेशी रुपमा विभिन्न जातजाति र समुदायका कम्तिमा ३६ हजार ५७ प्रतिनिधिहरु चुन्छन्। सार्वजनिक सञ्चार प्रणालीको प्रतिबन्धका कारण निरंकुशतन्त्रमा गुपचुप हुने अपराध र भ्रष्टाचारउपर गणतन्त्रमा सार्वजनिक निगरानी र सार्वजनिक सूचना प्रणालीले जनतालाई न्यायाधीश बनाइदिएको छ। यसको लाभ लिएर निरंकुशतावादीहरुले हिजोको अंध्यारोमा लुकेको फोहोरलाई सफा देखाएर आजको पारदर्शीतालाई फोहोर सावित गर्ने दुश्प्रयास गरिरहेका छन्। आजको दिनले हामीलाई विगतको संघर्ष, जनआन्दोलनसँगै तय गरेको गन्तव्य, सँगै हिँडेको यात्रा र हासिल गरेका साझा उपलब्धिलाई सम्झाउँछ। हिजोको गरिवी, हिजोको असमानता, हिजोको अविकास र हिजोको पछौटेपनबाट हामी निकै अगाडि बढिसकेका छौं। देशमा निरंकुश राजतन्त्र र गणतन्त्र कालका विकास सूचकाङ्कहरुको तुलनात्मक अध्ययन गर्न म हाम्रो नवोदित युवा समाजलाई आग्रह गर्दछु। लोकतान्त्रिक गणतन्त्रलाई अझ उन्नत, अनुशासित र अझ सुदृढ बनाएर हामी मुलुकलाई प्रगतिको बाटोमा लैजान सक्छौं। निरंकुशतन्त्र र गणतन्त्र कुन उत्तम हो भन्ने हाम्रो समाजको बहसको विषय होइन। राज्यका अङ्ग र अनौपचारिक क्षेत्रमा समेत जिम्मेवारीमा रहेका हामी सबैको आचरण र व्यवहारमा अझै सुधार गर्नु पर्ने धेरै कुरा हुन सक्छन्। गरिबी, बेरोजगारी, भ्रष्टाचार राष्ट्रका यी चुनौती हुकुम बक्सिने एउटा मुकुटधारी अधिनायक खोजेर होइन, लोकतान्त्रिक प्रणालीमा चुनाव मार्फत इमान्दार राजनीतिक शक्ति छनौट गरेर मात्र सामना गर्न सकिन्छ। इतिहास साक्षी छ त्यो मुकुटको आडमा जनतामाथि शासन गरिएको थियो, सेवा होइन। राज्य यन्त्रलाई शासनबाट सेवा तर्फ प्रवेश गराउने काम गणतन्त्र आएपछि सुरु भएको हो, त्यो अझै सम्पन्न भएको छैन। इतिहासका विभिन्न कालखण्डमा निरंकुश राजतन्त्र र जनताबीच संघर्ष र सम्झौताहरु भए। जनतासँग भएका सम्झौताहरुलाई पटक पटक तोडेको हुकुमी राजतन्त्रलाई परास्त गर्दै जनताले गणतन्त्र स्थापना गरेका थिए। जनताको निर्णय अधिकारलाई फेरि एउटा अभिजात बंशमा केन्द्रित गर्न खोज्ने प्रयास आज पनि भइरहेको छ। तर स्वतन्त्रताको अभ्यासमा हुर्केको आजको समाजले जनताको मतभन्दा शाही इशारा ठूलो हो किमार्थ भन्न सक्दैन। हजारौं शहीदको बलिदान र लाखौं नेपालीको सपनाभन्दा अढाइसय वर्षसम्म बदनाम शासन चलाएर देशलाई पछाौटे अवस्थामा पुर्याउने एउटा वंशको विशेषाधिकार कुनै अर्थमा पनि ठूलो हुनै सक्दैन। स्वतन्त्रताको मलिलो जमिनमा उम्रिएको जनताको सपना दरबारको भित्तामा लगेर टाँस्सियोस् कसैले भन्न सक्दैन। इतिहास स्मरण गर्ने होमनन गर्ने हो, हामी बाँच्ने त वर्तमानमै हो।हिजो जनताले सिंहदरबार र नाराणहिटी, गेट बाहिरबाट हेर्थे, आज जनता त्यहाँभित्र पस्छन्। गणतन्त्र जनताको शासन हो, उनीहरुले चुनेका प्रतिनिधि त्यहीँबाट उनका लागि सेवा र शासन गर्छन्। हिजो रेडियोले समाचारका रुपमा हुकुम मात्र बजाउँथ्यो, आज, सामाजिक सञ्जालमा जनताका आवाज गुञ्जिन्छन्। गणतन्त्र जनताको व्यवस्था हो। यसमा यदि कमजोरी भयो भने गणतन्त्रको होइन, निर्णयकर्ताको कमजोरी हुनसक्छ। निर्णयमा हुने कमजोरीलाई निर्णयबाटै सच्याउने सुविधा पनि गणतन्त्रमा मात्रै हुन्छ। राजतन्त्रलाई प्रश्न भन्दा माथि राखिन्थ्यो, गणतन्त्रमा आलोचना बाहिर कोही रहन्नन्। आज तपाईं सरकारको आलोचना गर्न सक्नुहुन्छ, गर्न पाउनु भएको छ। हामी सरकार बदल्न पाउँछौं, निडर भएर लेख्न, बोल्न पाउँछौं। अर्काको अधिकारमा दख्खल नदिइ आफ्नो अधिकारको वकालत गर्न पाउँछौं। किनभने हामी गणतन्त्रमा छौं। यही स्वतन्त्रता, यही उत्तरदायित्व हाम्रो शक्ति हो। हामीले गणतन्त्रलाई संस्थागत गर्दै लैजानु छ नारामा होइन, व्यवहारमा। हिजोको निरंकुशतन्त्रबाट समाजलाई मुक्त गरेर पूर्वाधार विकासको जुन रफ्तार तय गरिएको छ, त्यो लोकतन्त्र, गणतन्त्रका कारण सम्भव भएको हो। हिजोको असमानता तोडेर सामाजिक सुरक्षाको जुन प्रवन्ध भएको छ, त्यो गणतन्त्रको देन हो। निरंकुश राजतन्त्रले उपभोग गरेका विलासी अढाइसय वर्ष भन्दा गणतन्त्र स्थापना भएको १७ वर्षमा कयौं गुणा बढी विद्यालय, अस्पताल, सञ्चार र यातायात पूर्वाधारमा विकास भएको छ। बंशीय शासनका अभिन्ताहरुले गणतान्त्रिक व्यवस्थाको लाभ लिंदै सामाजिक सञ्जालमा प्रवाह गरेका प्रायोजित स्पोन्सर्ड सामग्री भन्दा बाहिर गएर तथ्यहरुको अध्ययन गर्यौं भने हामी यस सम्बन्धी स्पष्ट चित्र देख्न सक्ने छौं। गणतन्त्रमा हरेक नागरिकको आत्मसम्मान सुरक्षित हुन्छ, भइरहेको छ। शिक्षा, स्वास्थ्य, उद्यम र रोजगारी यी क्षेत्रमा धेरै परिवर्तन आएको छ। यसमा अझै सुधार ल्याउन आवश्यक छ। त्यसका लागि सरकार सक्रिय छ। सुशासन, पारदर्शिता र उत्तरदायित्व गणतान्त्रिक व्यवस्थाको मेरुदण्ड हो, हामी त्यसलाई बलियो बनाउन लागेका छौं अर्थात् हामी समृद्ध नेपाल, सुखी नेपालीको राष्ट्रिय आकाङ्क्षा पूरा गर्न लागिपरेका छौं। गणतन्त्र कुनै दलको स्वामित्व होइन यसको मालिक जनता हो। लोकतान्त्रिक गणतन्त्रजनताको लागि, जनताद्वारा, जनताको शासन प्रणाली हो। यसको मर्मअनुसार हाम्रो प्रणालीमा जनताले नै वडा सदस्यदेखि राष्ट्रपतिसम्म आफैंले छान्न र फेर्न सक्छन्। त्यसैले राम्रो वा नराम्रोको उत्तरदायित्व पनि जनताकै हातमा छ। जनताको अधिकार र उत्तरदायित्वको संयोजन गर्न सक्दा मात्र गणतन्त्रले हाम्रो सुन्दर देश नेपाललाई विकास, समृद्धि र सुशासनको अत्युत्कर्षमा पुर्याउन सक्ने छ। आजको दिन हामी आफैंले आफैंलाई सम्झाउने दिन हो गणतन्त्र आउनुअघि देशको विकासका सूचकाङ्कहरु कहाँ थिए, आज कहाँ पुग्यो ? आज हामी आफैंले बितेका दिन फर्केर हेर्ने दिन पनि हो गणतन्त्र आउनुअघि मानव विकास सूचकाङ्क कहाँ थियो, आज कहाँ पुग्यो ? राजतन्त्र हुँदाका अढाइसय वर्षमा कति विद्यालय थिए, कति अस्पताल थिए, अहिले कति पुगे ? राजतन्त्रकालमा सडक कति किलोमिटर थियो, अहिले कति पुग्यो? गरिवी कति थियो, कति घट्यो ? खानेपानी र बिजुलीको सुविधा कति जनतामा थियो र आज कतिमा पुग्यो ? जनताको जीवनस्तर कहाँ थियो, अहिले कहाँ पुग्यो ? यस्तै प्रश्नहरुका तथ्यपरक उत्तरहरुले हामीलाई गणतन्त्रका उपलब्धिहरु सम्झाउने छन्। पुनः एकपटक गणतन्त्र दिवस २०८२ को हार्दिक शुभकामना। धन्यवाद !"
विश्वभरका पर्यटकलाई नेपालमा आकर्षण गर्न सबै सक्रिय भएर लाग्नुपर्छ : पर्यटनमन्त्री,"काठमाडौं : संस्कृति,पर्यटन तथा नागरिक उड्डयनमन्त्री बद्रीप्रसाद पाण्डेले सर्वोच्च शिखर सगरमाथाप्रति विश्वले गौरव गर्ने बताएका छन् । बिहीबार ७२ औँ अन्तर्राष्ट्रिय सगरमाथा दिवसको अवसरमा वसन्तपुरमा आयोजित कार्यक्रममा मन्त्री पाण्डेले सगरमाथाको संरक्षण र प्रवर्द्धनमा सचेतना अभिवृद्धि गर्दै विश्वभरका पर्यटकलाई नेपालमा आकर्षण गर्न सबै सक्रिय भएर लाग्नुपर्नेमा जोड दिए। 'सगरमाथा हाम्रो पहिचान र गौरव त हो नै यसप्रति विश्वले नै गौरव गरेको छ । पृथ्वीको सबैभन्दा उचो भूगोल भएको सगरमाथामार्फत् हाम्रो पहिचानलाई स्थापित गर्न सगरमाथा संवाद पनि आयोजना गर्यौं र विश्वलाई सगरमाथाको देशप्रति आकर्षित गर्यौं,'उनले भने। मन्त्री पाण्डेले जलवायु परिवर्तनका कारण हाम्रा हिमालहरू कालापत्थरमा परिणत हुने जोखिम बढेको छ । उनले भने,'सगरमाथाको हिउँ पग्लिँदा नेपाललाई मात्र नभइ सिंगो पृथ्वीलाई नै असर गर्छ । त्यसकारण नेपालको समस्या मात्र होइन भन्ने कुरा बुझाउन हामीले विश्वभरका हिमाल र जलवायु बुझेका मानिसहरूलाई बोलाएर छलफल गरेका छौं ।' सगरमाथा दिवसकै अवसरमा हनुमानढोका खुला भएको पनि मन्त्री पाण्डेले जानकारी गराए । सगरमाथा दिवसको अवसरमा विविध कार्यक्रमको आयोजना गरी भव्य रुपमा मनाइएको छ । दिवसको अवसरमा बिहीबार बिहान प्रमुख पर्यटकीय क्षेत्र ठमलेमा प्रभातफेरी आयोजना गरियो । कर्मचारी सञ्चयकोष ठमेलबाट सुरू भएको झाँकी,ब्याण्डबाजासहितको र्याली वसन्तपुर पुगेर औपचारिक कार्यक्रममा परिणत भएको थियो । र्यालीमा पर्यटनमन्त्री पाण्डेसहित निमित्त पर्यटन सचिव इन्दु घिमिरे,पर्यटन विभागका महानिर्देशक नारायण रेग्मी,नेपाल पर्यटन बोर्डका प्रमुख कार्यकारी अधिकृत (सीइओ) दीपकराज जोशी तथा निजी क्षेत्रका पर्यटन व्यवसायीहरुको छाता सङ्गठनका प्रतिनिधि, सरकारकी कर्मचारी, सुरक्षा निकायलगायत सर्वसाधकरणको उल्लेख्य उपस्थिति थियो । यससँगै नेपाल पर्यटन बोर्ड परिसरमा रहेको तेञ्जिङ नोर्गे शेर्पा र एडमन्ड हिलारीको पूर्णकदको शालिकमा समेत माल्यापर्ण गरिएको छ । सन् १९५३ मे २९ तारिखका दिन नेपाली तेन्जिङ नोर्गे शेर्पा र न्युजिल्याण्डका सर एडमन्ड हिलारीले पहिलो पटक सगरमाथाको शिखरमा पाइला टेकी विश्वलाई मानवीय साहस र क्षमताको ऐतिहासक परिचय दिएका थिए । अन्तर्राष्ट्रिय सगरमाथा दिवसलाई भव्य रुपमा मनाउन पर्यटनमन्त्रीको अध्यक्षतामा अन्तर्राष्ट्रिय सगरमाथा दिवस मूल समारोह समिति गठन गरिएको छ ।"
लिग २ को सिरिजका लागि क्रिकेट टिमको सल्लाहकारमा निक पोथास,"काठमाडौं : राष्ट्रिय पुरुष क्रिकेट टिमको स्कटल्यान्ड सिरिजका लागि नेपाल क्रिकेट संघ(क्यान)ले दक्षिण अफ्रिकी प्रशिक्षक निक पोथासलाई सल्लाहाकार प्रशिक्षक नियुक्त गरेको छ। नेपाल क्रिकेट संघ (क्यान)ले बिहीबार एक विज्ञप्ति जारी गर्दै उनलाई नियुक्त गरिएको जानकारी दिएको हो। क्यानले आइसीसी विश्वकप लिग २ को स्कटल्यान्ड सिरिजका लागि मात्र उनलाई सल्लाहाकार प्रशिक्षकको रुपमा नियुक्त गरेको जनाएको छ। उनी यो एक सिरिजका लागि मात्रै नियुक्त भएको क्यानका प्रवक्ता छुम्बी लामाले जानकारी दिए। अहिले यो सिरिजका लागि मात्रै नियुक्त गरिएको हो, उनले अन्नपूर्ण पोष्टसँग भने। यसअघि प्रशिक्षक पोथासले श्रीलंका,वेष्ट इन्डिज र बंगलादेशको राष्ट्रिय टिममा आबद्ध रहेका थिए। स्कटल्यान्ड पुगिसकेको नेपालले लिग २ अघि घरेलु टोलीको ए टोलीसँग दुई एकदिवसीय अभ्यास खेल खेल्नेछ। त्यसपछि लिग २ शृंखला सुरु हुनेछ। नेपालले जुन २ मा स्कटल्यान्डसँग खेल्ने छ भने जुन ४ मा नेदरल्यान्डसँग खेल्ने छ। त्यस्तै जुन ८ मा पुनः स्कटल्यान्डसँग तथा जुन १० मा नेदरल्यान्डसँग खेल्नेछ।"
बजेट अनुमोदन गर्न मन्त्रिपरिषद् बैठक बस्दै,काठमाडौं : संघीय संसद्का दुवै सदनको संयुक्त बैठकमा आज प्रस्तुत हुने आर्थिक वर्ष २०८२०८३ को राजस्व र व्ययको अनुमान (बजेट) अनुमोदन गर्न दिउँसो मन्त्रिपरिषद् बैठक बस्दैछ। बैठक प्रधानमन्त्री तथा मन्त्रिपरिषद्को कार्यालयमा बस्नेछ। आजै अपराह्न राष्ट्रिय योजना आयोगका अध्यक्ष प्रधानमन्त्री केपी ओलीको अध्यक्षतामा आयोगको बैठक हुने प्रधानमन्त्रीको निजी सचिवालयले जनाएको छ । संघीय संसद्मा अपराह्न ३ बजे उपप्रधानमन्त्री एवं अर्थमन्त्री विष्णुप्रसाद पौडेलले बजेट प्रस्तुत गर्ने कार्यसूची छ ।
पूर्वमन्त्री लालबाबु पण्डितकी पत्नीको निधन,"काठमाडौं : पूर्वमन्त्री एवम् नेकपा एमालेका नेता लालबाबु पण्डितलाई पत्नी शोक परेको छ। उनको पत्नी बिमला महतको गएराति निधन भएको हो। उपचारको क्रममा पौने एक बजे पत्नीको निधन भएको पण्डितले जानकारी दिए। उनको जन्म २०२२ साल असोज २ गते ललितपुरमा भएको हो। नेकपा एमालेको बल्खुस्थित तत्कालीन पार्टी कार्यालयमा उनीहरुबीच जनवादी बिहे भएको थियो। उनी करिब डेढ वर्षदेखि मायसाइटिस भन्ने रोगबाट ग्रसित थिइन्। केही दिन अगाडि अस्पतालको बेडमा पत्नी रहँदा तस्बिर राख्दै पण्डितले भनेका थिए,जीवन संघर्ष हो प्रिय , हामी बढी पिडामा छौं, सधैं यस्तै रहँदैन छिटो निकोहोस ! शुभेच्छुक प्रति कृतज्ञ छौँ।"
"आज गणतन्त्र दिवस, विभिन्न कार्यक्रम गरी देशभर मनाइँदै","काठमाडौं : आज १८ औं गणतन्त्र दिवस देशभर विभिन्न कार्यक्रम गरी मनाइँदैछ। जननिर्वाचित पहिलो संविधानसभाबाट विसं २०६५ जेठ १५ गते निरंकुश राजतन्त्रको विधिवत् अन्त्य गर्दै नेपालमा सङ्घीय लोकतान्त्रिक गणतन्त्रात्मक शासन व्यवस्था प्रारम्भको घोषणा भएको थियो । जनआन्दोलन ०६२ र ६३ को जगमा गणतन्त्र घोषणा भएको दिनको स्मरणमा हरेक वर्ष जेठ १५ गते देशभर गणतन्त्र दिवस मनाइन्छ । राज्यको सम्पूर्ण शक्ति जनतामा निहित हुने गरी सङ्घीय लोकतान्त्रिक गणतन्त्रात्मक शासन व्यवस्था प्रारम्भ भएको दिनलाई गणतन्त्र दिवसको रुपमा मनाइँदै आइएको छ। यस दिनलाई निरंकुश एकात्मक राजतन्त्रको विधिवत् अन्त्य गर्दै मुलुकमा सङ्घीय लोकतान्त्रिक गणतन्त्रात्मक शासन व्यवस्था प्रारम्भ घोषणा भएको दिनलाई गणतन्त्र दिवसको रुपमा मनाइँदै आइएको छ। विंस २०६३ वैशाख ११ गते तत्कालीन राजा ज्ञानेन्द्र शाहले आन्दोलनरत दलको मार्गचित्र बमोजिम विसं २०५९ जेठ ८ गते विघटन भएको संसद् पुनःस्थापना गरेका थिए।गणतन्त्र स्थापनाका लागि यही आन्दोलन जगका रूपमा स्थापित भयो। संसद् विघटनपछि सशस्त्र द्वन्द्वका कारण निर्वाचन हुन सकेन। निर्वाचन नभएपछि राजाले इच्छा लागेका मानिसलाई प्रधानमन्त्री बनाउने र हटाउने शृङ्खला चल्यो। राजा ज्ञानेन्द्रले लोकेन्द्रबहादुर चन्द, सूर्यबहादुर थापा र शेरबहादुर देउवा गरी तीन जनालाई प्रधानमन्त्री बनाउँदै हटाउँदै गरे। विसं २०६१ माघ १९ गते राजा ज्ञानेन्द्रले शासन सत्ता आफ्नै हातमा लिएपछि आन्दोलनरत सात दल र तत्कालीन सशस्त्र युद्धरत नेकपा (माओवादी)का बीच १२ बुँदे समझदारी भयो। पूर्ण लोकतन्त्र स्थापनाका लागि दुवै शक्तिबीच समझदारी भएको थियो। विसं २०६२ मङ्सिरमा १२ बुँदे समझदारीका माध्यमबाट तीन ध्रुवमा विभाजन भएका राजनीतिक शक्ति दुई ध्रुवमा आएपछि आन्दोलनले गति लियो। विसं २०६२ फागुनदेखि सुरु भएको निर्णायक आन्दोलनले चैतमा गति लियो। नयाँ वर्षसँगै लाखौँ जनता सडकमा आए। चक्रपथ मानवसागरले भरिएपछि राजा ज्ञानेन्द्र दलहरूको मार्गचित्रमा सहमत भए। आन्दोलनरत दलले गरेकै मस्यौदाका आधारमा राजा ज्ञानेन्द्रले वैशाख ११ गते राति संसद् पुनःस्थापनाको घोषणा गरी बैठकसमेत आह्वान गरे। यसैले यस दिनलाई लोकतन्त्र दिवस भनिन्छ। यो दिन नै गणतन्त्रको जगका रूपमा स्थापित बन्यो। विसं २०६३ जेठ ४ गतेको संसद्ले राजदरबारको अधिकार कटौती गर्दै राजसंस्थालाई निलम्बन गर्यो। बैठकले माओवादीलाई शान्ति प्रक्रियामा ल्याई संविधानसभा निर्वाचन गर्ने सङ्कल्प प्रस्ताव पारित गरेको थियो। यसलाई नेपाली म्याग्नाकार्टा पनि भनिन्छ। यसैको जगमा विसं २०६४ चैत २८ गते पहिलो संविधानसभा निर्वाचन भयो। संविधानसभाको २०६५ जेठ १५ गते बसेको पहिलो बैठकले २४० वर्षे राजसंस्थाको विधिवत् अन्त्य गर्यो। पहिलो संविधानसभाले संविधान जारी गर्न नसके पनि धेरै काम गरेको थियो। विसं २०७० मङ्सिर ४ गते सम्पन्न दोस्रो संविधानसभा निर्वाचनबाट निर्वाचित सभाले २०७२ असोज ३ गते सङ्घीय लोकतान्त्रिक गणतन्त्र नेपालको संविधान जारी भयो। संविधानबमोजिम तीनै तहको निर्वाचन सम्पन्न भई आन्दोलनको बलमा बनेको संविधान कार्यान्वयन भयो। जसअनुसार सङ्घीय, प्रादेशिक र स्थानीय सरकारले शासन सञ्चालन गरेका छन्। आज १८ औं गणतन्त्र दिवस आज मुलुकभर विभिन्न कार्यक्रमको आयोजना गरी भव्यता र हर्षौल्लासका साथ मनाइँदैछ । गणतन्त्र दिवस मूल समारोह समितिद्वारा सैनिक मञ्च टुँडिखेलमा आयोजना हुने विशेष समारोहमा राष्ट्रपति रामचन्द्र पौडेल, प्रधानमन्त्री केपी शर्मा ओलीलगायत विशिष्ट महानुभाव सहभागी हुनेछन्। संघीय सरकार र केन्द्रीयस्तर, विदेशस्थित नेपाली दूतावास, कूटनीतिक नियोग तथा वाणिज्य दूतावास र प्रदेश राजधानी (केन्द्र), जिल्ला र स्थानीयस्तरमा गरिने कार्यक्रम समेत तय गरिएको छ । यसैगरी एमालेले पनि काठमाडौंमा विशेष कार्यक्रम गरी गणतन्त्र उत्सव मनाउँदैछ। यो पनि पढ्नुहोस एमालेले आज सांस्कृतिक झाँकीसहित गणतन्त्र उत्सव मनाउँदै"
गणतन्त्रलाई नागरिकको जीवनसँग जोड्न शासकीय चरित्रलाई बदल्नुपर्छ : राष्ट्रपति,"काठमाडौं : राष्ट्रपति रामचन्द्र पौडेलले गणतन्त्रलाई नागरिकको जीवनसँग जोड्न शासकीय चरित्रलाई बदल्नुपर्ने बताएका छन्। गणतन्त्र दिवसका अवसरमा शुभकामना दिँदै राष्ट्रपति पौडेलले राजनीतिक उपलब्धिहरू मात्र पर्याप्त नहुने भन्दै राजनीतिक उपलब्धिलाई नागरिकको जीवनसँग जोड्नुपर्ने बताएका हुन्। राष्ट्रपति पौडेलले शासकीय चरित्र, राजनीति, पार्टी र नेताको चरित्रलाई बदल्नुपर्ने पनि बताए। हाम्रो शासकीय चरित्रलाई बदल्नुपर्ने हुन्छ, राष्ट्रपति पौडेलले शुभकामना सन्देशमा भनेका छन्, हामीले राजनीति, पार्टी र नेताको चरित्रलाई बदल्नुपर्ने हुन्छ। गणतन्त्रको उत्कृष्टताको सार्थकता प्राप्त गर्न हाम्रो राजनीति, हाम्रो शासकीय शैली, राजनीतिक दल र जनप्रतिनिधिमूलक संस्थाहरूलाई पूर्ण लोकतान्त्रिक, निष्पक्ष, प्रतिस्पर्धात्मक, न्यायपूर्ण र प्रभावकारी बनाउन ढिलो गर्न हुन्न भन्ने म ठान्दछु। गणतन्त्रको सबैभन्दा ठूलो शत्रु अरू कोही नभई ढिलासुस्ती, अनियमितता र बेथिति भएको तथ्य जगजाहेर भएको पनि राष्ट्रपति पौडेलको शुभकामना सन्देशमा उल्लेख छ। यिनै बेथितिले लोकतान्त्रिक गणतन्त्रको सुन्दर सपना बोकेका नागरिकलाई निराश नबनाओस् भन्ने हाम्रो चिन्ता हुनुपर्दछ, पौडेलले भनेका छन, जबसम्म हाम्रा प्रत्येक नागरिकको जीवनमा आशाको दियो बल्ने छैन, त्यो बेलासम्म हामीले रगत र पसिनासँंग साटेको संघीय लोकतान्त्रिक गणतन्त्रको लक्ष्य पूरा हुँदैन। नागरिकले सुशासनसहितको समृद्धि, रोजगारी, न्यायोचित वितरण र सामाजिक न्यायको प्रबन्ध खोजेको भन्दै आर्थिक विकास बिना यी केही पनि सम्भव नभएको स्पष्ट पारे। त्यसैले हाम्रा स्रोतहरूको उच्चतम प्रयोग गर्न आवश्यक छ, पौडेलले भनेका छन्, अनिमात्र हामी हाम्रो कृषि, पर्यटन, ऊर्जालगायत औद्योगिक र सेवा क्षेत्रलाई बलियो बनाउन सक्छौं। अनिमात्र आर्थिक विकास र समृद्धि प्राप्त हुन्छ। अनिमात्र गणतन्त्रलाई हामी नागरिकको जीवनसँग जोड्न सक्छौं। अनिमात्र नयाँ आशाहरू निर्माण हुन सक्छन्। अनिमात्र हाम्रो गणतन्त्र सफल, सबल र परिणाममुखी हुँदै जान्छ। यो नै आजका लागि हाम्रो ऐतिहासिक अभिभारा हो। राष्ट्रपति पौडेलले गणतन्त्र केवल एक राजनीति व्यवस्था मात्र नभएर यो आचरणशील राजनीतिक, आर्थिक र सामाजिक जीवन पद्धति पनि भएको उल्लेख गरे। यसका आफ्नै मूल्यमान्यता र नैतिक दायराहरूलाई भुलेर इतिहासको अभिभारा पूरा गर्न नसकिने पनि बताएका छन्।"
उत्पादनमुखी बजेटको अपेक्षा,"कुनै बेला थियो, सरकारले ल्याउने बजेटबारे आम जनमानसमा खास चासो हुँदैनथ्यो । निर्वाहमुखी जीवनपद्धतिको समयमा त्यस्तो हुनु स्वाभाविक हो । अहिले देशको अर्थतन्त्र र सरकारका गतिविधि र बजेटले घरघरलाई छुन्छ । त्यसैले आज सरकारले ल्याउने बजेटमा सर्वसाधारणसम्मकै चासो छ । सबैभन्दा धेरै सरोकार निजी क्षेत्रले राख्नु स्वाभाविकै भयो । कर नीतिदेखि अरू अर्थनीतिहरूको सालबसाली परिवर्तनको माध्यम पनि बजेट जो हो । २०८२८३ सालको बजेटको सम्मुखमा निजी क्षेत्रले अर्थतन्त्र चलायमान बनाउन सक्ने नीति सहितको बजेट अपेक्षा गरेको छ । सरकारको पहिलो दायित्व पनि त्यही हो । उत्पादन अभिवृद्धि गराउन सक्ने र निजी क्षेत्रलाई विश्वासको वातावरण बनाउने खाले बजेट ल्याउँदा नै अर्थतन्त्र चलायमान बन्न सक्छ । बजेट सामान्य दस्तावेज मात्र होइन, आर्थिक पुनरुत्थानको सशक्त माध्यम यो बन्नुपर्छ । आर्थिक नीतिहरूका आधारमा मौद्रिकलगायत नीति तय गर्दै बैंकिङ क्षेत्र र निजी क्षेत्रलाई सकारात्मक दिशा दिने कर्तव्य बजेटसँग छ । आयात प्रतिस्थापन र घरेलु उत्पादनको प्रबद्र्धन गर्ने रणनीतिक हस्तक्षेप आवश्यक छ भनेर निजी क्षेत्रका अगुवाहरूले भनेको कुरा बजेटले सम्बोधन गर्नुपर्छ । बैंकहरूमा थुप्रिएको पैसा लगानी गर्ने वातावरण सिर्जना गर्न बजेटको दायित्व हो । पुँजी बजार र घरजग्गा कारोबार जसरी सुस्ताएका छन्, समग्रमा अर्थतन्त्र चलायमान बन्न सकेको छैन भने सरकारले राजस्व संकलनमा पनि धक्का महसुस गर्नुपरेको छ । त्यसैले त सरकारले वैशाखसम्म लक्ष्यको ६५ प्रतिशत मात्रै राजस्व बटुल्यो । एउटा सकारात्मक पक्ष के भने बजेटमा सरकारले ३ करोडभन्दा मुनिका योजना नबनाउने कानुनी व्यवस्थै गरेको छ । त्यसले बजेटको कनिका छराइ रोकिने पक्का छ । बिसौं हजार योजना घटेर ३ अंककै संख्यामा सीमित हुनसक्ने देखिन्छ । तर, सँगसँगै सांसदहरूलाई नीति निर्माण छाडेर फेरि विकासे नेता बनाउनेतिरचाहिँ सरकार लाग्नुहुँदैन । उनीहरूका निम्ति भनेर सांसद विकास कोषलाई फेरि ब्युँताउने शंका सत्य नहोस् । चुबुरचुबुर बजेट बाँडेर कुनै पनि देशले आर्थिक लक्ष्य पनि हासिल गर्न सक्दैन र समृद्धि पनि प्राप्त गर्दैन । हरेक जसो सरकार पुँजीगत खर्च गर्न असक्षम हुँदै आएका छन्, त्यसको एउटा मुख्य कारण कार्यान्वयनयोग्य योजना छनोट नहुनु पनि हो । तसर्थ, जति योजना बन्छन्, कार्यान्वयन गर्ने गरी नै बजेट विनियोजन गरिनुपर्छ । पुँजीगत खर्च नहुँदा नै पनि अर्थतन्त्रको चलायमान स्थिति स्थिर बनेको हो । थलिएको अर्थतन्त्र चलायमान हुने र स्वदेशमै उत्पादनलाई मलजल पुग्ने बजेटको प्रतीक्षामा छ निजी क्षेत्र । त्यसैकारण, एमालेकांग्रेसको बलियो सरकारबाट अर्थतन्त्र निको हुने र हात्तीजस्तै लम्किने गरी बजेट आउनुपर्ने निजी क्षेत्रको सुझाव छ । कार्यान्वयन नहुने र कागजमा मात्र देखिनेभन्दा कार्यान्वयन हुने र प्रतिफल दिने योजनालाई महत्व दिएर वास्तविक बजेट ल्याउनुपर्ने निजी क्षेत्रको माग छ ।"
"बजेट भाषण आज, १९ खर्बको सिलिङ","काठमाडौं : सरकारले आर्थिक वर्ष २०८२८३ का लागि १९ खर्ब रुपैयाँ हाराहारीको बजेट बिहीबार सार्वजनिक गर्दै छ । जेठ १५ गते संसद्मा बजेट प्रस्तुत गर्नुपर्ने संवैधानिक व्यवस्था छ । उपप्रधान तथा अर्थमन्त्री विष्णुप्रसाद पौडेलले दिउँसो ३ बजे बस्ने संघीय संसदको बैठकबाट बजेट प्रस्तुत गर्ने कार्यसूची तय भएको छ । राष्ट्रिय योजना आयोगले आगामी आवका लागि १९ खर्ब ६५ करोड रुपैयाँ हाराहारीको बजेट सिलिङ तोकेको छ । अर्थ मन्त्रालयले पनि सिलिङभित्रै रहेर बजेट तयार पारेको जनाएको छ । अर्थले पनि राष्ट्रिय योजना आयोगले तोकेको सिलिङको आधारमा टेकेर आवश्यकताअनुसार बजेट थपघट गरेको छ । मन्त्रालयहरूले अधिकतम सीमा ननाघ्ने गरी बजेट सिलिङ अर्थ मन्त्रालयमा पेस गरिसकेको अर्थ मन्त्रालयका प्रवक्ता श्यामप्रसाद भण्डारीले जानकारी दिए । आयोगले दिएको कुल सिलिङमा रहने हो भने चालु खर्च सीमा ११ खर्ब ४७ अर्ब ७ करोड ९९ लाख रुपैयाँ र पुँजीगत अर्थात विकास खर्च ३ खर्ब ८४ अर्ब ९७ करोड रुपैयाँ हाराहारीमा हुनेछ । उक्त सिलिङअनुसार बजेट आउने हो भने विकास खर्च अहिलेको भन्दा ३२ अर्ब ६१ करोड ६० लाख रुपैयाँले मात्रै बढी हुने देखिन्छ । यससँगै आयोगले आगामी आवमा ३ खर्ब ६८ अर्ब ६० करोड रुपैयाँ बराबरको वित्तीय व्यवस्थापन गर्न भनेको छ । चालु वर्ष सरकारले सुरुमा १८ खर्ब ६० अर्ब ४० करोड रुपैयाँको बजेट घोषणा गरेकामा अर्धवार्षिक समीक्षामार्फत १६ खर्ब ९२ अर्ब ७३ करोड रुपैयाँ कायम गर्यो । सरकारले चालु आर्थिक वर्षको बजेट १ खर्ब ६७ अर्बले घटाएको थियो । बजेटले विशेष गरेर उद्यमशीलता प्रबद्र्धन र आधुनिक प्रविधिको प्रयोगबाट उत्पादन, उत्पादकत्व र रोजगारी वृद्धिको लक्ष्य लिने सरकारको भनाइ छ । विशेष गरेर विनियोजन विधेयकका सिद्धान्त र प्राथमिकतामार्फत सरकारले यसपटक करिब २ दर्जनभन्दा बढी प्राथमिकता क्षेत्रहरू छुट्याएर सोहीअनुसार बजेट विनियोजन गर्न खोजेको अर्थ मन्त्रालयले जनाएको छ । जसअन्तर्गत विशेष गरेर रोजगारी सिर्जना, स्वरोजगार प्रबद्र्धन र गरिबी निवारण गर्ने, आर्थिक सुधार, कृषि क्षेत्रको व्यवसायीकरण, विद्युत् उत्पादन, प्रशारण र विश्वसनीय वितरण, पर्यटन तथा हवाई पूर्वाधारको विकास, औद्योगिक क्षेत्रको विकास र निकासी प्रबद्र्धन र डिजिटल पूर्वाधार र डिजिटल अर्थतन्त्रको निर्माण लगायतका क्षेत्र बढी प्राथमिकतामा छन् । आगामी आर्थिक वर्षको बजेट विनियोजन कुशलता र बजेट प्रणालीमा अनुशासन कायम गरी अर्थतन्त्रमा आशा एवं विश्वास जगाउन महत्वपूर्ण भूमिका निर्वाह गर्नेसमेत अपेक्षा गरिएको छ । ३ करोड बढीका आयोजना प्राथमिकतामा, आयोजना बैंकको अवधारणा राष्ट्रिय योजना आयोगले तोकेको सिलिङको आधारमा टेकेर अर्थले बनाउँदै बजेट यदि योजना आयोगले तोकेको बजेट सीमाको आधारमा हेर्ने हो भने सबैभन्दा बढी गृह मन्त्रालयलाई बजेट जाने देखिन्छ । गृहलाई २ खर्ब ३ अर्ब ९१ करोड ५० लाख रुपैयाँ सिलिङ तोकिएको छ । यो कुल बजेट सीमाको १०७३ प्रतिशत हो । पूँजीगत खर्चमा सबैभन्दा बढी भौतिक, पूर्वाधार तथा यातायात मन्त्रालयको हिस्सा तोकिएको छ । उक्त मन्त्रालयलाई १ खर्ब ४४ अर्ब ७५ करोड ९ लाख रुपैयाँ बराबर सिमा तोकिएको छ । जसमा १ खर्ब ३७ अर्ब २४ करोड ६५ लाख रुपैयाँ बराबर विकास खर्चमा छुट्याउन सकिने भनिएको छ । आयोजना बैंकमा १,३२७ योजना राष्ट्रिय योजना आयोगले आयोजना बैंकको अवधारणा सफलतापूर्वक कार्यान्वयन हुने जनाएको छ । योजना आयोगले राष्ट्रिय आयोजना बैंक (कार्य सञ्चालन तथा व्यवस्थापन) मापदण्ड, २०८१ को दफा ४ उपदफा (२) मा ३ करोडभन्दा बढी लागत भएका आयोजना मात्र आयोजना बैंकमा प्रविष्ट गर्ने व्यवस्था रहेको छ । यस प्रावधानको कार्यान्वयनले सार्वजनिक वित्त व्यवस्थापनमा कुशलता हासिल हुने, पुँजीगत खर्च क्षमतामा सुधार आउने अपेक्षा गरिएको छ । न्यूनतम ३ करोडसम्मका आयोजनाहरू संघबाट कार्यान्वयन गर्दा संघीयताको मर्म स्थापित हुने र संघ सरकार प्रदेश, र स्थानीय सरकारको कार्य क्षेत्रमा प्रवेश नगर्ने आशा गरिएको छ । तर आयोजनाको परिभाषा भित्र नपर्ने, संघीय सरकारले प्रदेश र स्थानीय सरकारद्वारा कार्यान्वयन गर्ने ससर्तका आयोजना, प्रदेश वा स्थानीयले आफैंले कार्यान्वयन गर्ने आयोजनाहरूमा न्यूनतम ३ करोडको सीमा लागू नहुने जनाइएको छ । राष्ट्रिय योजना आयोगले राष्ट्रिय आयोजना बैंक (कार्य सञ्चालन तथा व्यवस्थापन) मापदण्ड, ०८१ को फागुनदेखि कार्यान्वयनमा ल्याएको हो । ०८२ जेठ १३ गतेसम्म राष्ट्रिय आयोजना बैंक व्यवस्थापन सूचना प्रणालीमा १ हजार ३ सय २७ आयोजना प्रविष्ट भएको आयोगले जनाएको छ । प्रविष्ट भएका आयोजनामध्ये तीन करोड लागत भएका १ हजार १ सय ४१ वटा आयोजना, ३ देखि ५ करोड लागत भएका ७९ वटा आयोजना, ५ देखि १० करोड लागत अनुमान भएका ४४ वटा आयोजना र १० करोडदेखि १ अर्बसम्मका २३ वटा आयोजना प्रविष्ट भएका छन् । १ अर्बभन्दा बढी लागत भएका ४० आयोजनामध्ये भौतिक पूर्वाधार तथा यातायात मन्त्रालयले सबैभन्दा बढी १९ वटाको संख्यामा प्रविष्ट भएका छन् । दोस्रोमा शिक्षा विज्ञान तथा प्रविधि मन्त्रालयका ११ आयोजना प्रविष्ट भएका छन् । प्रविष्ट भएका कुल १ हजार ३ सय २७ आयोजनाको अनुमानित कुल लागत ९ खर्ब २० अर्ब रहेको देखिन्छ । जसमध्ये नयाँ आयोजनाको लागत ९७ अर्ब १९ करोड, क्रमागत आयोजनाको ८ खर्ब २३ अर्ब र अध्ययनका आयोजनाको ३२ अर्ब ६४ करोड अनुमानित लागत रहेको छ । जसमध्ये १ सय १७ (९८८१ प्रतिशत) नयाँ आयोजना, ८९ वटा (९६७० प्रतिशत) क्रमागत आयोजना र १ हजार १ सय २१ (९८४४७ प्रतिशत) अध्ययनका आयोजना छन् । कुल प्रविष्ट भएका आयोजनामध्ये सहरी विकास मन्त्रालयका १ हजार १४७, भौतिक पूर्वाधार तथा यातायत मन्त्रालयका ८२ (९६१७ प्रतिशत), गृह मन्त्रालयका ६१ ओटा (९४५९ प्रतिशत) आयोजन छन् । उक्त आयोजना मध्ये विभिन्न मन्त्रालयका एक अरब भन्दा कम लागत भएका १२८७ आयोजना र एक अरबभन्दा लागत भएका ४० वटा आयोजनाहरू प्रविष्ट भएक आयोगले जनाएको छ । राष्ट्रिय आयोजना बैंक मापदण्ड, २०८१ बमोजिम आयोजना बैंकमा प्रविष्ट भएका आयोजनालाई नयाँ वर्षको मध्यमकालीन खर्च संरचना र बजेटमा समावेश गर्दा प्राथमिकता दिनुपर्ने व्यवस्था रहेको छ । आर्थिक कार्यविधि तथा वित्तीय उत्तरदायित्व ऐन, २०७६ ले राष्ट्रिय योजना आयोगमा राष्ट्रियस्तरको आयोजना बैंक रहने व्यवस्था गरेको छ । यसै व्यवस्था अनुरुप आयोगले ०७६ देखि आयोगले आयोजना बैंक व्यवस्थापन सूचना प्रणाली विकास गरी यसको अभ्यास गर्दै आएको छ । बजेटले प्राथमिकतामा राखेका क्षेत्रहरू रोजगारी सिर्जना, स्वरोजगार प्रबर्द्धन र गरिबी निवारण गर्ने आर्थिक सुधार कृषि क्षेत्रको व्यवसायीकरण विद्युत् उत्पादन, प्रशारण र विश्वसनीय वितरण पर्यटन तथा हवाई पूर्वाधारको विकास औद्योगिक क्षेत्रको विकास र निकासी प्रबद्र्धन डिजिटल पूर्वाधार र डिजिटल अर्थतन्त्रको निर्माण गुणस्तरीय र जीवनोपयोगी शिक्षा गुणस्तरीय स्वास्थ्य सेवा मानव पुँजी निर्माण युवा, महिला, बालबालिका तथा ज्येष्ठ नागरिक भौतिक पूर्वाधार तथा आवास विकास खानेपानी तथा सरसफाइ भूमि व्यवस्था जलवायु परिवर्तन र विपद् व्यवस्थापन सामाजिक न्याय र समावेशी विकास सामाजिक सुरक्षा वित्तीय क्षेत्रको सुदृढीकरण वित्तीय संघीयता कार्यान्वयन बजेट प्रणालीको सुदृढीकरण विकास वित्तको विस्तार राजस्व प्रणालीको सुदृढीकरण राष्ट्रिय सुरक्षा अन्तर्राष्ट्रिय सम्बन्ध कानुनी शासन, मानव अधिकार र सुशासन प्रबर्द्धन"

शीर्षक,विवरण
एयर इन्डियाको विमान दुर्घटनाको प्रारम्भिक निष्कर्ष : उडेको केही सेकेण्डमै इन्धन आपूर्ति र इन्जिन बन्द हुँदा दुर्घटना,"काठमाडौं : उडान भरेको केही समयमै दुर्घटनामा परेको एयर इन्डिया विमानको प्रारम्भिक अनुसन्धान प्रतिवेदन सार्वजनिक भएको छ। भारतको विमान दुर्घटना अनुसन्धान ब्यूरो (एएआईबी)ले सार्वजनिक गरेको १५ पृष्ठको प्रतिवेदनमा एयर इन्डिया विमान दुर्घटनाको मुख्य कारण इन्धन आपूर्ति बन्द हुनु रहेको उल्लेख छ। अहमदाबाद विमानस्थलबाट उडेपछि केही सेकेण्डभित्रै एकपछि अर्को गर्दै जहाजका दुवै इन्जिन बन्द भएको प्रतिवेदनमा उल्लेख गरिएको छ। इन्धन बन्द भएपछि इन्जिनले काम गर्न छोड्दा विमान खसेको प्रारम्भिक निष्कर्षमा निकालिएको छ। प्रतिवेदनअनुसार, ककपिटमा रहेको इन्धन नियन्त्रण स्विचहरू रन बाट कटअफ मा परिणत भएपछि इन्जिनहरूमा इन्धन आपूर्ति रोकिएको थियो। ककपिट रेकर्डिङ अनुसार एक पाइलटले अर्को पाइलटलाई के तिमीले इञ्जिन बन्द गर्यौ ? भन्ने प्रश्न गर्दा जवाफमा मैले होइन भन्ने सुनिएको प्रतिवेदनमा उल्लेख छ। पाइलटहरूले इन्जिन फेरि स्टार्ट गर्ने प्रयास गरेपनि एउटा इञ्जिन आंशिकरुपमा मात्र स्टार्ट भएको थियो। त्यसको केही मिनेटपछि एक पाइलटले मे डे मे डे मे भनेका थिए, त्यसको लगत्तै विमान विस्फोटको आवाज आएको थियो। दुर्घटनामा २६० जनाको मृत्यु भएको थियो। गएको थियो। जहाजमा सवार २४१ जनामध्ये एक जना मात्र बाँच्न सफल भएका थिए। एआई १७१ ले १२ जुन दिउँसो १:३८ बजे अहमदाबावबाट लण्डनका लागि उडान भरेको थियो। ७८७८ ड्रीमलाइनर क्याप्टेन सुमित सभरवाल र सहपाइलट क्लाइभ कुन्दरले उडाइरहेका थिए। संयुक्त रूपमा ९,००० घण्टा उडान अनुभवका साथ दुवै जना अत्यन्तै अनुभवी थिए।सभरवालसँग व्यावसायिक एयरलाइन पाइलटको रूपमा २२ वर्षभन्दा बढीको अनुभव थियो। पूर्ण अनुसन्धानपछि मात्र अन्तिम निष्कर्ष सार्वजनिक हुने एअरक्राफ्ट एक्सिडेन्ट इन्भेस्टिगेशन ब्यूरो (एएआईबी) ले जनाएको छ। घटनाको विषयमा अझै विस्तृत अनुसन्धान भइरहेको छ। अन्तर्राष्ट्रिय नागरिक उड्डयन संगठनको नियमअनुसार दुर्घटनाको ३० दिनभित्र प्रारम्भिक प्रतिवेदन पेश गर्नुपर्ने प्रावधान छ।"
नयाँ जनसंख्या नीति : ३ सन्तान जन्माउन प्रेरित,"काठमाडौं : नेपालमा यसअघि जनसंख्या नियन्त्रण र व्यवस्थापनको नीति रहँदै आएको थियो । जुन दुई सन्तानमा केन्द्रित थियो । तर, अब सरकारले राइट टु च्वाइसको नीति अवलम्बन गरेको छ । प्रजनन स्वास्थ्यलाई मध्यनजर गरेर दम्पतीको चाहनाअनुसार सन्तान उत्पादन गर्न प्रेरित गर्ने नीति ल्याइएको छ । पछिल्लो ४० वर्षमा नै नेपालले तीनवटा जनसंख्या नीति अख्तियार गर्नुपर्ने अवस्था आएको छ । पहिलो नियन्त्रण, दोस्रो व्यवस्थापन तथा हाल प्रेरित गर्ने नीति ल्याएको छ । त्रिभुवन विश्वविद्यालयको जनसंख्या केन्द्रीय विभागका पूर्वविभागीय प्रमुख सहप्राध्यापक डा पदमप्रसाद खतिवडा जनसंख्या नियन्त्रणको नीतिबाट अब सहजीकरणको नीतिमा अवलम्बन गरिएको बताउँछन् । अहिलेसम्म दुई सन्तानको नीति थियो, दुईभन्दा बढी सन्तान जन्माउन प्रेरित गर्ने नयाँ नीतिको आशय देखिन्छ, उनले भने, नेपालमा मात्र नभएर संसारभर नै जनसंख्या वृद्धिदर न्यून भएकाले त्यसलाई सम्बोधन गर्न राइट टु च्वाइसको नीतिमा उन्मुख भएको छ, विश्व जनसंख्या दिवसको नारा नै यही छ । जनसंख्याविद् डा भगवती सेढाईं नेपालको जनसांख्यिकीय संक्रमण (डेमोग्राफिक ट्रान्जिसन) विशेष प्रकारको रहेको बताउँछिन् । उनका अनुसार पछिल्लो ४० वर्षमा नेपालमा जनसंख्यासम्बन्धी तीनवटा नीति आएका छन् । सन् १९९० मा जनसंख्या नियन्त्रणको नीति आयो, त्यसपछि जनसंख्या व्यवस्थापनको नीति ल्याइयो । अहिले सन्तान जन्माउन प्रेरित गर्ने नीति ल्याउनु परेको छ । नेपालले अहिलेसम्म विभिन्न देशका अनुभवका आधारमा नीति तयार पार्दै आएको बताउँदै डासेढाईं नेपाली परिवेशअनुसारको नीति हुन जरुरी रहेको बताउँछिन् । यो जनसंख्या नीतिमा दिगो विकास, समृद्धिको आधार भनेको छ । देशमा बसेका जनसंख्यालाई कसरी सेवा, सुविधा परिपूर्ति गर्नेमा पनि यो नीति केन्द्रित छ । गुणस्तरीय शिक्षा, सामाजिक सुरक्षा, रोजगारीका साथै सम्पूर्ण जनतामा सहज, सुलभ र समान पहुँचको सुनिश्चितता गरिएको छ । यो मुलुकमा संघीयता आएपछिको पहिलो जनसंख्या नीति हो । यो नीतिले संघीय संरचनाको भावना, स्प्रिट पूरा गर्ने लक्ष्य लिइएको छ । जनसंख्या नियन्त्रणको असर नेपालमा पछिल्ला दशकमा जनसंख्याको नियन्त्रणका नीति पूर्ण रूपमा कार्यान्वयन हुँदा जनसंख्या वृद्धिदर न्यून भएको छ । राष्ट्रिय जनगणना२०७८ को नतिजाबाट जनसंख्याको १० वर्षको औसत वृद्धिदर प्रतिवर्ष ०९२ प्रतिशत रहेको छ । अघिल्लो जनगणनामा औसत वृद्धिदर १३५ प्रतिशत थियो । कुल प्रजनन दर प्रतिमहिला १९४ छ । जबकि, २०६८ को जनगणनामा २६ रहेको थियो । प्रजनन दर बेला ४६ प्रतिशतसम्म पुगेको थियो । हिमालका सबै जिल्लासमेत गरी ३४ जिल्ला र ३ सय १९ स्थानीय तहमा जनसंख्या वृद्धिदर ऋणात्मक रहेको छ । १५ वर्षमुनिका बालबालिकाको संख्या ३४९ प्रतिशतबाट घटेर २७८ प्रतिशतमा भएको छ । ६० वर्षमाथिको जनसंख्या १०२१ प्रतिशत रहेको छ । ज्येष्ठ नागरिक जनसंख्या बढिरहेको छ । २०६८ को जनगणनाअनुसार ८१ प्रतिशत मात्रै छ । नवजात शिशु मृत्युदर प्रतिहजार जीवित जन्ममा २१, शिशु मृत्युदर प्रतिहजार जीवित जन्ममा २८, बाल मृत्युदर प्रतिहजार जीवित जन्ममा ३३, मातृ मृत्यु अनुपात प्रतिलाख जीवित जन्ममा १ सय ५१ रहेको छ । जन्मदाको लंैगिक अनुपात १ सय १२ः१०० छ । प्रति १०० छोरी जन्मदा १ सय १२ छोरा जन्मिछन् । यो पनि पछिल्लो समय ठूलो चिन्ताको विषय बनेको छ । अनुपस्थित (विदेशमा रहेको) जनसंख्या ७५ प्रतिशत छ । २१ लाख ९० हजार ५ सय ९२ नपालको अनुपस्थित जनसंख्या हो । जनसाख्यिक लाभांश (१५ देखि ५९ वर्ष)उमेरको जनसंख्या ६१९ प्रतिशत छ । तथ्यांकीय अवस्था हेर्दा जन्मदरमा निरन्तर कमी छ । औसत आयुमा बढोत्तरी भइरहेको छ । बालबालिकाको संख्यामा कमी छ । ज्येष्ठ नागरिकको संख्यामा वृद्धि भइरहेको छ । युवा पिँढीमा प्रजनन सम्बद्ध मनोव्यवहारगत परिवर्तन भएको छ । वैदेशिक रोजगारी एवं शैक्षिक आप्रवासनमा युवा वर्गको बढ्दो आकर्षण छ । अव्यवस्थित आन्तरिक बसाइँसराइ र सहरीकरण तथा बढ्दो सहरी गरिबीको अवस्था उजागर भएको देखिएको छ । प्रजनन दर प्रतिस्थापन तहभन्दा तल रहेको र जनसंख्या वृद्धिदर न्यून हुँदै गएको छ । प्रधानमन्त्री केपी शर्मा ओलीले शुक्रबार राष्ट्रिय जनसंख्या नीति सार्वजनिक गर्दै जनसंख्या वृद्धिदर न्यून भएकामा चिन्ता जनाएका छन् । उनले २० वर्षको उमेरमा नै विवाह गरेर ३० वर्षभित्र तीन सन्तान जन्माउन अपिल पनि गरेका छन् । उनले भने, सकेसम्म २० वर्षपछि तुरुन्तै बिहे गरिहाल । ३० वर्षभित्र तीनवटा छोराछोरी बनाऊ, अनि काममा लाग । ठूलो त हुर्किसक्छ नि कान्छो हुँदासम्म । कान्छी छोरी हुँदासम्म जेठी छोरी हुर्किसकेको हुन्छ । उनले देशको आवश्यक जनसंख्या हुनुपर्ने पनि बताए । देशलाई पुग्ने जनसंख्या हुनुपयो । हामीकहाँ देशलाई पुग्ने जनसंख्या छ । जनसंख्याको व्यवस्थापन अझै हुन सकेको छैन, उनले भने, त्यसकारण हाम्रा युवाहरू के गीत गाउँछन् भने ४० कटेपछि रमाउँला । महिलाहरूको प्रजनन क्षमता ४० कटेपछि अत्यन्तै न्यून हुन्छ वा प्रायः हुँदैन । अनि, ४० कटेपछि रमाउँला भनेर हुन्छ ? त्यसकारण २० वर्ष पुगेपछि बिहे गर र सन्तान जन्माऊ । त्यसमा युवायुवतीहरूलाई प्रेरित गर्नुपर्छ, प्रोत्साहित गर्नुपर्छ । जनसंख्या वृद्धिदर न्यून भएका कारण त्यसैलाई केन्द्रित गरेर राष्ट्रिय जनसंख्या नीति ल्याइएको छ । के छ नयाँ राष्ट्रिय जनसंख्या नीतिमा ? प्रजनन दर र जनसंख्याबीच सन्तुलन कायम गर्न बच्चा जन्माउन प्रेरित गर्ने नीति र स्वास्थ्य अधिकारको सुनिश्चितता गर्दै प्रजनन दर र जनसंख्याबीच सन्तुलत कायम गरी बच्चा जन्माउन प्रेरित गर्ने नीति सरकारले ल्याएको छ । यसभन्दा पछि नेपालमा बच्चा जन्माउन घटाउने नीतिमा केन्द्रित थियो । यो नीति युवामा सुरक्षित प्रजननमा लक्षित छ । स्वस्थ्य र प्रजननसँग जोडेर यो नीति आएको छ । जनसंख्याविद् डासेढाईं यो नीतिमा गुणस्तरीय प्रजनन भनेको बताउँछिन् । विद्यमान परिवा नियोजन पद्धतिको उपयुक्तताको लेखाजोखा र विश्लेषण गरी विद्यमान सेवा प्रणालीलाई पुनरावलोकन गरिनेछ, जनसंख्या नीतिमा भनिएको छ,गुणस्तरीय जनसंख्या व्यवस्थापनका दृष्टिले प्रजनन दर र जनसंख्याबीच सन्तुलन कायम राख्न नीतिगत, प्रणालीगत र कार्यगत क्षेत्रमा सुधार गरी उत्प्रेरणात्मक कार्यक्रम सञ्चालन गरिनेछ । गुणस्तरीय परिवार निर्माणका लागि यौन तथा प्रजनन स्वास्थ्य अधिकारको संरक्षण गर्दै परिवार योजनाका विद्यमान सेवालाई सुदृढ गरिने पनि नीतिमा उल्लेख छ । लिंग पहिचान गरी गरिने गर्भपतन रोकन गर्भपतन सेवासम्बन्धी सेवाप्रदायक र चिकित्सकहरूको पेसागत आचारसंहिताको कार्यान्वयनको सम्बन्धमा निरन्तर निगरानी तथा अनुगमन गरिने कुरा पनि जनसंख्या नीतिमा उल्लेख छ । जनसांख्यिक लाभको उच्चतम उपयोग नेपालमा १५ देखि ६४ वर्ष ६२ प्रतिशत जनशक्ति छन् । यो जनशक्ति आर्थिक रूपमा सक्रिय जनशक्ति हो तर यसको उच्चतम उपयोग हुन सकेको छैन । युवा जनशक्तिलाई व्यवस्थापन गर्ने नीति ल्याएको राष्ट्रिय तथ्यांक कार्यालयका उपप्रमुख तथ्यांक अधिकारी ढुण्डिराज लामिछाने बताउँछन् । नीतिमा भनिएको छ, सीप, उद्यमशील र उत्पादनशील जनशक्तिको प्रक्षेपण, विकास र उपयोग गरिनेछ । जनशक्ति विकास तथा मानव पुँजी निर्माण र उपयोगको राष्ट्रिय रणनीतिक योजना निर्माण गरिने उल्लेख छ । आर्थिक नीतिमा जनसांख्यिक लाभको प्राप्ति तथा उपयोगमा बढोत्तरी हुने उपाय अवलम्बन गरिने पनि जनसंख्या नीतिमा उल्लेख छ । आर्थिक विकासका सबै क्रियाकलापलाई समुन्त र सुखी जनसंख्याको विषयसँग आबद्ध गरिने पनि नीतिमा छ । जनसंख्या, दिगो विकास र विकास र वातावरणबीच सामञ्जस्ययुक्त अन्तरसम्बन्ध सुदृढ तुल्याउन जनसंख्या र दिगो विकासबीचको अन्तरसम्बन्धका बारेमा शिक्षा, सूचना, सचेतना तथा पैरवी गरिने पनि नीतिमा उल्लेख छ । विकास संरचना तथा पूर्वाधारको निर्माण तथा उपयोगलाई जनसंख्यामा आधारित तुल्याउनेछ, नीतिमा भनिएको छ । शिक्षा र रोजगारीमा तालमेल नेपालको पछिल्लो जनगणनाको तथ्यांक हेर्दा अशिक्षितभन्दा शिक्षित बढी बेरोजगार छन् । अशिक्षित बढी रोजगार देखिनुको कारण उनीहरू निर्वाहमुखी रोजगारीमा केन्द्रित छन् । अर्थात् सानासाना व्यवसाय गर्ने रोजगारी छ तर शिक्षितहरूले पढाइअनुसारको रोजगार पाइरहेका छैनन् । यो ग्याप कम जनसंख्या नीतिले सहयोग गर्ने देखिएको लामिछाने बताउँछन् । यो नीतिमा शिक्षा प्रणालीलाई सीप तथा रोजगारमूलक, उद्यमशील र उत्पादनमूलक हुने गरी सुधार गर्ने उल्लेख छ । ज्येष्ठ नागरिकको वृद्धिको व्यवस्थापन गरिने नेपालमा पछिल्लो समयमा ज्येष्ठ नागरिक संख्या बढिरहेको छ । २०७८ जनगणनाअनुसार १० प्रतिशतभन्दा बढी ज्येष्ठ नागरिक छन् । अब ३० वर्ष एजिङ पपुलेसन विस्फोट हुने अवस्थामा छ । यो नीतिले ज्येष्ठ नागरिकलाई सम्मानपूर्वक बाँच्ने वातावरणको सुनिश्चिततासहित ज्ञान, सीप तथा अनुभवको अन्तरपुस्ता हस्तान्तरणको माध्यमद्वारा सामाजिक, आर्थिक क्षेत्रमा लाभ प्राप्त गर्ने उल्लेख छ । जनसंख्याविद् डासेढार्इं ज्येष्ठ नागरिकको सीप, ज्ञान र अनुभवलाई युवा पुस्तामा पुस्तान्तरण गर्ने नीति सकारात्मक रहेको बताउँछिन् । राष्ट्रिय तथ्यांक कार्यालयका उपतथ्यांक अधिकारी लामिछानेले ज्येष्ठ नागरिकको सम्मान तथा स्वास्थ्यमा सरल र सहज पहुँच पुयाउने नीति लाभदायी रहेको बताउँछन् । नीतिमा भनिएको छ, ज्येष्ठ नागरिकका आधारभूत एवं पारिवारिक आवश्यकता, स्वास्थ्य उपचार, स्याहारसम्भार, मनोरञ्जन तथा विशिष्टीकृत आवश्यकता सम्बोधन गरिनेछ । संयुक्त परिवारको जगेर्ना पछिल्लो समय नेपालमा एकल परिवारको संस्कार बसिसकेको छ । यस जनसंख्या नीतिले संयुक्त परिवार संस्कार जगेर्ना गर्ने कुरा उल्लेख गरिएको छ । नीतिमा भनिएको छ, संयुक्त परिवार संस्कारको जगेर्ना गर्दै मानवमूल्यमा आधारित गुणस्तरीय जीवन कायम गर्न पुस्तान्तरणमैत्री शिक्षा, आपसी स्नेह र दायित्वबोध अभिवृद्धि गर्ने समावेशी कार्यक्रम अवलम्बन गरिनेछ । सामाजिक सुरक्षा ज्येष्ठ नागरिकको संख्या बढिरहेको कारणले सामाजिक सुरक्षाको भार पनि बढिरहेको छ । अहिले नै सार्वजनिक खर्चभन्दा ५ गुणा बढी सामाजिक सुरक्षामा खर्च भइरहेको छ । यो चुनौतीपूर्ण छ । यस विषयमा जनसंख्या नीतिले बोलेको छ । उनीहरूलाई सानासाना रोजगारी, घरेलु प्रकृतिका कार्यक्रमहरूमा सहभागिता गराउने नीति अख्तियार गरिएको छ । आन्तरिक बसाइँसराइको व्यवस्थापन पछिल्लो समय आन्तरिक बसाइँसराइ जटिल समस्याका रूपमा आएको छ । सहरीकरणलाई व्यवस्थापन गर्न पनि बसाइँसराइलाई व्यवस्थापन गर्न आवश्यक छ । शिक्षा र कृषि लागनीलाई बढाउनुपर्छ । अव्यवस्थित बसाइँसराइका कारण तीन प्रदेशमा जनसंख्या बढिरहेको छ भने पाँच प्रदेशमा जनसंख्याको चाप घटिरहेको अवस्था छ । मधेस, लुम्बिनी र बागमतीमा जनसंख्या बढिरहेको छ । तीन प्रदेशको जनसंख्या वृद्धिदर चुनौतीपूर्ण रहेको राष्ट्रिय तथ्यांक कार्यालयका उपप्रमुख तथ्यांक अधिकारी लामिछाने बताउँछन् । पाँचवटा प्रदेशमा दु्रत गति घटिरहेको छ, तीन प्रदेशमा घट्नेवाला छैन । निरन्तर बढ्छ, यो चापले जनसंख्या असन्तुलन हुँदैछ, उनले भने, जनसंख्या असन्तुलनलाई सन्तुलनमा ल्याउनका लागि कृषि, शिक्षामा लगानी बढाउनुपर्छ । सीप विकास ध्यान दिनुपर्छ, गाउँ फर्क अभियानलाई प्रोत्साहित गर्ने नीतिमा समावेश गरिएको छ । आन्तरिक बसाइँसराइसम्बन्धी सूचना र तथ्यांक प्रणाली सुदृढ गर्दै बसाइँसराइलाई योजनाबद्ध, व्यवस्थित र दिगो बनाउने नीतिमा उल्लेख छ । ग्रामीण क्षेत्रमा रोजगार सिर्जना हुने गरी सेवा तथा आर्थिक क्रियाकलाप वृद्धि गर्ने तथा जनसंख्या र वातावरणबीच सन्तुलित सम्बन्ध हुने गरी संरक्षण क्षमता र उत्थानशीलता वृद्धि गर्ने नीतिमा उल्लेख छ । श्रमशक्ति विस्थापन र बसाइँसराइ अनुमानयोग्य हुने गरी एकीकृत बस्ती विकास तथा आर्थिक उपार्जनका कार्यक्रम गरिने पनि भनिएको छ । आर्थिक क्रियाकलाप वृद्धि गरिने ग्रामीण क्षेत्रको बसाइँसराइलाई व्यवस्थित गर्न स्थानीय स्तरमा उत्पादनशील रोजगारी सृजना गर्ने गरी सबै शासकीय तहको लगानी वृद्धि गर्न समन्वयन र सामञ्जस्य कायम गरिने पनि नीतिमा छ । जन्मथलोमा नै जीवन निर्वाह गरी बसोबास गर्ने वातावरण बनाउन आर्थिक उपार्जनका दृष्टिले उपयोगी हुने विकासका पूर्वाधारमा लगानी बढाउने एवं आर्थिक विकासका सबै किसिमका सेवा स्थानीय तहमानै उपलब्ध हुने सक्ने प्रणाली विकास गरिने पनि जनसंख्या नीतिमा उल्लेख छ । स्थानीय कच्चा पदार्थ र स्रोत एवं आधुनिक प्रविधिमा आधारित व्यवसाय तथा सामूहिक खेती प्रणाली अवलम्बन गर्न प्रोत्साहन गरिने नीति पनि ल्याइएको छ । प्राकृतिक स्रोतहरूमाथि जनसंख्याको दबाबलाई कम गर्न जनसंख्या सापेक्षिक वितरण तथा वैकल्पिक स्रोतहरूको पहिचान गरिने पनि नीतिमा उल्लेख छ । बिदेसिने प्रवृत्ति रोक्ने नीति बिदेसिने प्रवृत्ति बढ्दो छ । जसले ठूलो मात्रामा रेमिट्यान्स आएको छ । तत्कालीन रूपमा यसले फाइदा नै गरेको छ । गरिबी घटाएको छ । विकास निर्माणमा सहयोग भएको छ । दैनिक आवश्यकता परिपूर्ति पनि गरेको छ । तर, यसले सामाजिक र सांस्कृतिक रूपमा धक्का हानेको छ । सामाजिक विकृति पैदा गरेको छ । बसाइँसराइ बढेको छ । त्यसकारण पनि आप्रवासन रहेका र फर्किएकाहरू प्रति जनसंख्या नीति केन्द्रित गरिएको छ । एकीकृत र स्वचालित सूचना प्रणालीमार्फत आप्रवासन रहेका र फर्किएका व्यक्तिलाई मानव पुँजीको रूपमा ग्रहण गरी ज्ञान, सीप, पुँजी र अनुभवको उच्चतम उपयोग गर्ने पनि नीतिमा उल्लेख छ । वैदेशिक रोजगार चक्र र सीप विकास तालिमको प्रमाण पेस गरपछि मात्र रोजगारमा जान पाउने कानुनी व्यवस्था गरिनेछ, नीतिमा भनिएको छ, वैदेशिक रोजगार चक्रका सबै चरणमा रोजगारीमा जानुपूर्व अवस्थादेखि स्वदेश फिर्ती तथा पुनस्र्थापनासम्मका सबै स्थितिका जानकारी लिने र अनुगमन गर्ने प्रणाली कार्यान्वयनमा ल्याइनेछ । कानुनी प्रक्रिया पूरा नगरी वैदेशिक रोजगारीमा जाने प्रवृत्ति निरुत्साहित गर्ने वैदेशिक रोजगारी निगरानी संयन्त्रमार्फत कानुनी सहायता, रोजगारी सहजीकरण ट्र्याकिङ कार्यान्वयनमा ल्याई द्विपक्षीय श्रम सम्झौता भएका मुलुकसँग मात्र रोजगारमा जान पाउने कानुनी व्यवस्था गरी सुरक्षित, मर्यादित तथा व्यवस्थित श्रम आप्रवासन प्रणाली अवलम्बन गरिने पनि नीतिमा छ । वैदेशिक रोजगारीबाट फर्किएका आप्रवासी श्रमिक तथा अन्य व्यक्तिलाई स्वदेशमा नै उद्यम गर्न र स्वरोजगारीमा संलग्न हुन वित्तीय प्रोत्साहन, सीप अभिवृद्धि तथा व्यावसायिक क्षमता विकास गरिने पनि जनसंख्या नीतिमा छ । नेपालमा काम गरिरहेका आप्रवासी विज्ञ तथा दक्ष व्यक्तिको ज्ञान, सीप र प्रविधि नेपालमा हस्तान्तरण गर्ने उपाय अवलम्बन गरिने पनि नीतिले बोलेको छ । लैंगिक समानता तथा सामाजिक समावेशीकरण जनसंख्या नीतिमा लैंगिक समानता तथा सामाजिक समावेशीकरणलाई जनसंख्या र विकासका सबै आयमहरूमा समाहित गरिने उल्लेख छ । संघ, प्रदेश तथा स्थानीय तहका शासकीय तहका नीतिगत, कानुनी, संरचनागत तथा प्रणालीगत व्यवस्थामा लैंगिक समानता तथा सामाजिक समावेशीकरणको विषय मूलप्रवाहीकरण गर्ने नीतिमा उल्लेख गरिएको छ । बहुआयमिक गरिबीमा रहेका सीमान्तकृत, विभेद, वञ्चिती र विभिन्न जोखिममा रहेका व्यक्तिको सामाजिक सुरक्षा र संरक्षणात्मक न्यायसमेतका लागि आधारभूत सेवासहित आर्थिक तथा सामाजिक संरक्षण गरिने पनि जनसंख्या नीतिमा ग्यारेन्टी गरेको छ । लिंग, वर्ग तथा जातीयताका आधारित सबै प्रकारका हिंसा तथा विभेदको अन्त्यका लागि कानुनी, संस्थागत तथा प्रणालीगत क्षमता सुदृढ गर्ने नीति अख्तियार गरिएको छ । जनसंख्या नीतिमा लैंगिक तथा यौनिक अल्पसंख्यक समुदायको समान अधिकारको संरक्षण गर्ने उल्लेख छ । कोही पनि पछाडि नछुटून् भन्ने दिगो विकास अवधारणा साकार बनाउन कार्यक्रम तथा बजेटमा लैंगिक तथा सामाजिक समावेशीकरण विषय समावेश गर्न समन्वयय र सहजीकरण गरिने पनि उल्लेख छ । बालअधिकार एवं प्रजनन सम्बद्ध सबै अधिकारको संरक्षण जनसंख्या नीतिमा यौन तथा प्रजनन स्वास्थ्य अधिकारको संरक्षण ताथ सम्बद्ध सेवाको विस्तार गर्ने उल्लेख छ । बाल संरक्षण, बालबालिकाको बाँच्च पाउने अधिकार, बाल सहभागिता र बालविकास सबाललाई प्रारम्भिक बाल विकाससँग एकाकार गर्ने नीति अख्तियार गरिएको छ । बालविवाहमुक्त नेपाल, २० वर्षको उमेर पूरा भएपछि मात्र विवाह, मनोवैज्ञानिक रूपमा सक्षम भएपछि मात्र सन्तान भन्ने अवधारण साकार पार्न विभिन्न अभियानमूलक कार्यक्रम कार्यान्वयनमा गरिने पनि नीतिमा छ ।स्वास्थ्य विकासमार्फत सबै नागरिक स्वास्थ्यमा पहुँचको ग्यारेन्टी पनि गरिएको छ । १५ वर्षमुनिका बालबालिकाको संख्या ३४९ प्रतिशतबाट घटेर २७ ८ प्रतिशतमा भएको छ । ६० वर्षमाथिको जनसंख्या १०२१ प्रतिशत रहेको छ । प्रति १०० छोरी जन्मदा १ सय १२ छोरा जन्मिछन् । यो पनि पछिल्लो समय ठूलो चिन्ताको विषय बनेको छ । २०७८ जनगणनाअनुसार १० प्रतिशतभन्दा बढी ज्येष्ठ नागरिक छन् । अब ३० वर्ष एजिङ पपुलेसन विस्फोट हुने अवस्थामा छ । बिदेसिने प्रवृत्तिा बढ्दो छ । यसले सामाजिक र सांस्कृतिक रूपमा धक्का लागेको छ । नेपालको पछिल्लो जनगणनाको तथ्यांक हेर्दा अशिक्षितभन्दा शिक्षित बढी बेरोजगार छन् । जेन जेड पुस्ता लक्षित स्टार्टअप तथा व्यवसाय सरकारले आधुनिक उत्पादन प्रविधि तथा व्यवसायको विकासमा युवा खासगरी जेन जेड पुस्तालाई आकर्षित गर्ने नीति ल्याएको छ । जनसंख्या नीतिमा जेन जेड पुस्तालाई आकर्षित हुने गरी युवावर्ग लक्षित स्टार्टअप तथा व्यवसाय प्रवर्धन कार्यक्रम सञ्चालन गरिने उल्लेख छ । जनसंख्याविद् डासेढाईं पनि जेन जेड पुस्ता केन्द्रित नीति लाभदायी बनाउनुपर्ने बताउँछिन् । युवा समुदायमा कामप्रति सम्मान गर्ने प्रवृत्तिको विकासका लागि अभियानमूलक कार्यक्रम सञ्चालन गरिने पनि नीतिमा छ । स्नातक तह अध्ययनरत विद्यार्थीहरूलाई कुनै एक व्यावसायिक सीप हासिल गर्ने गरी छोटो अवधिको सीपमूलक तालिम अभियान चलाइनेछ, नीतिमा भनिएको छ, तथ्यांक र जनसंख्या विषय अध्ययनरत विद्यार्थीहरूका लागि इन्टर्नसिपको व्यवस्था गरी सो विषयसम्बन्धी व्यावहारिक ज्ञान र क्षमता विकास गरिनेछ । युवावर्गमा डिजिटल विश्व कृत्रिम बौद्धिकता तथा सूचना प्रविधिको सकारात्मक प्रभाव वृद्धि हुने गरी लगानी बढाइने पनि उल्लेख छ । अनौपचारिक तथा असंगठित क्षेत्रमा कार्यरत व्यक्तिको तथ्यांक अभिलेखीकरण गरी बिनाज्यालाका घरायसी काम वा कम ज्याला प्राप्त गरेका कामलाई अर्थतन्त्रमा गरेको योगदानमा गणना हुने प्रणालीको विकास गरी कार्यान्वयनमा ल्याउने पनि नीतिमा उल्लेख छ । दुई पुस्ताबीचको दोहोरा भूमिका रहेका कामकाजी महिलाको पेसागत क्षमता तथा वृत्ति विकास र कार्य वातावरयण सकारात्मक बनाउन विभिन्न उपाय अवलम्बन गरिने पनि नीति छ । आदिवासी, जनजाति, दलित, लोपोन्मुखलगायत समुदायको मौलिक तथा रैथाने प्रविधि सीप, दक्षता र पेसालाई आधुनिकीकरण तथा व्यवसायीकरण गरिनेछ, नीतिमा उल्लेख छ । काठमाडौं उपत्यका तथा अन्य सहरी क्षेत्रमा अस्थायी बसोबास गरेका जनसंख्याको अवस्था थाहा पाउन अस्थायी जनसंख्या सर्वेक्षण गरिने पनि नीतिमा उल्लेख छ ।"
"ऋषभ पन्तले तोडे भिभ रिचर्ड्सको रेकर्ड, रचे इतिहास",काठमाडौं : भारत र इङ्ल्यान्डबीच जारी ५ टेस्ट शृङ्खलाको तेस्रो खेल ऐतिहासिक लर्ड्स मैदानमा जारी छ। खेलमा भारतीय ब्याट्सम्यानहरूको आक्रामक रूप देखियो। ऋषभ पन्तले टेस्ट क्रिकेटमा पनि छक्का प्रहार गर्ने मास्टर भनेर फेरि आफूलाई प्रमाणित गरे। पन्तले इङ्ल्यान्डविरुद्ध टेस्ट क्रिकेटमा अहिलेसम्म सबैभन्दा धेरै छक्का प्रहार गर्ने रेकर्ड बनाएका छन्। ऋषभ पन्तले रचे इतिहास अहिलेसम्मको तथ्याङ्क अनुसार पन्तले इङ्ग्ल्याण्डविरुद्धको टेस्टमा ३५ छक्का प्रहार गरेका छन्। पन्तले वेस्ट इन्डिजका दिग्गज सर भिभियन रिचर्ड्सलाई पछि पारे। रिचर्ड्सले इङ्ग्ल्याण्डविरुद्ध ३४ छक्का प्रहार गरेका थिए। पन्तको उपलब्धि उनको आक्रामक र निडर ब्याटिङ शैलीको परिणाम भन्न सकिन्छ। यसले टेस्ट क्रिकेटमा पनि नयाँ सोचको झलक दिएको छ।
"युट्युबको नियम परिवर्तन हुँदै, कसको कमाइमा पर्नेछ असर ?","काठमाडौं : अनलाइन भिडियो स्ट्रिमिङ प्लेटफर्म युट्युबले आफ्नो मुद्रीकरण नीति अपडेट गर्दैछ। यो नीति जुलाई १५, २०२५ देखि लागू हुनेछ। यो युट्युब पार्टनर प्रोग्रामसँग सम्बन्धित छ। युट्युबले जुलाई १५, २०२५ देखि आफ्नो साझेदार कार्यक्रम नियमहरू कडा गर्दैछ। नयाँ नियमहरू अन्तर्गत ठुलो मात्रामा उत्पादित, दोहोरिने र अप्रमाणिक सामग्रीको विज्ञापन राजस्व घटाइनेछ। यद्यपि, कम्पनीले च्यानल मुद्रीकरणको लागि सर्तहरू परिवर्तन गरेको छैन। च्यानल मुद्रीकरण गर्न सर्त यसको अर्थ च्यानललाई मोनेटाइज गर्नका लागि १००० भन्दा बढी सब्सक्राइबर हुनुपर्छ। यसबाहेक च्यानलमा १२ महिनामा ४००० सार्वजनिक हेराइ घण्टा वा ९० दिनमा १ करोड सर्ट भ्यू हुनुपर्छ। यद्यपि, अब अवस्था यति मात्र हुनेछैन सामग्री मौलिक र प्रामाणिक हुनुपर्छ। स्पाम र एआई सामग्रीको संख्या घटाउन र मौलिक सामग्रीको प्रवर्द्धन गर्न युट्युबले यो अपडेट ल्याइरहेको छ। यो अपडेट छुटाउने सिर्जनाकर्ताले आफ्नो सामग्री राम्रो संख्यामा पाइरहेका भएपनि विमुद्रीकरणको सामना गर्नुपर्ने हुन सक्छ। बढ्दो एआई सामग्री एआई प्रविधिको प्रवेशसँगै युट्युबमा यस्ता सामग्री बढिरहेका छन्। कम्पनीका अनुसार यी कम गुणस्तरका मिडिया वा सामग्री एआईको सहयोगमा उत्पन्न भइरहेका छन्। धेरै यस्ता च्यानल छन् जसले एआई सामग्री उत्पन्न गरेर लाखौँ ग्राहक थपेका छन्। यी भिडियो एआईको मद्दतले उत्पन्न गरिएका छन् र वास्तविक जस्तै प्रस्तुत गरिएका छन्। युट्युबले त्यस्ता सामग्रीको सम्बन्धमा नीतिगत अपडेट ल्याइरहेको छ। कम्पनीका अनुसार यो सानो अपडेट हो। तर यसले एआईको मद्दतले थोक सामग्री सिर्जना गर्नेलाई असर गर्नेछ।"
आज राति देशका यी स्थानमा हुने छ भारी वर्षा,"काठमाडौं : आज राति देशभर आंशिकदेखि साधारणतया बदली रहनेछ। मौसम पूर्वानुमान महाशाखाका अनुसार कोशी प्रदेश, बागमती प्रदेश र गण्डकी प्रदेशका केही स्थानहरू तथा बाँकी प्रदेशका थोरै स्थानहरुमा मेघगर्जनचट्याङ सहित हल्कादेखि मध्यम वर्षाको सम्भावना रहेको छ। कोशी प्रदेश, बाग्मती प्रदेश, गण्डकी प्रदेश र कर्णाली प्रदेशका पहाडी भूभागका एकदुई स्थानमा भारी वर्षाको पनि सम्भावना रहेको छ। देशको उच्चपहाडी तथा हिमाली भूभागका एकदुई स्थानमा हल्कादेखि मध्यम वर्षा हिमपातको सम्भावना रहेको महाशाखाले जनाएको छ। भोलि देशभर साधारणतया बदली रहनेछ। सबै प्रदेशका केही स्थानहरूमा मेघगर्जनचट्याङ सहित हल्कादेखि मध्यम वर्षाको सम्भावना रहेको छ। कोशी प्रदेश, बागमती प्रदेश, गण्डकी प्रदेश, कर्णाली प्रदेशका एकदुई स्थानमा भारी वर्षाको पनि सम्भावना रहेको महाशाखाले जनाएको छ। देशको उच्चपहाडी तथा हिमाली भूभागका थोरै स्थानहरूमा हल्कादेखि मध्यम वर्षा हिमपातको सम्भावना रहेको छ।"
साफ यू२० च्याम्पियनसिप : दक्षिण एसियाका कट्टर प्रतिद्वन्द्वीबीचको भेट आइतबार,"ढाका : साफ यू२० च्याम्पियनसिपमा नेपालले आइतबार घरेलु टोली बंगलादेशसँग प्रतिस्पर्धा गर्दैछ। पछिल्लो ३ वर्षयता नेपाल र बंगलादेश दक्षिण एसियाली क्षेत्रको आर्च राइभल (कट्टर प्रतिद्वन्द्वी)को रूपमा चिनिएका छन्। शुक्रबार ढाकाको बसुन्धरा किंग्स एरिनामा भएको आफ्नो पहिलो खेलमा भुटानलाई ६१ गोलले हराउँदै नेपालले सुखद् सुरुवात गरेको छ। नेपालका लागि आइतबारको खेलमा जित हात पारे उपाधि यात्रामा एक खुड्किलो नजिक पुग्नु हो। नेपाल र बंगलादेश उपाधि दाबेदार टिम हुन्। उपाधिमा आफ्नो हात लम्काउन दुवै टिमले एकअर्कालाई हराउनु पर्ने छ। बंगलादेशी टिममा ९ जना सिनियर टिममा स्थान बनाएका खेलाडी छन्। नेपाली टिममा भने भविष्यमा सिनियर टिममा पर्न सक्ने खेलाडी छन्। नेपालका प्रशिक्षक यम प्रसाद गुरुङ भन्छन्,उनीहरूसँग सिनियर टिममा खेलेका खेलाडी छन्। हामीसँग भविष्यमा सिनियर टिम खेल्न सक्ने खेलाडी छन्। प्रशिक्षक यमले पछिल्लो समयको बलियो प्रतिस्पर्धी मानिएको बंगलादेशसँग खेल्न आफूहरू तयार रहेको बताए। उनी भन्छन्, बंगलादेश बलियो प्रतिस्पर्धी हो। उससँग खेल्न रमाइलो हुन्छ। दुवै टिम आक्रामक मानसिकतामा खेल्न मन पराउने टिम हो। तर त्यो खेलमा हाम्रो तर्फ नतिजा पर्न सक्छ। बलियो बंगलादेशविरुद्ध नेपाल बंगलादेशको यू२० समूहमा सिनियर टिमबाट खेलिसकेका ९ जना खेलाडी छन्। बंगलादेशले एसिया कप छनोट खेल्ने टिमका गोलकिपर स्वर्ण रानी मण्डल र माइल अख्तर, डिफेन्डर जोइनब बीबी रिता, मिडफिल्डर मुन्की अख्तर र सपना रानी, फर्वाड नबीरन खातुन, सागोरिका र उम्लि मार्मा तथा स्ट्राइकर अफिदा खानदोकरलाई साफ यू२० का लागि छनोट गरेको छ। स्ट्राइकर समेत रहेकी अफिदाले यू२० को टिमको नेतृत्व गरेकी छन्। यो टिमलाई घरेलु समर्थक र मैदानको राम्रो साथ मिल्नेछ। यिनै खेलाडी सम्मिलित टिमले पहिलो पटक एसियन कपमा स्थान बनायो। त्यसकारण पनि उनीहरूको मानसिकता निकै बलियो रहेको छ। यस्तै नेपाली खेलाडीले पनि पहिलो खेलमा गरेको प्रदर्शनले कमजोरको टिमको रुपमा मैदानमा उत्रने छैन। पहिला नेपाल र भारतको खेल दर्शकका लागि निकै रोचक हुने गर्थे। तर पछिल्लो समयमा दक्षिण एसियाली महिला फुटबलमा बंगलादेश र नेपालको खेल अझ रोचक हुन थालेको छ। साफ यू२० प्रतियोगिता सुरु हुनु अघि एक बंगलादेशी पत्रकारले नेपाली प्रशिक्षक यम प्रसाद गुरुङलाई आर्च राइभल शब्द प्रयोग गरी प्रश्न सोधेका थिए। प्रश्नको जवाफमा प्रशिक्षक यमले भने,हो पछिल्लो समय भारतभन्दा नेपाल र बंगलादेशको खेल निकै रोचक हुन्छ। उमेर समूहमा हालसम्म साफ च्याम्पियनसिपतर्फ कुनै पनि उपाधि जित्न नसकेको नेपाल यसपटक स्वर्ण पदकसहित विगतको रजतको छवि बिर्सन चाहन्छ। यसका लागि बंगलादेश नेपालको सबैभन्दा ठुलो अड्को हो। प्रशिक्षक यमले भने, यस पटक यो टिममा च्याम्पियन बन्ने क्षमता छ। साफ यू२० २०२३ महिला च्याम्पियनसिपको बंगलादेश च्याम्पियन हो । राउन्ड रोबिनमा भएको प्रतियोगितामा नेपालले लिग चरणमा ३१ ले पराजित भएको थियो। नेपालका लागि मनमाया परियारले एक मात्र गोल फर्काएकी थिइन्। फाइनलमा नेपाल बंगलादेशसँग ३० ले हार बेहोर्दै रजत पदक लगाएर घर फर्किएको थियो। पहिलो खेल सकिँदा नेपाल र बंगलादेशले ११ खेल जितेका छन्। गोलअन्तरले नेपाल बंगलादेशभन्दा पछि छ। पहिलो खेलमा बंगलादेशले श्रीलंकालाई ९१ ले पराजित गरेको हो। नेपालले भुटानमाथि ६१ को जित दर्ता गर्यो। हिलाम्य मैदानले बिगारेको नेपालको पहिलो खेल नेपालका लागि पहिलो खेल जितसहितको सुरुवात रह्यो। तर जति खेल्नु पर्ने भुटान र नेपाल दुवै टिमका खेलाडीले खेल्न सकेनन्। दुवै टिममा प्रशिक्षकले मैदानको खुलेर निन्दा गरे। मैदानकै कारण खेल जस्तो हुनुपर्ने हो त्यसो नभएको उनीहरूले बताए। भुटानकी प्रशिक्षक टंक माया घले भन्छिन्,मैदानको हालत निकै खराब थियो। हामीले यस्तो मैदानमा कहिल्यै खेलेका थिएनौँ। भुटानले पहिलो हाफमा हिलाम्य मैदानको कारण निकै संघर्ष गर्नुपरेको कुरा प्रशिक्षक घलेले बताइन्। यस्तै नेपालका प्रशिक्षक यम प्रसाद गुरुङ पनि मैदानको स्थिति राम्रो नभएको बताउँछन्। पहिलो हाफमा भन्दा दोस्रो हाफमा नानीहरूले राम्रो खेले। नानीहरूले यस्तो मैदानमा अभ्यास पनि कहिल्यै गरेका थिएनन्। यो पहिलो पटक यस्तो मैदानमा खेल्दा हामीलाई गाह्रो भयो। मैदानको अवस्था राम्रो भएको भए हामी अझै राम्रो खेल्न सक्थ्यौँ। नेपालले दोस्रो खेल बंगलादेशसँग बसुन्धरा किंग्स एरिनामा आइतबार ६ः४५ मा खेल्नेछ।"
"रसुवागढी नाका बन्द हुँदा केरुङमा नेपाली अलपत्र, रसुवाका प्रजिअ भन्छन्उद्धारको पहल हुँदैछ","काठमाडौं : चीनसँगको अन्तर्राष्ट्रिय व्यापारिक नाका रसुवागढी बन्द हुँदा चीनको केरुङमा नेपाली अलपत्र परेका छन्। यहाँ ६० जनाभन्दा बढी चालक तथा अन्य व्यक्तिहरू अलपत्र परेका हुन्। कतिको संख्यामा अलपत्र परेका छन् भन्ने एकिन तथ्यांक छैन। मंगलबार आएको बाढीले मितेरी पुल बगाएपछि दुई देश बीचको सडक सम्पर्क विच्छेद भएको छ। नाकामा चिनियाँ पक्षले आफ्नो तर्फ काम सुरु गरेको भए तापनि केरुङमा रहेका नेपाली फर्कन सक्ने अवस्था अझै बनिसकेको छैन। सीमा पारी रहेकाहरूले मंगलबार चिनियाँ टोलीले उद्धार गरेर केरुङ पुर्याएको थियो। केरुङमा रहेका व्यवसायी पुरुषोत्तम पौडेलका अनुसार त्यहाँ रहेका नेपालीलाई उद्धार नगर्दा समस्या उत्पन्न भएको छ। सीमित पैसा बोकेर केही दिनमै फर्केने आशाका आएका चालकहरूलाई समस्या परेको छ। कतिपयको नियमित खाने औषधि सकिएको छ। एक दुई दिन घुम्ने भनेर आएका पर्यटकलाई झन ठूलो समस्या परेको छ। रसुवावासीले चीन प्रवेशका लागि नेपाल चीन आगमन प्रस्थान अनुमति पत्र (चाइना पास) पाउने गरेका छन्। तर यसको सीमा छ। चाइना पास भएका रसुवावासीले चीनको पाङसिङसम्म यात्रा गर्न पाउँछन्। जसले गर्दा रसुवाका सवारी चालकले केरुङबाट रसुवागढीसम्म सामग्री ल्याउँदै आएका छन्। अन्य जिल्लाका सवारी चालकले यस नाकामा सो सुविधा पाएका छैनन्। तर, अहिले रसुवागढी नाका बन्द छ। नाका नखुल्दासम्म सडक मार्गबाट सामग्री आयात गर्ने हो भने अब केरुङबाट सिन्धुपाल्चोकको तातोपानी नाका हुँदै सामग्री ल्याउनुको विकल्प छैन। तर रसुवाका सवारी चालकले उक्त मार्ग प्रयोग गर्न पाउँदैनन्। व्यवसायी पौडेलले भने, यहाँबाट तातोपानी नाका जानका लागि भिसा लगाउनुपर्छ। जति नै विपत्ति आए तापनि अरू क्षेत्रबाट प्रवेश गर्न नपाइने रहेछ। यहाँ भएका नेपालीलाई तत्काल उद्धार गर्ने व्यवस्था गर्नुपर्छ। रसुवाका प्रमुख जिल्ला अधिकारी अर्जुन पौडेलले केरुङमा रहेका नेपालीको उद्धारका लागि पहल गरिरहेको बताए। हामीले चिनियाँ स्थानीय अधिकारीहरूसँग उद्धारका लागि पहल गरिरहेका छौं। स्थानीय अधिकारीले स्थिति सहज बनेपछि नेपाल फर्काउने बताएका छन्। उनले त्यहाँ नेपालीहरू अप्ठ्यारो अवस्थामा रहेको कुरा वास्तविक भएको बताए। चिनियाँ पक्षले उद्धार गरेर लगेका नेपालीलाई खान बस्नको व्यवस्था गरेको छ। अन्य नेपालीलाई अप्ठ्यारो परेको कुरा साँचो हो। यसको समस्याको समाधान चाडै हुन्छ। रसुवागढी नाकापारी फसेका गाडीमध्ये २६ वटा चिनियाँ पक्षले सुरक्षित स्थानमा सारिसकेको उनले बताए। चिनियाँ टोलीले अन्य सवारी साधन पनि सुरक्षित स्थानमा सार्ने कार्य गरिरहेको उनको भनाइ छ। नाकामा मितेरी पुल निर्माणका लागि चिनियाँ पक्षसँग पहल गर्ने सरकारले निर्णय गरिसकेको छ। नाकासम्म पुग्ने बाटो निर्माण पनि चिनियाँ पक्षले नै गर्ने छ। तर अस्थायी रूपमा सडक सञ्चालनका लागि हाम्रो सडक विभागले काम गरिरहेको छ। मंगलबार गएको बाढीमा परेर २० जना बेपत्ता भएका थिए। बाढीले ६४ वटा सवारी साधन बगाउनुका रसुवागढी लगायतका जलविद्युत आयोजनामा भौतिक क्षति गरेको थियो।"
करोडौंको कभर्ड हल जीर्ण बन्दै,"महोत्तरी : गौशालामा निर्मित कभर्ड हल जीर्ण बन्दै गएको छ। भवनको भित्री भाग जीर्ण भई भत्किँदा समेत सम्बन्धित पक्षले चासो देखाएको छैन। गौशाला उद्योग वाणिज्य संघको मातहतमा रहेको यो भवनको रेखदेख अनि उचित संरक्षणतर्फ भने कसैले ध्यान नदिँदा करोडौंको लागतमा निर्मित भवन क्रमिक रुपमा अस्तित्व विहीन बन्दै गएको स्थानीय रिंकी श्रेष्ठले बताइन्। उनले भनिन्, सार्वजनिक सम्पतिको संरक्षणका निम्ति देशमा तीन तहका सरकारका प्रतिनिधि भए तापनि यसतर्फ कसैको ध्यान नजानु दुःखद रहेको छ। भवन निर्मित भएपछि स्थानीयहरू हर्षित भएपनि पछिल्लो समयमा आएर भवन जीर्ण भएको खबरले हरेकको मन खिन्न बनेको छ। यस क्षेत्रमा विवाह, उत्सव, सभा सम्मेलन तथा खेलाडीहरूले खेलकुदको प्रायोजनले उपयोगमा ल्याउने यस भवनभित्र जाँदा जो कोही पनि सरोकारवालाप्रति प्रश्न उठाउँदै आएको गौशाला १ का राजकुमार कुशवाहाले बताए। उनले थपे, अत्याधुनिक सुविधा भवनले चिनेका भवन अहिले बेवारिसे र अलपत्र भएका छन्। यसप्रति हरेक नागरिकले कर्तव्यवोध हुने किसिमको भूमिका आउनुपर्ने अहिलेको आवश्यक्ता रहेको छ। जुन पछिल्लो समयमा आएर हरेकले बिर्सिँदा करोडौको भवन अहिले जीर्ण बनेको छ। महोत्तरीको गौशालामा ४ करोडको लागतमा बहुउद्देश्यीय भवन (कभर्ड हल) को निर्माण हुने भएको छ। महोत्तरी क्षेत्र नम्बर १ ख बाट निर्वाचित नेकपाका प्रदेश सांसद भरतप्रसाद साहले संसदीय विकास कोषमार्फत प्राप्त भएको रकमबाट गौशालास्थित जीरोमाइलमा अत्याधुनिक पूर्वाधारसहितको कभर्ड हल निर्माण हुन लागेको हो। महोत्तरी क्षेत्र नम्बर १ ख का प्रदेश सांसद भरतप्रसाद साहको संसदीय विकास कोषमार्फत पौने ४ करोडको लागतमा सो अत्याधुनिक सुविधासम्पन्न कभर्ड हलको निर्माण भएको छ। जुन अहिले व्यवस्थापनको जिम्मेवारी गौशाला उद्योग वाणिज्य संघको मातहतमा रहेको छ।"
डलर साटिदिन्छु भनि ठगी गर्ने चारजना पक्राउ,"काठमाडौं : डलर साटीदिन्छु भनि ठगी गरेको आरोपमा ४ जनालाई बिहीबार प्रहरीले पक्राउ गरेको छ। पक्राउ पर्नेहरूमा सिन्धुपाल्चोकको बाह्रबिसे नगरपालिका३ धार्पा घर भई भक्तपुर चाँगुनारायण नगरपालिका१ बोडे बस्ने २८ वर्षीय पर्वत तामाङ भन्ने कर्म वाङगेल पाइन, २५ वर्षीय प्रकाश तामाङ भन्ने सूर्य बहादुर पाइन, ३६ वर्षीय सागर भन्ने सन्तबिर पाइन र ललितपुर, ललितपुर महानगरपालिका१६ धापाखेल बस्ने ३५ वर्षीय विष्णु कुमार रुम्बा रहेका छन्। पीडितलाई आफूसँग ६ हजार अमेरिकन डलर छ, ७ लाख नेपाली रकम दिनु भनि असार २२ गते भक्तपुर चागुँनारायण नगरपालिका४ हलछापस्थित जंगलमा लगि नक्कली पेस्तोल देखाई पीडितको साथमा रहेको मोबाइल र नगद ७ लाख रुपैयाँ जबरजस्ती खोसी फरार भएको घटनामा संलग्न उनीहरूलाई काठमाडौं उपत्यका अपराध अनुसन्धान शाखा कार्यालय भक्तपुरबाट खटिएको प्रहरीले पक्राउ गरेको हो। उनीहरूको साथबाट बा७६ प ५९३१ नम्बरको स्कुटर, बागमती प्रदेश ०२०५३ प २७८० नम्बरको मोटरसाइकल, नगद ६४ हजार ४० रुपैयाँ, चेक १ थान र मोबाइल १० थान प्रहरीले बरामद गरेको छ। उनीहरूलाई आवश्यक अनुसन्धान एवम् कारबाहीका लागि जिल्ला प्रहरी परिसर भक्तपुर पठाइएको छ।"
प्राविधिक विद्यालय सञ्चालन गर्न तिलोत्तमाको बजेट,"बुटवल : रुपन्देहीको तिलोत्तमा नगरपालिकाले प्राविधिक विद्यालय सञ्चालन गर्ने नीतिगत निर्णय गरेको छ। विद्यालय सञ्चालन गर्नका लागि नगरपालिकाले आगामी आर्थिक वर्ष २०८२०८३ का लागि २५ लाख रुपैयाँ बजेटसमेत विनियोजन गरेको छ। नगरपालिका१४ मा रहेको सिटी कलेजको प्रयोगविहीन भवनलाई व्यवस्थित गरी प्राविधिक विद्यालय सञ्चालन गर्ने तयारी गरिएको नगरप्रमुख रामकृष्ण खाणले जानकारी दिए। विद्यालय सञ्चालन गर्न प्राविधिक शिक्षा तथा व्यावसायिक तालिम परिषद् (सीटीईभीटी)ले स्वीकृत प्रदान गरिसकेको छ, खाणले भने, प्राविधिक विद्यालय सञ्चालनपछि नगरपालिका क्षेत्रका विद्यार्थीहरू प्रत्यक्ष लाभान्वित हुनेछन्। उनका अनुसार सीटीईभीटीले प्रमाणपत्र तह नर्सिङ र डिप्लोमा इन फार्मेसीमा ४०४० वटा कोटा विद्यार्थी भर्ना क्षमता रहने गरी विद्यालय सञ्चालनको अनुमति दिएको छ। बिहीबार बसेको परिषद्को सचिव स्तरीय बैठकको निर्णयले नगरपालिकालाई प्राविधिक विद्यालय सञ्चालनका लागि पूर्वाधार तयारी सम्बन्धमा अनुमति दिएको हो। नगरपालिकाले भर्ना हुने कुल विद्यार्थी संघको ५० प्रतिशत तिलोत्तमा नगरपालिकावासीलाई छात्रवृत्तिमा पढ्न पाउने व्यवस्थासहितको तयारी गरिरहेको नगरप्रमुख खाणले जानकारी दिए। विद्यालय सञ्चालन भइसकेपछि वर्षौंदेखि प्रयोगविहीन भवन पनि प्रयोगमा आउने छ, खाणले भने,नगरवासीले पनि सेवा लिनेछन्। निवर्तमान नगरप्रमुख वासुदेव घिमिरेको कार्यकालमा ३ करोड ७७ लाख रुपैयाँ लगानी गरी सिटी कलेज सञ्चालनका लागि तीन तलाको सुविधायुक्त भवन निर्माण गरिएको थियो। तर, कलेज सञ्चालन हुन नसक्दा भवन वरिपरि घाँस उम्रेको छ। उक्त भवनमा कुल २२ वटा कोठा रहेको नगरपालिकाले जनाएको छ। प्राविधिक विद्यालय सञ्चालन गर्नका लागि आवश्यक पर्ने अन्य पूर्वाधार र जनशक्तिका बारेमा नगरपालिकाले तयारी थालिरहेको समेत नगरप्रमुख खाणले जानकारी गराए।"
कलको पानी जारमा भरेर बिक्री,"रौतहट : रौतहटमा खानेपानीमा समेत उपभोक्तामाथि ठगी भएको छ। धाराको पानी सिधै जार र बोतलमा भरेर जिल्लाको चन्द्रनिगाहपुरदेखि अन्य बजारमा बिक्री वितरण भइरहेको जिल्ला प्रशासन कार्यालय रौतहट र चन्द्रपुर नगरपालिकाको संयुक्त टोलीले शुक्रबार चन्द्रपुर बजार क्षेत्रमा गरेको अनुगमनका क्रममा फेला परेको हो। अनुगमनका क्रममा नाम र दर्ता बिना नै म्याद गुज्रिएका खाद्य सामग्री प्रयोग गरेर चन्द्रपुर नगरपालिका५ का रजनेस गुप्ताले सञ्चालन गर्दै आएको एक पानी उद्योग बिना दर्ता सञ्चालन गर्दै ठग्ने कार्य भएको सहायक प्रमुख जिल्ला अधिकारी किरण निधि तिवारीले बताए। दर्ता बिनाको उक्त उद्योगले धाराको पानी मोटरबाट निकालेर जारमा भरेर बजारमा बिक्री गर्दै आइरहेको प्रशासनले जनाएको छ। उपभोक्ता हित संरक्षण मञ्च रौतहटका अध्यक्ष टिका घिमिरेका अनुसार पानी उद्योगले कुनै परीक्षण उपकरण र स्वीकृति बिना धाराको पानी बेच्दै उपभोक्तालाई ठग्दै आएको पाइको छ। कलको पानीलाई सिलबन्दी गरेर बजारमा पठाउनु उपभोक्ताको स्वास्थ्यसँग खेलवाड भएकाले कारबाही हुनुपर्ने बताए। जिल्ला प्रशासन कार्यालयले उद्योगका सञ्चालक गुप्तालाई आइतबार कागजातसहित उपस्थित हुन आदेश दिएको प्रशासकीय अधिकृत मनिष झाले जानकारी दिए। तोकिएको समयमा कार्यालयमा उपस्थित नभएमा उद्योगलाई सिलबन्दी गरी कानुनी कारबाही र कडा जरिवाना गरिने झाले बताए। गुणस्तरहीन पानीको उपयोगले झाडापखाला, टाइफाइड, जन्डिस, आउँ आदि पानीजन्य रोग र यसको मिनरल काउन्ट बढेको अवस्थामा कलेजो, मृगौलालगायत शरीरमा दीर्घकालीन नकारात्मक असर समेत देखिने डाक्टर सुवास चौधरीले बताए।"
२ वर्षीय बालकको पानीमा डुबेर मृत्यु,धरान : सुनसरीको बराहक्षेत्र नगरपालिका८ शान्तिनगर बस्ने २ वर्षीय बालकको पानीमा डुबेर मृत्यु भएको छ । बुधबार स्थानीय तपन कबिरथको २ वर्षीय छोरा भगिरथ कबिरथको घर छेउको नहरको पानीमा डुबेर मृत्यु भएको ईलाका प्रहरी कार्यालय महेन्द्रनगरका प्रहरी निरीक्षक दिवस कुवरले बताए । घरबाट बाहिर निस्किएका भगिरथ नहरको पानीमा डुबेर घाइते भएका थिए । उनलाई उपचारका लागि नोबेल मेडिकल कलेज लैजाने क्रममा मृत्यु भएको प्रहरी निरीक्षक कुवरले बताए । अहिले प्रहरीले घटनास्थलको मुचुल्का तयार गरि सबको पोस्टमार्टम गर्न कानुनी प्रक्रिया पुरा गर्ने काम भइरहेको उनले बताए ।
कालीकोट पूर्ण खोप सुनिश्चितता तथा दिगोपना जिल्ला घोषणा,कालीकोट : कालीकोटलाई पूर्ण खोप सुनिश्चितता तथा दिगोपनाको जिल्ला घोषणा गरिएको छ। शनिबार सदरमुकाम मान्ममा कर्णाली प्रदेशका प्रथम मुख्यमन्त्री तथा प्रतिनिधिसभा सांसद महेन्द्र बहादुर शाहीले औपचारिक रूपमा घोषणा गरेका हुन्। शाहीले खोपको आगामी दिनमा थप निरन्तरताको लागि आग्रह गर्दै स्वास्थ्य सूचक सुधारमा स्वास्थ्यकर्मीहरूको भूमिका बढेको र स्वयंसेविकाहरूको सक्रियता महत्त्वपूर्ण रहेको बताए। उनले बदलिएको व्यवस्था पश्चात् स्वास्थ्य जनशक्ति बढे पनि स्वास्थ्य सूचकहरूमा सुधार आउन नसकिरहेको टिप्पणी गरे। जिल्ला समन्वय समितिका प्रमुख धनजित बहादुर शाहीले स्वास्थ्यकर्मीहरूको सक्रियता र जिम्मेवारीपन आवश्यक रहेको बताए। जिल्ला खोप समन्वय समितिका सदस्य सचिव एवम् जिल्ला स्वास्थ्य सेवा कार्यालय कालिकोटका प्रमुख डा: भीष्म प्रसाद पोखरेलले भौगोलिक विकटताको कारण खोप कार्यक्रममा अझै चुनौतीपूर्ण रहेको बताए।
इलाममा अव्यवस्थित बसोबासीलाई जग्गा धनीपूर्जा वितरण,इलाम : प्रधानमन्त्री केपी शर्मा ओलीले इलामको माई नगरपालिकाको शितलीमा १५ शय्याको आज उद्घाटन गरेका छन्। सोही कार्यक्रममा प्रधानमन्त्री ओलीले अव्यवस्थित बसोबासीलाई जग्गा धनीपुर्जा वितरण गरेका छन्। साथै बृहत् खानेपानी आयोजनाको शिलान्यास गरे। सो पालिकाका एक सय ७६ अव्यवस्थित बसोवासीलाई जग्गा धनीपुर्जा वितरण गरिएको छ। कार्यक्रममा प्रधानमन्त्री ओलीले तीन तहको सरकारको समन्वयमा विकास निर्माणका काम भइरहेको उल्लेख गर्दै देखिएका अरू समस्याको समाधानमा थप केन्द्रित हुनुपर्नेमा जोड दिए। उनले मदन भण्डारी राजमार्ग यसै नगरपालिकाबाट जाने भएकोले आधुनिक तरिकाबाट व्यावसायिक उत्पादन र खेती तथा बजार विस्तारमा लाग्न स्थानीयवासीलाई आग्रह गरे। प्रधानमन्त्री ओलीलाई नगरप्रमुख खम्बा सिंह लिम्बूले मागपत्र बुझाएका थिए।
३५ लाखमा निर्मित स्वास्थ्य चौकी चार वर्षदेखि अलपत्र,"टीकापुर : कैलालीको टीकापुर नगरपालिका३ रामपुरमा चार वर्षअघि निर्माण भएको स्वास्थ्य चौकी भवन सञ्चालनमा नआउँदै अलपत्र परेको छ। आर्थिक वर्ष २०७७०७८ मा स्वास्थ्य चौकी निर्माण लागि स्वास्थ्य तथा जनसंख्या मन्त्रालयको ३५ लाख बजेटबाट निर्मित स्वास्थ्य चौकी भवन सञ्चालनमा नआउँदै अलपत्र परेको हो। ऐलानी जग्गामा निर्माण गरिएको स्वास्थ्य चौकी भवनको एक कुना व्यक्तिगत जग्गामा जाने बाटोमा परेपछि निर्माण सम्पन्न भएको चार वर्ष बितिसक्दा समेत भवन सञ्चालन नआउँदै अलपत्र परेको हो। स्थानीय बासीका अनुसार रामपुरमा रहेको चार कट्ठा ऐलानी जग्गामा स्थानीय सरकारले पर्याप्त छलफल नै नगरी निर्माण गर्दा भवनको एक कुना निजी जग्गामा जाने बाटोमा परेको भन्दै सञ्चालनमा नआएको हो। भवन निर्माण हुँदासम्म कसैले कहिंकतै भवन बाटोमा परेको बारे केही भनेनन्, तर भवन निर्माण सम्पन्न भएर उद्घाटनको तयारी गर्दा जग्गाधनीले भवन बाटोमा परेको भन्दै विवाद गरेपछि अलपत्र परेको हो वडा नम्बर ३ का तत्कालीन वडाध्यक्ष रामसेवक महतोले भने स्थानीय नारायण पण्डितले प्लानिङ्ग गरेको बाटोमा चार फिट भवनले मिचेको भन्दै विवाद भएको थियो, हामीले पटक पटक छलफल गरेर समाधान प्रयास गरेका थियौं, तर पनि कुरा नमिल्दा भवन अलपत्र परेको हो। पूर्व वडाध्यक्ष महतो वडामा अन्य ठाउँमा सार्वजनिक जमिन नभएकाले त्यो ठाउँमा भवन बनाएको प्रतिक्रिया दिन्छन्। नगर कार्यपालिका बैठकमा छलफल गरेर नै भवन बनाएको उनको दाबी छ। स्वास्थ्य चौकीका लागि बजेट पर्दा स्थानीय एकदमै खुशी थिए। जब भवन सर्ने कुरा आयो, तब विवाद भयो पूर्व वडाध्यक्ष महतोले भने भवन छेउबाटै २० फिटको बाटो निकालिएको छ। भवनको एउटा कुनाले चार फिट जति बाटो च्यापिएको छ। त्यसमै विवाद भयो र हालसम्म प्रयोगमै ल्याउन सकिएको छैन। महतोले जग्गाधनीलाई नगरपालिकामा बोलाएर छलफल गरेको बताउँदै विवाद टुंग्याउन खोजे पनि आफ्नो कार्यकाल सकिएकाले प्रक्रिया अधुरै रहेकाले भवन हालसम्म प्रयोगविहीन भएको बताए। स्थानीय बासिन्दा अर्जुन चौधरीका अनुसार जनप्रतिनिधिले जग्गाधनीहरू सँग कुनै छलफल नै नगरी भवन निर्माण गर्दा समस्या भएको बताए। स्वास्थ्य भवनसँग जोडिएको जग्गाको मोहडा थोरै छ, त्यसैमा बाटो बनाएपछि विवाद भएको हो उनले भने स्थानीय सरकारले सञ्चालन गर्न चासो देखाए बाटोमा परेको जग्गा सट्टापट्टा गरेर मिलाउन सकिन्छ, त्यसबारे अहिलेको स्थानीय सरकारले वास्ता गरेको छैन। वडा नम्बर ३ को रामपुरमै गैरसरकारी संस्था कोइकाले निर्माण गरेको अत्याधुनिक स्वास्थ्य चौकीको भवन छ। स्थानीयबासीहरू नगरपालिकाले स्वास्थ्यका नाममा आएको बजेट स्वास्थ्य चौकी भवन निर्माण सम्पन्न गरेर त्यही भवनबाट वडा कार्यालय सञ्चालन गर्ने तयारी गरेको बताउँछन्। स्वास्थ्य चौकी भवन कोइकाले निर्माण गरेको धेरै राम्रो छ, स्वास्थ्य चौकी भवन निर्माण गरेर त्यही भवनबाट वडा कार्यालय सञ्चालन गर्ने तयारी त्यतिबेला थियो स्थानीय सुनिता चौधरीले भनिन् भवनको विवादका कारण हालसम्म वडा नम्बर ३ को आफ्नो भवन छैन, सेवाग्राहीलाई सेवा लिन समस्या हुँदै आएको छ। रामपुरमा निर्मित उक्त भवन सञ्चालनमा नहुँदा कोइकाले निर्माण गरेको स्वास्थ्य चौकीकै भवनबाट वडा कार्यालय सञ्चालनमा छ। स्वास्थ्य चौकी र वडा कार्यालय एउटै भवनबाट सञ्चालन हुँदा दुवै थरि सेवाग्राहीलाई समस्या हुने गरेको स्थानीयहरू बताउँछन्। स्वास्थ्य चौकीलाई कोइकाले निर्माण गरेको भवनमै राखेर नयाँ भवनमा वडा कार्यालय सार्न कार्यपालिकाले निर्णय नै गरेको थियो। टीकापुर नगरका नगर प्रमुख रामलाल डगौरा थारू पर्याप्त समन्वय विना भवन निर्माण हुँदा विवाद उत्पन्न भएर भवन अलपत्र परेको बताउँछन्। उक्त भवनमा वडा कार्यालय राख्ने गरी विवाद समाधानका लागि छलफल भइरहेको छ नगर प्रमुख थारूले भने छिमेकी जग्गाधनीले पालिकाको न्यायिक समितिमा छलफलका लागि निवेदन दिएका छन्, हामी यसमा छलफल गरेर समाधान निकालेर भवन सञ्चालन गर्ने तयारीमा छौं। निर्माण भएको चार वर्षसम्म समेत सञ्चालन हुन नसकेपछि उक्त भवन जीर्ण हुँदै गएको छ।"
"बैतडीमा जीप दुर्घटना, दुई जनाको मृत्यु","बैतडी : बैतडीमा जीप दुर्घटना हुँदा दुई जनाको मृत्यु भएको छ। शनिबार बिहान करिब साढे ५ बजे धनगढीबाट दार्चुलाको गन्नातर्फ जाँदै गरेको सुप प्र ०४ ००१ ज १३७२ नम्बरको जीप बैतडीको पाटन६ स्थित खिपालीमा दुर्घटना भएको हो। डिलासैनी गाउँपालिका१ का चालकसमेत रहेका २४ वर्षीय सन्तोषबहादुर राना र ३२ वर्षीय किरण बोहराको मृत्यु भएको जिल्ला प्रहरी कार्यालय बैतडीका प्रवक्ता, प्रहरी निरीक्षक बलराम पाण्डेयले जानकारी दिए । जीप सवार अन्य ६ घाइते भएका छन् । डिलासैनी१ का ४५ वर्षीय राम कुमार राना, २१ वर्षीय भागरती खत्री उनकी २ वर्षकी छोरी एलिसा, २१ वर्षका हेमन्त प्रसाद भट्ट, २७ वर्षीय राजेन्द्र बहादुर खत्री र ५१ वर्षीय कलमा धामी घाइते भएका प्रहरी निरीक्षक पाण्डेयले बताए । राजेन्द्र र कलमालाई थप उपचारका लागि धनगढी रिफर गरिएको जिल्ला प्रहरी कार्यालय बैतडीले जनाएको छ । दुर्घटनाको जानकारी पाएलगत्तै इलाका प्रहरी कार्यालय पाटनको टोली र स्थानीयले उद्धारमा खटिएका थिए । जीप सडकबाट करिब १०० मिटर तल भीरमा थामिएको हो । दुर्घटनाको कारण खुल्न सकेको छैन ।"
त्रिवि शिक्षण अस्पतालको आकस्मिक कक्षमा १५ शय्या थप,"काठमाडौं : त्रिवि शिक्षण अस्पतालले स्वास्थ्य सेवालाई थप प्रभावकारी र गुणस्तरीय बनाउन नयाँ सुविधासहित सेवा सञ्चालनमा ल्याएको छ। स्वास्थ्य तथा जनसङ्ख्यामन्त्री प्रदीप पौडेलले आज अस्पतालमा १५ शय्यासहितको आकस्मिक कक्ष ग्रीन एरिया वार्ड र आधुनिक प्रविधिसहितको थ्री टेस्ला एमआरआई सेवा उद्घाटन गरे। त्यस अवसरमा उनले शिक्षण अस्पतालको यस पहलले स्वास्थ्य क्षेत्रको प्रभावकारिताका लागि थप योगदान गर्ने विश्वास व्यक्त गरे। मन्त्री पौडेलले भने, थपिएको सेवाले धेरै नागरिकलाई सुपथ र शुलभ सेवा प्राप्त गर्न सहज हुनेछ। आगामी दिनमा सेवा विस्तार र अस्पतालको आधुनिकीकरण प्रयासमा मन्त्रालयको सहयोग रहनेछ। अस्पतालका निर्देशक प्रा डा सुवास आचार्यले मन्त्रालयको सहयोगमा आधुनिक एमआरआई मेसिन प्राप्त भएको र अब बिरामीले महंगो शुल्क तिरेर अन्यत्र धाउनुपर्ने बाध्यता नरहने बताए। बिरामीको सङ्ख्या अधिक हुने भए पनि आकस्मिक कक्षमा शय्या अभाव हुँदा एकै बेडमा दुई जनासम्म भर्ना गर्नुपर्ने अवस्था रहेकामा अब उक्त समस्या समाधानमा पनि योगदान पुग्ने उनको भनाइ थियो।"
कुहिएको अवस्थामा महिलाको शव फेला,"विराटनगर : मोरङको बूढीगंगामा कुहिएको अवस्थामा शनिबार अपरान्ह महिलाको शव फेला परेको छ। किरा परेको र सडेर दुर्गन्धित भएको अवस्थामा दिउँसो ४ बजेतिर शव भेटिएको मोरङ प्रहरी प्रवक्ता डीएसपी कोपिला चुँडालले बताइन्। उनका अनुसार बूढीगंगा गाउँपालिका६ कोयलपुरस्थित सुनसरीमोरङ सिँचाइ आयोजनाको नहरनजिकको घारीमा शव फेला परेको हो। दुर्गन्ध फैलिएको अवस्थामा शव देखेपछि स्थानीयले प्रहरीलाई घटनाको जानकारी गराएका थिए। त्यसलगत्तै अनुसन्धान अधिकारीसहितको टोली लिएर मोरङ प्रहरी प्रमुख एसपी नारायणप्रसाद चिमरिया आफैं घटनास्थल पुगेका थिए। सडेर दुर्गन्धित भएको अवस्थामा शव फेला परेको हो। अनुहारलगायत शरीरका विभिन्न भागमा किरा परेको छ। पहिचान गर्न सक्ने अवस्थामै छैन। लगाएका कपडाको आधारमा शव महिलाको हो भनेर यकिन गरिएको छ, डीएसपी चुँडालले भनिन्। शव भेटिएको स्थान वरपर दुर्गन्ध फैलिएको थियो। प्रहरीले कानुनी प्रक्रिया पूरा गरेर शवलाई विराटनगरको कोशी अस्पताल लगेको छ। घटनाको अनुसन्धान अघि बढाउँदै शवको पहिचानको प्रयास भइरहेको जानकारी चुँडालले दिइन्।"
यात्रा गर्दै हुनुहुन्छ ? यी प्रदेशमा हुँदैछ भारी बर्षा,"काठमाडौं : नेपालमा मनसुनी वायुको प्रभाव रहेको छ । मौसम पूर्वानुमान महाशाखाले शनिबार बिहान जारी गरेको बुलेटिनमा मनसुनको न्यून चापीय रेखा पुर्वमा सरदर स्थानको आसपास र पश्चिममा सरदर स्थानभन्दा थोरै उत्तरतिर रहेको छ । आज दिउँसो बागमती, गण्डकी र सुदूरपश्चिम प्रदेशलगायत देशका पहाडी भूभागका केही स्थानहरू तथा बाँकी भूभागका थोरै स्थानहरूमा मेघगर्जनचट्याङसहित मध्यम वर्षाको सम्भावना रहेको महाशाखाले जनाएको छ । बागमती प्रदेश, गण्डकी प्रदेश, लुम्बिनी प्रदेश, कर्णाली प्रदेश र सुदूरपश्चिम प्रदेशका एकदुई स्थानमा भारी वर्षाको पनि सम्भावना रहेको बुलेटिनमा उल्लेख छ। देशको उच्चपहाडी तथा हिमाली भूभागका थोरै स्थानहरूमा मध्यम वर्षा हिमपातको सम्भावना रहेको छ। आज राति देशभर आंशिकदेखि साधारणतया बदली रहनेछ । कोशी प्रदेश, मधेश प्रदेश, बागमती प्रदेश र गण्डकी प्रदेशका केही स्थानहरू तथा बाँकी प्रदेशका थोरै स्थानहरूमा मेघगर्जनचट्याङ सहित हल्का देखि मध्यम वर्षाको सम्भावना रहेको छ। बुलेटिनमा भनिएको छ, कोशी प्रदेश, मधेश प्रदेश र बागमती प्रदेशका एकदुई स्थानमा भारी वर्षाको पनि सम्भावना रहेको छ। देशको उच्चपहाडी तथा हिमाली भूभागका एकदुई स्थानमा हल्का देखि मध्यम वर्षा हिमपातको सम्भावना रहेको छ।"

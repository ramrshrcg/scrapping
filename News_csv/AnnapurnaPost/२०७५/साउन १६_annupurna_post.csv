शीर्षक,विवरण
कस्तो संवेदनहीनता !,"दिनहुँ हत्या, बलात्कारजस्ता जघन्य अपराधका घटनाबारे समाचार आइरहेका छन्। तर ती मानवीय क्षति र अस्मितामाथिको आक्रमणले समाजमा जुन किसिमको प्रतिक्रिया उत्पन्न गर्नुपर्ने हो, त्यस्तो भएको छैन। एकातर्फ जिम्मेवार निकायले अपराधीलाई दण्डित गर्न जुन तदारुकता देखाउनुपर्ने हो, त्यो देखाएका छैनन्। अर्कोतर्फ आम समाज यस्ता घटनाप्रति अभ्यस्त बन्दै गएजस्तो देखिएको छ। मानवीय संवेदना जति गिर्दै जान्छ, हाम्रो समाज उति पतीत र खोक्रो बन्दै जान्छ। भयंकर विडम्बना हलुका र मजाक बन्दै जान्छन्। अन्ततः यसले अपराध र अन्यायको दुष्चक्र पुनरोत्पादन गर्छ। साउन १४ मा कैलालीको बर्दगोरीया गाउँपालिका २ की २१ वर्षीया सीतादेवी थारूले चार वर्षको छोराको हत्यापछि आत्महत्या गरेको प्रहरीले जनाएको छ। गत बिहीबार कन्चनपुरको भीमदत्त नगरपालिकाकी १३ वर्षीया निर्मला पन्तको बलात्कारपछि हत्या भयो। प्रेमीप्रेमिकासँग मिलेर पतिपत्नीको हत्या, बलात्कार, अपहरण, मानव बेचबिखनजस्ता अपराधको क्रम र संख्या बढिरहेको छ। यस्ता जघन्य घटनाको संख्या २०७३ को तुलनामा २०७४ मा बढेको प्रहरीको तथ्यांकमा उल्लेख छ। आव २०७३७४ मा ५४४५ जघन्य अपराधका घटना भएका थिए भने आव २०७४२०७५ मा त्यो संख्या बढेर ६,६४६ पुगेको छ। यही अवधिमा हत्या, बलात्कार, अपहरणका घटनामा पनि वृद्धि भएका छन्। अपराधको दर बढ्नुका अनेक कारण हुन सक्छन्। गरिबी, बेरोजगार, सम्पत्तिको असमान वितरण, अन्याय, अन्य सामाजिक तथा मानसिक समस्याजस्ता कारणले मानिस अपराधको बाटोमा हिँड्ने गर्छन्। तर बढ्दो जघन्य अपराधका घटनाले एउटै संकेत गर्दछ, त्यो हो मानवीय संवेदनाको क्षयीकरण। हाम्रो समाजमा मानवीय तथा आर्थिक सम्बन्ध र संरचना जटिल बन्दै गएका छन्। त्यति मात्र होइन, यस्ता घटनाले समाजमा पार्ने प्रभाव पनि निरन्तर परिवर्तन हुँदै गएको छ। सबैभन्दा गम्भीर कुरा के छ भने हाम्रो राज्य संयन्त्रले अपराधको कारण निर्मूल पार्न योगदान दिएका छैनन्। प्रहरी, प्रशासन, न्यायालयजस्ता संस्थाले न्यायप्रक्रिया तन्काएर पीडितलाई थप पीडा दिलाउने गरेका छन्। निर्वाचित जनप्रतिनिधिले समेत जघन्य अपराधका पीडितलाई जबर्जस्ती मिलाउने, मुद्दा दर्ता गर्न नदिनेजस्ता घटना सार्वजनिक भएका छन्। जो न्यायको जिम्मा लिएर बसेको छ, उही अन्यायको कारक बन्छ भने त्यहाँभन्दा ठूलो विडम्बना के हुन सक्छ ? अपराधको दर बढ्दै जाँदा जतिसुकै हृदयविदारक घटनाबाट पनि हाम्रो मनमस्तिष्क हल्लिन छोडेको छ। त्यस्ता घटना हामीलाई अस्वाभाविकसमेत लाग्न छोडिसकेको छ। यसलाई मलजल गरेको छ, आम सञ्चार र सामाजिक सञ्जालको संस्कृतिले। चौबीसै घन्टा एक्स्क्लुसिभ रिपोर्टिङको चक्करमा हामी संवेदनहीन सामग्री पस्किरहेका छौं। सामाजिक सञ्जालको संस्कृतिले पनि हामीलाई मानवीय क्षतिप्रति यथार्थमै गम्भीर र संवेदनशील नहुन उत्प्रेरित गरेको छ। हामी ठान्छौं रेस्ट इन पिस वा सो स्याड लेखेपछि हामी सम्पूर्ण उत्तरदायित्वबाट मुक्त हुन्छौं। समाजसँग जोड्छ भनेर खोलिएका सामाजिक सञ्जालका अकाउन्टले हामीलाई समाजबाट एक्ल्याइदिएको छ। यस्ता अपराध र अपराधका कारणप्रति समाजमा उत्पन्न हुनुपर्ने सामूहिक आक्रोश स्टाटस र ट्विटमा पोखिएर समाप्त भएका छन्। मानवीय हृदयलाई क्षत्विक्षत् बनाउने कुनै घटना हुन्छ, तर हामी भन्छौं, फलानाहरू यसबारे किन बोलेनन् ? यसबारेमा बोलियो, फलाना घटनाबारे किन बोलिएन ? मानवीय संवेदना क्षणिक भावुकताको कुरा होइन। यो कुनै विषयमा सबभन्दा अगाडि उभिएर विरोध प्रकट गर्नु मात्रै पनि होइन। मानवीय संवेदना अन्य मानिसलाई आफूजस्तै देख्न सक्ने गुण हो, अरू र आफूबीचको भिन्नतालाई सम्मान गर्न सक्ने क्षमता हो। तर हामी आफ्नो रगतमै संवेदनहीनता लिएर जन्मेका छौं। जातभात, छुवाछूत, पितृसत्ताजस्ता अन्यप्रति संवेदनहीन बन्न सिकाउने अभ्यास हाम्रो समाजमा लामो समयदेखि विद्यमान छन्। त्यस्ता विभेदको अन्त्य हाम्रो प्रस्थानविन्दु बन्न सक्छ। समाज संवेदनहीन बन्दा त्यो उच्च राजनीतिक तहमा पनि अभिव्यक्त हुने गर्छ। हाम्रा शासक नागरिकले दैनिक जीवनमा झेल्नुपर्ने समस्याबाट त्यसै अविचलित भएका होइनन्। यस्तो अवस्थामा तिनलाई पनि जवादेही बनाउन पहल गर्नुपर्छ। त्यसैले समाजलाई गतिशील, जीवन्त र न्यायपूर्ण बनाउने हो भने दण्डहीनताको अन्त्य हुनैपर्छ।"
जोशीको नाममा के होला निर्णय ? यसकारण छन् उनी प्रतिकूल परिस्थितिमा,"काठमाडौं : प्रधानन्यायाधीशमा सिफारिस दीपकराज जोशीलाई अनुमोदन गर्ने वा नगर्ने भन्ने विषयमा घटनाक्रमले संसदीय सुनुवाइ विशेष समितिमा सत्ताघटक दलनिकट सदस्यहरूको मत जोशीको विपक्षमा जाने अवस्था देखाएको छ। बुधबार साढे ३ बजे समितिको बैठक डाकिए पनि मंगलबार बेलुकासम्म परिस्थितिमा कुनै सुधारको संकेत देखा परेको छैन। समितिमा सत्तापक्षीय नौ सभासद् सदस्य छन्। यसमा सरकारलाई समर्थन गरेको राजपाका नेता एवं समिति संयोजक लक्ष्मणलाल कर्णसमेत छन्। समितिमा कांग्रेसका चार सभासद् छन्। सत्ताघटक निकट सदस्यको दुईतिहाइ पुग्ने सम्भावना देखिएकाले जोशीका लागि स्थिति प्रतिकूल देखिएको हो। कांग्रेसनिकट सदस्यको समर्थनले मात्र अनुमोदन हुने अवस्था छैन। समितिनिकट एक सदस्यले समिति संयोजक कर्ण तटस्थको भूमिकामा रहे पनि जोशीपछि मधेसी समुदायका वरिष्ठ न्यायाधीश ओमप्रकाश मिश्र प्रधानन्यायाधीश बन्ने सम्भावना रहेकाले उनको मतसमेत अनुमोदनको विपक्षमा जान सक्ने अवस्था छ। अनुमोदनका लागि नेकपाले आन्तरिक रूपमा ह्विप नै लगाएछ भने बेग्लै हो, नत्र अहिलेसम्मको परिस्थिति जोशीको प्रतिकूलमा छ, ती सदस्यले भने, संसदीय सर्वोच्चता भएकाले पार्टीको ह्विप मान्नुपर्छ भन्ने पनि छैन। नत्र एक साता रोकेर राख्नुपर्ने आवश्यकता नै थिएन। समितिका ती सदस्यका अनुसार रातारात परिस्थितिले कोल्टे फेरेन भने जोशीका लागि प्रधानन्यायाधीश बन्न अप्ठ्यारो अवस्था छ। बारको आपत्ति यता, नेपाल बार एसोसिएसनले सर्वोच्चको न्यायाधीशमा नियुक्ति हुँदैका बखत जोशीको संवैधानिक परिषद् र संसदीय सुनुवाइमा शैक्षिक योग्यताको प्रमाणपत्र अभिलेखीकरण भइसकेको अवस्थामा अनिर्णयको बन्दी बनाइएको भन्दै आपत्ति जनाएको छ। संसदीय सुनुवाइ समितिमा उठेका प्रश्नका सम्बन्धमा कायममुकायम प्रधानन्यायाधीशले आफ्ना धारणा स्पष्टोक्ति गर्ने कार्य भइसक्दा पनि हालसम्म संसदीय सुनुवाइ समितिले निर्णय नगरी अनिर्णीत रूपमा राख्नु संवैधानिक र कानुनी जटिलतालाई निम्त्याउने मात्र कार्य नभई स्वतन्त्र, सक्षम, उत्तरदायित्वपूर्ण न्यायपालिकालाई निर्देशित र नियन्त्रित गर्न खोजेको आभास भएको नेपाल बार एसोसिएसनको ठहर छ, महासचिव खम्मबहादुर खातीद्वारा जारी विज्ञप्तिमा उल्लेख छ। यता, एक कार्यक्रममा संसदीय सुनुवाइ विशेष समितिका संयोजक कर्णले प्रस्तावित प्रधानन्यायाधीश जोशीको नाम अनुमोदन गर्ने वा नगर्ने भन्नेबारे बुधबार समितिले सर्वसम्मतिबाट निर्णय गर्ने दाबी गरेका छन्। मंगलबार रिपोर्टर्स क्लबको कार्यक्रममा राजपा नेपालका शीर्ष नेतासमेत रहेका समितिका कर्णले सर्वसम्मतिमै टुंगो लगाउने भनेर समितिको बैठकको समय सारिएको बताए। हामीले उहाँमाथि कुनै अभियोग लगाएका छैनौं। अभियोग पत्र पनि पठाएका छैनौं। तर, उहाँप्रति जनताको के धारणा छ भन्ने कुरा त हामीले सुन्नुपर्यो नि ! उहाँलाई अभियोग लगाउने हाम्रो हैसियत छैन। यो समितिले संविधानसम्मत निर्णय गर्छ, कर्णले भने। उनले पत्रपत्रिकाले उहाँको शैक्षिक प्रमाणपत्रबारे प्रश्न गरेपछि समितिमा सर्टिफिकेट पेस गरेको जानकारी दिँदै थपे, पेस भएको प्रमाणपत्र त हामीले पाउनुपर्छ। सहमतिमा निर्णय हुन सकेन भने प्रक्रियामा प्रवेश गरेर टुंगो लगाइने र त्यो निर्णय सबैले मान्नुपर्ने भनाइ कर्णको थियो। ढिलासुस्तीको आरोप अस्वीकार गर्दै कर्णले ४५ दिनको म्याद नगुज्रिएको बताए। उनले भने, हामीले म्याद नघाएका छैनौं। दुई दिनमै कायविधि बनाएर काम सुरु गरेका हौं। यसैबीच कामु प्रधानन्यायाधीश जोशीको सचिवालयले विज्ञप्ति जारी गर्दै जोशीका सबै शैक्षिक प्रमाणपत्र संसदीय सुनुवाइ समितिमा पेस भइसकेको अवस्थामा अहिले आएर शैक्षिक प्रमाणपत्रमाथि प्रश्न उठाउने कार्यलाई भ्रमपूर्ण भनेको छ।"
मेयरमाथि गोली हानेको आरोपमा विप्लवका पोलिटब्यूरो सदस्य पक्राउ,"धनगढी : कैलालीको घोडाघोडी नगरपालिकाका मेयर ममताप्रसाद चौधरीमाथि गोली प्रहार गरेको आरोपमा विप्लव नेतृत्वको नेकपाका पोलिटब्युरो सदस्य ओमप्रकाश पुन पक्राउ परेका छन । उनलाई बर्दियाबाट पक्राउ गरी मंगलबार राति कैलाली ल्याइएको कैलालीका प्रहरी उपरीक्षक विनोद घिमिरेले बताए । काठमाडौंमा पक्राउ परेका पुनलाई असार २७ गते सर्वोच्चअ दालतले छाडेपछि फेरि अदालत परिषदबाटै पक्राउ गरी बर्दिया पठाइएको थियो । पुनविरुद्ध बर्दिया जिल्लाप्रहरी कार्यायमा मधुवन नगरपालिकामा बम पडकाएको आरोपमा मुद्धा परेको थियो । जिल्ला अदालत बर्दियाले पनि पुनलाई मंगलबार धरौटीमा रिहा गरेपछि फेरि अदालत परिषरबाटै पक्राउ गरी कैलाली प्रहरीलाई बुझाइएको हो । कैलाली जिल्ला प्रहरी कार्यालयमा पुनविरुद्ध फागुन २८ गते घोडाघोडी नगरपालिकाका मेयर ममताप्रसाद चौधरीमाथि गोलीप्रहार गरेको उजुरी परेको छ । प्रहरीले पुनको लिइरहेको बयानपछि अदालतमा पेश गर्ने जनाएको छ । गत फागुन २८ गते कैलालीको घोडाघोडी नगरपालिकाका मेयर ममताप्रसाद चौधरीमाथि १२१३ जनाको समूहमा आएका व्यक्तिहरुले गोली प्रहार गरेका थिए । गोली प्रहारबाट चौधरी गम्भीर घाइते भएका थिए। मेयरमाथि आक्रमण गरेको आरोपमा ओम प्रकाशपुनसहित १३ जनाविरुद्ध उजुरी परेको थियो । मेयर चौधरीमाथि गोली प्रहारपछि प्रहरीले घोडाघोडी नगरपालिका१ लक्ष्मीपुरका ४० वर्षीय कमल क्षेत्री, सोही ठाउँका भरतबहादुर शाह, धनगढी उपमहानगरपालिका८ बस्ने पूर्णप्रसाद खनाल र टीकापुर नगरपालिका१ का हृदयराज बोगटीलाई पक्राउ गरेको थियो । चारै जना विप्लव नेतृत्वको नेकपाका कायैकर्ता हुन । चारै जनालाई जिल्ला अदालत कैलालीले जनही ४५ हजार धरौटीमा तारेखमा रिहा गरेको थियो । फरारको सूचीमा रहेका ९ जना मध्ये पुनलाई बर्दिया प्रहरीको सहयोगमा पक्राउ गरी कैलाली ल्याइएको हो ।"
सभामुख र मुख्यमन्त्रीलाई विपक्षी बनाएर उच्च अदालतमा रिट,"तुलसीपुर : प्रदेश सभामा सभामुख र उपसभामुख फरकफरक राजनीतिक दलको हुनु पर्ने माग गर्दै प्रदेश ५ का कांग्रेस सासदसले उच्च अदालतका रिट दायर गराएका छन्। प्रदेश ५ को प्रदेश सभामा एउटै दल नेपाल कम्युनिस्ट पार्टी (नेकपा) कै सभामुख र उपसभामुख भएको भन्दै नेपाली कांग्रेस सांसादले उच्च अदालत तुलसीपुरमा रिट दायर गरेका हुन्। संविधानको धारा १८२ अनुसार सभामुख र उपसभामुख फरकफरक दल र फरक लिंगका हुनुपर्ने भएपनि प्रदेश ५ मा एउटै दल नेकपाबाट भएको भन्दै रिट दायर गरेको कांग्रेस सांसद रिना विश्वकर्माले जानकारी दिइन्। उनले सभामुख र उपसभामुख एउटै दलको हुन नहुने व्यवस्थाबमोजिम गराउन प्रदेश सभामा माग गर्दै आएपनि सुनुवाइ नभएकोले अदालतमै जानु परेको बताइन। उनले प्रदेश सभा सचिवालय, प्रदेश ५ का मुख्यमन्त्री शंकर पोखरेल, प्रदेश सभाका सभामुख र उपसभामुखलाई विपक्षी बनाइर रिट दर्ता भएको उच्च अदालत तुलसीपुरले जनाएको छ।"
प्रधानमन्त्रीले सचिवलाई भने व्यवहारमा सुशासन देखाउनुस्,"काठमाडौं : प्रधानमन्त्री केपी ओलीले सचिवहरूलाई व्यवहारमा सुशासन देखाउन निर्देशन दिएका छन्। प्रधानमन्त्री तथा मन्त्रिपरिषद् कार्यालय र महालेखापरीक्षकको कार्यालयले मंगलबार प्रधानमन्त्री कार्यालयमा आयोजना गरेको छलफलमा सरकारी निकायको बेरुजुको डरलाग्दो अवस्था देखेपछि प्रधानमन्त्री ओलीले सरकारका सचिवलाई उक्त निर्देश दिएका हुन्। सुशासनका गीत धेरै गाउनुभयो, उनले भने, अब व्यवहारमै उतारेर देखाउनुहोस्। कुनै पनि क्षेत्रमा भ्रष्टाचार हुन नदिनुस्। बेरुजु पनि शून्यमा झारेर आर्थिक समृद्धिको मार्ग कोर्न सहयोग गर्नुस्। प्रधानमन्त्री ओलीले सरकार सुशासन र आर्थिक समृद्धि कायम गर्ने दिशामा अग्रसर भइरहेकाले सबै क्षेत्रमा सुशासन र भ्रष्टाचार अन्त्य हुनुपर्नेमा जोड दिए। कार्यक्रममा महालेखापरीक्षक टंकमणि शर्माले आव २०७३७४ को वार्षिक प्रतिवेदनका मुख्य विषयवस्तुबारे प्रधानमन्त्रीलाई जानकारी दिएका थिए। उनले विभिन्न सरकारी निकायको बेरुजु २ खर्ब ९० अर्ब रुपैयाँभन्दा बढी रहेको र त्यसमध्ये १७ अर्बभन्दा बढी असुल उपर गर्ने खालको बेरुजु रहेको स्पष्ट पारेका थिए। बेरुजुको यस्तो अवस्था देखेपछि प्रधानमन्त्री ओलीले भने, यति धेरै बेरुजु रहेको अवस्थामा जनताले सबैलाई भ्रष्टचारी देख्न सक्छन्। त्यसैले अब जनताको दृष्टिमा भ्रष्टाचारी नहुन बेरुजुलाई शून्यमा झार्नैपर्छ। महालेखापरीक्षकको कार्यालयले लेखापरीक्षण गर्दा समरूपता कायम गर्न नसकको र दोहोरो चरित्र देखाएको सचिवको गुनासो। बेरुजु बढाउने र भ्रष्टाचार बढे त्यो आफ्ना लागि सह्य नहुने उनको भनाइ छ। कार्यक्रममा महालेखापरीक्षक शर्माले नेपालमा बेरुजु बढेको र सुशासनको अवस्था कमजोर हुँदै गएकाले यसलाई सबै पक्ष मिलेर सुधार्न जरुरी रहेको बताए। प्रधानमन्त्री ओलीले महालेखापरीक्षकको कार्यालयले राष्ट्रपतिलाई बुझाएको आव २०७३७४ को प्रतिवेदनमा आंैल्याइएका विकृतिलाई निरुत्साहित पारिने र सुझाव कार्यान्वयन गरिने जानकारी दिए। कार्यक्रममा सचिवहरूले महालेखापरीक्षकको कार्यालयले लेखापरीक्षण गर्दा समरूपता कायम गर्न नसकको र दोहोरो चरित्र देखाएको गुनासो गरेका थिए।"
जोशी प्रतिकुल परिस्थितिमा,"काठमाडौं : प्रधानन्यायाधीशमा सिफारिस दीपकराज जोशीलाई अनुमोदन गर्ने वा नगर्ने भन्ने बिषयमा घटनाक्रमले संसदीय सुनुवाई विशेष समितिमा सत्ताघटक दल निकट सदस्यहरुको मत जोशीको विपक्षमा जाने अवस्था देखाएको छ । बुधबार साढे तीन बजे समितिको वैठक डाकिए पनि मंगलबार बेलुकासम्म परिस्थितिमा कुनै सुधारको संकेत देखा परेको छैन । समितिमा सत्तापक्षीय नौ सभासद् सदस्य छन् । यस्मा सरकारलाई समर्थन गरेको राजपाका नेता एवम् समिति संयोजक लक्ष्मण लाल कर्णलेसमेत छन् । समितिमा काँग्रेसका चार सभासद् छन् । सत्ताघटक निकट सदस्यको दुई तिहाई पुग्ने संभावना देखिएकाले जोशीका लागि स्थिति प्रतिकुल देखिएको हो । काँग्रेस निकट सदस्यको समर्थनले मात्र अनुमोदन हुने अवस्था छैन । समिति निकट एक सदस्यले समिति संयोजक कर्ण तटश्थको भूमिकामा रहे पनि जोशीपछि मेधेशी समुदायका वरिष्ठ न्यायाधीश ओमप्रकास मिश्र प्रधानन्यायाधीश बन्ने संभावना रहेकाले उनको मतसमेत अनुमोदनको विपक्षमा जानसक्ने अबस्था छ । अनुमोदनका लागि नेकपाले आन्तरिक रुपमा ह्वीप नै लगाएछ भने बेग्लै हो, नत्र अहिलेसम्मको परिस्थिति जोशीको प्रतिकुलमा छ, ति सदस्यले भने, संसदीय सर्वोच्चता भएकाले पार्टीको ह्वीप मान्नुपर्छ भन्ने पनि छैन । नत्र एक साता रोकेर राख्नुपर्ने आवस्यकता नै थिएन । समितिका ति सदस्यका अनुसार रातारात परिस्थितिले कोल्टे फेरेन भने जोशीका लागि प्रधानन्यायाधीश बन्न अफ्ठ्यारो अबस्था छ । यता नेपाल बारएशोसियसनले सर्वोच्चको न्यायाधीशमा नियुक्ति हुँदैका बखत् जोशीको संवैधानिक परिषद र संसदीय सुनुवाईमा शैक्षिक योग्यताको प्रमाणपत्र अभिलेखिकरण भइसकेको अबस्थामा अनिर्णयको वन्दी बनाइएको भन्दै आपत्ति जनाएको छ । संसदीय सुनुवाई समितिमा उठेका प्रश्नका सम्बन्धमा कायममुकायम प्रधानन्यायाधीशले आफ्ना धारणा स्पष्टोक्ति गर्ने कार्य भइसक्दा पनि हालसम्म संसदीय सुनुवाई समितिले निर्णय नगरी अनिर्णित रुपमा राख्नु संवैधानिक र कानुनी जटीलतालाई निम्त्याउने मात्र कार्य नभई स्वतन्त्र, सक्षम, उत्तरदायित्वपूर्ण न्यायपालिकालाई निर्देशित र नियन्त्रित गर्न खोजेको आभास भएको नेपाल बारएशोसिएसनको ठहर छ, महासचिव खम्मबहादुर खातीद्वारा जारी विज्ञप्तिमा भनिएको छ । यता एक कार्यक्रममा संसदीय सुनुवाई विशेष समितिका संयोजक कर्णले प्रस्तावित प्रधानन्यायाधीश जोशीको नाम अनुमोदन गर्ने वा नगर्ने भन्नेबारे बुधबार समितिले सर्वसम्मतीबाट निर्णय गर्ने दाबी गरेका छन् । मंगलबार रिपोर्टर्स क्लवको कार्यक्रममा राजपा नेपालका शीर्ष नेता समेत रहेका समितिका कर्णले सर्वसम्मतीमै टुँगो लगाउने भनेर समितिको बैठकको समय सारिएको बताए । हामीले उहाँमाथि कुनै अभियोग लगाएका छैनौं । अभियोग पत्र पनि पठाएका छैनौं । तर उहाँप्रति जनताको के धारणा छ भन्ने कुरा त हामीले सुन्नुपर्यो नि । उहाँलाई अभियोग लगाउने हाम्रो हैसियत छैन । यो समितिले संविधानसम्मत निर्णय गर्छ, कर्णले भने । उनले पत्रपत्रिकाले उहाँको शैक्षिक प्रमाणपत्रबारे प्रश्न गरेपछि समितिमा सर्टिफिकेट पेश गरेको जानकारी दिँदै थपे, पेश भएको प्रमाणपत्र त हामीले पाउनुपर्छ । सहमतिमा निर्णय हुन सकेन भने प्रक्रियामा प्रवेश गरेर टुंगो लगाइने र त्यो निर्णय सबैले मान्नुपर्ने भनाई कर्णको थियो । ढिलासुस्तीको आरोपलाई अस्विकार गर्दै कर्णले ४५ दिनको म्याद नगुज्रिएको बताए । उनले भने, हामीले म्याद नघाएका छैनौं । दुई दिनमै कायविधि बनाएर काम सुरु गरेका हौं । यसैविच कामु प्रधानन्यायाधीश जोशीको सचिवालयले एक विज्ञप्ति जारी गर्दै जोशीका सबै शैक्षिक प्रमाणपत्रहरु संसदीय सुनुवाई समितिमा पेश भइसकेको अबस्थामा अहिले आएर शैक्षिक प्रमाणपत्रमाथि प्रश्न उठाउने कार्यलाई भ्रमपूर्ण भनेको छ ।"
प्रधानन्यायाधीशबारे सुनुवाइ समिति आज पनि निर्णयमा पुगेन,काठमाडौं : संसदीय सुनुवाइ समिति प्रस्तावित प्रधानन्यायाधीश दीपकराज जोशीको विषयमा बुधबार पनि अनिर्णित बनेको छ। अपरान्ह ३ बजे बस्ने भनिएको बैठक सांसद एकापसमा आन्तरिक र गोप्य बैठकमा जुटेपछि ढिलागरी सुरु भएको थियो। तर समिति बैठकले जोशीबारे निर्णय गर्न नसकेको हो। नेकपा सांसद योगेश भट्टराईका अनुसार जोशीको सुनुवाइ फेरि शुक्रबारसम्म सरेको हो। बैठकमा कांग्रेस सांसदले पार्टीभित्र आन्तरिक छलफलपछि मात्र निर्णय लिने अडान लिएपछि बैठक सरेको भट्टराईले जानकारी दिए। एसएलसी नै उत्तीर्ण नगरेको पाइएपछि विवादमा तानिएका जोशीलाई प्रधानन्यायाधीशमा नियुक्तिको निर्णय नलिने निचोडमा सत्तारुढ दल पुगेका छन्। एकैसाथ धेरैवटा विवाद सार्वजनिक भएपछि जोशीको प्रधानन्यायाधीश यात्रा धरापमा परेको छ। यसअघि पटक पटक बसेको संसदीय सुनुवाइ समितिको बैठक अनिर्णित रहँदै आएको थियो। सत्तारुढ दलहरु विवादित पृष्ठभभूमिका जोशीलाई प्रधानन्यायाधीश नबनाउने निचोडमा छन् भने कांग्रेसले अन्तिममा आएर रोक्न नहुने अडान लिएको छ।
अधिनायकवादको जुहारी,"काठमाडौं : तत्कालिन एमालेमाओवादीले वाम गठबन्धन निर्माण गरेदेखि नै देशको राजनीतिमा अधिनायकवाद चर्चामा आयो। कम्युनिस्ट पार्टी र सरकारविरुद्ध कांग्रेस सभापति शेरबहादुर देउवाले अधिनायकवाद को चर्चा निकाले। आफैंले सरकारको नेतृत्व गरेका बेला उनले निकालेको कम्युनिस्ट अधिनायकवाद को शब्दजाल अहिले सत्ताप्रतिपक्षका शीर्ष नेताहरूका मुखमै झुन्डिएका छन्। कांग्रेस र यसका नेताहरू भन्छन्, सरकारले अधिनायकवादी शैली अपनायो, निरंकुश बन्यो, तानाशाही भयो, दुई तिहाइको घमण्ड देखायो। अनि सरकार र नेकपाका नेताहरू भन्छन्, जथाभावी कोही कसैलाई प्रायोजित अनशन बसाउने, आन्दोलन गर्ने, संसद् सरकारको विरोध गर्नेहरू आफैं अधिनायकवादी हुन्। अहिले देशको राजनीति यही शब्दजाल वरिपरि घुमिरहेको छ। कांग्रेसलाई प्रधानमन्त्री तथा सत्तापक्षका नेताहरूले अधिनायकवादको आरोप पुष्टि गरेर देखाउन चुनौती दिइरहेका छन्। कांग्रेस सभापतिलगायत नेताहरू भने संविधानमै टेकेर सरकार अधिनायकवादतिर जान लागेको आरोप लगाइरहेका छन्। किन उठ्यो अधिनायकवाद विविध ध्रुवीय राजनीतिमा रुमल्लिएको नेपाली राजनीति दुई ठूला कम्युनिस्ट पार्टीले एकता गरेसँगै सारभूत रूपमा दुई ध्रुवीय हुन पुगेको छ। भलै कांग्रेस नेतृत्वको लोकतान्त्रिक गठबन्धन दिगो बन्न सकेको देखिँदैन। कम्युनिस्टहरूको जनमत, निर्वाचनको परिणाम, सरकारको कार्यशैली र कम्युनिस्ट पार्टीको इतिहासका आधारमा सरकार अधिनायकवाद को प्राक्टिस मा रहेको विश्लेषण कांग्रेसका नेताहरूले गर्दै आइरहेका छन्। तर अहिलेको सरकार र यसका क्रियाकलापलाई अधिनायकवाद नै भनेर आरोपित गर्ने अवस्था आइनसकेको पनि कम्युनिस्ट पार्टीको पृष्ठभूमि, कार्यशैलीगत कमजोरीका आधारमा कांग्रेस शीर्ष नेताहरूले अधिनायकवादको आशंका गरेको हुनसक्ने कांग्रेसका जानकार पुरञ्जन आचार्य बताउँछन्। सरकारको प्रक्रिया, वैधानिकता यी सबैलाई हेर्दा अधिनायकवाद भन्नै मिल्दैन। अहिले कुरा बुझ्दै नबुझी अधिनायकवाद भने जस्तो देखिएको छ। यसको वैधानिकता जनतासँग छ, यसको वैधानिकता संविधानसँग छ, उनी भन्छन्, जुन पृष्ठभूमिबाट अहिलेको नेकपा आएको छ, उनीहरूको पृष्ठभूमि नियाल्दा र उनीहरूले गरेका कमजोरी, व्यक्तिमाथिको व्यवहार हेर्दा त्यो बाटोको संकेत ठान्न सकिएला। विदेश जान लागेका उपकुलपति विमानस्थलबाटै प्रधानमन्त्री निवास पुर्याइनु, अस्पतालका डाक्टरलाई गृह मन्त्रालय लगेर धम्क्याइनु जस्ता घटनाले सरकारको शैलीगत चित्रणको संकेत गर्न सक्छन्। तर ती सरकारका कमजोरी हुन्, आचार्य भन्छन्, यो अधिनायकवादको बाटोमै जान खोजेको भन्ने होइन। सत्तापक्षीय नेताहरूले भने सरकारका सानातिना कमजोरीलाई प्रतिपक्षी कांग्रेसले अन्तर्राष्ट्रियकरण गर्न अधिनायकवादको आरोप लगाउन खोजेको बताएका छन्। प्रधानमन्त्रीका प्रेस सल्लाहकार डाकुन्दन अर्याल भन्छन्, सरकारका हरेक सानातिना कमजोरीमा पनि कांग्रेसले अहिले अधिनायकवादसँग जोड्ने प्रयत्न गरिरहेको देखिन्छ। एकपछि अर्काे एजेन्डा बनाउँदै कांग्रेस प्रायोजित प्रचारमा लागेको देखिन्छ, यसमा कुनै सत्यता छैन। नेकपा मसालका महामन्त्री मोहनविक्रम सिंह कांग्रेसले सत्ताबाहिर हुने बित्तिकै कम्युनिस्ट अधिनायकवादको आरोप लगाउने गरेको भन्दै अहिले पनि त्यही आरोपको पुनरावृत्ति मात्र गरेको ठान्छन्। कांग्रेसले अधिनायकवादको कुरा गरेको अहिले मात्र होइन। गणेशमान, गिरिजाप्रसाद कोइरालाकै पालादेखि उनीहरूले कम्युनिस्टमाथि यस्तो आरोप लगाउँदै आएका हुन्, कांग्रेसको समस्या नै त्यही हो, उनी भन्छन्, कांग्रेस अहिले हतास मनस्थितिमा छ। सरकारका केही कमजोरी छन्, स्वेच्छाचारिता देखिएका छन्, यसैलाई आधार बनाएर अधिनायकवादको प्रचार गर्नु आवश्यक थिएन। अधिनायकवादको खास अर्थ राजनीतिशास्त्रीको परिभाषा तथा नेपाली बृहत् शब्दकोषका अनुसार एकलौटी रूपमा शासन सञ्चालन गर्नुलाई अधिनायकवाद भनिन्छ। सबै अधिकार पाएको व्यक्ति, अत्याचारपूर्वक आफ्नो सम्पूर्ण अधिकार प्रयोग गर्ने शासक, तानाशाह, कानुनीभन्दा शक्तिका आडमा सरकार चलाउने तरिक। एउटै व्यक्तिको सरकार, उसैको बलप्रयोगबाट सत्ता सञ्चालन। अरु राजनीतिक दललाई निषेध गरेर जाने परिपाटी, विधिविधान अवैधानिक तरिकाले अदलबदल गरेर शासन चलाउने प्रणालीलाई अधिनायकवादी प्रणाली भनिन्छ। के गर्नुपर्थ्यो ? कांग्रेसले देखेको जस्तो अधिनायकवाद को खतरा अहिले नभए उसले के गर्नुपर्थ्यो त ? कांग्रेस जसरी जान खोजिरहेको छ, त्यसरी जान आवश्यक थिएन। किनभने अहिले पार्टी एकता गरेका यी दुवै पार्टीलाई कांग्रेसले नै हातेमालो गरेर डेमोक्रेटिक मेन स्ट्रिम मा ल्याएको हो, आचार्य भन्छन्, नेपालको कम्युनिस्टहरूलाई हामीले डेमोक्रेटिक बनायौं भनेर संसारभर सन्देश छाड्नु पर्ने कांग्रेसले अहिले आफू सत्तामा नहुनासाथ जोडले कराउने होइन कि सर्तकतासहित खबरदार त्यो बाटोमा जालाऊ भनेर भन्नु चाहीँ ठीक होला। नेकपा महामन्त्री सिंह पनि मौका पर्दा तिनै पार्टीसँग संयुक्त रूपमा सत्ता चलाउने र मौका गुम्ने बित्तिकै आरोपप्रत्यारोपमा उत्रने राजनीति कांग्रेसनेकपा दुवैले छाड्नुपर्ने ठान्छन्। पार्टी एकता गरेका दुवै घटकसँग कांग्रेसले पटकपटक सहकार्य गरेर सरकार चलाएको छ, उसको चरित्र नबुझेर चलाएको हो र ? , उनी भन्छन्, मौका पाउनासाथ स्वार्थ मिलाउने र मौका गुम्ने बित्तिकै आरोपप्रत्यारोपमा उत्रने काम गलत हो।"
बिमस्टेकमा मोदी नेपाल आउने,"काठमाडौं : नेपालमा आयोजना हुने बहुपक्षीय प्राविधिक तथा आर्थिक सहयोगका लागि बंगालको खाडी राष्ट्रहरूको प्रयास (बिमस्टेक) को चौथो शिखर सम्मेलनमा सहभागी हुन भारतीय प्रधानमन्त्री नरेन्द्र मोदी नेपाल आउने भएका छन्। प्रधानमन्त्री भएपश्चात मोदीको यो चौथो नेपाल भ्रमण हुनेछ। गत वैशाख २८ गते दुईदिने भ्रमणमा उनी जनकपुर हुँदै काठमाडौं आएका थिए। भदौ १४ र १५ गते काठमाडौंमा हुने बिमस्टेक सम्मेलनमा सदस्य राष्ट्रहरूका कार्यकारी सरकार प्रमुख नै सहभागी हुने भएपछि मोदी पनि आउने भएका हुन्। सदस्य राष्ट्रका कार्यकारी सरकार प्रमुखहरूको सहमतिमा सम्मेलनको मिति तय भएकाले सबै सदस्य राष्ट्रका कार्यकारी प्रमुख सम्मेलनमा सहभागी हुने सम्भावना रहेको परराष्ट्र स्रोतले जनायो। स्रोतले भन्यो, दुई देशबाट कार्यकारी सरकार प्रमुख सहभागी हुने जानकारी आइसकेको र अन्य देशबाट जानकारी आउने क्रममा रहेको छ। काठमाडौंमा मंगलबार आयोजित नेपालभारत प्रबुद्ध समूहको एउटा कार्यक्रममा सहभागी भारतीय प्रबुद्ध व्यक्तिहरूले पनि आगामी महिना भारतीय प्रधानमन्त्री बिमस्टेक सम्मेलनमा नेपाल आउने बताएका थिए। यस पटकको बिमस्टेक सम्मेलनमा नेपालले बिमस्टेक बडापत्र निर्माणमा जोड दिने स्रोतको दाबी छ। सन् १९९७ मा स्थापित बिमस्टेकको त्यसयता २० वर्षमा पनि बडापत्र तयार हुन सकेको छैन। यस पटक सम्मेलनमा बडापत्र निर्माणमा नेपालले जोड दिने तयारी गरेको छ। परराष्ट्र मन्त्रालयका अधिकारीहरूका अनुसार बडापत्रले संगठनलाई बाँध्ने हुँदा आवश्यकता महसुस गरी सम्मेलनमा नेपालले बडापत्र तयार पार्न जोड गर्न लागेको हो। तीव्र गतिमा अघि बढ्न नसकेको बिमस्टेक सार्क सम्मेलन स्थगन भएसँगै सक्रिय हुन थालेको कूटनीतिज्ञहरू बताउँछन्। भदौ १४ र १५ गते काठमाडौंमा हुने बिमस्टेक सम्मेलनमा सदस्य राष्ट्रहरूका कार्यकारी सरकार प्रमुख नै सहभागी हुने भएपछि भारतीय प्रधानमन्त्री मोदी पनि आउने भएका हुन्। सरकारले प्रधानमन्त्री, परराष्ट्रमन्त्री, परराष्ट्र सचिवलगायत विभिन्न मन्त्रालयको संयोजकत्वमा १० वटा समिति र उपसमिति बनाएर सम्मेलनको तयारी गरिरहेको छ। सरकारले बिमस्टेकको प्राथमिकतामा रहेका १४ विभिन्न क्षेत्रसँग सम्बन्धित मन्त्रालयसँगको सहकार्यमा सम्मेलनमा प्रस्तुत गर्ने प्रमुख एजेन्डा तयार पारिरहेको परराष्ट्रका एक जना वरिष्ठ अधिकारीले जानकारी दिए। बिमस्टेकले प्राथमिकतामा राखेका १४ क्षेत्रअन्तर्गत गरिबी निवारणसम्बन्धी कार्यक्रमको नेतृत्व नेपालले गर्दै आएको छ। यस्तै सन् १९५० को नेपालभारत शान्ति तथा मैत्री सन्धि सम्बन्धमा अध्ययन गर्न गठित नेपालभारत प्रबुद्ध समूह (ईपीजी) ले बिमस्टेक सम्मेलनअघि नै भारतीय प्रधानमन्त्री मोदीलाई प्रतिवेदन बुझाउने प्रयास गरेको छ। समूहका नेपालतर्फका सदस्य नीलाम्बर आचार्यले बिमस्टेक सम्मेलनअघि नै समूहको अध्ययन प्रतिवेदन भारतीय प्रधानमन्त्री मोदीलाई बुझाउने तयारी भएको जानकारी दिए। उनले भने, अध्ययन प्रतिवेदन दुवैतर्फका सदस्यहरूले भारतीय प्रधानमन्त्रीको सरकारी कार्यालयमा बुझाउने तयारी भएको छ। उनका अनुसार समूहको सचिवालयको समयसीमा साउन मसान्तसम्म रहेकाले त्यसअघि नै प्रतिवेदन बुझाउने प्रयासमा समूह छ।"
सरकारविरुद्ध कांग्रेसको प्रदर्शन,"काठमाडौं : कांग्रेसले सरकारविरुद्ध मंगलबार देशभर विरोध प्रदर्शन गरेको छ । मूल्यवृद्धि, संविधानविपरीत निधेधाज्ञा घोषणा, उपकुलपतिसँगको अपमानजनक व्यहवारसहित डा गोविन्द केसीसँग भएका सम्झौता कार्यान्वयन गर्न कांग्रेसले सबै जिल्लाका सदरमुकाममा विरोध प्रदर्शन गरेको हो । प्रदर्शनमा सहभागी हुन केन्द्रीय नेतासमेत जिल्लाजिल्ला गएका थिए । वरिष्ठ नेता रामचन्द्र पौडेल तनहँुको विरोध प्रदर्शनमा सहभागी भए भने कृष्णप्रसाद सिटौला झापा पुगे । रमेश लेखक कैलालीको धनगढी, बालकृष्ण खाँड भैरहवा र काठमाडौंको प्रदर्शनमा पार्टी सहमहामन्त्री डा प्रकाशशरण महत र पूर्वमहामन्त्री प्रकाशमान सिंह सहभागी भए । प्रदर्शनमा पाँच लाखभन्दा बढीको जनसहभागिता रहेको कांग्रेसको दाबी छ । अधिनायकवाद उन्मुख सरकारविरुद्ध भएको प्रदर्शनमा ५ लाखभन्दा बढी पार्टीका नेता, कार्यकर्ता र शुभचिन्तकको सहभागिता रहेको कांग्रेसका मुख्यसचिव कृष्णप्रसाद पौडेलद्वारा जारी विज्ञिप्तमा उल्लेख छ । विरोध प्रदर्शनपछि आयोजित कोणसभा सम्बोधन गर्दै कांग्रेस नेताहरूले वर्तमान सरकार दुईतिहाईको दम्भमा संविधानविपरीत काम गर्न उद्यत रहेको आरोप लगाएका छन् । वरिष्ठ नेता पौडेलले प्रधानन्यायाधीशको सुनुवाइलाई राजनीतीकरण गरिएको दाबी गर्दै सरकारले न्यायालय आफ्नो कब्जामा लिन खाजेको आरोप लगाए । नेता सिटौलाले पनि झापामा आयोजित कार्यक्रममा सरकार पूर्वराजा ज्ञानेन्द्र शाहको पथमा अघि बढेको बताए । मूल्यवृद्धिले आम नागरिक समस्यामा परेको र कम्युनिस्ट सरकारले जनतालाई पीडामाथि पीडा थप्ने काम गरेको उनको भनाइ छ । काठमाडौंमा आयोजित कोणसभामा सहमहामन्त्री महतले सरकार दुईतिहाइको दम्भमा संविधान नै मिच्न लागिपरेको बताए । त्यसैले महतले कांग्रेस सविधान कार्यान्वयनका लागि सदनसँगै सडकमा उत्रिएको उनको दाबी छ । नेता खाँडले मंगलबारको कार्यक्रम सरकारविरुद्ध सांकेतिक विरोध मात्रै भएको बताए । सरकारले आफ्नो व्यवहार परिवर्तन नगरे थप आन्दोलनका कार्यक्रम घोषणा गर्ने तयारीसमेत भएको उनको भनाइ छ । संविधान कार्यान्वयन गराउने प्रमुख दायित्व सरकारको भए पनि सरकार आफैले बेवास्ता गरेको उनले बताए। संविधानमा सभामुख र उपसभामुख चाहे प्रतिनिधिसभाको होस्, चाहे प्रदेशसभाको त्यो फरक दलको हुनुपर्छ भन्ने संविधानले प्रस्ट व्यवस्था गरेको छ, नेता खाँडले भने, राजनीतिक दलसम्बन्धी व्यवस्थामा पनि कसैले सभामुख र उपसभामुख भएका कारण दलबाट राजीनामा दिएर दल परित्याग गर्यो भने प्रतिनिधिसभा वा प्रदेशसभाको सदस्य रहँदैन । चितवनमा भएको प्रदर्शनमा नेता तथा कार्यकर्ता हातमा कालोपट्टी बाँधेर सडकमा आएका थिए । पोखराका कांग्रेसका नेताकार्यकर्ताले सडक जाम गरेर विरोध प्रदर्शन गरेका थिए । कैलालीसहितका जिल्लामा वर्षा भइरहे पनि नेता तथा कार्यकर्ता प्रदर्शनमा सहभागी भए।"
नारायणकाजी श्रेष्ठले किन छाडे नेकपाको प्रवक्ता ?,"काठमाडौँः नारायणकाजी श्रेष्ठले नेपाल कम्युनिस्ट पार्टीको प्रवक्ता पद त्यागेको घोषणा गरेपछि नयाँ विवाद सुरु भएको छ । स्वास्थ्य र शिक्षा क्षेत्रमा सुधारको माग गर्दै २७ दिन लामो अनशन बसेका डा गोविन्द केसी र पूर्वप्रधानन्यायाधीश सुशीला कार्की नेकपाको यो विवादको जड बनेका छन् । केसीले अनशन बसिरहँदा शिक्षण अस्पतालमा पुगेर नेकपा प्रवक्ता श्रेष्ठले भेटेको थिए । त्यसपछि उनले केसीको पक्षमा सडकमा उत्रेर प्रधानमन्त्री केपी शर्मा ओलीको चर्को आलोचना गरेकी पूर्वप्रन्या कार्कीलाई भेटेपछि पार्टी भित्र विवाद सुरु भएको थियो । श्रेष्ठको यो गतिविधिपछि प्रधानमन्त्री केपी शर्मा ओली र नेकपा अध्यक्ष पुष्पकमल दाहाल दुवैजनाले पार्टीलाई सिद्याउने नियतका साथ अनशन बसेका केसी र समर्थनमा उत्रेकी कार्कीलाई भेटेको भन्दै आक्रोश पोखेका थिए । स्रोतका अनुसार त्यसपछि गत साउन ७ गते प्रधानमन्त्रीको सरकारी निवास बालुवाटारमा बसेको नेकपा सचिवालयको बैठकमा यही विषयमा नेताहरुबीच चर्काचर्की परेको थियो । डा केसीको अनशन प्रकरणमै छलफल गर्न बोलाइएको बैठकमा ओलीले पार्टीलाई सिद्याउने योजनामा लागेका व्यक्तिलाई भेटेर श्रेष्ठले गलत गरेको भन्दै आक्रोश पोखेको स्रोतको दाबी छ । त्यसैगरी अध्यक्ष प्रचण्डले पनि ओलीकै लाइनबाट केसी र कार्कीलाई भेट्नु गलत भएको बताएपछि श्रेष्ठले त्यहीँ पार्टी प्रवक्ताको पद त्याग गरेको भन्दै बैठक छाडेर बाहिरिएका थिए । बालुवाटारमा भएको यो बैठकमा सचिवालय सदस्यहरु झलनाथ खनाल र माधव नेपाल भने अनुपस्थित थिए । नेपाल कम्बोडियाको निर्वाचन पर्येवेक्षणमा गएका थिए भने खनाल उपचारका लागि चीन गएका थिए । साउन सात गते राति बसेको यो बैठकमा ओली पक्षले गोविन्द केसीलाई अनशनमा राखेर पार्टीलाई सिद्ध्याउने डिजाइन गरिएको बताएको थियो । तर बैठकमा नारायणकाजीले भने सम्बन्धित पक्षलाई नभेटी माग सम्बोधन गर्न नसकिएकाले आफूले त्यो कदम चालेको बताएका थिए । सम्बन्धित पक्षसँग नभेटी उनीहरुका माग जायज छन् या छैनन् भन्न सकिने अवस्था थिएन, नारायणकाजीको भनाइ उृधत गर्दै स्रोतले भन्यो, संवाद नगरी उनीहरुका मागको पहिचान गर्न पनि समस्या भएकाले मैले यस्तो कदम चालेको थिएँ । तर प्रधानमन्त्रीले तपाईँ पार्टीलाई जसले सक्न खोजिरहेको उसलाई भेट्दै हिँडिरहनु भएको छ ? यो के हो ? भनेर श्रेष्ठलाई प्रश्न गरेका थिए । त्यसपछि श्रेष्ठ आक्रोशित भएको स्रोतको भनाइ छ । तपाईँलाई सोधेर चल्नुपर्ने हो भने पार्टी प्रवक्ता तपाईँ नै राख्नुस, श्रेष्ठले बैठकमा यति भनेर बाहिरिएका स्रोतको भनाइ छ । माधवलाई जिम्मा कम्बोडियाको निर्वाचन पर्यवेक्षण गरेर फर्किएपछि अहिले नारायणकाजीलाई फकाउने जिम्मेवारी नेकपाका अध्यक्षद्वयले माधवकुमार नेपाललाई दिएका छन् । तर । श्रेष्ठ पार्टी प्रवक्तामा फर्किने मुडमा छैन । घाँटीको समस्या देखाएर हात्तीवनस्थित निवासमा बसिरहेका उनी अहिले कोहीसँग सम्पर्कमा आएका छैनन् । उनी निकट स्रोतका अनुसार श्रेष्ठ प्रवक्तामा फर्किने मनस्थितिमा छैनन् । श्रेष्ठले आफ्नो व्यक्तिगत स्वभाव र पार्टी प्रवक्ता पदको तालमेल नमिलेको महसुस गरेरको उनी निकट एक नेताले बताएका छन् । आराम गरिरहेका श्रेष्ठले अहिले नेताहरु र सञ्चारकर्मीसँग पनि बोल्न अस्वीकार गरिरहेका छन् । आराम गरिरहेकाले केही समय मौन रहने उनले बताएका छन् ।"
स्थानीय सरकारको बजेटमा प्रदेश र संघीय सरकारको भर,"जाजरकोट : जिल्लाको शिवालय गाउँपालिकाले केही समयअघि चालु आर्थिक वर्ष ०७५७६ का लागि २४ करोड २३ लाख ६८ हजार रुपैयाँको बजेट सार्वजनिक गरेको छ । बजेटको १० लाख रुपैयाँ मात्र गाउँपालिकाको आन्तरिक राजस्वले व्यहोर्नेछ । आन्तरिक आय कुल बजेटको एक प्रतिशतभन्दा कम हो । कानुन बनाउनेदेखि लागू गर्नेसम्म अधिकार पाएका स्थानीय तहले बजेटमा भने केन्द्र तथा प्रदेश सरकारको मुख ताक्नुपर्ने अवस्था आएको छ । शिवालयले उक्त बजेटमध्ये संघीय सरकारबाट वित्तीय सामानीकरणअन्तर्गत ६ करोड ४२ लाख, राजस्व बाँडफाँटमा ५ करोड २९ लाख ९४ हजार र ससर्त अनुदान ११ करोड २० लाख रुपैयाँ प्राप्त हुने उल्लेख गरेको छ । त्यस्तै, प्रदेश सरकारबाट वित्तीय समानीकरणअन्तर्गत ४९ लाख २२ हजार र राजस्व बाँडफाँटबाट २ लाख १० हजार रुपैयाँ, चालु वर्षको बाँकी ७० लाख र गाउँपालिकाको आन्तरिक राजस्व संकलन १० लाख हुने लक्ष्य लिएको छ । गाउँपालिकाभित्र राजस्व संकलनका स्रोत नहुँदा कम राजस्व संकलनको लक्ष्य राखिएको हो । गत आर्थिक वर्षको राजस्व संकलन ९ लाख ५० हजार रहेको गाउँपालिका अध्यक्ष नरेन्द्र शाहीले बताए । बजेटको ठूलो हिस्सा तलबभत्तामा सकिनेछ । तलबभत्तातर्फ अर्थात् चालु खर्चमा १५ करोड ५८ लाख रुपैयाँ र पुँजीगत अर्थात् कार्यक्रम बजेट खर्च ८ करोड ६५ लाख ६४ हजार रुपैयाँ विनियोजन गरिएको छ । बारेकोट गाउँपालिकाले पनि चालु आर्थिक वर्ष ०७५७६ का लागि कुल २७ करोड ३० लाख ८६ हजार रुपैयाँको बजेट सार्वजनिक गरेको छ । बारेकोटले संघीय सरकारबाट प्राप्त ससर्त तथा निसर्त अनुदान, राजस्व बाँडफाँटबाट प्राप्त अनुदान र प्रदेश सरकारबाट प्राप्त अनुदानलाई नै बजेटको मुख्य आम्दानीको स्रोत मानेको छ । गाउँपालिकाको आफ्नै आन्तरिक राजस्व संकलन भने जम्मा १५ लाख रुपैयाँ हुने अनुमान गरिएको छ । गत आर्थिक वर्षको यथार्थ राजस्व संकलन करिब १० लाख रुपैयाँ रहेकाले सोही आधारमा आगामी वर्ष १५ लाखसम्म राजस्व संकलन गर्न सकिने लक्ष्य लिएको गाउँपालिका अध्यक्ष महेन्द्र शाहले बताए । उनले राजस्व संकलन न्यून हुँदा जनताका अपेक्षा पूरा गर्न गाह्रो भएको बताए । आन्तरिक राजस्व संकलन एकदमै न्यून हुँदा केन्द्र र प्रदेश सरकारको मुख ताक्नुपर्ने अवस्था छ । केन्द्रबाट पठाएको सीमित बजेटले पूर्वाधार विकासदेखि नागरिकका दैनिक आवश्यकता परिपूर्तिमा निकै समस्या देखियो, उनले भने । कुशे गाउँपालिकाले चालु आर्थिक वर्षको ३२ करोड ९९ लाख २७ हजारको बजेट सार्वजनिक गरेको छ । आन्तरिक राजस्व ५० लाख रुपैयाँ संकलन गर्ने लक्ष्य लिइएको छ । जबकि गत आर्थिक वर्षको राजस्व संकलन करिब १२ लाख रुपैयाँ मात्र छ । त्यस्तै, जुनीचाँदे गाउँपालिकाले करिब २८ करोडको बजेट सार्वजनिक गरेको छ । आन्तरिक राजस्व ३० लाख संकलन गर्ने लक्ष्य लिएको छ । गत आवमा १५ लाख राजस्व संकलन गर्ने लक्ष्य लिएको गाउँपालिकाले १२ लाख रुपैयाँ मात्र संकलन गरेको गाउँपालिकाका अध्यक्ष कृष्णबहादुर केसीले बताए । उनले गाउँमा राजस्व संकलन गर्ने आधार नै नभएको गुनासो गरे । तीन वटा नगरपालिका रहेको जाजरकोटमा ४२ करोडको बजेट भएको भेरी नगरपालिकाले एक करोडकोे आन्तरिक राजस्व संकलनको लक्ष्य लिएको छ भने ४२ करोड ६५ लाख बजेट रहेको छेडागाड र करिब ४० करोड बजेट रहेको नलगाड नगरपालिकाले ५०५० लाख रुपैयाँ राजस्व संकलनको लक्ष्य राखेका छन् । आन्तरिक राजस्व संकलन कुल बजेटको ज्यादै न्यून संकलन हो । जिल्लाका तीन नगरपालिका र चार गाउँपालिकाकोे गरी कुल दुई अर्ब ३० करोडको बजेट आगामी आर्थिक वर्षका लागि प्रस्तावित गरिएको छ । त्यसमध्ये करिब तीन करोड रुपैयाँ राजस्व संकलन गर्ने लक्ष्य लिइएको छ । गाउँ तथा नगरपालिकाको आन्तरिक राजस्व संकलन निकै न्यून मात्रामा हुने र संघीय तथा प्रदेश सरकारबाट प्राप्त सीमित बजेटले पूर्वाधार विकासदेखि सामाजिक सुधार कार्यमा बजेट विनियोजन गरेर सबै नागरिकको चित्त बुझाउने तथा समृद्ध गाउँ तथा नगर बनाउने कुरा निकै चुनौतीपूर्ण रहेको नलगाड नगरपालिकाका प्रमुख टेकबहादुर रावलले बताए । उनले आन्तरिक राजस्व संकलन कम हुने गाउँ तथा नगरलाई अनुदानमा विशेष प्राथमिकता दिनुपर्ने बताएका छन् ।"
परराष्ट्रलाई थाहै नदिई मेयर विद्यासुन्दर जापानतिर,"काठमाडौं: निर्वाचित भएदेखि नै कार्यक्षमतालाई लिएर आलोचित बन्दै आएका काठमाडौँ महानगरपालिका मेयर विद्यासुन्दर शाक्य परराष्ट्र मन्त्रालयलाई थाहै नदिइ जापान उडेका छन् । परराष्ट्रलाई थाहै नदिई शाक्य मंगलबार सुटुक्क जापानतिर लागेका हुन् । सरकारले जनप्रतिनिधिहरुले विदेश जाँदा अनिवार्य परराष्ट्रको अनुमति लिनुपर्ने कार्यविधि बनाएको छ । परराष्ट्र मन्त्रालय सहसचिव तथा प्रवक्ता भरतराज पौडेलले मेयर शाक्य जापान गएकोबारे आफूलाई कुनै जानकारी नभएको बताएका छन् । यो प्रधानमन्त्रीको कार्यालयको सरोकारको विषय हो', उनले भने, 'हामीलाई शाक्य जापान गएकोबारेमा कुनै जानकारी छैन । उता प्रधानमन्त्री कार्यालयका प्रवक्ता एवम् सहसचिव विनोद कुँवरले शाक्य बिनाअनुमति जापान उडेकोबारेमा बुझ्नु पर्ने बताए । आज त योबारेमा बुझ्न सम्भव छैन, अब भोलि बुझौँला, प्रवक्ता कुबँरले भने । महानगरपालिका सूचना अधिकारी वसन्त आचार्यले शाक्य मंगलबार जापान गएको पुष्टि गरेका छन् । यसअघि ललितपुरका मेयर चिरिबाबु महर्जनसमेत परराष्ट्रको स्वीकृतिबिना विदेश गएका थिए । स्थानीय तहका जनप्रतिनिधिहरुले परराष्ट्रको स्वीकृत लिएर मात्रै विदेश जानुपर्ने कार्यविधि सरकारले बनाएको छ । केपी ओली नेतृत्वको सरकारले सुरुबाटै कर्मचारी र जनप्रतिनिधिलाई आफूखुसी विदेश जान रोक लगाइसकेको छ। यसअघि प्रदेश २ का मुख्यमन्त्री लालबाबु राउतलाई पनि सरकारले विदेश जान अनुमति दिएको थिएन । प्रधानमन्त्री केपी शर्मा ओलीलेसमेत बिनाकारण विदेश सयरलाई रोक्न निर्देशन दिइसकेका छन् । मन्त्री, सांसद र स्थानीय तहका पदाधिकारीसम्मलाई परराष्ट्रको अनुमति लिएर मात्रै विदेश भ्रमणमा जान उनले निर्देशन दिए थिए ।"

शीर्षक,विवरण
सिन्डिकेटमा चुकेको सरकार,"साढे दुई महिनाअघि यातायात क्षेत्रमा रहेको सिन्डिकेटको अन्त्य गरेकोमा सरकारले वाहवाही बटुलेको थियो। जनसाधारण, मिडिया सबैतिरबाट त्यसको मुक्तकण्ठले प्रशंसा भयो। अरू क्षेत्रमा व्याप्त सिन्डिकेट पनि हट्दै जानेछ भन्ने अपेक्षा राख्दै जनता उत्साहित देखिए। तर अहिले त्यो उत्साह निराशामा बदलिएको छ। सिन्डिकेट अन्त्य भएको घोषणा नारामै सीमित हुन पुगेको छ। व्यवहार र कार्यान्वयनमा यातायात क्षेत्रको सिन्डिेकट ज्यूँका त्यूँ छ। आगामी साउनदेखि यातायात क्षेत्रको सिन्डिकेट तोडिने सरकारले बताएको थियो, तर सबै समिति खारेज हुने र कम्पनी ऐनअनुसार दर्ता भएका यातायात कम्पनीले मात्र प्रतिस्पर्धाका आधारमा रुट अनुमति पाउने व्यवस्थाको कार्यान्वयन साउन लागेपछि पनि नहुने भएको छ। पुरानै समितिहरूलाई दिएको रुट अनुमतिको नवीकरण गर्ने तयारीले सिन्डिकेट हटाउने विषयमा सरकारले आम जनता र सञ्चारमाध्यम सबैलाई छलछाम गरेको छ। सिन्डिकेट अन्त्य भएको प्रचार गरेर जस लिएको सरकारको यसप्रति असंवेदनशीलता र अनुचित मोह देखिनु दुर्भाग्य हो। सरकारी अधिकारीले विभिन्न कारण देखाउँदै तत्काल कम्पनी ऐनअनुसार यातायात सञ्चालन गर्न नसकिने जिकिर गरेका छन्। त्यसमध्ये प्रमुख कारण असार मसान्तभित्र सबै समिति कम्पनी ऐनमा दर्ता गर्न सम्भव छैन भन्ने हो। सरकारले वैशाख ४ गते नै असार मसान्तसम्ममा सबै समिति भंग हुने घोषणा गरेको थियो। यसबीचमा कम्पनी ऐनमा दर्ता हुन प्रशस्त समय थियो, तर सरकारले यस सम्बन्धमा आवश्यक प्रक्रिया अघि बढाएन। सरकारले सिन्डिकेट हटाउने मामिलामा उदासीनता देखाएको र आवश्यक तयारी नगरेकोबारे समाचार र विश्लेषण प्रकाशन गरी ध्यानाकर्षण गरिएकै थियो। सरकारका मन्त्रीहरू जागरुक नदेखिनुले उसको सिन्डिकेट जीवितै राख्ने नियत कहींकतै लुकेको हुनसक्ने आशंका जन्मिन्छ। सरकारभित्रै सिन्डिकेट अन्त्य सम्बन्धमा मन्त्रीहरूबीच मत बाझेको खबर सार्वजनिक नभएको पनि होइन। यातायातमन्त्री स्वंयको भूमिकाबारे बारम्बार सन्देहास्पद खबर बाहिर आएकै हुन्। यो सबै पृष्ठभूमिमा साउन आउँदै गर्दा सिन्डिकेट अन्त्य गर्ने निर्णय कार्यान्वयनमा जान नसक्नुले सरकारको नियतमै प्रश्न उठाएको छ। सिन्डिकेट अन्त्यको घोषणा गरेर त्यसलाई व्यवस्थापन गर्न आवश्यक कुनै पनि तयारी नगर्नुले सरकारको गैरजिम्मेवारपन त देखाउँछ नै, साथसाथै सरकार पपुलिस्ट मात्र बनेको पुष्टि पनि गर्छ। पपुलिस्ट सरकारले केवल निर्णय र घोषणा मात्र गर्छ। अहिले सरकारले त्यस्तै गरिरहेको छ। के सरकार आम जनतालाई केही पपुलिस्ट कार्यक्रमको घोषणा गरेर झूटको खेती गर्न चाहन्छ ? के सरकार आम जनता र सञ्चारमाध्यमलाई आँखामा छारो हाल्न चाहन्छ ? पटकपटक आमसञ्चारमाध्यमले चासो र चिन्ता जनाउँदा वास्ता किन गरिएन ? सरकारले सिन्डिकेट हटाएकोमा प्रशंसा गर्दै जस दिएका हामी नै अहिले त्यो जस फिर्ता लिन बाध्य छौं। सरकार जसको हकदार देखिएन। यातायात क्षेत्रको सिन्डिकेट अन्त्य विकास र समृद्धिको नारा दिएको सरकारलाई आशाको अनुभूति दिलाउने प्रमुख कदम हुन सक्थ्यो। सँगसँगै देशलाई साँच्चै विकासको बाटोमा हिँडाउने प्रयत्न पनि हुने थियो। यसै पनि उदारवादी अर्थशास्त्रीहरूले पटकपटक देशमा विकृत पुँजीवाद हुर्किरहेको आरोप लगाइआएका छन्। सिन्डिकेट र एकाधिकार खुला बजारका शत्रु हुन्। उदारवादी राज्यव्यवस्थामा बजारलाई स्वतन्त्र राख्नु र एकाधिकार अन्त्य गर्नु राज्यको कर्तव्य हो। तर सरकारको साउनबाटै सिन्डिकेट अन्त्य गर्न नसक्ने निष्कर्षले आम जनतामा बलिसकेको आशाको झिल्को निभाइदिएको छ। यसले सरकारका अन्य महत्वाकांक्षी परियोजनाप्रति सन्देह उत्पन्न गराइदिनेछ। सरकारले साउनबाट सिन्डिकेट अन्त्य गर्न सक्दैन भने कहिलेबाट सक्छ भन्ने पूर्ण कार्ययोजनासहित आम जनतालाई जानकारी दिनुपर्छ। त्यसका लागि उसले केकस्ता तयारी गरेको छ, त्यो पनि बताउन सक्नुपर्छ। व्यवहारमै सिन्डिकेट अन्त्य गर्न सके मात्रै सरकार जसको हकदार हुनेछ।"
सिन्डिकेट फर्काउन षड्यन्त्र भयोः गृहमन्त्री बादल,"काठमाडौं : गृहमन्त्री रामबहादुर थापाबादलले यातायात क्षेत्रमा सिण्डिकेट फर्काउने षड्यन्त्र भइरहेको तर त्यो अब सम्भव नरहेको बताएका छन्। बुधबार नयाँ बसपार्क गोगंबुमा आयोजित यातायात क्षेत्रको विद्यमान अन्योलता, चुनौती र समाधान विषयक अन्तरक्रिया कार्यक्रममा बोल्दै गृहमन्त्री बादलले यस्तो बताएका हुन् । उनले अझै सिन्डिकेट फर्काउने प्रयास भइरहेको भन्दै त्यो प्रयास पूरा नहुने बताएका हुन्। अहिले पनि केही मुठिभर व्यवसायीको मात्रै एकाधिकार हुने, उनीहरुको समृद्धि हुने, यो क्षेमा आउन खोजेका हजारौँ नयाँ व्यवसायीको बाटो रोक्ने गरी सिन्डिकेटलाई फर्काउने षड्यन्त्र भइरहेको छ, मन्त्री बादलले भने, यसबारे सरकार सचेत छ । यातायात मात्रै नभई कृषि , शिक्षा, स्वास्थ्य लगायतका क्षेत्रमा सिन्डिकेटले जरा गाडेको भन्दै उनले देश विकासका लागि यो बाधक रहेको बताए। सिन्डिकेट रहेसम्म देशको विकास र समृद्धि सम्भव छैन । जनतालाई समृद्ध बनाउने जुन प्रतिबद्धता गरेका छौं, उनले भने, त्यो पूरा हुन सक्दैन । गृहमन्त्री बादलले सिन्डिकेट हटाउने निर्णय यातायात व्यवसायी, मजदुर, यात्रु सबैका हितमा रहेको भन्दै सहयोगका लागि सबैलाई अपिल गरेका छन्।"
नेकपाको बैठक बालुवाटारमा जारी,"काठमाडौं : नेकपा कम्युनिष्ट पार्टी (नेकपा) को सचिवालय बैठक बालुवाटारमा जारी छ । । बैठकमा पार्टीको नियमावलीमाथि छलफल भइरहेको छ । बैठकमा पार्टीको नियमावली परिमार्जनका लागि गठित कार्यदलले प्रतिवेदन बुझाएको थियो । उक्त प्रतिवेदनमाथि बुधबार टुङ्गो लगाउने नेकपाको तयारी छ। पार्टीको विधान तथा नियमावली बनाउन महासचिव विष्णु पौडेल, स्थायी समिति सदस्यद्धय बेदुराम भुसाल र देव गुरुङ तथा केन्द्रीय सदस्य खिमलाल देवकोटा सदस्य रहेको कार्यदल गठन भएको थियो । कार्यदलले अध्यक्षद्वय केपी शर्मा अाेली र पुष्पकमल दाहाललार्इ बुझाएकाे थियाे ।"
नेकपाको नियमावली पारित: प्रदेश तथा जिल्ला समितिको आकार पनि बढ्यो,"काठमाडौं : नेकपाले पार्टी विधान तथा नियमावली टुंगो लगाएको छ । बुधबार बसेको सचिवालय बैठकले विधान तथा नियमावलीलाई परिमार्जनसहित पारित गरेको प्रवक्ता नारायणकाजी श्रेष्ठले बताए । पारित विधान तथा नियमावली अनुसार अब नेकपाको केन्द्रीय समिति जस्तै प्रदेश तथा जिल्ला समितिको आकार पनि जम्बो हुनेछ । नेकपा केन्द्रीय समिति ४ सय ४१ सदस्यीय छ । नेकपाले १ सय ५१ भन्दा बढी प्रदेश कमिटी र एक सय २५ सदस्यीय भन्दा ठूलो जिल्ला कमिटी बनाउने गरी विधानको टुंगो लगाएको हो । २० ओटा निर्वाचन क्षेत्रभन्दा बढी भएका प्रदेश कमिटीमा प्रतिनिर्वाचन क्षेत्र थप एक जनाका दरले सदस्य संख्या थप्ने गरी विधान पारित भएको एक नेताले बताए । जिल्ला समिति १ सय २५ सदस्यीय बन्नेछ । एकभन्दा बढी निर्वाचन क्षेत्र भएको जिल्लामा प्रतिनिर्वाचन क्षेत्र १० जना सदस्य थप हुँदै जाने व्यवस्था पनि विधानमा गरिएको छ । केन्द्रीय सदस्यसमेत प्रदेश कमिटीमा रहन पाउने व्यवस्था पनि विधान तथा नियमावलीमा छ । जिल्ला कमिटी वा सोभन्दा माथिल्लो कमिटीको निर्णयबाट विशेष काममा खटाइएकाबाहेक सम्पूर्ण संगठित सदस्यलाई पार्टीका कुनै न कुनै जिम्मेवारीमा रहने गरी विधान तथा नियमावलीमा व्यवस्था गरिएको पनि ती नेताले बताए । पार्टीका कुनै न कुनै कमिटी, आयोग, परिषद्, विभाग, सेल, संन्यत्र, सम्पर्क मञ्च वा पार्टीसम्बद्ध जनवर्गीय संगठनमा अनिवार्य संगठित हुने गरी विधान तथा नियमावली पारित भएको छ, एक सचिवालय सदस्यले अन्नपूर्णसँग भने, यसो गर्दा पार्टीका संगठित सदस्य प्रायःले जिम्मेवारी पाउनेछन् । नेकपामा अध्यक्षद्वय केपी ओली तथा पुष्पकमल दाहालको सदस्यताको परिचयपत्र प्रमाणीकरण एकअर्काको गर्ने व्यवस्थालाई समेत पारित नियमावलीमा व्यवस्था गरिएको छ । केन्द्रीय कमिटीका दुई अध्यक्षमध्ये एकले अर्काे अध्यक्षको परिचयपत्र प्रमाणित गर्नेछन् । केन्द्रीय आयोग, प्रदेश तथा सम्पर्क समन्वय कमिटी र सबै तहका स्थानीय पार्टी कमिटीका अध्यक्ष तथा संयोजकको परिचयपत्र सम्बन्धित आयोग वा कमिटीका सचिवले प्रमाणित गर्नेछन्, पारित नियमावलीमा उल्लेख छ । विधान तथा नियमावली पारित भएसँगै अब पार्टीका तल्लो तह तथा जनवर्गीय संगठनको एकीकरणका लागि बाटो खुलेको छ । अब जबस मोर्चालगायतको एकीकरणका लागि अद्यावधिक गरी कार्ययोजना बनाइने प्रवक्ता श्रेष्ठले बताए ।"
अब सवारी कर प्रदेश सरकारले नै उठाउने,"काठमाडौं : साउन १ गतेदेखि उठ्ने सवारी करको ६० प्रतिशत प्रदेशले र ४० प्रतिशत स्थानीय तहले पाउने भएका छन्। स्थानीय सरकार सञ्चालन ऐन र अन्तरसरकारी वित्त व्यवस्थापन ऐनको व्यवस्था संशोधन गरी सरकारले यस्तो व्यवस्था गरेको हो। प्राकृतिक स्रोत तथा वित्त आयोगले दुवै ऐन संशोधन गरी प्रदेश र स्थानीय तह दुवैको साझा अधिकार क्षेत्रका कर एकै तहबाट संकलन गर्ने र संकलित कर रकम बाँडफाँट गर्ने व्यवस्था गरेको हो। आयोगले सवारी कर सातै प्रदेशबाट प्रदेश सरकारले संकलन गर्ने र कुल संकलित रकमको ६० प्रतिशत सम्बन्धित प्रदेशले राखी ४० प्रतिशत स्थानीय सरकारलाई वितरणको व्यवस्था गरेको आयोगका प्रवक्ता गोपीकृष्ण खनालले जानकारी दिए। उनले भने, सवारी करको दर प्रदेश सरकारले निर्धारण र संकलन गर्नेछ। संकलित रकममध्ये ६० प्रतिशत आफूले राखेर ४० प्रतिशत स्थानीय सरकारलाई बाँडफाँट गर्नेछन्। सडकको लम्बाइलाई ५० प्रतिशत, जनसंख्यालाई ४५ प्रतिशत र वन तथा हरियालीलाई ५ प्रतिशत आधार मानेर स्थानीय सरकारबीच ४० प्रतिशत बाँडफाँट गरिने आयोगले तयार पारेको आर्थिक विधेयक २०७५ मा उल्लेख छ। हालसम्म यातायात व्यवस्था कार्यालयले सवारी कर संकलन गर्दै आएको छ। प्रदेश विभाज्य कोषबाट स्थानीय तहमा हुने सवारीसाधन कर बाँडफाँटका आधार कर उठ्ने स्रोत, कर आधार, व्यवस्थापन, पुनःवितरण तथा सवारीसाधन प्रयोगले वातावरणमा पर्ने असरजस्ता विविध आयामलाई बनाइएको छ। आयोगले स्थानीय सरकारलाई सवारी कर वितरणमा सडकको लम्बाइलाई ५० प्रतिशत आधार मानेको छ। सडक सञ्जाल धेरै भएको क्षेत्रमा सवारीसाधनको चाप धेरै हुने, ध्वनी तथा वातावरण प्रदूषण धेरै हुने र सडक निर्माण तथा मर्मतसम्भार लगायतमा बढी खर्च हुने भन्दै प्रमुख आधार बनाएको हो। प्रदेशभित्रका सडकको कुल लम्बाइसँगै प्रत्येक स्थानीय तहको सडकको लम्बाइ अनुपातलाई ५० प्रतिशत मान्ने व्यवस्था आयोगले गरेको हो। स्थानीयले सवारीसाधन प्रयोग गर्ने भए तिनको प्रयोगबाट हुने असरको हिस्सेदार उनीहरू पनि हुनुपर्ने भन्दै आयोगले ४० प्रतिशतको ४५ प्रतिशत आधार जनसंख्यालाई मानेको छ। प्रदेशको कुल जनसंख्या र सम्बन्धित स्थानीय तहको जनसंख्याको अनुपातका आधारमा संकलित कर रकम विभाजन गरिनेछ। बाँकी ५ प्रतिशत कर बाँडफाँडको आधार वन तथा हरियाली हुनेछ। स्थानीय तहमा वनले ढाकेको क्षेत्रको अनुपातलाई ५ प्रतिशत मानिने व्यवस्था गरिएको छ।"
उपत्यकामा राति आठ बजेअघि टिपर चलाउन रोक,"काठमाडौं : राजधानी उपत्यकाका ३ जिल्ला (काठमाडौं, भक्तपुर र ललितपुर)मा दिउँसो टिपर चलाउन नपाइने भएको छ। बुधबार तीन जिल्लाका प्रमुख जिल्ला अधिकारी (सीडीओ) र ट्राफिक प्रहरी प्रमुखलाई गृहमन्त्रालयमा बोलाएर दिउँसो टिपर चलाउन रोक लगाउन निर्देशन दिइएको हो। गृहमन्त्री रामबहादुर थापा बादलले टिपरका कारण उपत्यकामा दुर्घटना बढेकोप्रति विषेश चासो राखेपछि गृहमन्त्रालयका प्रवक्ता रामकृष्ण सुवेदीले तीनै जिल्लाका सरोकारवालालाई बोलाएर यस्तो निर्देशन दिनुभएको हो, मन्त्री थापाका प्रेस संयोजक किरण भट्टराईले अन्नपूर्णसँग भने, अब साउन १ गतेदेखि उपत्यकाका तीनै जिल्लामा राति आठ बजेअघि टिपर चलाउन पाइने छैन। बुधबार गृहमन्त्रालयमा सरोकारवालासँग भएको छलफलमा राति आठ बजेपछि र बिहान पाँच बजेअघि मात्र टिपर चलाउन अनुमति दिने सहमति भएपछि गृह मन्त्रालयले सोही अनुसार निर्देशन दिएको हो। राजधानी उपत्यकामा हुने अधिकांश दुर्घटनामा टिपरको संलग्नता रहेको भेटिएपछि गृहमन्त्रालयले यस्तो निर्देशन दिएको हो। ट्रफिक महाशाखाको तथ्यांक अनुसार असार महिनामा मात्र उपत्यकामा १०८ दुर्घटना भएका छन्। जसमध्ये ४० दुर्घटनाको कारण टिपर बनेको छ। मंगलबार राजधानीको जटिबुटीमा टिपरले मोटरसाइकललाई ठक्कर दिँदा भक्तपुर सल्लाघारीका १८ वर्षीय रोयल सुवेदीको मृत्यु भएको थियो। यसअघि जेठ ३० गते जडीबुटीमै टिपरले ठक्कर दिँदा स्कुटरमा सवार रौतहट घर भएर काभ्रे बस्ने अस्मिता भण्डारीको मृत्यु भएको थियो। टिपरको ठक्करबाट मोटरसाइकल चालकको मृत्यु टिपरको ठक्करबाट दुईको मृत्यु टिपरको निशानामा मोटरसाइकल ! टिपर खस्दा १९ मजदुरको मृत्यु राजधानीको जडिबुटीमा फेरि लियो टिपरले ज्यान रोकिएन टिपर दादागिरी त्यसैगरी जेठ नौ गते भक्तपुरको नलिनचोकमा टिपरले स्कुटरलाई ठक्कर दिँदा लोकन्थली बस्ने हरिभक्त कटवाल, सविता घिमिरे र अवीन्द्र घिमिरेको मृत्यु भएको थियो। टिपरको दादागिरीले हरेक हप्ता उपत्यकामा गम्भीर दुर्घटना हुँदा सरोकारवाला निकाय मौन रहेको भन्दै आलोचना भइरहेका बेला गृहमन्त्रालयले बुधबार यस्तो निर्देशन दिएको हो। यसअघि जिल्ला प्रशासन र ट्राफिक प्रहरीको समन्वयमा कार्यालय समय बिहान नौदेखि ११ बजेसम्म र साँझ चारदेखि छ बजेसम्म रिङरोड र भित्री सडकमा मालवाहक सवारी साधनलाई गुड्न रोक लगाइएको थियो। रिङरोड बाहिर मालवाहक सवारी साधनलाई गुड्न दिँदा दुर्घटना बढेको भन्दै गृहमन्त्रालयले साउन १ गतेदेखि लागू हुनेगरी तीन जिल्लामा दिउँसो टिपरलाई रोक लगाउने निर्देशन दिएको हो।"
प्रदेश प्रहरी ऐन संशोधनको माग गर्दै आन्दोलन,"जनकपुरधामः मधेसी दलितहलाई अधिकार दिने सन्दर्भमा केन्द्र सरकार भन्दा प्रदेश सरकार बेइमान रहेको भन्दै जनकपुर प्रदर्शन भएको छ। प्रदेश २ को सरकारले ल्याएको प्रदेश प्रहरी ऐन २०७५ मा मधेसी दलितलाई पूर्णरुपमा उपेक्षा गरिएको भन्दै त्यसको विरोधमा आन्दोलनको चेतावनी दलित अधिकार परिषदले दिएको हो। विगतमा ठूला भनिएका दलहरुले दलितलाई समावेशी अधिकार नदिएकाले मधेसी पहिचानभित्र मधेसी दलितले आफ्नो अधिकार सुनिश्चित हुने आशमा आन्दोलन गरेका थिए। तर, आज मधेसी दलको नेतृत्वमा बनेको सरकारले नै दलित विरोधी ऐन, नीति नियम ल्याउँनु निन्दनीय रहेको परिषदका अध्यक्ष चन्देश्वर सदाले बताए। प्रदेश प्रहरी ऐनमा १७२९ प्रतिशत जनसंख्या भएको मधेसी दलितलाई मात्र ७ प्रतिशत आरक्षण कोटाको व्यवस्था गरिनु पूर्ण रुपमा अवैज्ञानिक र अव्यवहारिक रहेको परिषदद्वारा गठित आन्दोलन समितिका संयोजक राजाराम पासवानले बताए। विगतमा मधेस आन्दोलनमा दलितहरुसमेतले संयुक्त संघर्ष गरेका थिए। त्यो बेला दलितलाई अझ आन्दोलनको अग्रपंक्तिमा राख्ने गरिन्थ्यो। तर, आन्दोलनपछि प्राप्त अवसरमा मधेसी समुदायभित्रको विविधतालाई सम्बोधन गर्नुको साटो मधेसमा सामुदायिक हिसाबले मधेसी कलस्टर ५४ प्रतिशतपछि दोस्रो सबैभन्दा ठूलो जनसंख्या रहेको दलित समुदायलाई पूर्ण समानुपातिक त के संविधान अनुसार पाएको अवसर समेत कटौती गर्ने कार्य घोर निन्दनीय रहेको पासवानको भनाइ छ। प्रदेशसभा सदस्य निर्वाचन ऐन २०७४ अनुसार प्रदेश २ मा दलितलाई १७२९ प्रतिशत आरक्षण कार्यान्वयन गरिसकेको सन्दर्भमा प्रदेश सरकारले कुन आधारमा ७ प्रतिशत आरक्षण व्यवस्था प्रदेश प्रहरी ऐनमा गरेको हो त्यसको जवाफ सरकारले दिनु पर्ने दलित अगुवाहरुको माग छ। प्रदेशस्तरमा गठन हुने नीति आयोगका लागि तोकिएको योग्यता दलित विरोधी रहेको उनीहरुको भनाइ छ। मधेस आन्दोलन खसआर्यको जनसंख्या यस प्रदेशमा ४८९ प्रतिशत रहँदा त्यसमा ५ प्रतिशत आरक्षण र मुस्लिम समुदायको जनसंख्या ११५८ प्रतिशत हुँदा त्यसमा मात्र ५ प्रतिशत आरक्षणको व्यवस्थाको आधार गलत रहेको दलित अगुवाहरुको भनाइ छ। परिषदले प्रदेश प्रहरी ऐनमा प्रदेश २ मा दलितको जनसंख्याको आधारमा १७२९ प्रतिशत आरक्षणको व्यवस्था गरिनुपर्ने, महिलालाई दिइने आरक्षण कोटामा दलित महिलालाई छुटै १७२९ प्रतिशत आरक्षण हुनुपर्ने, प्रदेश सरकारले गठन गर्न लागेको नीति आयोग लगायत सम्पूर्ण आयोगमा दलितहरुको जनसंख्याको आधारमा प्रतिनिधित्व सुनिश्चित हुनुपर्ने, नीति आयोगको सदस्यको योग्यता दलितको हकमा स्नातक गरेपनि हुने र कार्य अनुभवनमा गैरसरकारी, सरकारी संस्थामा तीन वर्ष काम गरेपनि हुने व्यवस्था गरिनु पर्ने मांग सरकारसंग गरिएको छ। आफ्नो मागको सम्बोधनका लागि दबाव सिर्जना गर्न बुधबार परिषदले प्रदेशसभा भवन अगाडि प्रदर्शन गरेको हो।"
नेकपाको विधान पारित,"काठमाडौं : नेकपा कम्युनिष्ट पार्टी (नेकपा) को सचिवालय बैठक सकिएको छ। बुधबार बिहान बालुवाटारमा बसेको बैठकले विधान र कार्यविधी टुंगाे लगाएको छ। बैठकले नियमावली टुंगाे लगाएपछि पार्टी सञ्चालनमा सहज हुने छ। विधान र नियमावली अनुसार पार्टीका जनवर्गीय संगठन एकीकरण कार्ययोजना बनाएर एकीकरण प्रक्रिया सुरु गर्ने नेकपाले तयारी गरेको छ । पार्टीको विधान तथा नियमावली बनाउन महासचिव विष्णु पौडेल, स्थायी समिति सदस्यहरु बेदुराम भुसाल र देव गुरुङ तथा केन्द्रीय सदस्य खिमलाल देवकोटा सदस्य रहेको कार्यदल गठन भएको थियो । कार्यदलले अध्यक्षद्वय केपी शर्मा ओली र पुष्पकमल दाहाललार्इ बुझाएको थियो ।"

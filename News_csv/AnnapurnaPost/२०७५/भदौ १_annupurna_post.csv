शीर्षक,विवरण
अपराध संहिताको सन्त्रास,"सम्भावना, सन्त्रास र संशयबीच मुलुक आजदेखि नयाँ परिवेशमा प्रवेश गरेको छ । मुलुकी ऐन विस्थापित गरी अब पाँचवटा आधुनिक कानुन एकसाथ कार्यान्वयनमा आउनेछन् । एक वर्षअघि व्यवस्थापिकासंसद्बाट मुलुकी अपराध संहिता २०७४, मुलुकी देवानी संहिता २०७४, मुलुकी फौजदारी कार्यविधि संहिता २०७४, फौजदारी कसुर (सजाय निर्धारण तथा कार्यान्वयन) संहिता २०७४ र मुलुकी देवानी कार्यविधि संहिता २०७४ पारित भएको थियो । जुन कानुन २०७५ भदौ १ बाट कार्यान्वयन जाने उद्घोषसहित राष्ट्रपतिबाट प्रमाणीकरण भइसकेको हो । संसद्बाट कानुन निर्माण हुँदाको बखत सतहमा खास बहस भएन र लागू हुने दिन नजिकिँदै गर्दा कानुनका कठोर प्रावधानले पेसाव्यवसायीदेखि सरकारी वकिल हुँदै प्रहरीलाई समेत त्रसित बनाएको छ । खासमा तर्सिनुको कारण संहितामा कडा सजायको प्रावधान राखिनु हो । कानुन निर्माताहरूले अन्तर्राष्ट्रिय अनुभव, विधिशास्त्रीय मान्यता र सर्वोच्च अदालतद्वारा प्रतिपादित नजिरसमेत एकीकृत संहिता बनाएको जिकिर लिँदै आएका छन् । अन्तर्राष्ट्रिय तहमा प्रयोगमा भएका प्रावधान संहितामा सामेल छन् । तर हाम्रो समाज त्यो स्तरमा नभएकाले भोलि कानुनी जटिलताको सिकार हुने हो कि भन्ने आशंका जन्माएको छ । संहिताले आधुनिकता, सूचना र प्रविधिको विकाससँगै सिर्जित अपराध र तिनलाई कानुनको दायरामा ल्याएको छ । क्रूर अपराधमा शृंखलामा पर्ने यातनासहित निर्ममतापूर्वक हत्या, विमान अपहरणपछि विस्फोट गरी हत्या, अपहरण वा बन्धक बनाई मारेको, पेय वा खाद्य पदार्थमा विष हालेर मारेको, जाति हत्या (जेनेसाइड) र बलात्कारपछि हत्या जस्ता अपराधमा बाँचुञ्जेल जेल बस्नुपर्ने कडा व्यवस्था अपराध संहितामा छ । व्यक्ति बेपत्तालाई नयाँ अपराधमा परिभाषित गरी १५ वर्षसम्म जेल र पाँच लाख रुपैयाँसम्म जरिबाना तोकिएको छ । यस्ता खालका कडा व्यवस्थाका कारण निसन्देह अपराधीको मनोबल गिर्नेछ । राष्ट्रियता, स्वाधीनता र मुलुकको अन्तर्राष्ट्रिय छविमा अपमान र घृणा फैलाउनेहरू सजायमा पर्नेछन् । समयमै काम सम्पन्न नगर्ने र गुणस्तरहीन ठेकेदारलाई कानुनी कारबाहीको दायरामा तानिएको छ, जुन सकारात्मक सवाल हो । समयमै काम नगरी स्रोत दुरुपयोग गर्ने ठेकेदारहरू सजायको भागीदार बन्नैपर्छ । धर्म परिवर्तन गराउने र खेलमा हुने सट्टाबाजहरू कडा कसुरको परिभाषाभित्र परेका छन्। अपराधीबाट पीडितलाई अन्तरिम क्षतिपूर्ति भराउन सकिने प्रावधान आवश्यक थियो । परस्त्रीसँग शारीरिक सम्पर्क गरी बच्चा जन्मेमा स्वतः विवाह भएको मानिने व्यवस्था आएको छ । त्यसका अतिरिक्त कसैलाई झुक्याएर जबर्जस्ती विवाह गराउन नहुने र पति वा पत्नीले आपसमा मञ्जुरी नलिई तीन वर्ष बढी अलग भएमा सम्बन्धविच्छेदका लागि अदालतमा निवेदन दिन सक्ने व्यवस्था छ । अब पुरुष पनि सम्बन्धविच्छेद गर्न सोझै अदालत जान सक्नेछन् । संहितामा सबभन्दा विवादित सवाल प्रेस तथा आमसञ्चार माध्यमलाई अंकुश लगाउन खोज्नु हो । संविधानप्रदत्त अधिकारलाई संहिताबाट खुम्च्याउन खोजिएको छ । अनुमतिविना कुनै व्यक्तिको तस्बिर खिच्न वा तस्बिरको स्वरूप बिगार्न नहुने, विनाअनुमति एकको तस्बिर अरूलाई दिन वा बिक्री गर्न नहुने, अरूको टेलिफोन संवाद सुन्न नहुने, विद्युतीय माध्यमद्वारा गोप्यता भंग गर्न नहुने, अरूलाई सताउने मनसायले छलकपटपूर्ण सन्देश प्रवाह गर्न नहुने जस्ता प्रावधान छन्, जसले प्रेस र अभिव्यक्ति स्वतन्त्रताको संवैधानिक सुनिश्चिततामाथि संशय पैदा गरेको छ । संविधानमा सुनिश्चित प्रेस तथा अभिव्यक्ति स्वतन्त्रता र सूचनाको हकलाई अकुण्ठित तथा अकाट्य भनेको अवस्थामा सञ्चारमाध्यमका हकमा यी प्रावधान परस्पर बाझिएका छन् । यस्ता अव्यावहारिक प्रावधानका कारण संहिता कार्यान्वयनमा चुनौती र जटिलता पैदा गर्ने निश्चित छ । यस्ता विवादित विषयमा न्यायालयले उदार व्याख्यामार्फत नागरिक अधिकारको रक्षा गर्नुपर्ने हुन सक्छ । सरोकारवालाबीच पर्याप्त बहस र परामर्श नभएको पृष्ठभूमिमा कानुन जारी भएका कारण आमनागरिकलाई अत्याएको छ । शासक र शासनवृत्तका पात्रहरूले कानुन दुरुपयोग गरी दुःख दिने सम्भावना यथावत् छन् । किनभने हामीकहाँ अधिकारप्राप्त अधिकारीहरूले खराब नियतका साथ कानुन दुरुपयोग गरेका घटना छन् । त्यसो हुँदा कानुनका कारण आमनागरिक त्रासमा रहने वातावरण सिर्जना गरिनु हुन्न । पेसाव्यवसायी र नागरिकलाई दुःख, झन्झट र त्रासमा पार्ने प्रावधान संशोधन हुन जरुरी छ ।"
कांग्रेसको आग्रहमा समिति सभापतिको निर्वाचन सर्दै,"काठमाडौं : संघीय संसद्का विषयगत समितिका सभापतिको निर्वाचन केही दिन पर सर्ने भएको छ। कांग्रेसको आग्रह र सत्तापक्षले आन्तरिक तयारी गर्नुपर्ने भन्दै सभापतिको निर्वाचन पर सरेको हो। सत्तासीन नेकपाले प्रतिनिधिसभा, राष्ट्रियसभा र संयुक्त सदनका १६ मध्ये एक मात्र लेखा समितिको सभापति विपक्षी कांग्रेसलाई दिने अडान राखेपछि कांग्रेसले औपचारिक छलफलको प्रस्ताव गरेको हो। कांग्रेसले राष्ट्रियसभामा एक र प्रतिनिधिसभामा तीनवटा समिति सभापति माग गर्दै आएको छ। संसद् सचिवालयले भदौ ३ गते राष्ट्रियसभा र भदौ ५ गते प्रतिनिधिसभाका १० वटा विषयगत समितिका सभापतिको निर्वाचन तोकेको थियो। तर कांग्रेसका नेता विमलेन्द्र निधिले नेकपा अध्यक्ष पुष्पकमल दाहाल र संसदीय दलका उपनेता सुवास नेम्वाङलाई बुधबार टेलिफोन गरेर पार्टी सभापति शेरबहादुर देउवा स्वदेश फर्केपछि मात्र समिति सभापतिको निर्वाचन गर्न आग्रह गरेका थिए। कांग्रेस सभापति देउवा स्वदेश फर्केपछि एकपटक औपचारिक कुराकानी गरेर मात्र समिति सभापतिको निर्वाचन गर्न निधिले आग्रह गरेको नेम्वाङले जानकारी दिए। कांग्रेस नेता निधिको आग्रहपछि नेकपा संसदीय दलका उपनेता नेम्वाङले राष्ट्रियसभा अध्यक्ष गणेश तिमिल्सिना र प्रतिनिधिसभा सभामुख कृष्णबहादुर महरालाई समिति सभापतिको निर्वाचन केही दिन पर सारदिन आग्रह गरेका थिए। सत्तापक्ष र प्रतिपक्षबीचको कुराकानीपछि राष्ट्रियसभा अध्यक्ष तिमिल्सिनाले समिति सभापतिको निर्वाचन भदौ १३ गते तोकिएको बिहीवार राष्ट्रियसभामा जानकारी गराए। प्रतिनिधिसभाले निर्वाचन सरेको घोषणा शुक्रबार गर्ने संसद् सचिवालयले बताएको छ। सबै विषयगत समितिमा सुविधाजनक बहुमत रहेको नेकपालाई सहमतिबाट सभापतिको निर्वाचन गर्न कांग्रेसले आग्रह गर्दै आएको छ। सत्तारूढ दल नेकपाले भने ०४८ सालको अभ्यास भन्दै कांग्रेसलाई लेखा समितिको मात्र सभापति दिने बताउँदै आएको छ। समिति सभापतिका लागि सत्तासीन नेकपाका अधिकांश सांसद दौडधुपमा छन्। नेकपा संसदीय दलका उपनेता नेम्वाङले पार्टी अध्यक्षद्वय केपी ओली र पुष्पकमल दाहालसँग समितिका सभापतिबारे सल्लाह गरिरहेको स्रोतले बतायो। सभापतिको नाम टुंग्याउने क्रम चलिरहेको र केहीलाई समिति परिवर्तन गराएर सभापति बनाउने तयारी भइरहेको नेकपा स्रोतले बतायो। नेकपाका अध्यक्ष पुुष्पकमल दाहाल सदस्य रहेको प्रतिनिधिसभाको राज्य व्यवस्था समिति सभापतिमा नेकपाका नेता पम्फा भुुसाल, जनार्दन शर्मा, रेखा शर्मा, नवराज सिलवाल र यशोदा सुुवेदी गुुरुङको नाम चर्चामा छ। प्रधानमन्त्री तथा मन्त्रिपरिषद्को कार्यालय, गृह, रक्षा सामान्य प्रशासन मन्त्रालयको कार्यक्षेत्र रहने गरेकाले राज्य व्यवस्था समिति विगतमा पनि चर्चामा रहने गरेको थियो। प्रतिनिधिसभातर्फ १० मध्ये एकतिहाइ अर्थात् तीनवटा समितिको सभापति महिलालाई दिनुुपर्ने प्रतिनिधिसभा नियमावलीमा व्यवस्था छ। मन्त्रीको चर्चामा रहेका अधिकांश नेकपाका महिला सांसदको नाम समिति सभापति पदका लागि पनि चर्चामा छ। अधिकांश पूर्वअर्थमन्त्री सदस्य रहेको अर्थ समितिको सभापतिका लागि नेकपाका घनश्याम भुसालको नाम चर्चामा छ। यद्यपि, भुुसालले समितिको सभापति पद स्वीकार गर्नेनगर्ने बताएका छैनन्। अर्थसमितिमा पूर्वप्रधानमन्त्री डा बाबुराम भट्टराई, पूर्वअर्थमन्त्री एवं नेकपाका महासचिव विष्णु पौडेल, नेकपाका अर्का पूर्वअर्थमन्त्री सुरेन्द्र पाण्डे तथा कांग्रेस संसदीय दलका उपनेता विजय गच्छदार, महामन्त्री शशांक कोइराला र पूर्वअर्थमन्त्री ज्ञानेन्द्र कार्की सदस्य छन्। पूर्वमन्त्री एवं नेकपाका सांसद महेश बस्नेतको नाम पनि समिति सभापतिको चर्चामा छ। एमालेका वरिष्ठ नेता माधव नेपालदेखि कांग्रेसका बौद्धिक नेता प्रदीप गिरी सदस्य रहेको अन्तर्राष्ट्रिय सम्बन्ध समितिको सभापतिमा नेकपाका राम कार्की, नारदमुनि राना र दीपकप्रकाश भट्टको चर्चा छ। नेकपाका भीम रावल, कांग्रेसका प्रकाशमान सिंह पनि समितिका सदस्य हुन्। कांग्रेस सभापति देउवा र नेकपाका वरिष्ठ नेता झलनाथ खनाल सदस्य रहेको विकास समितिको सभापतिका लागि नेकपाका युवा सांसदको दौडधुप छ। समिति सभापतिका लागि नेकपाका गणेश पहाडी, दामोदर भण्डारी, यज्ञराज सुनुवार र प्रभु साहको नाम सभापतिमा चर्चा छ। प्रतिनिधिसभाको शिक्षा तथा स्वास्थ्य सम्बन्ध समितिको सभापतिमा नेकपाका अञ्जना विशंखे, हितबहादुर तामाङ, खगराज अधिकारी र जीवनराम श्रेष्ठको चर्चा छ। उद्योग तथा वाणिज्य र श्रम तथा उपभोक्ता हित समितिको सभापतिमा नेकपाका जयपुरी घर्ती, देवेन्द्र पौडेल, रामवीर मानन्धर र बिन्दा पाण्डेको चर्चा छ। नेकपा संसदीय दलका उपनेता सुवास नेम्वाङ र प्रमुख सचेतक देव गुरुङ सदस्य रहेको कानुन, न्याय तथा मानवअधिकार समितिको सभापतिका लागि नेकपाका कृष्णभक्त पोखरेलको चर्चा छ। नेकपाका लालबहादुर थापा र शशि श्रेष्ठ पनि सभापतिको आकांक्षी रहेको नेकपा निकट स्रोतले बतायो। यस्तै कृषि तथा सहकारी समितिको सभापतिका लागि नेकपाका कृष्णप्रसाद दाहाल, दलबहादुर राना, पूर्णाकुमारी सुवेदी, राजबहादुर बुढा र हरिबोल गजुरेलको चर्चा रहेको नेकपा संसदीय दल सम्बद्ध स्रोतले बतायो। महिला बालबालिका समितिको सभापतिका लागि अमृता थापा, गणेश सिंह ठगुन्ना र पवित्रा निरौला खरेलमध्ये एक जना हुने नेकपा स्रोतले बतायो। विपक्षी कांग्रेसलाई दिने भनिएको लेखा समितिको सभापतिका लागि कांग्रेसका भरत शाहको चर्चा छ। कांग्रेसका डा मीनेन्द्र रिजाल, राजेन्द्र केसी र पार्वता डिसी चौधरी उक्त समितिका सदस्य छन्। राष्ट्रियसभाका समितिमा यी हुन् सभापति सत्तासीन नेकपाले राष्ट्रियसभाका चारवटा समितिका सभापतिको नाम टुंग्याइसकेको छ। दिगो विकास तथा सुशासन समितिको सभापतिमा नेकपाका भैरव सुन्दर श्रेष्ठलाई सभापति बनाइने नेकपा स्रोतले बतायो। श्रेष्ठ कर्णाली प्रदेशबाट निर्वाचित हुन्। यस्तै विधायन व्यवस्थापन समितिको सभापतिमा परशुराम मेघी गुरुङलाई सभापति बनाइने नेकपा उच्च स्रोतले बतायो। प्रत्यायोजित व्यवस्थापन तथा सरकारी समितिको सभापतिमा रामनारायण बिडारी र राष्ट्रिय सरोकार तथा समन्वय समिति सभापतिमा दिलकुमारी (पार्वती) रावललाई उम्मेदवार बनाइने नेकपा स्रोतले बतायो। निर्वाचन प्रक्रिया प्रारम्भ भएपछि मात्र सभापतिका उम्मेदवारको नामावली सार्वजनिक गरिने गरि टुंगो लगाइएको नेकपा उच्च स्रोतको भनाइ छ।"
समीक्षा बैठक कांग्रेसद्वारा बहिस्कार,"भरतपुर : तत्कालीन एमालेमाओवादी केन्द्रबीच पार्टी एकीकरणपछि भरतपुर नगरपालिकाका मेयर रेणु दाहाल र उपमेयर पार्वती शाह ठकुरीबीच उपन्न असमझदारी बढ्दै गएको छ । राजनीतिक समीकरण फेरिएसँगै मेयरउपमेयरबीच बढेको असमझदारीबीच महानगरपालिकाको एक वर्ष कार्यावधिको समीक्षा कार्यक्रम कांग्रेसले बहिस्कार गरेको छ । महानगरका सबै योजना तथा कार्यक्रममा आफूहरूलाई पेलेर अघि बढेको आरोप लगाउँदै कांग्रेसले समीक्षा बहिस्कार गरेको हो । एमालेमाओवादी केन्द्र एकीकरण भई नेकपा बनेपछि प्रमुख दाहालको र त्यसबेलाको गठबन्धनमा रहेको कांग्रेसबाट निर्वाचित उपप्रमुख शाहबीच दुरी बढेको मात्र नभइ महानगरका विकास निर्माणसम्बन्धी योजना र कार्यक्रममा छलफलसमेत हुन छाडेको छ । उपप्रमुख शाहले स्थानीय सरकार सञ्चालन ऐन २०७४ अनुसारको जिम्मेवारी आफूले नपाएको गुनासो गरेकी छन् । निर्देशिकाअनुसार बजेट तथा कार्यक्रम तर्जुमा समितिको संयोजक उपमेयर हुनुपर्ने प्रावधान भए पनि मेयरले हस्तक्षेप गरेको आरोप लगाउँदै उनले महानगरको ९ औं कार्यपालिका बैठक बहिस्कार गरेकी थिइन् । योजना, कार्यक्रम अनुगमन तथा सुपरीवेक्षणमा संयोजक उपमेयर रहने व्यवस्था भए पनि मेयर दाहाल आफैं जाने गरेको उनको आरोप छ । मेयर दाहाल नभए प्रमुख प्रशासकीय अधिकृत नेत्रप्रसाद सुवेदी जाने गरेका छन् । निरन्तर पेलेर गएकाले आफू विद्रोहमा उत्रनु परेको उनले बताइन् । कानूनले तोकेको अधिकारसमेत खोसिएको छ, उनले भनिन्, विकास निर्माणसम्बन्धी कुनै योजनामा छलफल नै नगरी पेलेर जाने परिपाटी हाबी भएको छ । कांग्रेसले समयसापेक्ष कर निर्धारण हुनुपर्ने, बीपी कोइराला क्यान्सर अस्पतालमा निर्माण गरिने सिटी हल अन्यत्र निर्माण गरिनुपर्नेलगायत माग गरेको छ । समीक्षामा एक वर्षमा भएका विकास निर्माणसम्बन्धी जानकारी गराइएको थियो । महानगरको विकास कार्यको समीक्षा र भावी योजनाबारे छलफल गरिएको थियो । वर्ष दिनका कार्यक्रमको समीक्षामा कांग्रेसबाट निर्वाचित कुनै पनि जनप्रतिनिधि उपस्थित नभए पनि कांग्रेसका प्रदेश सांसद मिलनबाबु श्रेष्ठ उपस्थित भए । उनी आफ्नो भनाइ राखेर निस्किएका थिए । कांग्रेसले आफ्ना एजेन्डाको बेवास्ता गरेको आरोप लगाएको छ । विकास निर्माणका गतिविधिमाथि कुनै छलफल नगरी बिनाजानकारी समीक्षा कार्यक्रम आयोजना गरेको दाबी कांग्रेसका जनप्रतिनिधिले गरे । चितवन कांग्रेसका सचिव उत्तम जोशीले जनप्रतिनिधिलाई बाइपास गरेको र उनीहरूका एजेन्डाको बेवास्ता गरेको आरोप लगाए । मेयर र केही कर्मचारी मात्र बसेर कार्य सञ्चालन गरिएकोमा हाम्रो विरोध हो, उनले भने, राजनीतिक आस्थाका आधारमा महानगर सञ्चालन गर्न खोजिएको छ । अहिले हामी पर्ख र हेरको अवस्थामा छौं । कांग्रेसले बीपी कोइराला क्यान्सर अस्पतालमा निर्माण गरिने सिटी हल अन्यत्र निर्माण गरिनुपर्ने, समयसापेक्ष कर निर्धारण हुनुपर्नेलगायत माग गरेको छ । राजनीतिक आस्थाका आधारमा कर्मचारीको जिम्मेवारी हेरफेर गरिएकोमा कांग्रेसले आपत्ति जनाएको छ । मेयर दाहालले भने आफू समन्वय गरेर अघि बढेको दाबी गरिन् । बहिस्कार गरेको खबरले आफू अचम्भित भएको उनले बताइन् । उपप्रमुखसँग आफ्नो सम्बन्धमा कुनै अन्तर नआएको उनको भनाइ छ । कार्यपालिकामा जानुअघि छलफल गरेर मात्र जाने गरेको उनले बताइन् । यहाँजस्तो पर्याप्त छलफल र गृहकार्य अन्यत्र शायदै होला, उनले भनिन्, अगाडि केही नभन्ने पछाडि कुरा गरेर कसैलाई हित हुँदैन, सबै कुरा भन्नकै लागि गरिएको समीक्षामा नआउनु गलत हो । आफूले विकास निर्माणका काममा सबैसँग समन्वय र छलफल गरेको उनले बताइन्।"
दीर्घ यू लेख्ने सहमतिपछि विद्यार्थी संगठनको एकीकरण,"काठमाडौं : तत्कालीन एमाले निकट विद्यार्थी संगठन अनेरास्ववियु र माओवादी केन्द्र निकट विद्यार्थी संगठन अनेरास्ववियू (क्रान्तिकारी)बीच एकतामा सहमति जुटेको छ। एकीकरणका लागि नेकपा केन्द्रीय कमिटी सदस्य तथा पर्यटनमन्त्री रविन्द्र अधिकारी, अनेरास्ववियु अध्यक्ष नविना लामा, क्रान्तिकारीका अध्यक्ष रञ्जित तामाङ र रमेश मल्ल सदस्य रहेको कार्यदल गठन भएको थियो। सोही कार्यदलले एकतामा सहमति जुटाएको हो। भदौ ५ सम्मको समय पाएको कार्यदलले त्यस अगावै सहमतिको खाका तयार पारेको हो। एकताको खाकासहित उपसमितिले साउन २३ गते प्रतिवेदन बुझाइ सकेको थियो। सहमतिअनुसार ४९९ सदस्यीय केन्द्रीय कमिटी बन्ने छ। जसमा पूर्व अनेरास्ववियुबाट २६० र क्रान्तिकारीबाट २३९ जनाले प्रतिनिधित्व गर्नेछन्। संगठनको नाम अनेरास्ववियु नै रहने तर अब नामको अन्तिम अक्षर यू दीर्घ लेखिने नेता दीपेश पुनले अन्नपूर्णलाई जानकारी दिए। अंग्रेजी नाममा अनेरास्ववियुले  र क्रान्तिकारीले  लेख्ने गरेकोमा अब एकीकृत नाममा  लेख्ने सहमति भएको नेता सुरेन्द्र बस्नेतले जानकारी दिए ।"
नेकपा तल्ला कमिटी एकता : २ प्रदेशले मात्रै प्रतिवेदन बुझाए,"काठमाडौं : नेकपाको प्रदेश तथा जिल्ला कमिटी समायोजन प्रक्रियामा आन्तरिक ढिलाइ भएको छ। कतिपय प्रदेश र जिल्ला तहमा गठित कार्यदलले अझै प्रस्ताव तयार पार्न नसक्दा केन्द्रीय कार्यालयमा प्रतिवेदन बुझाउन सकेका छैनन्। केन्द्रीय कार्यालयले साउन मसान्त (बिहीबार)सम्म प्रतिवेदन बुझाउन समय तोकेको थियो। यसअघि साउन २५ भित्र प्रतिवेदन बुझाउन कार्यदलहरूलाई भनिए पनि सचिवालय बैठकले साउन मसान्तसम्म म्याद थपेको थियो। अहिलेसम्म प्रदेश ५ र कर्णाली प्रदेशले मात्र केन्द्रीय कार्यालयमा प्रतिवेदन बुझाएका छन्। प्रदेश ५ ले प्रदेशका १२ वटै जिल्लाका अध्यक्ष, सचिव, सचिवालय सदस्य र जिल्ला सदस्यसहितको सम्पूर्ण विवरण सर्वसम्मत निर्णय गरी बुझाएको छ। प्रदेश अध्यक्षमा भने नेकपाका पूर्वघटक एमाले र माओवादी केन्द्र दुवैतर्फका एकएक जना आकांक्षी नेताको नाम प्रदेश ५ को कार्यदलले सिफारिस गरेको छ। कर्णाली प्रदेशले भने प्रदेश सदस्यमा प्रस्तावित नेताहरूको नामको मात्र टुंगो लगाएर केन्द्रीय कार्यालयमा बुझाएको छ। हामीले मोटामोटी धेरै विषय टुंगो लगाएर प्रतिवेदन केन्द्रीय कार्यालयमा बुझाएका छौं, प्रदेश ५ का कार्यदल सदस्य दलबहादुर रानाले भने। प्रदेश १, २, ३, ४ र ७ ले भने अहिलेसम्म जिल्ला तथा प्रदेश कुनैको पनि प्रतिवेदन बुझाएका छैनन्। यी प्रदेशका कार्यदलले अझै गृहकार्य नसकिएको बताएका छन्। प्रदेश १ ले भोजपुर, धनकुटालगायत जिल्लाको बाँडफाँट र नामको टुंगो लगाउन नसक्दा प्रतिवेदन तयार पार्न सकिरहेको छैन। कार्यदल सदस्य सावित्रीकुमार काफ्लेले गृहकार्य नसकिएकाले प्रतिवेदन नबुझाएको बताए। हामी अझै छलफलकै चरणमा छौं, एकदुई दिनभित्र प्रतिवेदन बुझाउछौं, उनले भने। नेकपाले जनकपुरमा हुने कार्यक्रमपछि मात्र सबै विषय टुंग्याएर प्रतिवेदन बुझाउने तयारी प्रदेश २ ले गरेको छ। प्रदेश २ मा दुवै घटकले प्रदेशदेखि प्रदेशभित्रका ८ वटै जिल्लामा बराबरीका आधारमा बाँडफाँटको टुंगो लगाएका छन्। ८ जिल्लामध्ये ४४ वटा जिल्लाको नेतृत्व बाँडफाँट गरे पनि कुन जिल्लाको नेतृत्व कसले गर्ने टुंग्याउन नसक्दा उसले जनकपुरको कार्यक्रमपछि मात्र प्रतिवेदन बुझाउने तयारी गरेको हो। जनकपुरमा नेकपाले भदौ २ मा पार्टीका दुवै अध्यक्षको उपस्थितिमा कार्यक्रम गर्दैछ। प्रदेश ३ मा पनि केही जिल्लाले अझै आफ्नो प्रतिवेदन प्रदेश कार्यदलमा बुझाएका छैनन्। काठमाडौंलगायत जिल्लाले कार्यदललाई अझै प्रतिवेदन बुझाएका छैनन्। प्रदेश ३ का कार्यदल सदस्यहरूले पनि एकाध दिन अझै लाग्न सक्ने बताएका छन्। यो प्रदेशमा सिन्धुपाल्चोकमा पार्टी विवाद देखिएको छ। प्रदशे ४ ले प्रतिवेदन अन्तिम चरणमा पुयाएकाले शुक्रबार साँझसम्म बुझाइसक्ने बताएको छ। प्रदेश ७ ले पनि प्रतिवेदन अन्तिम चरणमा पुगेकाले शुक्रबार बुझाउने बताएको छ। प्रदेश ५ मा धेरै विषयमा सहमति प्रदेश ५ मा कार्यदल तहले नै जिल्ला तहका सबैजसो विषय टुंगो लगाइ बिहीबार महासचिव विष्णु पौडेललाई प्रतिवेदन बुझाएको छ। १२ जिल्लामध्ये ७ जिल्ला पूर्वएमाले र ५ जिल्ला पूर्वमाओवादीले नेतृत्व गर्ने गरी सचिव, सचिवालय सदस्य र जिल्ला सदस्यको नाम सर्वसम्मतिमा टुंग्याएर केन्द्रीय कार्यालयमा प्रतिवेदन बुझाइएको छ। दाङ, प्युठान, कपिलवस्तु, अर्घाखाँची, रूपन्देही, गुल्मी र पाल्पाको नेतृत्व पूर्वएमाले र बर्दिया, बाँके, पूर्वी रुकुम, रोल्पा र नवलपरासीमा पूर्वमाओवादीले नेतृत्व गर्ने गरी अध्यक्षसचिवको नामसमेत सर्वसम्मत टुंग्याएर कार्यदलले प्रतिवेदन बुझाएको छ। नवलपरासीमा पूर्वएमालेलाई ८०, पूर्वमाओवादीलाई ६५, रूपन्देहीमा पूर्वएमालेलाई १ सय ५, पूर्वमाओवादीलाई ७०, कपिलवस्तुमा पूर्वएमाले ८५, पूर्वमाओवादीलाई ७०, पाल्पामा पूर्वएमाले ८७, पूर्वमाओवादीलाई ५८, अर्घाखाँचीमा पूर्वएमाले ७४, पूर्वमाओवादीलाई ६१, गुल्मीमा पूर्वएमाले ८७ र पूर्वमाओवादीलाई ५८ जना रहने गरी जिल्लाको समायोजन गर्न नामसमेत टुंगो लगाइएको छ। त्यस्तै, पूर्वी रुकुममा पूर्वमाओवादी ८१ र पूर्वएमाले ५४, रोल्पामा पूर्वमाओवादी ८१ र पूर्वएमाले ५४, प्युठानमा पूर्वमाओवादी ७४ र पूर्वएमाले ६१, दाङमा पूर्वएमाले ८५ र पूर्वमाओवादी ७०, बाँकेमा पूर्वमाओवादी ८५ र पूर्वएमाले ७० तथा बर्दियामा पूर्वएमाले ७२ र पूर्वमाओवादी ७३ जना रहने भएका छन्। प्रदेश अध्यक्षमा भने पूर्वएमालेबाट दलबहादुर राना तथा माओवादीबाट गणेशमान पुनको नाम सिफारिस गरिएको छ। तनँहुमा पूर्वएमालेकै दुई सूची तनहँुमा बन्ने १ सय ४५ सदस्यीय जिल्ला कमिटीमा नेकपाका पूर्वघटक एमालेले ७८ र माओवादीले ६७ जना नेता समायोजन गरेर जिल्ला कमिटी बनाउनेछ। प्रदेश कार्यदललाई जिल्ला कार्यदलले प्रतिवेदन बुझाउने क्रममा माओवादी तर्फका ६७ जनाको नाम माओवादीले सर्वसम्मत टुंग्याएर बुझाएको छ। तर पूर्वएमालेले ७८ जनाको नाममा भने छुट्टाछुट्टै दुई वटा सूची प्रदेश कार्यदललाई बुझाएको छ। सांसदसमेत रहेका साकिब एमाले अध्यक्ष केदार सिग्देल र नेकपाका केन्द्रीय सदस्य प्रतापलाल श्रेष्ठले अलगअलग रोस्टर बनाइ ७८ जनाको नाम प्रदेश कार्यदललाई बुझाएका छन्। निर्णय ८ भदौपछि प्रदेश कार्यदलबाट केन्द्रीय कार्यालयमा सिफारिस भएका नामावली र प्रतिवेदनको अन्तिम टुंगो भने भदौ ८ पछि मात्र लाग्ने भएको छ। त्यसअघि नमिलेका सबै विषय मिलाउन अझै जिल्ला तथा प्रदेशलाई नै गृहकार्य गर्न दिने र सचिवालयले भदौ ६ र ७ गते केन्द्रीय कार्यालयमा आएका प्रस्ताव परिमार्जनसहित तयार पार्ने र स्थायी समिति बैठकबाट निर्णय गरेर कार्यान्वयनमा लैजाने तयारी गरेको छ। प्रदेश ५ को प्रतिवेदन बुझ्दै महासचिव पौडेलले आएका सबै प्रस्ताव सचिवालयले अन्तिम प्रस्तावको रूप दिने र स्थायी समितिले निर्णय गरेर मात्र कार्यान्वयनमा लैजाने बताए। जुनजुन क्षेत्रका आएका छन्, अब हामी त्यसलाई छलफल गरेर टुंग्याउँदै लैजान्छौं र सचिवालयमा लगेर प्रस्ताव तयार पाछौं। त्यसलाई स्थायी समिति बैठकबाट निर्णय गराएर कार्यान्वयनमा लैजान्छौं, उनले भने। नेकपाले भदौ ८ र ९ गते पार्टीको स्थायी समिति बैठक बोलाएको छ।"
चीनविरोधी गतिविधि गरेको आरोपमा तिब्बती पक्राउ,"काठमाडौं : चीनविरोधी गतिविधि गरेको आरोपमा एक तिब्बती नागरिक पक्राउ परेका छन्। आफ्नो मुलुक विरोधी गतिविधि सञ्चालन गरेको आरोपमा चिनियाँ सुरक्षाकर्मीले उनलाई पक्राउ गरेका हुन्। पक्राउ परेका तिब्बती नागरिकलाई चिनियाँ सुरक्षाकर्मीले नेपाल प्रहरीलाई बुझाएको छ। चिनियाँ राहदानीसमेत नभएका तासी नाम गरेका तिब्बती नागरिकले जबर्जस्ती तिब्बत प्रवेश गर्न खोजेपछि केरुङमा रहेका चिनियाँ सुरक्षाकर्मीले पक्राउ गरी रसुवा प्रहरीलाई बुझाएको खुलासा भएको हो। असार अन्तिम साता चिनियाँ सुरक्षाकर्मीले पक्राउ गरे पनि केही दिन हिरासतमा राखेर अनुसन्धान गरेपछि मात्र नेपाल प्रहरीलाई जिम्मा लगाएको थियो। चिनियाँ सुरक्षाकर्मीले नेपाल प्रहरीको जिम्मा लगाएपछि रसुवा प्रहरीले साउन ८ गते उनलाई अध्यामगन विभागमा बुझाएको थियो। चिनियाँ सुरक्षाकर्मीले उनको साथबाट भारत सरकारले जारी गरेको शरणार्थी परिचयपत्र (आरसी कार्ड)समेत फेला पारेको थियो। २३ दिनदेखि अध्यागमन विभागको हिरासतमा रहेका तासीलाई तिब्बत फर्काउने कि भारत पठाउने भन्नेबारे गृह मन्त्रालय टुंगोमा पुगिसकेको छैन। पक्राउ परेका तिब्बती नागरिकबारे अनुसन्धान भइरहेको अध्यागमन विभागका मुद्दा शाखाका अधिकृत चिरञ्जीवी थापाले बताए। उनलाई के गर्ने भन्नेबारे निर्णय भइसकेको छैन। गृह मन्त्रालयसँग समन्वय भइरहेको छ, उनले भने। चिनियाँ सुरक्षाकर्मीले टासीलाई रसुवास्थित टिमुरे प्रहरीमा बुझाएको थियो। केरुङ नाकाबाट जबर्जस्ती तिब्बत छिर्न खोजेपछि उनलाई चिनियाँ सुरक्षाकर्मीले नियन्त्रणमा लिएका थिए। झन्डै एक साताको अनुसन्धानपछि चिनियाँ सुरक्षाकर्मीले नेपाल नै फर्काउने निर्णय गरेसँगै उनलाई रसुवा प्रहरीलाई बुझाएको स्रोतले बताएको छ। भारत सरकारले जारी गरेको आरसी कार्ड लिएर उनी तिब्बत जान रसुवा हुँदै केरुङ नाका पुगेका थिए। नेपाल र भारतमा रहँदा उनले चीनविरोधी गतिविधि गरेको चिनियाँ सुरक्षाकर्मीको दाबी रहेको प्रहरी स्रोतले जनाएको छ। चिनियाँ सुरक्षाकर्मीले राहदानीबिनै तिब्बत छिर्न खोज्नु उनको शंकास्पद गतिविधि हुन सक्ने भन्दै पक्राउ गरेर अनुसन्धान थालेको थियो। उनी चार वर्षदेखि भारतको हिमाञ्चल प्रदेशको मेक्लोडगन्जस्थित धर्मशालामा बस्दै आएका थिए। तिब्बतको सिगात्से स्थायी घर भएका उनी ४ वर्षअघि अवैध मार्ग हुँदै नेपाल प्रवेश गरेका थिए। नेपालबाट सीधै उनी धर्मशाला गएको र त्यहाँ अध्ययन गरेको उनले बताएका छन्। आफ्नो परिवार सिगात्सेमा रहेकाले उनीहरूलाई भेट्न तिब्बत जान लागेको उनले प्रारम्भिक बयानमा भनेका थिए। पछिल्ला दिनमा समेत अवैध मार्गबाट नेपाल भित्रिने तिब्बतीहरूको संख्या घटेको छैन। उनीहरू खाम र आम्दो क्षेत्रबाट आउने गरेका छन। त्यसरी अवैध बाटो हुँदै छिरेका तिब्बतीलाई नेपालस्थित शरणार्थी मामिला हेर्दै आएको संयुक्त राष्ट्रसंघीय कार्यालय यूएनएचसीआर र अध्यागमन विभागले संयुक्त रूपमा प्रमाणीकरण गरेर भारत पठाउँदै आएको छ। त्यसका लागि नेपालस्थित भारतीय दूतावासले उनीहरूलाई स्पेसल इन्ट्री परमिट दिने गरेको छ।"
प्रचण्डको खुलासा : दोरम्बा हत्याकाण्ड दरबारको ठाडो निर्देशनमा,"रामेछाप: नेपाल कम्युनिष्ट पार्टीका अध्यक्ष पुष्पकमल दाहाल प्रचण्डले सहिदको रगत र बलिदानीबाट देशमा कम्युनिष्टले बहुमतको सरकार बनाउन सफल भएको बताएका छन् । बिहीरबार १५ औं दोरम्बा हत्याकाण्ड स्मृति दिवस तथा सहिद परिवार सम्मान कार्यक्रमलाई दोरम्बामा सम्बोधान गर्दै उनले यस्तो बताएका हुन् । अध्यक्ष दाहालले दोरम्बा हत्याकाण्डपछि राजतन्त्र फाल्ने र देशमा गणतन्त्र ल्याउन सफल भएको बताए । सहिदहरुको रगतले नै अहिले देशमा संघीय गणतन्त्र हुँदै पार्टी एकीकरणमा रुपान्तरण भएको दाबी गरे । उनले सहिद परिवारका सदस्यलाई मन दह्रो बनाउनसमेत अनुरोध गरे । चर्चित दोरम्बा हत्याकाण्ड तत्कालीन शाही सेना र सरकारको निर्णयमा नभएको उनको दावी थियो । दोरम्बा हत्याकाण्ड तत्कालीन नारायणहिटी दरबारबाट ठाडो निर्देशनपछि भएको हो, उनले भने, तत्कालीन शाही शासनको समयमा दरबारको निर्देशमा यो हत्याकाण्ड भएकाले शाही नेपाली सेना र सरकारले यसबारे निर्णय गरेका थिएनन् । तत्कालीन सरकार र नेकपा माओवादीबीच दाङको हापुरेमा चलिरहेको दोश्रो शान्ति वार्ता वार्तालाई बिथोली मान्छे मारेर परिवर्तनलाई रोक्ने सुनियोजित योजनामा दरबारले दोरम्बा हत्याकाण्डको मञ्चन गरेको अध्यक्ष प्रचण्डको भनाई छ । १५ वर्षअघि २०६० साल साउन ३२ गते आफ्नो पार्टीका २१ जना नेता कार्यकर्ताको हत्या भएको दोरम्बा हत्याकाण्डलाई पार्टीले विशेष रुपमा हेरेको अध्यक्ष प्रचण्डले बताए । तत्कालीन विद्रोही माओवादी र सरकारबीच दाङको हापुरेमा वार्ता चलिरहेका बेला २०६० साल साउन ३२ गते रामेछापको दोरम्बामा माओवादी जनसरकार प्रमुख बाबुराम लामासहित २१ जनालाई सेनाले हत्या गरेको थियो । त्यस घटनापछि माओवादीले सरकारसँगको वार्ता भंग गरेको थियो । दोरम्बामा आफ्ना कार्यकर्ताहरुको निर्ममतापूर्वक हत्या भएको सम्झँदै पार्टी अध्यक्ष प्रचण्डले दोरम्बालाई युद्ध पर्यटकीयस्थल बनाउने घोषणा पनि गरे । काभ्रे, रामेछापको वेथानको पानीघाट हुँदै दोरम्बा र दोलखाको शैलुङ्ग क्षेत्रसम्म तीन जिल्लालाई समेटेर युद्ध पर्यटकीय मार्ग बनाइ जनताको जीवनस्तर उकास्नका तत्कालै आवश्यक बजेट व्यवस्थापन गर्ने पनि अध्यक्ष दाहालले आश्वासन दिए । निर्वाचनको क्रममा जनताको घरदैलोमा मत माग्न जाँदा पार्टीले भने अनुसारको विकास निमार्णमा ढिलाइ भएको भन्ने गुनासो आएपछि प्रधानमन्त्री केपी ओली र आपूबीच केही दिनदेखि घनिभूत छलफल भइरहेको अध्यक्ष प्रचण्डको भनाइ छ । जनताले केही राहात पाउने गरी सरकारले छिट्टै नयाँ कार्यक्रम ल्याउने पनि उनले बताएका छन् । दोरम्बा हत्या काण्डमा तत्कालीन शाही नेपाली सेना दोषी भएको भन्दै अन्तराष्ट्रिय मानव अधिकार संस्था एमनेष्टी इन्टरनेसनलले पीडितलाई न्याय र पीडकलाई काराही गर्न सरकारलाई सिफारिससमेत गरेको थियो ।"
आजबाट नयाँ कानुनी युग सुरु,"काठमाडौं : एक सय ६५ वर्ष पुरानो मुलुकी ऐन विस्थापित गर्दै मुलुकी फौजदारी र देवानी संहितासहित पाँचवटा कानुन एकसाथ लागू हुँदै छन्। मुलुकी अपराध संहिता२०७४, मुलुकी देवानी संहिता२०७४, मुलुकी फौजदारी कार्यविविधि संहिता२०७४, फौजदारी कसुर (सजाय निर्धारण तथा कार्यान्वयन) संहिता २०७४ र मुलुकी देवानी कार्यविधि संहिता २०७४ शुक्रबारदेखि एकसाथ लागू हुँदै छन्। व्यवस्थापिका संसद्बाट पारित भई राष्ट्रपतिबाट अघिल्लो वर्ष प्रमाणीकरण भए पनि भदौ १ गतेदेखि लागू हुने भनिएको थियो। अन्तर्राष्ट्रिय अनुभव, विधिशास्त्रीय मान्यता र सर्वोच्च अदालतद्वारा प्रतिपादित नजिरलाई आत्मसात् गर्दै एकीकृत संहिताका रूपमा यी कानुन बनेका थिए। सर्वोच्चका तत्कालीन न्यायाधीश खिलराज रेग्मीको संयोजकत्वमा देवानी र कल्याण श्रेष्ठको संयोजकत्वमा फौजदारी संहिता कार्यदल गठन गरी तय भएको बृहत् मस्यौदा तत्कालीन प्रधानमन्त्री माधवकुमार नेपाललाई २०६८ सालमै बुझाइएको थियो। मस्यौदा बनेको सात वर्षपछि बल्ल कार्यान्वयनमा आएको हो। संहिता निर्माणका लागि झन्डै एक सय कानुनमा परिवर्तन गर्नुपरेको छ। संहिता बनेसँगै २० वटा कानुन खारेजीमा परेका छन्। तत्कालीन प्रधानमन्त्री जङ्गबहादुर राणाले सुरुमा विक्रम संवत् १९१० मा मुलुकमा थिति बसाल्न धर्म, प्रथा र परम्पराका आधारमा मुलुकी ऐन बनाएका थिए। संहिताले यातना दिई निर्मम हत्या, विमान अपहरणपछि विस्फोट गरी हत्या, अपहरण वा शरीर बन्धक लिई ज्यान मारेको, पेय वा खाद्य पदार्थमा विष हालेर ज्यान मारेको, जाति हत्या (जेनेसाइड) र बलात्कारपछि हत्या जस्ता अपराधमा बाँचुन्जेल जेल बस्नुपर्ने व्यवस्था गरेको छ। व्यक्ति बेपत्ता पार्ने कार्यलाई नयाँ अपराधमा वर्गीकरण गरिएको छ। अन्य देशमा गरेका अपराधमा पनि नेपाली नागरिकलाई सजाय हुनेछ। अब जानाजान विश्वासघात गर्नेलाई समेत सजाय हुने भएको छ। अब अपराधपीडितले पहिलो पटक पीडकबाट क्षतिपूर्ति पाउनेछन्। साना प्रकृतिका अपराधमा अपराधीले कैद तथा जरिवानाको सट्टा सामुदायिक सेवामा लगाउन सकिने भनिएको छ। सवारी ज्यानमा चालकलाई हदैसम्मको सजाय तोकिएको छ। त्यस्ता चालकलाई धरौटीमा मुद्दा लड्न नपाउने व्यवस्था छ। नयाँ मुलकी ऐनका चुनौती कडा मुलुकी ऐन लागू हुँदै नयाँ मुलुकी एेन : गाई मारे तीन वर्ष कैद नयाँ मुलुकी ऐनको स्वागतमा दीपवाली गरिने यता देवानी संहिताले छोराछोरी दुवैलाई तीन पुस्तासम्म अपुताली हकदाबी गर्न पाउने हक दिएको छ। संहिताअनुसार यस्तो हक पुग्ने कोही नभए त्यस्तो सम्पत्ति राज्यको हुनेछ। सम्बन्धविच्छेदका लागि महिलासरह पुरुष पनि अदालतमा जान पाउनेछन्। आमाको नाममा पनि थर राख्न पाइनेछ। पती वा पत्नीले एकअर्कालाई बेवास्ता गरी तीन वर्षसम्म टाढिएमा स्वतः सम्बन्धविच्छेद हुने प्रावधानसमेत संहितामा छ। सर्वोच्च अदालतले संहिता र कार्यविधि कार्यान्वयनका लागि पूर्ण तयारीमा रहेको जनाएको छ। तालिमप्राप्त तीन हजार एक सय कर्मचारी शुक्रबारदेखि कार्यथलोमा खटिने सर्वोच्चका प्रवक्ता भद्रकाली पोखरेलले जानकारी दिए। राष्ट्रिय न्यायिक प्रतिष्ठानमार्फत सर्वोच्चबाहेक उच्च र जिल्ला अदालतका सबै न्यायाधीशलाई नयाँ कानुन अभ्यासबारे तालिम दिइएको छ। अदालतसम्बन्धी नियमावलीहरूमा गर्नुपर्ने परिमार्जनका लागि समिति बनाएर मुलुकी देवानी कार्यविधि (अदालती कारबाही) नियमावली २०७५, मुलुकी फौजदारी कार्यविधि (अदालती कारबाही) नियमावली २०७५, फौजदारी कसुर (सजाय निर्धारण तथा कार्यान्वयन) नियमावली २०७५, जिल्ला अदालत नियमावली २०७५ र उच्च अदालत नियमावली २०७३ (संशोधन) सहितका ५ वटा नियमावली तयार र परिमार्जन भइसकेका छन्। देवानी कार्यविधिसम्बन्धी दिग्दर्शन २०७५ को मस्यौदासमेत तयार भइसकेको छ। अदालत व्यवस्थापनसम्बन्धी निर्देशिका २०७५, धरौटी तथा जमानत निर्देशिका २०७५, फैसला कार्यान्वयन निर्देशिका २०७५ र म्याद तामेली निर्देशिका २०७५ का मस्यौदा पनि तयार भइसकेको पोखरेलले बताए। भौतिक संरचनाको विषय तत्काल सम्भव हुँदैन। सफ्टवेयर पनि तयारीका क्रममा छ, उनले भने, स्रोतसाधनको खोजी हुँदै जानेछ। आवश्यक तयारी छ। सबैलाई तयारी पूर्ण अवस्थामा रहन निर्देशन पनि भइसकेको छ। यता महान्यायाधिवक्ता कार्यालयलेसमेत संहिता कार्यान्वयनमा सम्पूर्ण तयारी पूरा भएको जानकारी दिएको छ। हामी नयाँ कानुन कार्यान्वयन गर्न पूर्ण रूपमा सक्षम छौं, सहन्यायाधिवक्ता एवं प्रवक्ता सञ्जीव रेग्मीले भने, सबै जिल्लाका सरकारी वकिलले आवश्यक तालिम लिइसकेका छन्। यसैबीच संहिता लागू हुने खुसियालीमा शुक्रबार मुलुकभरका सरकारी वकिल कार्यालयमा दीपावली गर्न सर्कुलर जारी गरिएको रेग्मीले जानकारी दिए। कानुन, न्याय तथा संसदीय मामिला मन्त्रालयले संहिताका कठिनाइलाई लिएर चिकित्सकले उठाएका विषयमा संशोधन गर्न सकिने प्रतिबद्धतासमेत जनाएको छ।"

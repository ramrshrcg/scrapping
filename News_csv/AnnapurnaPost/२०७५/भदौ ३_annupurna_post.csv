शीर्षक,विवरण
बालअधिकारका पक्षमा,"मुलुकी फौजदारी कार्यविधि (संहिता) ऐन लागू भएसँगै विभिन्न जेलमा रहेका बालबालिका मुक्त भएका छन्। विविध कारणले जेलमा रहेका १८ वर्षमुनिका बालबालिकालाई सरकारले बाल सुधार गृहमा राखी पढाइलेखाइलगायत आवश्यक सुविधा उपलब्ध गराउने काम थालेको छ। बालअधिकारका दृष्टिबाट सरकारले चालेको यो कदम सकारात्मक हो। बालअधिकारसम्बन्धी विभिन्न अन्तर्राष्ट्रिय महासन्धिमा पक्ष राष्ट्र बनेको नेपालका जेलमा बालबालिका रहिरहनु आफैंमा अधिकारको उपहास थियो। सरकारको यो कदमले बालअधिकारप्रति उसको प्रतिबद्धता उजागर हुन्छ। तथापि केवल जेलबाट मुक्त गरी सुधार गृहमा राख्नु बालअधिकारको सुनिश्चितता होइन। बालअधिकार विभिन्न आयामबाट निःसृत एक समुच्च अवधारणा हो। यसले बालबालिकाको जीवन सुरक्षा, परिवारसँग बस्न पाउने अधिकार, परिचयको संरक्षणदेखि शिक्षा, स्वास्थ्य र उचित जीवनस्तरको अधिकारसम्म समेट्छ। यसको अर्थ हो, कुनै पनि बालबालिकाले स्वस्थ वातावरणमा शिक्षा र स्वास्थ्यको अधिकार राख्छन्। कुनै पनि बालबालिकालाई राज्यले जीवनस्तर विकासका लागि आवश्यक अवसरबाट वञ्चित गर्ने छैन। जेलमा परेका बालबालिकालाई सुधार गृहमा राख्ने प्रक्रिया त्यस्तै वातावरण सुनिश्चितताको पहिलो कदम हो। तर यति गरेर मात्र राज्यको कर्तव्य पूरा हुँदैन। बालबालिका किन जेलमा छन् भन्ने प्रश्न सबैभन्दा प्रमुख हो। बालबालिका जेलमा हुनुका दुई कारण हुन सक्छन्। पहिलो विभिन्न अपराधमा सजाय पाएका बाबुआमाका साथ राखिएका। दोस्रो आफैंले विभिन्न अपराधमा सजाय पाएका। पहिलो कारणको निदानमा सुधार गृह प्रभावकारी हुनसक्छ। त्यसका लागि एउटै सर्त हो, सुधार गृह यातना गृह नहोस्। चाल्र्स डिकेन्सको उपन्यासमा चित्रण भएका उन्नाईसौं शताब्दीको बेलायती सुधार गृहजस्ता नबनून् हाम्रा सुधार गृह। आफैंले अपराध गरेका कारण सजायस्वरूप बालबालिका जेलमा परेका छन् भने त्यो सरकारले ध्यान दिनुपर्ने अर्को मुख्य विषय हो। त्यसको निदान केवल बाल गृह हुन सक्दैन। अपराध कर्ममा बालबालिकाको सहभागिता कसरी भइरहेछ भन्नेमा ध्यान दिन जरुरी छ। पछिल्लो समय बालबालिकाबाट पनि आपराधिक कर्म भएका खबर बेलाबेलामा सार्वजनिक हुने गरेका छन्। बालबालिका आफैंमा अपराधी हुँदैनन्। कुनै बालबालिका अपराधमा सहभागी हुन्छन् भने त्यसमा वातावरण, परिस्थिति, संगतलगायतका विभिन्न कारणले काम गरेका हुन सक्छन्। प्रविधिकै कारण बलात्कारजस्तो जघन्य अपराधमा केही बालक अभिप्रेरित भएको, उनीहरूबाट समवयी बालिकाहरू प्रताडित भएको जस्ता घटनाका कारणमा राज्यले ध्यान दिन जरुरी छ। उचित जीवनस्तरको अवसर बालअधिकारको एक महत्वपूर्ण पक्ष हो। यसको अर्थ केवल भौतिक सामग्रीको उपलब्धतामा मात्र होइन। हुर्किने वातावरण प्रदूषित छ भने त्यो पनि बालअधिकारको विरुद्धमा हुन्छ। कोही बालबालिका आपराधिक मानसिकतामा हुर्काइन्छन् भने त्यो पनि बालअधिकारको विपक्षमा हुनेछ। के कोही बालबालिकाले सिकाइसँगै विभेदकारी चिन्तन अँगाल्छन् भने त्यसले सुन्दर र समानतायुक्त समाज निर्माण गर्न सक्छ ? सुन्दर भविष्य सुनिश्चितताका लागि पनि राज्यले बालअधिकारको पूर्ण कार्यान्वयनमा जोड दिन आवश्यक छ। जेलबाट सुधार गृहमा पुगेका बालबालिकाले कस्तो वातावरण र अवसर पाउने भन्ने प्रश्न आफैंमा महत्वपूर्ण छ। साथसाथै विभिन्न कारणले जोखिमयुक्त परिस्थितिमा रहेका बालबालिकाको भविष्य कस्तो हुने भन्ने प्रश्न पनि उत्तिकै महत्वपूर्ण छ। सडक बालबालिका, घरवारविहीन, अनिश्चित जीवन र दुव्यर्सनको सम्भाव्यताजस्ता जोखिमयुक्त परिस्थितिमा रहेका बालबालिकाको अधिकार सुनिश्चित गर्नु राज्यको जिम्मेवारी हो। तर राज्यले चालेका कतिपय कदम विगतमा असफल पनि भएका छन्। खासगरी सडकमा बेवारिस बनेका बालबालिकालाई सरकारले संरक्षण केन्द्रहरूमा राख्ने प्रयास गरेको थियो। तर ती बालबालिका निकै कम समयमा पुनः सडकमा पुगेका थिए। राज्यले यसबारे पनि ध्यान दिन जरुरी छ। सरकारले जेलमा रहेका बालबालिकालाई सुधार गृहमा राखेर बालअधिकार सुनिश्चिततामा सकारात्मक अभ्यास थालेको छ। तर यो अभ्यास त्यतिमै सीमित हुनु हुँदैन। जोखिमयुक्त अवस्थामा रहेका बालबालिकादेखि सम्पूर्ण बालबालिकाको अधिकार सुनिश्चिततामा राज्यले ध्यान दिन जरुरी छ।"
सात भाषामा प्रधानमन्त्रीको ट्विट,"काठमाडौँ : प्रधानमन्त्री केपी शर्मा ओलीले वर्तमान सरकार गठन भएको ६ महिना पुगेको अवसरमा सात भाषामा ट्विट गरेका छन्। आइतबार गरेको ट्विटमा ओलीले मुलुकमा सुशासन र विकासको आधारशिला तयार भएको बताएका छन्।                ,             ,                ()  ,  प्रधानमन्त्री ओलीले वर्तमान सरकार गठन भएको ६ महिना पुगेको अवसरमा आइतबार सात भाषामा ट्विट गर्दै सुशासन र विकासको आधारभूमिमा उभिएर परिणाममा देखिने गरी समृद्ध नेपाल निर्माणको अभिभारा पूरा गरिने दृढता व्यक्त गरेका छन्। जिं प्रधानमन्त्रीया जिम्मेवारी कःघानागु थौं खुला क्यन । थ्वया दथुइ देयया प्राथमिकता व थवंथवय् हनाबनाय् आधारित विदेश नीतिया जग स्वनेगु ज्या जूगु दु, सुशासन व विकासया आधारशीला तयार जूगु दु । थ्वहे आधारभूमिइ दनाः लिच्वः खने दइकथं समृद्ध नेपाः दयेकेगु अभिभारा पूवंकेगु जुइ ।      ()  ,  ट्विटमा लेखिएको छ, 'मैले प्रधानमन्त्रीको जिम्मेवारी सम्हालेको आज छ महिना पुग्यो । यसबीच, देशको प्राथमिकता र पारस्परिक सम्मानमा आधारित विदेश नीतिको जग बसेको छ।' प्रधानमन्त्रीले नेपाली, अंग्रेजी, नेवारी, मैथिली, भोजपुरी,तामाङ, मगर भाषामा ट्विट गरेका हुन्। वर्तमान सरकार गत वर्ष फागुन ३ गते गठन भएको हो। हमराद्वारा प्रधानमन्त्री के पद सम्हारल गइल आज छ महिना पूरा भइल बा।इहेबीच,देश के प्राथमिकता आ पारस्पिरिक सम्मान पर आधारित विदेश नीति के जग तइयार भइल बा,सुशासन आ विकास के आधारशीला तइयार भइल बा।इहे आधारभूमि मे खडा होके परिणाम में देखल जाएके हिसाब से समृद्ध नेपाल निर्माण पूरा कइलजाई।      ()  ,"
प्रेसको शिरमा तरबार राख्ने कुरा स्वीकार्य छैन,"काठमाडौं : नेपाली कांग्रेसले नयाँ फौजदारी संहिताले प्रेसलाई संकुचित बनाएको भन्दै आपत्ति जनाएको छ। आइतबार सरकारको छ महिने कामको समीक्षा गर्दै कांग्रेसले आफ्नो धारणा राखेको हो। पार्टी मुख्यालय सानेपामा आयोजित पत्रकार सम्मेलनमा बोल्दै कांग्रेस प्रवक्ता विश्वप्रकाश शर्माले प्रेसको शिरमा तरबार राख्ने विषय कांग्रेसका लागि स्वीकार्य नहुने बताए। प्रेस स्वतन्त्रताको सन्दर्भमा कांग्रेस प्रष्ट छ। प्रेसलाई संकुचित गर्ने विषयमा हाम्रो विशेष सरोकार छ, प्रवक्ता शर्माले भने, प्रेसको शिरमाथि तरबार झुन्डाउने कुरामा हाम्रो सहमति हुँदैन। यो संशोधनका लागि पहल गरोस् हामी सहयोग गर्न तयार छौँ। प्रवक्ता शर्माले भदौ १ गतेबाट लागू भएको फौजदारी संहितामा रहेका व्यवस्थामध्ये प्रेस, चिकित्सक, प्रहरी संगठनका विषयमा उल्लेख भएका बुँदामाथि छलफल गरेर सुधार गर्नुपर्ने उल्लेख गरे। यस्ता विषयलाई सरोकारवालाको छलफलबाट संशोधन र सुधार गर्नुपर्नेमा उनको जोड छ। फागुन ३ गते गठन भएको केपी शर्मा ओली नेतृत्वको सरकारको ६ महिने कार्यकालको समीक्षा गर्दै कांग्रेसले सरकार जस्ट पास मात्र भएको निष्कर्ष निकालेको छ। संसद र सरकारमा दुई तिहाइ बहुमत भएको सरकारले जनताको अपेक्षा अनुसार उत्साहपूर्ण काम गर्नुपर्ने हो। तर, ओली नेतृत्वको सरकार जस्ट पास मात्र भएको छ, प्रवक्ता शर्माले भने, जस्ट पास जनताको अपेक्षा होइन।"
डोजराध्यक्ष !,"प्रदेश ५ ब्यूरो बुटवल : विकास भनेको सडक निर्माण भएको छ । विकासको बिम्ब डोजर । अनि स्थानीय सरकारका अगुवा बनेका छन्, निजी डोजरका मालिक । प्रदेश ५ का गाउँनगरका पदाधिकारी कति ठेक्कापट्टामा छन्, कतिले प्रत्यक्षअप्रत्यक्ष डोजरमै लगानी गरेका छन् ।नियमले गाउँनगरका प्रतिनिधिलाई नाफा कमाउने काममा संलग्न हुन वा ठेक्कापट्टा गर्न दिँदैन । त्यसैकारण अधिकांश जनप्रतिनिधिले नातागोता र आफन्तका नाममा डोजर चलाउँदै आएका छन् । पाल्पाको रामपुर नगरपालिकाका मेयर रमण थापा पेशैले ठेकेदार हुन् । निर्वाचनअघि ठेक्कापट्टा गर्थे । नगरप्रमुख बनेपछि ठेक्कामा नगरकै काम धेरै गरेका छन् । पत्नीका नाममा रहेको सुधा कस्ट्रक्सनले गएको आर्थिक वर्षमा ७० लाख जतिको काम गरेको छ । नगरप्रमुखकै कम्पनी भएपछि ठेक्कापट्टामा पहिलो नम्बरमा छानिने गरेको अन्य ठेकेदार बताउँछन् । सुधा कन्ट्रक्सनका डोजरहरू गएको वर्ष खाली बस्नु परेन । सो कन्ट्रक्सनको नाममा ३ वटा जेसीभी डोजर र २ वटा चेनवाला डोजर छन् । सुधाले अधिकांश काम रामपुर नगरपालिकाभित्रै गर्छ । बिहीबार मात्रै प्रधानमन्त्री केपी ओलीले गाउँपालिकाका प्रतिनिधिसँग प्रश्न गरेका थिए, गाउँपालिकाका जनप्रतिनिधि ठेकेदार बनेर डोजर चलाउन पाइन्छ ? तर जनप्रतिनिधिहरू भने सकेसम्म ठेक्कापट्टामा छन् । त्यो नभए डोजर मात्रै भए पनि प्रयोग गर्दै आएका छन् । प्रदेश ५ का पहाडी जिल्लाका गाउँनगर प्रमुख, उपप्रमुख, वडाध्यक्ष र सदस्यले डोजर खरिद गरी करौडौंका योजना निर्माण गरेका छन् । रामपुरका प्रमुखजस्तै अरुतिरका जनप्रतिनिधिले पनि डोजर चलाउनकै लागि योजना बनाउने गरेको स्थानीयले सुनाउँछन् । यस्ता डोजरहरू कतिपय आफ्नै नाममा छन्, कतिपय पत्नी, भाइ, छोराछोरी र सालासालीको नामबाट चलाइएको छ । प्युठानको झिमरुक गाउँपालिकाका उपाध्यक्ष पवित्रा जिसीका दुई डोजर छन् । गएको आर्थिक वर्षमा दुवै डोजर खासै खालि बस्नुपरेन । उपाध्यक्षका डोजरको भाउ पनि चलेकोभन्दा बढी छ । प्युठान नगरपालिकामा सामान्य डोजरले प्रतिघण्टा करिब ४ हजार २ सय रूपैयाँ लिन्छन् । झिम्रुकले भने प्रतिघण्टा ६ हजार ५ सय लिँदै आएको छ । प्युठानको माझकोटमा विस्तार गर्न थालिएको माझकोटनेपानेकाफलबुटा सडक खन्दै डोजर । तस्बिर : केशर रोका झिमरुक बाङ्गेफेदीका स्थानीय व्यवसायी नारायण जिसीले जनप्रतिनिधि कमाउधन्दामा लागेको आरोप लगाए । गाउँमा भएको विकासबारे पत्तो नै हुँदैन, वडाध्यक्ष र नगरप्रमुख नै ठेकेदार भएपछि अरुको के मतलब भयो ? उनले प्रश्न गरे । रामपुर मात्रै नभई पाल्पाको रैनादेवीछहरा, माथागढी, वेगनासकाली, तिनाउँ गाउँपालिका र तानसेन नगरपालिकाका जनप्रतिनिधिले पनि आफै वा आफन्तको नाममा डोजर किनेका छन् । अनि आफ्नै गाउँनगरमा संचालन गर्दै आएका छन् । वेगनासकाली गाउँका प्रवक्ता लक्ष्मी अधिकारी पनि विगतमा निर्माण व्यवसायीको काम गर्थे । उनी जनप्रतिनिधिमा निर्वाचित भए । अधिकारीले बहिनी ज्वाइँको नाममा गाउँपालिकाभित्र डोजर चलाइरहेका छन् । तानसेन नगर वडा नंं ५ का वडासदस्य विष्णुबहादुर कार्कीले सालाको नामबाट डोजर चलाइरहेका छन् । माथागढी गाउँका वडा नंं १ वडाध्यक्ष शिवप्रसाद घिमिरेले छोरा दीपक र दिनेश घिमिरेको नाममा डोजर चलाएको स्थानीयले बताए । वडा नंं २ का वडाध्यक्ष जनक रिजालले साला भागीरथ भट्टराईको नाममा डोजर चलाउँछन् । वडा नंं ६ का वडाध्यक्ष रनबहादुर खाम्चाले छोराको नाममा डोजर चलाउँछन् । आफ्नै र आफन्तको नाममा डोजर किनेकाहरू सडकको ठेक्का लिने निर्णय गर्दा आफ्नै पक्षमा पार्न कस्सिएर लाग्ने गरेको एक वडासदस्यले बताए । कतिले त प्रमुखलाई समेत कमिसन छुट्याएर काम आफ्नो हातमा लिन्छन्, उनले दाबी गरे । माथागढीका अध्यक्ष सन्तोष थापाले वडाअध्यक्षकै डोजर भएको जानकारी नभएको बताए । उहाँहरू पहिलाको निर्माण व्यवसायी नै हो, अहिले डोजर भए पनि सिन्डिकेट नै लगाएर काम गरेका छैनौं, उनले भने । पाल्पाकै रिब्दीकोट गाउँपालिका वडा नंं ६ का वडाध्यक्ष तुलबहादुर जिसीले फरक व्यक्तिको नाममा डोजर चलाउँदै आएका छन् । तिनाउँ गाउँपालिका वडा नंं ४ का वडाध्यक्ष दानबहादुर गाहाले गाउँपालिकाभित्रै डोजर चलाउँछन् । उनले आफ्नो वडाको पहिलो काम आफै ठेक्का लिएका थिए । रैनादेवीछहरा गाउँपालिका वडा नंं ७ का वडाध्यक्ष देवेन्द्र पुन र वडा नं ८ का वडाध्यक्ष थमनबहादुर रानाले पनि डोजरमा लगानी गरेका छन् । पहाडी जिल्लाका धेरै जनप्रतिनिधिले नाफा कमाउने उद्देश्यले डोजरमा लगानी गरेर छन् । गाउँ तथा नगरले गुपचुपमा डोजर दर्ता सूचीकृतको सूचना निकाल्छन् र आफ्ना डोजरहरू मात्र सूचीकृत गराउँछन् । बाहिरका डोजर व्यवसायीले प्रतिस्पर्धा समेत गर्न पाउँदैनन् । उपभोक्ता समितिले बिना प्रतिस्पर्धा प्रतिघण्टा २ हजार १ सयदेखि २ हजार ६ सय रूपैयाँ तिरेर जनप्रतिनिधिका डोजर चलाउने गरेका छन् । रोल्पामा जनप्रतिनिधिको डोजर चलाउने विषयमा विवादै भएको थियो । माडी गाउँपालिकाका अध्यक्ष नन्दबहादुर पुनले आफ्ना छोरा र आफन्तमार्पत डोजर चलाइरहेका छन् । सारिगाकुकुरगाडे सडक जोड्ने योजनामा उनकै डोजर प्रयोग भयो । अन्य डोजरवालाले प्रतिस्पर्धा गर्न चाहेपछि विवाद उत्पन्न भयो । विवादकै कारण उनको मात्रै डोजर चलाउने योजना असफल बन्यो । रोल्पामा कतिपय जनप्रतिनिधिको आफ्नै डोजर छ । कतिपयले आफ्नै परिवारको सदस्यका नाममा डोजर चलाइरहेका छन् । डोजर भएका नेता र कार्यकर्ताले डोजर नभएका जनप्रतिनिधि रिझाएर सडक खन्ने योजना हात पार्छन् । गंगादेव गाउँपालिका अध्यक्ष वीरबहादुर खत्रीले निर्वाचित हुनुअगाडि नै डोजर खरिद गरी गाउँमा सडक खन्दै आएका थिए । निर्वाचित भएपछि गाउँपालिकाका योजनामा केही सडक उनकै डोजरले खन्यो । थबाङ गाउँपालिका अध्यक्ष वीरबहादुर घर्तीको पत्नीको नाममा पनि डोजर छ । उवाका वडाका सडक खन्न उनकै डोजरले लाखौंमा काम पायो । माडी गाउँपालिका ६ नम्बर वडा कोर्चाबाङका अध्यक्ष खर्कबहादुर पुनको पनि डोजर छ । अध्यक्षकै डोजर भएको वडामा अरु डोजरवालाले प्रतिस्पर्धा गर्न पाएनन् । वडा सदस्य कविराम घर्तीले भने डोजर भाडामा ल्याएर भए पनि एउटा सडक खन्न भ्याए । जनप्रतिनिधिको डोजर भएका ठाउँमा कागजी रूपमा भने डोजर छनौट गरेको देखाइन्छ । डोजर नभएका गाउँपालिकाका अध्यक्ष र वडाध्यक्षले पनि घटाघटमा डोजर छनौटको काम गर्दैनन् । उनीहरूले पनि आफ्नै सम्पर्कमा आएका डोजरवाला नेता, कार्यकर्तालाई नै योजना सुम्पन्छन् । जनसहभागितामा गरिने विकासमा समेत ठेक्काकै डोजर लगाइन्छ । प्यूठानको झिमरुक गाउँपालिकाका उपाध्यक्षबाहेक नौबहिनी गाउँपालिका ६ वडाध्यक्ष खर्कबहादुर पुनको डोजरले पनि राम्रै काम पायो । स्वर्गद्वारी नगरपालिका६ का वडाध्यक्ष गिरबहादुर गुरुङ, गौमुखी गाउँपालिका १ का वडाध्यक्ष मानबहादुर थापा, प्युठान नगरपालिका१ का वडाध्यक्ष नेत्र केसी, मल्लरानी गाउँपालिका३ का वडा सदस्य मेघराज आचार्य, मल्लरानी२ का वडा सदस्य गणेश जिसीले समेत डोजरमा लगानी गरेका छन् । स्वर्गद्वारी नगरपालिका ६ का वडाध्यक्ष गिरबहादुर गुरुङले आफ्नो नाममा डोजर नभएको बताए । तर छोराको नाममा भएको जेसीभी डोजरले वडाको काम गर्दै आएको भने स्विकारे । छोराको नाममा एउटा जेसीभी छ, उपभोक्ता समितिबाटै काम हुन्छ । बाहिरका आलोचना भ्रम मात्रै हुन्, उनले भने । सबैभन्दा धेरै बजेट सडक निर्माणमा खर्च गर्ने अर्घाखाँचीका स्थानीय तहका प्रमुखहरूकै डोजरले डाँडा भत्काइरहेका छन् । मालारानी गाँउपालिकाका अध्यक्ष बालकृष्ण आचार्यको आफ्नै जेसीभी छ । उनले आफ्नो फर्मबाट काम गरिरहेका छन । मालारानी८ का वडाध्यक्ष नरेन्द्र बस्नेतको पनि आफ्नै जेसीभी छ । भूमिकास्थान नगरपालिकाका नगरप्रमुख रेशम थापाका भाइ प्रेम थापाका नाममा जेसीभी छ । निर्माण व्यवसायी समेत रहेका सोही नगर वडा नं ९ का वडाध्यक्ष नारायण खनालको डोजर धेरै प्रयोग हुन्छ । सन्धिखर्क नगरपालिका१ का वडाध्यक्ष युवराज बन्जाडे निर्माण व्यवसायी हुन् । उनले पुष्पा निर्माण व्यवसायीको नाममा काम गर्छन् । सन्धिखर्क नगरपालिका८ का वडाध्यक्ष ईश्वरीप्रसाद भुसाल पनि जेसीभी सञ्चालक रहेको स्थानीयले बताउँछन् । सन्धिखर्क नगरपालिका५ का अध्यक्ष राजेन्द्र भुसालले केही दिनअघि मात्र जेसीभी किनेर काम थाल्दैछन् । डोजर नभएका शीतगंगा नगरपालिकाका अधिकांश जनप्रतिनिधिले भाडामा ल्याएर आम्दानी गर्छन् । वडा नं ५ का वडाध्यक्ष कमल पौडेल र १० का वडाध्यक्ष हिम्मत पोखरेलका पनि जेसीभी छन् । पोखरेलले विगत तीन वर्षदेखि जेसीभी सञ्चालन गरेका छन् । गुल्मीको रेसुंगा नगरपालिकाका ७ र ८ का वडाध्यक्षद्वय मोहन पाण्डे र भरत बलामी निर्माण व्यवसायी हुन् । उनीहरु पनि चुनाव जितेपछि कामलाई झन् तीव्रता दिंदै आएका छन् । बाँकेमा तीन स्थानीय सरकारसँग आफ्नै डोजर बाँकेका आठ स्थानीय तहमध्ये तीनले विकास निर्माणका काम गर्न भन्दै आफैले डोजर किनेका छन् । नेपालगन्ज उपमहानगर, डुडुवा र नरैनापुर गाउँपालिकासँग आफ्नै ब्याकहोलोडर छ । नेपालगन्ज उपमहानगरलाई एसियाली विकास बैंकको सडक र नाला निर्माण गर्ने परियोजनासँगै ब्याकहोलोडर उपलब्ध गराइएको हो । डुडुवा गाउँपालिकाले सडक निर्माण गर्न ब्याकहोलोडर किनेको वडा नं ५ का सचिव सूर्यप्रसाद लम्सालले जानकारी दिए । नरैनापुर गाउँपालिकाले भने विकास निर्माणबाहेक भाडामा दिने उद्देश्यले ब्याकहोलोडर किनेको वडा नं ५ का सचिव इस्माइल खाँले जानकारी दिए । गाउँपालिकाले गत असारमा ब्याकहोलोडर खरिद गरेको हो । उनले भने, सडक निर्माण मर्मतको काममा प्रयोग भइरहेको छ । कार्यविधि बनाएर भाडामा दिने गाउँपालिकाको सोच छ। गाउँमा प्रतिघण्टा दुई हजार पाँच सय रूपैयाँमा डोजर भाडा छ । गाउँपालिकाले स्थानीयलाई सहुलियत दरमा दुई हजार रूपैयाँसम्ममा उपलब्ध गराउने तयाारी गरेको उनले सुनाए । कोहलपुर नगरका प्रमुख लुटबहादुर रावत भने नियमित काम नहुने भएकाले महंगो साधन डोजर नकिनेर भाडामै काम चलाइरहेको बताए । जिल्ला समन्वय समिति बाँकेले भने हरेक गाउँपालिकाले डोजर किन्नु बढी खर्चिलो र अनुत्पादक क्षेत्रमा लगानी भएको बताएको छ । पहाडमा जस्तो तराईमा डोजरको त्यत्ति धेरै आवश्यकता हुँदैन । धेरै स्थानीय तह मिलेर किन्न सक्ने हो भने काम नियमित हुन्छ र खर्च धान्न सकिएला, बाँकेका जिल्ला समन्वय अधिकारी हरि प्याकुरेलले भने, ड्राइभर, सहयोगी र अन्य खर्च धान्न नै गाउँपालिकालाई मुस्किल हुन्छ । यो अनुत्पादक क्षेत्रको लगानी हो । (लक्ष्मण पोखरेल बुटवल, शंकरप्रसाद खनाल नेपालगञ्ज, खेम बुढा मगरलिबाङ, केशर रोका प्युठान, कृष्ण पोखरेल तानसेन, प्रेमनारायण आचार्य सन्धिखर्क)"
६ महिनामा ओली सरकार सात बुँदामा चुकेको कांग्रेसको ठहर,"काठमाडौं : प्रमुख प्रतिपक्षी दल नेपाली कांग्रेसले नेपाल कम्युनिस्ट पार्टी (नेकपा) अध्यक्ष केपी ओली नेतृत्वको सरकार ६ महिनामा सात बुँदामा चुकेको आरोप लगाएको छ। आइतबार ओली सरकारको ६ महिने कार्यकालको समीक्षा गर्दै कांग्रेसले यस्तो ठहर गरेको छ। कांग्रेसले विशेषगरी ओली सरकार राष्ट्रियता, लोकतन्त्र, संघीयता, मूल्य वृद्धि, न्यायलयलगायत बुँदामा चुकेको ठहर गरेको छ। राष्ट्रियता दुई तिहाई बहुमतसहितको ओली सरकार सबैभन्दा पहिला राष्ट्रियताको सवालमा चुकेको ठहर कांग्रेसको छ। भारतीय प्रधाानमन्त्री नरेन्द्र मोदीको नेपाल भ्रमणमा भारतीय सेना ल्याउनु नै राष्ट्रियताका लागि खतरा भएको कांग्रेसको भनाइ छ। निर्वाचनमा उग्र राष्ट्रवादको लहर थियो, पत्रकार सम्मेलनमा कांग्रेस प्रवक्ता विश्वप्रकाश शर्माले प्रश्न गरे, नरेन्द्र मोदी नेपाल भ्रमणमा आउँदा किन भारतीय सुरक्षाकर्मी भित्र्याइयो ? बटालीयनका बटालीयन भारतीय सेना नेपाल आएको चित्रले कस्तो राष्ट्रियता देखियो ? सँगै कांग्रेसले ओली सरकार लोकतन्त्रको सवालमा चुकेको ठहर गरेको छ। सरकारले लोकतान्त्रिक सन्दर्भको वकालत गरे पनि लोकतान्त्रिक प्रक्रियालाई स्वीकार नगरेको उसको आरोप छ। प्रेसको शिरमा तरबार राख्ने कुरा स्वीकार्य छैन प्रधानमन्त्री ओलीले १४ वर्ष जेल बसेर आएको छु र प्रजातान्त्रिक छु भन्नु गलत हो, पत्रकार सम्मेलनमा प्रवक्ता शर्माले भने। संघीयतालाई कमजोर बनाउने नियत सरकारले संघीयता कार्यान्वयनलाई प्राथमिकता नदिएर कमजोर बनाएको आरोप कांग्रेसको छ। संघीयता अभ्यासका क्रममा अहिलेसम्म दुई प्रदेशको मात्र नामाकरण भएको र अन्य प्रदेशको नामाकरणसम्म हुन नसकेको भन्दै कांग्रेसले यसलाई सरकारको कमजोरीका रुपमा लिएको हो। कर्णाली र गण्डकी प्रदेश बाहेक अरु पाँच प्रदेशले नाम प्राप्त भएको छैन। प्रदेश मुख्यमन्त्रीले नै आशन पायौँ शासन पाएनौँ भन्दै गुनासो गरेका छन्, प्रवक्ता शर्माले भने, सरकारलाई हामी संघीयताका सन्दर्भमा गम्भीर हुन आग्रह गर्न चाहन्छौँ। सरकारले कार्यान्वयनलाई प्राथमिकता नदिँदा संघीयता कमजोर बनाउने र संघीयताविरुद्ध जनमत जुट्दै गएको कांग्रेसको ठहर छ। सुशासन ? कांग्रेसले विश्वविद्यालयका कुलपतिलाई विमानस्थलाट गिरफ्तार गर्नु, सुन काण्डका ठूला माछालाई पक्राउ गर्न नसक्नुलाई दुःखद भनेको छ। सुशासनको विषयमा सरकार कमजोर छ। मुलुकको जिम्मेवार विश्वविद्यालयका उपकुलपति विमानस्थलबाट गिरफ्तार हुन्छन्। ठूला माछा सुन काण्डमा पक्राउ पर्छन् भनिन्छ। तर, सत्ताकै संरक्षणमा हुन्छन्। सुशासनको सन्दर्भमा यो चित्र प्रष्ट देखिन्छ, प्रवक्ता शर्माले पत्रकार सम्मेलनमा भने। सँगै कांग्रेसले सरकारले भ्रष्टाचारलाई सरकारले सत्ता संरक्षित बनाएर विकेन्द्रिकरण गरेको अरोप समेत लगाएको छ। मूल्य वृद्धि सर्वसाधारण जनताले थेग्नै नसक्ने गरी मूल्यवृद्धि गरेर ६ महिनामा सरकार चुकेको ठहर कांग्रेसको छ। निर्वाचनमा पहिलो नारा सर्वहारा वर्ग भनियो। तर सरकार गठन भएको केही महिनामै बजार मूल्य आकासियो। यो भन्दा दुःखद् के हुन्छ ? कांग्रेसको प्रश्न छ। मूल्य वृद्धिको विषयमा प्रधानमन्त्रीले गम्भीर जवाफ नदिएकोप्रति समेत उसले आपत्ति जनाएको छ। मूल्य वृद्धि जति दुःखद छ। त्यत्ति नै दुःखद प्रधानमन्त्रीको अभिव्यक्ति हो, कांग्रेसले भनेको छ। सँगै समृद्धिको यात्रामा सरकार चुकेको ठहर कांग्रेसको छ। समृद्धिको सन्दर्भमा हवाई उडान मात्र भएको आरोप उसले लगाएको छ। गाउँमा कृतिम गर्भाधारण केपी ओली प्रधानमन्त्री भएर भएको होइन, पत्रकार सम्मेलनमा प्रवक्ता शर्माले भने, शक्तिशाली प्रधानमन्त्री अनुसारको नीति तथा कार्यक्रम आएन। कांग्रेसले प्रधानमन्त्रीको विकल्प र राजीनामा नमागेको तर स्थिरताका लागि काम नभएको भन्दै आपत्ति जनाएको प्रष्ट पारेको छ अन्तिम बुँदामा कांग्रेसले न्यायलयमा भएको हस्तक्षेपलाई समेटेको छ। न्यायलयमा राजनीति भयो। संसद व्यवहारिक र बलियो ढंगले उभिनुपर्छ तर न्यायपालिकालाई लाचार बनाउन पाइदैन। प्रधानमन्त्रीको दोहोरो चरित्रले न्यायालय लाचार छाया बन्न पुगेको छ, पत्रकार सम्मेलनमा प्रवक्ता शर्माले भने, । संसद र सरकारमा दुई तिहाइ बहुमत भएको सरकारले उत्साहपूर्ण काम गर्नुपर्ने हो। तर, ओली नेतृत्वको सरकार जस्ट पास मात्र भएको छ, प्रवक्ता शर्माले भने, जस्ट पास जनताको अपेक्षा होइन। कांग्रेसको विज्ञप्ति जस्ताको तस्तै आदरणीय पत्रकार साथीहरु, नेपाली कांग्रेसद्वारा आयोजित पत्रकार सम्मेलनमा यहाँहरुलाई हार्दिक स्वागत गर्दछु। विविध समसामयिक विषयमा चौंथो अंग मार्फत नेपाली कांग्रेसको धारणा प्रष्ट्याउन चाहन्छु। राष्ट्रव्यापी कर आतंक बारे : बजार मूल्यमा चर्को बृद्धिको भार बोकिरहेका नागरिकलाई स्थानीय तहमा अचाक्ली बृद्धि गरिएको करले झनै ढाड सेक्ने अवस्था बनेको छ। नागरिकको यो पीडा जति गम्भीर छ, संघीय सरकारको यसप्रतिको उदाशिनता झनै दु :खद छ। जिम्मेवार नागरिकले कर तिर्नुपर्छ भन्ने सैद्धान्तिक कुरा गरिरहँदा त्यो कर न्यायोचित हुनुपर्छ भन्ने ब्यवहारिक पक्ष बिर्षन मिल्दैन। अत : नेपाली कांग्रेस तत्कालै उचित समाधानको पहल गर्न संघीय सरकारलाई सचेत गराउन चाहन्छ। यसै सन्दर्भमा, नेपाली कांग्रेसका तर्फबाट विजयी देशभरीका नगर प्रमुख र उपप्रमुखहरुसंग पार्टीको केन्द्रीय नीति तथा प्रशिक्षण प्रतिष्ठानले भाद्र ११ गते विहान ८ :०० बजेदेखि एकदिने प्रशिक्षणात्मक अन्र्तक्रिया पार्टी केन्द्रीय कार्यालयमा आयोजना गर्न लाग्दैछ। सो कार्यक्रम यहि करको मुद्दाका अतिरिक्त निर्वाचित स्थानीय नेतृत्व र पार्टीबीचको समन्वय एवं अन्य विषयमा केन्द्रीत रहनेछ। मुलुकी ऐनको परिमार्जित संहिता बारे : नेपाली कांग्रेसको नेतृत्वको सरकारका पालामा परिस्कृत भइ १ भदौ ०७५ बाट लागु भएको मुलुकी ऐन नेपालको आधुनिक राज्य व्यवस्थाका लागि महत्वपूर्ण ऐतिहासिक दस्तावेज हो। पौने दुई सय वर्ष पुरानो मुलुकी ऐनलाई बदलिएको समाज अनुकूल परिमार्जन गर्न नेपाली कांग्रेसले गरेको नेतृत्व हाम्रा लागि गौरवपूर्ण छ तर अभ्यासमा आउनु पूर्व नै अनुभूत भइसकेका केही कमजोर प्रावधानलाई आवश्यक संशोधन गरेर मात्रै अघि बढ्ने सम्बन्धमा गम्भीर त्रुटी भएको हाम्रो ठहर छ। खासगरी फौजदारी संहितामा रहेका विचार तथा अभिव्यक्ति स्वतन्त्रता, प्रेस स्वतन्त्रता र सगठित स्वतन्त्रतालाई प्रभावित पार्न सक्ने प्रावधानहरुमा संशोधन र सुधारको आवश्यकता हामीले ठहर गरेका छौं। यसैगरी चिकित्सकहरुको पेशागत मर्यादा एवं राज्यको प्रहरी प्रशासनलाई अपराध अनुसन्धानमा पर्न सक्ने असर र पेशा व्यवसायको स्वतन्त्रतालाई प्रभावित गर्ने विषयमा पनि कांग्रेसको गम्भीर ध्यानाकर्षण भएको छ। सम्बन्धित सरोकारवाला पक्षसंगको संवाद मार्फत उक्त संहितामा संशोधन र सुधार गर्दै जानुपर्छ भन्ने नेपाली कांग्रेसको धारणा छ। ६ महिनामा सरकार चुकेको ७ मुद्दा गत वर्ष फागुन ३ गते गठित वर्तमान सरकारले आज भदौ ३ को दिन ६ महिना पुरा गरेको छ। सय दिन र वर्ष दिनमा सरकारको समिक्षा गरिने स्थापित सामान्य प्रचलन भएपनि स्वयं सरकारले ६ महिने मुल्याकंन सार्वजनिक गरेपछि, केही समिक्षात्मक टिप्पणी सार्वजनिक गर्नु हाम्रो कर्तव्य बन्न पुगेको छ। राष्ट्रियता : उग्र राष्ट्रवादको कारुणिक विसर्जन। निर्वाचनको मैदानमा मत माग्दै गर्दा उग्र राष्ट्रवादको लहरले ठूलो प्रभाव पारेको थियो तर सरकार गठनको केहि महिना नपुग्दै त्यसको सम्पूर्ण रंग बदलिन पुग्यो। खासगरी सरकारको नेतृत्व राष्ट्रवादको मुद्दामा नराम्रोसंग चुकेको तथ्य जगजाहेर छ। लोकतन्त्र : लोकतान्त्रिक प्रक्रियामा आउनु, निर्वाचित हुनु र लोकतान्त्रिक संस्कृति अनुरुपको हुनुमा फरक हुन्छ। प्रतिपक्षका प्रति द्वेषयुक्त अभिव्यक्तिहरु, निषेधाज्ञा, मिडियामा बढ्दो हस्तक्षेप र नागरिक स्वतन्त्रता माथि अतिक्रमण मार्फत सरकारद्वारा प्रस्तुत प्रवृत्ति समग्रमा लोकतान्त्रिक संस्कृति अनुरुप किमार्थ होइन। संघीयता : कमजोर गराउने, आलोचना बढाउने र असफल गराउने नियतमा देखियो संघीय सरकार। सुशासन : विश्वविद्यालयका उपकुलपति माथि अपमानजनक ब्यवहार, सुन प्रकरणमा भनिएका ठूला माछाको उन्मुक्ति, अनि भ्रष्टाचारको सत्ता संरक्षीत विकेन्द्रीकरणले कम्युनिष्ट सरकारको सुशासनको चित्र प्रष्ट्याएको छ। मुल्यबृद्धि : हिजो सर्वहाराको नारा आज सर्वहारालाई चर्को मुल्य उपहार। त्यसबारे प्रधानमन्त्रीबाट गैरजिम्मेवार जवाफ। स्थानीय तहमा कर आतंक हुदै गर्दा सिंहदरवारको उदासिन भूमिका। समृद्धि यात्रा : सपनाको हवाई उडान तर नीति तथा कार्यक्रममा न इच्छाशक्ति देखियो न बजेट मार्फत त्यस्तो क्रमभंगको कुनै भिन्न कार्यक्रम आयो। ६ महिने उपलव्धीमा पुरानै प्रगतिका विवरण पनि समेटिएका छन्। न्यायालय : प्रधानमन्त्रीको दोहोरो चरित्रको शिकार। कार्यपालिका र व्यवस्थापिकाको लाचार छायाँ बनाउने षडयन्त्र। विश्वप्रकाश शर्मा प्रवक्ता भाद्र ३, २०७५"
'प्रदेश २ मा भाषण गर्ने प्रधानमन्त्रीलाई ५ हजार जरिवाना गरौँ'',"काठमाडौं : राष्ट्रिय जनता पार्टी (राजपा) नेपालका बरिष्ठ उपाध्यक्ष एवम् राष्ट्रिय सभाका संसदीय दलका नेता वृषेशचन्द्र लालले प्रधानमन्त्री केपी शर्मा ओलीले संविधानविपरित अनधिकृतरुपमा प्रदेश नम्बर २ को सभामा हिजो सम्बोधन गरेको आरोप लगाएका छन् । प्रधानमन्त्री केपी शर्मा ओलीले प्रदेश नम्बर २ को प्रदेश सभामा अनधिकृत रुपमा प्रवेश गरेर सम्बोधन गर्नुभयो । जुन कुरा संविधान, कानून र नियामावलीमा व्यवस्था गरिएको छैन, आइतबार रिपोर्टर्स क्लब नेपालले गरेको साक्षात्कारमा बोल्दै लालले भने,प्रधानमन्त्रीले बोल्न पाउनुपर्छ । प्रदेश सभामा बोल्नै पाउनुहुन्न भन्ने मेरो कुरा होइन । उहाँले हिजो प्रदेश नम्बर २ मा राजामहाराजाको अनुभुति दिनेगरि सम्बोधन गर्नुभयो । यो संविधानविपरित छ । साक्षात्कारमा बोल्दै उनले प्रमले संसदको मर्यादा पनि तोडेको आरोप लगाए । प्रधानमन्त्री ओलीले प्रदेश सभामा अनधिकृत रुपमा प्रवेशको साथै सभामा अंगरक्षकलाईपनि बर्दी लगाएर उभ्याउनुभयो । मर्यादापालक हुँदाहुँदै अंगरक्षकलाई बर्दीमा उभ्याउनु गलत हो, उनले भने, यो कदम प्रदेश सभाको स्वायत्तता, अक्षुणता र संसदीय अभ्यास विपरित छ । ओलीजीले गम्भिर गल्ती गर्नुभयो । प्रधानमन्त्री ओलीको पछिल्लो कदम र हिजो २ नम्बर प्रदेशमा गरेको सम्बोधनले संघीय संरचनालाई कमजोर बनाउने उनको आरोप छ । नेता लालले प्रदेश सभा सदस्यबाहेक अरु व्यक्ति प्रदेश सभामा अनधिकृत रुपमा छिरे ५ हजारसम्म जरिवाना गर्ने व्यवस्था संविधानमै भएकोले ओलीलाई संविधानको धारा १८४ बमोजिम उक्त जरिवाना गर्नुपर्ने माग गरे । यद्यपी उनले प्रधानमन्त्रीले सम्बोधन गर्न पाउनुहुँदैन भन्ने आफूहरुको कुनै मान्यता नरहेको पनि स्पष्ट पारे । देशको प्रधानमन्त्रीले सम्बोधन गर्न पाउनुपर्छ । तर, यसको लागि संविधानमै व्यवस्था गर्नुपर्छ, उनले भने, नियमावालीमा आवश्यक व्यवस्था गर्नुपर्छ । अनधिकृत रुपमा प्रदेश सभामा यसका सदस्यबाहेक अरुले छिर्न र बोल्न पाउँदैन । प्रधानमन्त्री ओली संविधान र संघीयता कार्यान्वयनमा भन्दापनि यसलाई कमजोर र मास्न उद्धत रहेको भन्ने कुरा हिजोको कदमबाट प्रष्ट हुने लालको आरोप छ । प्रधानमन्त्री ओलीले हिजो प्रदेश सभामा सम्बोधन गर्दा मसला भाषण गरे । संविधानमा कुनै विभेद नै छैन भनेर बोल्नुभयो । यो भनेको उहाँले मधेशी, आदिवासी, जनजाति, सिमान्तकृत लगायत पिछडीएका समूदायको मुद्दालाई नकार्नुभएको पुष्टि हुन्छ, उनले भने, उहाँले अधिकार नपाएका समुदाय र राज्यबीचको दुरी कम गर्न सक्नुभएन् । तर, हामीले त उहाँलाई संविधान संशोधन गर्नुहोस् भनेर नै सरकार गठन गर्दा विश्वासको मत दिएका थियौं । उनले ओली नेतृत्वको सरकारको ६ महिने कार्यकाल असफलतातर्फउन्मुख रहेको आरोप लगाए । उनले भने,सरकारले गरेका प्रायः सबै निर्णयहरु विवादित छन् । मुलुकको संरचना नै परिवर्तन भएको अवस्थामा सरकारले भने आफ्नो भूमिका सोही अनुसार निर्वाह गर्न सकेको छैन ।"
कांग्रेसले जितेका तहमा कर नबढाउन सकुर्लर,"काठमाडौं : कांग्रेसले आफ्नो पार्टी विजयी भएका स्थानीय तहमा कर नबढाउन अनौपचारिक निर्देशन (सकुर्लर) जारी गरेको छ। स्थानीय तहहरूमा बढाइएको करको चौतर्फी विरोध भइरहँदा प्रमुख विपक्षी कांग्रेसले आफ्नो नेतृत्वका स्थानीय तहमा कर वृद्धि गरिएको भए फिर्ता लिँदै जनताको आर्थिक अवस्थामा गम्भीर भएर लागू नगर्न सकुर्लर गरेको हो। कांग्रेसले स्थानीय तहमा वृद्धि गरेका कर फिर्ता लिन र जनताको सेवामा स्थानीय तहलाई संलग्न गराउन आफूले जितेका स्थानीय तहका प्रमुखको भेला गर्न लागेको छ। भदौ दोस्रो साता स्थानीय तहमा विजयी कांग्रेसका मेयरको भेला काठमाडौंमा आयोजनाको गृहकार्य भइरहेको छ। विराटनगर महानगरपालिकाका मेयर भीम पराजुलीका अनुसार कांग्रेसले जितेका स्थानीय तहमा वृद्धि गरिएको कर फिर्ता लिने केन्द्रीय स्तरबाट सकुर्लर गरिएको छ। उनले भने, हामीले जनतालाई थप बोझ नहोस् भनेर नै पार्टी नीतिका आधारमा फिर्ता लिएका हौं। स्थानीय तहहरूमा बढेका करको विरोध सुरु हुनासाथ विराटनगर महानगरपालिकाले फिर्ता लिएको उनले बताए। कांग्रेस महामन्त्री डाशशांक कोइरालाले शनिबार विराटनगरमा पार्टी विजयी भएका स्थानीय तहमा कर नबढ्ने बताएका थिए। उनले कांग्रेसले जितेका स्थानीय तहमा कर नबढ्ने र बढेको भए फिर्ता हुने जानकारी दिए। कांग्रेसका मुख्यसचिव कृष्णप्रसाद पौडेलले भने, देशभरका स्थानीय तहमध्ये कांग्रेसले जितेका तहका मेयरको भेला काठमाडांैमा हुने भएको छ। भेलाको उद्देश्य संघीयता सुदृढ पार्दै त्यसको प्रत्यक्ष लाभ स्थानीय तहमार्फत सर्वसाधारणमा पुर्याउनु हो। ११ गते पार्टी नेतृत्वले र स्थानीय तहका प्रमुखसँग परामर्श गर्ने : विश्वप्रकाश शर्मा, प्रवक्ता, कांग्रेस भदौ १२, १३ र १४ गते काठमाडौंमा नगरपालिका महासंघको भेला हुन लागेको मौका छोपेर कांग्रेसले आफ्नो पार्टीबाट विजयी मेयरसँग छलफल गर्ने तयारी गरेको हो। काठमाडौं जिल्लाको चन्द्रागिरि नगरपालिकासहित कांग्रेसले जितेका अन्य स्थानीय तहमा समेत कर वृद्धि नगरी कांग्रेसले अन्य स्थानीय तहमा गरिएको कर वृद्धिको विरोध गर्ने भएको छ। धनगढी उपमहानगरपालिकाका मेयर निर्र्पबहादुर ओडले पनि कांग्रेस विजयी स्थानीय तहमा कर नबढ्ने जानकारी दिए। धनगढी उपमहानगरमा समेत कर वृद्धिको विरोधपछि फिर्ता गरिएको जानकारी उनले दिए। काठमाडौंको चन्द्रागिरि नगरपालिकाले समेत ९ वटा सेवा दस्तुर निःशुल्क गरेको छ। देशभर नै स्थानीय तहले कर वृद्धि गरिरहेका समाचार आइरहँदा चन्द्रागिरिले विभिन्न सिफारिसमा लाग्ने दस्तुर निःशुल्क गरेको हो। सिफारिस दर्ताबापत कुनै पनि दस्तुर नलिने निर्णय गरेको मेयर उत्तमबहादुर रावतले जानकारी दिए। जन्म दर्ता, विवाह दर्ता, बसाइँसराइ, सम्बन्धविच्छेद, मृत्यु दर्ता, छात्रवृत्ति सिफारिस, स्वास्थ्यसम्बन्धी सिफारिस निःशुल्क गर्ने निर्णय गरेको उनले बताए। कांग्रेसका प्रवक्ता विश्वप्रकाश शर्माले भदौ ११ गते पार्टी नेतृत्वले स्थानीय तहका प्रमुखसँग राजधानीमा परामर्श गर्ने जानकारी दिए। उनका अनुसार परामर्श स्थानीय तहमा धमाधम वृद्धि भइरहेका करसहित पार्टी नेतृत्व र स्थानीय तहबीच समन्वयमा केन्द्रित हुनेछ।"
राप्रपाले सुरु गर्यो सक्रिय सदस्यता वितरण अभियान,"काठमाडौं : राष्ट्रिय प्रजातन्त्र पार्टी (राप्रपा)ले सक्रिय सदस्य वितरण अभियान सुरु गरेको छ। आइतबार पार्टी केन्द्रीय कार्यालयमा अध्यक्ष कमल थापाले महामन्त्री एवं संगठन विभाग प्रमुख राजेन्द्र लिङ्देनको हातबाट सक्रिय सदस्यता लिएर अभियानको सुरुवात गरेका हुन्। संगठन विभागले आयोजना गरेको कार्यक्रममा अध्यक्ष थापासँगै उपाध्यक्ष बुद्धिमान तामाङ, टंक ढकाल, महामन्त्री राजेन्द्र लिङ्देन, वरिष्ठ नेता बालाराम घर्ती मगर, कोषाध्यक्ष उद्वव पौडेल, सहमहामन्त्री चन्द्रबहादुर गुरुङ, सचिवालय प्रमुख भास्कर भद्रालगायतका पदाधिकारीले सक्रिय सदस्यता लिएका छन्। आइतबारबाट सुरु भएको सदस्यता अभियान देशभर सञ्चालन हुने प्रचार विभाग प्रमुख मोहन श्रेष्ठले जानकारी दिए। गत जेठमा वीरगंजमा सम्पन्न केन्द्रीय परिषदको बैठकले निर्देश र त्यस लगत्तै बसेको केन्द्रीय कार्यसम्पादन समितिको बैठकको निर्णय अनुसार संगठन विभागले कार्यविधि बनाइ अभियानको सुरुवात गरेको हो, प्रचार विभाग प्रमुख श्रेष्ठले भने, नयाँ व्यवस्था अनुसार पुरानो सदस्यताको अनिवार्य नविकरण र चालू वर्षमा थप पचास हजार सक्रिय सदस्य बनाउने लक्ष्य राप्रपाले लिएको छ। राप्रपालाई स्मार्ट पार्टी बनाउने अभियान अन्तर्गत सफ्टवेयर बनाएर सबै किसिमका सदस्यको इलेक्ट्रोनिक अभिलेखिकरणको तयारसमेत सुरु गरेको छ। राप्रपाले पार्टीलाई प्रजातान्त्रिक र समावेशी बनाउन विधान मै परिमार्जनको तयारी छ। विधान संशोधन गर्न उपाध्यक्ष बुद्धिमान तामाङको संयोजकत्वमा समिति गठन भएको छ। समितिले विधान संशोधनको अन्तिम प्रतिवेदन केन्द्रीय कार्यसम्पादन समितिको बैठकमा पेश गर्ने अन्तिम तयारी गरिरहेको छ।"
जन्मसिद्धलाई वंशज नागरिकता,"जनकपुरधाम : प्रधानमन्त्री केपी शर्मा ओलीले जन्मसिद्ध बाबुआमाका सन्तानले वंशजका आधारमा नागरिकता प्राप्त गर्ने कानुन संसद्बाट पारित हुने बताएका छन् । संविधानका आधारमा कसैमाथि पनि विभेद नहुने प्रधानमन्त्री ओलीको भनाइ छ । हामीले कानुन मन्त्रिपरिषद्बाट संसद्मा पठाइसकेका छौं, प्रदेश २ को प्रदेशसभालाई शनिबार सम्बोधन गर्दै उनले भने, मैले गृह मन्त्रालयलाई भनेको छु अब जन्मसिद्धका सन्तानले नागरिकता पाउने कुरा नरोक्नू । यससम्बन्धी विधेयक यही भदौभित्र संसद्बाट पारित हुने उनले बताए । पौने दुई घण्टा सम्बोधन गरेका उनले तराईमधेसको विकासका लागि कुनै पनि कसर बाँकी नछाड्ने बताए । मुलुकको विकास र समृद्धिमा कसैसँग कुनै पनि सम्झौता हुन नसक्ने उनले स्पष्ट पारे । उनले नागरिकताको प्रसंग उप्काउँदै तराई सेन्टिमेन्टल भएको औंल्याए । हरेक नेपाली नेपाली नागरिक हुन् । मैले यसअघि पनि विभिन्न सार्वजनिक ठाउँमा बोलेको थिएँ, उनले भने, सबैले नागरिकता प्रमाणपत्र पाउँछन् । बाबु वा आमामध्ये एकसँग नागरिकता छ भने सन्तानले नागरिकता पाउने उनले बताए । त्यसका लागि संविधान बाधक रहेछ भने संशोधन गरिने उनको भनाइ थियो । आफू प्रधानमन्त्री भएको ६ महिना हुन लागेको उल्लेख गर्दै उनले अब ९ वटा ६ महिनामा देशको आमूल परिवर्तन गरेर छाड्ने प्रतिबद्धता जनाए । अझै ९ वटा ६ महिना बाँकी छन्, उनले भने, यो अवधिमा म देशमा ठूलो परिवर्तन ल्याउँछु । प्रदेश २ भएरै पानीजहाज कलकता पुग्ने सुनाउँदै उनले हनुमाननगर हुँदै पानीजहाज कुदाउनेबारे अध्ययन भइरहेको बताए । नेपाली झन्डा राखेर पानीजहाज हिँडाउने हो, हनुमाननगरबाट छिट्टै पानीजहाज कलकतासम्म पुग्छ, उनले भने, त्यसको अध्ययन भइरहेको छ । उनले आफू प्रदेश २ को विकासका लागि एकदम चिन्तित रहेको बताए । दुनियाँ अन्धकारमा हुँदा नेपालले ज्ञानको ज्योति बालिसकेको थियो । तर, अहिले हाम्रो अवस्था धेरै पछाडि छ, उनले भने, यो प्रदेशको मात्र कुरा गर्ने हो भने पनि निकै पछाडि छ । प्रदेश २ मा बढी आलोचना यो प्रदेशमा आफू सबैभन्दा धेरै आलोचित रहेको उल्लेख गर्दै उनले यहाँ नै सबैभन्दा बढी विकास गरेर देखाउने दाबीसमेत गरे । यो प्रदेशको विकासलाई आफ्नो सरकारले अन्य प्रदेशभन्दा बढी प्राथमिकता दिने उनको भनाइ थियो । विकास पूर्वाधार अधिकांश प्रदेश २ बाटै सुरु गरिने उल्लेख गर्दै उनले रेल र पानीजहाजको सुरुवात यहीबाटै भइसकेको सुनाए । पूर्वपश्चिम रेलमार्ग बनाएरै छाड्ने हो, उनले भने, त्यो तराईबाटै सुरु हुन्छ । त्यसले कसलाई फाइदा हुन्छ ? सबैभन्दा फाइदा यही प्रदेशलाई हुन्छ । प्रदेश २ मा रेल कुदेपछि मात्र कोसीपूर्व पुग्छ । उत्तरदक्षिण रेल कुदाउन भारत र चीनले प्रतिबद्धता जनाइसकेको सुनाउँदै उनले मुलुकका तीन ठूला नदीमा पानीजहाज कुदाउने योजना रहेको सुनाए । हिमाली भेगको पानी मात्र विदेश पठायौं भने पैसाको चिन्ता हुँदैन, उनले भने, हिमाली भेगमा मिनरल वाटर मात्र छ । पानी बेचेर मात्र पनि नेपाल धनी बन्न सक्ने उनको तर्क छ । उनले तराईका ५० हजार घरमा अनुदान दिएर खर र परालको छाना विस्थापन गर्ने घोषणासमेत गरे । खर र परालको छाना विस्थापित भएपछि आगलागी कम हुने विश्वास उनले व्यक्त गरे । त्यसैगरी धनुषाधाममा मणिमण्डप बनाउन २५ करोड रुपैयाँ दिने घोषणा उनले गरेका थिए । जनकपुरका ताललाई हरियाली बनाउन पनि बजेट छुटयाइएको उनको भनाइ थियो । उनले संविधान सशोधन हुनेमा आशंका नगर्न आग्रह गर्दै भने, संविधान संशोधन हुन्छ, ढुक्क हुनुहोस् । चाहिएको बेला संविधान संशोधन हुन्छ । संविधान बनाइएको हो, धर्मशास्त्र होइन । संविधानमा समस्या भए संविधान नै फाल्ने नभई त्यसमा सुधार गर्नुपर्ने उनको भनाइ थियो । टर्चमा ब्याट्री सकियो भने टर्च फ्याँक्ने होइन कि ब्याट्री फेर्ने हो, उनले भने । उनले गणतन्त्रवादी नेता रामराजाप्रसाद सिंहका नाममा राजविराजमा मेडिकल कलेज खोल्ने सोच बनाइएको सुनाए । उनले समस्या आन्तरिक रुपमा समाधान गर्न नसके बाह्य तत्वले खेल्ने मौका पाउने चर्चासमेत गरे । स्वार्थ पूरा गर्न बाह्य तत्वले नेपालीलाई प्रयोग गर्न सक्नेतर्फ सबै सचेत रहनुपर्ने उनको भनाइ थियो । हामीलाई लडाइँमा लगाइदियो, द्वन्द्व बढाइदियो भने उनीहरूको हतियार बिक्छ, उनले भने, तर, क्षति हाम्रो हुन्छ । उनीहरू पहिला क्षेत्रीय वा जातीय आधारमा घृणा फैलाउँछन्, घृणाको खेती माथि पुगेपछि द्वन्द्वको उद्योग सञ्चालन गर्छन् । लडाइँको खेती फैलिएपछि द्वन्द्व व्यवस्थापनको अर्को उद्योग सुरु गर्छन् । यसैबीच ओलीले तराईमधेसको माग पूरा नगरेको भन्दै राजपाका केही नेताले सदन बहिष्कार गरेका थिए । सभामुख सरोज यादवले सदनमार्फत प्रधानमन्त्रीको स्वागत गरेलगत्तै सांसद उपेन्द्र महतो, बिन्देश्वरप्रसाद यादव र गौरीनारायण साह सदनबाट बाहिरिएका थिए । प्रधानमन्त्रीको सम्बोधन कार्यक्रममा तीन राज्यमन्त्रीसहित राजपा महामन्त्री मनीष सुमन पनि अनुपस्थित थिए । सदनमा अधिकांश राजपा नेता अनुपस्थित थिए । प्रधानमन्त्रीको कार्यक्रममा राजपा नेता अनुपस्थित हुनु भनेको बहिष्कार गर्नुसरह नै रहेको एक नेताले बताए । पाँच वर्षभित्र सहिदको सपना पूरा हुन्छबरमझिया ः प्रधानमन्त्री केपी शर्मा ओली र नेकपा अध्यक्ष पुष्पकमल दाहालले पाँच वर्षभित्र सबै सहिदका सपना पूरा हुने बताएका छन् । धनुषाको बरमझियामा शनिबार आयोजित सहिद रामवृक्ष यादवको २४ औं स्मृतिसभामा सम्बोधन गर्दै उनीहरूले पाँच वर्षमा देशलाई कायापलट गर्ने उद्घोष गरेका हुन् । प्रधानमन्त्री ओलीले अब देशमा कोही पनि गरिब नरहने गरी काम गर्ने बताए । प्रदेश २ उर्वर भूमि भए पनि ४२ प्रतिशत जनता गरिब छन्, उनले भने, अब जसरी पनि गरिबी अन्त्य गर्छौं । अध्यक्ष दाहालले पाँच वर्षभित्र नयाँ मधेस बनाउने उद्घोष गरे । विकासको विशेष प्याकेज ल्याएर समृद्ध मधेस बनाउने योजना रहेको उनको भनाइ थियो । हुलाकी सडक चाँडै निर्माण हुने र आगामी चुनावमा त्यही सडक भएर सरर गाडी चढी प्रचार गर्ने उनले बताए । उनले चाँडै जनकपुरवीरगन्ज रेलसमेत सञ्चालनमा ल्याउने सरकारको योजना रहेको सुनाए ।"
संहितासँग नआत्तिऊँ,"काठमाडौं : शुक्रबारदेखि लागू भएको फौजदारी संहिताका कतिपय प्रावधान सुनेर धेरै आत्तिएका छन् । मानवअधिकार र पेशागत स्वतन्त्रतामा खतरा भन्दै विरोध भइरहेको छ । सम्बन्धित क्षेत्रका व्यक्तित्वले भने नतर्सिन आग्रह गरे । संहितालाई संसद् र सर्वोच्च अदालतबाट रिभ्यु गर्न सकिने ठाउँ रहेको उनीहरूको भनाइ छ । सजायको व्यवस्था केही बढाइएको हो, त्यसैले आत्तिएको देखिन्छ । तर पहिले जे थियो, यो त्यसैको विकसित रूप हो, राष्ट्रिय मानवअधिकार आयोगका अध्यक्ष रहेका पूर्वप्रधानन्यायाधीश अनुपराज शर्माले भने । अदालतको अवहेलना र गाली बेइज्जतीजस्ता विषयमा सजाय व्यवस्था बढी छ । सूचना प्रमाणित गर्न नसके प्रेसलाई गाह्रो हुन सक्छ । तर प्रेस स्वतन्त्रता वा अरु विषयमा केके अधिकार कटौती भएका हुन्, केके खतरा छ भनेर पहिले छुट्याउनुपर्छ, शर्माले भने, बहस र छलफलबाट रिभ्यु गर्न सकिन्छ । शर्माले भारतमा मृत्युदण्ड हुने विषयमा नेपालको मुलुकी संहिताले आजीवन जेल मात्र भनेको दृष्टान्त सुनाए । डक्टरको लापरबाहीले बिरामी मरे सिडिओबाट पीडितलाई क्षतिपूर्ति भराउने हुन्थ्यो तर मुद्दा चल्दैनथ्यो, उनले भने, अप्रेसन गर्दा कैंची नै पेटमा छाड्नेलाई के गर्ने ? हिजो कानुनी निकास नहुँदा तोडफोड भए । सबैलाई कारावाहीबाट उन्मुक्ति दिँदै जाने हो भने गरिब र निमुखा मात्रै पर्ने अवस्था आउँछ । शर्माले अधिकारको दुरूपयोग गरी चलाइनुपर्ने मुद्दा नचल्ने र नचलाइनु पर्ने मुद्दा चल्ने भएमा भोलि खतरा आउन सक्नेसमेत उनले औंल्याए । सांसद एवम् वरिष्ठ अधिवक्ता राधेश्याम अधिकारीले संहिता भर्खर लागू भएकाले अप्रेसन हुन दिनुपर्ने बताए । उनले लोकतन्त्र र लोकतान्त्रिक संविधान रहेसम्म इमान्दारीपूर्वक कर्तव्य निर्वाह गर्ने व्यक्ति डराउनु नपर्ने भनाइ राखे । दिनदशा बिग्रे त के हुन्छ, थाहा हुँदैन, तर अहिल्यै यतिविधि डराउनुपर्दैैन, अधिकारीले भने, अहिले कार्यान्वयन हुन दिऊँ । भोलि अनुचित लगाम लगाएमा सर्वोच्च अदालतमा च्यालेञ्ज गर्न सकिन्छ । अधिकारीले प्रेस अधिकार पनि नागरिककै अधिकार भएकाले दुरूपयोग हुन नदिन ख्याल गर्नुपर्ने सुझाए । व्यक्तिको स्वतन्त्रता र गोपनियताको कुरा पनि छ । यसको संरक्षण त हुनुपर्छ, अधिकारीले थपे, संहिता २००८ मै ड्राफ्ट भएको थियो । एक वर्षअघि नै प्रमाणीकरण भएको हो । त्यतिबेलै सुझाव दिनुपथ्र्यो । दलित र महिला हिंसामा सजायको मात्रा बढाउनुलाई अधिकारीले सकारात्मक रूपमा लिए । सर्वोच्च अदालत बार अध्यक्ष खगेन्द्र अधिकारीले संहितामा ५० प्रशित विषय मुलुकी ऐनकै रहेको बताउँदै भइरहेको व्यवस्थामा कैद र जरिवानाको मात्रा बढाइएको बताए । युरोपको सिभिल ल प्रणालीका व्यवस्था मिसाएर एकीकृत गरिएको हो, उनले भने, चीनमा भन्दा मुलुकी संहिताका प्रावधान नरम छन् । दुईवटा संविधान सभामा छलफल भएर यो आएको हो । प्रोफेसर डारन्जितभक्त प्रधानांगले संहिताले फौजदारी कानुनको विकासमा छलाङ मार्न खोजेको दाबी गरे । यसले थुप्रै परम्परागत धारणा प्रतिस्थापन गरेको उनले बताए । आधुनिक फौजदारी विधिशास्त्रले अंगीकार गरेका धारणागत पक्ष एवं सिद्धान्तलाई समावेश गरी संहिताको संरचना तय भएको उनको भनाइ छ । तर संहिता निर्दोष सहयोगी, मुख्य अभियुक्तको वर्गीकरण र मतियारको वास्तविक विभाजनमा चुकेको उनको भनाइ छ । यस्ता विषयलाई अदालतको व्याख्यामा छाड्नुभन्दा ऐनमै स्पष्ट व्यवस्था गरेको भए राम्रो हुन्थ्योे, प्रधानांगले भने । कानुन मन्त्री भानुभक्त ढकालले पनि कानुनमा कमीकमजोरी भए सरकार सच्याउन तयार रहेको बताए । शनिबार संहिताबारे एक कार्यक्रममा बोल्दै उनले भने, मन्त्रिपरिषद् बैठकबाट संशोधन प्रस्ताव लिएर संसद्मा लग्न सकिन्छ । मन्त्री ढकालले सञ्चार जगतको छाता ऐन आउन लागेको र त्यसैले सञ्चारजगतको जीवन चलाउने दाबी गरे । चिकित्सकको विरोधका सन्दर्भमा ढकालले भने, इजाजत नभएका डाक्टरले शल्यक्रिया गर्दा बिरामीको मृत्यु भए को जवाफदेही हुने ? अदालतको फैसलाअनुसार मात्रै चिकित्सक जेल जानेनजाने टुंगो लाग्छ ।"
नेकपाको मधेस रणनीति : समायोजन लगत्तै प्याकेज कार्यक्रम,"काठमाडौं : प्रधानमन्त्री केपी ओली पार्टीका समकक्षी अध्यक्ष पुष्पकमल दाहाललाई लिएर शनिबार मधेस झरेका छन् । गत वैशाखमा भारतीय प्रधानमन्त्री नरेन्द्र मोदीलाई स्वागत गर्न केही घण्टा जनकपुरमा रहे पनि २०७२ फागुन यता प्रधानमन्त्री ओली पार्टीको काम लिएर भित्री मधेस पसेका थिएनन् । चारवर्ष अगाडी संविधानमा विमति जनाएर मधेसी दलले असन्तुष्टि ओकलेपछि तत्कालिन एमालेले मेचीमहाकाली अभियान चलाएको थियो । त्यसबेला ओली भित्री मधेस छिर्ने योजनासाथ मधेस पुगेका थिए । तर सप्तरीको मलेठमा भएको हिंसात्मक घटनापछि मधेसको कार्यक्रम रोकेर हेटौडा हुँदै काठमाडौं फर्केका थिए । पार्टीका समकक्षी अध्यक्ष दाहाल, केही मन्त्री, पार्टीका नेतासहित दलवलका साथ ओली जनकपुर ओर्लेका थिए । संविधान जारी भएयता दुईपटक सत्ताको वागडोर समाल्दा होस् या चुनावका वेला मधेस नझरेका ओलीको यसपटकको मधेस अभियानको भित्री रहस्य के होला भन्ने बारेमा विविध कोणबाट टिप्पणी सुरु भएको छ । ओलीको मधेस भ्रमणका दुई कारण छन् । पहिलो, मधेससँग बिग्रिएको सम्वन्ध सुधार्नु । उनी चार वर्ष यता मधेस पुग्न सकिरहेका थिएनन् । दोस्रो, पार्टीभित्र पूर्वमाओवादी पक्षसँगको भावनात्मक एकता मधेसबाट देखाउनु । पार्टी एकतापछि तत्कालिन माओवादीका कुनै पनि कार्यक्रममा उनी सहभागी भएनन् । पशुपतिको जात्रा सिद्राको ब्यापार भनेझैं ओलीले यी दुवै उद्देश्य एकै पटक पुरा गर्ने प्रयास गरेका छन् । प्रदेशसभा संसदमा गरेको सम्वोधनवाट प्रधानमन्त्री ओलीले प्रदेश २ सरकार र संघीय सरकार वीचको वढ्दो खाडल पुर्ने प्रयास गरेका छन् । भारतीय प्रधानमन्त्री मोदीको नेपाल भ्रमणका क्रममा प्रदेश २ का मुख्यमन्त्री लालवावु राउतको विवादास्पद अभिब्यक्ति र त्यसलगत्तै हुने भनिएको अमेरिका भ्रमणलाई संघीय संसदले रोक लगाएको थियो । त्यसपछि संघीय सरकार र प्रदेश २ सरकार वीचमा सम्वन्ध चिढिएको थियो । ओलीको प्रदेशसभा सम्बोधनलगत्तै सहिद रामवृक्ष यादव स्मृति दिवसमा धनुषा वरमझियामा नेकपाले गरेको शक्ति प्रर्दशनले नेकपा अव मधेसमा फरक ढंगले शक्ति विस्तारको अभियानमा जुटेको सन्देश दिएको छ । मधेसमै कार्यक्षेत्र वनाएर काम गरिरहेका नेकपा केन्द्रीय सदस्य युवराज भट्टराई मधेस मुद्दामा सरकार र पार्टी सँगै छ भन्ने सन्देश शनिवारको कार्यक्रमले दिएको बताउँछन् । मधेसी जनताको पार्टीप्रतिको धारणा बदल्न र यहाँका समस्यामा सरकार र पार्टी सँगै छ भन्ने सन्देश शनिवारको कार्यक्रमवाट दिन खोजिएको छ, भट्टराईले भने । भदौ १५ भित्र नेकपाका तत्कालिन घटक एमाले र माओवादीको प्रदेश र जिल्ला समायोजन सक्ने र त्यसलगत्तै मधेसमा पार्टीका अभियान चलाउने योजना रहेको उनले वताए । सांगठनिक काम सक्ने वित्तिकै हामी पार्टी अभियान लिएर मधेसभित्र पस्ने योजना वनाउँदै छौं, भट्टराईले भने । मधेसमा नेकपा, मधेसी दल र प्रतिपक्षी काग्रेसभन्दा पनि कमजोर रहेको गत प्रतिनिधीसभा तथा प्रदेशसभा चुनावले देखाएको छ । मधेसमा नेकपाका तत्कालिन दुवै पार्टीको गत चुनावको मत जोड्दा समेत ते श्रो स्थान छ । प्रतिनिधीसभाको ३२ निर्वाचन क्षेत्रको मतलाई आधार मान्दा मधेस केन्द्रीत दल ६ लाख ७१ हजार ४ सय १४ मतसहित पहिलो, काग्रेस ५ लाख ४१ हजार ७ सय ७२ मत सहित दो श्रो स्थानमा छ । नेकपासँग ४ लाख ८८ हजार ४ सय ८७ मतमात्रै मधेसमा देखिएको छ । प्रदेश २ मा मधेस केन्द्रीत दलसँग ५५ (फोरम ३० र राजपा २५), नेकपासँग ३० र कांग्रेससंग १९ सिट छ । सात प्रदेशमध्ये यही एउटा प्रदेशमा मात्र नेकपाको सरकार छैन । मधेसमा पार्टीप्रति चलाईएको भ्रमपूर्ण प्रचारले केही नाफाघाटा चुनावमा भयो, नेकपा केन्द्रीय सदस्य सत्यनारायण मण्डलले भने, अव त्यस्ता भ्रम चिर्दै अगाडी जान्छौं । विकास, समृद्धिका योजना, मधेसी वास्तविक पीडितको माग सुनुवाई र पार्टी सुढिढिकरण अभियानलाई प्याकेजमा लिएर जान्छौं । मधेसमा तत्कालिन एमालेप्रति नकारात्मक प्रचार गरिएकाले पार्टी कमजोर रहेको वुझाई नेकपाको छ । मधेसको मुद्दामा तत्कालिन एमाले अनुदार रहेको प्रचार मधेसमा गरिएको थियो । हाम्रो पार्टी मधेसप्रति सम्वेदनशील छ, भट्टराईले भने, कसैका प्रायोजित प्रचारजस्तो होइन भन्ने सन्देश शनिवारको कार्यक्रमवाट मिलेको छ । मधेसका तीन पार्टीको अवस्था ८ जिल्लाका ३२ निर्वाचन क्षेत्रमा मधेसी दल : १९ सिट ( ६,७१,४१४ मत) नेकपा : ७ सिट (४,८८,४८७ मत) काग्रेस : ६ सिट (५,४१,७७२ मत) (स्रोत: प्रतिनिधी सभा निर्वाचन २०७४ को मत परिणामका आधारमा निर्वाचन आयोगवाट प्राप्त मतका आधारमा)"

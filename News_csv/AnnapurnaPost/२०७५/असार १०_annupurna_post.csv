शीर्षक,विवरण
उपलब्धि सार्थक बनाउने चुनौती,"चीनको छदिने औपचारिक भ्रमण सकेर प्रधानमन्त्री केपी ओली आज स्वदेश फर्कंदैछन्। यसबीच उनले तीन दिन बेइजिङ र त्यसपछि चीनको स्वशासित क्षेत्र तिब्बतको ल्हासामा बिताए। यसक्रममा उच्चस्तरीय राजनीतिक भेटवार्ताहरू, चिनियाँ व्यापारिक समुदाय, बेइजिङस्थित नेपाली समुदायसँगको अन्तर्क्रियामा उनले समय खर्चिए। चिनियाँ राष्ट्रपति सी जिनपिङ, प्रधानमन्त्री ली खछियाङ, पिपुल्स नेसनल कंग्रेसका अध्यक्ष ली झाङ्सुलगायत उच्च राजनीतिक नेतृत्वसँग वान टु वान र प्रतिनिधिमण्डसहित प्रधानमन्त्री ओलीले भेटवार्ता गरे। बेइजिङ भेटवार्तापछि नेपाल र चीनबीच विभिन्न विषयमा सहकार्य गर्ने भन्दै १० वटा सम्झौता र चारवटा लेटर अफ एक्सचेन्ज मा हस्ताक्षर भएको छ। यसअघि नेपालको निजी क्षेत्र र चिनियाँ विभिन्न कम्पनीहरूसँग पनि अरू आठवटा आयोजनामा सहकार्य गर्ने हस्ताक्षर भयो। नेपाल विद्युत् प्राधिकरणले पनि क्रस बोर्ड केरुङ गल्छी ट्रान्समिन लाइनको सम्भाव्यता अध्ययन गर्ने थप अर्को सम्झौता पनि भएको छ। नेपाल चीन क्रस बोर्डर कनेक्टिभिटी, ऊर्जा, प्रविधि, पुल, सडक स्तरोन्नति, पूर्वाधार विकास आदि विषयमा सहकार्य गर्ने सम्झौता भएका छन्। भ्रमण दुई देशबीचको सम्बन्ध विकास र विस्तार र आपसी सहयोग बढाउने विषयमा उपलब्धिमूलक देखिएको छ। यद्यपि यो उपलब्धिको मापन यसको सार्थक कार्यान्वयनमा निर्भर रहनेछ। ओलीले भ्रमण निस्कनुअघि २०१६ मार्चमा आफूले पहिलोपटक प्रधानमन्त्रीको हैसियतले चीन भ्रमण गर्दा गरेको दसबुँदे सम्झौता कार्यान्वयन अघि बढाउने र चीनसँगको सम्बन्ध थप विश्वसनीय बनाउने उद्देश्य रहेको बताएका थिए। उनले आशा गरेअनुरूप भ्रमणबाट चीन सकारात्मक देखिएको छ। भ्रमणका क्रममा चिनियाँ पक्षले नेपालप्रति दिएको चासो र प्राथमिकताले नेपालसँग अझै निकट र घनिष्ट सम्बन्ध विस्तार गर्ने पक्षमा चीन देखिन्छ। चीन ओली सरकारसँग बेखुसी हुनुमा सन् २०१६ कै सम्झौता कार्यान्वयनमा ढिलासुस्ती र उदासीनता देखाएको भन्ने थियो। तर दुई वर्ष चुनाव र घरेलु राजनीतिक मुद्दामा व्यस्त भएकाले गर्न नसकेको र अब अघि बढाउने नेपालले प्रतिबद्धता गरेपछि दुई वर्षअघि एउटा बेग्लै उचाइमा पुगेको चीनसँग पुनः नवीकृत भएको छ। २०१६ र अहिले जारी भएको संयुक्त विज्ञप्तिले सम्बोधन गरेको विषयहरू करिबकरिब उस्तै छन्। रेल, क्रस बोर्डर ट्रान्समिसन लाइनजस्ता केही आयोजनाको सम्भाव्यता अध्ययनसहितको प्रक्रिया अगाडि बढेको छ। यसलाई कागजी सहमति अब कार्यान्वयनतर्फ बढेको देखिएको छ। यस अर्थमा भ्रमण सकारात्मक रहेको छ। भ्रमण सकारात्मक भएको भनेर प्रचारबाजीमै सरकार रमायो र पुनः कार्यान्वयनतर्फ उदासीनता देखायो भने यसको औचित्य रहने छैन। खासमा अब कार्यान्वयनमा बढ्दै गर्दाका चुनौती अझै धेरै छ। अहिले केही सम्भाव्यता अध्ययन र केही विषयका सहकार्य गर्ने समझदारी बनेको हो। त्यस्तो सहयोग र सहकार्यको मोडालिटी के हुने ? टाइमलाइन के हुने ? संयन्त्रहरू केकसरी बनाउने र तीबीच नियमित अन्तक्रिया र गृहकार्य गर्ने थुप्रै काम अब प्रारम्भ हुनुपर्नेछ। हामीले अहिले गरेको सहमति र सम्झौता कार्यान्वयनमा लैजाँदै गर्दा हाम्रा आवश्यकता, हाम्रा क्षमता के हुने ? सहयोग, सहायता ऋण, अनुदान आदि परियोजनाहरूको लागत के हुने, प्राविधिक, मानवीय संसाधन प्रयोग केकसरी गरिने आदि विषयमा आफ्नो गृहकार्य गर्न थालिहाल्नुपर्छ। त्यस्तै पारवहन हाम्रो मुख्य चासोको विषय हो। पारवहन प्रोटोकलमा हस्ताक्षर गर्न ढिलाइ गर्नु हुँदैन। निसन्देह द्विदेशीय सम्झौता र समझदारीमा दुवैले आफ्ना स्वार्थलाई प्रधानता दिएका हुन्छन्। हामीले पनि कुशल कूटनीति देखाउन सक्नुपर्छ र यी सहमतिसम्झौताबाट राष्ट्रिय लाभ लिन सक्नुपर्छ। आर्थिक रूपमा अति समृद्धि हुँदै गएको चीनको नेपाल चासो बझ्दै आफ्ना चासो र स्वार्थ पहिल्याउन सक्नुपर्छ। दुई ठूला छिमेकका बीचमा रहेकाले तिनका कतिपय रणनीतिक चासो र स्वार्थ हुन्छन्, तिनको पिसाइमा पर्ने जोखिम सदैव हुन्छ। यी जटिलतालाई बुझ्दै कुशल कूटनीति अघि बढाउने हाम्रो चुनौती छ। दुवै ठूला राष्ट्रसँगको सम्बन्धलाई समसामीप्य र सन्तुलित ढंगले व्यवस्थापन गर्न सक्नुपर्छ। दुवै ठूला छिमेकीले नेपालको समृद्धि र विकासमा सहयोग गर्छु भनेर वचनबद्धता व्यक्त गरिरहँदा त्योबाट लाभ लिन सक्नुपर्छ। त्यसका लागि अहिले गरिएका सम्झौताहरूको व्यवहारमै कार्यान्वयन हुनुपर्छ। भ्रमणको उपलब्धिको मापन कार्यान्वयनको सार्थकतासँगै नापिनेछ।"
५१८६ उम्मेदवारले अझै बुझाएनन् निर्वाचन खर्च विवरण,"राजविराज : तेस्रो चरणको स्थानीय निर्वाचन सम्पन्न भएको नौ महिना बिते पनि सप्तरीबाट जनप्रतिनिधि बनेका अधिकांशले खर्च विवरण बुझाएका छैनन् । निर्वाचनको अन्तिम नतिजा आएको ३० दिनभित्र खर्च विवरण निर्वाचन कार्यालयमा बुझाउनुपर्ने प्रावधान छ । तर, अधिकांशले अहिलेसम्म खर्च विवरण नबुझाएको जिल्ला निर्वाचन कार्यालय सप्तरीले जनाएको छ । निर्वाचन कार्यालयको तथ्यांकअनुसार स्थानीय तह निर्वाचनतर्फ ५ हजार ८१ जनाले अझै खर्च विवरण बुझाएका छैनन् । नौ नगरपालिका र नौ गाउँपालिका रहेको सप्तरीमा स्थानीय निर्वाचनमा उम्मेदवार बनेका ४ सय ४८ जनाले मात्र खर्च विवरण बुझाएको जिल्ला निर्वाचन अधिकारी दिलिीपकुमार यादवले बताए । सप्तरीमा स्थानीय तहको जनप्रतिनिधि बन्न चाहनेको संख्या ५ हजार ५ सय २९ थियो । प्रतिनिधिसभा सदस्य निर्वाचनतर्फ २७ र प्रदेशसभा निर्वाचनतर्फ ७८ जनाले खर्च विवरण बुझाएका छैनन् । प्रतिनिधिसभातर्फ ५२ र प्रदेशसभातर्फ सय जनाले उम्मेदवारी दिएका थिए । स्थानीय तह, प्रतिनिधिसभा र प्रदेशसभामा गरी ५ हजार ६ सय ८१ उम्मेदवारमध्ये ५ हजार १ सय ८६ उम्मेदवारले अझै खर्च विवरण नबुझाएका हुन् । निर्वाचन कार्यालयमा बुझाइएको कतिपय खर्च विवरणसमेत बिल भरपाइसहित तोकिएको ढाँचामा नरहेको कर्मचारीले बताएका छन् । आयोगको छुटले उल्लंघन बढ्दो निर्वाचन आयोग र जिल्ला निर्वाचन कार्यालयकै उदासीनताका कारण निर्वाचन ऐन वा आचारसंहिता मान्न दल तथा उम्मेदवार बाध्य नभएको नागरिक समाजले जनाएको छ । आचारसंहिता उल्लंघनका सयौं घटना भए पनि कारबाहीमा कोही नपरेको तथ्यले ऐन, नियम मिच्ने प्रवृत्ति बढेको नागरिक समाजका अध्यक्ष थानसिंह भन्सालीले बताए । विगतका निर्वाचनमा पनि खर्च विवरण नबुझाउने कसैलाई कारबाही नभएको उल्लेख गर्दै नागरिक सञ्जालका रामकुमार यादवले भने, नियम, कानुन पालनामा आयोगले छुट दिँदै गएकाले कानुन उल्लंघनको प्रवृत्ति बढ्दै गएको छ । तोकिएको समयभित्र खर्च विवरण नबुझाउनेलाई जरिवाना गरे मात्र पनि गलत प्रवृत्तिमा ह्रास आउने र चुनावमा देखिएको विकृति कम हुँदै जाने उनीहरूको ठहर छ । निर्वाचन आयोग ऐन २०७३ मा हदभन्दा बढी खर्च गर्ने वा ३० दिनभित्र खर्च विवरण पेस नगर्ने राजनीतिक दल वा उम्मेदवारलाई जरिवाना गर्न सक्ने व्यवस्था छ । निर्वाचन खर्च विवरण पेस नगरे वा पेस भएको विवरण अस्वाभाविक वा निर्वाचनको स्वच्छतामा प्रतिकूल हुने गरी वा गैरकानुनी प्रयोजनका लागि गैरकानुनी तवरले खर्च गरेको देखिए आयोगले ५ लाखसम्म जरिवाना गर्न सक्नेछ । जरिवाना ६ महिनासम्म नबुझाउने दल वा उम्मेदवारलाई आयोगले तत्काल लागू हुने गरी बढीमा ६ वर्षसम्म कुनै पनि निर्वाचनमा भाग लिन रोक लगाउने वा उम्मेदवार हुन अयोग्य घोषित गर्न सक्नेछ । यो निर्णय भए निर्वाचित व्यक्तिको निर्वाचन स्वत: बदर हुने व्यवस्था छ ।"
रामशरण भन्छन्ः प्रधानमन्त्रीको चीन भ्रमणले उलटपुलट भएन,"काठमाडौंः प्रमुख प्रतिपक्षी दल नेपाली कांग्रेसका नेता एवम् पूर्व अर्थमन्त्री डा रामशरण महतले प्रधानमन्त्री केपी शर्मा ओलीको चीन भ्रमण सकारात्मक भएको बताएका छन् । तर उनले भ्रमणबाट कुनै ब्रेकथ्रु नभएको पनि बताएका छन् । आईतबार रिपोर्टर्स क्लब नेपालको साक्षात्कारमा नेता महतले भ्रमणको क्रममा चीनसँग भएका सम्झौताहरुलाई आफूहरुले सकारात्मक लिएको तर बाहिर प्रचार गरिएकोजस्तो कुनै उलटपुलट नभएको बताएका हुन् । चीनसँग आर्थिक सम्बन्ध विकसित गर्नु राम्रो कुरा हो, उनले भने, भ्रमणले धेरै राम्रो संकेत गरेको छ । प्रधानमन्त्रीमा बहाली भएपछि चीन वा भारत जाने कुरा परम्परा नै भएको उनको भनाइ थियो । साक्षात्कारमा बोल्दै उनले प्रधानमन्त्री ओलीको चीन भ्रमणको क्रममा भएका सम्झौताको संयुक्त विज्ञप्ती हेर्दा धेरै विषयहरु समेटिएको जनाए । नाकाहरु खोल्ने तथा पूर्वाधार विकास गर्ने भन्ने कुरा नौला कुरा होइनन्, उनले भने, यी कुरा त राजा महेन्द्रको पालामा र हाम्रो पालामा पनि भएका थिए, कोदारी र रसुवागढी नाका त हाम्रै पालामा खुलेको हो । चीनको ओबीआर अवधारणमामा तत्कालिन प्रधानमन्त्री सुशील कोइराला सन् २०१४ को अगष्टमा चीन जाँदा नै मौखिक सहमति जनाएको उल्लेख गर्दै नेता महतले भने, ओबीआरमात्रै होइन, एशियाली पूर्वाधार विकास बैंकको नेपाल त संस्थापक सदस्य हो, मेरै प्रस्तावमा यो अघि बढेको हो, म चीन गएको बेला यसमा हस्ताक्षर गरेको थिएँ । अहिले प्रधानमन्त्री ओलीले चीन भ्रमणको क्रममा यी लगायतका विषयमा गरेको सम्झौताले थप आयाम थपेको उनको विश्वास छ । उनले भ्रमणको दौरान चिनियाँ पक्षसँग भएका कतिपय सम्झौता (एमओयू) भएकोमा पनि खुशी व्यक्त गरे । तर ती सम्झौता द्रुत गतिमा कार्यान्वयनमा जानुपर्नेमा उनको जोड छ । चीन भ्रमणका क्रममा विभिन्न १४ वटा सम्झौताहरु भएका छन्, यी सम्झौताहरु हुँदैमा कार्यान्वयन हुन्छ भन्ने कुनै निश्चित् छैन, नेता महतले अघि भने, जस्तो चीनको थ्रीगर्जेज कम्पनीले बनाएको भनिएको पश्चिम सेती जलविद्युत परियोजनाबाट अहिले उसले हात झिकेको कुरा आएको छ, त्यसैले एमओयू हुँदैमा कुनै तमाशा हुँदैन, सम्झौता कार्यान्वयनका लागि फलोअपएक्शनमा जानुपर्छ । त्यस्तै उनले एक हजार मेगावाटको मस्र्याङ्दी जलविद्युत परियोजना निर्माण गर्नेबारे पनि यस पटकको भ्रमणमा भएको सम्झौताप्रति टिप्पणी गर्दै भने, तर सम्झौता ईपिसिएफ मोडेलमा गरिएको छ, मैले बुझे अनुसार यो मोडेल भनेको सरकारसरकारबीच गरिने मोडल हो, तर यहाँ त निजी क्षेत्रसँग सम्झौता गरिएको छ, यसमा बुट मोडलमा हुनुपर्ने हो, उक्त मोडेलका सम्झौतामा निजी क्षेत्रलाई किन संलग्न गराई ? हामीले बुझ्न सकेका छैनौं । महतले प्रधानमन्त्री ओलीको भ्रमणसँगै अहिले रेलको पनि चर्चा व्यापक भइरहेको बताउँदै रेल कहिले आउने हो भन्नेमा सरकारका मन्त्रीहरुको भनाई नै विरोधाषापूर्ण रहेको आरोप लगाए । उनले भने,वर्तमानका सरकारका मन्त्रीले कहिले २ वर्षमा नै चीनबाट रेल आउँछ भन्नुहुन्छ, कहिले ५ वर्ष भन्नुहुन्थ्यो, अहिले फेरि ७ वर्षको चर्चा छ, रेल आउने कुरा रोमाञ्चक कुरा हो, आए त राम्रो हुन्छ । यद्यपि नेता महतले रेल ल्याउने कुरामा आर्थिक पक्षमा विशेष ध्यान दिनुपर्ने सुझाए । उनले भने,लगानी कसको हुने हो ? कति लगानी लाग्छ? कोदारी राजमार्गजस्तै चीनले बनाइदियो भने त राम्रो हुन्छ, हामीले आर्थिक पक्षमा विशेष ध्यान दिनुपर्छ। चिनियाँ रेल काठमाडौंसम्म ल्याउनको लागि कम्तिमा पनि ५ देखि ६ अर्ब अमेरिकी डलरको लागत पर्ने पनि उनले जनाए । उनले भने,यो रकम त अहिले हामीले लिएको कुल ऋणको पनि दोब्बर हुन आउँछ।"
भारतले बनाइदिएको आईसीपी भवन अढाई महिनामै चुहियो,"वीरगन्ज : भारत सरकारले पर्साको वीरगन्जस्थित अलौ सिर्सियामा बनाइदिएको एकीकृत जाँच चौकी (आईसीपी)को मुख्य भवन र गोदाम सञ्चालनमा आएको साढे दुई महिना नबित्दै चुहिन थालेको छ । नेपालभारत आयातनिर्यात कारोबारमा सहजता ल्याउने उद्देश्यले भारत सरकारले १ अर्ब ३९ करोड भारु लागतमा उपहारस्वरूप आईसीपी बनाइदिएको हो । भारतले नेपाल इन्टर मोडल यातायात विकास समितिलाई हस्तान्तरण गरेको आईसीपी गत चैत २४ गते सञ्चालनमा आएको थियो । वर्षायाम सुरु भएलगत्तै छतबाट पानी चुहिन थालेपछि काम गर्न समस्या भएको आईसीपीका कर्मचारीले बताएका छन् । पानी चुहिन थालेपछि कार्यालयमा बसेर काम गर्न र गोदाममा सामान भण्डारण गर्न समस्या भएको इन्टर मोडेल यातायात विकास समितिको आईसीपी कार्यालय प्रमुख हेमेन्द्रमोहन शाहीले बताए । आईसीपीको भौतिक संरचना भारतीय कम्पनी केएस सफ्टनेट्स सोलुसन प्रालिले निर्माण गरेको थियो । भारतीय ठेकेदारले गुणस्तरीय काम नगरेकै कारण आइसीपीको मुख्य भवन र गोदाममा सामान्य वर्षामै पानी चुहिन थालेको जनाइएको छ । भवन निर्माण तथा अनुगमनको जिम्मा भारतीय पक्षकै थियो । हामीलाई भूमिकाविहीन बनाइएको थियो, जसको परिणाम अहिले देखापरिरहेको छ । सुरेश वाग्ले, प्रमुख, सहरी विकास तथा भवन निर्माण डिभिजन मुख्य भवन र गोदामको छत चर्किएर चुहिन थालेपछि मर्मतका लागि ठेकेदार कम्पनीलाई आग्रह गरिए पनि ध्यान नदिएको शाहीको गुनासो छ । ठेकेदार कम्पनीका परियोजना प्रबन्धक सुभासचन्द्र दासले भने परियोजनाको डिजाइनमा लापरवाहीका कारण अहिले चुहिने समस्या देखिएको बताए । काम गुणस्तरमा कुनै तलमाथि भएको छैन, उनले भने, अहिले चुहिने समस्याको कारण भनेको परियोजनाको डिजाइनमै लापरवाही हो, मुख्य भवनको छत र गोदाममा देखिएको समस्या चाँडै समाधान गरिनेछ । सहरी विकास तथा भवन निर्माण डिभिजन कार्यालय वीरगन्जका प्रमुख सुरेश वाग्लेले आईसीपीको भौतिक संरचा निर्माणका क्रममा ठेकेदार पक्षले गुणस्तरलाई गम्भीतापूर्वक नलिएका कारण चुहिने समस्या देखापरेको बताए । भवन निर्माण तथा अनुगमनको जिम्मा भारतीय पक्षकै थियो, उनले भने, हामीलाई त्यस बेला भूिमकाविहीन नै बनाइएको थियो, जसको परिणाम अहिले देखापरिरहेको छ । भवन हस्तान्तरण गर्ने बेला मापदण्डअनुसार भएनभएको अनुगमन नगरिएको उनको भनाइ छ । वीरगन्जको अलौ सिर्सियास्थित आईसीपीको मुख्य भवनको चर्किएको छत । क्रान्ति शाह"
नेपाली इमान्दारितासँग ओलीले जोडे ट्रम्पकिम वार्ताको प्रसंग,"काठमाडौं : प्रधानमन्त्री केपी शर्मा ओलीले कुनै पनि राष्ट्रविरुद्ध कार्ड खेल्ने आफ्नो नीति नरहेको बताएका छन् । ६ दिने चीन भ्रमणबाट स्वदेश फर्किएपछि त्रिभुवन अन्तर्राष्ट्रिय विमानस्थलमा पत्रकार सम्मेलनका क्रममा बोल्दै ओलीले यस्तो धारणा व्यक्त गरेका हुन् । संसारमा नेपालीहरु इमान्दारीताले प्रख्यात रहेको ओलीले दाबी गरे, जुन १२ मा सिंगापुरमा भएको ट्रम्पकिम वार्ताका क्रममा गोरखालीलाई सुरक्षाको जिम्मा दिइएको प्रशंग जोड्दै उनले भने, ट्रम्प र उनको वार्ता गर्दा नेपाली सेना चाहियो, संसारका सबैभन्दा बलियो सेना भएर होइन, संसारका सबैभन्दा इमान्दार भएर हो । हामी कसैविरुद्ध कार्ड खेल्दैनौं, छिमेकीसँग शान्त र सुमधुर र इमान्दार अन्तराष्ट्रिय सम्बन्ध कायम गर्छौं । प्रधानमन्त्री ओलीले भने । पत्रकारले सोधेका प्रश्नको जवाफ दिनेक्रममा ओलीले चिनियाँ राष्ट्रपति सीले भेटका क्रममा नेपालमा रेल पुयाउने आफ्नो भिजन रहेको भनेको दाबी गरे। चिनियाँ नेता माओलेसमेत नेपालमा रेल लैजानेबारे कुरा गरेका थिए भन्ने प्रसंग वार्तामा उठेको ओलीले बताए । नेपाल र चीनबीच १० सम्झौता चीनबाट मध्यम गतिको रेल ल्याउने सम्झाैता चिढिएको चीन सकारात्मक देखियो"
प्रधानमन्त्री भन्छन् : चीन भ्रमण उपलब्धिमूलक रह्यो,"काठमाडौं : प्रधानमन्त्री केपी शर्मा ओलीले आफ्नो चीन भ्रमण उपलब्धिमूलक रहेको बताएका छन्। चीनको ६ दिन लामो भ्रमण सम्पन्न गरेर आइतबार स्वदेश फर्केका प्रधानमन्त्री ओलीले त्रिभुवन अन्तर्राष्ट्रिय विमानस्थलमा आयोजित पत्रकार सम्मेलनमा आफ्नो भ्रमणले नेपाल चीनबीचको मित्रता र सद्भावमा थप अभिवृद्धि भएको बताए। दुई देशबीच विगतमा भएका सम्झौता समझदारीहरूको कार्यान्वयनको प्रक्रिया र ढाँचा तयार गर्ने, राष्ट्रिय एजेण्डाको रुपमा रहेको आर्थिक समृद्धि हासिल गर्नका लागि चिनियाँ सरकारसँग विभिन्न क्षेत्रहरूमा सहयोग तथा सहकार्य गर्न सघाउ पुगेको उनले बताए। परराष्ट्र मन्त्री प्रदीप ज्ञवालीले प्रधानमन्त्री ओलीको वक्तव्य पढेर सुनाएका थिए। पढ्नुस् प्रधानन्त्रीको वक्तव्यको पूर्ण पाठः प्रेस नोट १० असार २०७५ त्रिभुवन अन्तर्राष्ट्रिय विमानस्थल, काठमाडौं। उपस्थित सञ्चारकर्मी मित्रहरू, मित्रराष्ट्र जनवादी गणतन्त्र चीनका प्रधानमन्त्री महामहिम ली खछ्याङको मैत्रिपूर्ण निमन्त्रणामा चीनको ६ दिने औपचारिक भ्रमण पूरा गरी आज म स्वदेश फर्किएको छु। भ्रमणबाट प्राप्त महत्वपूर्ण उपलव्धिका बारेमा भ्रमण दलका सञ्चारकर्मी मित्रहरुबाट निरन्तररुपमा समाचार सम्प्रेषण भएको हुँदा यहाँहरु सो सम्वन्धमा अवगत नै हुनुहुन्छ। मेरो भ्रमणको उद्देश्य नेपाल चीनबिचको मित्रता र सद्भावमा थप अभिवृद्धि गर्ने, दुई देशबिच विगतमा सम्पन्न भएका सम्झौता समझदारीहरुको कार्यान्वयनको प्रक्रिया र ढाँचा तयार गर्ने, ऐतिहासिक निर्वाचन पश्चात् गठन भएको वर्तमान सरकारका आगामी प्राथमिकताका बारेमा चिनियाँ नेतृत्वलाई अवगत गराउने तथा राष्ट्रिय एजेण्डाको रुपमा रहेको आर्थिक समृद्धि हासिल गर्नका लागि चिनियाँ सरकारसँग विभिन्न क्षेत्रहरुमा सहयोग तथा सहकार्य गर्नु रहेको थियो। चीनमा रहँदा मैले महामहिम राष्ट्रपति सी जिनपिङ्गसँग भेटवार्ता गरें। मेरा समकक्षी महामहिम प्रधानमन्त्री ली खच्याङ्गसँग प्रतिनिधिमण्डलस्तरमा वार्ता भयो। चिनियाँ राष्ट्रिय जनकंग्रेसका स्थायी समिति अध्यक्ष महामहिम ली झान्सुसँग समेत भेट भयो। यसैगरी चीनको स्वशासित क्षेत्र तिब्बतको ल्हासामा तिब्बत जनसरकारका प्रमुख अध्यक्ष महामहिम छि तालासँग पनि भेटघाट भयो। चिनियाँ नेतृत्वबाट नेपालमा भएको ऐतिहासिक राजनीतिक परिवर्तनका लागि नेपाललाई बधाई दिदै नेपाल सरकारले देशलाई विकासको नयाँ चरणमा पुर्याउने आशा व्यक्त भएको छ। साथै राजनीतिक स्थायित्व, सामाजिक सद्भाव तथा आर्थिक विकाससँगै समृद्ध नेपाल, सुखी नेपाली को अभियान सफल हुने विश्वास व्यक्त गर्दै सो अभियानमा चीनको सक्दो सहयोग हुने बिचार पनि चिनियाँ नेताहरुबाट प्रकट भएको छ।सन् २०१६ मा मेरो चीन भ्रमणको अवसरमा सम्पन्न सम्झौता एवं समझदारीहरु लगायत सबै सम्झौता एवं समझदारीहरुको प्रभावकारी कार्यान्वयन गर्न दुबै पक्ष सहमत भएका छन्। नेपाल र चीन बिच सम्पन्न 'बेल्ट एण्ड रोड इनिसियटिभ' सम्बन्धी समझदारीको कार्यान्वयनमा तीब्रता दिन दुबै पक्षले हिमालय वार पार बहुआयामिक सम्पर्क सन्जाल (     ) को बृहत्तर फ्रेमवर्क भित्र रही रेल्वे, सडक, बन्दरगाह, हवाई मार्ग र संचार जस्ता क्षेत्रमा सहयोग अगाडि बढाउने कुरामा दुबै पक्षबीच सहमति भएको छ। भ्रमणको अवसरमा चिनियाँ उच्च नेतृत्वसँग भएको सारभूत र व्यापक छलफल पछि विभिन्न सम्झौता एवं समझदारी पत्रमा हस्ताक्षर भएको छ भने नेपालचीन सम्वन्धको विकास र सम्बन्धको थप विस्तारमा आगामी दिनका लागि दिशानिर्देश गर्न १४ बुँदे संयुक्त विज्ञप्ति समेत जारी भएको छ। दुबै पक्षबीच हस्ताक्षर भै आदान प्रदान गरिएका सम्झौता तथा समझदारीपत्रहरुबाट नेपाल(चीनबिच विद्यमान आर्थिक सहयोगको दायरालाई अझ फराकिलो बनाउन मद्दत पुग्नेछ। यस क्रममा दुई देशबिच सम्पन्न रेल्वे कनेक्टिभिटि सहयोग सम्बन्धी समझदारी महत्वपूर्ण रहेको छ। यसको कार्यान्वयनबाट केरुङ्गरसुवागढीकाठमाडौं रेलमार्ग विकासको लागि चिनियाँ अनुदानमा पूर्व सम्भाव्यता अध्ययन शीघ्र सम्पन्न भई सहयोग सम्बन्धी कारवाही अगाडि बढ्ने छ।यसबाट काठमाडौंपोखरालुम्बिनी रेलमार्ग निर्माणका लागि पनि आधार तयार हुनेछ।द्विपक्षीय सहयोगको इतिहासमा यो सबैभन्दा महत्वपूर्ण समझदारी रहेको र यसले सीमावारपार यातायात संजाल सम्बन्धी सहयोगको क्षेत्रमा नयाँ आयाम थपिने दुवै देशको विश्वास रहेको छ। नेपालको पूर्वाधार विकासमा सहयोग उपलब्ध गराउने विषयमा चिनियाँ नेतृत्वसँग सकारात्मक कुराकानी भएको छ। दुबै पक्ष स्थल तथा हवाई सम्पर्कको विस्तार गर्न, स्थल यातायातका पूर्वाधार सुदृढ गर्न एवं उत्तर दक्षिण जोड्ने यातायात सन्जाललाई थप सुदृढ बनाउन सहमत भएका छन्। यस क्रममा कोशी आर्थिक कोरिडोर, गण्डकी आर्थिक कोरिडोर तथा कर्णाली आर्थिक कोरिडोर विकासको लागि संभाव्य सहयोग उपलब्ध गराउने बारे थप अध्ययन गर्ने सहमति भएको छ।आआफ्ना मुलुकका एयरलाइन्स कम्पनीहरुलाई सीधा हवाई सम्पर्क बिस्तारका लागि अभिप्रेरित गर्न दुवै पक्ष सहमत भएका छन्। त्यसैगरी सिमावारपार प्रशारण लाइन निर्माणको सिलसिलामा केरुङरसुवागढीगल्छीरातमाटे ४०० केभी प्रशारण लाइनको संभाव्यता अध्ययन गर्ने सम्बन्धी सम्झौतामा नेपाल विद्युत प्राधिकरण र चिनियाँ स्टेट ग्रिड कर्पोरेशनबिच हस्ताक्षर भएको छ। नेपाल र चीनबिच सम्पन्न पारवहन यातायात सम्झौताको शीघ्र कार्यान्वयनको लागि आवश्यक पर्ने प्रोटोकललाई जुलाईमा वैठक बसी टुङ्ग्याउने र तातोपानी खासा नाका सन् २०१९ को मे महिनासम्ममा खुला गर्ने सहमति भएको छ। त्यसैगरी रसुवागढीकेरुङ्ग नाकालाई सुब्यबस्थित रुपमा संचालन गर्न, स्याफ्रुबेसी रसुवागढी सडक सुधार गर्न तथा हिल्सामा पुल निर्माण यथाशीघ्र सम्पन्न गर्न दुवै पक्षहरु सहमत भएका छन्। नेपालमा तेल तथा ग्यासको अन्वेषणको संभाव्यता अध्ययनका लागि सहयोग उपलब्ध गराउन चिनियाँ पक्ष सहमत भएको छ भने पेट्रोलियम पदार्थको भण्डारणका लागि आवश्यक पूर्वाधार निर्माणका लागि चिनियाँ पक्षले अध्ययन गरी सहयोग गर्ने जनाएको छ। चीनमा नेपाली वस्तुहरुको निर्यात सहजीकरणका लागि सकारात्मक उपायहरु अवलम्वन गर्न, निर्यातयोग्य नेपाली वस्तुहरुको विकास तथा कृषिजन्य उत्पादनको लागि    मा आर्थिक तथा प्राविधिक सहयोग उपलब्ध गराउन, दुई मुलुकबीचको आर्थिक कारोबार बैकिङ्ग माध्यमबाट गर्न तथा नेपालमा सम्पूर्ण सुविधायुक्त क्वारेन्टाईन प्रयोगशाला निर्माणका लागि प्राविधिक सहयोग उपलब्ध गराउन चिनियाँ पक्ष सहमत भएको छ। साथै, आपसी सहमतिमा थप व्यापारिक नाका खोल्न दुवै मुलुक सहमत भएका छन्। नेपाल सरकारको छेन्दुमा नेपाली महावाणिज्यदूतावास स्थापना गर्ने सम्बन्धी प्रस्तावलाई चिनियाँ पक्षले सकारात्मक रुपमा लिएको छ। सन् २०२० लाई नेपाल भ्रमण वर्षको रुपमा मनाउने नेपाल सरकारको घोषणा अनुरुप चीनमा नेपालको पर्यटन प्रवर्द्धन कार्यमा सहयोग गर्न चिनियाँ सरकार सहमत भएको छ। यसैगरी नेपालको मानव श्रोत विकासका लागि प्रत्येक वर्ष ४०० भन्दा बढी तालिम अवसरहरु तथा हाल उपलव्ध गराउदै आएको सरकारी छात्रवृत्ति संख्यालाई बढाउने बिषयमा समेत चिनियाँ पक्षले सकारात्मक प्रतिक्रिया व्यक्त गरेको छ। उच्चस्तरीय भ्रमणको आदान प्रदानमार्फत् दुबै देशबीच विद्यमान सम्वन्धलाई विस्तार एवं थप मजवुत बनाउन दुबै देश सहमत भएका छन्। यसै सन्दर्भमा मैले सम्माननीय राष्ट्रपतिका तर्फबाट महामहिम चिनियाँ राष्ट्रपति र मेरा तर्फबाट महामहिम चिनियाँ प्रधानमन्त्रीलाई नेपाल भ्रमणको निम्ता दिएको छु। चीनको उच्च राजनीतिक नेतृत्वबाट चाँडै नै नेपालको भ्रमण हुने अपेक्षा राखेको छु। भ्रमणका क्रममा मैले बेईजिङ्गस्थित नेपाली राजदूतावास तथा ल्हासास्थित महावाणिज्यदूतावासको भ्रमण गरी त्यहाँ रहेका नेपाली समुदायसँग अन्तरक्रिया गरेको थिएँ । भ्रमणको अवसरमा मैले वेइजिङ्गमा नेपाली राजदूतावास र         () द्वारा संयुक्त रुपमा आयोजना गरिएको     लाई सम्वोधन गरी चिनियाँ व्यवसायीहरुलाई नेपालमा लगानी गर्न आव्हान गरेको छु। साथै, चीनमा नेपालको पर्यटन प्रवर्द्धनका लागि बेईजिङ्ग खेलकूद बिश्वबिद्यालयमा आयोजित    कार्यक्रमको शुभारम्भ समेत गरेको छु। बेईजिङ्गमा रहँदा मैले चाइनिज एकेडेमी अफ गभर्नेन्सले आयोजना गरेको कार्यक्रमलाई सम्बोधन गरें। बेइजिङ्गमा एसियन पूर्वाधार लगानी बैंकका अध्यक्षले मसँग भेटघाट गर्नु भयो।मैले सो भेटमा बैंकका संस्थापक सदस्यको नाताले नेपालमा उर्जा उत्पादन र पूर्वाधार विकासका क्षेत्रमा बैकंको लगानी अभिवृद्धि गर्न छलफल गरें। चीन भ्रमणको क्रममा ल्हासामा रहँदा चीनको स्वशासित क्षेत्र तिब्बत जनसरकारका अध्यक्ष महामहिम छि तालासँग भेटवार्ता गरी नेपाल र स्वशासित क्षेत्र तिव्बतबिच व्यापार, पर्यटन, लगानी र सीमा नाकाहरुको सुव्यवस्थित संचालन गर्ने बारेमा छलफल गरें। सो अवसरमा तिब्बत जनसरकार प्रमुखले मेरो भ्रमणको क्रममा नेपाल र चीन बिच सम्पन्न सम्पूर्ण सम्झौता तथा समझदारीहरुको कार्यान्वयनको लागि पूर्ण सहयोग हुने आश्वासन दिनु भएको छ। भ्रमणका अवसरमा निम्न लिखित सम्झौता, समझदारी एवं पत्रहरुको आदान प्रदानमा हस्ताक्षर सम्पन्न भएको छः १) उर्जा सहयोग सम्बन्धी समझदारीपत्र २) मितेरी पुल र रसुवा पुल पुनर्निर्माण सम्बन्धी दुई छुट्टाछुट्टै सम्झौताहरु ३) मालसामान ढुवानीका लागि नेपालले चीनको तिब्बती राजमार्ग उपयोग गर्ने सम्बन्धी प्रोटोकल ४) लगानी तथा उत्पादन क्षमतामा सहयोग सम्बन्धी समझदारीपत्र ५) नेपाल(चीन सहयोग अन्तर्गतका कार्यक्रम र परियोजनाको कार्यान्वयन सहजीकरणका लागि संयन्त्र स्थापना गर्ने सम्बन्धी दुई देशका परराष्ट्र मन्त्रालयहरुबीचको समझदारीपत्र ६) नेपाल र चीनका परराष्ट्र मन्त्रालयहरुबिच सहयोग सुदृढीकरण सम्बन्धी समझदारीपत्र ७) मानव संशाधन सहयोग सम्बन्धी समझदारीपत्र ८) आर्थिक तथा प्राविधिक सहयोग सम्बन्धी सम्झौता ९जस अन्तर्गत नेपाललाई पुनर्निर्माणको लागि चीन सरकारले तीन अरब चिनियाँ युआन सहयोग गर्ने पूर्व घोषित प्रतिबद्धता अनुरुप बाँकी एक अरब युआन सहयोग प्राप्त हुने।० ९) नुवाकोट दरबार पूनर्निर्माण सम्बन्धी पत्रको आदान प्रदान १०) रसुवामा बिद्यालय पूनर्निर्माण सम्बन्धी पत्रको आदान प्रदान ११) दोलखामा बिद्यालय पूनर्निर्माण सम्बन्धी पत्रको आदान प्रदान १२) सिन्धुपाल्चोकमा बिद्यालय पूनर्निर्माण सम्बन्धी पत्रको आदान प्रदान १३) पूर्वी तराइ नदी नियन्त्रण आयोजना अन्तर्गत झापा जिल्लाका विभिन्न ९ वटा नदी नियन्त्रण सम्बन्धी समझदारीपत्र त्यसैगरी मेरो उपस्थितिमा नेपाल र चीनका सार्वजनिक र निजी क्षेत्रका व्यवसायीहरुबीच जलविद्युत् तथा उत्पादन लगायतका क्षेत्रमा ९ वटा सम्झौताहरु सम्पन्न भएका छन्। सम्पन्न सम्झौताहरुबाट आगामी दिनमा नेपालमा ती क्षेत्रहरुमा ठूलो परिमाणमा चिनियाँ लगानी भित्रिने अपेक्षा गरिएको छ। भ्रमणको समग्र विश्लेषण चीन भ्रमणका अवसरमा भएका उच्चस्तरीय भेटघाट र छलफलबाट दुई देशबीच मित्रता आपसी विश्वास एवं समझदारीमा अभिवृद्धि हुन गई राजनीतिक सम्वन्ध थप सुदृढ हुन गएकोस रेलमार्ग, उर्जा, यातायात, भौतिक पूर्वाधार, लगानी, पर्यटन जस्ता विषयहरुमा भएका छलफल र सम्पन्न सम्झौता समझदारीबाट दीर्घकालीन आर्थिक सहयोगको खाका तयार भएको तथा सहयोगको दायरा फराकिलो भएको छ। खासगरी दुबै देशबिच हस्ताक्षर सम्पन्न भएको रेल्वे कनेक्टिभिटिको लागि सहयोग सम्बन्धी समझदारीपत्र एक महत्वपूर्ण दस्तावेज रहेको छ।यसबाट दुई मुलुकबिच आगामी दिनमा सिमावारपार कनेक्टिभिटि बढाउन मार्ग प्रशस्त भएको छ।यसैगरी दुबै मुलुकबिच र प्राज्ञिक र व्यापारिक समुदायसँगको अन्तरक्रिया र छलफलबाट जनस्तरको सम्वन्धको आधारशीला थप मजवुत भएको छ।त्यसैले, मैले चीन भ्रमणमा जानु अघि जसरी यहाँहरुलाई भ्रमणको उद्देश्य बारेमा विभिन्न संचार माध्यमबाट अवगत गराएको थिएं त्यो भन्दा बढी उपलब्धि मेरो भ्रमणबाट हासिल भएको मेरो विश्वास छ। संघीय संरचना अनुसार तीनै तहको निर्वाचन सम्पन्न भएसँगै मुलुकले प्राप्त गरेको राजनीतिक स्थिरताको जगमा 'समृद्ध नेपाल सुखी नेपाली' को अभियानलाई सफल बनाउने दिशामा सरकार प्रतिवद्ध रहेको छ।सरकार मुलुकको सार्वभौमसत्ता, स्वतन्त्रता, भौगोलिक अखण्डताको रक्षा एवं राष्ट्रिय हित र स्वाभिमानको अभिवृद्धि गर्दै तीव्रतर आर्थिक समुन्नतिका लागि आन्तरिक तथा वाह्य श्रोत र साधनको अधिकतम परिचालन गर्ने नीति र कार्ययोजनाका साथ अगाडि बढिरहेको छ। यस क्रममा छिमेकी मुलुकहरुको सद्भाव तथा सहयोग र उनीहरुसँग सहकार्य सुनिश्चित गर्ने प्रयासको सिलसिलामा मैले छिमेकी मित्रराष्ट्रहरुको भ्रमण गरेको छु। पारस्परिक सम्मान, समानता र आपसी हितका आधारमा छिमेकीहरुसँगको सम्वन्ध एवं द्विपक्षीय सहयोगलाई अगाडि बढाउने सरकारको घोषित नीति बारे यहाहरु सबैलाई जानकारी नै छ। नेपालको विकास हामी आफैले गर्ने हो। अब हामीले आर्थिक समृद्धिका लागि हाम्रा मित्रराष्ट्रहरुसँग भएका सहमतिहरुको प्रभावकारी कार्यान्वयनमा केन्द्रित हुनुपर्छ। त्यसतर्फ हामीले चाल्ने कदमबाट नै मुलुकको दीर्घकालीन समुन्नति तथा नेपाली जनताको सर्वतोमुखी प्रगति सुनिश्चित हुन्छ भन्ने मेरो विश्वास छ । अन्त्यमा, यस औपचारिक भ्रमणको अवधिमा चीन सरकारबाट प्रदान गरिएको स्वागत, सत्कार, आतिथ्यता तथा सदाशयताका लागि म, मेरो प्रतिनिधिमण्डल तथा व्यक्तिगततर्फबाट चीनका महामहिम राष्ट्रपति, महामहिम प्रधानमन्त्री, चीन सरकारका सम्वद्ध सबै निकायहरु, चीनको स्वशासित क्षेत्र तिब्बतका नेता एवं पदाधिकारीहरु र सम्पूर्ण चीनियाँ जनताहरुप्रति हार्दिक कृतज्ञता व्यक्त गर्दछु। यस भ्रमणप्रति सदाशय राखेर सकारात्मक ढंगले समाचार सम्प्रेषण गर्नुहुने सबै सन्चारमाध्यमहरुलाई धन्यवाद ज्ञापन गर्दछु। धन्यवाद ।"
द्वन्द्वकालीन मुद्दामा मेलमिलापमुखी कानुनको तयारी,"काठमाडौं : सरकारले द्वन्द्वकालीन मुद्दामा मेलमिलापमुखी आसयसहितको नयाँ कानुन ल्याउने तयारी गरेको छ। बेपत्ता पारिएका व्यक्तिको छानविन, सत्य निरूपण तथा मेलमिलाप आयोग ऐनलाई संशोधन गर्न बनेको प्रस्तावित विधेयकमा पीडित र पीडकबीच मेलमिलाप गराउने उद्देश्यसहितको व्यवस्था गरिएको हो। विधेयकमा भएको व्यवस्थाले पीडितलाई भन्दा पीडक र अपराधीलाई सुविधा दिने हो कि भन्ने सरोकारवालाहरूले आशंका व्यक्त गरेका छन्। मस्यौदाको नयाँ व्यवस्थाले पीडितलाई न्याय दिनेभन्दा पनि घुमाईफिराई माथिल्लो पहुँचमा हुनेलाई बचाउने रणनीति राखेको देखिन्छ। अपराधीलाई कैदमा पनि हदैसम्मको सुविधा दिन खोजिएको छ, द्वन्द्वकालमा राज्यबाट पीडित रहेका बर्दियाका भागीराम चौधरीले भने, अन्तर्राष्ट्रिय स्टान्डर्ड भन्ने देखाएर नेतालाई जोगाउने अनि साना र अन्य मुद्दाका नाममा पीडकलाई उन्मुक्ति दिने आसय हुन सक्छ। मस्यौदामा पश्चात्ताप स्विकार गरेको, पीडितसँग क्षमायाचना गरेको, भविष्यमा त्यस्तो कार्य नगर्ने प्रतिबद्धता जनाएको, सत्यतथ्य व्यक्त गरी छानविनको काममा सहयोग गरेको, थाहा पाएसम्मको सबै कुरा आयोगमा विवरण दिएको अवस्थामा कैद र जरिवानामा सुविधा दिइने उल्लेख छ। यस्तो अवस्थामा कैदमा ७५ प्रतिशतसम्म मिनाहा र सात लाख रूपैयाँसम्म जरिवाना हुने गरी खुकुलो बनाइएको छ। महान्यायाधिवक्ताको परामर्शमा मुद्दा फिर्ता गर्न समेत सकिने व्यवस्था छ।विधेयकमा मानवअधिकारको गम्भीर उल्लंघन भन्ने शब्दको सट्टा मानवअधिकारको गम्भीर उल्लंघन वा मानवअधिकार उल्लंघनका अन्य कार्य थपिएको छ। मस्यौदाको दफा ५ मा द्वन्द्वका क्रममा अपहरण तथा शरीर बन्धक बनाउने, अंगभंग वा अपांग बनाउने, व्यक्तिगत वा सार्वजनिक सम्पत्ति लुटपाट, कब्जा, तोडफोड वा आगजनी गर्ने, घरजग्गाबाट जबर्जस्त निकाला वा अन्य कुनै किसिममका विस्थापन गर्ने कार्यलाई अन्य कार्य मा राखिएको छ। यी कार्यमा सत्यनिरूपण तथा मेलमिलाप आयोगले पीडक र पीडितबीच मेलमिलाप गराउन सक्ने भनिएको छ। गैरकानुनी हत्या, व्यक्ति बेपत्ता पार्ने, यातना दिने, जबर्जस्ती करणी वा अन्य यौनजन्य हिंसा गर्ने कार्यलाई मात्र द्वन्द्वकालीन समयमा मानवअधिकारको गम्भीर उल्लंघनको परिभाषामा समेटिएको छ। नयाँ विधेयकअनुसार दीगो शान्ति, न्याय, पारस्परिक सद्भाव तथा सहिष्णुता अभिवृद्धिको लागि भनेर पीडकलाई क्षमायाचना गर्न लगाएर मेलमिलाप गराउन सकिने छ। यस्तो कार्यका लागि प्रहरीमा विचाराधीन रहेका उजुरी र जाहेरी स्वतः आयोगको क्षेत्राधिकारमा पर्ने छन्। ऐन संशोधनपछि त्यस्ता उजुरी र जाहेरी ३५ दिनभित्रै प्रहरीले आयोगमा बुझाउनुपर्ने छ। राष्ट्रिय मानवअधिकार आयोगमा पीडितबाट परेका उजुरीमा पनि यही आयोगमा झिकाएर हेर्न पाउने व्यवस्था राखिएको छ। मस्यौदाको यस प्रावधानबारे मानवअधिकार आयोगमा पनि असन्तुष्टि देखिएको छ। स्वतन्त्र संवैधानिक आयोगमा विचाराधीन रहेका उजुरीहरू अरुलाई दिन मिल्दैन, यो हाम्रो अधिकार क्षेत्रको कुरा हो, मानवअधिकार आयोगका सदस्य एवम् प्रवक्ता मोहना अन्सारीले अन्नपूर्णसँग भनिन्, माग्दैमा आयोगले उजुरीहरू अन्त पठाउँछ भन्ने छैन। संक्रमणकालीन न्यायको विषय संसारमा सिद्धान्तका रूपमा नभई मापदण्डका रूपमा रहेको उनले बताइन्। उनले केही दिनअघि श्रीलंकाको मानवअधिकार आयोगले मानवअधिकार उल्लंघनमा सेनाका अधिकारीलाई समेत सजायका लागि सिफारिस गरेको दृष्टान्त सुनाइन्। मस्यौदामा सरकारले गरेका कारबाही र क्षतिपूर्तिको सिफारिससमेत झिकाएर पुनः हेर्न सकिने भनिएको छ। मस्यौदा तय गर्न विज्ञका रूपमा पूर्वमहान्यायाधिवक्ता हरि फुँयाल र सरकारका तर्फबाट कानुन मन्त्रालयका सहसचिव रमेश ढकाल सहजकर्ताको भूमिकामा छन्। हालको ऐनमा रहेको शान्ति प्रक्रियासम्बन्धी विषयको सट्टा थप बलियो बनाउन संवैधानिक निरन्तरता पदावली थपिएको छ। संयुक्त राष्ट्रसंघीय समितिमा पीडित वा कुनै संस्थाद्वारा परेका उजुरीलाई परराष्ट्र मन्त्रालयमार्फत् कुटनीतिक तहबाट खिचेर छानबिन गर्न सकिने व्यवस्थासमेत राखिएको छ। द्वन्द्वपीडित चौधरीले राष्ट्रसंघका मानवअधिकारसहितका समितिमा पीडितले चार सय भन्दा बढी उजुरी गरेको जानकारी दिँदै भने, ती उजुरी कसरी फिर्ता हुन्छन् ? द्वन्द्वपीडित साझा चौतारीका अध्यक्षसमेत रहेका चौधरीले सत्यनिरूपण र बेपत्ता आयोगलाई अत्यधिक कामको भारी बोकाएर प्रक्रिया टुंग्याउन कानुन उद्यत् रहेको भन्दै असन्तुष्टि पोखे। अर्का पीडित सुमन अधिकारीले पीडकलाई मेलमिलाप, माफी वा कम सजाय र पीडितलाई क्षतिपूर्ति दिने गरी नयाँ मस्यौदा आएको बताए। मेलमिलाप पनि नभए र अपराधमा अभियोजन पनि गरेको अवस्थामा के गर्ने भनेर यो मस्यौदाले बोल्दैन, अधिकारीले भने।"
माओले पनि नेपालमा रेल ल्याउने भन्नुभएको रहेछ : प्रधानमन्त्री,"काठमाडौं : प्रधानमन्त्री केपी शर्मा ओली चीन जानुअघि नै चर्को गरी उठेको 'चिनियाँ रेल' को चर्चा उनी भ्रमण सकेर स्वदेश फर्किँदा विमानस्थलमा पनि उठिहाल्यो। ६ दिने चीन भ्रमण सकेर आइतबार स्वदेश फर्किएका प्रधानमन्त्री ओलीलाई त्रिभुवन अन्तर्राष्ट्रिय विमानस्थलमा पत्रकारको प्रश्न थियो 'रेल कहिले आइपुग्छ ?' चीनसँग 'बेल्ट एण्ड रोड इनिसियटिभ सम्बन्धी समझदारीको कार्यान्वयनमा तीब्रता दिन दुबै पक्षले हिमालय वारपार बहुआयामिक सम्पर्क सञ्जालको फ्रेमवर्क भित्र रही रेल्वे, सडक, बन्दरगाह, हवाई मार्ग र संचार जस्ता क्षेत्रमा सहयोग अगाडि बढाउने' सहमति गरी फर्केका ओलीले चीनसँग भएको सहमति महत्वपूर्ण रहेको बताए पनि रेल आउन भने समय लाग्ने बताए। प्रधानमन्त्रीले तिब्बत पठारभन्दा नेपालको हिमाली भूभाग ओरालो भएकोले रेलका लागि विस्तृत सर्भे गरी निर्णयमा पुग्ने बताए। 'तिब्बती पठार उचाइमा भए पनि अलिक अनुकूल छ। तर नेपालपट्टीको हिमाली भेग एकैचोटी धेरै ग्राउन्ड खान्छ', प्रधानमन्त्रीले भने, 'त्यसकारण यसको विस्तृत सर्भे आदि कामहरू गर्नुपर्छ। अलिक समय लाग्छ।' प्रधानमन्त्री ओली र चिनियाँ राष्ट्रपतिबीच बेइजिङमा भेटवार्ता नेपाली कम्युनिस्ट एकतालाई विश्व कम्युनिस्ट आन्दोलनले आत्मसाथ गर्ने ः ओली चीनमा प्रधानमन्त्री ओलीलाई गार्ड अफ अनर यी हुन् चीनमा ओलीले गरेका १० सम्झौता सम्झौताले प्रम ओली रोमाञ्चित ओली र चिनियाँ प्रधानमन्त्रीको संयुक्त विज्ञप्तिमा के छ ? प्रधानमन्त्री ओलीसँग ल्हासाका नेपालीको आग्रह : नागरिकता र राहदानीको समस्या समाधान गरिदिनुहोस उचाइतिरै उत्तर सम्बन्ध प्रधानमन्त्री भन्छन् : चीन भ्रमण उपलब्धिमूलक रह्यो ओलीले नेपालमा रेल वे कनेक्टिभिटी नयाँ प्रयोग र विकास भएकोले हतारोमा काम गर्न नहुने बताए। 'धेरै हतारो भन्दा परिपक्व ढंगले काम गर्नुपर्ने हुन्छ। परिपक्व ढंगले डिटेल सर्भे गरेपछि केही वर्षमा रेल आउँछ', उनले भने। चीनका राष्ट्रपति सि जिनपिङले नेपालमा रेल पुर्याउनु आफ्नो भिजन भएको वार्ताका क्रममा सुनाएको ओलीले बताए। जनवादी गणतन्त्र चीनका राष्ट्रपिता माओत्सेतुङले पनि नेपालमा रेल ल्याउने कुरा गरेको आफूले थाहा पाएको ओलीले बताए। 'नेपालमा रेल पुर्याउने आफ्नो भिजन रहेको कुरा वार्ताका क्रममा राष्ट्रपति सिले भन्नुभएको छ र, संयुक्त वक्तव्यमा पनि आएको छ', ओलीले भने, 'चेयरमेन (अध्यक्ष) माओले पनि यो (नेपालमा रेल ल्याउने) कुरा भन्नुभएको भन्ने कुरा पनि भएको छ। यो छिटै नै हुन्छ।' पत्रकारहरूको अर्को प्रश्न थियो चीनबाट आउने रेलमा लगानी कसको हुन्छ? चीन वा नेपालको ? प्रधानमन्त्री ओलीले लगानीका बारेमा सधोधिएको प्रश्नको ठट्यौली जवाफ दिए। 'जोसँग पैसा छ ऊसले लगानी गर्ने हो। पैसा नहुनेले गर्नुपर्दैन', ओलीले भने, 'सम्भाव्यता ढुक्क भएपछि बल्ल लगानीको कुरा हुन्छ।' नेपालले एउटा छिमेकी विरुद्ध अर्को छिमेकीको कार्ड नखेल्ने प्रधानमन्त्रीले स्पष्ट पारे। एकछिनको लोकप्रियताका लागि आवधिक कुटनीति नगर्ने ओलीको भनाई छ। 'हामी छिमेकीविरुद्ध कुनै कार्ड खेल्दैनौँ। आवधिक कुटनीति गर्दैनौँ। एकछिनको लोकप्रियताका लागि काम गर्दैनौँ', उनले भने। चिनियाँ राष्ट्रपतिले 'उपयुक्त समयमा नेपाल भ्रमण गर्ने विश्वास लिएको' उनले बताए। एकान्त वार्ताका क्रममा पनि राष्ट्रपति सिले त्यही भनेको उनको भनाई छ। 'सुविधाअनुसार दिन निर्धारण गरिन्छ', ओलीले भने।"
मुलुकले कर्मचारी संक्रमण खेपिरहेको छ : मन्त्री पण्डित,"सिमरा : संघीय मामिला तथा सामान्य प्रशासनमन्त्री लालबाबु पण्डितले राजनीतिक संक्रमण सकिए पनि मुलुकले अहिले कर्मचारीको संक्रमण खेपिरहेको बताएका छन्। जीतपुर सिमरा उपमहानगरपालिकाको दोस्रो नगर सभाको आइतबार उद्घाटन गर्दै मन्त्री पण्डितले कर्मचारी संक्रमणकै कारण समृद्धिको अभियानमा अवरोध भइरहेको बताए। कर्मचारीले आफ्नो जिम्मेवारी बोध गर्न नसक्दा समस्या भइरहेको उनको भनाइ छ। कर्मचारी अहिले पनि पुरानै सिस्टमबाट चल्न खोजिरहेका छन्, त्यही कारण समस्या भइरहेको छ, मन्त्री पण्डितले भने, हामी अहिले पुरानोबाट नयाँ सिस्टम बसाल्न खोज्दैछौं, केही समय लाग्छ। तर, सुध्रिन्छ। राज्यले दिएको जिम्मेवारी पूरा नगर्ने र राज्यले तोकेको स्थानमा पुगेर सेवा गर्न नसक्ने कर्मचारी राष्ट्रसेवक हुन नसक्ने भन्दै मन्त्री पण्डितले समृद्धिको अभियानमा गम्भीरतापूर्वक काम गर्न निर्देशन दिए। मन्त्री पण्डितले राज्यलाई छलेर र ढाटेर सेवासुविधा लिने कर्मचारीले अब उन्मुक्ति नपाउने बताए। संघीय संरचनापछि बनेको तीन तहको सरकारबाट जनताको चाहना धेरै रहेको भन्दै मन्त्री पण्डितले जनताका लागि काम गर्न जनप्रतिनिधिलाई आग्रह गरे। स्थानीय स्रोत र साधनलाई बढी प्रयोग गर्दै विकासका कामलाई गति दिन सके सफलता हासिल गर्न सक्ने उनको भनाइ छ। कार्यक्रममा प्रदेश २ का सदस्य सुन्दर विश्वकर्मा, सीता गुरुङ, शोभा लामालगायतले सम्बोधन गरेका थिए। सभामा जीतपुरसिमरा उपमहानगरपालिकाका मेयर डा कृष्ण पौडेलले नीति तथा कार्यक्रम प्रस्तुत गरेका थिए। मेयर डा पौडेलले शिक्षा, स्वास्थ्य, कृषी, सडक, पर्यटन, युवा तथा खेलकुद, पर्यावरण संरक्षण, आवास तथा सहरीकरण, जग्गा व्यवस्थापन, औद्योगिक क्षेत्र व्यवस्थापन, स्वरोजगारलगायत विभिन्न क्षेत्रमा उपमहानगरले योजनाबद्ध ढंगले काम गर्ने बताए। पहिलो आर्थिक बर्षको अनुभवले हामीलाई अगाडी बढ्न सहज बनाएको छ, नीति तथा कार्यक्रमलाई पनि सबै क्षेत्रलाई सम्बोधन हुने गरी र जनताको चाहना पुरा गर्ने गरी ल्याएका छौं, मेयर डा पौडेलले भने। उपमहानगरले यस आर्थिक वर्ष ०७५७६ का लागि चालु खर्चतर्फ १६ करोड १९ लाख र पुँजीगततर्फ ९० करोड ९६ लाख गरी एक अर्ब ७ करोड १५ लाख एक हजार आठ सय २० रुपैयाँ विनियोजन गरेको छ। उपमहानगरकी उपमेयर सरस्वती चौधरीले सभामा बजेट प्रस्तुत गरेकी थिइन्। उपमहानगरको अघिल्लो आर्थिक वर्षको बजेट ८४ करोड ५० हजार रहेको थियो।"
नेकपाको आम्दानी मासिक १० करोड,"काठमाडौं : पार्टी सदस्यबाट उठ्ने लेभीबाटै सत्तारुढ दल नेकपाले मासिक १० करोड रूपैयाँभन्दा बढी आम्दानी गर्ने देखिएको छ । पार्टीका संगठित सदस्यबाट मासिक सय रूपैयाँ र साधारण सदस्यबाट मासिक २० रूपैयाँका दरले लेभी उठाउने गरी पार्टी विधानको नियमावली बनाएपछि नेकपाले लेभीबाटै करोडौं रकम आम्दानी गर्ने भएको हो । विधानअनुुसार पार्टी सदस्यको वर्गीकरण गरिएको छ र त्यही आधारमा नियमावलीमा सदस्यता, नवीकरण शुुल्कको व्यवस्था गरिएको छ, नियमावली तयार पार्न गठित कार्यदलका सदस्य तथा नेकपाका स्थायी समिति सदस्य वेदुुराम भुुसालले अन्नपूर्णलाई भने । दुई ठूला कम्युनिस्ट घटक तत्कालीन एमाले र तत्कालीन माओवादी केन्द्रबीच एकतापछि गत वैशाखमा बनेको नेकपाले नयाँ पार्टी सञ्चालनका लागि विधान तथा नियमावली निर्माण गरेको हो । नेकपाले आफ्नो नवनिर्मित पार्टीको संगठन सदस्य नै ७ लाखभन्दा बढी रहेको दाबी गर्दै आएको छ । पूर्व एमालेको ३ लाख र पूर्व माओवादीको (विराटनगर महाधिवेशन २०६९ सालअनुसार) ४ लाख संगठित सदस्य रहेको दाबी छ । यी दुुईको संगठित सदस्यता जोड्दा ७ लाख पुुग्छ । नेकपाका संगठित सदस्यले अब पार्टी सदस्यता कायम राख्न विधान तथा नियमावलीमा व्यवस्था भएबमोजिम मासिक एक सय रूपैयाँ पार्टीलाई बुुझाउनुु पर्ने हुुन्छ । ७ लाख संगठित सदस्यले मासिक सय रूपैयाँका दरले लेभी बुुझाउँदा नेकपाले ७ करोड रूपैयाँ आम्दानी गर्नेछ । साधारण सदस्यले मासिक २० रूपैयाँ लेभी बुुझाउनुु पर्नेछ । नेकपाको विधानले सदस्य, संगठित सदस्य र मानार्थ सदस्य गरी तीन प्रकारका सदस्यको व्यवस्था गरेको छ । मानार्थ सदस्यका लागि भने विधानमा लेभी रकम तोकिएको छैन । स्वेच्छिक सहयोग गरेमा नेकपाले मानार्थ सदस्यबाट पनि लिनेछ । संगठित सदस्यभन्दा साधारण सदस्यको संख्या सबैजसो राजनीतिक दलमा बढी हुुने गरेका छन् । नेकपाका कम्तीमा १० लाख साधारण सदस्य रहेको नेताहरूले दाबी गर्दै आएका छन् । गत निर्वाचनमा तत्कालीन एमालेले ३१ लाख ७३ हजार ४ सय ९४ र माओवादीले १३ लाख ३ हजार ७ सय २१ मत ल्याएका थिए । यी दुुई पार्टीको समानुुपातिक मत जोडदा ४४ लाख ७७ हजार २ सय १५ मत हुुन्छ । यसमध्ये कम्तीमा १० लाख नेकपाका साधारण सदस्य रहेको नेताहरूको दाबी छ । १० लाख पार्टीका साधारण सदस्यमध्येबाट मासिक २ करोड आम्दानी हुुने देखिन्छ । त्यस्तै सांसद, मन्त्री तथा राजनीतिक नियुुक्ति पाउनेहरूबाट पनि नेकपाले मासिक रूपमा लेभी उठाउनेछ । सांसद, मन्त्री, राजनीतिक नियुुक्ति लिनेबाट पनि पार्टीले मासिक रूपमा विशेष लेभी लिने नीति बन्छ, यो पार्टीका सम्बन्धित कमिटीले निर्णय गरेर लिने हुुन्छ, नियमावली बनाउन गठित कार्यदलका सदस्य तथा पार्टी केन्द्रीय सदस्य खिमलाल देवकोटाले बताए । पार्टी एकीकरणभन्दा अगाडि साविकका एमालेले सांसद तथा मन्त्रीहरूबाट मासिक १३ हजार र माओवादीले मासिक १२ हजार लेभी उठाउँदै आएका थिए । एकीकरणपछि भने मन्त्री तथा सांसदबाट कति लेभी बुझाउने भन्ने विषयमा कुुनै निर्णय भइसकेको छैन । दुुवै घटकबाट पूर्ववत् लेभी भने बुझाइरहेको नेकपा संसदीय दलका प्रमुुख सचेतक देव गुुरुङले बताए । नेकपासँग अहिले राष्ट्रिय सभा तथा प्रतिनिधिसभातर्फ कुुल २ सय १३ सांसद छन् । सांसद तथा मन्त्रीहरूबाट मासिक १२ हजार रूपैयाँका दरले लेभी उठाइए पनि कुुल २५ लाख ५६ हजार रूपैयाँ मासिक रूपमा उठ्नेछ । यसमा प्रदेश सभाका सांसद तथा मन्त्रीहरूको रकम जोडिएको छैन । केन्द्रीय सदस्य देवकोटाका अनुुसार यसरी उठ्ने लेभी पार्टीका तहगत कमिटीमा प्रतिशतका आधारमा भागबन्डा लगाइनेछ ।"
प्रदेशको नाम मधेस राख्ने तयारी,"जनकपुर : प्रदेश नामकरणका विषयमा प्रदेश २ को सरकारले राजनीतिक सहमतिको प्रयास थालेको छ । प्रदेश नामकरणसम्बन्धी मस्यौदा विधेयकबारे छलफल थालिएको मुख्यमन्त्री तथा मन्त्रिपरिषद् कार्यालयले जनाएको छ । अधिकांश विधेयक सदनमा टेबल भइसकेकाले अब प्रदेश नामकरणबारे पनि मन्त्रिपरिषद्बाट छलफल सुरु गरिएको भौतिक पूर्वाधार तथा योजनामन्त्री जितेन्द्र सोनारले बताए । उनका अनुसार प्रदेश नामकरणको सवालमा मन्त्रीस्तरमा समझदारीसमेत भइसकेको छ । मन्त्रीहरूबीच प्रदेशको नाम मधेस प्रदेश राख्ने समझदारी भएको मन्त्री सोनारले बताए । मधेस आन्दोलनबाटै यो प्रदेश सरकार गठन भएकाले नाम मधेस प्रदेश राख्ने तयारी रहेको उनको भनाइ छ । तर, नामकरणका लागि दुईतिहाइ बहुमत चाहिन्छ, उनले भने, त्यसैले पहिलो चरणमा सबै दलसँग अनौपचारिक छलफल थालिएको छ । सहमतिलगत्तै प्रदेश नामकरण विधेयक पेस गर्ने गृहकार्य भइरहेको उनले बताए । कृषिमन्त्री शैलेन्द्र साहले प्रदेश नामकरणका विषयमा विधेयक मस्यौदा भइसकेको जानकारी दिए । उनका अनुसार मस्यौदा विधेयकमाथि सबै दलसँग सहमति भइकेपछि सदनमा प्रस्तुत गर्ने सरकारको तयारी छ । प्रदेशको नामकरण र भाषामा छलफल केन्द्रित रहेको उनको भनाइ छ । प्रदेशको नाममा मधेस र स्थानीय मातृभाषालाई कामकाजको भाषा बनाउने तयारी रहेको उनले सुनाए । तर, यसका लागि दुईतिहाइ बहुमत चाहिन्छ, जुन फोरमराजपा गठबन्धनसँग अपुग छ, उनले भने, त्यसैले बहुमत जुटाउनका लागि कांग्रेससँग पनि यसबारे छलफल अगाडि बढाइएको छ । दलीय सहमति नभएसम्म विधेयक सदनमा नलगिने उनले सुनाए । कांग्रेस प्रदेशसभा संसदीय दलका नेता रामसरोज यादवले नामकरणको सवालमा आफूसँग प्रदेश सरकारले अनौपचारिक छलफल गरेको प्रतिक्रिया दिए । कामको सिलसिलामा भेट हुँदा मन्त्री सोनारले आफूसँग यसबारे छलफल गरेको उनको भनाइ छ । प्रदेश नामकरणको मुद्दा अनौपचारिक रूपमा अघि ल्याइएको मुख्यमन्त्री कार्यालयका सचिव हरि फुयाँलले बताए । उनका अनुसार मस्यौदा विधेयकका लागि प्रदेश सरकारले मुख्य न्यायाधिवक्ताको संयोजकत्वमा कानुन निर्माण सहजीकरण समिति बनाइएको छ । त्यो समितिले नै आठवटा विधेयक तयार गरेर सदनमा दर्ता गराइसकेको छ, उनले भने, अहिले पनि करिब आठवटा विधेयक तयार गरिसकेको छ । विधेयक मन्त्रिपरिषद्ले स्वीकृत गरिसकेपछि मात्र आफूहरूलाई जानकारी हुने उनले सुनाए । प्रदेश नामकरण र भाषाबारे मस्यौदा विधेयकमा छलफल गरिए पनि प्रदेशको स्थायी राजधानीबारे छलफल नगरिएको कृषिमन्त्री साहले बताए । स्थायी राजधानीमा धेरै विवाद हुने देखिएकाले तत्काल त्यसबारे अनौपचारिक छलफल पनि नगरिएको उनको भनाइ छ । प्रदेश २ मा १ सय ७ जना प्रदेशसभा सदस्य छन् तर फोरमराजपा गठबन्धनसँग ५४ जना मात्र सदस्य छन् । यसको दुईतिहाइका लागि ८१८२ जना सदस्य चाहिन्छ ।"

शीर्षक,विवरण
के गर्दैछ प्रहरी ?,"देशकै राजधानीमा स्कुले बालकको अपहरणपछि हत्या भएको घटनाले आम जनमानसमा त्रास उत्पन्न गरेको छ। पछिल्लो समय अपहरण, बलात्कार, हत्या, चोरीजस्ता घटना समाचार शीर्षक बनिरहँदा देशैभर भयको वातावरण छ। साथसाथै ०६३ को राजनीतिक परिवर्तनसँगै संक्रमणको फाइदा उठाएर मौलाएको फौज्दारी अपराधका शृंखला फेरि सुरु भएको हो कि भन्ने आशंका पनि पैदा भएको छ। यतिखेर संक्रमणबाट स्थिरतातिर जाँदै गरेको समय हो। संक्रमणकालमा जस्तो राज्य कमजोर भएको अवस्था होइन यो। दुईतिहाइ बहुमतसहितको सरकार हुनु केवल राजनीतिक स्थिरता मात्र होइन, राज्यका सबै पक्षमा स्थिरताको सुनिश्चितता हुनु पनि हो। तर यो सरकार गठन भएदेखि नै अपराधका शृंखला बढेका छन्। यसले राज्यको कमजोर उपस्थिति देखाएको छ। उदारवादी राज्य प्रणालीमा कानुनको शासन बलियो स्थापित हुनुपर्छ भन्ने मान्यता राखिन्छ। सुदृढ नियमन र शान्तिसुरक्षाको पूर्ण प्रत्याभूतिमा लोकतन्त्र फस्टाउँछ र स्वतन्त्रताको सुनिश्चितता हुन्छ। यो केवल राज्यको वैधानिक शक्ति प्रयोग को प्रयोग मात्र होइन, नागरिकप्रति जिम्मेवारीको अभिव्यक्ति पनि हो। प्रधानमन्त्रीले चुनावी प्रचारताका कम्युनिस्ट सरकार बनेपछि मध्यरातमा हिँड्न कुनै महिलाले धक मान्नुपर्दैन भन्ने प्रतिबद्धता गर्नुभएको थियो। तर लगातारजसो भएको बलात्कारका घटनाले त्यो प्रतिबद्धतालाई व्यंग्य मात्र गरेका छैनन्, साथसाथै राज्यको कमजोरी उदांगो पनि पारिदिएका छन्। के लगातारजसो बलात्कार र अपहरणका घटना हुँदा गृहमन्त्री बोल्नुपर्दैन ? गृहमन्त्रीको जवाफदेहिताको के कुनै अर्थ छैन ? स्कुले बालक निशान खड्काको अपहरणपछि हत्या प्रसंगले प्रहरी प्रशासनको कमजोरी साबित गरिदिएको छ। हुन त प्रहरीले अपहरित बालकको हत्याबाट जोगाउन नसक्नुका अनेक तर्क दिएको छ। तर ती तर्क आफैंमा जोगिने उपाय मात्र हुन्। राजधानीजस्तो सुरक्षा संवेदनशील क्षेत्रमा प्रहरी गुप्तचरहरूको सबैभन्दा कमजोर उपस्थितिको प्रमाण हो यो। कुनै पनि आपराधिक पृष्ठभूमि नभएका भनिएका संदिग्ध अपराधीले जघन्य अपहरण गर्दासमेत पत्तो नपाउने गुप्तचर विभागले कुनै पनि बेला हुन सक्ने ठूला मात्राका अपराध वा हमलाको संकेत कसरी पाउला ? अधिकांश राज्यले राजधानीजस्तो संवेदनशील क्षेत्रमा गुप्तचर विभाग निकै सक्रिय राखेका हुन्छन्। कुनै पनि गल्ली र चोकमा भइरहेका गतिविधिको रेकर्ड राखेका हुन्छन्। निशान खड्काको हत्या प्रसंगले हाम्रो गुप्तचर विभागले सामान्य पनि सूचना राख्दो रहेनछ भन्ने देखाएको छ। त्यसमाथि प्रहरीकै दुई भिन्न एकाइबीच आवश्यक समन्वय नहुँदा अपहरण हत्यासम्म पुगेको एकथरी विश्लेषणले प्रहरी प्रशासनको कार्यशैलीप्रति प्रश्न उठाएको छ। डा उपेन्द्र देवकोटापुत्रीको अपहरण हुँदा अपहरितको ज्यान जोगाउनेदेखि अपहरणकारी गिरफ्तारसम्मको सफल अपरेसन गरेको प्रहरी यो घटनामा चुक्नुको कारण के हो ? यी सबै कमजोरीको जिम्मेवारी सबैभन्दा पहिला गृहमन्त्रालय र सिंगो सरकारले लिनुपर्छ। एकपछि अर्को आपराधिक घटनाको शृंखला भइरहँदा सम्बन्धित मन्त्रीले सामान्य चासो पनि नलिनु उदेकलाग्दो हो। सरकारले अपराध संयोग मात्र होइन भन्ने बुझ्न जरुरी छ। अपराध मानसिकताले हुर्कने हो। जुन समाजमा राज्यको उपस्थिति कमजोर हुन्छ र जहाँ दण्डको कुनै भय हुँदैन, त्यहाँ आपराधिक मानसिकताले हुर्कने मौका पाउँछ। राज्यले आफूलाई बलियोसँग उपस्थित नगराएर आपराधिक मनोवृत्ति हुर्कने मौका दिइरहेको छ। राज्यले बुझ्न जरुरी छ, संदिग्धको इनकाउन्टर अपराध शृंखलाको नियन्त्रण होइन। त्यसको लागि त अपराध हुने मौकाको नियन्त्रण जरुरी छ। कैलालीको बलात्कार घटना र काठमाडौंको अपहरण घटना दुवैमा प्रहरीको कमजोरी उदांगो भएको छ। दुवै घटनामा प्रहरी प्रशासनले उदासीनता देखाएको, आवश्यक समन्वय नगरेको र गुप्तचर प्रणाली कमजोर राखेको पुष्टि भएको छ। त्यसैले प्रश्न उठ्नु स्वाभाविक हो, प्रहरी के गर्दैछ ? जवाफ गृहमन्त्रीले दिनुपर्छ।"
देउवा दिउँसो सिंगापुर जादैँ,काठमाडौं : नेपाली कांग्रेसका सभापति शेरबहादुर देउवा उपचारका लागि आज दिउँसो सिंगापुर जाने भएका छन् । दिउँसो १ बजे सिंगापुर जाने कार्यक्रम तय भएको बताएको छ । साउन पहिलो साता सिंगापुर जाने तयारी गरेपनि देउवाले जुम्लामा डा गोबिन्द केसीको अनसनका कारण अन्तिम समयमा भ्रमण स्थगित गरेका थिए । देउवा सिंगापुर एकसाता बस्ने भएका छन् । देउवा सिंगापुर जाने भएपछि प्रधानमन्त्री केपी ओलीले नयाँ प्रधानन्यायाधीश सिफारिश गर्न भन्दै आज बोलाइएको संबैधानिक परिषद्को बैठक स्थगित भएको छ । परिषद्का सदस्य मुख्य बिपक्षी दल कांग्रेस सभापति देउवा सिंगापुर जाने भएपछि बैठक एकसातापछि सरेको हो।
अन्तर्राष्ट्रिय सम्बन्धबारे नेकपा सचिवालयमा ओलीको ब्रिफिङ,"काठमाडौं : नेपाल कम्युनिष्ट पार्टीको सचिवालयको आजको बैठकमा प्रधानमन्त्री एवं पार्टीका अध्यक्ष केपी शर्मा ओलीले सरकारको अन्तर्राष्ट्रिय सम्बन्ध र समसामयिक स्थितिबारे अवगत गराएका छन्। प्रधानमन्त्री निवास बालुवाटारमा बसेको बैठकमा प्रधानमन्त्री ओलीले सरकारले अन्तर्राष्ट्रिय सम्बन्ध विस्तारका लागि गरिरहेको पहल र भूकम्पपछिको पुनःनिर्माणलगायत विकासका काममा थप सहकार्यका विषयमा अवगत गराएको नेकपाका प्रवक्ता नारायणकाजी श्रेष्ठले जानकारी दिए। पार्टीको प्रदेश, जिल्ला र जनसंगठनस्तरका एकताका लागि तयारीबारे छलफल भए पनि बैठक पुनः चाँडै बस्ने गरी सकिएको छ। सचिवालयको दुई साताअघिको बैठकमा नेता श्रेष्ठले चिकित्सक डा गोविन्द केसीको अनशनका विषयमा नेतृत्वसँगको असन्तुष्टिका कारण प्रवक्ताबाट राजीनामा दिएको बाहिर आए पनि त्यसबारे कार्यसूची बनाएर छलफल नभएको बुझिएको छ।"
नेकपा समानान्तर कार्यालयमा,"काठमाडौं : नेपालका दुई ठूला कम्युनिस्ट पार्टी एक भएको ८३ दिन पुगिसक्दा पनि एउटै छानोमुनि केन्द्रीय कार्यालय सञ्चालन गर्न सकेका छैनन्। शीर्ष नेता कार्यकर्ता भेट्न कहिले धुम्बाराही त कहिले पेरिसडाँडा पुग्ने गरेका छन्। दुवैतिरका केन्द्रीय कार्यालय समानान्तर रुपमा सञ्चालन हुँदा काममा अन्योल देखा परेको छ। दुवै कार्यलयमा पार्टीका अध्यक्षद्वय केपी ओली र पुष्पकमल दाहाल तथा महासचिव विष्णु पौडेलका आआफनै कार्यकक्ष छन्। महासचिव पौडेल बेलाबखत् दुवैतिरका कार्यालयमा पुगे पनि अध्यक्षद्वय (ओलीदाहाल) लाई भने अहिलेसम्म आआफनै पूर्ववतः पार्टी कार्यालय नै प्यारो लागिरहेको छ। नेकपाले आन्तरिक पार्टी सर्कुलरमा धुम्बाराही कार्यालयलाई केन्द्रीय सचिवालय र पेरिसडाँडालाई केन्द्रीय विभागको कार्यालय बनाउने उल्लेख छ। तर यसरी दुवैतर्फ कार्यालय सञ्चालन गर्दा पार्टी काम प्रभावकारी नहुने मात्र होइन, पार्टीका दर्ता चलानी, लेखा प्रणालीमा समस्या आइरहेको पेरिसडाँडास्थित केन्द्रीय कार्यालयमा कार्यरत नेकपा केन्द्रीय सदस्य डोरप्रसाद उपाध्यायले बताए। एउटै छानोमुनि पार्टी केन्द्रीय कार्यालय सञ्चालन नहुँदा एकताको भाव सम्प्रेषणमा समस्या देखिएकै छ, उपाध्यायले अन्नपूर्णसँग भने, अर्काेतर्फ प्राविधिक काममा पनि उत्तिकै अप्ठायारो छ। धुम्बाराहीस्थित कार्यालय केन्द्रीय सदस्य कृष्णगोपाल श्रेष्ठको कमाण्डमा छ भने पेरिसडाँडास्थित कार्यालय केन्द्रीय सदस्य प्रल्हाद बुढाथोकीको। पार्टी एकताको झण्डै तीन महिना पुग्न लाग्दासम्म एकअर्काे केन्द्रीय कार्यालयका कर्मचारीबीच चिनजान समेत नदेखिएपछि महासचिव पौडेलले सोमबार परिचयात्मक कार्यक्रम राखेका थिए। एकअर्काको परिचय, कामको प्रकृतिलगायतका विषयमा केन्द्रित रहेर परिचयात्मक काम सोमबार मात्र भएको छ, उपाध्यायले भने। धुम्बाराही कार्यालयमा नेकपाका १६ र पेरिसडाँडामा १४ जना कर्मचारी कार्यरत छन्। प्रधानमन्त्रीसमेत रहेका अध्यक्षले महिनाको १ गते धुम्बाराही र १५ गते पेरिसडाँडाबाट नेताकार्यकर्ताको गुनासो सुन्ने योजना बनाएका छन्। धुम्बाराहीबाट ओलीले एकपटक त्यस्तो गुनासो सुनेर सम्बोधनसमेत गरे। तर पेरिसडाँडामा भने उनले १५ साउनको तोकिएको कार्यक्रम अन्तिम समयमा कार्यव्यस्तता देखाउँदै स्थगित गरेका थिए। दर्ताचलानीमै कोड नेकपाको केन्द्रीय कार्यालय नै दुईतिरबाट सञ्चालनमा रहेपछि कार्यालय व्यवस्थित बनाउन र कार्यविधि तय गर्न पार्टी केन्द्रीय सचिवालयले छुट्टै कार्यदल बनाएको छ। कार्यदलमा स्थायी समिति सदस्य विष्णु रिमाल, केन्द्रीय सदस्यहरू कृष्णगोपाल श्रेष्ठ, प्रल्हाद बुढाथोकी र श्रीराम ढकाल छन्। कार्यदलको दुईपटक बैठक बसी दैनिक प्रयोगमा आइरहने लेटरहेड छापलगायतको टुंगो लगाएको छ। अहिले दुबैतिरबाट एउटै लेटरहेड प्रयोगमा आएका छन्, केन्द्रीय सदस्य उपाध्यायले भने, तर दर्ता चलानीमा भने फरकफरक कोडको प्रयोग गर्न थालिएको छ। उनका अनुसार, धुम्बाराहीबाट गरिने दर्ता चलानीमा डि १, २ र पेरिसडाँडाबाट गरिने दर्ता चलानीमा पि१, २, को कोड प्रयोग गर्न थालिएको छ। धुम्बाराही केन्द्रीय सचिवालय पेरिसडाँडा केन्द्रीय विभागको कार्यालय दर्ता चलानीलेखा प्रणालीमा समस्या ओलीलाई धुम्बाराही प्यारो दाहाललाई पेरिसडाँडानै धुम्बाराही र पेरिसडाँमा अलगअलग कर्मचारी कर्मचारीको सेवा सुविधा पनि अलग अलगनै नेताहरू कार्यकर्ता भेट्न धुम्बाराहीपेरिसडाँडा धाउन बाध्य अहिलेसम्म पार्टीको एउटै खाता सञ्चालनमा आएको छैन। आम्दानी र खर्च विवरण आआफ्नै पहिलेकै स्रोतसाधान अनुसार भइरहेको छ। सोमबार केन्द्रीय कार्यालयका कर्मचारीले पार्टी एउटै भइसक्दा पनि पूर्ववत घटक पार्टीका नाममा आआफ्नै स्रोतसाधन परिचालन हुँदा लेखा प्रणालीमा समस्या आउने महासचिव पौडेलसँग गुनासो राखेका थिए। महासचिव पौडेलले पार्टीले छिट्टै केन्द्रीय आर्थिक विभाग बनाएर एउटै खाता सञ्चालनदेखि आर्थिक काम सुरु गर्ने बताएका थिए। सुविधामा असमानता पार्टी एकतापछि पनि फरक कार्यालयमा बसेर समान प्रकृतिको काम गर्ने कर्मचारीका सेवा सुविधा भने समान छैन। अझै पनि पूर्वघटकहरूले विगतकै सेवा सुविधामा कर्मचारीलाई काममा लगाइरहेका छन्। धुम्बाराहीमा कार्यरत कर्मचारीले पाउने तलबबाट निश्चित रकम कट्टा गरी सोही बराबर पार्टीले थप गरेर सामाजिक सुरक्षाको बन्दोबस्ती मिलाएको छ। पेरिसडाँडामा कार्यरत कर्मचारीमा त्यस्तो सेवा सुविधा छैन। नेकपाले केन्द्रीय कार्यालयका कर्मचारीको सेवाशर्तसम्बन्धी छुट्टै विनियम बनाएर लागू गर्ने पार्टी नियमावलीमा समेटेको छ। नेकपाको पूर्वघटक एमालेको तर्फ ०४९ सालदेखि केन्द्रीय कार्यालयमै काम गरेका कर्मचारी छन्। उनीहरूले काम छाडेर जाँदा अतिरिक्त रकम पाउँछन्। नेकपा नेता कृष्ण गोपाल श्रेष्ठ छिट्टै पार्टीले विनियम बनाएर केन्द्रीय कार्यालयका कर्मचारीको सेवाशर्तसम्बन्धी व्यवस्था गर्ने बताउँछन्। सबै काम भइरहेका छन्, विस्तारै आर्थिक विभाग, विनियम बनेपछि व्यवस्थित भएर जानेछ, उनले भने। नेताकहाँ चिठी पुयाउँछन कर्मचारी नेकपाको पूर्वघटक एमालेतिरका नेताका घरसम्म चिठीपत्र पुयाउने हुलाकी कर्मचारी पनि छन्। केन्द्रीय कार्यालयमा आएका चिठीपत्र पुयाउने र अघिपछि केन्द्रीय कार्यालयको सोधपुछ कक्षमा रहने गरी एकजना कर्मचारी नियुक्त गरिएका छन्। उहाँहरू (पूर्वएमाले) सँग केन्द्र्रीय कार्यालयमा आएका चिठीपत्र नेताको घरसम्मै पुयाउने गरी हुलाकीसम्म पनि राखिएको रहेछ, नेकपा केन्द्रीय सदस्य उपाध्यायले भने। प्रधानमन्त्री तथा पार्टी अध्यक्ष ओलीले सरकारमा नरहँदा आफ्नो स्वकीय सचिवालय निजी व्यवस्थापनमा राख्दै आए पनि अर्का अध्यक्ष दाहालको सचिवालयमा भने पेरिसडाँडाबाटै कर्मचारी खटाइएको छ। अहिले पनि केन्द्रीय कार्यालयबाट तलब लिने गरी दाहालको सचिवालयमा ६ जना नेता कर्मचारीका रुपमा छन्। नयाँ केन्द्रीय कार्यालयको खोजी नेकपा महासचिव पौडेलले पार्टी केन्द्रीय कार्यालय नै नयाँ खोजी भइरहेको बताएका छन्। सोमबार केन्द्रीय कार्यालयका कार्यरत नेता कार्यकर्ताहरूको भेलामा उनले फरक फरक ठाउँबाट केन्द्रीय कार्यालय सञ्चालन गर्दा एकताको भाव सम्प्रेषण नहुने भएकाले एउटै छानाभित्रबाट कार्यालय सञ्चालनका लागि शीर्ष तहमा छलफल चलेको बताएका थिए। महासचिव पौडेलले अहिले कार्यालय रहेका धुम्बाराही, पेरिसडाँडालगायत दुवै स्थानका संरचना, स्थानलगायतले उपयुक्त नभएकोले ठूलो क्षेत्रफलमा नयाँ जग्गाको खोजी गरेर अन्तर्राष्टिय स्तरको पार्टी कार्यालय बनाउन पार्टीभित्र शीर्ष तहमा छलफल भइसकेको बताएका थिए। एउटै छानोमुनि पार्टी केन्द्रीय कार्यालय सञ्चालन नहुँदा एकताको भाव सम्प्रेषणमा समस्या देखिएको छ। डोरप्रसाद उपाध्याय, नेकपा केन्द्रीय सदस्य, पेरिसडाँडा कार्यालय अहिले रहेका धुम्बाराही र पेरिसडाँडा दुबै कार्यालयको अहिलेको संरचना, बनोट, स्थानलगायत ब्यवस्थित पार्टी कार्यालय सञ्चालनका लागि उपयुक्त देखिएका छैनन, पौडेललाई उदधृत गर्दै केन्द्रीय सदस्य डोरप्रसाद उपाध्यायले भने, नयाँ भवन वनाउन जग्गा खोजी गर्ने विषयमा पार्टी शीर्ष तहमा अध्यक्षद्वयको छलफल सुरु भइसकेको छ। हामीले ठाउँ साँघुरो भएका कारण दुई ठाउँबाट कार्यालय सञ्चालन गर्नु परेको छ। समय क्रमसँगै हामी एउटै छानोबाट कार्यालय सञ्चालन गर्नेछौं, पौडेलले मंगलबार अन्नपूर्णसित भने। अन्तरिम कालका लागि अहिले रहेकै संरचनाबाट कार्यालय सञ्चालन गरेपनि यसलाई लामो समयसम्म नलैजान भन्दै पौडेलले पार्टी केन्द्रलाई एउटै छानाभित्र ल्याउन धुम्बाराहीमा कार्यरत कर्मचारीलाई पेरिसडाँडा र पेरिसडाँडाकालाई धुम्बाराहीतिर अदलवदल गर्ने गरी पार्टीले सोच बनाइरहेको जानकारी दिएको उपाध्यायले बताए। साविक एमालेले २०७१ पुसमा मदननगर बल्खुमा ९ रोपनी क्षेत्रफलमा केन्द्रीय कार्यालय बनाए पनि भूकम्पपछि उसले धुम्बाराहीमा भाडामा कार्यालय चलाउँदै आएको थियो। साविक माओवादीले भने २०६६ देखि पेरिसडाँडामा घर नै किनेर पार्टी कार्यालय सञ्चालन गर्दै आइरहेको थियो। नेकपाले अहिले २५ देखि ३० रोपनी जग्गा केन्द्रीय कार्यालयका लागि चक्रपथ क्षेत्र वरिपरि खोजी गर्ने सोचमा छ।"
किन पक्राउ पर्दैछन् विप्लवका नेता ? सरकार किन आक्रमक ?,"काठमाडौं: नेत्रविक्रम चन्द विप्लव नेतृत्वको नेपाल कम्युनिस्ट पार्टीका स्थायी समिति सदस्य तथा प्रवक्ता खड्गबहादुर विश्वकर्मा प्रकाण्ड मंगलबार साँझ दक्षिणकाली नगरपालिका१ चाल्नाखेलाट पक्राउ परे । त्यसको विरोधमा विप्लवले बुधबार विज्ञप्ति सार्वजनिक गर्दै नेपाल बन्दसहितका कार्यक्रम घोषणा गरिसकेका छन् । नेपाल प्रहरी प्रवक्ता शैलेश थापा खत्रीका अनुसार विश्वकर्मा चन्दा असुलीको रसिदसहित पक्राउ परेका हुन् । प्रहरीको विशेष टोलीले मंगलबार साँझ विश्वकर्मासहित तीनजनालाई पक्राउ गरेको हो । प्रहरी प्रवक्ता खत्रीका अनुसार विश्वकर्माका चालक कपिलवस्तु, वाणगगा४ का मनबहादुर श्रेष्ठ र स्वकीय सचिव कालिकोट कालिका गाउँपालिका६ का हरिचन्द्र आचार्य चन्दा उठाएको रसिदसहित पक्राउ परेका हुन् । प्रहरीले यसअघि विप्लवको पार्टीका पोलिटब्यूरो सदस्य मोहन कार्की, कृष्ण धमला, ओमप्रकाश पुन, पदम राई र केन्द्रीय सदस्य अजात केसीलाई पक्राउ गरिसकेको छ । कार्की र धमला काभ्रेमा छन् भने पुन कैलाली र राई भोजपुरमा छन् । पक्राउ परेका प्रवक्ता प्रकाण्ड विप्लवको पार्टीको दोस्रो वरियताका नेता हुन् । चन्दा असुलीको अभियोगमा पक्राउ परेका विश्वकर्मा पूर्व पर्यटनमन्त्री समेत हुन् । तत्कालीन नेकपा माओवादी विभाजित हुँदा मोहन वैद्यतर्फ लागेका विश्वकर्मा त्यसपछि विप्लवसँग छन् । विप्लवको पार्टीमा उनलाई प्रवक्ताको जिम्मेवारी दिइएको छ । पाँच दिन म्याद थपियो मंगलबार पक्राउ परेका विश्वकर्मासहित तीनजनालाई प्रहरीले बुधबार जिल्ला अदालत काठमाडौँमा उपस्थित गराएको छ । काठमाडौं जिल्ला अदालतले प्रहरीलाई अनुसन्धानका लागि पाँच दिन थुनामा राख्न अनुमति दिएको हो । प्रहरीले प्रकाण्डलाई चन्दा ऐन २०३० अन्तर्गत मुद्दा चलाउने तयारी गरेको छ । अदालतबाट म्याद थपपछि पत्रकारसँग कुरा गर्दै प्रकाण्डले प्रहरीबाट आफूले अमानवीय व्यवहार भोग्नुपरेको आरोप लगाएका छन् । आँखामा पट्टी बाँधेर यातना दिइयो, उनले भने । अदालतमा म्याद थप गरी उनलाई टेकु पुयाइएको छ । काठमाडौँ प्रहरी परिसर टेकु स्रोतका अनुसार प्रवक्ता प्रकाण्ड सात करोड रुपैयाँ बढी चन्दा उठाएको अभियोगमा पक्राउ परेका हुन् । नेपाल बन्दको घोषणा प्रवक्ता प्रकाण्ड पक्राउ परेको विरोधमा पार्टीले आन्दोलनका कार्यक्रम घोषणा गरेको छ। स्थायी समिति सदस्य तथा प्रवक्ता प्रकाण्डलाई बिनाकारण पक्राउ गरिएको भन्दै पार्टीले विरोध कार्यक्रम घोषणा गरेको हो । महासचिव विप्लवले हस्ताक्षर गरेको विज्ञप्तिमा पाँच दिनको विरोध कार्यक्रम सार्वजनिक भएको छ । जसअनुसार साउन २५ गते कोणसभाबाट सुरु हुने विरोध कार्यक्रम २९ गते नेपाल बन्दसम्म रहेको छ । बुधबार सार्वजनिक भएका कार्यक्रम अनुसार साउन २६ गते विरोधसभा, २७ गते भण्डाफोर, २८ गते मशालजुलुस र २९ गते नेपाल बन्दको घोषणा गरिएको छ। हाम्रो पार्टी राजनीतिक विचारका आधारमा गरिएको कायरतापूर्ण गिरफ्तारी बन्द गर्न, गिरफ्तार कमरेड प्रकाण्ड, पीबीएम कामरेड सीसीएम कामरेडलगायत सबै कामरेडलाई बिनासर्त रिहा गर्न जोडदार माग गर्दछौं, नेकपाको विज्ञप्तिमा भनिएको छ । विज्ञप्तिमार्फत् विप्लवले सरकारले दमन गरे पनि विचलिन नहुन कार्यकर्तालाई आग्रह गरेका छन् । उनले समर्थक र शुभचिन्तकलाई सम्बोधन गर्दै कार्यक्षेत्रमा डटिरहन आग्रह गरेका हुन् । उनले दमनले प्रतिरोध जन्माउने भएकाले सरकारलाई सचेत भएर काम गर्न चेतावनीसमेत दिएका छन् । हाम्रो पार्टी नेपाली जनताको अपुरो राजनीतिक अधिकार पूरा गर्ने अभियानमा छ । यो अभियानलाई कुल्चिने, दमन गरेर सिध्याउने सपना नदेख्न चेतावनी दिन चाहन्छु । इतिहासले पुष्टि गरेको सत्य के हो भने दमनले प्रतिरोध जन्माउँछ र जनतामाथि लुट मच्चाउनेको स्वर्ग ध्वस्त हुन्छ । दमनले भिषण संघर्ष निम्त्याउँछ, विज्ञप्तिमा अगाडि भनिएको छ, दमनको बाटो पराजयको बाटो हो भन्ने कुरा यो सरकारले बुझिराखे हुन्छ । यो दमनले हामी एकरत्ति पनि विचलित भएका छैनौँ । सबै कामरेड, समर्थक र शुभचिन्तकहरुलाई आफ्नो क्षेत्रमा डटिरहन अनुरोध गर्दछु । प्रकाण्डको घरमा छापा मंगलबार साँझ प्रकाण्डलाई पक्राउ गरेपछि प्रहरीले बुधबार बिहान उनको घरमा छापा मारेको छ । कपनस्थित घरमा पुगेर प्रहरीले छापा मारेको हो । उनका छोरा नरेन्द्र विश्वकर्माका अनुसार बिहान ९ः३० बजे डीएसपीको कमाण्डमा पुगेको प्रहरीले घरमा छापा मारेको हो । पेस्तोल देखाउँदै घर प्रवेश गरेका प्रहरीले आधा घण्टा छापा मारे, नरेन्द्रले भने, प्रहरी घरभित्र पस्दा साना नानीहरु रोइकराई गर्न थाले, उनीहरुले कपडा र पुस्तक छरछार पारेर गएका छन् । सरकार किन डरायो ? १० वर्षे जनयुद्धसँगै लडेका एक कमाण्डर रामबहादुर थापा बादल गृहमन्त्री छन् । उता अर्का कमाण्डर नेकपाका महासचिव विप्लव भने प्रहरीको वान्टेट सूचीमा छन् । शान्ति सुरक्षाका लागि सरकारले अहिले विप्लवबाट मात्र खतरा देखिराखेको छ । यसमा विभिन्न कारण छन् । जसमध्ये एउटा कारण हो, विप्लवसँग साना हातहतियार प्रशस्तै छन् । भूमिगत जस्तै बनेका विप्लवले विभिन्न स्थानमा पुगेर क्रान्तिका लागि जुट्न प्रशिक्षणसमेत दिइरहेका छन् । चाडपर्व नजिकिँदै गर्दा विप्लवका नेताहरुले चन्दा अभियानलाई तीब्रता दिएका छन् । तीज, दसैं, तिहार, छठ जस्ता चाडपर्व एकसाथ आउने भएकाले नेकपाले चन्दा अभियानलाई तीब्रता दिएको देखिन्छ । केन्द्रमा भन्दा स्थानीय तहमा सहजै प्रभाव पार्न सक्ने भएकाले विप्लवका नेताहरु गाउँगाउँमा पुगेपछि प्रहरीले निगरानी बढाएको हो । चन्दा अभियानलाई निरुत्साहित गर्नैका लागि विप्लवका उच्च नेता प्रहरीको निशानामा परेको स्रोतको दाबी छ । विप्लवका कार्यकर्ताले भाटभटेनी सुपर मार्केटमा बम हाने विप्लवका कार्यकर्ताले बसपार्कमै जलाए यात्रु बस विप्लवका नेता समाउन रेडियो स्टुडियोमै पस्यो प्रहरी प्रहरीमाथि आक्रमण गर्ने विप्लवका कार्यकर्ता पक्राउ मेयरमाथि आक्रमण विप्लवका कार्यकर्ताबाट, एक नेता पक्राउ विप्लवका कार्यकर्ताले चलाए गाउँसभा, मागे विकास बजेट मेयरमाथि गोली हानेको आरोपमा विप्लवका पोलिटब्यूरो सदस्य पक्राउ इँटा कारखानाको जग्गा बिक्री रोक्न विप्लवको विज्ञप्ति"
संसदीय समिति : क्षेत्राधिकार विवाद दोहोरिने चिन्ता,"काठमाडौं : एनसेलको फोरजी सेवा र लाभकरसम्बन्धी विषयमा लेखा समिति, अर्थसमिति र विकास समितिबीच विवाद माथिल्लो तामाकोसीको छलफलका विषयमा लेखा समिति र प्राकृतिक स्रोत तथा साधन समितिबीच विवाद तत्कालीन अख्तियार प्रमुख लोकमानसिंह कार्कीलाई संसदीय समितिमा बोलाउने विषयमा अर्थ, कृषि तथा जलस्रोत र सुशासन समितिबीच विवाद विगतमा संसदीय समितिको क्षेत्राधिकार विवादका यी केही प्रतिनिधि उदाहरण हुन् । प्रतिनिधिसभाअन्तर्गतका समितिबीच आफ्नो क्षेत्राधिकारलाई लिएर यसअघि पनि पटकपटक विवाद देखिने गरेका थिए । आफ्नो समितिमा हस्तक्षेप गरेको गुनासोसहित कतिपय समितिका सभापति सभामुखलाई गुहार्न पुगेका थिए । सांसदबीचको स्वार्थका कारण क्षेत्राधिकार मिच्ने र विवाद निम्तने गरेको यसअघिका कतिपय घटनाले देखाएका थिए । तर संघीय संसद्का संसदीय समितिले एकअर्काे समितिको क्षेत्राधिकारका विषयमा पहिलो बैठकमै चासो देखाउन थालेका छन् । अहिले प्रतिनिधिसभा र राष्ट्रियसभाअन्तर्गत १४ वटा समिति छन् । सबै समितिले सोमबारदेखि काम थालेका छन् । सांसदहरूको चिन्ता भने पुरानै छ, कतै समितिबीच कार्यक्षेत्रलाई लिएर विवाद त हुने होइन । दुवै सदनका अधिकांश समितिको क्षेत्राधिकार मिल्दोजुल्दो भइदिँदा समितिहरूबीच कार्यक्षेत्र विवाद देखिँदै आएको थियो । समितिले काम गर्दा समन्वयको विधि अपनाए समस्या नदेखिने पूर्वसभामुख एवं नेकपाकी सांसद ओनसरी घर्ती बताउँछिन् । समितिबीच क्षेत्राधिकारका विषयमा विवाद हुन सक्छ । तर हामीले समितिको कार्यविधि र कार्यक्षेत्रमा टेकेर काम गर्नुपर्छ, उनले भनिन्, अर्काे कुरा कुनै विषयबारे अर्काे समितिमा छलफल दोहोरिए संयुक्त बैठक राखेर काम गर्न सकिन्छ । समितिहरूबीचको क्षेत्राधिकार विवाद मिलाउन सभामुख र अध्यक्षको भूमिका महŒवपूर्ण हुने संविधानविद् एवं कांग्रेसका तर्फबाट राष्ट्रियसभा सदस्य रहेका राधेश्याम अधिकारीको भनाइ छ । समितिबीच विवाद हुने भनेको कार्यक्षेत्रलाई नै लिएर हो । यस्तो अवस्थामा समितिबीच सहकार्यको विकल्प हुँदैन, उनले भने । विगतमा प्रतिनिधिसभाभित्रै क्षेत्राधिकारको विवाद हुने गरेकोमा अब राष्ट्रियसभा मातहतका समिति पनि हुने भएकाले सबै क्षेत्राधिकारलाई लिएर जिम्मेवार हुनुपर्ने उनले बताए । विगतमा प्रतिनिधिसभाभित्रै कार्यक्षेत्रको विवाद हुँदै आएकोमा राष्ट्रियसभा मातहतका समिति गठन भएपछि झनै क्षेत्राधिकारमा विवाद बढ्ने सांसदको चिन्ता छ । उनीहरूले विगतमा जस्तो समितिबीच विवाद नआउने गरी अहिलेदेखि नै सजगता अपनाउनुपर्नेमा जोड दिएका छन् । राष्ट्रियसभाअन्तर्गतको राष्ट्रिय सरोकार तथा समन्वय समितिकी ज्येष्ठ सदस्य तारादेवी भट्टले प्रतिनिधिसभा मातहतका समितिको कार्यक्षेत्रमा हस्तक्षेप नहुने गरी समितिले आफ्नो काम अगाडि बढाउनुपर्ने बताइन् । हाम्रो समितिको कार्यक्षेत्र निकै फराकिलो छ, धेरै विषय प्रतिनिधिसभाका समितिसँग जोडिन्छन् । हामीले सकेसम्म ती समितिसँग विवाद नहुने गरी काम गर्ने निर्णय गरेका छौं, उनले भनिन् । राष्ट्रियसभा मातहत चार वटा मात्र समिति रहे पनि यिनीहरूको क्षेत्राधिकार प्रतिनिधिसभाका समितिसँग मिल्दाजुल्दा छन् । जनसरोकारका विषय र सरकारका कामकारबाहीलाई निगरानी गर्ने समितिहरू कार्यक्षेत्रलाई लिएर विवादमा अल्झिँदा समितिहरूको प्रभावकारितामा पनि प्रश्न उठ्ने गरेको छ । संघीय संसद् सुरु भएको करिब पाँच महिनापछि समिति गठन भएका हुन् । चारवटै समितिको बैठक राष्ट्रियसभा मातहत रहेका चारवटै समितिका पहिलो बैठक मंगलबार बसेका छन् । सिंहदरबारस्थित संघीय संसद् भवनमा समितिका बैठक बसेका हुन् । पहिलो बैठक भएकाले छलफलका लागि महŒवपूर्ण कार्यसूची नरहे पनि चारवटै समितिले बैठक सञ्चालनको कार्यविधि, समितिका क्षेत्राधिकारबारे सामान्य छलफल गरेका छन् । दिगो विकास तथा सुशासन समितिले दिगो विकाससम्बन्धी कार्ययोजनाबारे जानकारी लिन अर्थमन्त्री डा युवराज खतिवडा र सुशासनबारे जानकारी लिन गृहमन्त्री रामबहादुर थापा बादलसँग छुट्टाछुट्टै छलफल गर्ने निर्णय गरेको छ । यस्तै राष्ट्रिय सरोकार तथा समन्वय समितिले समितिको कार्यसूची, कार्यविधि र कार्ययोजना तय गर्न आवश्यक तयारी गर्ने निर्णय गरेको छ । समिति सदस्य कोमल ओलीले समितिको कामकारबाही कसरी प्रभावकारी बनाउने भन्नेमा सामान्य छलफल भएको बताइन् । उनले भनिन्, पहिलो बैठक भएकाले औपचारिकताका लागि बसेको हो, समिति सदस्यहरूले प्रतिनिधिसभाका समितिहरूसँग क्षेत्राधिकार नबाझिने गरी काम गर्ने र समितिका कामकारबाही कसरी प्रभावकारी बनाउने भन्नेमा धारणा राखे । समितिको कार्यक्षेत्रभित्र तहगत राज्य संरचनाको विकासमा समन्वय, राष्ट्रिय सम्पदा, मानवअधिकार तथा परराष्ट्र सम्बन्ध, सन्धिसम्झौताको कार्यान्वयनको अवस्था, समन्यायिक विकासको अवस्था, पिछडिएका क्षेत्र, समुदाय, संस्कृति, राष्ट्रिय गौरवका आयोजना, राष्ट्रिय सुरक्षा र संवैधानिक आयोगसम्बन्धी विषय छन् । विधायन समितिका सदस्य परशुराम मेघी गुरुङले समितिको कार्यक्षेत्रबारे छलफल भएको जनाए । उनले भने, समितिको विशिष्ट कार्यक्षेत्र छन् । पहिलो, बनेका कानुनको प्रभावकारी कार्यान्वयनको मापन गर्ने, दोस्रो, नयाँ कानुन बनाउन अध्ययन अनुसन्धान गर्ने र तेस्रो अहिले संघीय प्रान्तीय र स्थानीय कानुनको अध्ययन गर्ने समितिको क्षेत्राधिकार छ । चारवटै समितिको अध्यक्षता ज्येष्ठ सदस्यले गरेका थिए ।"
विप्लव नेतृत्वको नेकपाका प्रवक्ता विश्वकर्मा पक्राउ,काठमाडौ : नेत्रविक्रम चन्द विप्लव नेतृत्वको नेपाल कम्युनिस्ट पार्टीका प्रवक्ता एवं पूर्व मन्त्री खड्गबहादुर विश्वकर्मालाई प्रहरीले पक्राउ गरेको छ। विश्वकर्मालाई बुधबार थानकोटबाट पक्राउ गरिएको प्रहरी स्रोतले जनाएको छ। नेकपा स्रोतले पनि प्रवक्ता विश्वकर्मा पक्राउ परेको पुष्टि गरेको छ। यसबारे केहीबेरमा आधिकारिक धारणा सार्वजनिक गर्ने उसले बताएको छ। विस्तृत विवरण आउन बाँकी छ।
प्रकाण्डमाथि सात करोड चन्दा असुलेको अभियोग,"काडमाडौँ: बुधबार पक्राउ परेका नेपाल कम्युनिस्ट पार्टीका प्रवक्ता खड्बहादुर विश्वकर्मा प्रकाण्डमाथि प्रहरीले सात करोड भन्दा धेरै चन्दा असुली गरेको अभियोग लगाएको छ। दक्षिणकाली नगरपालिका१ चाल्नाखेलबाट दुई कार्यकर्तासहित पक्राउ परेका प्रकाण्डविरुद्ध महानगरीय प्रहरी परिसर काठमाडौँले जिल्ला प्रशासन कार्यालयमा पेश गरेको छ । प्रशासनले बुधबारै प्रकाण्डलाई पाँच दिन थुनामा राखेर अनुसन्धान अघि बढाउन पनि अनुमति दिएको छ। बा१४प २७२९ नम्बरको गाडीमा हेटौँडाबाट आइरहेका बेला मंगलबार साँझ प्रकाण्डसहित उनका दुई सहयोगीलाई पनि प्रहरीले पक्राउ गरेको थियो । प्रहरीले उनलाई पक्राउ गर्नुअघि गरेको अनुसन्धानका क्रममा ठुला व्यापारीदेखि सर्वसाधरणबाटसमेत करिब ७ करोड रुपैयाँ चन्दा असुलेको खुलेको थियो । त्यही आधारमा उनलाई पक्राउ गरी हिरासतमा लिइएको महानगरीय प्रहरी परिसर काठमाडौँले जानकारी दिएको छ । प्रकाण्ड र अन्य दुई कार्यकर्ताविरुद्ध परिसरले चन्दा ऐन २०३० बमोजिम मुद्दा चलाएको हो । प्रकाण्डसँगै कालिकोटको कालिका गाउँपालिका वडा नम्बर ६ का हरिचन्द्र आचार्य र कपिलबस्तुको बाणगंगा नगरपालिका वडा नम्बर ४ का मनबहादुर श्रेष्ठ पनि पक्राउ परेका छन् । यसैबीच नेत्रविक्रम चन्द विप्लव नेतृत्वको नेकपाले स्थायी समिति सदस्य तथा प्रवक्ता प्रकाण्डलाई बिनाकारण पक्राउ गरिएको भन्दै बन्दसहित विरोधका कार्यक्रम सार्वजनिक गरेको छ । प्रवक्तासँगै पोलिटब्यूरो सदस्य र केन्द्रीय सदस्यहरु पक्राउ परेपछि त्यसको विरोधमा विज्ञप्ति निकालेर नेकपालले आन्दोलन घोषणा गरेको हो। पार्टीका महासचिव विप्लवले हस्ताक्षर गरेको विज्ञप्तिमा पाँच दिनको विरोध कार्यक्रम सार्वजनिक गरेको हो । जसअनुसार साउन २५ देखि कोणसभाबाट सुरु भएको विरोध कार्यक्रम २९ गते नेपाल बन्दसम्म छ। विप्लवले साउन २५ गते देशभर कोणसभा, २६ गते विरोधसभा, २७ गते भण्डाफोर, २८ गते मशालजुलुस र २९ गते नेपाल बन्दको घोषणा गरेका हुन्। हाम्रो पार्टी राजनीतिक विचारका आधारमा गरिएको कायरतापूर्ण गिरफ्तारी बन्द गर्न, गिरफ्तार कमरेड प्रकाण्ड, पीबीएम कामरेड सीसीएम कामरेडलगायत सबै कामरेडलाई बिनासर्त रिहा गर्न जोडदार माग गर्दछौं, बुधबार सार्वजनिक नेकपाको विज्ञप्तिमा भनिएको छ।"
नेकपाको सचिवालय बैठक बालुवाटारमा जारी,"काठमाडौं : नेपाल कम्युनिस्ट पार्टी(नेकपा)को सचिवालय बैठक अहिले जारी रहेको छ । केहीबेरअघिदेखि प्रधानमन्त्री निवास बालुवाटारमा सुरु भएको बैठकमा समसामयिक राजनीतिक विषय, जिल्ला कमिटी तथा जनवर्गीय संगठन एकीकरणलगायतयका छलफल हुने नेताहरुले जानकारी दिएका छन् । बैठकमा अध्यक्ष तथा प्रधानमन्त्री केपी शर्मा ओली, अर्का अध्यक्ष पुष्पकमल दाहाल, नेताहरु माधव नेपाल, नारायणकाजी श्रेष्ठ, महासचिव विष्णु पौडेल, ईश्वर पोखरेल, वामदेव गौतम, झलनाथ खनाललगायत उपस्थित छन् ।"
निम्बस ग्रुपको उद्योगमा मन्त्री यादवको छापा,"वीरगन्ज : वीरगन्जको गण्डक चोक नजिकै रहेको निम्बस ग्रुपको एक उद्योगमा उद्योग वाणिज्य तथा आपूर्ति मन्त्री मातृकाप्रसाद यादवले छापा मारेका छन्। गण्डक चोक नजिकै रहेको औद्योगिक घराना निम्बस ग्रुपद्वारा सञ्चालित प्रो बायोटेक इण्डष्ट्रिज प्रालि उद्योगमा बुधबार मन्त्री यादवले छापा मारेका हुन्। प्रो बायोटेक इण्डष्ट्रिज प्रालि उद्योगले खाने रिफाइन तेल, सोयाबिन र भटमासको तेल उत्पादन गर्दै आएको छ। वीरगन्जमा मंगलबार आयोजित नेपाल उद्योग वाणिज्य महासंघको राष्ट्रिय भेलामा सहभागी भएर बुधबार काठमाडौं फर्कने क्रममा वीरगन्जबाट सिमरा विमनस्थलमा जाने क्रममा मन्त्री यादवले अचानक उद्योगमा छापा मारेका हुन्। नापतौल तथा गुणस्तर विभागको क्षेत्रीय कार्यालयबाट आएका प्राविधिक, जिल्ल प्रशासन कार्यालय पर्साका प्रतिनिधि र सुरक्षाकर्मीका साथ उद्योगमा पुगेका मन्त्री यादवले छापा मार्ने क्रममा उद्योगले उत्पादन गर्दै आएका सबै सामानको नमूना लिएर गएको उद्योगका कर्मचारीले जानकारी दिएका छन् । काठमाडौंमा रहेका मन्त्री यादवले टेलिफोनमा अन्नपूर्णकर्मीसँग कुरा गर्दै उद्योगमा आफूले निरीक्षण गरेको र उद्योगले उत्पादन गर्दै आएको सबै सामानको नमूना लिएर काठमाडौं आएको बताए। प्रो बायोटेक इण्डष्ट्रिज प्रालिले उत्पादन गर्दै बजारमा आपूर्ति गर्दै आएका खाद्यान्नका सामान गुणस्तरहीन भएको गुनासो आएपछि उद्योगमा निरीक्षण गर्न गएको हुँ , मन्त्री यादवले भने, ' शंकास्पद सबै सामानका नमूना लिएर आएको छु , ती नमूना परिक्षणका लागि नापतौल तथा गुणस्तर विभागको प्रयोगशालामा पठाएको छु। वीरगन्ज उद्योग वाणिज्य संघका अध्यक्ष ओम प्रकाश शर्माले भने मन्त्री यादव उद्योगमा पुगेको खबर आफूलाई पनि आएको तर उनले छापा नै मारेको हो वा अनुगमन मात्र गरेको हो यस बारेमा यकिन जानकारी आइ नसकेको प्रतिक्रिया दिए। उद्योगबाट मन्त्री यादवले केही सामानको नमूना लिएर काठमाडौं गएको भन्दै अध्यक्ष शर्माले भने, ' हामीलाई मन्त्री वा राज्यको कुनै निकायबाट पूर्व जानकारी गराइएको छैन , यदि मन्त्री यादवले छापा नै मारेका हुन् भने यो सराहनीय काम पक्कै होइन , यस्ले उद्योगी व्यवसायीमा झन् आतंकित बनाउने काम हुन्छ। सम्बन्धित उद्योगका सञ्चालकसँग यस बारेमा आफूले कुरा गर्ने र त्यसपछि मात्र संघको तर्फबाट आधिकारिक धारणा सार्वजनिक गर्ने अध्यक्ष शर्माले अन्नपूर्णकर्मीलाई बताए। मंगलबार वीरगन्जमा आयोजित नेपाल उद्योग वाणिज्य महासंघको राष्ट्रिय भेलामा सहभागी मन्त्री यादवकै सामु उद्योगी व्यपारीले बजार र उद्योग अनुगमनका नाममा सरकारले निजी क्षेत्रलाई आतंकित पारेको गुनासो गरेका थिए।"
"संवैधानिक परिषद् बैठक स्थगित, अब अर्को साता बस्ने","काठमाडौं : नयाँ प्रधानन्यायाधीश सिफारिश गर्न संवैधानिक परिषद्को बैठक आगामी साता मात्रै बस्ने भएको छ । प्रमुख प्रतिपक्षी दल नेपाली कांग्रेसका सभापति शेरबहादुर देउवा स्वास्थ्योपचारका लागि विदेश जान लाग्नुभएकाले परिषद् बैठकको मिति पर सरेको हो । बैठक बुधबारका लागि तय भएको थियो । कानून, न्याय तथा संसदीय मामिलामन्त्री भानुभक्त ढकालले परिषद् बैठक अर्को साता मात्रै बस्ने जानकारी दिए । राष्ट्रियसभाको बैठकपछि संघीय संसद् भवन नयाँ बानेश्वरमा संवाददातासँग कुराकानी गर्दै मन्त्री ढकालले भने,प्रतिपक्ष दलका नेता उपचारका लागि सात दिनका लागि बाहिर जाने कुरा प्रधानमन्त्रीलाई जानकारी गराएका कारण अख्तियार दुरुपयोग अनुसन्धान आयोगका प्रमुख र प्रधानन्यायाधीश नियुक्तिमा ढिलाइ भएको हो । कांग्रेसका सभापति देउवा स्वदेश फर्केपछि मात्रै अब परिषद् बैठक बस्नेछ । मन्त्री ढकालले भने, केही संवैधानिक निकायका प्रमुख नभए पनि कायममुकायमले काम गरिरहनुभएको छ । संवैधानिक परिषद्को अध्यक्षको हैसियतमा प्रधानमन्त्री केपी शर्मा ओलीले पत्र पठाइसक्नुभएको छ, प्रतिपक्ष दलको नेता स्वास्थ्योपचारका लागि विदेश जाने हुनाले सात दिन प्रतीक्षा गर्नुपर्नेभएको छ । मन्त्री ढकालले मौलिक हकसँग सम्बन्धित विषयका विधेयक संसद्मा आउने क्रम आरम्भ भइसकेको जानकारी दिँदै भने ,चार विधेयक दर्ता भइसकेका छन्, क्रमशः दिनानुदिन प्रक्रियामा लगेर आगामी असोज ३ गतेसम्ममा मौलिक हकसँग सम्बन्धित कानून निर्माण भइसक्छ । उनले तोकिएको समयभित्रै मौलिक हकसम्बन्धी कानून बन्छन् कि बन्दैनन् भन्ने आशंका नगर्न आग्रह गरे । हामी युद्धस्तरमा नै मौलिक हकसम्बन्धी कानून निर्माणमा जुटेका छौँ, तोकिएको अवधिभित्रै सम्पन्न गर्छौं । त्यसमा सबैको साथ र सहकार्य जरुरी हुन्छ ।रासस"
राष्ट्रियसभा बैठक : जोशीको शैक्षिक प्रमाणपत्र परीक्षण गर्न माग,"काठमाडौं : राष्ट्रियसभा बैठकमा सांसदहरूले राष्ट्रिय तथा स्थानीय समस्याको समाधानका बारेमा सरकारलाई ध्यानाकर्षण गराएका छन्। बैठकमा विशेष समय लिएर बोल्दै सांसद जीतेन्द्रनारायण देवले सर्वोच्च अदालतका तत्कालीन कायममुकायम प्रधानन्यायाधीश दीपकराज जोशीको शैक्षिक योग्यताको प्रमाणपत्रको उचित छानबिन गर्नुपर्ने माग गरे। जोशीको शैक्षिक योग्यताको प्रमाणपत्रको बारेमा प्रश्न उठेपछि त्यसलाई परीक्षण गर्नुपर्नेमा त्यसो नगरेर बहुमतको बलमा संसदीय सुनुवाइ समितिले अस्वीकृत गरेकोमा उनले गुनासो गरे। उनले भने, 'जोशीले समेत आफ्नो प्रमाणपत्र छानबिन गर्न माग गर्नुभएकाले तत्काल छानबिन गरी सत्यतथ्य जानकारी गराउनु पर्दछ। संवैधानिक परिषद्को अध्यक्षको हैसियतले प्रधानमन्त्री केपी शर्मा ओलीले समेत स्पष्ट पार्नुपर्छ।' सांसद राधेश्याम अधिकारीले कञ्चनपुरमा बालिका बलात्कारको विषयमा सरकारको धारणा सदनलाई जानकारी गराउन माग गर्दै काँडाघारीमा पछिल्लो पटक निशान खड्काको हत्या प्रकरणमा जोडिएका पात्र र प्रवृत्तिका बारेमा पनि उचित जवाफ गृहमन्त्रीले दिनुपर्ने माग गरे। राजनीति गणितका आधारमा नचल्ने भन्दै सांसद देवले राजनीतिलाई गणितको आधारमा नचलाउन आग्रह गरे। सांसद वृजेशचन्द्र लालले तराई मधेशका नागरिकले नागरिकता नपाएकोमा गुनासो गरे। बैठकमा सांसद चक्रप्रसाद स्नेहीले हलिया मुक्तिको घोषणा गरिएको लामो समय भए पनि उनीहरुको उचित व्यवस्थापन नभएकामा गुनासो गरे। सरकारले हलियालाई तीन लाख रुपैयाँ र घर मर्मतका लागि एक लाख रुपैयाँ दिने व्यवस्था गरेको भए पनि सरकारी कर्मचारीले सोही रकममा समेत घुस मागेको भन्दै उनले आपत्ति प्रकट गरे। सांसद स्नेहीले घुस माग्ने सरकारी कर्मचारीलाई कडा कारवाही गर्न माग गरे। सांसद विमला राई पौडेलले कञ्चनपुरमा पटकपटक बालिकाको बलात्कारपछि हत्या भएको भन्दै सरकारले कुनै पनि अपराधका बारेमा जानकारी नदिएको भन्दै गुनासो गरिन्। उनले बलात्कारको छानबिनका लागि उच्चस्तरीय छानबिन समिति गठन गर्न र सत्यतथ्य छानबिन गर्न माग गरिन्। बलात्कार गर्नेलाई कडा कारवाही गर्न आग्रह गर्दै उनले विद्यमान कानूनमा सजाय कम भएकाले जन्मकैदको व्यवस्था गर्न सुझाव दिइन्। सांसद भैरवसुन्दर श्रेष्ठले गत शनिबार जाजरकोट जिल्लामा पहिरोमा परी नौ जनाको निधन भएको भन्दै अव्यवस्थित तवरले निर्माण गरिएका सडकका कारण पहिरो आउने क्रम बढ्दै गएको सदनलाई जानकारी गराए। उनले निर्माण व्यवसायीको लापर्वाहीका कारण जाजरकोटजुम्ला सडकखण्ड अवरुद्ध भएको, जाजरकोटडोल्पा जोड्ने सडकखण्डमा समेत निर्माण व्यवसायीले ज्यादती गरेको र पहिरोको कारण समस्या पैदा भएको भन्दै त्यस्ता व्यवसायीलाई कारवाही गर्न माग गरे। सांसद रामलखन चमारले नवलपरासीको गण्डक नहरका कारण भएको कटान, डुबानका कारण स्थानीयवासी समस्यामा परेको, समस्या समाधानका लागि पहल नभएको भन्दै गुनासो गरे। गण्डक नहरका सम्बन्धमा भएको सम्झौता कार्यान्वयन गर्न भारत सरकारले तदारुकता नदेखाएको भन्दै सांसद चमारले सत्यतथ्य जानकारी गराउन सरकारसँग माग गरे।"
प्रवक्ता पक्राउ परेपछि विप्लवले गरे नेपाल बन्दको घोषणा,"काठमाडौं : नेपाल कम्युनिस्ट पार्टीका प्रवक्ता खड्बहादुर विश्वकर्मा प्रकाण्ड पक्राउ परेको विरोधमा पार्टीले नेपाल बन्दसहित विभिन्न आन्दोलनका कार्यक्रम घोषणा गरेको छ। नेत्रविक्रम चन्द विप्लव नेतृत्वको पार्टीका स्थायी समिति सदस्य तथा प्रवक्ता प्रकाण्डलाई बिनाकारण पक्राउ गरिएको भन्दै उक्त पार्टीले विरोधका कार्यक्रम सार्वजनिक गरेको हो। प्रवक्तासँगै पोलिटब्यूरो सदस्य र केन्द्रीय सदस्य पक्राउ परेपछि त्यसको विरोधमा विज्ञप्ति निकालेर विप्लवको पार्टीले आन्दोलनको घोषणा गरेको हो। विप्लवले हस्ताक्षर गरेको विज्ञप्तिमा पाँच दिनको विरोध कार्यक्रम सार्वजनिक भएको छ। जसअनुसार साउन २५ देखि कोणसभाबाट सुरु भएको विरोध कार्यक्रम २९ गते नेपाल बन्दसम्म छ। विप्लवले साउन २५ गते देशभर कोणसभा, २६ गते विरोधसभा, २७ गते भण्डाफोर, २८ गते मशालजुलुस र २९ गते नेपाल बन्दको घोषणा गरेका हुन्। हाम्रो पार्टी राजनीतिक विचारका आधारमा गरिएको कायरतापूर्ण गिरफ्तारी बन्द गर्न, गिरफ्तार कमरेड प्रकाण्ड, पीबीएम कामरेड सीसीएम कामरेडलगायत सबै कामरेडलाई बिनासर्त रिहा गर्न जोडदार माग गर्दछौं, बुधबार सार्वजनिक नेकपाको विज्ञप्तिमा भनिएको छ। विप्लव नेतृत्वको नेकपाका प्रवक्ता विश्वकर्मा पक्राउ"

शीर्षक,विवरण
किन आउँछन् शव ?,"वैदेशिक रोजगारमा गएका युवामध्ये दैनिक तीनवटाको शव आउने क्रममा कुनै कमी आएको छैन। पछिल्लो नौ महिनामा ६ सय सातजना युवाको शव आएको छ, जसमध्ये अधिकांश मलेसियामा कार्यरत छन्। वैदेशिक रोजगारमा गएका युवाको निधन धेरै हुने देशको दोस्रो नम्बरमा साउदी अरब छ। नौ महिनामा शव आएकाहरूको सूची हेर्दा अरब मुलुकमा धेरै युवाको मृत्यु हुने गरेको देखिएको छ। दिनहुँ आउने तीन शवको बाकसले वैदेशिक रोजगारका असरबारे पुनः घोत्लिन बाध्य बनाएको छ। आखिर किन यति धेरै संख्यामा हाम्रा युवा विदेशी भूमिमा जीवन गुमाइरहेका छन् ? पछिल्लो नौ महिनामा भएका निधनको कारण हेर्दा सबैभन्दा बढीको हृदयाघातका कारण निधन भएको पाइएको छ। त्यस्तै दोस्रो प्रमुख कारण आत्महत्या हो। प्राकृतिक प्रकोप र ट्राफिक दुर्घटना अरू मुख्य कारक देखिन्छन्। प्राकृतिक प्रकोप वा कार्यस्थलमा हुने दुर्घटना भवितव्य मात्र हुँदैन। काममा दक्षता नहुँदा कार्यस्थलमा हुने दुर्घटना बढी हुन्छ। विडम्बना वैदेशिक रोजगारकै भरमा अर्थतन्त्रको नक्सा कोरिरहेको देशले विदेशगमनको यत्रो वर्षमा पनि दक्ष कामदार पठाउन सकिरहेको छैन। यो तथ्यले पुष्टि गर्छ, राज्य वैदेशिक रोजगारबाट प्राप्त हुने विप्रेषणका आधारमा अर्थतन्त्र सञ्चालन गर्न जति इच्छुक छ, त्यो रकम पठाउने युवाको जीवनप्रति जिम्मेवार छैन। युवाहरूको निधनको कारण अदक्ष हुनु मात्र होइन। त्यो त निकै झीनो कारण हो। युवाहरूको मृत्यु हुने कारणको सूचीमा अघिल्ला दुई नम्बरमा रहेका कारक हुन्: हृदयाघात र आत्महत्या। हृदयाघात शारीरिक स्वास्थ्य र आत्महत्या मानसिक स्वास्थ्यसँग जोडिए पनि यी दुवैमा सामाजिकपारिवारिक सम्बन्ध हुने पुष्टि भइसकेको छ। हृदयाघातसँग जीवनशैली जोडिन्छ। साथै एक्लोपन, चिन्ता, विषाद, आवेग र तनावले हृदयाघातको सम्भावना बढाउँछ। विदेशी भूमिमा काम गर्न गएका नेपाली युवाको निरन्तर स्वास्थ्य जाँच र काउन्सिलिङको अभाव देखिन्छ। स्वस्थ मनोरञ्जन र सामाजिक घुलनशीलताको अभावले उनीहरूलाई उच्च रक्तचापको रोगी बनाइरहेको छ। काम, आराम र कामको चक्रीय दौडले जीवन आनन्द दिन सकेको छैन। त्यस्तै आत्महत्या मानसिक अवस्था र चिन्तनसँग जोडिन्छ। आत्महत्या किन भइरहेको छ ? आत्महत्या गर्ने युवाको पारिवारिक अवस्था कस्तो छ ? उनीहरूलाई मानसिक स्वास्थ्य परीक्षण र ताजगीको वातावरण कस्तो छ ? आदिबारे राज्यले रत्तिभर पनि ध्यान दिइएको पाइँदैन। विदेश जानुअघि औपचारिकता पूरा गर्ने हिसाबले गरिएका काउन्सिलिङले समस्याको निदान त के न्यूनीकरण पनि हुँदैन भन्ने पुष्टि हुन के अझै पनि युवाहरूको शव आउने सिलसिला जारी राख्नुपर्छ र ? वैदेशिक रोजगारको असरबारे निकै कम मात्र अध्ययन भएका छन्। भएका अध्ययनबाट आएका निचोडलाई पनि सम्बन्धित पक्षले गम्भीरतापूर्वक लिएको पाइँदैन। वैदेशिक रोजगारमा गएका युवा पारिवारिक मनमुटाव, चर्को ऋण, श्रमसम्झौताअनुसार काम नहुने, तलब सेवासुविधा नपाउनेजस्ता समस्या सामना गर्न बाध्य छन्। यी सामाजिक र व्यवस्थापकीय समस्या हुन्। विडम्बना राज्यले यति ठूलो समस्यालाई वास्तै गरेको छैन। वैदेशिक रोजगारमा गएका अधिकांश युवा आत्मसम्मानको अभावमा छन्। लामो समयसम्म विदेशमा रहँदा एकातर्प उनीहरूको सामाजिक उपस्थिति कमजोर भएको छ भने अर्कोतर्फ विदेशी भूमिमा ती हेपिएका छन्। मानिस भएर जन्मिएपछि आत्मसम्मानपूर्वक बाँच्न पाउनु मानव अधिकार हो। तर राज्यको अर्थतन्त्रको मूल खाँबो भएर आर्थिक देन गरिरहँदा पनि सधैंभरि अपमानित, अपहेलित भएर बाँच्नुपर्ने विवशतालाई राज्यले समाधान खोजिदिनुपर्दैन ? लाहुरे संस्कृतिबाट हुर्किएको नेपाली समाजका युवाहरू खाडी लाहुरे हुँदै अहिले विश्व बजारका सस्ता श्रमिक बनेका छन्। विदेशगमनसँगै दिनहुँ आउने तीन युवाको शव भयानक तस्बिर हो। वैदेशिक रोजगारले उत्पादनमूलक अर्थतन्त्रमा सिर्जना गरेको ठूलो रिक्ततालाई त तीस, चालीस वर्षमा पूर्ति गरौंला। तर यसले निम्त्याएको सामाजिकसांस्कृतिक रिक्ततालाई कसरी पुर्ने ? सोच्न ढिलाइ भइसकेको छ।"
"बालुवाटारमा ओलीप्रचण्ड वार्ता, के के कुरा भयो ?","काठमाडौँः दुई वाम घटकको एकताका लागि नेकपा एमालेका अध्यक्ष केपी शर्मा ओली र नेकपा माओवादी केन्द्रका अध्यक्ष पुष्पकमल दाहाल प्रचण्डबीच प्रधानमन्त्रीको सरकारी निवास बालुवाटारमा वार्ता भएको छ । माओवादी अध्यक्ष दाहाल सिन्धुपाल्चोकको सुकुटेस्थित रिसोर्टबाट फर्किएपछि दुई नेताबीच बालुवाटारमा सोमबार बिहान डेढ घण्टासम्म वार्ता भएको हो । दुई नेताबीचको वार्ता वाम एकतामा केन्द्रित भएको जानकारी प्रधानमन्त्रीका प्रेस सल्लाहकार चेतन अधिकारीले जानकारी दिए । दुई नेताबीच डेढ घण्टासम्म एकल वार्ता भयो, अधिकारीले भने, दुई दलको एकतामै केन्द्रित भएर कुराकानी भएको छ । एकतामा जाँदा नेता व्यवस्थापन गर्नुपर्ने बाध्यताले तनावमा परेका माओवादी अध्यक्ष दाहाल ओलीसँगको वार्ता छल्दै आराम गर्न आइतवार सुटुक्क सुकुटे पुगेका थिए । तर, त्यहाँबाट उनी सोमबार बिहानै काठमाडौँ आएर सीधै बालुवाटार पुगेका थिए । नेपाल कम्युनिस्ट पार्टीको स्थापना दिवस अर्थात वैशाख ९ गते दुई दलबीच एकता गर्ने यसअघिको सहमति नेता व्यवस्थापन हुन नसक्दा कार्यान्वय हुने सम्भावना लगभग टरेको छ । यो अवस्थामा दुई नेताबीचको वार्तालाई अर्थपूर्णरुपमा लिइएको छ । वैशाख ९ को मिति करिब टर्ने अवस्था आएपछि एकताको अर्को मितिबारे दुवै दलले सहमति जुटाउन सकेका छैनन् । सम्बन्धित समाचार दाहाललाई आफ्नैको दबाब सञ्चारमाध्यमको पछि लाग्दा एकतामा ढिलाइ दुई वाम अध्यक्ष छलफलमा, होला बैशाख ९ मा एकता ?"
मन्त्रालय गाभिए पनि विभाग यथावत् राख्न चलखेल,"काठमाडौं : सरकारले संघीय शासन प्रणालीको कार्यान्वयन स्वरुप केन्द्रमा रहेका मन्त्रालयहरू कटौती गरेपनि मन्त्रालय मातहत रहेका विभिन्न विभाग भने यथावत् राख्न चलखेल सुरु भएको छ। तर मन्त्रालय कटौती सँगै हाल रहेका ६२ वटा विभाग मध्ये अब ५० प्रतिशत कटौती हुनुपर्ने सरोकारवालाहरूले बताएका छन्। संविधानले नै संघ, प्रदेश र स्थानीय तह गरी तीन तहको शासन प्रणाली व्यवस्था गरेको छ। केन्द्रको धेरै अधिकार स्थानीय तहमा गइसकेको छ तर कामै नभएपनि केन्द्रमा रहेका विभागहरू यथावत् राख्ने प्रयास विभिन्न मन्त्रालयका उच्च अधिकारीहरूबाटै सुरु हुन थालेको हो। विगतमा कामै नभएपनि व्यक्ति विशेषलाई बढुवा गराउन तथा विना औचित्य विभाग गठन गर्ने र अनावश्यक दरबन्दी सिर्जना गर्ने गलत पद्धतिका कारण एउटै मन्त्रालय मातहत ६७ वटासम्म विभाग स्थापना भएका थिए। मन्त्रालयकै महाशाखाहरूबाट काम सम्पन्न हुने अवस्थामा पनि अनावश्यक व्ययभार बढाउन विभागहरू गठन भएको थियो। मुलुक संघीयतामा प्रवेश गरिसक्दा समेत विना औचित्य गठन भएका कतिपय विभागहरूलाई कायम राख्ने गरी विभिन्न प्रयास भइरहेको सामान्य प्रशासन मन्त्रालय स्रोतले जानकारी दिएको छ। प्रशासनविद् काशीराज दाहालको नेतृत्वमा गठित अधिकार सम्पन्न संघीय प्रशासनिक पुर्नसंरना सहजीकरण समितिले भने केन्द्रमा बढीमा ३२ वटासम्म मात्रै विभाग राख्न यसअघि नै सरकारलाई सिफारिस गरिसकेको छ। सरकारले प्रधानमन्त्री तथा मन्त्रिपरिषद् कार्यालयसहित रहेका ३१ वटा मन्त्रालय घटाएर २१ बनाइसकेको छ तर १० वटा मन्त्रालय एक आपसमा मर्ज भएपनि ती मन्त्रालय अन्तर्गत रहेका विभागहरू भने हालसम्म खारेजीमा पर्न सकेका छैनन्। नेपालको संविधानले दिएको संघ, प्रदेश र स्थानीय तहको अधिकार क्षेत्र, सरकारले सोही आधारमा लागू गरेको कार्यविस्तृतीकरण प्रतिवेदन तथा कार्यविभाजन नियमावली २०७४ लाई आधार बनाउदा पनि केन्द्रमा धेरै विभागहरू आवश्यक नपर्ने तर्क सामान्य प्रशासन मन्त्रालयका अधिकारीहरूको छ तर विभाग लगायत देशभरमा आवश्यक पर्ने संगठनहरूको संरचना निर्माण तथा कर्मचारी दरबन्दीको निर्क्यौल गर्न सामान्य सचिव शंकरप्रसाद कोइरालाको अध्यक्षतामा गठन भएको संगठन तथा व्यवस्थापन सर्वेक्षण (ओ एण्ड एम) कमिटीलाई पनि विभागहरूको संख्या सकेसम्म धेरै राख्नेगरी केन्द्रको संगठन संरचना बनाउन तीव्र दवाव परिरहेको छ। कामै नभएका विभागहरूलाई पनि यथावत् राख्ने प्रयास थालिनु गलत हो', सामान्यका एक अधिकारीले भने। बढी विभाग तथा निकाय रहेका वन तथा वातावरण मन्त्रालय, कृषि विकास मन्त्रालय, अर्थ मन्त्रालय, भौतिक पूर्वाधार तथा यातायात मन्त्रालय, संस्कृति, पर्यटन तथा नागरिक उड्ययन मन्त्रालय, जनसंख्या तथा वातावरण मन्त्रालय मातहत रहेका धेरै विभागहरू कटौती हुनुपर्ने देखिएको छ। सामान्य प्रशासन मन्त्रलायका सचिव कोइरालाले भने औचित्य र आवश्यकताका आधारमा मात्रै विभागहरू रहने बताउदै आइरहेका छन्। सामान्यका अनुसार प्राविधिक मन्त्रालय र मातहत रहेका विभागहरू यथावत् राख्नुपर्ने माग सहित ती मन्त्रालयका उच्च अधिकारीहरू सामान्य प्रशासन मन्त्रालयमा डेलिगेसन जाने गरेका छन्। संघीय प्रशासनिक पुर्नसंरचना सहजीकरण समितिका अध्यक्ष दाहालले भने संघीयताको वास्तविक कार्यान्वयन गर्ने हो भने विभागको संख्या आधाले कटौती गर्नुपर्ने बताए। आफूहरुले बढीमा ३२ वटा विभाग राख्न सरकारलाई सिफारिस गरेको स्मरण गर्दै दाहालले आफूहरूले गरेको सिफारिसमा बढाउनुको साटो झनै घटाउनु पर्ने आवश्यकता औंल्याए। सामान्य प्रशासन मन्त्रालयका प्रवक्ता सहसचिव शिवराम न्यौपानेले पनि संघीय शासन प्रणालीको मूल्य, मान्यता र भावनालाई आत्मसात गर्ने हो भने केन्द्रमा थोरै र चुस्त संख्यामा विभागहरू कायम हुनुपर्ने आवश्यकता औंल्याए।"
सञ्चारमाध्यमको पछि लाग्दा एकतामा ढिलाइ,"बिर्तामोड : माओवादी केन्द्रका नेता नारायणकाजी श्रेष्ठले नेताहरूमा सिद्धान्त अध्ययन र पढ्ने कुराको विकास कम हुँदा पार्टी एकताको काम लम्बिएको बताएका छन्।सहिद स्मृति तथा जनयोद्धा संरक्षण प्रतिष्ठान दमकले बिर्तामोडमा आयोजना गरेको पार्टी एकता र अबको समाजवाद विषयक गोष्ठीमा आइतबार नेता श्रेष्ठले यस्तो बताएका हुन्। नेताहरू सञ्चारमाध्यमको हेडलाइन र सामाजिक सञ्जालमा आएका कुराको पछि दौडिएकाले पार्टी एकतामा ढिलाइ भएको हो, माओवादीएमाले एकता संयोजन समितिका सदस्य रहेका श्रेष्ठले भने। एकताका आधार के के हुन्, विश्वमा पार्टी एकता गर्दाका अनुभव के छन् भन्ने विषयभन्दा सामाजिक सञ्जालमा के कुरा आए र सञ्चारमाध्यमका हेडलाइन के छन् भन्नेमा ध्यान दिँदा एकताको आधार तय नभएको उनको भनाइ थियो। अहिले दुई ठूला पार्टीबीच ऐतिहासिक एकता हुन लागेको छ। त्यसैले एकताका विषयमा बृहत् बहस र छलफल आवश्यक छ, उनले भने, हामी कसले के भन्यो भन्दा पनि पार्टी एकतापछिको कार्यदिशा के हुन्छ भन्नेमा लाग्नुपर्छ। उनले हरेक कुरामा बहस आवश्यक रहेको उल्लेख गर्दै एकताका विषयमा लामो बहस हुनु सामान्य ठान्नुपर्ने बताए। दुई विचार बोकेका पार्टी एउटै धारमा हिँड्न लागेको र यसमा सबै नेताले मनमा लागेका कुरा पोख्न पाउँदा नै एकताको आधार तयार हुने उनको भनाइ थियो। उनका अनुसार सोमबार पुनः बस्ने एकता संयोजन समितिको बैठकले महत्र्वपूर्ण निर्णय लिनेछ। एमाले र माओवादीबीच पार्टी एकतामा निर्वाचन चिह्न र संख्याले कुनै समस्या नगर्ने पनि उनले बताए। एमाले सचिव तथा परराष्ट्रमन्त्री प्रदीप ज्ञवालीले पार्टी एकता हुनेमा दुईमत नरहेको उल्लेख गर्दै एमाले एकता गर्न जस्तोसुकै अवस्थामा पनि लचक बनेको बताए। हामी एकताका विषयमा यतिसम्म पनि लचक छौं कि योभन्दा लचक हुने बिन्दु छैन, उनले भने। उनले एमालेभित्रको तह र पोजिसनले पार्टी एकताका विषयमा केही फरक नपार्ने बताए। उनले पाटी एकता हुँदैन कि भन्ने शंका नराख्न कार्यकर्तालाई आग्रहसमेत गरे।"
राष्ट्रियसभा सांसदको पदावधीका लागि गोलाप्रथा,"काठमाडौं : राष्ट्रियसभामा जुन सदस्य जुन क्लस्टरबाट आएको हो त्यही क्लस्टरका सदस्यबीच गोला हालेर पदावधी निर्धारण गरिने भएको छ। संसद् सचिवालयले तयार पारेको राष्ट्रियसभा सदस्यको पदावधीसम्बन्धी कार्यविधिमा चार क्लस्टर बनाएर सदस्यहरूबीच गोला हाल्ने उल्लेख छ। राष्ट्रियसभा सांसदको पदावधी ६ वर्ष हुने भए पनि पहिलो पटक एक तिहाइ सदस्यको पदावधी प्रत्येक दुई वर्षमा सकिन्छ। ५९ सदस्यीय राष्ट्रियसभाका एक तिहाइ सदस्यको २ वर्ष, एक तिहाइको ४ वर्ष र एक तिहाइको कार्यकाल ६ वर्षको हुनेछ। पदावधी निर्धारण भने गोला प्रथाद्वारा हुनेछ। संसद् सचिवालयका सचिव वीरेन्द्रबहादुर कार्की नेतृत्वको समितिले तयार पारेको गोला प्रथाद्वारा पदावधी कायम गर्ने कार्यविधिमा खुला, महिला, मनोनीत तथा दलितअल्पसंख्यक गरी चार क्लस्टर बनाइएको छ। ७ वटा प्रदेशबाट खुलामा तीन र महिलामा तीन जना सदस्य निर्वाचित भएका थिए। कार्यविधिअनुसार प्रत्येक प्रदेशबाट खुलामा आएका तीन जना सांसदबीच गोला हालिनेछ। त्यसरी गोला हाल्दा प्रत्येक प्रदेशमा एक जनाको २ वर्ष, एक जनाको ४ वर्ष र एक जनाको ६ वर्षको कार्यकाल निर्धारण हुनेछ। महिला कोटाबाट निर्वाचित सांसदबीच पनि खुला सदस्यकै जस्तो प्रदेशका तीन सांसदबीच गोला हाली २, ४ र ६ वर्षको कार्यकाल निर्धारण हुनेछ। दलित र अल्पसंख्यकसिमान्तकृत कोटाबाट आएका सांसदको भने देशभरिकै एउटा क्लस्टर बनेको छ। यो कोटामा प्रत्येक प्रदेशबाट एकएक जनाका दरले दलित र अल्पसंख्यक वा सिमान्तकृत कोटामा सांसद निर्वाचित भएका थिए। दलितबाट ७ र अल्पसंख्यकसिमान्तकृतबाट आएका ७ जना गरी १४ जनाको क्लस्टर बनाइएको छ। १४ जनामध्ये ४ जनाको २ वर्ष, ४ जनाको ४ वर्ष र ४ जनाको ६ वर्षको कार्यकाल हुनेछ। बाँकी २ जनामध्ये एक जनाको ४ र अर्कोको ६ वर्ष कार्यकाल हुने गरी कार्यविधिमा व्यवस्था गरिएको छ। मनोनीत कोटामा आएका तीन जनाबीच गोला हालिनेछ। एक जनाको २, अर्कोको ४ र अर्को एकजनाको ६ वर्षको कार्यकाल हुनेछ। राष्ट्रियसभा अध्यक्ष र उपाध्यक्षको कार्यकाल पनि गोलाप्रथाद्वारा तय हुनेछ। राष्ट्रियसभामा ७ प्रदेशबाट ८ जनाका दरले ५६ जना निर्वाचित र ३ जना सरकारको सिफारिसमा राष्ट्रपतिबाट मनोनित भएका थिए। सबै प्रदेशमा समान रूपमा सांसदको पदावधी कायम गर्न कार्यविधिमा प्रदेश स्तरका क्लस्टरमा गोला हाल्ने उल्लेख छ। हामीले कार्यविधि बनाएर राष्ट्रियसभा अध्यक्षलाई दिएका छौं, संसद् सचिवालयका प्रवक्ता भरतराज गौतमले भने, अध्यक्षज्यूले अध्ययन गरिसकेपछि गोलामार्फत माननीयज्यूहरूको कार्यकाल निर्धारण गरिनेछ। राष्ट्रियसभा चुनाव माघ २४ मा भएको थियो। संसद्को पहिलो अधिवेशन चैत २० मा सकिए पनि कार्यविधि नबन्दा राष्ट्रियसभा सांसदहरूको पदावधी निर्धारण हुन सकेको छैन। अब आगामी अधिवेशनसम्म पदावधी निर्धारण हुन्छ होला, उनले भने, राष्ट्रियसभा नियमावली पनि सँगसँगै तयार भइरहेकाले केही दिन ढिलाइ भएको हो।"
अदालतले मुख्य न्यायाधिवक्ताको घर भेटेन,"काठमाडौं : साइबर क्राइम सम्बन्धी एक मुद्दामा प्रदेश २ का मुख्य न्यायाधिवक्ता दीपेन्द्र झाको घरठेगाना फेला नपरेको भन्दै अदालतले ललितपुर महालक्ष्मी नगरपालिका५ को कार्यालयमा लगेर म्याद टाँसेको छ । काठमाडौं जिल्ला अदालतको पत्र अनुरुप ललितपुर जिल्ला अदालतका तामेलदारले वडामा लगेर म्याद टाँसेका हुन् । उक्त जानकारी आइतबारै ललितपुरले काठमाडौं जिल्ला अदालतलाई दिएको छ । झालाई बयान र थुनछेक प्रयोजनका लागि हाजिर गराउने प्रयोजनको उक्त म्याद भने चैत १८ गते नै वडामा टाँसिएको जानकारी तामेलदारले अदालतलाई गराएका छन् । आधार र प्रमाणबिनै झाले आफूविरुद्ध भ्रष्टाचारीको आरोप लगाउँदै आफ्नो वेबसाइट र फेसबुकमार्फत इज्जतप्रतिष्ठामाथि आघात पुर्याएको दाबीसहित राष्ट्रिय मानवअधिकार आयोगका तत्कालीन अधिकृत कोषराज न्यौपानेले दिएको जाहेरीअनुरूप झाविरुद्ध पुस ३० गते काठमाडौं जिल्ला अदालतमा विद्युतीय कारोबार अपराध (साइबर) मुद्दा दायर भएको थियो । प्रहरी जाहेरीअनुरूप जिल्ला सरकारी वकिल कार्यालय काठमाडौंका सहायक जिल्ला न्यायाधिवक्ता बद्रीकुमार कार्कीले अभियोग दर्ता गरेका हुन् । उहाँको घरद्वार फेला नपरेपछि महालक्ष्मी नगरपालिका, वडा नम्बर५ को कार्यालयमा बेपत्ते म्याद तामेल भएको जानकारी आएको छ, काठमाडौं जिल्ला अदालतका मुद्दा दर्ता फाँटका अधिकृत टीकासिंह खत्रीले अन्नपूर्णसँग भने, ललितपुर जिल्ला अदालतका तामेलदारले वतन फेला नपरेको भन्दै हाजिर हुन आउन ३० दिने म्याद टाँसेका हुन् । खत्रीले मुद्दा प्रक्रियाका लागि अदालतमा हाजिर हुन आउन म्यादपुर्जी जारी भएको बताए । झाको घर भने ललितपुर टीकाथलीमा रहेको अभियोगपत्रमै उल्लेख छ । मुद्दामा भएको सुनुवाइपछि काठमाडौं जिल्ला अदालतका न्यायाधीश कविप्रसाद न्यौपानेको आदेशअनुरूप झाको नाउँमा म्याद जारी भएको हो । झाद्वारा सञ्चालित मधेसी युथ डट कम नामको इन्टरनेट वेबसाइट र फेसबुकमार्फत समाचार प्रवाहित गर्दै संसारभर आफ्नो चरित्रहत्या गरेको दाबीसहित पीडित न्यौपानेद्वारा जाहेरी परेको थियो । मानवअधिकार आयोगका कामकारबाहीमा अनियमितता गरेको भनेर वेबसाइट र फेसबुकमा सन्देश प्रवाह गरेपछि आफ्नाविरुद्ध चरित्रहत्या हुने गरी विभिन्न कमेन्ट गरिएको दाबी उनको छ । काठमाडौं जिल्ला अदालतका स्रेस्तेदार कृष्ण नेपालले कानुनतः विपक्षीलाई रीत पूर्वकको म्याद तामेल भएको छ भने फैसला नरोकिने बताए । मुलुकी ऐन अदालती बन्दोबस्त महलको ११० नं मा केके भए मुद्दाको रीत पुग्छ भन्ने उल्लेख छ । उक्त व्यवस्थाअनुसार भएको छ भने मुद्दाको कारबाही अघि बढाउन समस्या हुँदैन, नेपालले भने । प्रदेश२ का मुख्य न्यायाधिवक्ता झाले भने आफूविरुद्ध दर्ता गरेको मुद्दा झुटा र पूर्वाग्रही रहेको बताए । त्यो मुद्दा झुटा हो । यसरी मुद्दा चलाउँदै जाने हो भने कोही बाँकी रहँदैन, झाले प्रतिक्रिया दिँदै भने, मुद्दामा केही विधि र प्रक्रिया पुर्याउनुपर्ने हुन्छ । म अर्को साता अदालतमा जान्छु । उनले मुद्दामा कुनै सत्यता नरहेको भन्दै प्रतिवाद पनि गरे ।"
देउवाको घोषणाः ओलीको राष्ट्रवाद दिल्लीमा पुगेपछि लम्पासारवाद,"कृष्ण सारु मगर हेटौंडाः नेपाली कांग्रेसका सभापति तथा पूर्वप्रधानमन्त्री शेरबहादुर देउवाले प्रधानमन्त्री केपी शर्मा ओलीलाई लम्पासरवादीको आरोप लगाएका छन् । नेपाल तरुण दल केन्द्रीय समितिको आयोजनामा सोमबार हेटौंडामा भएको ३ नम्बर प्रदेशस्तरीय प्रशिक्षणको उद्घाटन समारोहलाई सम्बोधन गर्दै देउवाले ओलीको राष्ट्रवाद भारतमा पुगेर लम्पासरवादमा परिणत भएको दावी गरे । ओली कहिले राष्ट्रवादी थिएनन् । उनको राष्ट्रवाद अहिले भारत पुगेर लम्पसारवादमा पुगेर टुंगिएको छ, देउवाले भने । नेकपा एमालेका अध्यक्ष तथा प्रधानमन्त्री ओलीप्रति खनिएका देउवाले प्रश्न गर्दै भने, लम्पसरावादलाई राष्ट्रवाद भन्ने ? उनले कांग्रेसमात्र राष्ट्रवादी पार्टी भएको दावी गरे । हिमाल, पहाड र मधेशलाई मिलाएर अगाडि बढ्न सक्ने भनेको कांग्रेस हो । देशलाई एकताको सुत्रमा बाँध्ने पार्टी भनेकै कांग्रेस हो । त्यसकारण राष्ट्रिय एकता नै राष्ट्रवाद हो भनेर बुझ्न जरुरी रहेको छ, देउवाले भने । उनले कांग्रेस अन्तरघात र बाम गठबन्धनको कारण दोस्रो पार्टी भएको दावी गरे । हारको पहिलो कारण भनेको अन्तरघात हो । हामीले खुलेआम टिकट नपाएपछि अन्तरघात गरेर अघि बढ्दा यस्तो अवस्था सिर्जना भयो । नत्र हामी अझै २० सिट जित्न सक्थ्यौं, उनले पार्टीभित्र अनुशासन कायम गरेर अगाडि नबढेसम्म पार्टीले बहुमत ल्याउन नसक्ने दावी गरे । निर्वाचनमा सवैले टिकट पाउँदैनन् । टिक पाउनेलाई जिताउन लाग्न छाडेर अन्तरघात गर्ने प्रवृत्ति कांग्रेसमा नहटेसम्म बहुमत ल्याउन गाह्रो हुन्छ । पार्टीमा अनुशासन कायम गर्दै अन्तरघातीलाई कारबाही गरेर म कुनै पनि हालतमा पार्टीलाई बहुमतमा ल्याएर छाड्नेछु, देउवाले भने । दुई पार्टी मिलेपछि केही सिटमा कमी भएको हो । केन्द्रीय कार्यसमितिमा छलफल भइरहेको छ । संविधान कार्यान्वयन नभएको भए जेपनि हुन सक्थ्यो । त्यसकारण निर्वाचनमा जानुको विकल्प थिएन, उनले कांग्रेसको नेतृत्वमा निर्माण भएको संविधान कार्यान्वयन कांग्रेसकै काँधमा रहेको बताए । देउवाले इतिहासमा धेरैपटक कांग्रेसलाई सिध्याउन खोजेपनि असफल भएको बताउँदै कांग्रेस ठूलो पार्टी हुने बताए । आगामी निर्वाचनको तयारीमा अहिले देखि नै तरुण दललाई क्रियाशील भएर लाग्न आग्रह गरे ।"
"शेरबहादुर भन्छन्: कम्युनिष्टले मनोमानी गरे, अधिनायकवाद आइसक्यो","चितवनः नेपाली कांग्रेसका सभापति शेरबहादुर देउवाले वाम गठबन्धन नेतृत्वको सरकारले देशमा अधिनायकवाद सुरु गरिसकेको आरोप लगाएका छन् । भरतपुर विमानस्थलमा सोमबार पत्रकारहरुसँग कुरा गर्दै सभापति देउवाले मनोमानी ढंगले सरकारले काम गरिरहेको बताउँदै यसलाई 'अधिनायकवाद' को संज्ञा दिए । 'सरकारले एकलौटी गर्न खोजे जस्तो देखिन्छ । अधिनायकवाद सुरु भइसक्यो', उनले भने, 'मनोमानी बढ्यो ।' पत्रकारहरुको अर्को प्रश्नमा सभापति देउवाले कम्युनिष्टमाथि व्यङ्ग्य गरे । 'अब विकास गर्छन्, अधिनायकवादको', देउवाले भने । एक सय दिन सरकारको हनिमुन समय भएको भन्दै उनले आफूहरुले काम हेरिरहेको जिकिर गरे। 'सुरुकै कामबाट धड्काधड्की विकास भएको छ', देउवाले व्यङ्ग्य गर्दै भने, 'कुनै किसिमको सरसल्लाह छैन, आफ्नै तरिकाले गरेका छन्, काम गर्न सकेका छैनन् ।' पार्टी कमजोर भएको छ नि भन्ने पत्रकारको प्रश्नमा उनले दुई पार्टी मिलेपछि निर्वाचनमा जितहार हुने कुरा स्वाभाविक भएको बताए । देउवाले प्रजातन्त्रको रक्षाका लागि लड्ने पनि बताए । 'प्रजातन्त्रको मूल्य मान्यताअनुसार जनताको अधिकारका लागि कांग्रेस निरन्तर लडिरहन्छ', उनले भने । रासस"
परराष्ट्रमन्त्री आज चीन जाँदै,"काठमाडौं : प्रधानमन्त्री केपी ओलीको आसन्न चीन भ्रमण तयारीका लागि परराष्ट्रमन्त्री प्रदीपकुमार ज्ञवाली सोमबार चीन जाँदै छन्। प्रधानमन्त्रीनिकट स्रोतका अनुसार प्रधानमन्त्री ओली वैशाखभित्रै चीन भ्रमणमा जाने तयारीमा छन्। प्रधानमन्त्रीको भ्रमण तयारीकै लागि परराष्ट्रमन्त्री ज्ञवाली चीन जान लागेको परराष्ट्र मन्त्रालय स्रोतले जनाएको छ। प्रधानमन्त्रीको यही महिनाभित्र चीन भ्रमण हुन सक्छ, त्यसैको तयारीका लागि मन्त्री चीन जाँदै हुनुहुन्छ, परराष्ट्र मन्त्रालयका एक अधिकारीले अन्नपूर्णसँग भने। उनले परराष्ट्रमन्त्रीको भ्रमणपछि प्रधानमन्त्री ओलीको चीन भ्रमणको मिति तय हुने जनाए। दुई वर्षअघि प्रधानमन्त्री हुँदा चीनसँग भएका सम्झौताबारे मन्त्रीज्यूले बेइजिङमा छलफल गर्नुहुन्छ, ती अधिकारीले भने। दुई वर्षअघि प्रधानमन्त्री ओली र चिनियाँ समकक्षीबीच १० बुँदे सम्झौता भएको थियो। नेपालचीनबीच पहिलो पटक भएको पारवहन सम्झौतालाई निकै महत्वसाथ हेरिएको थियो। भारतसँग मात्र निर्भर हुँदै आएको नेपाललाई चिनियाँ बन्दरगाहसम्म पहुँच दिने यो सम्झौतालाई ऐतिहासिक भनिएको थियो। यस्तै, चीनको महत्वाकांक्षी परियोजना बेल्ट एन्ड रोड इनिसियटिभ (बीआरआई) मा नेपालले हस्ताक्षर गरे पनि कार्यान्वयनमा खासै चासो नदिएको चिनियाँ पक्षको गुनासो छ। चिनियाँ विदेशमन्त्री वाङ हीको निमन्त्रणामा ६ दिने औपचारिक भ्रमणमा जान लागेका मन्त्री ज्ञवालीले बेइजिङमा चीनका नेतासँग समेत भेट्नेछन् भने मन्त्री ज्ञवाली र चिनियाँ समकक्षी वाङबीच बुधबार द्विपक्षीय छलफल हुनेछ।"
दाहाललाई आफ्नैको दबाब,"चिरञ्जीवी ढुंगानानरेन्द्र साउद काठमाडौं : भोटेकोसी किनारको सुकुटे बीच र माओवादी केन्द्रका अध्यक्ष पुष्पकमल दाहालको सम्बन्ध अनौठो छ। राजनीतिक तनाव भयो कि, दाहाल रिफ्रेस हुन हरेक पटक सुकुटे पुग्ने गर्छन्। यसपटक पनि दाहाल तनाव साम्य पार्न आइतबार सुकुटे पुगेका छन्। पूर्वनिर्धारित सहमतिअनुसार राजनीतिक गतिविधि अघि बढे एमालेमाओवादी बीचको पार्टी एकता हुन एक साता मात्रै बाँकी छ। एकतामा जानै लाग्दा दाहालमाथि आफ्नै पार्टीभित्रका नेताको दबाब तीव्र छ। एकीकरण हुँदा सैद्धान्तिक रूपमा आत्मसमर्पण भएको नदेखियोस् भन्ने पक्ष त छँदै छ, माओवादी केन्द्रका एक उच्च नेताका अनुसार दाहाललाई यतिबेला सबैभन्दा ठूलो दबाब नेता व्यवस्थापनमा परेको छ। उच्च स्रोतका अनुसार एमालेसँग पार्टी एकतापछि केन्द्रीय तह सानो हुने भएपछि आफूलाई कुनै पनि हालतमा केन्द्रीय तहमा पार्न नेताले दाहाललाई तीव्र दबाब दिइरहेका छन्। दाहाल आफैं पनि पार्टी एकतापछिको आफ्नो स्थान र भूमिकाबारे पिरलोमा रहेको उनीनिकट नेताहरूको भनाइ छ। अध्यक्षज्यू रिफ्रेस हुन सुकुटे पुग्नुको खास कारण पनि यही हो दाहाल नजिकका एक नेताले अन्नपूर्ण पोस्ट्सँग भने, पार्टी एकता नगर्न अन्तर्राष्ट्रिय क्षेत्रबाट दिइएको दबाबका कारण धेरथोर तनाव होला तर यसलाई उहाँले इग्नोर गरिरहेजस्तो लाग्छ। एकीकृत पार्टीको अन्तरिम विधान तथा राजनीतिक प्रतिवेदन बनाउन गठित दुवै कार्यदलको सुझावका आधारमा वैशाख ९ गते पार्टी एकता गर्ने घोषणा गरिएको थियो। तर, पार्टी नेताको व्यवस्थापनमा समस्या देखिएपछि दाहालले पछिल्लोपटक बराबरी का आधारमा एकता गर्नुपर्ने धारणा व्यक्त गर्दै आएका छन्। दुई दलबीच एकता गर्न बनेको कार्यदलले २ सय ९९ सदस्यीय केन्द्रीय कमिटी, ९९ सदस्यीय पोलिटब्युरो र ३३ सदस्यीय स्थायी समितिको प्रस्ताव गरेको छ। माओवादी केन्द्रकी प्रवक्ता पम्फा भुसालका अनुसार माओवादी केन्द्रको मात्र ३ हजार ९ सय ९९ सदस्यीय केन्द्रीय समिति, ३ सय ९९ सदस्यीय पोलिटब्युरो र ३४ सदस्यीय स्थायी समिति छ। पार्टी एकताका क्रममा माओवादी केन्द्रका अधिकांश नेताको तह घटुवा हुने निश्चित भएपछि पार्टीभित्र उत्पन्न तरंगले अध्यक्ष दाहाल तनावमा छन्। एमाले एक नेताका अनुसार पार्टी एकताका लागि एमालेतर्फ कुनै समस्या छैन। तर, दाहालले आन्तरिक व्यवस्थापन कसरी गर्छन् भन्नेमा ९ गतेको एकता घोषणामा भरपर्ने एमालेका ती नेताको भनाइ छ। एमाले अध्यक्ष एवं प्रधानमन्त्री केपी ओलीले आफ्नो भारत भ्रमणअगावै पार्टी एकताको कोसिस गरे पनि दाहालले आन्तरिक व्यवस्थापन गर्न नसक्दा त्यतिखेर एकता घोषणा नभएको एमाले नेताको भनाइ छ। केन्द्रीय कमिटीमा सम्मानजनक व्यवस्थापन गर्ने नीतिगत निर्णय हुन्छ, माओवादी केन्द्रका नेता नारायणकाजी श्रेष्ठले भने, पार्टी एकता हुन्छ, आन्तरिक तयारी भइरहेका छन्। पार्टी एकीकरण प्रक्रिया संवादविहीन रहकै अवस्थामा दाहाल सिन्धुपाल्चोकको सुकुटे पुगे पनि एकदुई दिनभित्र एमाले अध्यक्ष ओली र दाहालबीच कुराकानी हुने नेताहरू बताउँछन्। पार्टी एकताका कारण उत्पन्न तनावबाट मुक्त हुन र थप गृहकार्य गर्न दाहाल सुकुटे पुगेको माओवादी केन्द्रका नेताको भनाइ छ। दाहालसँगै माओवादी केन्द्रका नेता अग्नि सापकोटा पनि सुकुटेमै छन्। सुकुटेमा दाहालले एकताबारे गृहकार्य गर्ने नेताहरूको बुझाइ छ। यसअघि दाहाल तत्कालीन अख्तियार प्रमुख लोकमानसिंह कार्कीविरुद्धको महाभियोग प्रस्ताव दर्ता गर्ने बेलामा पनि सुकुटे गएका थिए। पार्टी एकताको गृहकार्य गर्न बनेको कार्यदल र राजनीतिक प्रतिवेदन कार्यदलका प्रतिवेदन बुझ्ने क्रममा वैशाख ९ गते कम्युनिस्ट पार्टीको स्थापना दिवसका दिन एमाले माओवादी पार्टी एकता गर्ने घोषणा गरिएको थियो। एमाले संसदीय दलका उपनेता एवं कार्यदलका नेता सुवास नेम्बाङले प्रधानमन्त्री ओलीको भारत भ्रमण र प्रधानमन्त्रीको रारा भ्रमणका कारण पार्टी एकता प्रक्रियामा केही ढिलोजस्तो देखिए पनि ओली र दाहालबीच केही दिनभित्रै बैठक बस्ने बताए। आजभोलिमै दुई नेता बस्नुहुन्छ। त्यसपछि एकता संयोजन समितिको बैठक बस्छ। पूर्वनिर्धारित वैशाख ९ गते नै पार्टी एकता घोषणा हुन्छ, नेम्बाङले भने। पार्टी एकताबारे छलफल गर्न एमालेले यसै साता पोलिटब्युरो र केन्द्रीय कमिटी बैठक बोलाएको छ। माओवादी नेता मणि थापाले भने वैशाख ९ गते नै एकता घोषणा गर्न आवश्यक गृहकार्य पूरा हुने सम्भावना नरहेको बताए। ओलीदाहाल भेटका शृंखला  चैत १२ गते : माओवादी केन्द्रका अध्यक्ष पुष्पकमल दाहालद्वारा प्रधानमन्त्री एवं एमाले अध्यक्ष केपी ओलीसमक्ष एकीकृत पार्टीका कमिटीमा दुवै पक्षका बराबरी संख्याका नेताकार्यकर्ता समेटिनुपर्ने प्रस्ताव  चैत १५ गते : प्रधानमन्त्रीको भारत भ्रमणअगाडि नै पार्टी एकता गर्ने प्रस्ताव प्रधानमन्त्री केपी ओली २३ देखि २५ चैतसम्म भारतको तीनदिने राजकीय भ्रमणमा जाने तयारीका कारण टरेको  चैत २० गते : एमालेमाओवादीले वैशाख ९ गते औपचारिक रूपमा पार्टी एकता गर्ने भएका छन्। एकीकृत पार्टीको अन्तरिम विधान तथा राजनीतिक प्रतिवेदन बनाउन गठित छुट्टाछुट्टै दुवै कार्यदलको सुझावका आधारमा पार्टी एकता वैशाख ९ गते हुने।  चैत २१ गते : एमालेमाओवादीले वैशाख ९ गते औपचारिक रूपमा पार्टी एकता गर्ने भएका छन्। एकीकृत पार्टीको अन्तरिम विधान तथा राजनीतिक प्रतिवेदन बनाउन गठित छुट्टाछुट्टै दुवै कार्यदलको सुझावका आधारमा पार्टी एकता वैशाख ९ गते हुन लागेको हो।  चैत २२ गते : एमालेमाओवादीले वैशाख ९ गते काठमाडौंमा भव्य सभा आयोजना गरी पार्टी एकताको घोषणा गर्ने भएका छन्। बिहीबार बसेको पार्टी एकता संयोजन समिति बैठकले लेनिन जयन्ती तथा पार्टी स्थापना दिवसको अवसर पारेर पार्टी एकताको घोषणा गर्ने निर्णय गरेको एमाले वरिष्ठ नेता झलनाथ खनालले बताए।  वैशाख ३४ गते वार्ता हुँदै माओवादी केन्द्रका अध्यक्ष पुष्पकमल दाहालद्वारा प्रधानमन्त्री एवं एमाले अध्यक्ष केपी ओलीसमक्ष एकीकृत पार्टीका कमिटीमा दुवै पक्षका बराबरी संख्याका नेताकार्यकर्ता समेटिनुपर्ने प्रस्ताव  चैत १५ गते : प्रधानमन्त्रीको भारत भ्रमणअगाडि नै पार्टी एकता गर्ने प्रस्ताव प्रधानमन्त्री केपी ओली २३ देखि २५ चैतसम्म भारतको तीनदिने राजकीय भ्रमणमा जाने तयारीका कारण टरेको  चैत २० गते : एमालेमाओवादीले वैशाख ९ गते औपचारिक रूपमा पार्टी एकता गर्ने भएका छन्। एकीकृत पार्टीको अन्तरिम विधान तथा राजनीतिक प्रतिवेदन बनाउन गठित छुट्टाछुट्टै दुवै कार्यदलको सुझावका आधारमा पार्टी एकता वैशाख ९ गते हुने।  चैत २१ गते : एमालेमाओवादीले वैशाख ९ गते औपचारिक रूपमा पार्टी एकता गर्ने भएका छन्। एकीकृत पार्टीको अन्तरिम विधान तथा राजनीतिक प्रतिवेदन बनाउन गठित छुट्टाछुट्टै दुवै कार्यदलको सुझावका आधारमा पार्टी एकता वैशाख ९ गते हुन लागेको हो।  चैत २२ गते : एमालेमाओवादीले वैशाख ९ गते काठमाडौंमा भव्य सभा आयोजना गरी पार्टी एकताको घोषणा गर्ने भएका छन्। बिहीबार बसेको पार्टी एकता संयोजन समिति बैठकले लेनिन जयन्ती तथा पार्टी स्थापना दिवसको अवसर पारेर पार्टी एकताको घोषणा गर्ने निर्णय गरेको एमाले वरिष्ठ नेता झलनाथ खनालले बताए।  वैशाख ३४ गते वार्ता हुँदै"
"दुई वाम अध्यक्ष छलफलमा, होला बैशाख ९ मा एकता ?","काठमाडौं : प्रधानमन्त्री तथा एमाले अध्यक्ष केपी शर्मा ओली र माओवादी अध्यक्ष पुष्पकमल दाहालबीच वार्ता चलिरहेको छ । बावुवाटार प्रधानमन्त्री निवास जारी छलफलमा पार्टी एकतामा देखिएका विवादित विषयमा छलफल हुने जनाइएको छ । रारा घुमेर आएका ओली र पारिवारि जमघटका लागि सिन्धुपाल्चोकको सुकुटे पुगेर फर्केका दाहाल पार्टी एकताका लागि तयार पारेका प्रतिवेदनहरुको अध्ययनपछि छलफलमा जुटेको प्रधानमन्त्रीका प्रेस संयोजक चेतन अधिकारीले बताएका छन् । प्रधानमन्त्री ओलीको भारत भ्रमणअघि नै पार्टी एकता गर्ने भनिए पनि, केही महत्वपूर्ण विषयमा सहमति हुन नसकेको भन्दै बैशाख ९ गते पार्टी एकता गर्ने भनी मिति तोकिएको थियो। दुई अध्यक्ष बीचको आजको छलफलबाट पार्टी एकता कहिले हुने भन्ने टुंगो लाग्ने अनुमान गरिएको छ ।"

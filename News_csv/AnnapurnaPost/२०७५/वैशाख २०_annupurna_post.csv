शीर्षक,विवरण
सुन तस्करी,"३३ किलो सुन तस्करी प्रकरणलाई लिएर थालिएको अनुसन्धानमा गाँठाहरू थुप्रिँदै गएपछि शंकाको शृंखला पनि बढ्दै गएको छ। सतहमा एकपछि अर्को गरी गुनासा आउन थालेपछि अनुसन्धान प्रक्रिया कता जाने हो भन्ने प्रश्न उठ्नु अस्वाभाविक पनि होइन। एकातिर प्रहरीका उच्च पदस्थ अधिकारी शंकाको घेराभित्र मुछिएका छन् भने अर्कोतर्प मुख्य तस्कर आरोपित र मतियार शंका गरिएका एसएसपी फरार छन्। तस्करीको सुन कहाँ छ फेला नपर्नु, शंकाको घेराभित्र उच्च पदस्थ अधिकारीहरू मुछिनु, तस्करीमा केवल प्रहरी मात्र नभई भन्सारका कर्मचारीको संलग्नता हुन सक्ने शंका हुनु तर त्यसबारे अनुसन्धान नतेर्सिनु जस्ता गाँठाहरूले अनुसन्धान प्रक्रियालाई अझ जटिल बनाइदिएको छ। गृह सहसचिवको नेतृत्वमा गठित छानबिन समितिले निचोड ल्याउने आशा गर्नैपर्नेछ। फेरि पनि मुद्दाको संवेदनशीलतालाई हेरेर प्रश्न गर्नु अन्यथा हुने छैन। सुन तस्करीलाई राज्यले संगठित अपराधअन्तर्गत राखेको छ। संगठित अपराध राज्यविरुद्धको अपराध हो। यसै पनि अपराधशास्त्रका विज्ञहरू तस्करीको सुनलाई मुद्राको वैकल्पिक रूपको रूपमा लिन्छन्। सुन तस्करी छ भने अन्य प्रतिबन्धित सामग्रीको तस्करी पनि भइरहेछ भनेर बुझ्ने गरिन्छ। त्यसैले सुन तस्करी संवेदनशील मानिन्छ। यसै पनि विश्वव्यापीकरणसँगै हतियार र लागूपदार्थ तस्करी बढिरहेको स्वीकार गरिन्छ। ३३ किलो सुन तस्करी नेपालमा भएको तस्करीको इतिहासमा नयाँ होइन, चर्चामा आएको पछिल्लो मात्रै हो। खासगरी तस्करीसँगै हत्या र फरार प्रक्रिया पनि जोडिएपछि यसले मिडियामा प्रमुख स्थान पायो। इतिहासमा रेकर्ड नै राख्ने गरी यसअघि भएका आधा दर्जनभन्दा ठूला सुन तस्करीलाई पूर्ण अनुसन्धान प्रक्रियामा नलैजाँदा आजको समस्या आएको हो। पञ्चायतकालको पछिल्लो दशकबाट देखिएको सुन तस्करीको रोग आजको अवस्थासम्म आउँदा निकै झांगिएको छ। जबकि संसदीय व्यवस्थाको सुरुवाती अभ्यासमै यस विषयमा संसद्मै प्रश्न उठेको थियो। तस्करीमा बहालवाला गृहमन्त्रीको सहभागी रहेको आरोप संसद्भित्रै लगाइएको थियो। तर उक्त अनुसन्धान निष्कर्षमा पुग्नुअघि नै रोकियो। किन रोकिएको थियो त्यो अनुसन्धान ? सुन तस्करीको वर्तमान घटनामा नेपाल प्रहरीका उच्च अधिकारीहरू नै मुछिएका छन्। प्रहरीका उच्च अधिकारी अभियुक्त बनाइनुले मुद्दाको जटिलता मात्र अभिव्यक्त गर्दैन, प्रहरी संगठनप्रतिको जनविश्वास पनि कमाजोर बनाएको छ। त्यसमाथि भन्सार छलीबाट मात्र हुन सक्ने तस्करी भएकाले यसमा त्यहाँका अधिकारी पनि जोडिन आइपुग्छन्। विमानस्थलबाट मात्र नभई पछिल्लो समय तातोपानी र केरुङ नाकाबाट पनि सुन तस्करी भइरहेको खुलिसकेको छ। त्यसैले गहिराइमा पुग्ने गरी सही अनुसन्धान गर्ने हो भने यो तस्कर सञ्जालमा स्थानीय प्रशासकहरू पनि मुछिन आइपुग्ने सम्भावना प्रस्ट देखिन्छ। सुन तस्करीमा संलग्नहरूबारे समाजमा कूतुहल बढ्दै जाँदा तिनको असलियत बाहिर ल्याइनु अनिवार्य छ। यसका लागि अनुसन्धान समितिले कहींकतैबाट प्रभावित नभई निडरका साथ तथ्य बाहिर ल्याउन सक्नुपर्छ, अनुसन्धानका वैज्ञानिक प्रक्रियामा अवलम्बन गरिनुपर्छ र अनुसन्धानको गुणस्तर वृद्धि गर्न ढिलाइ गर्नु हुँदैन। तस्करीमा शक्ति केन्द्र मानिएका उच्च पदस्थहरूको समेत सहभागिता भएकाले मुद्दा कमजोर पार्ने खेल चलिरहेको हुन सक्छ। त्यसकारण पनि अनुसन्धान प्रक्रियालाई झनै निर्मम बनाइनु जरुरी छ। सुन तस्करी राज्यविरुद्धको अपराध हो। यसले एकातिर देशलाई वित्तीय घाटातर्प लैजान्छ भने अर्कोतर्फ अपराधको नयाँ शृंखला सुरु गर्छ। देशलाई अपराधको जञ्जालमा फसाउने घृणित कार्यमा सहभागी जोसुकै होस्, कुनै पनि तर्कका आधारमा छुट पाउनु हुँदैन। त्यसैले अनुसन्धान प्रक्रिया कडा, कठोर र निर्मम हुन जरुरी छ।"
बिहीबार ओलीदाहालबीच दुई पटक भेटवार्ता : के कुरा भयो ?,"काठमाडौं : पार्टी एकतालाई वारपार लगाउन एमालेमाओवादी केन्द्रका अध्यक्ष सघन वार्तामा बसेका छन्। एमालेमाओवादी बीचको एकता एकीकृत पार्टीको संगठनात्मक हिस्सेदारी, चुनाव चिन्ह, माओवादी जनयुद्धको स्वीकारोक्ति लगायतका विषयमा दुई अध्यक्षबीच छलफल भएको छ। विहीबार एमाले अध्यक्ष तथा प्रधनमन्त्री केपी ओली र माओवादी केन्द्रका अध्यक्ष पुष्पकमल दाहालबीच दुईपटक भेटवार्ता भएको छ। बिहीबारको छलफलमा संगठनात्मक हिस्सेदारी कसरी मिलाउने र कार्यदलले बुझाएको रिपोर्टका आधारमा एकीकृत पार्टीको केन्द्रीय समितिको आकार कस्तो बनाउने भन्नेमै केन्द्रित रहेर छलफल भएको छ। छलफल सकारात्मक भए पनि एकीकृत पार्टीको संगठनात्मक हिस्सेदारी लागयतमा अझै ठोस सहमति हुन सकेको छैन। प्रधनमन्त्री ओली शुक्रबार)चितवन र धनगढी जाने कार्यक्रम रहेपनि दाहालसँगको छलफल पछि धनगढीको कार्यक्रम स्थगित गरिएको छ। चितवन कार्यक्रमबाट ओली फर्केपछि दुई नेता थप छलफलमा बस्ने छन्। समयमै प्रधानमन्त्री बाहिरका कार्यक्रम सकेर काठमाडौं आउनुभयो भने भेटघाट हुन्छ, दाहालको नीजि सचिवालयले अन्नपूर्णसँग भन्यो। आजको छलफल सकारात्मक छ। फेरि शुक्रवार पनि छलफल हुन्छ,, प्रधानमन्त्री ओलीका प्रेस सल्लाहकार डा कुन्दन अर्यालले भने। अन्तरिम विधान कार्यदलले २९९ सदस्यीय केन्द्रीय समिति वनाउने गरी प्रस्ताव एकता संयोजन समितिमा गरेको थियो। तर, उक्त संख्या केन्द्रीय समितिमा समेटिने दुवै पक्षका नेताको समायोजन संख्यामा कुरा नमिल्दा आकार बढाउने गरी पछिल्ला छलफल केन्द्रित छ। दुई अध्यक्षबीच भइरहेका बारम्बारका वार्ताले नेताहरु एकता नजिक पुगेको विश्लेषण सुरु भएको छ। यद्यपी नेता व्यवस्थापन र शब्द चयनका विषयमा भने अझेपनि ओली र प्रचण्डबीच ठोस सहमति हुन नसकेको स्रोतको दाबी छ।"
प्रदेश ३ का मुख्यमन्त्रीको आक्रोश : केन्द्र प्रदेशलाई भेडा फर्म समेत दिन चाहँदैन,"हेटौंडा : तीन नम्बर प्रदेशका मुख्यमन्त्री डोरमणि पौडेलले केन्द्र सरकार अझै पनि प्रदेश सरकारलाई केही पनि दिनुहुन्न भन्ने मानसिकतामा रहेको भन्दै आक्रोश व्यक्त गरेका छन्। उद्योग, पर्यटन, वन तथा वातावरण मन्त्रालयको आयोजनामा बिहीबार हेटौंडामा भएको लघु उद्यम विकास मोडल सम्बन्धी अभिमुखिकरण तथा घरेलु उत्पादन सामग्री प्रर्दशनी उद्घाटन गर्दै उनले केन्द्र सरकार एउटा भेडा फर्म समेत दिन तयार नभएको भन्दै आक्रोश व्यक्त गरेका हुन्। केन्द्र सरकार एउटा भेडा फर्म समेत दिन्न भन्छ, स्थानीय सरकारले सबै स्रोत साधन आफ्नो भन्छ, पौडेलले भने, प्रदेश सकारले गर्ने के हो ? केन्द्र सरकारले सबै अधिकार आफूसँग राख्न खोजे प्रदेश सरकारले चाहेर पनि केही गर्न नसक्ने उनको भनाइ छ। त्यसैगरी मुख्यमन्त्री पौडेलले पुख्र्यौली पेशाप्रति युवा आकर्षित गर्ने नीति ल्याइने बताए। साना तथा मझौला उद्योग विकासका लागि उक्त नीति ल्याउने तयारी भइरहेको भन्दै उनले भने, देशलाई आत्मनिर्भर बनाउन सहयोग पुयाउँदै आएको पुख्र्यौली पेशा र त्यसको उत्पादन हराउँदै जानु चिन्ताजनक विषय हो। प्रदेश सरकार त्यस्ता पेशा व्यवसाय संरक्षणका लागि नीति नै बनाएर अघि बढ्दैछ। पौडेलले उत्पादित सामग्रीले बजार नपाउँदा पेशाबाट पलायन हुनेहरु बढ्दै गएकाले भन्दै उत्पादित वस्तुको बजारिकरणमा पनि सरकारले सहयोग गर्ने बताए। ग्रामीण तथा स्थानीय उद्योगको विकासका लागि जनप्रतिनिधिलाई मुख्य उत्तरदायी बनाउनुपर्छ। यसका लागि प्रदेश सरकार नीति नियम बनाउन लागि परेको छ, उनले भने। केन्द्रले कानुन निर्माण गर्न ढिलाई गरेकाले प्रदेश सरकारलाई अप्ठेरो परेको पौडेलको गुनासो छ। केन्द्रले कानुन निर्माण नगरी प्रदेशले कानुन निर्माण गर्न नमिल्ने भएकाले असारमा ल्याउनुपर्ने नीति तथा कार्यक्रममा पनि समस्या आउनसक्ने सम्भावना छ, उनले भने। फरक प्रसंगमा मुख्यमन्त्री पौडेलले प्रदेशमा भएका औद्योगिक क्षेत्रलाई प्रदेश सरकारको मातहतमा ल्याइनुपर्ने बताए। औद्योगिक क्षेत्रमा नयाँ उद्योग स्थापना भन्दा पनि जग्गा दलाली बढेको भन्दै उनले त्यसको अन्त्यका लागि सरकार लागि पर्ने बताए। प्रदेश ३ का आन्तरिक मामिला तथा कानुन मन्त्री शालिकराम जमरकट्टेलले लघु तथा साना उद्योगका लागि छुटै ऐन आउने भन्दै ऐनभित्र समेटिनुपर्ने विषयबारे सुझाव दिन सबैमा आग्रह गरे।"
श्रमिकले हड्ताल गर्ने दिन गए : अाेली,"काठमाण्डौ : प्रधानमन्त्री केपी शर्मा ओलीले देशमा श्रमजीवी वर्गका लागि अनकूल सरकार बनेकोले हड्ताल गर्नै नपर्ने बताएका छन् । नेपाल ट्रेड युनियन महासंघ (जिफन्ट) का नवनिर्वाचित अध्यक्ष विनोद श्रेष्ठको नेतृत्वमा प्रधानमन्त्रीसँग भेट्न आएको प्रतिनिधि मण्डललाई सम्बोधन गर्दै प्रधानमन्त्री ओलीले श्रमिकहरुले अब माग पूरा नभए यस्तो गर्छौं वा अन्यथा यस्तो हुनेछ भन्ने दिन नरहेको दावी गरे । भेटघाटको सुरुवातमा दुई दिनअघि मात्र जिम्मेवारी सम्हालेका अध्यक्ष श्रेष्ठले श्रमिकको मासिक र दैनिक ज्यालामा अभिवृद्वि गर्न प्रधानमन्त्रीको ध्यानाआकर्षण गराएका थिए । उनले सामाजिक सुरक्षामा बढी भन्दा बढी श्रमिकको पहुँच कायम गर्न आवश्यक रहेको बताउँदै श्रम ऐनको पूर्ण कार्यान्वयनका लागि श्रम अडिटको प्रभावकारी सुरुवात हुनुपर्नेमा जोड दिए । जिफन्ट अध्यक्ष श्रेष्ठको प्रस्तुतिपछि प्रधानमन्त्रीले भने,हामी राष्ट्र निर्माणको महाअभियानमा छौं । कसो गर्दा सामाजिक सुरक्षा कायम हुन्छ, कसो गर्दा सामाजिक सुसम्बन्ध बलियो हुन्छ, कसरी उत्पादनमा वृद्वि हुन्छ भन्ने कुरामा ध्यान दिन आवश्यक छ । उनले भने । प्रधानमन्त्री ओलीले वर्तमान सरकार श्रमजीवी वर्गसँग घनिष्ट सम्बन्ध रहेकै कारण न्यायोचित र उत्पादनमूलक बाटोमा अग्रसर भएको बताए । प्रधानमन्त्रीले जिफन्टका नवनिर्वाचित पदाधिकारीहरुलाई वधाई तथा शुभकामना ज्ञापन गरे"
मधेशका विश्लेषक तुलानारायण साह फोरममा प्रवेश,"काठमाडौं : विश्लेषक तुलानारायण साह संघीय समाजवादी फोरम नेपालमा प्रवेश गरेका छन् ।साहकासाथै सर्लाहीका ईन्जीनियर मनोज वर्मा र धनुषाका देवनाराण यादव तथा व्यवसायीहरु सिरहाका रुद्रराज डोटेल र रेणु यादव फोरममा प्रवेश गरेका हुन्। काठमाडौंमा फोरम नेपालको जारी केन्द्रीय समितिको बैठकमा बिहीबार पार्टी अध्यक्ष उपेन्द्र यादवले उनीहरुलाई टिका लगाएर पार्टीमा प्रवेश गराएका छन् । जारी बैठकलाई केही समय स्थगित गरेर सम्पूर्ण केन्द्रीय सदस्यको उपस्थितिमा अध्यक्ष यादवले उनीहरुलाई पार्टी प्रवेश गराएका हुन् । फोरम नेपालको नीति, सिद्धान्त, रणनीति र कार्यदिशालाई स्वीकार र समर्थन गर्दै उनीहरुले फोरम नेपालको पार्टी सदस्यता लिएका छन् ।"
विप्लवका सिरहा ईन्चार्ज उदयपुरबाट पक्राउ,गाईघाटः नेत्रविक्रम चन्द विप्लव नेतृत्वको नेपाल कम्युनिष्ट पार्टी सिराहाका जिल्ला ईन्जार्च उदयपुरबाट पक्राउ परेका छन् । बिहीबार त्रियुगा नगरपालिका७ चुहाडेमा रहेको घरबाटै जिल्ला प्रहरी कार्यालय उदयपुरको टोलीले ईन्र्चाज अंकुल राउतलाई पक्राउ गरेको हो । सिरहा जिल्लाका ईन्चार्ज रहेका राउतलाई विशेष सुराकीको आधारमा घर आएको बेला पक्राउ गरिएको निमित्त जिल्ला प्रहरी प्रमुख डिएसपी मेघराज अधिकारीले बताए । राउतमाथि विभिन्न आरोप लागेका निवेदन जिल्ला प्रहरी कार्यालयमा परेको डिएसपी अधिकारीले बताए । केही दिन अगाडि मात्र उदयपुरका जनसरकार प्रमुम जीतबहादुर पुलामी मगरलाई पक्राउ गरेको थियो ।
ओलीलाई बिहानै भेटेका दाहालले नेपाललाई किन भेटे ?,"काठमाडौँ: नेकपा माओवादी केन्द्रका अध्यक्ष पुष्पकमल दाहालले बिहीबार एमालेका दुई शीर्ष नेतासँग भेट गरेका छन् । नेकपा एमालेका अध्यक्ष तथा प्रधानमन्त्री केपी शर्मा ओलीलाई बालुवाटार पुगेर बिहान भेटेका दाहालले मध्यान्ह एमालेका अर्का वरिष्ठ नेता माधवकुमार नेपाललाई उनको कोटेश्वरस्थित निवासमा पुगेर भेटवार्ता गरेका छन् । बालुवाटारमा पुगेर दाहालले ओलीसँग पार्टी एकताबारे छलफल गरेका थिए । एमालेसँगको एकतालाई लिएर 'असुरक्षित' महसुस गरेका दाहालले भेटघाटलाई तीब्र बनाएका हुन् । पार्टी एकता र महाधिवेशनपछिको आफ्नो भूमिकालाई लिएर दाहालले असुरक्षित महसुस गर्दै आएका छन् । बधबार माओवादी केन्द्र सचिवालयको बैठकमा दाहालले त्यही कुरा अभिव्यक्त गरेका थिए । आफू एकताको पक्षमा भए पनि सम्मानजनक र समानतालाई ध्यान दिइनुपर्ने कुरा दाहालले बैठकमा राखेका थिए । उनले ५०५० को हैसियतामा मात्रै पार्टी एकता हुनुपर्ने अडान राखेका थिए । ओलीलाई भेटेपछि दाहाल एमाले वरिष्ठ नेता माधवकुमार नेपाललाई भेट्ट उनको कोटेश्वरस्थित निवासमा पुगेका थिए । जहाँ पनि दुई नेताबीच पार्टी एकतालाई नै लिएर छलफल भएको जानकारी नेता नेपालका स्वकीय सचिव मोहन गौतमले जानकारी दिएका छन् । अध्यक्ष ओली र नेपालको गठजोड देखेर दाहालले एकता भएपछि आफूलाई असुरिक्षत महसुस गर्दै आएका छन् । त्यसँगै आफ्ना नेताहरुको व्यवस्थापन पनि दाहालका लागि ठुलो चुनौतीको विषय बनेको छ । नेता नेपाललाई भेटेका दाहालले आजै अपरान्ह ओलीसँग पुन: संवाद गर्ने भएका छन् । वैशाख ९ मै हुने पार्टी एकता दुई दल र नेताबीच अझै विश्वासको वातावरण नबनिसकेपछि पर धकेलिएको थियो । दुई पार्टी एकताका लागि बनेका दुवै कार्यदलले प्रतिवेदन बुझाइसकेको तथा एकता संयोजन समितिले पनि आफ्नो काम करिब सकेको अवस्थामा अझै दुई दलबीच विश्वासको वातावरण बनिसकेको छैन । यस्तो अवस्थामा बुद्ध पूर्णिमापछि दाहालले एमाले नेताहरुसँगको छलफल तीब्र बनाएका हुन् । दुई दलले एकताको मिति यही वैशाख २२ गते घोषणा गर्ने चर्चाबीच दाहालको दौडधुप बढेको हो । स्रोतका अनुसार दुई दलले यही २२ गते एकताको मिति घोषणाको तयारी गरेका छन् । तर अझै पनि उनीहरुबीच लेनदेनका धेरै विषय मिल्न बाँकी नै रहेका छन् । प्रधानमन्त्री र पार्टी अध्यक्षमा आलोपालोदेखि नयाँ पार्टीको वैचारिक सिद्धान्त, जनयुद्ध शब्द र सूर्य चिन्हलाई लिएर दुवैबीच मत बाझिएको अवस्थामा दाहालको दौडधुपलाई अर्थपूर्ण रुपमा लिइएको छ । स्रोतका अनुसार दाहालले पार्टी एकतापछि आफ्नो भूमिकालाई लिएर पनि एमाले नेताहरुसँग छलफल गरेका हुन् । ओलीको प्रभाव बढिरहेका बेला अर्का नेता नेपालसमेत उनीनिकट रहेर सक्रिय रहेपछि दाहालले पार्टी एकतापछि आफ्नो भूमिका र जिम्मेवारीबारे दुवै नेताबाट सुरक्षाको प्रत्याभूति खोजेको दाबी स्रोतले गरेको छ ।"
'संघीयतालाई चुनौती दिने बजेट',"काठमाडौं : राजपा अध्यक्ष मण्डलका नेता राजकिशोर यादवले बजेट संघीयता विरोधी आएको बताएका छन्। प्रतिनिधिसभा बैठकमा आइतबार आफ्ना कुरा राख्दै यादवले देश संघीयतामा गइसकेको अवस्थामा पनि बजेट केन्द्रीकृत ढंगले आएको बताए। 'हामी संघीयतामा गइसक्यौं तर केन्द्रलाई मात्र ६४ प्रतिशत बजेट छुट्याएको छ, उनले भने। बजेटले ठूलो प्रश्न उब्जाएको छ, हाम्रो गम्भीर आपत्ति छ, उनले भने, 'यसलाई नसच्चाए हामी समर्थन गर्दैनौं।'"
विवादले नियमावली रोकिए,"काठमाडौं : फौजदारी अभियोगमा पक्राउ पर्ने सांसदलाई तीन वर्षभन्दा बढी कैद सजाय माग गर्दै पद निलम्बन गर्ने कि नगर्ने विवादले प्रतिनिधिसभा र राष्ट्रियसभा नियमावलीले पूर्णता पाउन सकेका छैनन्। एमाले र माओवादी केन्द्र पद निलम्बनका पक्षमा छन् भने कांग्रेस र मधेस केन्द्रित दल निलम्बन गर्न नहुने अडानमा रहँदा दुवै सदनका नियमावलीले अन्तिम रूप पाउन नसकेको हो। प्रतिनिधिसभा नियमावली मस्यौदा समितिले बुधबार नै मतदानबाट यो विषय टुंग्याउने तयारी गरे पनि भोटिङमा समेत सहमति जुट्न नसकेको मस्यौदा समिति सभापति कृष्णभक्त पोखरेलले जनाए। सहमतिमै टुंग्याउने पक्षमा छौं, उनले भने,सहमति नभए भोटिङबाट टुंगो लगाउनुपर्ने हुन्छ। सभामुख कृष्णबहादुर महराले २३ गते सुरु हुने प्रतिनिधिसभाको पहिलो बैठकमै नियमावली प्रस्तुत हुने कार्यतालिका सार्वजनिक गरिसकेकाले समिति नियमावली चाँडो टुंग्याउने पक्षमा छ। राष्ट्रियसभा नियमावली मस्यौदा समितिका सदस्य खिमलाल भट्टराईले दलहरूबीचको विवादले नियमावली टुंगिन नसकेको बताए। जनप्रतिनिधिले उच्च आचरणमा बस्नुपर्ने मान्यताअनुसार फौजदारी अभियोगमा पक्राउ पर्ने सांसदको पद निलम्बन हुनुपर्ने तर्क गर्दै एमाले सांसद भट्टराईले भने, सर्वसाधारण अभियोग लागे जेल जाने तर सांसदले भने सबै सुविधा प्रयोग गर्न पाउने भन्ने हुँदैन। कुनै पनि जनप्रतिनिधि नैतिक आचरण बाहिर नजाओ् भन्ने हाम्रो मान्यता हो। कांग्रेसका राधेश्याम अधिकारी र सुरेन्द्र पाण्डे तथा मधेस केन्द्रित दलका सांसदहरू भने पक्राउ पर्नासाथ सांसद पद निलम्बन गर्न नहुने अडानमा छन्। मधेस केन्द्रित दलका सांसदहरू टीकापुर घटनामा थुनामा रहेका राजपा सांसद रेशम चौधरीको पद निलम्बन हुने भन्दै प्रस्तावको विपक्षमा उभिएका हुन्। भाग्यअनुसार होस् राष्ट्रियसभा नियमावलीमा सांसदका लागि हुने गोलाप्रथाको प्रक्रियामा पनि विवाद देखिएको छ। एमाले र माओवादी प्रदेशअनुसार गोला हालेर सांसदको पदावधि २, ४ र ६ वर्ष निर्धारण हुनुपर्ने पक्षमा छन् भने कांग्रेसका सांसदहरू सबै ५९ सांसदहरूको एकसाथ गोला हालेर पदावधि निर्धारण हुनुपर्ने अडानमा छन्। एमाले सांसद भट्टराई भौगोलिक समानता र राजनीतिक अवसरको न्यायोचित बाँडफाँटका लागि प्रदेश प्रदेशको क्लस्टर बनाएर गोलामार्फत पदावधि निर्धारण हुनुपर्ने तर्क गर्छन्। ५९ जना सांसद एकै डालोमा राखेर गोला हाल्दा कुनै एक प्रदेशका सांसदको पद २ वर्ष मात्र हुन सक्छ, उनी भन्छन्, व्यक्तिगत हित नहेरी समानुपातिक अवसरको बाँडफाँटमा जानुपर्छ। कांग्रेस सांसदहरू भने राष्ट्रियसभाका सबै सांसदको एकसाथ गोला हाल्नुपर्ने र भाग्यअनुसार पदावधि कायम हुने तर्क गरिरहेका छन्।"
आज ओलीदाहाल वार्ता : नमिलेका विषयमा सहमति जुटाउन अन्तिम कसरत,"काठमाडौं : बहुप्रतिक्षित एमालेमाओवादी केन्द्र पार्टी एकता निर्णायक चरणमा पुगेको छ। बिहीबार दुवै (एमालेमाओवादी) पार्टी अध्यक्षबीच हुने छलफलमा नमिलेका विषयमा सहमति जुटे कार्ल माक्र्सको जन्मदिनका दिन (वैशाख २२) पारेर एकताको मिति घोषणा गर्ने तयारी भएको छ। एमाले अध्यक्ष केपी ओली र माओवादी अध्यक्ष पुष्पकमल दाहाल आन्तरिक पार्टी कमिटिको बैठकपछि बिहीबार एक्लाएक्लै वार्तामा बस्दैछन्। बुधबार दाहालले पार्टी केन्द्रीय कार्यालयको विस्तारित भेला र ओलीले स्थायी समिति बैठक बोलाएर एकतासम्बन्धी छलफल गरेका थिए। पार्टी केन्द्रीय कार्यालय पेरिसडाँडामा केन्द्रीय नेताहरूको अनौपचारिक भेलालाई ब्रिफिङ गर्दै अध्यक्ष दाहालले पार्टी एकता अन्तिम चरणमा पुगेकाले आन्तरिक तयारीमा लाग्न नेताहरूलाई निर्देशन नै दिएका थिए। छिट्टै पार्टी एकता हुन्छ, एकता समान रूपमा नै हुन्छ। एकीकृत पार्टीको संख्या टुंगिएको छैन, त्यो पनि टुंगो लगाएर सकभर २२ गते पार्टी एकताको मिति घोषणा हुन सक्ने सम्भावना छ, दाहालको भनाइ उद्धृत गर्दै वरिष्ठ नेता नारायणकाजी श्रेष्ठले भने, एमालेको सोच कस्तो हुन्छ, उहाँहरू तयार हुनुभयो भने अब सबै कुरा टुंगो लाग्छ। दाहालले एकता पछिको संगठनात्मक मोडालिटी समानता, सम्मानजनक र न्यायोचित आधारमा हुन लागेकाले संख्यामा झण्डैझण्डै आधाआधीकै आधारमा एकता हुने ब्रिफिङ गरेका थिए। एमाले केन्द्रीय समिति र माओवादी केन्द्रीय सचिवालय समायोजन गरी एकीकृत पार्टीको केन्द्रीय समिति बनाइने दाहालले बताएका थिए। उनले माओवादीको केन्द्रीय सचिवालयमा पार्टी एकताका क्रममा सहभागी भएका र अन्य सहभागी नगराइ नहुने नेताहरूलाई अपग्रेड गरेर १ सय ५१ देखि २ सय हाराहारीको बनाइने पनि जानकारी गराए। संख्या टुंगोपछि अहिले रहेको हाम्रो सचिवालयको संख्या विस्तार गर्ने र एमालेका तर्फका केन्द्रीय समिति समेटेर एकीकृत पार्टीको कमिटी बन्छ, प्रवक्ता पम्फा भुसालले बताइन्। एमालेको केन्द्रीय समिति २ सय ६ र माओवादीको सचिवालय अहिले ७७ जनाको छ। पार्टी नेता कृष्णबहादुर महरा सभामुख, नेताहरू लोकेन्द्र विष्ट, गोपाल किराँती र विश्वभक्त दुलालले पार्टी छाडेर नयाँ पार्टी घोषणाको तयारीमा लागेपछि माओवादी सचिवालयमा अहिले ७७ जना नेता आधिकारिक रूपमा छन्। यसबीच नयाँ शक्ति छाडेर आएका देवेन्द्र पौडेललगायत नेताहरू, पार्टी एकतामै आएको नेकपा संयुक्तका नेताहरू र केही पार्टीभित्रैबाट अपग्रेड गरेर सचिवालय विस्तार गर्ने तयारी माओवादीको छ। ओलीदाहालबीच बिहीबार निर्णायक छलफल, विवादित विषयमा कुरा मिले २२ गते पार्टी एकताको मिति घोषणा गर्ने तयारी। एकीकृत पार्टीको केन्द्रीय समिति एमाले केन्द्रीय समिति र माओवादी केन्द्र सचिवालयबीच समायोजन गरेर बनाइने। केन्द्रीय समितिको आकार (संख्या) र समितिमा रहने नेताहरूको छनोट दुवै अध्यक्षले संयुक्त रूपमा योग्यता, क्षमता र पार्टीमा पुर्याएको योगदानका आधारमा गर्ने। नयाँ शक्ति र संघीय फोरमसँग पनि तत्काल कार्यगत एकता गर्दै पार्टी एकताको छलफल चलाउने। नेताहरुको योग्यता, क्षमता र पार्टीमा गरेको योगदानका आधारमा एकीकृत पार्टीको केन्द्रीय समिति बनाउन एमाले अध्यक्ष ओली तयार भएको दाहालको ब्रिफिङ थियो। केन्द्रीय समितिमा रहने दुवै पार्टीका नेताहरूको क्षमता, योगदान लगायतको मूल्यांकन भने दुवै अध्यक्षले संयुक्त रूपमा गर्ने दाहालले जानकारी दिए। संख्याको विषय टुंगेको छैन, टुंगिन्छ, हामी दुई अध्यक्ष बसेर सकभर बिहीबार टुंग्याउँछौं, उनको भनाइ थियो, एकीकृत पार्टीको केन्द्रीय समितिमा रहने दुवै तर्फका नेताहरूको टाउकाटाउका गन्ने र उनीहरूका योग्यता, क्षमता, योगदान हेरेर छान्ने जिम्मा पनि दुई अध्यक्षले संयुक्त रूपमा नै सँगै बसेर गर्छाैं। अन्तरिम विधान बनाउन गठित कार्यदलले सुझाएको संख्याभन्दा ठूलो आकारको केन्द्रीय समिति बन्ने देखिएको छ। दाहालले बैठकमा खुलेरै त्यसबारे नभने पनि पार्टी सचिवालय १ सय ५१ देखि २ सयको हाराहारीमा विस्तार गर्न र झण्डै आधाआधीका आधारमा कमिटीमा समेटिने भनी दिएको धारणाले पुष्टि गर्ने माओवादी नेता बताउँछन्। संख्या बढ्न पनि सक्छ, उहाँहरूको कमिटी कति संख्याको हुन्छ, त्यही सेरोफेरोमा माओवादीको पनि मिलाउनु पर्दा बढ्न सक्छ्, नेता श्रेष्ठले भने। बाबुराम र उपेन्द्रसँग कार्यगत एकता एमालेमाओवादीले पार्टी एकताकै क्रममा डाबाबुराम भट्टराई नेतृत्वको नयाँ शक्ति र उपेन्द्र यादव नेतृत्वको संघीय समाजवादी फोरमलाई वृहत एकतामा ल्याउने वा कार्यगत एकतामा ल्याउने भन्ने विषयमा पनि छलफल गरेका छन्। यी दुई पार्टीबीचको गठबन्धन निर्माण र एकताको सैद्धान्तिक सहमति हुँदै गर्दा नै डाभट्टराईको नयाँ शक्ति पनि सहभागी थियो। बीचमै गठबन्धनबाट अलग्गिए पनि अहिले डाभट्टराई र उपेन्द्र्र दुवै ओलीदाहालसँग छलफलमा छन्। बाबुरामजी र उपेन्द्रजीसँग पनि छलफल मेरो र ओली दुवैको भएको छ, सकभर उहाँहरूलाई कार्यगत एकतामा ल्याउने कुरा छ, दाहालको भनाइ उद्धृत गर्दै प्रवक्ता भुसालले भनिन्। नेता श्रेष्ठले भने दाहालले उपेन्द्र अझै सरकारमा आउने विश्वासमा रहेको र बाबुराम नआए पनि उनका पार्टीका अन्य नेता आउने पनि ब्रिफिङ गरेको खुलाए। बाबुरामजीका सबै मान्छेहरू आउँछन्, बाबुरामजी अब एक्लै जस्तो हुनुहुन्छ। उहाँहरूका सबै मान्छे आउँछन्। उपेन्द्रजी सरकारमा आउनु हुन्छ जस्तो नै लाग्छ। त्यसपछाडि यो प्रक्रियामा पनि सामेल भए बेस हुन्छ भन्ने लागेको छ भनेर अध्यक्षले ब्रिफिङ गर्नुभयो, नेता श्रेष्ठले भने। नयाँ शक्तिका नेता गंगानारायण श्रेष्ठले पनि डाभट्टराईको ओली र दाहाल दुवैसँग भेटघाट र कुराकानी भइरहेको खुलाए।"
रक्षामन्त्रीसँग थाइल्याण्डका सेना प्रमुखको भेट,काठमाडौं : नेपाल भ्रमणमा रहेका थाइल्याण्डका रोयल थाई आम्र्ड फोर्सका प्रमुख तन्चाइयान सिसुवानले बुधवार रक्षामन्त्री ईश्वर पोखरेलसँग शिष्टाचार भेट गरेका छन् । रक्षा मन्त्रायलमा भएको भेटमा दुई देशबीचको सम्वन्ध र सेनाहरु बीचको सम्बन्धलाई थप मजबुद बनाउने बारेमा छलफल भएको थियो । ५७ वर्षदेखिको दुई देशबीचको औपचारिक सम्न्धबलाई मजबद बनाउन सद्यिौ देखि नै बुद्ध धर्मले पुलको काम गरिरहेको बताउँदै रक्षामन्त्री पोखरेलले भूकम्पपछि उद्धारको काममा प्राप्त भएको सहयोगको प्रसंशा गरेका थिए । संयुक्त सैन्य तालिमलगायतका आदानप्रदानका कार्यक्रमलाई अझ प्रभावकारी र व्यवस्थित बनाउने बारेमा पनि छलफल भएको थियो । सेना प्रमुख सिसुवान बिहीबार लुम्बिनी र शुक्रबार पोखराको भ्रमणमा जाने कार्यक्रम छ ।

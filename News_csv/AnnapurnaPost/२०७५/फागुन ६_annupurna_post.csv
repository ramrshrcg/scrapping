शीर्षक,विवरण
छोरीलाई सुरक्षा,"नेपाली समाजमा छोरी पूजनीय छन्। छोरीहरू देवीका रूपमा पुजिन्छन्। वर्षभरिका मुख्य चाडपर्वहरूमा दुर्गा, सरस्वती, लक्ष्मी, पार्वतीजस्ता अनेकन नामले छोरीको पूजा हुन्छ। दुर्भाग्य ! सृृष्टिका जननी छोरी आधुनिक समाजमा असुरक्षित छन्। निर्मला पन्त हुँदै पछिल्लोपटक धनुषाको मिथिला नगरपालिका ३ हरिहरपुरस्थित मगरटोलकी नौ वर्षीया अबोध बालिका रेशमा रसाइलीको निर्मम हत्या यसका उदाहरण हुन्। यस्ता घटना अचेल दैनिकजसो हुन थालेका छन्। छिमेकमा बिहेको उत्सवमा नाचिरहेकी रेशमालाई राक्षसरूपी मनुष्यले नियन्त्रणमा लिई बलात्कारपश्चात् जलाएर वीभत्स हत्या गरेका छन्। यो कारुणिक निर्दयताले सिंगै गाउँ त्रस्त छ। अघिल्लो दिनसम्म घरआँगनमा नाच्दै रमाइलो गरेकी छोरी अहिले संसारमै नरहेको अपत्यार लाग्छ उनको परिवारलाई। रेशमाको हत्या भएको पाँच दिन बित्यो, न हत्याराको सुइँको पाएका छन् प्रहरीले, न त अनुसन्धानमा भरपर्दो उपलब्धि नै छ। छोरीका अभिभावकलाई यस घटनाले फेरि चसक्क बनाएको छ। कन्चनपुरकी निर्मला पन्तको बलात्कारपछि हत्या भएको महिनौं बित्यो तर त्यसका अपराधी कानुनी दायराभन्दा बाहिरै छन्। पहिचानसम्म भएका छैनन्। रेश्मा र निर्मला पन्तजस्ता कैयन् छोरीहरू फुल्न नपाउँदै निमोठिन्छन्। दिनहुँ छोरीहरूले समाजमा बर्बर यातना भोगिरहेका छन्। उनीहरूको बाँच्ने अधिकार पनि खोसिएको छ। कतिपय घरैदेखि असुरक्षित छोरीहरूले समाजसम्म आउँदा कहिले बलात्कृत, कहिले जल्नुपर्ने त कहिले यो संसारै छाड्नुपर्ने दुःखद अवस्था भोग्नु परिरहेको छ। छोरीहरू नरपिशाचको सिकार बनिरहँदा पनि राज्यले सुरक्षामा ठोस कदम चाल्न सकेको छैन। कानुन छ, कार्यान्वयन गर्ने निकाय छन्। तर प्रभावकारिता छैन। दण्डहीनता मौलाएको छ। अपराधी आँखैअगाडि हिँड्ने तर सुरक्षाकर्मीको दुर्बिनले नदेख्ने अचम्मको परिस्थिति यहीं छ। यिनै कारण छोरीका जीवन समाप्त पार्ने पापीहरूको मनोबल बढेको छ। समाजमा छोरीलाई सभ्य हुनुपर्ने, लाज मान्नुपर्ने, कुलको इज्जत राख्नुपर्ने, मर्यादामा बस्नुपर्नेजस्ता नियमहरू सानैदेखि सिकाइन्छ। तर यही समाज छोरालाई नैतिकताको पाठ पढाउनुपर्ने आवश्यकता कहिल्यै देख्दैन। छोरा भएपछि स्वच्छन्द हुने र मनलागी गर्न पाउने प्र श्रय घरबाटै पाउँछन्। असमानताको खाडल पनि यो अपराधको जड हो। अभिभावकले आफ्ना छोराहरू महिलाप्रति कस्ता विचार राख्छन्, केकस्ता व्यवहार गर्छन् वा कसरी प्रस्तुत हुन्छन् भन्नेमा हेक्का राख्नु जरुरी छ। तर त्यसको अनुभूत भएको देखिँदैन। त्यसैले यो अवस्था आउनुमा समाज र परिवार पनि दोषी छन्। आजको चेतनशील समाजका उन्नत भनिएकाहरूबाट दिनप्रतिदिन छोरीहरू बढी मात्रामा प्रताडित बनेका छन्। गरिबी असुरक्षाको अर्को कारण हो। सानो चकलेटबाट लोभिनुपर्ने मनोवैज्ञानिक बाध्यता यस्ता घटनाका मुख्य कारक हुन्। अतः बालिका बलात्कार, हत्याजस्ता घटना देशको आर्थिकसामाजिक समस्याका उपज पनि हुन्। यसको न्यूनीकरण तिनको सम्बोधनबाट पनि सम्भव हुन्छ। अर्कोतिर छोरीहरू समाजमा तिरस्कृत मात्र होइन, आफन्तबाट समेत असुरक्षित बन्नुपरेको छ। न्यायको ढोकामा तिनका लागि ताला लागेको हुन्छ। अनेक बाध्यताले तिनले उल्टै मुन्टो निहुयाएर हिँड्नुपर्ने हुन्छ। समाज जतिजति आधुनिक बन्दैछ, त्यतित्यति जंगली चरित्र धारण गर्दैछ। जतिजति सभ्यताका आधुनिक रूप ओगट्दै छ, त्यतित्यति असभ्य पशुतुल्य बन्दैछ। किन मान्छे सामान्य मानवीय सचेतनाबाट टाढा हुँदैछ ? नैतिकता र इमानदारीको पथबाट क्रमशः किन च्युत बन्दै छ मान्छे ? समाजका लागि यो प्रश्न तेर्सिएको छ। सरकार र सुरक्षाका निकायका लागि त यो झन् कडा चुनौती बनेर उभिएको छ। कतिपय अवस्थामा सुरक्षा दिनेबाटै असुरक्षा हुनु थप दुःखद मानिन्छ। समाज हिंस्रक बन्दैछ। मान्छे पशुतुल्य हुँदैछ। हरेक व्यक्तिले आआफ्ना ठाउँबाट छोरीलाई सम्मान गर्ने र स्वतन्त्रतापूर्वक जन्मन र जिउन पाउने अवस्था सुरक्षित गरिदिने हो भने समुन्नत समाज निर्माण हुन समय लाग्ने थिएन। छोरी सुरक्षित हुने थिए। राज्य इज्जतिलो बन्ने थियो। सम्बन्धित सबैले सोचून्।"
ओखेटोपहार जफत गर्द निकुञ्ज,"गुलरिया : राष्ट्रिय निकुञ्ज तथा बन्यजन्तु संरक्षण ऐन विपरीत घरमा राखिएका बन्यजन्तुका अंग (ओखेटोपहार) जफत गर्न सुरु गरिएको छ। बर्दिया राष्ट्रिय निकुञ्ज मध्यवर्ती क्षेत्रका स्थानीयले राखेका विभिन्न बन्यजन्तुका ओखेटोपहार निकुञ्जमा स्वैच्छिक रुपमा बुझाउन आग्रह गर्दै जफत अभियान सुरु गरेको हो। राष्ट्रिय चोरी सिकार नियन्त्रण युवा परिचालन अभियान स्थापनाको अवसरमा सप्ताहाब्यापी कार्यक्रम घोषणा गर्दै मध्यवर्ती क्षेत्रका उपभोक्ताको घरमा बन्यजन्तु पाल्न, ओखेटोपहार राख्न, बन्यजन्तु मार्न वा घाइते बनाउन प्रयोग हुने सामाग्री संग्रह नगर्न अभियान चालिएको बर्दिया राष्ट्रिय निकुञ्जका प्रमुख संरक्षण अधिकृत अणनाथ बरालले वताए । कानूनी प्रावधानबारे समुदायलाई सचेत पार्दै बन्यजन्तुका ओखेटोपहारलगायत बन्यजन्तुलाई हानी पुग्ने कुनै पनि प्रकारका सामाग्री प्रयोगमा प्रतिबन्ध लगाउने तयारी निकुञ्जको छ, बरालले भने। राष्ट्रिय निकुञ्ज तथा बन्यजन्तु संरक्षण ऐन २०२९ को दफा १७, १८, १९ र २० मा ओखेटोपहारसम्बन्धी प्रावधान छ। ऐनको दफा १८ को (२) नम्बर बुँदामा उपदफा (१) बमोजिम वा दफा १७ को उपदफा (२) बमोजिम निस्सा प्राप्त नगरी राखिएको ओखेटोपहार नेपाल सरकारले जफत गर्न सक्ने व्यवस्था गरिएको छ। यही व्यवस्थाअनुसार निकुञ्जले कदम चालेको हो। निकुञ्ज सुरक्षार्थ नेपाली सेना, चोरीशिकार नियन्त्रण युवा परिचालन अभियान, मध्यवर्तीक्षेत्र ब्यवस्थापन समितिलगायत संरक्षणमा काम गर्ने संघसंस्थालाई अभियानको जिम्मेवारी दिइएको छ। कतिपयले थाहा नपाएर बन्यजन्तुका अंग घरमा राख्ने गरेको पाइएको छ। अभियानको पहिलो चरणमा घरमा राखिएका ओखेटोपहार स्वैच्छिक रुपमा निकुञ्जलाई बुझाउन अनुरोध गरेका हौं, बरालले भने। स्वैच्छिक रुपमा नबुझाएमा र पछि पाइएमा कैद वा जरिवाना दुवै सजाय हुनसक्ने प्रमुख बरालले प्रष्ट्याए। निकुञ्जले चोरी सिकार नियन्त्रण युवा परिचालन अभियानका युवामार्फत समुदायलाई सचेत पार्दै ऐन विपरीत राखीएका ओखेटोपहार संकलन गर्ने अनुमति दिएको अभियानका अध्यक्ष हेमन्त आचार्यले जानकारी दिए। संग्रहालय वा अनुसन्धानमा प्रयोग गरिने बाहेक सरकारी कार्यालय, होटल, सम्भ्रान्त ब्यक्तीका घरमा शोका लागि राखिएका बन्यजन्तुका अंग जफत गरिने उनले बताए। मध्यवर्तीक्षेत्रबाट शुरु गरिएको अभियानलाई जिल्ला हुँदै विस्तारै देशब्यापी बनाइने उनको भनाइ छ। स्वैच्छिक रुपमा गठन गरिएका युवा परिचालन अभियानलाई सरकारले ०७१ साल देखि राष्ट्रिय मान्यता दिएको हो। बर्दियामा सयौं युवाको दस्ताले अभियानमार्फत निकुञ्जलाई चोरी सिकार नियन्त्रण क्षेत्रमा सहयोग गर्दै आएका छन्।"
वर्गीकरणमा आवेदन दिने पत्रिकाकाे सङ्ख्या घट्याे,"काठमाडौँ : प्रेस काउन्सिल नेपालले आर्थिक वर्ष २०७४७५ को पत्रपत्रिका वर्गीकरणमा वितरण सम्परीक्षण समितिमा आवेदन फाराम भर्ने विभिन्न पत्रपत्रिकाको सङ्ख्या ८६४ रहेको जनाएको छ । वर्गीकरणमा दैनिक १७४, अर्धसाप्ताहिक तीन, साप्ताहिक ५२७, पाक्षिक ११, मासिक ८२, द्वैमासिक चार, त्रैमासिक ६ र साहित्यिक भाषाभाषी ५७ छन् । यस्तै, प्रदेशगत रूपमा प्रदेश नं १ बाट १११, प्रदेश नं २ बाट १७७, प्रदेश नं ३ बाट ३८४, गण्डकी प्रदेशबाट ६२, प्रदेश नं ५ बाट ६३, कर्णाली प्रदेशबाट २३ र सुदूरपश्चिम प्रदेशबाट ४४ पत्रपत्रिकाले आवेदन फाराम भरेका छन् । आव २०७४७५ को पत्रपत्रिका वर्गीकरणका लागि आवेदन फाराम भरेका पत्रपत्रिकाको विवरण प्रेस काउन्सिलको वेबसाइटमा पनि राखिएको जनाइएको छ । यसैगरी यीबाहेक प्रक्रिया नपुगेका र ढिलो गरी प्राप्त भएका ३७ वटा पत्रपत्रिकाका सम्बन्धमा प्रेस काउन्सिल नेपालको बोर्ड बैठकले टुङ्गो लगाउने सूचना अधिकारी दीपक खनालले जानकारी दिएका छन् । आव २०७३७४ मा ९५३ वटा विभिन्न पत्रपत्रिकाले वर्गीकरणका लागि आवेदन गरेका थिए । रासस"
"डकैतीमा संलग्न दुईजना पक्राउ, हतियार पनि बरामद","जनकपुरधाम : डकैती काण्डमा संलग्न रहेको आरोपमा प्रहरीले धनुषाको विदेह नगरपालिका४ निवासी २४ वर्षीय सोमन पासवान र सोही ठाउँका २८ वर्षीय रञ्जित भनिने अरुण कुमार पासवानलाई पक्राउ गरेको छ । पक्राउ अभियुक्तहरुलाई जिल्ला प्रहरी कार्यालय धनुषामा पत्रकार सम्मेलनमार्फत सोमबार सार्वजनिक गरिएको छ । गत माघ २५ गते धनुषाको कमला नगरपालिका१ मंग्राहस्थित ब्रह्मदेव यादवको घरमा डाँका हाली ३ लाख भन्दा बढी साथै सोही नगरपालिका३ लग्मास्थित रामचन्द्र यादवको घरमा समेत डकैती गरी डेढ लाख भन्दा बढी नगद लुटेको आरोप उनीहरुमाथि छ । डाँका घटनामा संलग्नहरुको खोजी गर्दै जाँदा फागुन ४ गते बिहान विदेह नगरपालिका४ बाट दुवैजनालाई पक्राउ गरिएको धनुषाका प्रहरी उपरीक्षक शेखर खनालले बताए । पक्राउ परेकाहरुको साथबाट पेस्तोल एक थान, गोली २ राउण्ड, लागुऔषध र ९ हजार ९२५ रुपैयाँ नगद र घरेलु हतियार, औजारहरु बरादम गरिएको हो । डाँका गिरोहका अन्य ७, ८ जना व्यक्ति फरार रहेको प्रहरीले जनाएको छ । प्रारम्भिक अनुसन्धानबाट निजहरुले धनुषा बाहेक, सिरहा, सप्तरी, सर्लाही, महोत्तरी तथा छिमेकी देश भारतको सीमाक्षेत्र भित्रका विभिन्न स्थान समेत डाँका गरेको खुल्न आएको उपरीक्षक खनाल बताउँछन् । पक्राउ परेका पासवानले माघ १६ गते धनुषाको बनिनिया३ स्थित राष्ट्रिय धानवाली अनुसन्धान कार्यक्रमको कार्यालयमा डकैती कार्यमा संलग्न रहेको अनुसन्धानमा खुलेको छ । केन्द्रका प्रमुख सूर्यनारायण साहको जोहरीमा पासवान समेत ज्यान मार्ने उद्योग तथा डाँका मुद्दा दर्ता रही अनुसन्धानपछि अदालतमा रहेको र पासवान हालसम्म भागी लुकी छिपी डाँका डकैती गर्दै आएको बुझिन्छ । पक्राउ परेकाहरुलाई हातहतियार खरखजाना, लागु औषध तथा डाँका मुद्दामा आवश्यक अनुसन्धान थालिएको छ । यसबाहेक प्रहरीले जनकपुरधाम उपमहानगरपालिका२० देवपुरा रुपैठा निवासी ३२ वर्षीय ईसराफुल खानलाई हतियार सहित पक्राउ गरेको छ । गोप्य सूचनाको आधारमा खानको घरमा खोजतलाश गर्दा कटुवा पेस्तोल एक थान र २ राउण्ड गोली बाकसमा लुकाएर राखेको अवस्थामा बरामद गरेको हो । खानमाथि अनुसन्धान प्रक्रिया अगाडि बढाइएको छ ।"
राजश्व अधिकृतविरुद्ध तीन करोडको अकुत मुद्दा,"काठमाडौं : राजश्व अनुसन्धान विभाग ललितपुरका तत्कालीन शाखा अधिकृत रामजी रिजालविरुद्ध गैरकानुनी सम्पत्ति आर्जन गरेको अभियोगसहित सोमबार मुद्दा दायर भएको छ। विभिन्न कार्यालयहरूमा रहँदा पदीय दुरुपयोग गरी गैरकानुनी सम्पत्ति आर्जन गर्दै अस्वाभाविक उच्च जीवनयापन गरिरहेको भन्दै जेल सजाय र जरिवानाको मागसहित अख्तियारले सोमबार रिजालविरुद्ध मुद्दा दायर गरेको हो। अख्तियार अनुसन्धानबाट उनको श्रोत नखुलेको अवैध सम्पत्ति दुई करोड ९७ लाख ३८ हजार रुपैयाँ देखिएको छ। उनकी पत्नी स्वस्थानी रिजाललाई पनि प्रतिवादी कायम गरिएको छ। ३५ वर्षको जागिरे जीवनमा आर्जित गैरकानुनी सम्पत्ति जफत र त्यति नै जरिबाना गर्न अख्तियारको माग छ। उनलाई भ्रष्टाचार निवारण ऐन अनुरुप दुई वर्षसम्म जेल सजाय माग गरिएको छ। रिजाल २०४० साल कात्तिक ६ गते खानेपानी तथा ढल निकास विभाग पोखरामा अस्थायी सेवामा प्रवेश गरेका थिए। २०४१ बैशाख ५ सम्म उनी त्यहाँ कार्यरत रहे। २०४१ बैशाख ११ गते भूमी सुधार तथा व्यवस्था मन्त्रालयको खरिदार पदबाट स्थायी नियुक्ति पाएका थिए। उनले २०७४ बैशाख १५ मा राजश्व अनुसन्धान विभाग ललितपुरबाट शाखा अधिकृतको पदबाट अनिवार्य अवकाश प्राप्त गरेको थिए। रेडियोका तत्कालिन अधिकृतविरुद्ध भ्रष्टाचार मुद्दा उनले तलबभत्ता, प्रोत्साहन भत्ता, श्रीमती स्वस्थानी रिजालको पारिश्रमिक आय, जग्गा विक्री, श्रीमती स्वस्थानी रिजालको नाममा सञ्चालित सञ्जिवनी आयुर्वेदिक डिस्ट्रिव्युटर्स र पिगासस ट्राभल्स एण्ड टुर्सको आय, अवकाश पश्चात सुविधा प्राप्त आय, कर्जा लगायतबाट एक करोड ९६ लाख ८६ हजार आय आर्जन गरेको देखिएको छ। त्यही अवधिमा जग्गा खरिद, घर निर्माण, सवारी साधन, मोटेल डि बटुवा प्रालि एवम् सञ्जीवनी आयुर्वेदिक डिस्ट्रिव्युटर्स र पिगासस ट्राभल्स एण्ड टुर्स प्रालिहरूमा लगानी, विभिन्न बैंक तथा वित्तीय संस्था र कम्पनीमा सेयर लगानी, शैक्षिक खर्च, सुन चाँदी खरिद एवम् विभिन्न बैंक तथा वित्तिय संस्थामा मौज्दातसहित चार करोड ९४ लाख २४ हजार खर्च तथा लगानी गरेको देखिएको छ। उनको वैध आय एक करोड ९६ हजारको तुलनामा दुई करोड ९७ लाख ३८ हजार तीन सय १० बराबरको सम्पत्तीको स्रोत नखुलेको पाइएको छ। सम्पत्ति विवरण अमिल्दो र अस्वभाविक देखिएकोले वैध आयको तुलनामा दुई करोड ९७ लाख ३८ हजार तीन सय १० रुपैयाँको स्रोत खुल्न नसकेको हो। उनले सरकारी सेवामा प्रवेश गरेपछि त्यो परिमाणको सम्पत्ति श्रोत खुलाउन नसकेकाले अवैध रुपमा कमाएको देखिएको हो। लुकाएको सम्पत्ति पत्नी स्वस्थानीसमेतको नाममा राखेको देखिन आएको अख्तियारले जनाएको छ।"
इराक लैजाँदै गरेका १४७ महिलासहित १७९ जनाको उद्दार,"काँकडभिट्टा : भारतबाट म्यानमार हुँदै इराक लैजान लागिएका १४७ महिला र ३२ पुरुषलाई उद्दार गरिएको छ। मणिपुरको इम्फालबाट म्यानमार हुँदै इराक लाँदै गरिएको अवस्थामा उनीहरूको उद्दार गरिएको हो। उद्दार गरिएकाहरूलाई मंगलबार काँकडभिट्टा हुँदै नेपाल ल्याइने माइती नेपालका पूर्वाञ्चल प्रमुख गोविन्द घिमिरेले जानकारी दिए। अवैध रुपमा इराक लैजान लागिएका नेपाली एकै पटक ठूलो संख्यामा फर्काइएको यो पहिलो घटना भएको उनले बताए। गोप्य सूचनाको आधारमा भारतको दिल्लीस्थित महिला आयोग, मणिपुर प्रहरी र स्थानीय गैर सरकारी संस्थाको सक्रियतामा उनीहरूलाई उद्दार गरिएको हो। मनव तस्करले भारत मणिपुरको प्रान्तीय राजधानी इम्फालबाट म्यानमारको बाटो हुँदै उनीहरूलाई इराक लैजान लागेका थिए। तस्करीमा संलग्न एक महिला सहित ९ जना आरोपीलाई पनि नियन्त्रणमा लिइएको माइती नेपालका पूर्वाञ्चल प्रमुख घिमिरेले बताए। मणिपुरका मुख्यमन्त्री एन वीरेनले आइतबार उद्दार गरिएका सबैलाई नेपाली टोलीको जिम्मा लगाएका थिए। माइती नेपालले उनीहरूको उद्दारका लागि भारतस्थित नेपाली दूतावास र महिला बालिका तथा जेष्ठ नागरिक मन्त्रालयसँग समन्वय गर्दै भारतको केन्द्र सरकार र मणिपुर सरकार, मणिपुरस्थित गोरखा दुःख निवारण समिति जस्ता संस्थाहरूसँग समन्यव गरेको थियो। उद्दार गरिएका सबैलाई सोमबार नै नेपाल ल्याउने तयारी गरिए पनि एक महिलाको अस्वस्थताका कारण ढिलाई भएको हो। सोमबार राति या मंगलबार बिहानसम्म नेपाल ल्याइपुर्याइन्छ, घिमिरेले अन्नपूर्णसँग टेलिफोनमा भने। मानव बेचविखनको जोखिममा रहेका उनीहरूको उद्दारमा माइती नेपालका अध्यक्ष विश्वराम खड्कासहितको टोलीले थियो। स्वदेश फर्काइएकाहरूलाई स्वदेशमै रोजगारीको व्यवस्था गर्न सरकारसँग पहल गर्ने अध्यक्ष खड्काले बताए।"
"मन्त्री अर्याल भन्छिन् : सरकार घरघरमा छ, चिन्ता नलिनुस्","स्याङ्जा : भूमि व्यवस्था, सहकारी तथा गरिबी निवारण मन्त्री पद्मा अर्यालले सरकारको बारेमा चिन्ता नलिन आग्रह गरेकी छन् । स्वास्थ्य बीमा बोर्डद्वारा आयोजित स्वास्थ्य बीमा सदस्यता दर्ता शुभारम्भ गर्दै मन्त्री अर्यालले सबै दल मिलेर परिवर्तनका लागि निर्माण गरिएको संविधान कार्यान्वयन गर्न आग्रह गरिन् । प्रतिपक्षी दलतर्फ इंगित गर्दै उनले आफनो गाँउठाउँको विकासबारे चिन्ता गर्न आग्रह गर्दै सरकारको बारेमा चिन्ता नलिन आग्रह गरिन् । सरकार प्रत्येक घर घरमा रोजगार दिने अभियान र योगदानमा आधारित सामाजिक सुरक्षा कार्यक्रमलाई प्रभावकारी बनाउन क्रियाशिल छ, उनले भनिन्, सरकार कहाँ छ भनेर चिन्ता ब्यक्त नगर्नुस्, अबका ४ वर्षभित्रमा चुनावका सबै प्रतिवद्धता पुरा गर्नेछौं । त्यसपछि बन्ने अर्को सरकारलाई काम गर्न सहज होला । राष्ट्रसेवक कर्मचारीले टिकाटिप्पणी र जुहारी गर्न जरुरी नभएको उनले बताइन् । सके जनसेवा गर्नुस्, नसके चुप लागेर बस्नुस, उनले भनिन्, कर्मचारी त जागिरको शिशिलामा आउँछन्, जान्छन् । कार्यान्वयन प्रभावकारी नभए नतिजा नआउन सक्छ । नागरिकका आधारभूत आवश्यकता पुरा गर्न सरकारले स्वास्थ्य बीमा कार्यक्रम सञ्चालन गरेको बताउँदै सबै घरपरिवार बीमा कार्यक्रमका सहभागी बनी स्वास्थ्य सेवा लिन मन्त्री अर्यालले अनुरोध गरिन् । २०७२ चैतदेखि कैलाली, बाग्लुङ र इलाम जिल्लाबाट सुरु गरिएको बीमा कार्यक्रम लागू गर्ने स्याङ्जा ३९ औं जिल्ला बनेको छ । पाँच जनासम्मको परिवारले वार्षिक प्रतिपरिवार २ हजार ५ सय रुपैयाँ बीमा वापत तिरेपछि आवश्यक पर्दा सरकारी स्वास्थ्य संस्थाबाट एक वर्षका लागि ५० हजार रुपैयाँसम्मको स्वास्थ्य सेवा उपभोग गर्न पाइने स्वास्थ्य बीमा बोर्डका निर्देशक रमेश पोखरेलले जानकारी दिए । एक परिवारले दैनिक ७ रुपैयाँको बचतले एक वर्षका लागि तिर्नुपर्ने रकम पुरा हुन्छ ।"
रेडियोका तत्कालिन अधिकृतविरुद्ध भ्रष्टाचार मुद्दा,अकाठमाडौँ : रेडियो प्रसार सेवा विकास समिति (रेडियो नेपाल) का तत्कालिन लेखा अधिकृत टोपबहादुर महतराविरुद्ध भ्रष्टाचार मुद्दा दर्ता भएको छ । महतराविरुद्ध अख्तियार दुरुपयोग अनुसन्धान आयोगले रेडियो नेपालको आर्थिक महाशाखा अन्तर्गत कर्मचारी कल्याण कोषकोसमेत जिम्मेवारी लिने क्रममा कोषको रकम हिनामिना गरेको आरोप लागेपछि मुद्दा चलाइएको हो । महतराविरुद्ध सात लाख ४० हजार रुपैयाँ बिगो मागदाबी गरिएको छ । महतराले समितिमा कार्यरत रहँदा समितिका अन्य छ जना कर्मचारीको नाममा सापटी रकम स्वीकृत गराइ उनीहरुकै नाममा चेकसमेत बनाएर रकम निकाली हिनामिना गरेको पाइएको हो । उक्त चेकहरू सम्बन्धित ऋणीलाई हस्तान्तरण नगरी आफैँले बैंकमा साटेर चार लाख ३० हजार रुपैयाँ आफूले नै लिएको पाइएको छ । त्यस्तै त्यही समितिको दुई लाख ३१ हजर सात सय अठार रूपैँया ९५ पैसा सापटी लिई हालसम्म फिर्ता नगरेका पाइएको छ । पदीय दुरूपयोग गरी गैरकानुनी संस्थालाई नोक्सानी पुर्याइ आफूलाई फाइदा पुर्याउने गरी भ्रष्टाचार गरेकाले हिनामिना भएको रकमसमेतको माग दाबी लिई अख्तियारले विशेष अदालतमा मुद्दा चलाएको हो ।
"'बाराका सिडिओको सवारी दुर्घटना शंकास्पद, छानबिन होस्'","काठमाडौँ : गत माघ ११ गते पिकनिकबाट फर्कने क्रममा भएको सवारी दुर्घटनामा गम्भीर घाइते बाराका प्रमुख जिल्ला अधिकारी गणेशप्रसाद भट्टराईको सोमबार निधन भएको छ । सशस्त्र प्रहरीका उपरीक्षक बलराम पोखरेलको घटनास्थलमै ज्यान जाने गरी भएको सवारी दुर्घटनालाई सुरुबाटै रहस्यमय भनिएको छ । सोमबार ज्यान गुमाएका सिडिओ भट्टराईका परिवारले यसअघि नै घटनालाई रहस्यमय भन्दै छानबिन गर्न माग गरेका थिए । सिडिओ भट्टराईको निधन भएपछि सत्तारुढ दल नेपाल कम्युनिष्ट पार्टी (नेकपा) का नेता योगेश भट्टराईले यो प्रकरणको सरकारले छानबिन गर्नुपर्ने माग गरेका छन् । नेता भट्टराईले देशले एकजना कुशल र जनप्रिय प्रशासक गुमाएको बताउँदै यो दुर्घटनाबारे सरकारले छानबिन गर्नु पर्ने माग गरेका हुन् । भट्टराईले सीडीण गणेशप्रसाद सवार सवारी दुर्घटनाबारे अनेक आशंका र सन्देह उत्पन्न भएकाले छानबिन हुनुपर्ने बताएका हुन् । दुर्घटनामा घाइते बाराका प्रजिअलाई काठमाडौं लगियो बाराका सिडिओ र एसपी सवार दुर्घटना रहस्यमय : छानबिन गर्न परिवारको माग सवारी दुर्घटनामा घाइते बाराका सिडिओको निधन 'सिडिओ भट्टराई सवार सवारी दुर्घटनाबारे अनेक आशंका र सन्देह सार्वजनिक भाइरहेको सन्दर्भमा छानबिन गर्न सरकारको ध्यानाकर्षण गर्दछु', योगेशले भनेका छन्, 'उहाँप्रति हार्दिक श्रद्धान्जली र परिवारजनमा गहिरो समवेदना ब्यक्त गर्दछु ।' केही दिनअघि सिडिओ भट्टराईका भाइ नरेश भट्टराईले राजधानीमा पत्रकार सम्मेलन गरे सिडिओ दाजुको सवारी दुर्घटना रहस्यमय रहेको भन्दै छानबिनका लागि सरकारलाई आग्रह गरेका थिए । चालक नियन्त्रणमा यसअघि जिल्ला प्रहरी कार्यालयले बाराका प्रमुख जिल्ला अधिकारी (सिडिओ) गणेश भट्टराईका सवारी चालक जगतनारायण कुर्मीलाई नियन्त्रणमा लिएको थियो । माघ ११ गते बाराको पथलैयानिजगढ सडक खण्डको पसाहा पुल नजिक दुर्घटना भएको सिडिओको सवारीका चालक कुर्मीलाई अस्पतालबाट डिस्चार्ज भएलगत्तै माघ १८ गते प्रहरीले नियन्त्रणमा लिएको थियो । दुर्घटनामा सामान्य घाइते उनी वीरगन्जस्थित हेल्थ केयर अस्पतालमा उपचाररत थिए । जिल्ला प्रहरी कार्यालय बाराका प्रवक्ता रञ्जितसिंह राठौरले चालकको लापरवाहीका कारण दुर्घटना भएको देखिएकाले अनुसन्धानका लागि नियन्त्रणमा लिएको बताएका थिए । उनलाई सवारी ज्यान मुद्दा ऐन अन्तर्गत कारवाही हुने प्रवक्ता राठौरले बताएका थिए । दुर्घटनास्थल इलाका प्रहरी कार्यालय निजगढको क्षेत्रभित्र रहेकाले निजगढ प्रहरीले कारवाही प्रक्रिया अगाडी बढाएको छ ।"
स्कुटरको ठक्करबाट एकजनाको मृत्यु,पाँचथर : फिदिम नगरपालिका३ लालिखर्कमा स्कुटरले ठक्कर दिँदा एक जनाको मृत्यु भएको छ । मेची राजमार्गस्थित सडकमा हिँडिरहेका लालिखर्क३ निवासी गोपाल राईलाई टंक श्रेष्ठ सवार मे ४ प २५७३ नम्बरको स्कुटरले ठक्कर दिएपछि गम्भीर घाइते भएका थिए । घाइते राईको फिदिमस्थित समर्पित अस्पतालमा उपचार गर्दागर्दै मृत्यु भएको जिल्ला प्रहरी कार्यालय पाँचथरका प्रहरी निरीक्षक अनील कुरमा पौडेलले जानकारी दिए ।लालिखर्क निवासी स्कुटर चालक टंक श्रेष्ठ पनि दुर्घटनामा घाइते छन् । टाउकोमा चोट लागेका श्रेष्ठको फिदिमस्थित समर्पित अस्पतालमा उपचार भइरहेको छ ।
"व्यवसायी फोहोर फाल्ने, जनप्रतिनिधि र कर्मचारी उठाउने","डोल्पा : डोल्पाको सदरमुकाम दुनैको फोहोर जनप्रतिनिधि र कर्मचारीले उठाउने गरेका छन् । विभिन्न दिवस,पर्वको अवसरमा जिल्लाका सरकारी तथा गैह्रसरकारी कार्यालयका कर्मचारी,सेना,प्रहरी र जनप्रतिनिधिहरुले बजारमा यत्रतत्र फालिएका फोहोर उठाउने गरेका हुन् । होटेल र पसलेहरुले आफनो ढोका अघि मात्र सफा गर्ने र आफनो घरको फोहोरसमेत छिमेकीका घर वरिपरि फाल्ने गरेको ठुलीभेरी नगरपालिका ३ का अध्यक्ष अर्णबहादुर न्यौपाले जानकारी दिए । हरेक पटक बजारको फोहोर जनप्रतिनिधि र कर्मचारीले उठाउँदा स्थानीयहरु हात बाँधेर बस्ने र उल्टै खिल्ली उडाउने गरेको प्रमुख जिल्ला अधिकारी भुपेन्द्र थापाले जानकारी दिए । उनले भने, 'नागरिकमा सरसफाईको चेतनाको कमी हैन उनीहरुसँग अपनत्वको भाव छैन । जे गरेपनि हुन्छ भन्ने कुराको हाबी भएको मात्रै हो।' स्थानीय सरकारले सरसफाइमा विशेष जोड दिएपनि स्थानीयलाई नै अग्रसर नगराएसम्म हाम्रो हो र हामीले नगरे कस्ले गर्ने भन्ने भावनाको उत्प्रेरणा नआएसम्म दुनै बजार सुन्दर नहुने प्रजिअ भुपेन्द्र थापाले दाबी गरे । सडकको फोहोर भेरीमा बजारको फोहोर उठाएर किनारामा बगेको भेरी नदिमा फाल्ने गरिएको छ । पसल, होटेल र स्थानीयको घरबाट निष्कने फोहोर सबै भेरीमा लगेर फाल्ने गरिएकोले भेरी पूरै दुर्गन्धित भएको छ । अहिलेसम्म फोहोर व्यवस्थापनको कुनै पनि योजना बनाउन नसकेकाले भेरीमा फोहोर बढिरहेको नागरिक समाज डोल्पाका अध्यक्ष शेरबहादुर बुढाले बताए । किनारमा बनेका घरहरुबाट नदीमा ढल मिसाइएकाे छ।"
पप्पुको अर्को लापरबाही : वीरगन्जको बसपार्क ४९ महिनासम्म अधुरै,"वीरगन्ज : वीरगन्ज महानगरपालिका१५ मा १७ करोड ७३ लाखको लागतमा निर्माणाधीन बसपार्क टर्मिनलको निर्माण ४९ महिना बितिसक्दा पनि अधुरै छ । २०७१ फागुनमा ठेक्का लगाइएको बसपार्क टर्मिनलको निर्माण १५ महिना भित्र (२०७३ साल बैशाख मसान्त) सकिसक्नु पर्ने थियो । तर ४९ महिना बितसक्दा पनि बसपार्क टर्मिनलको अधुरै छ । जर्मन विकास बैंकको ऋण सहयोगमा वीरगन्ज महानगरपालिका कार्यालयले निर्माण गरिरहेको सुविधासम्पन्न बसपार्क टर्मिनलको ठेक्का ठेक्का पप्पु कन्स्ट्रक्सन, रोशन कन्स्ट्रक्सन र आशीष निर्माण सेवाले संयुक्तरुपमा सकारेका थिए । पाँच बिघा क्षेत्रफलमा निर्माण गर्न लागिएको बसपार्कको लागत १७ करोड ७३ लाख ५० हजार ६ सय तीन रुपैया रहेको छ । ठेकेदारको लापरवाहीका कारण २४ महिनामा सक्नु पर्ने निर्माण ४९ महिना बिति सक्दा पनि अधुरै रहेको हो । बसपार्क टर्मिनल निर्माणमा ठेकेदारले ढिलाइ गरेपछि गत माघ पहिलो साता महानगरका प्रमुख प्रशासकीय अधिकृतसहितको टोलीले स्थलगत अनुगमन गरि काम छिटो सक्न ठेकेदारलाई अन्तिम चेतावनी दिएको थियो । माघ पहिलो साता स्थलगत अनुगमनका क्रममा प्रमुख प्रशासकीय अधिकृत डाक्टर भीष्मकुमार भुषालले काम छिटो सकाएर नगरपालिकालाई हस्तान्तरण नगरे भुक्तानी नै रोकिदिने चेतावनी दिएका थिए । ठेकेदार पक्षले पटक पटक म्याद थप्न आग्रह गरे अनुसार महानगरपालिकाले निर्माणको म्याद थप्दै आएको छ । पछिल्लो पटक ठेकेदार पक्षले गत मंसिर मसान्तसम्म, त्यसपछि पुस मसान्तसम्म र फेरि गत माघ १४ गतेसम्मको म्याद थप मागेको थियो । तर बसपार्क टर्मिनलको काम अझै अधुरो छ । पटक पटक म्याद थप्दा पनि ठेकेदारले लापरवाही गरेपछि माघ पहिलो साता प्रमुख प्रशासकीय अधिकृत भुषाल निर्माणस्थलमा पुगेका थिए । त्यसबेला ठेकेदारले माघ १४ सम्मको थप समय मागेको थियो । वीरगन्ज महानगरपालिका कार्यालयको योजना शाखाका प्रमुख अकलक अहमद सिद्धिकीका अनुसार अहिलेसम्म ९५ प्रतिशत काम भएको छ । अहिलेसम्म ९५ प्रतिशत मात्र काम सकिएको छ, फिनिसिङको काम मात्र बाँकी छ, उले भने, काम छिटो सक्न ठेकेदारलाई पटक पटक ताकेता गरिरहेका छौँ । ठेकेदारले काम सकाएर हस्तान्तरण गरे फागुन महिना भित्र नै बसपार्कको उद्घाटन गरि सञ्चालनमा ल्याउने महानगरपालिकाका प्रमुख विजय सरावगीले बताए । फागुन भित्र नै शहरी विकासमन्त्री मोहम्मद इस्तियाक राईबाट बसपार्क उद्घाटन तयारी गरिरहेका छौँ, सरावगीले भने, काम छिट्टै सक्न ठेकेदारलाई हरेक दिन ताकेता गरिरहेका छौँ । बसपार्क टर्मिनल निर्माणको ठेक्का सकारेको निर्माण कम्पनीका प्रतिनिधि इन्जिनियर शैलेन्द्र चौधरीले एक हप्तामा निर्माणका सबै काम सकिने बताए । डेकुरेटिङ र फिनिसिङको काम मात्र बाँकी रहेकाले ती काम पनि द्रूत गतिमा भइहेको छ, उनले भने ,अबको एक हप्तामा बाँकी काम पनि सक्छौ । पप्पु कन्स्ट्रक्सन प्रालिले देशका विभिन्न स्थानमा अन्य निर्माणको ठेक्का लिएका कारण बसपार्क निर्माणमा वास्ता नगरेको हो । पप्पुको जहाँतहीँ ठेक्का चलिरहेको छ, त्यसैले उसको ध्यान अन्तको ठेक्कामा बढी छ, महानगरका एक कर्मचारीले भने, यहाँको काममा उसले वास्तै गरेको छैन । कम मूल्यमा ठेक्का लिएर समयमा काम नसक्ने पप्पु कन्स्ट्रक्सनको पहिचान नै बनेको छ । यसअघि २०६९ सालमै बसपार्क टर्मिनल निर्माणका लागि तत्कालीन उपमहानगरपालिका कार्यालयले ठेक्का लगाउने क्रममा पप्पु कन्स्ट्रक्सन प्रालिले आफुले ठेक्का नपाउने भएपछि भाँजो हालेको थियो । त्यति बेला ठेक्का लगाउने क्रममा प्राविधीक प्रस्तावमा फेल भएपछि पप्पु कन्स्ट्रक्सन प्रालिले नगर विकास कोष ,सार्वजनिक खरिद अनुगमन कार्यालय र ऋण उपलब्ध गराउने जर्मनी बैंक केएफडब्लुमा उजुरी गरेको थियो । पप्पु कन्स्ट्रक्सन प्रालिले उजुरी हालेपछि केएफडब्लुले ऋण दिन आनाकानी गर्दा दुई वर्षसम्म बसपार्कको ठेक्का नै रोकिएको थियो । तर २०७१ सालमा पप्पु कन्स्ट्रक्सनले नै ठेक्का लिन सफल भएको थियो ।"
ब्याज बृद्धिले व्यवसायिक जोखिम बढ्यो,"परासी : प्रदेश५ का उद्योगी व्यवसायीले बैंक तथा वित्तिय संस्थालाई एकतर्फी ऋण ब्याज बढाएको आरोप लगाएका छन्। ब्याज बृद्धिका कारण व्यवसायिक जोखिम बढेको समेत उनीहरुले प्रस्ट पारेका हुन्। नेपाल उद्योग वाणिज्य महासंघ प्रदेश५ का अध्यक्ष गुणनिधि तिवारीले ब्याजका कारण उद्योग कलकारखाना र व्यवसाय मात्र नभई समग्र अर्थतन्त्रमा प्रतिकुल असर पुगेको बताएका छन्। एक विज्ञिप्त जारी गर्दै उनले ब्याज बृद्धिले निजी क्षेत्रबाट सञ्चालित परियोजनाहरुको लागत बृद्धि हुन गई लगानी संकुचित हुँदा वस्तु तथा सेवाको मागमा गिरावट आएको समेत प्रस्ट पारेका छन्। बैंक तथा वित्तिय संस्थाहरुले मुद्दतीमा विनियत समावधीका लागि विनियत ब्याजदर उपलव्ध गराए जस्तै प्रवाह गर्ने ऋणमा पनि विनियत समयका लागि निश्चित ब्याज दर लागु गर्ने नीति कायम गर्न माग गरेको छ। त्यसैगरी स्प्रेड दरलाई न्यूनिकरण गरी ३ देखि ४ प्रतिशत कायम गर्न, एक पक्षिय रुपमा गरिएको ब्याज बृद्धिको प्रणालीलाई अन्त्य गर्न, बैंक तथा वित्तिय संस्थाहरुको प्रभावकारी अनुगमन गरी उपभोक्ताको हक अधिकारको संरक्षण गर्न समेत प्रदेश महासंघले माग गरेको हो।"
मदिराले मातेपछि काकामाथि खुर्पा प्रहार,विराटनगर : मोरङको मिक्लाजुङ गाउँपालिका२ का २५ वर्षीय सुमन साउदेन लिम्बूले आफ्नै काकामाथि धारिलो हतियार खुर्पा प्रहार गरेका छन् । मादक पदार्थ सेवन गरेका सुमनले सामान्य विवादका क्रममा आइतबार राति ४२ वर्षीय काका खेम साउदेन लिम्बूमाथि खुकुरी हानेको प्रहरीले जनाएको छ । भतिजाको खुकुरी प्रहारबाट खेमको निधारमा गहिरो चोट लागेको छ । उनलाई उपचारका लागि मधुमल्लास्थित साझा अस्पतालमा भर्ना गरिएको छ । काकामाथि खुकुरी प्रहार गर्ने सुमनलाई पक्राउ गरेर अनुसन्धान अघि बढाइएको प्रहरीले जनाएको छ ।
७ हजार मिटरमाथि पहिलो पटक 'कुकुर',"काठमाडौं : ७ हजार १२९ मिटर अग्लो बरुन्त्से हिमालको चुचुरोसम्म पहिलो पटक कुकुर पुगेको छ। गत महिना खुम्बु क्षेत्रबाट आरोहण दललाई पछ्याउदै डेड बर्षको कुकुर चुचुरोसम्म पुगेको हो। सामान्यतय उच्च हिमाली क्षेत्रमा पुग्न आरोहीले अक्सिजनको सहायता लिनुपर्ने हुन्छ। अमेरिकन आरोही आरोही डान मेजुर पनि ७ हजार मीटरमाथि कुकुर पुग्दा चकित परे। आरोही गाइड जाङबु शेर्पालाई पछ्याउँदै उक्त कुकुर बिना अक्सिजन चुचुरोसम्म पुगेको थियो। करिब पाँच हजार मिटरसम्म उचाइका मानव बस्तीमा कुकुर बस्ने गरे पनि सात हजार मीटर उचाइसम्म कुकुर पुगेको पहिलो पटक देखेको गाइड जाङबु शेर्पाले बताउँछन्। बाटामै भेटिएको कुकुर आधार शिविरसम्म पछ्याउँदै आएको र पछि खानको आशा गर्दै चुचुरोसम्म पुगेका उनले जानकारी दिए। आरोहण दलका आधारशिविर मेनेजर काजी तामाङले टेन्टमा थुनेर राखेको तर केही समयपछि छाड्दा हिमालतर्फ दौडिएकाले थियो। आरोहण दलले कुकुरलाई काठमाडौंसम्म ल्याएको र बरु नाम दिएर हेरचाहा गर्दे आएको गाइड शेर्पाले जनाए। उचाइ पचाउने क्षमता सबै कुकुरको क्षमता एउटै नहुने तर स्थानीय कुकुर भएकाले हिमालसम्म पुग्न सकेको कुकुर विज्ञ डा देउती गुरुङ बताउँछिन्। उनका अनुसार उच्च हिमाली क्षेत्र बस्ने भएकाले मानिसले जस्तै कुकुरले पनि कम अक्सिजनमा बाँच्न सक्ने क्षमता राखेको हो। उचाइ पचाउन सक्ने भएकाले कुकुरलाई विभिन्न अनुसन्धान, सर्च एण्ड रेस्क्यू लगायतमा प्रयोग गर्न उपयुक्त हुने समेत यो घटनाले पुष्टी गरेको उनको भनाई छ।"
प्रशासन सेवाका २८९० शाखा अधिकृतको समायोजन (सूचीसहित ),"काठमाडौँ : सरकारले २८९० अधिकृतको समायोजन गरेको छ । प्रशासन सेवाका तीन कर्मचारीको सूची सार्वजनिक गर्दै संघीय मामिला तथा सामान्य प्रशासन मन्त्रालयले यसअघि एक मुख्य सचिव, ५६ सचिव, ६६२ सहसचिव र ८४८ उपसचिवको समयोजन गरेको छ । फागुन तीन गर्ने भित्र समायोजन सक्ने लक्ष्य भएपनि कर्मचारीको विवरणमा त्रुटी हुँदा ढिलाइ भएको समान्य प्रशासन मन्त्रालयले जनाएको छ। समायोजन तीव्र गतिमा भइरहेको समायोजन तथा संगठन विकास महाशाखाका प्रमुख एवम् सहसचिव केदार पनेरुले जानकारी दिए । हेर्नुहोस सूची"
भालुको आक्रमणमा दुई घाइते,सन्धिखर्क : अर्घाखाँची जिल्लाको शितगंगा नगरपालिका वडा नम्बर १० सिद्धाराको तल्लो हर्रेमा भालुको आक्रमणमा दुईजना घाइते भएका छन्। माथिल्लो हर्रेबाट काम गरी तल्लो हर्रे जाने क्रममा जंगलको बाटोमा भालुले आक्रमण गरेको हो। आक्रमणमा ३८ वर्षका शंकर सोती र ५० वर्षका पदमबहादुर बलाल घाइते भएका हुन्। भालुको आक्रमणबाट शंकरको दाहिने खुट्टामा चोट लाग्नुका साथै शरीरका विभिन्न भाग लछारेको छ। पदमको बायाँ हातमा चोट लागेको छ। घाइते दुबैको बुटवलमा उपचार भइरहेको छ।
गंगामाया न्याय माग्न युरोप जाने तयारीमा,"काठमाडौं : राज्यले न्याय नदिएको भन्दै गंगामाया अधिकारीले संयुक्त राष्ट्रसंघलगायत अन्तर्राष्ट्रिय समुदायलाई गुहार्ने भएकी छन्। छोरा कृष्णप्रसादको न्यायका लागि लामो समयदेखि अनशनरत गंगामाया सरकारबाट न्याय नपाउने निष्कर्ष निकाल्दै अन्तर्राष्ट्रिय जगत्को ध्यानाकर्षण गराउन युरोप जाँदै छिन्। त्यसका लागि उनले आइतबार काठमाडौं जिल्ला प्रशासन कार्यालयबाट राहदानी लिइन्। गंगामायाको राहदानी बनाउन उनको पक्षमा लबिङ गर्दै आएका अधिवक्ता ओमप्रकाश अर्याल, बद्रीप्रसाद भुसाल तथा नेपाल मानवअधिकार संगठनका अध्यक्ष इन्द्र अर्याल बबरमहलस्थित जिल्ला प्रशासन पुगेका थिए। नेपाल मानवअधिकार संगठनका अध्यक्षसमेत रहेका अधिवक्ता अर्यालले अदालतका पछिल्ला निर्णयबाट न्याय पाउने आशा मरिसकेको बताए। अन्तर्राष्ट्रिय समुदायसामु न्यायका लागि नेपाल सरकारलाई दबाब दिन आग्रह गर्न गंगामाया विदेश जान लागेको उनको भनाइ छ। नेपालले उहाँलाई न्याय दिन चाहँदैन र सक्दैन भन्ने कुरा पुष्टि भइसक्यो, किटानी जाहेरी दिएका सबै व्यक्तिलाई अदालतले सफाइ दिइसकेको छ, उनले भने, बाँकी एउटा व्यक्ति जो विदेशमा छन्, उनलाई झिकाउन सरकार चाहन्न। अनि कसरी न्यायको आशा गर्ने ? हत्यामा संलग्न रहेको आरोप लागेका रुद्र आचार्य बेलायतमा रहेको उनले जनाए। न्याय नपाएको भन्दै पुस २५ गते गंगामाया न्याय खोज्न म कहाँ जाऊँ ? लेखिएको प्लेकार्ड छातीमा टाँसेर पुल्चोकस्थित राष्ट्रसंघ भवन पुगेकी थिइन्। तत्कालीन नेकपा माओवादीको सशस्त्र द्वन्द्वमा आफ्ना छोराको हत्यारामाथि कारबाही नभएको भन्दै गंगामाया आन्दोलित छन्। छोरा कृष्णप्रसादको न्यायका लागि लामो समय अनशन बसेका पति नन्दप्रसाद अधिकारीको यसअघि नै अनशनका क्रममा निधन भइसकेको छ। अधिकारीको शव अझै पनि त्रिवि शिक्षण अस्पताल महाराजगञ्जमा छ। राज्यले नै न्याय नदिएपछि यसको विकल्प खोज्नुपर्ने स्थिति आएको हो। स्थानीय तहको न्यायिक निकायबाट न्याय पाउने आशा मरिसकेपछि अन्तर्राष्ट्रिय समुदायमाझ जानुको विकल्प छैन, राष्ट्रिय मावनअधिकार संगठनका अध्यक्षसमेत रहेका अर्यालले भने, युरोपेली युनियनका देशका साथै जेनेभामा न्यायका लागि पत्राचार गर्ने तयारी छ। राहदानी बनाए पनि सरकारले विदेश जान अनुमति दिनेमा भने उनीहरूले शंका व्यक्त गरे। गंगामायाका छोरा हत्या आरोपितले गरे आत्मसमर्पण छविलाल जेल गएपछि गंगामायाको अनसन तोडाउने प्रयास गंगामायाले तोडिन् अनशन नख्खु कारागारमा रहेका छोरालाई भेटेर फर्कदै गंगामाया गंगामायाले बनाइन् राहदानी, न्याय खोज्न विदेश जाने"
"बझाङमा जिप दुर्घटना २ जनाको मृत्यु, ११ घाइते","बझाङ : सदरमुकाम चैनपुर बजारबाट जयपृथ्वी नगरपालिका११ धामीलेख गाँउतर्फ गइरहेको एउटा जिप आइतवार राति दुर्घटना हुँदा दुईजनाको मृत्यु भएको छ। से १ ज ८९० नम्वरको जिप आइतवार राति भोपुरमाथि माडुकाट्नेमा दुर्घटना हुदाँ २ जनाको घटनास्थलमै मुत्यु भएको हो । जिपमा सवार अन्य ११ जना घाइते भएका छन् । मृत्यु हुनेमा धामीलेख गाँउका ४५ वर्षीय धौल्या जोशी र १२ वर्षकी सम्झना जोशी रहेको मृतकका आफन्त तुला जोशीले जानकारी दिइन् । दुर्घटनामा गम्भीर घाइतेमध्ये धामीलेखगाँउकै जयराज जोशी, जुनादेवी जोशी, अंगराज जोशी, झसी जोशी, कविता जोशी, प्रकाश जोशी र सविता जोशीलाई थप उपचारका लागि कोहलपुर मेडिकल अस्पताल पठाइएको छ । अन्य सामान्य घाइतेको जिल्ला अस्पताल सिमखेतमा उपचार गरिँदैछ । जिपमा १८ जना सवार थिए । चामल र अन्य सामान पनि बोकेर गइरहेको जिपत भोपुरमाथि उकालो बाटोमा ब्रेक फेल भएर दुर्घटना भएको चालक धनबहादुर बोहराले बताए ।"
भारतबाट उद्धार गरिएका नेपाली स्वदेश फर्किदै,"काठमाडौं : भारतबाट उद्धार १९७ जना नेपालीलाई स्वदेश ल्याइने भएको छ। काकडभिट्टाको पानीट्यांकी नाका सोमबार हुँदै उनीहरुलाई नेपाल प्रवेश गराइने भएको हो। नेपाल फर्काइनेमा १४७ जना महिला र ३२ जना पुरुष रहेका छन्। भारतस्थित मणिपुरका विभिन्न ठाउँबाट उद्धार भएका उनीहरुलाई नेपाल र भारत सरकारको संयुक्त पहलमा नेपाल फर्काउने तयारी गरिएको हो। दुई साता अगाडि माइती नेपाललाई प्राप्त अति गोप्य सूचनाको आधारमा उद्धार कार्यको थालनी भएको थियो । संस्थाले दिल्ली महिला आयोगलाई दिएको सुचनाको आधारमा सबैभन्दा पहिले दिल्लीबाट ६ जना महिलाको उद्धार गरिएको थियो। त्यसपछि तिनै महिलाले अरु धेरै संख्यामा नेपाली महिलालाई दिल्ली लैजान लागिएको खुलासा गरेका थिए। दिल्लीबाट उद्धार गरिएका ती महिला माघ २५ गते काठमाडौं आइसकेका छन्। यसपछि पनि आफ्नो रेस्क्यु अपरेसनलाई जारी राखेको भारतिय प्रहरीले मणिपुर शहरका छुट्टा छुट्टै ठाउँबाट यति ठूलो संख्यामा नेपालीको उद्धार गरेको यो पहिलो पटक हो। म्यानमारसँगको सिमावर्ति क्षेत्रमा पर्ने मणिपुरबाट इराक, दुबईलगायतका देशमा मानव तस्करी हुँदै आएको पाइएपछि भारतिय प्रहरीले उद्धार कार्य शुरु गरेको हो । यी घटनामा एक जना महिलासहित ९ जना आरोपी पनि पक्राउ परेका छन्। माइती नेपालले भारतस्थित नेपाली दुतावास र महिला बालबालिका तथा जेष्ठ नागरिक मन्त्रालयसँग समन्नय गर्दै भारतको केन्द्र सरकार र मणिपुर सरकार, मणिपुरस्थित गोरखा दुख निवारण समिति जस्ता संस्थाहरुलाई पत्राचार र प्रत्यक्ष समन्वय गर्दै मणिपुरबाट उद्धार गरिएका ब्यक्तिहरुलाई नेपाल फर्काउन सफल भएको माइती नेपालका उप निर्देशक अच्युत नेपालले बताए। मानव तस्करीको यस प्रकारको भयाभह घटनामा सम्लग्न गिरोहहरुलाई कानुनी दायरामा ल्याई कडा भन्दा कडा कारबाही गरी पिडितलाई स्वदेशमै रोजगारीको ब्यवस्था गर्न संस्थाले सरकारसँग माग गरेको छ। स्वदेश फिर्ती पछि ती ब्यक्तिहरुलाई पुनस्र्थापना गृहबाट पुनस्र्थापना र पारिवारिक पुनर्मिलनका सेवाहरु प्रदान गरिने महिला, बालबालिका तथा जेष्ठ नागरिक मन्त्रालयका प्रवक्ता राजेन्द्रकुमार पौडेलले बताए । पुनस्र्थापना कार्य भित्र स्वास्थ्य सेवा, कानुनी परामर्श, सिपमुलक तालिम र रोजागरको ब्यवस्था समेत गरिने भएको छ।"
"एउटै पार्कमा बिपी, गणेशमान, पुष्पलाल र मनमोहनको शालिक","हेटौंडा : विभिन्न कालखण्डका सहिदको प्रतिमा राखिएको हेटौँडा उपमहानगरपालिका११ स्थित पर्यटकीयस्थल सहिद स्मारकमा प्रजातान्त्रिक पार्क निर्माण भएको छ । उक्त पार्कमा प्रजातान्त्रिक आन्दोलनका चारजना अगुवा नेपाल कम्युनिष्ट पार्टीका संस्थापक पुष्पलाल श्रेष्ठ, नेपाली काँग्रेसका संस्थापक नेता तथा पहिलो जन निर्वाचित प्रधानमन्त्री बिपी कोइराला, लौहपुरुष गणेशमान सिंह र पहिलो जननिर्वाचित कम्युनिष्ट प्रधानमन्त्री मनमोहन अधिकारीको शालिक निर्माण गरिएको छ । सहिद स्मारक विकास समितिले करिब डेढ करोड रुपैयाँ खर्चेर शालिक निर्माण गरको हो । चारैजना प्रजातान्त्रिक आन्दोलनका अगुवाहरुको शालिक निर्माण सम्पन्न भइसकेको बताउँदै समितिका कार्यालय सचिव रामचन्द्र न्यौपानेले शालिक अनावरणको तयारी भइरहेको बताए । राष्ट्रका प्रमुख व्यक्तित्वहरुबाट शालिक अनावरण गराउने तयारी भएकाले समय मिलाउने काम भइरहेको छ, न्यौपानेले भने । नेपाल कम्युनिष्ट पार्टी र नेपाली काँग्रेसका शीर्ष नेताहरुबाटै शालिक अनावरण कार्यक्रम सम्पन्न हुने गरी केही समयभित्रै प्रजातान्त्रिक पार्क उद्घाटन गरिने उनले बताए । यसअघि सहिद स्मारकमा विभिन्न कालखण्डका सम्पूर्ण सहिदलाई एकै थलोमा स्मरण गर्न सहिद स्मृति स्तम्भ निर्माण गरिएको थियो । १९ मिटर डाइको गोलाइमा ६५ फिट अग्लो स्तम्भ निर्माण गरिएको छ । स्तम्भ करिब एक करोढ ५० लाख रुपैयाँको लागतमा निर्माण गरिएको समितिले जनाएको छ । साथै स्मारकमा विभिन्न राष्ट्रभक्तिपूर्ण युद्ध र विभिन्न जनसङ्घर्षमा सहिद भएका १२ सहिदको एउटै ढुङ्गामा सहिदको मुखाकृत कुदिएको छ । स्थानीय सरस्वती खोलाबाट ल्याइएको श्यामल वर्णको ढुङ्गामा कलात्मक ढङ्गले कुदिएको सालिकले बिभिन्न खालखण्डको संस्मरण गराउछ । पार्कमै जननेता मदन भण्डारीको शालिक पनि निर्माण गरिएको छ । २०४६ सालको जनआन्दोलन पश्चात २०४७ साल श्रावण ७ गते उजाड डाँडोमा वृक्षारोपण गरी सहिद स्मृति बाटिका नामाकरण गरिएको थियो । २०५२ सालमा तत्कालिन प्रधानमन्त्री मनमोहन अधिकारीले उद्घाटन गरेको सहिद स्मारक देशकै नमुना सहिद केन्द्र बन्न पुगेको छ । यहाँ वार्षिक पाँच लाख बढि आन्तरिक र बाह्य पर्यटक आउने गरेको समितिका सचिव न्यौपानेले बताए ।"
सुदूरपश्चिम प्रदेश प्रमुख मल्ल आईसीयूमा,धनगढी : सूदुरपश्चिमका प्रदेश प्रमुख मोहनराज मल्ल विरामी भएपछि उनलाई आइतबार राति काठमाण्डौं लगिएको छ । ज्वरो आएपछि प्रदेश प्रमुख मल्ललाई आइतबार बेलुकी धनगढीको निसर्ग अस्पतालको सघन उपचार कक्ष (आईसीयू) मा भर्ना गरिएको थियो । प्रदेश प्रमुखको फोक्सो र रगतमा इन्फेक्सन देखिएको निसर्ग अस्पतालका चिकित्सक वरिष्ठ फिजिसियन डाक्टर विजय केसीले बताए। उनले प्रदेश प्रमुखको प्रतिरक्षा शक्ति कमजोर भइ निमोनिया पनि देखिएकाले काठमाडौं रेफर गरिएको बताए । प्रदेश प्रमुख मल्ललाई नेपाली सेनाको नाइटभिजन हेलिकप्टरले गएराति डेढ बजे नै काठमाडौं लगेको छ । राति धनगढी एयरपोर्टमा अवतरण भएको हेलिकप्टरले आज विहान साढे तीन बजे काठमाडौं पुर्याएको प्रदेश प्रमुख मल्लका स्वकीय सचिव धन सिंहले जानकारी दिए । प्रदेश प्रमुख मल्लको नेपाल प्रहरी अस्पताल महाराजगञ्जमा उपचार भइरहेको छ । नेपाल प्रहरीको अस्पतालमा पनि सघन उपचार कक्षमै मल्लको उपचार भइरहेको छ । चिकित्सकहरुले उनको छातीमा इन्फेक्सन देखिएको तर अवस्था चिन्ताजनक नरहेको बताएको स्वकीय सचिव धनसिंहले बताए । प्रदेश प्रमुखका साथमा श्रीमती सरिता मल्ल पनि काठमाडौँ गएकी छिन । प्रदेश प्रमुख मल्लका एक मात्र छोरा दीक्षान्त मल्ल पोखराका होटल व्यवसायी हुन । उनी सोमबार काठमाडौँ पुग्ने बताइएको छ ।
सवारी दुर्घटनामा घाइते बाराका सिडिओको निधन,काठमाडौं : सडक दुर्घटनामा घाइते बाराका प्रमुख जिल्ला अधिकारी गणेशप्रसाद भट्टराईको सोमबार निधन भएको छ । गत माघ ११ गते पिकनिकबाट फर्किने क्रममा भट्टराई र सशस्त्र प्रहरी बलका एसपी बलराम पोखरेल चढेको जिप बाराको पथलैयामा ट्याक्टरको ट्रलीसँग ठोक्किएको थियो । याे दुर्घटनामा एसपी पोखरेलको घटनास्थलमै मृत्यु भएको थियो । दुर्घटनामा भट्टराई गम्भीर घाइते भट्टराईलाई उपचारका लागि काठमाडौं ल्याइएको थियाे । भट्टराईकाे निधनकाे पुष्टि उनका भाइ नरेश भट्टराईले गरेका छन् ।
बाबुबाटै छोरी बलात्कृत : बडीखेलबाट भगौडा पुर्व हवल्दार पक्राउ,"ललितपुर : नेपाल प्रहरीका एक पुर्व हवल्दार आफनै नौ वर्षकी छोरीलाई बलात्कार गरेको आरोपमा पक्राउ परेका छन् । गोदावरी नगरपालिका४ बडीखेल निवासी उनले शुक्रबार राति आफ्नै छोरीलाई बलात्कार गरेको प्रहरीले जनाएको छ । प्रहरीका अनुसार अभियुक्त पुर्वहवल्दार भगौडा प्रहरी पनि हुन् । उनका भतिजा विप्लपको जाहेरीका आधारमा प्रहरीले पक्राउ गरेको हो । उनलाई जिल्ला अदालत ललितपुरबाट सात दिनको म्याद थपिएको महानगरीय प्रहरी वृत्त सातदोबाटोका प्रमुख गौतम मिश्रले जानकारी दिए । मिश्रका अनुसार घटना शुक्रबार राति ८ बजेको हो । अभियुतले मातेको बेला यस्तो अपराध गरेको खुलेको छ, उनले भने । श्रीमती माइतीघर (पोखरा) गएको बेला उनले छोरीलाई जबरजस्ती करणी गरेका थिए । बालिकाले पेट दुखेको भनेपछि आइतबार नजिकैको हेल्थपोस्टमा चेकजाँच गर्न लगिएको थियो । हेप्थपोष्टमा लैजाँदा उनको यौनाङ्गगमा चोट लागेर रगत बगेको देखिएपछि पाटन अस्पताल पठाइएको थियो । हेल्थपोष्टमा बालिकाले बाबुले यस्तो अवस्था बनाएको बताएकी थिइन् । घटना थाहा पाएपछि बालिकाकी आमा पोखराबाट काठमाडौँ आइरहेकी छन् । अभियुतलाई आइतबार नै प्रहरी वृत्त सातदोबाटोमा ल्याइएको थियो । नयाँ मुलुकी अपराध (संहिता) ऐन २०७४ अनुसार बालिका उमेर अनुसारको सजाय तोकिएको छ । बलात्कारको घटनामा अवस्था र प्रकृति हेरेर १० देखि २० वर्षसम्म सजायको व्यवस्था छ ।"
राजस्वका तत्कालिन अधिकृतविरुद्ध तीन करोडको अकुत मुद्दा,"काठमाडौं : राजश्व अनुसन्धान विभाग ललितपुरका तत्कालिन शाखा अधिकृत रामजी रिजालविरुद्ध गैरकानुनी सम्पत्ति आर्जन गरेको आरोपमा मुद्दा दायर भएको छ । विभिन्न कार्यालयहरुमा रहँदा पदीय दुरुपयोग गरी गैरकानुनी सम्पत्ति कमाएर अस्वाभाविक उच्च जीवनयापन गरिरहेको भन्दै अख्तियारले रिजालविरुद्ध मुद्दा दायर गरेको हो । रिजालविरुद्ध श्रोत नखुलेको सम्पत्ति बिगो दुई करोड ९७ लाख ३८ हजार तीन सय दश रुपैयाँ विगो मागदाबी गरिएको छ । उनकी श्रीमती स्वास्थानी रिजाललाई पनि प्रतिवादी कायम गरिएको छ । ३५ वर्षको जागिरे जीवनमा गैरकानुनी रुपमा आर्जन गरेको सम्पत्ति जफतसमेत गराउन पनि अख्तियारले मागदाबी गरेको छ । उनले तलबभत्ता, प्रोत्साहन भत्ता, श्रीमती स्वस्थानी रिजालको पारिश्रमिक आय, जग्गा विक्री, श्रीमती स्वस्थानी रिजालको नाममा संचालित संजिवनी आयुर्वेदिक डिस्ट्रिव्युटर्स र पिगासस ट्राभल्स एण्ड टुर्सको आय, अवकास पश्चात सुविधा प्राप्त आय, कर्जा लगायतबाट एक करोड ९६ लाख ८६ हजार पाँच सय नौ रुपैयाँ आय आर्जन गरेको देखिएको छ । त्यही अवधिमा जग्गा खरिद, घर निर्माण, सवारी साधन, मोटेल डि बटुवा प्रालि एवम् सञ्जीवनी आयुर्वेदिक डिस्ट्रिव्युटर्स र पिगासस ट्राभल्स एण्ड टुर्स प्रालिहरुमा लगानी, विभिन्न बैंक तथा वितीय संस्था र कम्पनीमा सेयर लगानी, शैक्षिक खर्च, सुन चाँदी खरिद एवँ विभिन्न बैंक तथा वित्तिय संस्थाहरुमा मौज्दातसहित चार करोड ९४ लाख २४ हजार आठ सय १९ खर्च तथा लगानी गरेको देखिएको छ। उनको वैध आय एक करोड ९६ हजारको तुलनामा दुई करोड ९७ लाख ३८ हजार तीन सय १० बराबरको सम्पत्तीको स्रोत नखुलेको पाइएको छ । सम्पत्ति विवरण अमिल्दो र अस्वभाविक देखिएकोले वैध आयको तुलनामा दुई करोड ९७ लाख ३८ हजार तीन सय १० रुपैयाँको स्रोत खुल्न नसकेको हो । उनल सरकारी सेवामा प्रवेश गरेपछि त्यो परिमाणको सम्पत्ती श्रोत खुलाउन नसकेकाले अवैधरुपमा कमाएको देखिएक हो । रिजालविरुद्ध साविक भ्रष्टाचार निवारण ऐन अनुसार गैरकानुनीरुपमा आर्जन गरेको सम्पत्ति जफतसमेत गरी पाउन मागदाबी लिइ विशेष अदालत काठमाडौंमा आरोप पत्र दायर गरिएको छ । श्रीमती स्वस्थानीसमेतको नाममा राखेको देखिन आएको अख्तियारले जनाएको छ। अख्तियारले श्रोत नखुलेको चल अचल सम्पत्ति जफत गर्न माग गर्दै श्रीमती स्वस्थानी रिजाललाई समेत प्रतिवादी बनाएर विशेष अदालत काठमाडौँमा आरोपपत्र दर्ता गराएको हो ।"
गोरु काटेको आरोपमा बाबुछोरा पक्राउ,धरान : सुनसरीको बराहक्षेत्र नगरपालिकामा गोरु काटेको आरोपमा दुईजनालाई प्रहरीले पक्राउ गरेको छ । बराहक्षेत्र नगरपालिका७ को बाँगे बजारमा सोमबार गोरु काटिरहेको आरोपमा बाबुछोरालाई इलाका प्रहरी कार्यालय महेन्द्रनगरको टोलीले पक्राउ गरी नियन्त्रणमा लिएको हो । धनबहादुर तामाङ र उनका छोरा गोपालले आफ्नै घरमा गोरु काटेर मासु बिक्री गर्न लागेको भन्दै प्रहरीले उनीहरुलाई पक्राउ गरेको हो । प्रहरीले बिक्री गर्न लागेको भनिएको ६० केजी गोरुको मासु पनि बरामद गरेको जनाएको छ । साथै बाबुछोरालाई नियन्त्रणमा लिएर अनुसन्धान अगाडि बढाउने सुनसरीका प्रहरी प्रमुख राजन अधिकारीले बताएका छन् । उनीहरुबाट बरामद भएको गोरुको मासु ल्याव टेस्टका लागि फठाइएकाले रिपोर्ट आएपछि मुद्दा दर्ता गरी कानुनी कारवाही अगाडि बढाइने अधिकारीको भनाइ छ । यसअघि धरानमा गोरु काटेको आरोपमा ६ जना पक्राउ परेका थिए ।
"म ज्यूँदै छु, फेसबुक","गएको शनिबार दिउँसो २ बजेतिर फेसबुक चलाउन खोजें, चलेन। फेरि लगइन गर्न खोज्छु, चल्दैन। जति गर्दा पनि चल्दैन। मैले नेटमा केही समस्या भयो कि भनेर खासै ध्यान दिइनँ। अफिस जान हतार थियो। निस्किएँ। अफिसमा पनि फेसबुक चलेन। त्यसमा रहेको नोटिस आइकन बल्ल पढें। मेरो होस झन्डै गायब भयो। त्यसमा लेखिएको थियो दिस एकान्ट इज इन अ स्पेसल मेमोरिअलाइज्ड स्टेट। अर्थात् यो एकाउन्ट विशेष रूपमा स्मरणीय छ। अनि, फेसबुकको हेल्प सेन्टरमा गएर यसको खास अर्थ खोजें। त्यहाँ प्रस्टै लेखिएको थियो, मेमोराइज्ड अकाउन्ट कुनै पनि दिवंगत व्यक्तिलाई फेसबुकमा सम्झने र शोक व्यक्त गर्ने तरिका हो। अब भन्नुहोस् मेरो अवस्था के भयो होला ? म असिनपसिन भएँ। छेउमा साथी रामकृष्ण अधिकारी थिए। उनको फेसबुकबाट मेरो प्रोफाइल हेर्न भनें। मेरो प्रोफाइल फोटोमाथि नै लेखिएको रहेछ रिमेम्मरिङ नरेन्द्र साउद। त्यति मात्र होइन, थप लेखिएको थियो, वि होप पिपुल हु लभ नरेन्द्र विल फाइन्ड कम्फर्ट इन भिजिटिङ हिज प्रोफाइल टु रिमेम्बर एन्ड सेलिब्रेट हिज लाइफ। अर्थात्, नरेन्द्रलाई माया गर्नेहरूले उहाँको प्रोफाइलबाट सम्झन र शोक व्यक्त गर्न सक्नुहुनेछ। यस क्षण कतिले मेरो प्रोफाइल हेरे होलान् ? धन्न कसैले हार्दिक श्रद्धाञ्जली लेखिसकेका थिएनन्। एउटै आशा जाग्यो कसैले मेरो एकाउन्ट ह्याक गरेर यस्तो बदमासी पो गर्यो कि ? तर, नोटिस आइकन फेसबुककै तर्फबाट थियो। थप बुझ्न हेल्प सेन्टरमा भिजिट गर्न भनिएको थियो। त्यसले ह्याक भएको झिनो आशा पनि सकिदियो। मित्र रामकृष्णले नेकपा अध्यक्ष पुष्पकमल दाहालका छोरा प्रकाशको फेसबुक खोले। ठ्याक्कै उस्तै रहेछ। मैले आफैंलाई जताततै छामें। होइन, ठीकै छुजस्तो लाग्यो। जिउँदै पाएँ। मनले भने त्यो मानिरहेको थिएन। एकाएक अफिसका साथीहरूबीच हल्लीखल्ली भयो। केही साथीले रमाइलो गर्न खोजे। तर, मेरो मन बेचैन थियो। मैले अन्नपूर्ण अनलाइनका साथी रविराज बराल र आईटीका विवेक देवकोटाजीको सहारामा मेरो एकाउन्ट एक्टिभ गर्न खोजें। सफल भइनँ। उनीहरूकै सहयोगमा फेसबुकको हेल्प लाइनमा गयौं। तँ ज्यूँदो रहेको प्रमाणित गर्न सरकारी कागजात सहितको सेल्फी फोटो पठा भन्ने सूचना थियो। ज्यूँदो मान्छेलाई मृतक घोषणा गर्ने अनि जिउँदो भएको प्रमाण माग्ने ? त्यो अधिकार फेसबुकलाई कसले दियो ? के फेसबुकलाई मान्छे मार्ने र जन्माउने अधिकार छ ? रिस पनि उठ्यो, चिन्ता पनि लाग्यो। अफिसमा कामै गर्न नसकी घर फर्कें। घरमा पनि बेचैन थिएँ। पटकपटक फेसबुक एक्टिभ गर्न खोज्थें, अघिकै सूचना थियो। मैले साथीहरूको सहारामा म ज्यूँदै छु भनेर फेसबुकलाई सेल्फी पठाएको थिएँ। तर, फेसबुकले त्यसलाई नमानेको र सरकारी कागजात सहितको सेल्फी पठा भन्ने अर्को आदेश सहितको इमेल लेखेछ। मैले संसद् सचिवालयद्वारा वितरित प्रेस कार्ड बोकेको सेल्फी सहितको फोटो राति नै पठाएँ। फेसबुकले त्यसपछि कुनै रेस्पोन्स गरेन। रातभरि निद्रै लागेन। सच्चियो कि भन्दै छिनछिनमा फेसबुक हेरिरहें। अहँ, सच्चिएन। आइतबार बिहान त खुल्छ कि भनी लगइन गर्न खोजें। उही सूचना भन्छ। फेरि सचिवालयको प्रेस पास सहितको फोटो खिचें। दिउँसो दोस्रोपटक पठाएँ। फेसबुकले यो लेखुन्जेल (आइतबार राति १० बजे) सम्म न कुनै उत्तर पठाएको छ, न सच्याएकै छ। मैले यो खबर परिवारका सदस्यलाई सुनाउनै सकेको छैन। आफू त जसोतसो थामिएकै छु, अरूको हालत के होला ? अझ म घरमा नभएका बेला मेरी बूढीआमा, प्यारी श्रीमती वा स्नेही छोरीमध्ये कसैले देखाएका भए हालत के हुन्थ्यो होला ? कम्तीमा अहिले त फेसबुकको सूचनाभन्दा ठूलो प्रमाण म सामुन्ने जिउँदो खडा छु। गाह्रै भए पनि सहन सक्लान्। शनिबारै मलाई यो लेख्न मन थियो। तर, आँटै आएन, सकिनँ। पूरापूर दुई दिन नसच्चिएपछि आइतबार लेख्न बसें। फेसबुक, लापरवाहीको कति पराकाष्ठा हो यो ? फेसबुकलाई नै भनेर के होला र, मेरा आफन्त र शुभचिन्तकलाई चाहिँ यही लेखमार्फत जाहेर गर्न चाहन्छु, म जिउँदै छु। जिउँदो नरेन्द्रले आफैं लेखेको हो यो लेख। जेजतिले यसअघि मेरो प्रोफाइल हेरेर मनमनै श्रद्धाञ्जली दिनुभयो, कृपया फिर्ता लिइदिनुहोला। किनकि, म जिउँदै छु। र, तपाईंहरूले पनि साथ दिएर बोलिदिनुहोस् यत्रो अत्याचारको फेसबुकले के क्षतिपूर्ति दिन्छ ? दिनुपर्छ कि पर्दैन ?"
जो फोहोरको डंगुरमा भेटिएका थिए,"ललितपुर : करिब ६ महिनाअघि पशुपति क्षेत्रमा राखिएको फोहोरको डंगुरमा एउटा बच्चा भेटिए। छिनमै खबर फैलियो। त्यसको सुइँको नेपाल स्नेही काख नामक संस्थाले पनि पायो। र, बच्चाको अवस्था बुझ्न संस्थाको टोली पशुपति पुग्यो। डस्टबिनमा भेटिएको बालक करिब २० दिनका जस्ता देखिन्थे। शरीर पूरै कालो बनेको थियो। रगत जमेजस्तो। आँखाबाहिरै निस्किएका थिए, स्नेही काखकी संस्थापक अध्यक्ष नेहा पोखरेलले भनिन्। मानसिक सन्तुलन बिग्रिएर सडकमा पुगेका व्यक्ति तथा बालबालिकाको क्षेत्रमा काम गर्दै आएको संस्थाले डस्टबिनमा भेटिएका बालकको संरक्षण गर्न लियो। त्यति मात्र होइन, उनको नामकरण पनि गरिदियो भविष्य। अहिलेसम्म ती बालककी आमा भेटिएकी छैनन्। तर, फोहोरको थुप्रोमा भेटिएकै दिनदेखि भविष्यकी आमाको जिम्मेवारी सम्हालेकी छन्, पोखरेलले। बालकको रेखदेख एवं पालनपोषण गरिरहेकी उनी कहिलेकाहीँ राति सुत्न पनि पाउँदिनन्। यसले चिसोभरि सुत्नै दिएन, काखे बानी परेको छ, उनले भनिन्, बिहान ५ बजे मात्रै एकछिन सुत्छु। सुरुमा कालो वर्णका भविष्य सुन्दर भएका छन्। उनलाई श्रीपञ्चमीको अवसरमा पोखरेलले अन्नप्रासन गराइन्। थाहै नपाई पाँच जना बच्चा हुर्काइछु, आफैंलाई पत्यार लाग्दैन, उनले भनिन्। यतिबेला उनका सात जना छोराछोरी छन्। केही बच्चा सडकमा भेटिएका र केही मानसिक सन्तुलन गुमाएका महिलाबाट जन्मिएका हुन्। दुई जना भने संस्थामै जन्मिएका हुन्। बच्चाहरूकी आमा बनेकी पोखरेल आमाहरूकी पनि आमा हुन्। मानसिक सन्तुलन बिग्रिएका २९ जना महिलाकी पनि उनी आमा हुन्। हुन त ती महिला पोखरेलकै आमासरहको उमेरका छन्। तर, उनीहरू पोखरेललाई आमा भनी सम्बोधन गर्छन्। आमाहरूकी पनि आमा बन्न पाउँदा आफूलाई गर्व लागेको उनी बताउँछिन्। संस्थाले मानसिक अवस्था ठीक नभएका १२ जना पुरुषलाई पनि सहारा दिएको छ। उनीहरू बडिखेलमा बस्छन्। मानसिक अवस्था ठीक नभएकाले प्रत्येक दिन केही न केही समस्या दिन्छन्। महिला र पुरुष एकै ठाउँमा राख्न सक्ने अवस्था नभएपछि १२ जना पुरुषलाई बडीखेलको एक होस्टलमा राखिएको छ। उनीहरूको रेखदेख र खानपिन गराउने जिम्मा संस्थाले लिएको छ। बालबालिका र महिला राखिएको ठाउँ १३ नम्बर वडामा पर्छ। यहाँको जग्गा मासिक २५ हजार रुपैयाँ तिरेर भाडामा लिइएको छ। चार जना बच्चा विद्यालय जान थालेका छन्। महिलाको दिनहुँ औषधि, मानसिक समस्याको उपचार, खानपिनमा निकै खर्च भइरहेको छ। दाताले सहयोग गरिरहे पनि आर्थिक रूपमा अप्ठ्यारो परेको संस्थाका सदस्यले बताएका छन्।"
ओखेटोपहार जफत गर्दै निकुञ्ज,"गुलरिया : बर्दिया राष्ट्रिय निकुञ्ज मध्यवर्तीक्षेत्रका उपभोक्ताहरुले घरमा राखेका ओखेटोपहारको जफतकार्य सुरु भएको छ। राष्ट्रिय निकुञ्ज तथा वन्यजन्तु संरक्षण ऐन २०२९ विपरित शोक तथा विभिन्न प्रयोजनका लागि राखिएका वन्यजन्तुका अंगहरुको जफतकार्य सुरु गरएिको हो। उपभोक्ताहरुको घरमा कुनैपनि वन्यजन्तु पालन, ओखेटोपहार राख्न, बन्यजन्तु मार्न वा घाइते बनाउन प्रयोग हुने सामाग्रीहरु संग्रह नगर्न अभियान चालिएको बर्दिया राष्ट्रिय निकुञ्जका प्रमुख संरक्षण अधिकृत अणनाथ बरालले बताए। कानूनी प्रावधान बारे समुदायलाई थप सचेत पार्दै मध्यवर्तीक्षेत्रबाट बन्यजन्तुका ओखेटोपहार लगायत वन्यजन्तुलाई हानी नोक्सानी पुग्ने सामाग्रीहरुमा प्रतिवन्ध लगाउने तयारी मरेको समेत उनले जानकारी दिए। राष्ट्रिय निकुञ्ज तथा बन्यजन्तु संरक्षण ऐन २०२९ को दफा १७, १८, १९ र २० मा ओखेटोपहार सम्बन्धी कानूनी प्रावधान छ। ऐनको दफा १८ को (२) नम्वर बुँदामा उपदफा (१) वमोजिम वा दफा १७ को उपदफा (२) वमोजिम निस्सा प्राप्त नगरी राखिएको ओखेटोपहार नेपाल सरकारले जफत गर्न सक्ने व्यवस्था अनुसार निकुञ्जले कदम चालेको हो। जसका लागि निकुञ्ज सुरक्षार्थ नेपाली सेना, चोरीशिकार नियन्त्रण युवा परिचालन अभियान, मध्यवर्तीक्षेत्र ब्यवस्थापन समिति लगायत संरक्षणमा काम गर्ने संघसंस्थालाई जिम्मेवारी दिएको छ। कतिपय व्यक्तीहरुले थाहा नपाएर पनि वन्यजन्तुका अङ्गहरु घरमा राख्ने गरेका छन्। हामीले पहिलो चरण अन्र्तगत मानिसहरुलाई घरमा राखिएका ओखेटोपहारहरु स्वैच्छिक रुपमा निकुञ्लाई बुझाउन अनुरोध गरेका हौं। यदि घरमा राखेको भए निर्धक्कसँग निकुञ्जलाई बुझाउँन उनको आग्रह छ बरालले भने। निकुञ्जले चोरी सिकार नियन्त्रण युवा परिचालन अभियानका युवामार्फत् समुदायलाई सचेत पार्दै ऐन विपरित राखिएका ओखेटोपहारहरु संकलन गर्ने अनुमति दिएको अभियानका अध्यक्ष हेमन्त आचार्यले बताए। उनले भने,पहिलो चरणमा हामीले समुदायलाई सचेत पार्दै ओखेटोपहार लगायतका अबैध सामग्रीहरु स्वतःस्फूर्त रुपमा वुझाउन प्रेरित गर्छौं। यदि कसैले वुझाउन आनाकानी गरे अभियानका युवाहरुले नै त्यस्ता सामाग्री पहिचान गरी निकुञ्जमा बुझाउने तयारीमा छौं।"
पहिरोले बस्ती जोखिममा,"कालिकोट : कालिकोट जिल्लाको सान्नी त्रिवेणी गाउँपालिका वडा नं १ र २ को सेरीज्युलामा पहिरोका कारणले बस्ती नै विस्थापित भएको छ । निरन्तर वर्षा र डोजरले सडक खनेपछि कमजोर भएको चट्टान भाँसिदा बस्ती नै जोखिममा परेको हो । ग्रामीण कृषि सडक निर्माण गर्दा डोजर प्रयोग भएको र निरन्तर वर्षाका कारण कमजोर जमिन भासिएर चट्टान गाँउतिर खस्न लाग्दा सेरीज्यूलाको बस्ती जोखिममा परेको वडा अध्यक्ष भरत बिकले बताए । उनले भने'गाउँमाथिको कडा चट्टानबाट ठुलो ढुंगा खस्न लागेको छ, ढुंगाले दिन प्रति दिन जमिन छोड्दै गएकाले स्थानिय नागरिक त्रसित भएका छन् ' गाउँमाथिबाट पहिरो आउने खतरा बढेपछि स्थानीय २५ घरपरिवार अहिले गोठमा बस्न थालेको शान्नित्रिवेणी गाउँपालिकाका अध्यक्ष डम्बरबहादुर शाहीले बताए । उनले भने, 'अहिले त्यो गाउँका २५ घरपरिवार गोठ र आफन्तकोमा बस्न थालेका छन् ।' उच्च जोखिम रहेकाले बस्तीलाई सुरक्षित गर्न ढुंगा फुटाउनुपर्ने भएकाले रक्षा मन्त्रालय र गृहमन्त्रालयमा आग्रह गरिएको गाँउपालिका अध्यक्ष शाहीले बताए । ढुंगा फुटाउनका विष्फोटक पदार्थ आवश्यक भएकाले जिल्ला प्रशासन कार्यालयमार्फत मन्त्रालयमा आग्रह गरिएको छ । उनले भने, 'अहिले गाउँ नै उच्च जोखिममा रहेका कारणले गाउँलेलाई सुरक्षित स्थानमा राखिएको छ ।' प्रमुख जिल्ला अधिकारी चन्द्रबहादुर कार्कीले गाँउनै जोखिममा पारेको खबर प्राप्त भएपछि जिल्ला प्रहरी प्रमुख डीएसपी बिनोद शर्मा, नेपाली सेनासहितको टोलीिले स्थगत निरीक्षण गरी बिस्फोट गराउन गृहमा पहल गरिएको बताए । उनले उक्त ढुंगाले गाँउ, स्वास्थ्य चौकी र विद्यालयलाई जोखिममा पारेको बताए ।"

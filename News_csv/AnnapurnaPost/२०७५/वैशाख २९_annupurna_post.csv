शीर्षक,विवरण
मोदीको पुत्ला जलाउँदै विरोध गर्ने चारजना पक्राउ,"नेपालगन्जः भारतीय प्रधानमन्त्री नरेन्द्र मोदीको विरोधमा पुत्ला दहन गर्ने चारजना शनिबार नेपालगञ्जमा पक्राउ परेका छन् । मोदीलाई जनकपुर र काठमाडौको साँचो बुझाएको विरोधमा पुत्ला दहन गर्ने नेकपा माओवादी (क्रान्तिकारी) का चारजनालाई प्रहरीले नियन्त्रणमा लिएको हो । अर्जुन शाही, भूकम्प कठायत, विराट शाही र दीपक शाहीलाई नियन्त्रणमा लिएको बाँकेका प्रहरी प्रमुख प्रहरी उपरीक्षक टेकबहादुर तामाङ्ग जानकारी दिए । त्यसैगरी जनकपुर र काठमाडौको साँचो मोदीलाई बुझाएको विरोधमा स्वतन्त्र नागरिक समाजले पनि शनिवार नेपालगञ्जमा विरोध प्रदर्शन गरेको थियो । धम्बोझी चोकमा दिउसो १ बजेदेखि २ बजेसम्म प्रदर्शन गरेको हो । काउन्सिल भेरीका अध्यक्ष डा विनोद कर्णले बताए । प्रदर्शनमा विवेकशील साझापार्टी, नयाँशक्ति पार्टी र भ्रष्टाचार विरोधी संस्था बासलगायतको सहभागिता रहेको थियो ।"
नेपाल भारत १६ बुँदे संयुक्त वक्तव्यमा के छ ?,"ओलीलाई भारत भ्रमणको निम्तो काठमाडौं : प्रधानमन्त्री केपी शर्मा ओली भारत भ्रमणमा जाने भएका छन्। नेपालको दुई दिने भ्रमण पूरा गरी आज स्वदेश फर्केका भारतका प्रधानमन्त्री नरेन्द्र मोदीले समकक्षी ओलीलाई भारत भ्रमणको निम्तो दिएका हुन्। नेपाल र भारतले जारी गरेको १६ बुँदे सम्झौताको अन्तिम बुँदामा 'ओलीले निम्तो स्वीकार गरेको र भ्रमणको मिति कुटनीतिक संयन्त्रबाट तय गरिने' उल्लेख छ। मोदीको तेस्रो नेपाल भ्रमणबाट दुई देशबीचको युगौँ पुरानो सम्बन्ध थप सुदृढ भएको र दुई देशबीच बढ्दो सहकार्यमा पुनर्ताजकी आएकोमा दुबै प्रधानमन्त्रीहरू सहमत भएको संयुक्त वक्तव्यमा उल्लेख छ। उनीहरू अर्थपूर्ण सहकार्यका लागि सार्क, बिमस्टेक र बीबीआइएन जस्ता क्षेत्रीय तथा उपक्षेत्रीय फोरमहरूको महत्व रहेकोमा पनि सहमत रहेको वक्तव्यमा उल्लेख छ। दुई देशबीचको नजिकको धार्मिक तथा सांस्कृतिक सम्बन्धलाई अझ सुदृढ गर्न सीताको जन्मभूमि जनकपुरलाई अयोध्यासहित महाभारत महाकाव्यमा उल्लेखित स्थानमा जोड्ने गरी नेपाल भारत रामायण सर्किटको सुरुवात गरेको विषय पनि संयुक्त वक्तव्यमा उल्लेख छ। जनकपुरअयोध्या बस सेवा सुरु गरेको विषयलाई पनि संयुक्त वक्तव्यमा समेटिएको छ। दुई प्रधानमन्त्रीले आफ्ना अधिकारीहरूलाई महत्वपूर्ण विषयहरूलाई २०१८ को सेप्टेम्बरसम्ममा सम्बोधन गर्न पनि निर्देशन दिएका छन्। ९०० मेगावाट अरुण तेस्रोको संयुक्त रुपमा शिलान्याश गरेको विषय पनि संयुक्त वक्तव्यमा छ। द्वीपक्षीय विद्युत व्यापार सम्झौताअनुकूल हुने गरी दुई देशबीच विद्युतको क्षेत्रमा सहकार्य गर्ने र त्यसले दुबै देशलाई हीत हुने विश्वास उनीहरूले गरेका छन्। आर्थिक तथा भौतिक कनेक्टिभिटीका लागि जल, जमिन तथा हवाइ रुटहरूको आवश्यकतामा दुबै प्रधानमन्त्रीले जोड दिएको संयुक्त वक्तव्यमा उल्लेख छ। उनीहरूले नागरिक उड्ययन लगायतका विषयमा सहकार्य बढाउन आआफ्ना अधिकारीहरूलाई निर्देशन दिएको पनि वक्तव्यमा उल्लेख छ। भारतसँष नेपालको बढ्दो व्यवापार घाटा कम गर्न प्रधानमन्त्री ओलीले ध्यानाकर्षण गराएको र त्यसका लागि सन्धिसम्झौता पुनरावलोकन लगायतका उपाय अपनाउन दुबै प्रधानमन्त्री सहमत रहेको वक्तव्यमा उल्लेख छ। यस्तो छ नेपाल भारत संयुक्त वक्तव्य               (    )                                              ,                                                                                           ,      ,                 ,                     ,                                        ,  ,                 ,         ,        ,                                     ,                 ,                ,                   ,                        ,    ,                                       , ,             ,               ,                                      ,    , ,                    ,                                                                                                                                       ,          ,    ,            ,                              ,                       , ,                                                                                    ;"
मोदीको कांग्रेस नेतासँग भेटवार्ता,"काठमाडौं : भारतीय प्रधानमन्त्री नरेन्द्र मोदीले प्रमुख विपक्षी दल नेपाली कांग्रेसका नेताहरु भेटवार्ता गरेका छन् । भेटवार्तामा कांग्रेस सभापति शेरबहादुर देउवा, वरिष्ठ नेता रामचन्द्र पौडेल, उपसभापति विमलेन्द्र निधि, महामन्त्रीद्वय डा शाशंक कोइराला र पूर्णबहादुर खड्का, सहमहामन्त्री डाप्रकाशशरण महत, कोषाध्यक्ष सीतादेवी यादव,विजय गच्छदार,कृष्णप्रसाद सिटौला लगायतका नेताको उपस्थिति रहेको थियो । पशुपतिनाथ मन्दिरको दर्शनपछि मोदीले कांग्रेस नेतासँग भेटवार्ता गरेका हुन् । कांग्रेससँग नेपाल भारतको सम्बन्धलाई प्रगाढ बनाउने विषयमा मोदीसँग छलफल भएको छ ।"
"नेताहरु कहाँबाट चल्छन्, त्यसको जानकारी जनताले राख्नुपर्छ","दमक : नेपाली कांग्रेसका प्रवक्ता विश्वप्रकाश शर्माले सरकार नभएर संस्कार बदल्नु पर्ने बताएका छन् । देशलाई समृद्ध र समुन्नत बनाउन आफुभित्र रहेका खराब संस्कार बदल्नुपर्ने कांग्रेस प्रवक्ता शर्माको भनाई छ । झापाको दमकमा शनिबार विपी अध्ययन प्रतिष्ठान र यूथ नेटवर्कले आयोजना गरेको राजनीतिक संस्कार र हाम्रो युवा नेतृत्व विषयक अन्तरसंवादलाई सम्बोधन गर्दै शर्माले देशलाई हार्ने र जित्ने दुबैको खाँचो रहेको बताए । चुनावमा जित्ने थोरै र हार्ने बढी भएकोले जित्नेले मात्रै देश बनाउन नसक्ने कुरा राखे । देश बनाउनमा हार्नेको पनि उत्तिकै जिम्मेवारी रहेकोले सबैले आआफ्नो क्षेत्रबाट देश विकासका लागि जुट्न आग्रह गरे । प्रतिपक्षमा बसेर पनि सरकारका राम्रा कामलाई कांग्रेसले सहयोग गर्ने प्रतिवद्धता जाहेर गरे । नेतृत्व गर्ने नेताले आवरण राम्रो बनाएर मात्र नहुने आचरण राम्रो बनाउनुपर्ने उनको भनाई थियो । उनले भने नेतृत्वमा पुगेका नेताहरुले आवरण मात्र राम्रो बनाएर हुदैन, आचरण पनि राम्रो बनाउनुपर्छ । सबैले राम्रो आचरण बनाए देश आफै बन्छ । हार्ने र जित्ने दुवैले मिलेर देश बनाउनु पर्ने बताउँदै उनले जितेर दम्भता राखे त्यो क्षणिक हुने बताए । नेताको लागि आचरण सबैभन्दा महत्वपुर्ण कुरा रहेको बताउँदै उनले सुरुमा आफै बदलिन सबैलाई आग्रह गरे । नेताहरु कहाँबाट चल्छन् कसरी काम गरिरहेका छन् यसको बारेमा जनताले जानकारी राख्नु पर्ने शर्माको सुझाव छ । कांग्रेसका युवा नेता शर्माले भारतीय प्रधानमन्त्री नरेन्द्र मोदी नेपाल भ्रमणमा आएका बेला विवेकशील साझा पार्टीले राखेको ब्यानर प्रहरीले च्यातेर फाल्नु सरकारको अधिनायकवाद चरित्र भएको टिप्पणी गरे । लोकतन्त्रमा सबैले आफ्नो विचार सभ्य ढंगले राख्न पाउने अधिकार रहेको नबिर्सन सरकारलाई सचेत समेत गराए । उनले भने सरकारको यो कार्य एकदमै निन्दनीय र लोकतन्त्र बिरोधी छ । सिंहदरबार अगाडि एकलाख मानिस उतार्नुमात्र प्रजातन्त्र नभएको उनको जिकिर छ । एउटा व्यक्तिले सिंहदरबार अघि झण्डा लिएर शान्तिपूर्ण ढंगले आफ्ना विचार राख्न पाउनु पनि प्रजातन्त्र भएको शर्माले धारणा राखे ।"
भारतीय प्रधानमन्त्री मोदी पशुपतिमा,काठमाडौं : नेपाल भ्रमणमा आएका भारतीय प्रधानमन्त्री नरेन्द्र मोदी दर्शन तथा पुजाआजाका लागि पशुपतिनाथ पुगेका छन् । हाल मोदी पशुपति मन्दिरमा पुजाआजा गरिरहेका छन् । शनिबार बिहानै मुक्तिनाथको दर्शन गरी काठमाडौ फर्केका मोदी करीब पौने १२ बने पशुपति पुगेका हुन् । मोदी बिहान १०ः३० बजे नै पशुपति पुग्ने भनिए पनि करीब १ घण्टा १५ मिनेट ढिलो गरी पशुपतिनाथको दर्शनका लागि पुगे । पशुपतिको दर्शन गरेपछि विभिन्न राजनीतिक दलका नेतासँग भेटघाट गरी मोदी शनिबार दिउँसो नै स्वेदश फर्किदै छन् ।
काठमाडौंमा मोदीको नागरिक अभिनन्दन,काठमाडौं : नेपाल भ्रमणका रहेका भारतीय प्रधानमन्त्री नरेन्द्र मोदीलाई काठमाडौं महानगरपालिकाले अभिनन्दन गरेको छ। राजधानीको राष्ट्रिय सभागृहमा शनिबार दिउसो भएको विशेष समारोहमा काठमाडौं महानगरपालिकाका प्रमुख विद्यासुन्दर शाक्यले मोदीलाई अभिनन्दन पत्र र उपहार हस्तान्तरण गरेका हुन्। नेपाल र भारतको गहिरो सम्बन्धलाई प्रधानमन्त्री मोदीको नेपाल भ्रमणले थप सुदृढ बनाएको अभिनन्दन पत्रमा उल्लेख छ। दुई देशको सम्बन्ध बहुआयामिक रहेको उल्लेख गर्दै अभिनन्दन पत्रमा नेपालको विकास र समृद्धिको चाहनालाई सफल बनाउन भारतको महत्वपूर्ण भूमिका हुने लेखिएको छ। भ्रमणको पहिलो दिन मोदीलाई जनकपुरमा नागरिक अभिनन्दन गरिएको थियो।
"पशुपतिनाथमा मोदीले गरे पूजाअर्चना, तस्बिरहरू","भारतीय प्रधानमन्त्री नरेन्द्र मोदीले शनिबार पशुपतिनाथ मन्दिरमा पूजाअर्चना गरेका छन्। मोदीले करिब ४० मिनेट पशुपतिनाथको पूजाअर्चना गरे। बिहानै मुक्तिनाथमा पूजाअर्चना गरेर उनी पशुपतिनाथ आएका हुन्। संस्कृति, पर्यटन तथा नागरिक उड्डयन मन्त्री रवीन्द्र अधिकारीले मोदीलाई दर्शनका क्रममा पशुपतिको प्रतिमूर्ति उपहार दिएका छन्।"
"मोदीको राजनीतिक भेटवार्ता : प्रचण्ड र उपेन्द्रसँग एक्लाएक्लै, कांग्रेस र राजपासँग सामुहिक",काठमाडौं : भारतीय प्रधानमन्त्री नरेन्द्र मोदीले भ्रमणको दोस्रो दिन धार्मिक पूजाआजसहित राजनीतिक भेटघाटलाई पनि तीब्रता दिएका छन्।पशुपतिनाथमा पूजाअर्चना गरेर नेपाली कांग्रेसका सभापति एवं पूर्व प्रधानमन्त्री शेरबहादुर देउवासहित कांग्रेसका नेताहरूलाई सामुहिक रुपमा भेटेका प्रधानमन्त्री मोदीले त्यसलगत्तै पूर्व प्रधानमन्त्री एवं नेकपा माओवादी केन्द्रका अध्यक्ष पुष्पकमल दाहाल प्रचण्डसँग एकान्त भेटवार्ता गरेका छन्। काठमाडौंको होटल द्वारिकामा करिब २० मिनेट भएको भेटमा द्विपक्षीय सम्बन्धलाई सुदृढ गर्ने विषयमा कुराकानी भएको जनाइएको छ। यस्तै प्रधानमन्त्री मोदीले पूर्व उपप्रधान एवं परराष्ट्रमन्त्री संघीय समाजवादी फोरमका अध्यक्ष उपेन्द्र यादवसँग पनि १५ मिनेट एक्लाएक्लै वार्ता गरेका छन्। राजपाका नेताहरूलाई भने उनले सामुहिक भेटेका छन्।
पशुपतिको आगन्तुक पुस्तिकामा के लेखे मादीले ?,"काठमाडौं : पशुपतिनाथ मन्दिर नेपाल र भारतका मानिसको साझा धार्मिक विरासतको प्रतीक हो । नेपालको राजकीय भ्रमणमा रहेका भारतका प्रधानमन्त्री नरेन्द्र मोदीले पशुपतिनाथ मन्दिरमा विशेष पूजा एवं दर्शनपछि पशुपति क्षेत्र विकास कोषमा राखिएको विशेष आगन्तुक पुस्तिकामा ती शब्द कोर्दै नेपाल र भारतका जनताको शान्ति, प्रगति र समृद्धिको कामना गरे । आगन्तुक पुस्तिकामा उनले भारतको सहयोगमा पशुपति क्षेत्रमा निर्माण भइरहेको नेपालभारतमैत्री धर्मशालाले श्रद्धालुलाई नयाँ सुविधा पुयाउने विश्वास व्यक्त गरे । आफ्नो यात्राका लागि कोष र सरकारले गरेको व्यवस्थाका लागि भारतीय प्रधानमन्त्री मोदीले धन्यवाद दिए । भारतको प्रधानमन्त्रीका रुपमा दोस्रो पटक पशुपतिनाथ मन्दिरमा प्रार्थना गर्न पाउँदा आफू प्रशन्न रहेको उनले आगन्तुक पुस्तिकामा लेखेका छन् । भारतीय प्रधानमन्त्री मोदी यसअघि २०७१ साल साउन १८ गते पनि पशुपतिनाथ मन्दिरमा विशेष पूजा एवं दर्शनका लागि आएका थिए ।"
शनिबार मोदी कतिबेला कहाँ पुग्छन् ?,"काठमाडौं : नेपाल भ्रमणको दोस्रो दिन भारतीय प्रधानमन्त्री नरेन्द्र मोदी शनिबार पनि व्यस्त छन्। बिहानै मुक्तिनाथ दर्शन गर्न त्रिभुवन अन्तराष्ट्रिय विमनस्थलबाट मोदी मुस्ताङ उडिसकेका छन्। जनकपुरबाट नेपालको दुई दिने राजकीय भ्रमण सुरु गरेका भारतीय प्रधानमन्त्रीमोदी मुक्तिनाथ दर्शनपछि फेरि काठमाडौं फर्किने कार्यक्रम रहेको छ। मोदी शनिबार बिहान ६ ः २० मै मुस्ताङको मुक्तिनाथमा पूजाअर्चनाका लागि उडिसकेका छन्। त्यहाँ उनले ७ः५० मुक्तिनाथ दर्शन र पूजाअर्चना गरिसक्ने बताइएको छ। मुक्तिनाथ दर्शनपछि जोमसोम हुँदै उनी काठमाडौं फर्किनेछन्। काठमाडौं आएर उनले पशुपतिनाथ दर्शन गर्नेछन् भने दिउँसो काठमाडौं महानगरपालिकाले राष्ट्रिय सभागृहमा उनको सम्मानमा नागरिक अभिनन्दन गर्ने छ। कांग्रेस र मधेसवादी दलसँग शनिबार छलफल प्रमुख प्रतिपक्षी कांग्रेस र मधेसवादी दलसँग भारतीय प्रधानमन्त्री मोदीले शनिबार भेट्ने कार्यक्रम छ। कांग्रेससँग मोदीले दिउँसो १२ बजे, राष्ट्रिय जनता पार्टी र संघीय समाजवादी फोरमसँग भने दिउँसो एक बजे भेट्ने कार्यक्रम रहेको तीनै पार्टी आबद्ध नेताले बताएका छन्। कांग्रेस सभापति शेरबहादुर देउवा, वरिष्ठ नेता रामचन्द्र पौडेलसहितका पदाधिकारी मोदी भेट्न दिउँसो १२ बजे हायात होटल जाने कार्यक्रम कांग्रेस सहमहामन्त्री डा प्रकाशशरण महतले बताए। मोदीसँग फोरम नेताको भेटघाट र छलफलका लागि उनीहरूलाई दिउँसो १ बजे हायात होटलमा बोलाइएको छ। राजपाका अध्यक्षमण्डलका ६ ओटै अध्यक्षलाई बोलाइएको राजपा अध्यक्षमण्डल सदस्य राजकिशोर यादवले जानकारी दिए शनिबार दिउँसो डेढ बजे होटल हायातमै भारतीय राजदूत मञ्जीभसिंह पुरीले दिवाभोजको समेत आयोजना गरेका छन्। शुक्रबार बिहान जनकपुरबाट नेपालको दुई दिने भ्रमण सुरु गरेका मोदीले जानकी मन्दिरको दर्शन गरिसकेका छन्। जनकपुरमा उनलाई प्रदेश सरकारको आयोजनामा नागरिक अभिनन्दन समेत गरिएको छ। शुक्रबार नै मोदीलाई राजधानीको टुँडिखेलमा नेपाली सेनाले गार्ड अफ अनरको सम्मान गरेको छ। मोदीले नेपाल भ्रमणका क्रममा राष्ट्रपति विद्यादेवी भण्डारी, उपराष्ट्रपति नन्दबहादुर पुन, प्रधानमन्त्री केपी शर्मा ओलीसँग औपचारिक भेटवार्ता गरिसकेका छन्। शुक्रबार साँझ द्वारिका होटलमा मोदीले पूर्वप्रधानमन्त्रीसँग संयुक्त छलफल गर्नुका साथै दुई देशका प्रतिनिधिमण्डलसँग समेत छलफल गरे। सँगै ओली र मोदीलदे अरुण तेस्रोको शिलान्यास समेत स्वीच दबाएर काठमाडौं बाटै गरेका छन्। मोदी दिउँसो ४ बजे स्वदेश फर्किने कार्यक्रम रहेको छ।"
मोदी भ्रमण : कांग्रेस र मधेसवादी दलसँग शनिबार भेट,"काठमाडौं : प्रमुख प्रतिपक्षी कांग्रेस र मधेसवादी दलसँग भारतीय प्रधानमन्त्री मोदीले शनिबार भेट्ने कार्यक्रम छ । कांग्रेससँग मोदीले दिउँसो १२ बजे, राष्ट्रिय जनता पार्टी र संघीय समाजवादी फोरमसँग भने दिउँसो एक बजे भेट्ने कार्यक्रम रहेको तीनै पार्टी आबद्ध नेताले बताएका छन् । कांग्रेस सभापति शेरबहादुर देउवा, वरिष्ठ नेता रामचन्द्र पौडेलसहितका पदाधिकारी मोदी भेट्न दिउँसो १२ बजे हायात होटल जाने कार्यक्रम कांग्रेस सहमहामन्त्री डा प्रकाशशरण महतले बताए । मोदीसँग फोरम नेताको भेटघाट र छलफलका लागि उनीहरूलाई दिउँसो १ बजे हायात होटलमा बोलाइएको छ । राजपाका अध्यक्षमण्डलका ६ ओटै अध्यक्षलाई बोलाइएको राजपा अध्यक्षमण्डल सदस्य राजकिशोर यादवले जानकारी दिए शनिबार दिउँसो डेढ बजे होटल हायातमै भारतीय राजदूत मञ्जीभसिंह पुरीले दिवाभोजको समेत आयोजना गरेका छन् ।"
मोदीले पशुपतिनाथमा पञ्चामृत पुजा गर्ने,"काठमाडौं : भारतीय प्रधानमन्त्री नरेन्द्र मोदीले पशुपतिनाथ मन्दिरमा रुद्राभिषेकसहित पञ्चामृत पुजा गर्ने भएका छन् । शनिबार बिहानै मुक्तिनाथ मन्दिर पुगेर दर्शन र पुजाआजा सकी हेलिकोप्टरबाट काठमाडौं आइपुगेका मोदीको साढे १० बजे पशुपतिनाथ मन्दिर पुग्ने भनिए पनि हालसम्म(१०ः४५) पुगेका छैनन् मोदीको पशुपतिनाथको दर्शन र पुजा यो दोस्रो हो । मोदीलाई पशुपति क्षेत्र विकास कोषका सदस्यसचिव डा प्रदीप ढकाल, कोषाध्यक्ष डा मिलनकुमार थापा र कार्यकारी निर्देशक रमेश उप्रेतीले स्वागत गर्नेछन् । उप्रेतीका अनुसार, मोदीको स्वागत र दर्शन तथा पुजाआजाका लागि सबै तयारी पुरा भएको छ । उनले अन्नपूर्णसँग भने, भारतीय प्रधानमन्त्री मोदीले रुद्राभिषेकसहितको पञ्चामृत स्नानको विशेष पुजा गर्नुहुनेछ । उनका अनुसार, मोदीलाई मन्दिरका मूलभट्ट गणेश भट्टले पूजाआजा गराउनेछन् । बासुकी मन्दिरमा छुट्टै पुजा हुनेछ । मन्दिर प्रांगणमा रहेका लालगणेश, सूर्यनारायण, उन्मत्त भैरव, कृतिमुख भैरव आदिको पनि दर्शन र पूजाआजा हुनेछ । यसअघि मोदीले २०७१ साउन १८ गते पशुपतिनाथ मन्दिरमा रुद्राभिषेकसहित विशेष पूजा गरेका थिए । पूजापछि उनले पशुपति मूल मन्दिरको जीर्णोद्वारका लागि २५ करोड भारतीय रुपैयाँ र सरसफाइका लागि पाँच करोड रुपैयाँ सहयोग घोषणा गरेका थिए ।"
मोदीलाई काठमाडौंमा पनि साँचो बुझाइने !,"काठमाडौं : काठमाडौं महानगरपालिकाले भारतीय प्रधानमन्त्री नरेन्द्र मोदीलाई शनिबार महानगरको कलात्मक साँचोको प्रतिक दिने भएको छ। दुई दिने नेपाल भ्रमणका क्रममा मोदीलाई मेयर विद्यासुन्दर शाक्यले नागरिक अभिनन्दनका क्रममा काठमाडौंको कलात्मक साँचो हस्तान्तरण गर्ने भएका हुन्। शाक्यले नागरिक अभिनन्दन पत्र वाचन गरी मोदीलाई उक्त पत्र प्रदान गर्नेछन्। साँचो पाएपछि मोदी काठमाडौं महानगरभित्र जहिले आउँदा पनि आफैं खोली प्रवेश गर्न पाउने भन्ने अर्थ लाग्ने महानगरपालिकाका सहसचिव राजेश्वर ज्ञवालीले अन्नपूर्णलाई जानकारी दिए। रंगरोगन र सरसफाई गरी चिटिक्क बनाइएको राष्ट्रिय सभागृहमा भारतीय प्रधानमन्त्री मोदी ठिक तीन बजे पुग्नेछन्। आधा घण्टाअघि नेपालका प्रधानन्यायाधीश दीपकराज जोशी सभागृह पुग्ने कार्यक्रम छ। यसैगरी, प्रतिनिधि सभाका सभामुख, राष्ट्रिय सभाका अध्यक्ष, मन्त्रीहरू र राजदूतहरूको सहभागिता हुनेछ। मोदीलाई परराष्ट्रमन्त्री प्रदीप ज्ञवाली, प्रदेश नम्बर ३ का मुख्यमन्त्री डोरमणि पौडेल र महानगरपालिकाका मेयर शाक्यले स्वागत गर्नेछन्। ४५ मिनेटको कार्यक्रममा प्रधानमन्त्री मोदीले नागरिकलाई सम्बोधन गर्नेछन्। परराष्ट्रमन्त्री ज्ञवालीले मन्तव्य राख्नेछन् भने महानगरपालिकाका प्रमुख प्रशासकीय अधिकृत यादवप्रसाद कोइरालाले धन्यवाद ज्ञापन गर्नेछन्। यसअघि नेपाल भ्रमणका आएका भारतीय राष्ट्रपति प्रणव मुखर्जीलाई पनि नागरिक अभिनन्दन गरी काठमाडौंको साँचो बुझाएको थियो। यर शाक्यले सो अवसरमा मोदीलाई नेपालको मौलिक कलाकृति झल्कने उपहार दिनेछन्। स्वागतका लागि महानगरपालिकाले तयार पारेको स्वागत गीत सोही कार्यक्रममा पहिलोपटक बजाइने भएको छ। अन्त्यमा मोदीले महानगरपालिकाको आगन्तुक पुस्तिकामा हस्ताक्षर गर्नेछन्। सामूहिक तस्वीरपछि कार्यक्रम सम्पन्न हुनेछ। मोदीको अभिनन्दनका लागि महानगरपालिकाले १८ उपसमिति गठन गरेको छ। महानगरपालिकाका सहप्रवक्ता नमराज ढकालका अनुसार आगमनका लागि सडकहरूको सरसफाई गरिएको छ भने १२ वटा स्वागतद्वार बनाइएका छन्। १० वटा द्वार निजी क्षेत्रले बनाएका छन् भने सडकमा पर्ने आकाशे पुल पनि सम्बन्धित निकायबाटै रंगरोगन गरिएको उनको भनाई छ। सडक आसपासमा पर्ने भत्किएका र फोहोर पर्खालसमेत रंगाइएका छन्। महानगरपालिकाले यसअघि नेपाल भ्रमणका आएका भारतीय राष्ट्रपति प्रणव मुखर्जीलाई पनि नागरिक अभिनन्दन गरी काठमाडौंको साँचो बुझाएको थियो। जनप्रतिनिधि नभएको उक्त समयमा प्रमुख कार्यकारी अधिकृत रुद्रसिंह तामाङले मुखर्जीलाई महानगरको साँचो हस्तान्तरण गरेका थिए।"
पशुपतिमा ४५ मिनेट बिताएका मोदीले केके गरे ?,"काठमाडौं : भारतीय प्रधानमन्त्री नरेन्द्र मोदीले पशुपतिनाथ मन्दिरमा रुद्राभिषेकसहित पञ्चामृत पुजा गरेर साढे १२ बजे बाहिरिएका छन् । उनले करिब ४५ मिनेट दर्शन र पुजाआजा गरेका थिए । संस्कृति पर्यटन तथा नागरिक उड्यानमन्त्री रविन्द्र अधिकारीले पशुपतिनाथ मूर्तिसहितको फ्रेम उपहार दिए । मोदीले पशुपति क्षेत्र विकास कोषले राखेको हस्ताक्षर पुस्तिकामा हस्ताक्षर गरेका थिए । नेपाल भ्रमणको दोस्रोदिन शनिबार बिहानै मुक्तिनाथ मन्दिर पुगेर दर्शन र पुजाआजा सकेलगत्तै हेलिकोप्टरबाट काठमाडौं आइपुगेका मोदीको साढे ११ बजे त्रिभुवन अन्तर्राष्ट्रिय विमानस्थलमा ओलिएर पशुपतिनाथ मन्दिर पुगेका थिए । मोदीले दोस्रोपटक शनिबार पशुपतिनाथको दर्शन र पुजा गरेका हुन् । हस्ताक्षरपछि कोषका पदाधिकारीसँग मोदीले सामूहिक तस्वीर खिचाएका थिए । उनले पदाधिकारीलाई नमस्ते र आफूलाई हेरिरहेका सञ्चारकर्मीलाई हात हल्लाएका थिए । मोदीलाई संस्कृतिमन्त्री अधिकारी, पशुपति क्षेत्र विकास कोषका सदस्यसचिव डा प्रदीप ढकाल, कोषाध्यक्ष डा मिलनकुमार थापा र कार्यकारी निर्देशक रमेश उप्रेतीले स्वागत गरेका थिए । उप्रेतीका अनुसार भारतीय प्रधानमन्त्री मोदीले रुद्राभिषेकसहितको पञ्चामृत स्नानको विशेष पुजा गरेका छन् । उनका अनुसार, मोदीलाई मन्दिरका मूलभट्ट गणेश भट्टले पूजाआजा गराए । बासुकी मन्दिरमा छुट्टै पुजा गरे । मन्दिर प्रांगणमा रहेका लालगणेश, सूर्यनारायण, उन्मत्त भैरव, कृतिमुख भैरव आदिको पनि दर्शन र पूजाआजा गरेका छन् । यसअघि मोदीले २०७१ साउन १८ गते पशुपतिनाथ मन्दिरमा रुद्राभिषेकसहित विशेष पूजा गरेका थिए । पूजापछि उनले पशुपति मूल मन्दिरको जीर्णोद्वारका लागि २५ करोड भारतीय रुपैयाँ र सरसफाइका लागि पाँच करोड रुपैयाँ सहयोग घोषणा गरेका थिए । पशुपितबाट हायात होटलमा गएका मोदीले त्यहाँ राजनीतिक दलका नेतासँग भेटघाट गर्नेछन् । त्यसपछि काठमाडौं नगरपालिकाले राष्ट्रिय सभागृहमा आयोजना गरेको नागरिक अभिन्नदन सहभागी भई दिउँसो स्वदेश फर्किनेछन् ।"
मोदीको सीताराम डिप्लोमेसी,"मनिका झाअलि असगर देवान जनकपुरधाम : सीताराम सम्बन्ध जोडिएका जनकपुर र भारतको अयोध्याबीच मैत्री बस सेवा सञ्चालनमा आएको छ। अयोध्याका राजा दशरथका छोरा राम र मिथिलाका राजा जनककी छोरी सीताबीच त्रेता युगमा वैवाहिक सम्बन्ध कायम भएको भनिएको यी दुई स्थललाई पर्यटकीय दृष्टिले जोड्न शुक्रबार सीधा बस सेवा सञ्चालनमा ल्याइएको हो। प्रधानमन्त्री केपी ओली र उनका भारतीय समकक्षी नरेन्द्र मोदीले संयुक्त रुपमा हरियो झन्डा देखाएपछि जानकी मन्दिर प्रांगणबाट यात्रुसहितको बस अयोध्या हिँडेको छ। जनकपुर उपमहानगरपालिकाकी उपमेयर रीता झाको नेतृत्वमा ३४ यात्रुसहितको टोली अयोध्या हिँडेको जनाइएको छ। यो बस सेवाले दुई देशबीचको पर्यटन प्रर्वद्धनमा योगदान पुर्याउने उपमेयर झाले बताइन्। जनकपुरवासीले मात्र नभई यस क्षेत्रका थुप्रै श्रद्धालुको अयोध्या पुग्ने सपना सीधा बस सेवाका कारण साकार हुनेछ, उनले भनिन्। मैत्री बस सेवाको यात्री बनेकी जनकपुरकी पुष्पा झा आफूले ऐतिहासिक अवसर पाएको उल्लेख गर्दै यसबाट दुई देशको सम्बन्ध अझ बलियो हुने बताइन्। प्रधानमन्त्री ओलीले जनकपुरबाट अयोध्यासम्म सीधै बस जाने भएपछि यसले सांस्कृतिक तथा पारम्परिक सम्बन्धलाई अझ प्रगाढ बनाउने धारणा व्यक्त गरे। भने, रामायणसम्बन्धी अवधारणालाई विकास गर्न जनकपुरबाट यो बस सेवाको शुभारम्भ भएको हो। मोदीले बस सेवा सञ्चालनका लागि ओलीलाई आभार व्यक्त गरेका थिए। यो बस सेवाबाट पर्यटन प्रवद्र्धनमा सहयोग पुग्ने मोदीको भनाइ थियो। जनकपुरबाट जयनगरसम्म चाँडै रेलमार्ग विस्तारको काम पनि सम्पन्न हुन गइरहेको छ, उनले भने, यी सबै माध्यमले धार्मिक पर्यटन प्रवद्र्धनमा ठूलो फाइदा पुग्नेछ। मोदी नेपालको दुईदिने भ्रमणका लागि एयर इन्डियाको विमानबाट शुक्रबार बिहान पौने ११ बजे जनकपुर विमानस्थलमा उत्रिएका थिए। रक्षामन्त्री ईश्वर पोखरेल, प्रदेश २ का मुख्यमन्त्री लालबाबु राउत र जनकपुर उपमहानगरपालिकाका मेयर लालकिशोर साहले विमानस्थलमा मोदीको स्वागत गरेका थिए। मोदीको स्वागतका लागि आधा घण्टाअगावै प्रधानमन्त्री ओली जानकी मन्दिर आइपुगेका थिए। त्यस बेला प्रधानमन्त्री ओली घिउ रंगको कमिजसुरुवाल र ढाकाटोपीमा सजिएका थिए। जानकी मन्दिर परिसरमा प्रधानमन्त्री ओलीले मोदीलाई प्रसन्न मुद्रामा स्वागत गर्दै मन्दिरभित्र प्रवेश गराएका थिए। मन्दिरमा करिब एक घण्टा बिताएका मोदीले गर्भगृहमा पुगेर पूजाअर्चना गरे। उनले पूजा गर्दा पण्डितपुरोहितले मन्त्र उच्चारण जारी राखेका थिए। मोदीलाई महन्थ रामतपेश्वर दासले पूजा गराएका थिए। मोदीले पूजापछि आरती गरेर मन्दिर परिक्रमा गरेका थिए। मोदीले मन्दिर परिक्रमाका क्रममा सीताराम नाम अखण्ड कीर्तनस्थल पुगेर झामर बजाउँदै कीर्तनमा सहभागितासमेत जनाए। रामसीता वैवाहिक परम्पराको स्मरण गराउन प्रदर्शित झाँकीमा प्रधानमन्त्री ओली र मोदीले सहभागिता जनाउँदै हातेमालो गरेका थिए। पूजापछि मन्दिर परिसरमा दुवै देशका प्रधानमन्त्रीले संक्षिप्त मन्तव्यसहित संयुक्त रूपमा रामायण सर्किट निर्माणको उद्घोष गरेका थिए। प्रधानमन्त्री ओलीले भारतीय प्रधानमन्त्री मोदीको आगमन पौराणिक विद्वान्हरूदेखि लिएर रामसीता विवाह परम्पराकै निरन्तरता रहेको उल्लेख गरेका थिए। विवाह पञ्चमीका बेला अयोध्याबाट जानकी विवाहका लागि जन्ती आउने र जानकीलाई बिहा गरेर परम्परा कायम राखेको उनको भनाइ थियो। भारतीय प्रधानमन्त्री जनकपुर आउँदा दुई देशबीचको परम्परागत मैत्री, सांस्कृतिक, धार्मिक र पारस्परिक सम्बन्धलाई प्रतिविम्बित गर्छ। जनकपुर भन्नेबित्तिकै ज्ञानभूमि र तपोभूमिका रूपमा बुझिन्छ। यो नगरीमा भारतीय प्रधानमन्त्री मोदीलाई पुनः स्वागत गर्दछु, उनले भने, रामायण सर्किटमा धनुषाधाम, जनकपुर, वाल्मीकि आ श्रमलगायतलाई जोडेर रामसीताको समग्र जीवनचक्रलाई जोडेर विकास गर्न चाहन्छौं। उनले विभिन्न समयमा सहमति र सम्झौता भए पनि काममा विलम्ब भएकाले अब ढिलाइ नगरी अघि बढ्नुपर्ने धारणा व्यक्त गरे। हामी २१ औं शताब्दीमा छौं, यहाँ विलम्बभन्दा छिटो प्रगतिको काम गर्नुपर्छ, उनले भने, रामायण सर्किटको काम पनि शीघ्र अघि बढोस् भन्ने हाम्रो चाहना छ। मोदीले माता जानकीको चरणमा आउने सौभाग्य पाएको भन्दै खुसी व्यक्त गरे। भारतको प्रधानमन्त्रीलाई पहिलो पटक जनकपुरमा राजा जनक र माता जानकीको नमन गर्ने सौभाग्य प्राप्त भयो। मेरो स्वागतका लागि प्रधानमन्त्री ओली नै जनकपुर आउनुभएकोमा आभार व्यक्त गर्छु। जानकी मन्दिरको दर्शन गर्न मिलाइदिएको यो अवसर प्रति कृतज्ञता व्यक्त गर्दछु, उनले भने, यो सम्मान हजारौं वर्षको परम्पराको सम्मान हो, यो सवा सौं करोड भारतीयको सम्मान हो।"
प्रचण्डले मोदीलाई भने : सीमा क्षेत्रको समस्या समाधान गरौं,"काठमाडौं : नेकपा (माओवादी केन्द्र)का अध्यक्ष पुष्पकमल दाहाल प्रचण्ड ले विराटनगरस्थित भारतीय दूतावासको सम्पर्क कार्यालय र नेपाल भारत सीमा क्षेत्रमा देखिएका समस्या समाधानका लागि भारतका प्रधानमन्त्री नरेन्द्र मोदीलाई आग्रह गरे । नेपालको राजकीय भ्रमणमा रहेका भारतका प्रधानमन्त्री मोदीसँग शनिबार यहाँ भएको भेटवार्तामा अध्यक्ष दाहालले सीमा क्षेत्रको समस्या र विराटनगरको सम्पर्क कार्यालयको समस्या समाधान भए दुई देशको सम्बन्ध थप सुमधुर बन्ने विश्वास व्यक्त गरे । भेटका अवसरमा आफूले विराटनगरमा रहेको दूतावासको सम्पर्क कार्यालय र सीमा क्षेत्रमा नेपालीले भोग्नुपरेको समस्या समाधान गर्न भारतका प्रधानमन्त्रीलाई आग्रह गरेको जानकारी दिए । कोशीको बाढीलगत्तै भारतीय पक्षले राहत तथा उद्धारका लागि सहयोग पुग्ने भन्दै विसं २०६५ मा विराटनगर १३ स्थित मलाया रोडमा दूतावासको सम्पर्क कार्यालय स्थापना गरेको थियो । पूर्वप्रधानमन्त्रीसमेत रहेकाअध्यक्ष दाहालले नेपालभारत अन्तर्राष्ट्रिय सीमा क्षेत्रमा नेपाली नागरिक आवतजावत गर्दा समस्या भोग्नुपरेको र सीमा क्षेत्रमा अन्य समस्या पनि कायम रहेकाले समाधानका लागि आग्रह गरेको भेटपछि सञ्चारकर्मीलाई जानकारी दिए । सीमा क्षेत्रमा नेपालीले समस्या भोगेका छन्, त्यसलाई समाधानको पहल गरिदिनुपयो भनेर मैले भारतीय प्रधानमन्त्रीलाई आग्रह गरेको छु । उहाँले सकारात्मक जवाफ दिनु भएको छ, भेटवार्तापछि अध्यक्ष दाहालले भने। नयाँ संविधानको कार्यान्वयनसँगै नेपाल आर्थिक समृद्धिको दिशामा अगाडि बढेकाले महत्वपूर्ण सहयोग भारतकातर्फबाट उपलब्ध हुने अपेक्षा आफूले कुराकानीका अवसरमा राखेको अध्यक्ष दाहालले जानकारी दिए । भेटवार्तामा आपसी हित र द्विपक्षीय चासोका विषयमा छलफल भएको थियो । प्रतिनिधिसभा, प्रदेशसभा र स्थानीय तहको निर्वाचन सम्पन्न गरेर संविधानको कार्यान्वयनसँगै नेपाललाई आर्थिक समृद्धिको दिशामा अगाडि बढाउन महत्वपूर्ण भूमिका खेलेको भन्दै भारतीय प्रधानमन्त्री मोदीले अध्यक्ष दाहालको प्रशंसासमेत गरेका थिए ।"
म तीर्थयात्री मात्र हुँ : मोदी,"जनकपुरधाम : दुईदिने नेपाल भ्रमणका लागि शुक्रबार जनकपुर आइपुगेका भारतीय प्रधानमन्त्री नरेन्द्र मोदीले आफ्नो भ्रमण विशुद्ध धार्मिक भएको बताएका छन्। भ्रमणको पहिलो दिन जनकपुरको रंगभूमि मैदान बाह्रबिघामा सम्बोधन गर्दै उनले भने, म प्रधानमन्त्रीको हैसियतमा होइन, प्रधान तीर्थयात्रीका रूपमा नेपाल आएको हुँ। नेपालबिना भारत मात्र नभई भगवान् रामसमेत अधुरो हुने उनले बताए। नेपाल र भारतबीचको सम्बन्ध सागरभन्दा गहिरो र सगरमाथाभन्दा उच्च रहेको उनको भनाइ छ। माता सीताको जन्मस्थल दर्शन गर्ने इच्छा वर्षौंदेखि रहे पनि बल्ल पूरा भएको र आफू धन्य भएको अभिव्यक्ति उनले दिए। नेपालभारतबीच भाषा, आस्था, रोटीबेटीको सम्बन्ध युगौंदेखि कायम रहेको र अहिले झन् प्रगाढ बन्दै गएको उनको भनाइ छ। त्रेतायुगदेखि नै भारतनेपालबीचको सम्बन्ध कायम छ, उनले भने, राजनीति, कूटनीतिसँगै दुवै मुलुक देवनीतिले पनि बाँधिएका छन्। सम्बोधनमा मोदीले भगवान् गौतम बुद्धको जन्म नेपालकै लुम्बिनीमा भएको विषयसमेत उठाएका छन्। गौतम बुद्ध जन्मेको लुम्बिनी र माता सीताको जन्मस्थल जनकपुर अध्यात्म र दर्शनका केन्द्र हुन्, उनले भने, माता सीता त्याग, तपस्या, समर्पण र संघर्षकी मूर्ती हुनुहुन्छ। यो मिथिला यस्तो धर्ती हो, जसले छोरीलाई कसरी सम्मान दिन सकिन्छ भन्ने सिकाउँछ। उक्त अवसरमा मोदीले प्रदेश २ को विकासका लागि एक भारु एक अर्ब सहयोग घोषणा गरेका छन्। उनले भारतीय जनताका तर्फबाट जानकी माताको शरणमा उक्त रकम सहयोग अर्पण गरेको घोषणा गरेका हुन्। योजना बनाएर आफूले घोषणा गरेको रकम यस क्षेत्रको विकासमा खर्च गर्न पनि संघ र प्रदेश सरकारसँग उनको आग्रह छ। यस क्षेत्रको समृद्धिका लागि पाँच टी (पर्यटन, प्रविधि, परम्परा, यातायात र व्यापार) मुख्य आधार भएको मोदीको भनाइ छ। नेपालका प्रधानमन्त्री केपी ओलीले लिएको समृद्ध नेपाल, सुखी नेपाली अभियानप्रति आफ्नो पनि समर्थन रहको उनले बताए। संविधान निर्माणपछि तीन चरणको चुनाव सकिएको र देशले नयाँ सरकार पाएकोले अब देश समृद्ध बनाउनेतिर लाग्नुुपर्नेमा उनले जोड दिए। यहाँका जनताको आँखामा चमक देख्न नेपाल समृद्ध होस् भन्ने भारतीय जनताको चाहना छ, उनले भने। त्यसैले नेपालका हरेक सुःखदुःखमा भारतले सहयोग गर्ने उनको प्रतिबद्धता छ। नेपाल र भारतलाई जल, स्थल र हवाई मार्गले जोड्ने पनि मोदीले बताएका छन्। जनकपुरअयोध्या बस सेवा आरम्भ गरिसकेको, चालू आर्थिक वर्षभित्रै जयनगरजनकपुर रेल सुरु हुने र चाँडै नयाँ हवाईमार्ग सुरु हुने उनले स्पष्ट पारे। जलमार्ग निर्माणका लागि पनि काम चाँडै काम थालिने उनको भनाइ छ। सबै मार्गले भारतनेपाल जोडिएपछि विकासले गति लिन्छ, उनले भने, नेपाल आउने पर्यटकको संख्या पनि बढ्छ। उक्त अवसरमा मोदीलाई प्रदेश सरकार, उद्योग वाणिज्य संघ जनकपुर र वीरगन्जले १ सय २१ किलोका छुट्टाछुट्टै तीनवटा माला लगाएर सम्मान गरेका थिए। मोदीले मैथिली, नेपाली र हिन्दी भाषामा सम्बोधन गरेका थिए। दुई देशबीचको सम्बन्ध अविच्छिन्न : प्रधानमन्त्री ओली भारतीय प्रधानमन्त्रीलाई स्वागतका लागि जनकपुर आएका प्रधानमन्त्री केपी ओलीले समेत यहाँ सम्बोधन गरेका छन्। उक्त अवसरमा ओलीले नेपाल र भारतबीचको सम्बन्ध पौराणिककालदेखि अविच्छिन्न रहेको बताए। अहिले पनि नेपालमा अयोध्याबाट जानकी विवाहका लागि जन्ती आउने र जानकीलाई बिहे गरी बिदाइ गरिने परम्परा रहेको उनले बताए। यसबाट उक्त सम्बन्ध अझ प्रस्ट हुने ओलीको भनाइ छ। हामीले त्यो परम्परा कायम राखेका छौं, ओलीले भने, सीता, गार्गी, शस्त्रशास्त्रमा निपुण परशुराम र विद्वान् राजा जनकको यो नगरीमा भारतीय प्रधानमन्त्री मोदीजीलाई स्वागत गर्छु। रामायण सर्किटमा धनुषाधाम, जनकपुर, वाल्मीकि आश्रमलगायतलाई जोडेर दुवै देशको पर्यटकीय विकास गर्ने उनले बताए। जनकपुरको साँचो मोदीलाई मोदीलाई जनकपुर उपमहानगरपालिकाले नागरिक अभिनन्दनसमेत गरेको छ। उपमहानगरपालिकाका तर्फबाट मेयर लालकिशोर साहले मोदीको अभिनन्दन गरेका हुन्। अभिनन्दन समारोहमा प्रदेश २ का एक लाखभन्दा बढी जनता सहभागी थिए। अभियनन्दनपश्चात् मेयर साहले जनकपुरको साँचो मोदीलाई हस्तान्तरण गरेका थिए। जनकपुरको प्रगतिका लागि भारत सरकारको सहयोगको अपेक्षासहित साँचो बुझाइएको उनको भनाइ छ। साँचो बुझाउनुको अर्थ जनकपुर उपमहानगरपालिका भारतीय प्रधानमन्त्री मोदीलाई स्वागत तथा सत्कारका लागि सदैव तत्पर र खुला रहनेछ भन्नु हो, मेयर साहले भने। मोदीको भ्रमणले तीन फाइदा : मुख्यमन्त्री राउत मोदी भ्रमणले तीन फाइदा भएको मुख्यमन्त्री लालबाबु राउतको भनाइ छ। प्रदेश २ को सरकार र मधेसी पहिचान विश्वमा स्थापित गर्न, यस क्षेत्रको विकासका सम्भावनाको मार्गप्रशस्त गर्न र भारतसँगको सम्बन्ध प्रगाढ बनाउन भ्रमणले सघाएको उनले बताए।"
"मोदीजी स्वागत छ तर, नाकाबन्दी बिर्सिएका छैनौं लेखेर विवेकशीलले बेलुन उडायो","काठमाडौं : विवेकशील साझा पार्टीले प्रहरीले पार्टी मुख्यालयमा राखेको ब्यानर पटकपटक फालिदिएपछि बेलुन उडाएर भारतीय प्रधानमन्त्री नरेन्द्र मोदीको सांकेतिक विरोध गरेको छ। मोदीजी स्वागत छ तर नाकाबन्दी बिर्सेका छैनौं, लेखेर पार्टी मुख्यालय ललितपुरमा राखेको ब्यानर प्रशासनले दुई पटकसम्म फालिदिएपछि सोही वाक्य लेखेर विवेकशील साझा पार्टीले बेलुन उडाएको हो। सरकारले संकेतिक ब्यानर हटाएपछि सामाजिक सञ्जालमा समेत सरकारको चर्को विरोध भइराखेको छ। सरकारले शान्तिपूर्ण विरोधमाथि हस्तक्षेप गर्नु अधिनायकवादको स्पष्ट संकेत भएको आरोप विवेकशील साझाका संयोजक रवीन्द्र मिश्रले लगाएका छन्। मिश्रले ट्विटरमा लेखेका छन्, विवेकशील साझा पार्टीले कार्यालयमा मोदीजी स्वगत तर नाकाबन्दी बिर्सेका छैनौं लेखेको ब्यानर प्रहरीले निकालेको छ। ब्यानर राख्ने र प्रहरीले झिक्ने क्रम जारी छ। पार्टी कार्यालयमा प्रहरी तैनाथ छन्। केही नबिथोल्ने अभिव्यक्ति स्वतन्त्रतामाथि हस्तक्षेप गर्नु अधिनायकवादको स्पष्ट संकेत हो। नयाँ शक्तिका संयोजक बाबुराम भट्टराईले समेत साझा पार्टीको शान्तिपूर्ण विरोधमा हस्तक्षेप गर्नु गतल भएको बताएका छन्। विवेकशील साझा पार्टीको नाम नलिइ बाबुरामले ट्वीटरमा लेखेका छन्, विधिवत् दर्ता भएको कुनै राजनीतिक दलले देशको संविधान र कानून विपरित नहुने अभिव्यक्ति बोलेर, लेखेर, तुल टांगेर वा अन्य कुनै प्रकारले गर्दा त्यसलाई राज्यले बल प्रयोग गरेर रोक्नु अधिनायकवाद वा कसैप्रति चाडकी प्रदर्शनकै भद्दा नमुना हो। त्यसको सबैले प्रतिवाद गरौं। उता कांग्रेस नेता गगन थापाले समेत ब्यानर फाल्नु असंवैधानिक र निन्दनीय कृत्य भएको भन्दै विरोध गरेका छन्। उनले सिर्जनात्मक विरोध सहन नसकेको भन्दै सरकारलाई संवैधानिक अधिकारमाथि हस्तक्षेप नगर्न आग्रह गरेका छन्। हाम्रो संविधानले फरक मत राख्न र अहिंसात्मक विरोध गर्न पाउने अधिकार सुनिश्चित गरेको छ। त्यही संवैधानिक अधिकारको प्रयोग गर्दै गरिएको यस्तो सृजनात्मक विरोध पनि सहन नसक्ने ? विवेकशील साझाको ब्यानर च्यात्नु असंवैधानिक र निन्दनीय कृत्य हो, नेता थापाले ट्विटरमा लेखेका छन्।"
मोदीलाई काठमाडौंमा नागरिक अभिनन्दन,काठमाडौं : नेपालको राजकीय भ्रमणमा रहेका भारतका प्रधानमन्त्री नरेन्द्र मोदीको अहिले काठमाडौं महानगरपालिकाले नागरिक अभिनन्दन गर्दैछ। हेर्नुस् कार्यक्रमको लाइभ भिडियोः
"अधिकार धेरै, पूर्वाधार शून्य","गुलरिया : संघीय संरचनाअनुसार स्थानीय तहमा न्यायिक समितिले प्रशस्त अधिकार पाए पनि पूर्वाधार शून्य हुँदा न्यायिक समितिका संयोजक तनावमा परेका छन्। स्थानीय तहमा न्यायिक समिति गठन भएको लामो समय बितिसक्दा पनि इजलासकक्ष, कानुनी सल्लाहकार र अधिकृतलगायत अन्य पूर्वाधार नहुँदा स्थानीयतहका न्यायिक समितिले कठिनाइ भोग्नुपरेको हो। प्रदेश ५ अन्तर्गत बर्दियाभित्रका सुदूर स्थानिय तहको अवस्था झन् दयनीय छ। न्यायिक समितिमा इजलास कक्ष मात्र होइन, गाउँपालिकालाई भवनसमेत अभाव छ, गेरुवा गाउँपालिकाकी उपाध्यक्ष हेमा चौधरीले भनिन्, कार्यालयमा प्रशासक, एकाउन्ट र तीन जना सचिवले गाउँपालिका चलाउनुपरेको अवस्थामा कानुनी अधिकृत र सल्लाहकारको कल्पना गर्नुसमेत बेकार छ। चौधरीका अनुसार गाउँपालिकामा न्यायिक समितिको दुःखदायी अवस्था छ। अहिलेसम्म तालिम नपाएको उनको गुनासो छ। सदरमुकामस्थित गुलरिया नगरपालिकाको अवस्था पनि उस्तै छ। गुलरिया नगरपालिकामा रहेको पुरानो कानुन शाखाको सहजीकरणमा न्यायिक कार्य गर्दै आएको गुलरिया नगरपालिकाकी उपमेयर सुशीला गिरीले बताइन्। नगरपालिकामा इजलास कक्ष, कानुनी अधिकृत र सल्लाहकारको अभावमा न्यायिक कार्य कठिनाइ भरहेको उनको भनाइ छ। न्यायिक समितिमा दैनिक करिब दर्जन मुद्दा आउने गर्छ। खासगरी सम्बन्धविच्छेद, महिला तथा घरेलु हिंसा, झंैझगडालगायत मुद्दा मेलमिलापका माध्यमबाट फैसला गर्दै अएको उनले जानकारी दिइन्। तर, न्यायिक समितिमा काम गर्दा धेरै कठिनाइ परेको उनको अनुभव छ। भर्खर मात्र गुलरिया नगरपालिकामा इजलास कक्ष निर्माण प्रक्रियामा रहेको उनले जानकारी दिइन्। बर्दियाका बाँसगढी, ठाकुरबाबा, बारबर्दिया, राजापुर, मधुवन तथा बढैयाताल गाउँपालिकाका न्यायिक समितिमा पनि कठिनाइ छ। आफू कानुनको ज्ञाता नभएको र तालिम पनि नपाएकाले न्यायिक समितिमा काम गर्न असजिलो भइरहेको मधुवन नगरपालिकाकी उपमेयर सुवरानी थारूले बताइन्। हाम्रो नगरपालिकामा भर्खर मात्र न्यायिक समिति गठन भएको छ, उनले भनिन्, मुद्दा आउने क्रम बढेकाले इजलासकक्षलगायत कानुनी सल्लाहकार अभावमा न्यायिक समितिमा काम गर्न असहज भएको छ। स्थानीय तहमा आउनुपूर्व मेलमिलापकर्ता रहेकाले सोही अनुभवका आधारमा नगरपालिकाको न्यायिक समितिमा काम गर्दै आएको उनले बताइन्।"
उपभोक्ता र कर्मचारी मिलेर रकम दुरुपयोग,"जुम्ला : जुम्ला पातारासी गाउँपालिकामा जनताले तिरेको करबाट तलबभत्ता खाएका कर्मचारीले नै उपभोक्ता समितिमार्फत खुलेआम घुस माग्न थालेका छन्। उपभोक्ता समितिले पनि गाउँका योजना अनुगमन गर्न आउने सरकारी तथा गैरसरकारी कर्मचारीलाई घुसदेखि भालेभोजको व्यवस्था गर्ने गरेको पाइएको छ। घुस माग्दा कर्मचारीलाई निरुत्साहित गर्नुको सट्टा घुससहित भालेभोज व्यवस्था गरेर जिल्लाको पातारासी गाउँपालिकामा गठित विभिन्न उपभोक्ता समितिले बदनामी गरेका छन्। पातारासी ६ को उर्थु ग्रामीण सडक मर्मत उपभोक्ता समितिले प्राविधिक तथा सबओभरसियर मानबहादुर विष्टलाई २० हजार घुस दिएको हो। विभिन्न गाउँमा सञ्चालित योजना निरीक्षण तथा अवलोकनमा निस्किएका प्राविधिक विष्टलाई गत चैत मसान्तमा उपभोक्ता समितिको चेकमार्फत २० हजार घुस दिएको खुलासा भएको छ। सर्वोदय विकासका लागि अभियान नेपालले बिहीबार गरेको गाउँपालिकाको सार्वजनिक सुनुवाइ कार्यक्रममा कर्मचारीले गाउँमा घुस र भालेभोजको माग गरेर हैरान पारेको उपभोक्ता समितिले बताएका हुन्। उर्थु ग्रामीण सडक मर्मत उपभोक्ता समितिका अध्यक्ष पन्नबहादुर विष्टले भने, गाउँमा सञ्चालित योजना निरीक्षण, मूल्यांकन तथा अवलोकनमा आउने सरकारी कर्मचारीले घुस मागेका हुन्, सोहीअनुसार पन्नबहादुरले घुस नदिए योजना निर्माण स्वीकृत नहुने बताएकाले हामी घुस दिन बाध्य भएका हौं। घुसस्वरुप चित्त बुझाउनुस् भन्दै २० हजारको चेक दिइएको मानबहादुरले बताए। पाँच लाख लागतमा मर्मत हुने उक्त सडक मर्मतका लागि गाउँपालिकाले थप एक लाख रुपैयाँ उपलब्ध गराएपछि गत पुसमा गरिएको थियो। सडक मर्मत गरेबापत स्थानीयलाई तीन लाख ५० हजार ज्याला दिइएको छ। योजनैपिच्छे भालेभोज संघीयता बचाउने र समृद्ध गाउँपालिका बनाउने सपनामा जनप्रतिनिधि लागे पनि भित्रभित्रै कर्मचारी र उपभोक्ता गलत संस्कारमा लिप्त छन्। तर, कर्मचारी र उपभोक्ताको यस्तो नियतले भ्रष्टाचार तीव्र भइरहेको स्थानीय बताउँछन्। पातारासी गाउँपालिकाकै ७ नं वडामा आएका इन्जिनियर, प्राविधिक तथा उपभोक्ता समिति मिलेर योजनाकै बजेटमा भ्रष्टाचार हुने गरेको स्थानीय गोरबहादुर रोकायले बताए। खाने भए आफ्नै रुपैयाँबाट भालेभोज गर्नुपर्छ, योजनाबाट एक पैसा पनि खानु ठाडो भ्रष्टाचार हो, उनले भने, यसमा उपभोक्ता समिति पनि बढी विलासी छ। तर, पातारासी गाउँपालिकाका इन्जिनियर जीवन कठायतले आफ्नै रकमले भालेभोज खाने गरेको दाबी गरेका छन्। हामी गाउँमा पुगेका हुँदैनौं, उपभोक्ता समितिले भाले तयार गर्छन्। यहाँका प्राविधिक इन्जिनियरको नाम बेचेर उपभोक्ता समितिले स्थानीय नागरिकलाई ठगेका हुन्, उनले भने, हामीले भाले चाहियो भनेर कतै कहिले भन्दैनौं। तर, उपभोक्ता समितिले आफैं भालेभोज गर्छन्, पछि प्राविधिक आउँदा भाले खुवायौं, स्वागत गर्यौं भनेर गलत बोल्छन्। हामीले व्यक्तिगत पैसामा खाएका हौं। यसरी गाउँ गाउँमा भइरहेको भालेभोजबाट केकति रकम खर्च भयो भन्ने विवरण भने भेटिएको छैन, तर भालेभोज मौलाउँदै गइरहेको छ। गाउँपालिका कर्मचारीबाटै भएको क्रियाकलापप्रति गाउँपालिका गम्भीर भएको अध्यक्ष लछिमन बोहोराले बताए। उनका अनुसार घुस खाने कर्मचारीमाथि छानबिन गरी कारवाही प्रक्रिया बघि बढाइनेछ। प्रमुख प्रशासकीय अधिकृत रामबहादुर बुढाका अनुसार घुस खाने प्राविधिक मानबहादुर विष्ट अहिले कार्यालयको कामको सिलसिलामा सुर्खेत छन्। उनी जिल्ला फर्किएलगत्तै घुस खाएनखाएको विषयमा छलफल हुनेछ। प्राविधिक विष्टले उपभोक्ता समितिमार्फत आफूले २० हजार रुपैयाँ लिएको स्वीकारेका छन्।"
'राजधानी र नाम सहमतिमा नै तोकिन्छ',"गाईघाट : प्रदेश नं १ का मुख्यमन्त्री शेरधन राईले प्रदेशको नामाकरण र राजधानी सबैको सहमतिबाट निर्धारण गरिने बताए । गाईघाटमा प्रेस सेन्टर नेपाल तथा प्रेस चौतारी नेपाल, उदयपुरले शनिबार आयोजना गरेको संयुक्त पत्रकार सम्मेनमा मुख्यमन्त्री राईले भने,प्रदेश सरकारले आगामी जेठ १५ सम्म प्रदेशको राजधानी कहाँ राख्ने र नाम के राख्ने भन्ने कुरा सहमतिबाट नै टुंगो लगाउनेछ । प्रदेशको नाम र राजधानीबारे सहमतिका लागि सबै पक्षसँग वार्ता र छलफल भइरहेको उनको भनाइ थियो । प्रदेश सरकारले धेरै काम गरेर अगाडि बढाइरहेको बताउँदै उनले अहिलेसम्म प्रदेशसभाले ११ वटा कानुन बनाइसकेको स्पष्ट पारे । प्रदेश नं १ प्राकृतिक स्रोत र साधन भएको प्रदेश भएकाले यी स्रोत र साधन प्रचुर मात्रामा प्रयोग गर्ने तयारीका लागि गृहकार्य थालेको मुख्यमन्त्री राईले बताए । रासस"
भर्तीकेन्द्र बन्दै प्रदेश लोकसेवा,"काठमाडौं : केन्द्रीय लोकसेवा आयोगले योग्यता र दक्षताका आधारमा कर्मचारी छनोट गरी ख्याति कमाउँदै आए पनि अब प्रदेशमा गठन हुने प्रदेश लोकसेवा आयोगहरू भने भर्तीकेन्द्र बन्न सक्ने देखिएको छ। संविधानको धारा २४४ को उपधारा १ मा प्रत्येक प्रदेशमा प्रदेश लोकसेवा आयोग गठन हुने व्यवस्था छ। लोकसेवा आयोगका अध्यक्ष उमेश मैनालीले भने, प्रदेशमा अब बन्ने लोकसेवा आयोग निष्पक्ष बन्न सक्दैन कि भय हामीहरूमा छ। सातै प्रदेशका सरकारको आग्रहमा केन्द्रले प्रदेश लोकसेवा आयोग गठन गर्न आवश्यक नमुना कानुन बनाउने गृहकार्य अन्तिम चरणमा पुर्याइरहेको बेला प्रदेश लोकसेवा पनि केन्द्रजस्तै निष्पक्ष हुनुपर्ने आवश्यकता औंल्याइएको हो। संविधान बनाउँदा नै प्रदेश लोकसेवालाई पनि संवैधानिक बनाउनुपर्छ भन्ने सुझाव सरकार र दलहरूलाई दिएका हौं, केन्द्रीय लोकसेवा आयोगका अध्यक्ष मैनालीले भने, तर बेवास्ता गरियो। संवैधानिक हैसियतमा काम गर्न पाएको भए उनीहरूले स्वतन्त्रतापूर्वक काम गर्न पाउँथे। त्यस्तो नदेखिएकाले भर्ती केन्द्र बन्छ कि भन्ने डर देखियो। संघीय संसद्ले प्रदेश लोकसेवाको मापदण्ड र आधारसहितको कानुन बनाउन सक्ने भएकाले सोही कानुनमा केन्द्रीय लोकसेवाजस्तै एउटा प्रणालीमा चल्न सक्ने प्रदेश लोकसेवा बनाउन आफूहरूले सरकारलाई सुझाव दिएको जानकारी मैनालीले दिए। अन्य पूर्वप्रशासकहरूले पनि प्रदेश लोकसेवा आयोग मुख्यमन्त्री तथा मन्त्रिपरिषद् कार्यालय र अन्य मन्त्रालयको विभागका रूपमा रहन सक्ने र त्यसले लोकसेवाको ओजपूर्ण छविमा गम्भीर धक्का लाग्न सक्ने भन्दै चिन्ता व्यक्त गरेका छन्। संविधानको धारा २४४ को उपधारा २ मा प्रदेश लोकसेवा आयोगको गठन, काम कर्तव्य र अधिकार प्रदेश कानुनबमोजिम हुने उल्लेख भए पनि सोही धाराको उपधारा ३ मा भने प्रदेश लोकसेवाको गठनका लागि संघीय संसद्ले कानुन बनाई आधार र मापदण्ड निर्धारण गर्ने उल्लेख छ। प्रदेशमा अब बन्ने लोकसेवा आयोग निष्पक्ष बन्न सक्दैन कि भन्ने भय छ। उमेश मैनाली, अध्यक्ष लोकसेवा आयोग केन्द्रीय लोकसेवा आयोगले विगतदेखि नै सबै प्रकारका परीक्षामा अवलम्बन गरेका सिद्धान्त, मापदण्ड र आधारअनुसार नै प्रदेश लोकसेवा पनि सञ्चालन हुने गरी नमुना कानुन तर्जुमा गरिएको आयोगका प्रवक्ता सहसचिव लक्ष्मीविलास कोइरालाले जानकारी दिए। केन्द्रीय लोकसेवाले बनाएको नमुना कानुन सम्भवतः प्रधानमन्त्री तथा मन्त्रिपरिषद् कार्यालयले छिट्टै सातै प्रदेशमा पठाउनेछ। केन्द्रीय लोकसेवाले नमुना कानुन बनाए पनि प्रदेश सरकारले सो कानुनअनुसारको अर्को कानुन बनाउनैपर्ने बाध्यता छैन। प्रदेश सरकार यससम्बन्धी छुट्टै कानुन बनाउन स्वतन्त्र छ। संविधानमा प्रदेश लोकसेवालाई संवैधानिक हैसियत प्रदान नगरिएकाले त्यसले गम्भीर समस्या आउन सक्ने पूर्वप्रशासकहरूको आशंका छ। केन्द्रीय लोकसेवाजस्तै प्रदेश लोकसेवाको गठन विधि र जिम्मेवारी संविधानमा नै प्रस्ट उल्लेख गरिदिनुपथ्र्यो। तर त्यसो नगरिएकाले प्रदेश लोकसेवा प्रदेश सरकारको विभागको रूपमा रहने खतरा देखिन पुगेको हो, अख्तियार दुरुपयोग अनुसन्धान आयोगका पूर्वसचिव भगवतीकुमार काफ्लेले भने। काफ्ले केन्द्रीय लोकसेवाकै गठन विधिअनुसार प्रदेश लोकसेवा गठन गर्ने व्यवस्था नगरिनुलाई गम्भीर गल्ती मान्छन्। पूर्वसचिव मोदराज डोटेल पनि प्रदेशमा लोकसेवा निष्पक्ष बनाउन केन्द्रीय लोकसेवासम्बन्धी सबै व्यवस्था जस्ताको तस्तै लागू गर्नुपर्ने आवश्यकता औंल्याउँछन्। पूर्वसचिव सुशीलजंग राणाले प्रदेश लोकसेवा गठनको कानुन प्रदेश सरकारले बनाउने भन्नासाथ त्यो लोकसेवा प्रदेश सरकारको आदेशमा चल्ने देखिएकाले भर्ती केन्द्र बन्न सक्ने र गम्भीर समस्या आउन सक्ने बताए। केन्द्रीय सरकारले बनाइदिएको नमुना कानुनका आधारमै प्रदेश सरकारले प्रदेश लोकसेवा गठनसम्बन्धी प्रक्रिया अघि बढाउने भएका छन्। आवश्यक कर्मचारी अभावमा काम गर्न नसकिरहेका प्रदेश सरकारले आफैं लोकसेवा आयोग गठन गरी कर्मचारी भर्ना गर्ने तयारीमा लागेका छन्।"

शीर्षक,विवरण
भर्तीकेन्द्र बन्दै संस्थान,"सरकारी स्वामित्वका संस्थानहरूलाई राजनीतिक दबाब र प्रभावबाहिर राख्न कार्ययोजनासहित प्रतिस्पर्धाका आधारमा कार्यकारी प्रमुख छनोट गर्ने पद्धति र प्रक्रिया खारेज गर्ने हालैको निर्णयले अनेकन आशंका जन्माएको छ। संस्थान तथा समितिमा हुर्किएको विकृतिविसंगति न्यूनीकरण गर्न सात वर्षअघि पारदर्शी र प्रतिस्पर्धाका आधारमा कार्यकारी प्रमुख नियुक्त गर्ने परिपाटी सरकारले बसालेको थियो। मन्त्रिपरिषद्को कार्यकारी निर्णयका आधारमा सार्वजनिक संस्थान निर्देशन बोर्ड क्रियाशील थियो। त्यो संस्थाले योग्यता र कार्यक्षमताका आधारमा संस्थान प्रमुख नियुक्त गर्नेदेखि त्यहाँका विकृतिविसंगति चिरफार गरी सरकारलाई प्रतिवेदन बुझाउँदै आएको थियो। समृद्धि र सुशासन लाई मूल नारा बनाएको शक्तिशाली सरकारको निर्णय आश्चर्यजनक छ। संस्थान बोर्ड खारेज गर्नुको औचित्य र कारण नखुलाई निर्णय लिनुलाई असल नियत मान्न सकिन्न। संस्थान बोर्ड किन खारेज गरियो ? सरकारी तहबाट जवाफ दिन जरुरी ठानेको पाइँदैन। अझ यो निर्णय केही समय गोप्य राख्ने प्रयत्न गरियो। यसले झन् शंकाको आधार प्रदान गरेको छ। सरकारले असल नियतसाथ संस्थान बोर्ड खारेजीको निर्णय गरेको भएलगत्तै अर्काे प्रभावकारी संस्था गठनको उद्घोष गर्ने थियो। अर्को कुनै प्रभावकारी संस्था सिर्जना नगरी बोर्ड खारेज गर्नु भनेको तजविजी मा आफूअनुकूल नियुक्ति गर्ने चाहना व्यक्त भएको छ। सरकारी संस्थानहरूलाई प्रतिस्पर्धी र व्यावसायिक बनाउन डा बाबुराम भट्टराई प्रधानमन्त्री हुँदा बोर्ड गठन भएको हो, जसले एक दर्जनभन्दा बढी संस्थानमा प्रतिस्पर्धाका आधारमा प्रमुख नियुक्त गरेको थियो। यो विषयमा जति बहस हुनुपर्ने थियो, त्यति चासो लिएको पाइँदैन। डा भट्टराई मात्र यसको विरोधमा उभिएका छन्। आफ्नो पालामा गठित संस्थान निर्देशन बोर्ड खारेज भएपछि डा भट्टराईले सामाजिक सन्जालमा असन्तुष्टि व्यक्त गरेका छन्। उनले सरकार आसेपासे पुँजीवाद रक्षक बनेको टिप्पणी गरेका छन्। संस्थान बोर्डले प्रतिस्पर्धामा नियुक्तिका अतिरिक्त संस्थानहरूको अध्ययन गरी तीनवटा प्रतिवेदनसमेत सरकारलाई बुझाएको थियो, जसमा बोर्ड र संस्थानहरूलाई कसरी प्रभावकारी बनाउने भन्ने बुँदागत आधारसमेत उल्लेख छन्। त्यस्ता प्रतिवेदन दराजमा थन्काउँदै बोर्ड नै खारेज गर्नुको औचित्य सरकारले खुलाउनुपर्छ। वर्तमान सरकार गठनपछिका राजनीतिक पात्रहरू सक्षम, योग्य र क्षमताका आधारमा भन्दा नितान्त कार्यकर्ता भर्ती गर्नेतिर उद्यत् छन्। अयोग्य पात्र नियुक्त गरी राम्रा सरकारी संस्थानलाई धराशायी बनाउने खेलमा सरकार लागेको आभास गराउँदैछ। छ महिनाका नियुक्ति क्रियाकलाप र प्रवृत्ति हेर्ने हो भने सरकार सत्तारुढ पार्टीका कार्यकर्ता पोस्नतिर मात्र उद्यत् छ। त्यसमा पनि प्रभावशाली नेताका ढोका कुर्ने, चाकडी, चुक्ली र चाप्लुसीमा माहिर पात्र लाभान्वित भएका छन्। अयोग्य र जथाभावी नियुक्तिकै कारण सरकारी लगानीका संस्थानको आर्थिक स्वरूपले भयावह रूप लिएको छ। खराब नियुक्तिसँगै सरकारी स्वामित्वका संस्थानहरू व्यावसायिक मूल्य, मान्यतामा खुम्चिन पुगे। नोक्सानीको पारो अत्यासलाग्दो गरी बढ्दै भयावह रूप लिएको छ। प्रतिस्पर्धामा आधारित नियुक्ति पद्धतिले संस्थानको सुधार सम्भावना बढाउँदै थियो। यद्यपि कार्यकारी प्रमुख प्रतिस्पर्धाका आधारमा नियुक्त भए पनि सत्तारुढ दलले बलजफ्ती प्रभावमा पारी आफूअनुकूल निर्णय गराउन बाँकी राखेका थिएनन्। तर तजविजी आधारमा नियुक्त प्रमुखले जसरी तिनीहरूले टेर्दैनथे। त्यही कारण सत्तारुढ दलले इच्छाअनुरूप काम गराउने रणनीति संस्थान बोर्ड खारेजीमा पुगेको देखिन्छ। सरकारी स्वामित्वका संस्थानहरू राजनीतिक नियुक्ति र भर्तीका कारण बिग्रिएका हुन्, प्रतिस्पर्धामा आधारित नियुक्तिका कारण होइन। संस्थानभित्र जरा गाडेको यावत् विकृति अन्त्य गरी व्यवसायिक र प्रतिस्पर्धी तुल्याउन अझ योग्य पात्रहरू खोज्नेमा उद्यत् हुनुपर्थ्यो। त्यसनिम्ति प्रतिपस्र्धामा आधारित पद्धति नै चाहिन्छ, किनभने प्रतिस्पर्धामा योग्य पात्रहरू मात्र खरो रूपले उत्रन्छन्। यतिखेर संस्थानलाई गति र उचाइ दिन व्यावसायिक रूपले निपुण विशेषज्ञ चाहिन्छ। बोर्ड खारेजीसँगै सत्तारुढ पार्टीका नेताकार्यकर्तालाई जागिर दिने उद्देश्यप्रेरित भएर नियुक्ति गरियो भने संस्थानहरू अझ धराशायी हुनेछन्। संस्थान डुबेमा त्यहाँ कार्यरत कर्मचारीको दायित्वसमेत सरकारले बोक्नुपर्नेछ, जसले अन्य क्षेत्रमा लगानी गर्ने स्रोत तिनका निम्ति खर्चनुपर्ने स्थिति आउन सक्छ। त्यसकारण सरकारले योग्यता र क्षमतामा आधारित प्रतिस्पर्धात्मक नियुक्तिका निम्ति अझ बलियो संरचना निर्माण गर्नुपर्छ, संस्थानहरू राज्यका निम्ति भार हुन नदिन पनि।"
आज १ बजे प्रतिनिधिसभा बैठक : यस्तो छ कार्यसूची,"काठमाडौं : आज १ बजे प्रतिनिधिसभा बैठक बस्ने भएको छ । आजको प्रतिनिधिसभा बैठकमा प्रतिनिधिसभा राज्य व्यवस्था तथा सुशासन समितिका ज्येष्ठ सदस्य दिलेन्द्रप्रसाद बडूले सार्वजनिक सुरक्षा (तेस्रो संशोधन) विधेयक सम्बन्धी समितिको प्रतिवेदन, २०७५' पेश गर्ने कार्यसूची रहेको छ । त्यस्तै उद्योग, वाणिज्य तथा आपूर्ति मन्त्री मातृकाप्रसाद यादवले उपभोक्ता संरक्षण विधेयक, २०७५ गर्न अनुमति माग्ने प्रस्ताव पेश हुने छ। बढूले उपभोक्ता संरक्षण विधेयक, २०७५ प्रस्तुत प्रस्तुत गर्ने कार्यसूची रहेको छ । बैठकमा अर्थमन्त्री डा युवराज खतिवडाले निवृत्तभरण कोष विधेयक, २०७५ लाई प्रस्तुत गर्न अनुमति माग्ने प्रस्ताव प्रस्तुत गर्ने, निवृत्तभरण कोष विधेयक, २०७५ प्रस्तुत गर्ने महासन्धिमाथि सामान्य छलफल गर्ने छन् । गृह न्त्री रामबहादुर थापाले अन्तर्राष्ट्रिय आतंकवाद, अन्तरदेशीय संगठित अपराध र अवैध लागू औषध कारोबारविरुद्ध सहयोग सम्बन्धी बिमस्टेक महासन्धिमाथि सामान्य छलफल गरियोस् भनी प्रस्ताव प्रस्तुत गर्ने कार्यसूची रहेको संघीय संसदका महासचिव मनोहरप्रसाद भट्टराईले जानकारी दिए ।"
कांग्रेसले तीन दिन झण्डा आधा झुकाउने,"काठमाडौं : नेपाली कांग्रेसले तीन दिन झण्डा झुकाउने भएको छ । पार्टीका पूर्व केन्द्रीय सदस्य भरतसमशेर राणाको निधनमा दुःख व्यक्त गर्दै साउन २७, २८ र २९ गते तीन दिन झण्डा आधा झुकाउने भएको हाे । कांग्रेसको केन्द्रीय कार्यालय सानेपामा आइतबार बसेको केन्द्रीय कार्यसमितिको आकस्मिक बैठकले राणाको निधनप्रति दुःख व्यक्त गर्दै तीनदिनसम्म केन्द्रीय कार्यालय तथा जिल्ला कार्यालयमा झण्डा झुकाउने निर्णय गरेको हो । मुख्य सचिव कृष्णप्रसाद पौडेलका अनुसार भोलि सोमबार केन्द्र तथा जिल्ला कार्यालयहरु बन्द गर्ने र १३ औँ दिन आगामी भदौ ६ गते केन्द्रीय कार्यालयमै शोक सभाको आयोजना गर्ने निर्णय भएको छ । २०१५ सालको चुनावपछि वीपी कोइराला प्रधानमन्त्री हुँदा गोरखा दलका तर्फबाट विपक्षी दलका नेता भएका राणको शनिबार ९० वर्षको उमेरमा आफ्नो निवास कोलकातामा निधन भएको थियो । स्वर्गीय राणाले लोकतन्त्र र गणतन्त्र मार्फत समाज परिवर्तन गर्न सकिन्छ भनेर पुर्याएका योगदान पार्टीको इतिहासमा सदा स्मरणीय रहने घिमिरेद्वारा जारी विज्ञप्तिमा बताइएको छ ।"
निश्चित समयपछि समृद्धिको प्रतिफल प्राप्त हुन्छ : प्रधानमन्त्री ओली,"काठमाडौं : प्रधानमन्त्री केपी शर्मा ओलीले निश्चित समयपछि समृद्धिको प्रतिफल प्राप्त हुने बताएका छन्। आइतबार ट्विट गर्दै प्रधानमन्त्री ओलीले यस्तो बताएका हुन्। देशमा स्रोत साधनको कमी नभएको उल्लेख गर्दै प्रधानमन्त्री ओलीले समुचित प्रयोग गर्ने नीति बनाएर अघि बढ्ने बताएका छन्। हामीसँग स्रोत साधनको कमी छैन, हामी ती स्रोत साधनलाई समुचित प्रगोग गर्ने स्थायनी नीति बनाएर अघि बढिरहेका छौँ, ओलीले भनेका छन्, निश्चित समयपछि यसको प्रतिफल प्राप्त हुन्छ। प्रधानमन्त्री ओलीले गरिबबाट धनी, पछौटेबाट सम्पन्न र बेरोजगारबाट रोजगारको देश बनाउने प्रतिवद्धतालाई ट्विटरमार्फत् दोहोर्याएका छन्। गरिब देशबाट धनी देश, पछौटे देशबाट सम्पन्न देश, बेरोजगारको देशबाट रोजगारको देशसमृद्धिका लागि हाम्रो दिशा यही हो, ओलीले ट्विटमा भनेका छन्।"
विप्लवका प्रवक्ता प्रकाण्ड थप तीन दिन थुनामा,काठमाडौँ: जबरजस्ती चन्दा असुलेको अभियोगमा पक्राउ परेका नेत्रविक्रम चन्द विप्लव नेतृत्वको नेपाल कम्युनिस्ट पार्टीका प्रवक्ता खड्गबहादुर विश्वकर्मा प्रकाण्डलाई थप दिन थुनामा राख्न अदालतले आदेश दिएको छ। अनुसन्धानका लागि लिइएको पाँच दिनको म्याद सकिएपछि विश्वकर्मालाई काठमाडौँ जिल्ला अदालतले थप तीन दिन थुनामा राखेर अनुसन्धान गर्न प्रहरीलाई अनुमति दिएको हो । प्रहरीले भने विश्वकर्मामाथि अनुसन्धान अघि बढाउन थप १५ दिनको समय मागेको थियो । तर अदालतले तीन दिनको मात्रै समय दिएको हो । गत बुधबार पक्राउ परेका प्रकाण्डमाथि प्रहरीले सात करोड भन्दा धेरै चन्दा असुली गरेको अभियोग लगाएको छ। दक्षिणकाली नगरपालिका१ चाल्नाखेलबाट दुई कार्यकर्तासहित पक्राउ परेका प्रकाण्डलाई अहिले महानगरीय प्रहरी परिसर काठमाडौँको हिरासतमा राखिएको छ। बा१४प २७२९ नम्बरको गाडीमा हेटौँडाबाट आइरहेका बेला मंगलबार साँझ प्रकाण्डसहित उनका दुई सहयोगीलाई पनि प्रहरीले पक्राउ गरेको थियो । प्रहरीले उनलाई पक्राउ गर्नुअघि गरेको अनुसन्धानका क्रममा ठुला व्यापारीदेखि सर्वसाधरणबाटसमेत करिब ७ करोड रुपैयाँ चन्दा असुलेको खुलेको थियो । त्यही आधारमा उनलाई पक्राउ गरी हिरासतमा लिइएको महानगरीय प्रहरी परिसर काठमाडौँले जानकारी दिएको छ । प्रकाण्ड र अन्य दुई कार्यकर्ताविरुद्ध परिसरले चन्दा ऐन २०३० बमोजिम मुद्दा चलाउन लागेको हो । प्रकाण्डसँगै कालिकोटको कालिका गाउँपालिका वडा नम्बर ६ का हरिचन्द्र आचार्य र कपिलबस्तुको बाणगंगा नगरपालिका वडा नम्बर ४ का मनबहादुर श्रेष्ठ पनि पक्राउ परेका थिए । विप्लवका प्रवक्ता प्रकाण्डको घरमा टाँसियो पक्राउ पुर्जी प्रकाण्डमाथि सात करोड चन्दा असुलेको अभियोग प्रकाण्ड प्रकरणमा नेकपा नेताकै चेतावनी: दुला भित्रको सर्पसँग नजिस्केको राम्रो
अस्ताए पहिलो संसद्का विपक्षी नेता भरत शम्शेर,"काठमाडौं : पहिलो संसद्का विपक्षी दलका नेता, कांग्रेसका पुराना नेता भरत शम्शेर राणाको शनिबार निधन भएको छ । ८९ वर्षीय राणाको भारतको कोलकातास्थित निवासमा निधन भएको उनका भतिजा एवं कांग्रेस नेता उदय शम्शेर राणाले जानकारी दिए । नेता उदयशम्मेरशका अनुसार ठूलो बुबाको इच्छा अनुसार उनको पार्थिव शरीर कोलकाताको निल रतन सरकार मेडिकल रिर्सच कलेजमा बुझाइने भएको छ । उदयले भने, ठूलो बुबालाई पुनर्जन्ममा विश्वास थिएन । त्यसैले उहाँको इच्छा अनुसार मृत्युपछि शवलाई दाहसंस्कार नगर्ने र शव अस्पताल बुझाउने भयौं । भरत शम्शेर गोर्खा परिषद्का संस्थापक अध्यक्ष थिए । दरवारनिकट मानिने गोर्खा परिषद् २०१५ सालको पहिलो आम निर्वाचनमा १९ सिटसहित दोस्रो पार्टी बनेको थियो । निर्वाचनमा नेपाल कम्युनिस्ट पार्टी (नेकपा) ले चार सिट जितेको थियो । प्रथम जननिर्वाचित संसद्मा दोस्रो ठूलो दलको हैसियतले उनी विपक्षी दलका नेता भएका थिए । पार्टी दरवार निकट भएपनि उनले संसद्मा भने वीपी कोइराला नेतृत्वको सरकारको विरोध नगरेको कांग्रेस नेता एवं वरिष्ठ पत्रकार होमनाथ दाहालले सुनाए । उनले अन्नपूर्णसँग भने, विपक्षी दलको नेता भएपनि भरत शम्शेर जहिले पनि संसद्मा प्रजातन्त्र बलियो हुनुपर्छ भनेर बोल्थे । सरकारले ल्याएका जनहितका काममा सहयोग गर्थे । राजा महेन्द्रले २०१७ पुस १ गते राजनीतिक कु गर्दै कांग्रेसको सरकार अपदस्थ गरेपछि उनले प्रजातन्त्रका पक्षमा समर्थन जनाउँदै गोर्खा परिषद्लाई निःशर्त कांग्रेसमा विलय गराए । ०१७ सालमा कांग्रेस नेतासँगै उनी पनि पक्राउ परे, केही समयमै उनी रिहा भएर कोलकाता गए, नेता दाहालले भने, त्यहीं आफ्ना पार्टीका नेतालाई बोलाएर प्रजातन्त्रका लागि क्रान्ति गर्ने भन्दै पार्टीलाई कांग्रेसमा विलय गराएका थिए । कांग्रेसका शीर्ष नेतामध्येका एक भरत शम्शेर २०३६ सालको जनमतसंग्रह अघि राजनीतिक नेता एवं् कार्यकर्तामाथि लगाइएका मुद्दाहरू सरकारले फिर्ता लिएपछि निर्वासित जीवन छाडेर स्वदेश फर्केका थिए । २०३६ सालको जनमत संग्रहका बेला बहुदलका पक्षमा सक्रिय भएर लागेका थिए । राणाको पुरानो पार्टी गोर्खा परिषद् र कांग्रेसका अधिकांश नेता पञ्चायत प्रवेश गरे पनि उनी भने सधैं प्रजातन्त्रका लागि संघर्षरत रहे । उहाँ सुरुमा घोर कांग्रेस विरोधी हुनुहुन्थ्यो, तर संसद्मा विपक्षी दलको नेता हुँदा भने कांग्रेस सरकारलाई सहयोग नै गर्नुभयो, कांग्रेस नेता एनपी साउदले भने, कांग्रेसमा पार्टी विलय गराएपछि भने सधैं पार्टी र क्रान्तिप्रति प्रतिवद्ध भएर लाग्नुभयो । उहाँले पञ्चायतकालमा पनि धोका दिनुभएन । कांग्रेसमा कृष्णप्रसाद भट्टराई निकट मानिने भरत शम्शेर पछिल्लो समय भने पार्टी राजनीतिबाट टाढा थिए । २०४९ सालमा कांग्रेसको केन्द्रीय सदस्य बनेका उनी कांग्रेसभित्र भट्टराईको निष्क्रियतासँगै कोलकातामा बस्दै आएका थिए । उनी त्यहाँ चलचित्र निर्माणमा लागेका थिए । उनका श्रीमति, दुई छोरा र दुई छोरी छन् । उनका भाई सागरशम्शेर राणा पनि कांग्रेसको पुराना नेता हुन् । सागर शम्शेर पछिल्लो समय लेखन कार्यमा सक्रिय छन् भने भतिजा उदय शम्शेर राजनीतिमै सक्रिय छन् । उनी पूर्ववर्ती सरकारका अर्थ राज्यमन्त्री थिए । कांग्रेसले बैठक बोलायो कांग्रेसले आफ्ना पुराना नेता राणाप्रति श्रद्धाञ्जलि दिन आइतबार केन्द्रीय समितिको बैठक बोलाएको छ । पार्टी कार्यालयका मुख्यसचिव कृष्ण पौडेलले शनिबार विज्ञप्ती जारी गर्दै मुलुकले लोकतन्त्र र गणतन्त्रको पक्षमा संघर्षरत एक प्रखर गुमाएको उल्लेख गरेका छन् । कांग्रेसको विज्ञप्तीमा भनिएको छ, सम्पूर्ण जीवन प्रजातन्त्रका लागि संघर्ष र वीपी विचारधाराप्रति अर्पित गर्ने अथक योद्धाको भौतिक विदाइको यो क्षणमा कांग्रेस उहाँको अविचलित निष्ठाप्रति उच्च सम्मान व्यक्त गर्दछ । कांग्रेस सभापति शेरबहादुर देउवाले स्वर्गीय राणाको योगदान सधैं स्मरणीय हुने बताएका छन् । लोकतन्त्र र गणतन्त्र स्थापनाको आन्दोलनमा राणाले ठूलो योगदान पुयाएको भन्दै उनको निधनले पार्टीलाई अपूरणीय क्षति पुगेको देउवाले बताए ।"
प्रधानमन्त्रीसँग राजपाका नेताले के कुरा गरे ?,"काठमाडौं : राष्ट्रिय जनता पार्टी (राजपा)का शीर्ष नेतासँगको भेटमा प्रधानमन्त्री केपी ओलीले मधेसको मुद्दा सम्बोधन गर्ने प्रतिवद्धता दोहोर्याएका छन् । आइतबार प्रधानमन्त्रीको सरकारी निवास बालुवाटारमा भएको भेटमा प्रधानमन्त्री ओलीले यस्तो प्रतिवद्धता दोहोर्याएका हुन् । मधेस आन्दोनलका क्रममा तपाईंहरुविरुद्ध लागेको मुद्दा फिर्ता, संविधान संशोधन लगायतका माग पूरा गर्ने तयारी भइरहेको छ, प्रधानमन्त्रीसँगको भेटपछि उनको भनाइ उद्धृत गर्दै एक नेताले भने, तपाईहरुबाट सरकारलाई अझै सहयोग र समर्थनको अपेक्षा गरिरहेको छु । राजपाका अध्यक्ष महन्थ ठाकुर, अध्यक्ष मण्डलका नेता राजेन्द्र महतो, शरतसिंह भण्डारी, महेन्द्रराय यादव र अनिलकुमार झा बालुवाटार पुगेका थिए । भेटमा सरकार गठनका समयमा भएका तीन बुँंदे सहमति र केही दिनअघि पेश भएको सात बुँदे मागका विषयमा छलफल भएको छ । प्रधानमन्त्री ओलीले राजपाका माग सम्बन्धमा सरकार गम्भीर रहेको बताएका छन् । भेटमा प्रधानमन्त्री ओली र राजपाका नेताबीच राजनीतिक मुद्दा फिर्ता गर्ने विषयमा समेत छलफल भएको छ । राजपा नेताले कैलाली क्षेत्र नं १ बाट निर्वाचित सांसद रेशम चौधरी र सामाजिक व्यवस्था राज्यमन्त्री अभिराम शर्मा लगायतका नेताको मुद्दा फिर्ता गर्न माग गरेका छन् । भेटमा विगतमा जस्तै प्रधानमन्त्रीले सबै माग पूरा गर्ने आश्वासन दिएको अनिलकुमार झाले जानकारी दिए । यसअघि राजपाले साउन ३ गते प्रधानमन्त्री ओलीलाई ज्ञापनपत्र बुझाउँदै संविधान संशोधन, सांसद चौधरीलाई सांसद पदको शपथ गराउन, मधेस मुद्दलाई फिर्ता लिनुपर्नेलगायत सात बुँदे माग अघि सारेको थियो ।"
ठूला दल आन्तरिक उल्झनमा,"नेकपाको एकता पुगेन तलैसम्म काठमाडौं : संघीय ढाँचा पहिल्यै गए पनि नेकपाले तल्ला कमिटीमा एकीकरण पुयाउन सकेको छैन । तत्कालीन एमाले र माओवादीका समानान्तर अस्तित्व तलसम्म छदैछन् । त्यसले अप्ठ्यारो पारेपछि पार्टीले एकीकरण प्रक्रियालाई केही गति भने दिएको छ । यही क्रममा प्रदेशदेखि जिल्ला कमिटिसम्मका एकता प्रक्रियालाई अघि बढाउन संयुक्त कार्यदल बनाएको नेकपाले जनाएको छ । कार्यदलले पार्टी विधानअनुसार सम्वन्धित कमिटिमा पूर्वघटकहरुको अनुपात निर्धारण, त्यसमा रहने नेताहरुको नाम टुंगो र नेतृत्वबारे छलफल गरिरहेको सदस्य काशीनाथ अधिकारीले बताए । भदौं ५ भित्रै प्रदेश कमिटिहरुको एकीकरण सकेर दो श्रो साताभित्र पहिलो वैठक राखिसक्न केन्द्रीय नेतृत्वले निर्देशन दिएको छ । त्यसैले कार्यदल समायोजन प्रक्रिया छिटो टुंग्याउन दिनहुँ छलफलमा जुटिरहेको छ । कार्यदललाई सकभर सहमतिमा संख्या वाँडफाँड, नेतृत्वलगायत विषय टुंगो लगाई सुझाव सहितको प्रतिवेदन सिफारिस गर्न नेतृत्वले निर्देशन दिएको छ । आकांक्षी बढी देखिएकाले नेतृत्वबारे केन्द्रीय नेतृत्वको निर्णयलाई प्रदेश र जिल्लाले स्वीकार्ने भएका छन् । अधिकारीका अनुसार, प्रदेश ३ को कार्यादललाई अहिलेसम्म रसुवा, सिन्धुली पेशागत विशेष जिल्ला समितिले संख्याको वाडफाड लगाई नाम टुंगाएर प्रतिवेदन वुझाएका छन् । भूगोलका १३ ओटै जिल्ला र विशेषका ४ जिल्ला समितिको प्रतिवेदन आईसकेपछि प्रदेशको टुंग्याउने गरि हामी छलफलमा छौं, उनले भने, प्रदेश कमिटि पनि सहमतिसाथ हुन्छ । छलफलका क्रममा प्रदेश १ मा २०७ सदस्यीयमध्ये पूर्वघटक एमालेबाट १२२ र माओवादीबाट ८५ जना रहने भएका छन् । प्रदेश २ मा वरावरीका आधारमा प्रदेश कमिटिको समायोजन गर्ने समझदारीमा दुवै घटक पुगेका छन् । कुल २१५ सदस्यीय प्रदेश कमिटिमा एकएक सय सदस्य अहिले समायोजन गर्ने र वाकी १५ जना पछि थप्ने सहमति जुटेको केन्द्रीय सदस्य युवराज भट्टराईले वताए । प्रदेश ३ मा वन्ने २१७ सदस्यीय कमिटिमा पूर्वघटकहरुको संख्या कति हुने भन्ने अन्तिम टुंगो भने अहिलेसम्म लागेको छैन । तर छलफलका क्रममा ६०४० र ५५४५ प्रतिशतका आधारमा वाडफाड गर्नुपर्ने वहस उठेको छ । स्रोतका अनुसार, ३ नम्वर प्रदेशमा पूर्व एमालेलाई १२२ र माओवादीलाई ९५ सदस्य वाडफाड गर्ने गरि छलफल चलेको छ । कार्यदललाई प्रतिवेदन वुझाईनसकेपनि रामेछाप जिल्लाले भने गाउ तहसम्मकै एकताको सैद्दान्तिक आधारको टुंगो लगाएको छ । केन्द्रीय सदस्य माधव ढुंगोलका अनुसार, रामेछाप जिल्लामा नेकपाका पूर्वघटक एमालेवाट ६९ र माओवादीवाट ६६ जना रहने गरि भागवन्डा गरिएको छ । गाउपालिकामा पूर्व एमालेलाई ५ र माओवादीलाई ३ ओटा गाउपािलकाको नेतृत्वमा समझदारी वनाएका छन् । रसुवा जिल्लाले भने कुल १३५ सदस्यीय जिल्ला समितिमा पूर्व एमालेवाट ७९ र माओवादीवाट ५६ जना रहने गरि नाम समेत टुंग्याएका छन् । गण्डकी प्रदेशमा पनि प्रदेशको संख्या वाडफाड टुंगो लागिसकेको छैन । १८७ सदस्यीय वन्ने गण्डकी प्रदेश कमिटि समायोजन कार्यदलका सदस्य हितराज पाण्डेले केन्द्रीय सचिवालयले कार्यदललाई टिओआर थप गरेर पठाएका कारण संख्यामा छलफल टुंग्याईनसकेको वताए । कार्यदललाई अहिलेसम्म मुस्ताङ, म्याग्दी र लमजुङ जिल्ला कमिटीले संख्या र नेताहरुको नामको टुंगो लगाएर प्रतिवेदन वुझाएको छ । हाम्रो टिओआर थप भयो, छलफल जिल्ला तहमै फेरि गर्नुपर्ने भएकोले प्रक्रिया टुंगिसकेको छैन, पाण्डेले अन्नपूर्णसँग भने । प्रदेश ५ मा वन्ने २०३ सदस्यीय कमिटिमा भने पूर्व एमालेलाई १०३ र माओवादीलाई १ सय को संख्यामा भागवन्डा लगाई समायोजनकोे प्रक्रिया चलेको नेकपा स्थायी समिति सदस्य तथा कार्यदल सदस्य मणि थापाले वताए । उनका अनुसार, ५ नम्वर प्रदेशका १२ जिल्ला मध्ये नेतृत्व ७ र ५ को सहमति प्रयास भईरहेको छ । पूर्व माओवादीले रुुकम, रोल्पा र वर्दियाको जिल्ला नेतृत्व गर्ने सहमति वनिसकेको छ । नवलपरासी, वाके र अर्घाखाची मध्येवाट थप २ ओटाको नेतृत्व मा पनि छलफल चलिरहेको थापाले वताए । कर्णाली प्रदेशमा १७५ सदस्यीय प्रदेश कमिटिमा माओवादीको तर्फका ८८ र एमाले तर्फका ८७ जना रहने गरि वाडफाड भएको छ । उक्त प्रदशेको कार्यादलले शुक्रवार पार्टी महासचिव विष्णु पौडेललाई आफनो प्रतिवेदन समेत वुझाईसकेको छ । केन्द्रीय सदस्य तथा कार्यदल सदस्य मायाप्रसाद शर्माका अनुसार जिल्लाको प्रतिवेदन वाकी राखेर प्रदेशको केन्द्रीय कार्यालयमा प्रतिवेदन वुझाईएको हो । जिल्लाको छलफल चलिरहेकै छ, आएपछि वुझाउँछौं, उनले भने ।प्रदेश ७ मा १८३ सदस्यीय कमिटि वन्नेछ । यसमा पूर्व एमालेवाट १ सय र माओवादीवाट ८३ जना रहने गरि सहमति भएको केन्द्रीय सदस्य तथा कार्यादल सदस्य कर्णवहादुर थापाले वताए । कुल ९ जिल्ला मध्ये अछाममा पूर्व एमालेलाई ८५, माओवादीलाई ५० , कञ्चनपुरमा पूर्व एमालेलाई ७५ र माओवादीलाई ७० तथा वैतडीमा पूर्व एमालेलाई ६७ र माओवादीलाई ५८ जना को भागवन्डा टुंगिएको छ ।जिल्ला नेतृत्वका विषयमा भने पूर्ववत एमालेले ६, ३ भनेको छ भने माओवादीले ५, ४ वनाएर जान प्रस्ताव गरेको छ । अहिलेसम्म छलफल चलेकामा कर्णाली प्रदेशमा मात्र पूर्वमाओवादीको एक जना सदस्य वढी हुनेछ । अन्यमा पूर्व एमालेकै सदस्य संख्या वढी रहने गरि छलफल चलेको छ । केन्द्रीय तहमा चार प्रदेश पूर्व एमाले र तीन प्रदेश पूर्व माओवादीलाई अध्यक्ष दिने गरि छलफल भईरहेको छ । नेकपाको पूर्वघटक एमालेले अध्यक्ष पाएको प्रदेशमा सहइन्जार्च पनि उसैको र सचिव र इन्चार्ज भने माओवादीको हुने गरि छलफल चलेको छ । विशेष अवस्थामा वाहेक एमालेतर्फकाले अध्यक्ष पाएको ठाउमा सहइन्चार्ज पनि र माओवादीतर्फ प्रदेश सचिव पाएको ठाउमा इन्चार्ज उसैले पाउने गरि छलफल चलेको छ, नेता अधिकारीले भने । कांग्रेसलाई संघीयतामा जान सकस काठमाडौं : कांग्रेसले पार्टी संरचनालाई अझै संघीयतामा ढाल्न सकेको छैन । मुलुकले संघीयताको पूर्ण अभ्यास गरेको ६ महिनाभन्दा बढी भइसके पनि उसको पार्टी संरचना पुरानै अवस्थामा छ । गत प्रतिनिधिसभा तथा प्रदेशसभा चुनावमा पराजय बेहोरेपछि पार्टीको नयाँ संरचनाका विषयमा नेताहरू झस्किएका हुन् । पराजयको एउटा मुख्य कारण संघीय संरचनामा नलैजानु रहेको नेताहरूको ठहर छ । पार्टी संरचना पुरानै हुदा प्रचार प्रभावकारी नभएको निचोड आएपछि नयाँ संरचनामा जान नेताहरू घचघच्चिएका हुन् । अब महासमिति भेलाका लागि गठन हुने विधान मस्यौदा समितिले संघीय संरचनाको टुंगो लगाउन गृहकार्य भइरहेको नेताहरूले बताए । त्यसो त अढाई वर्षअघि भएको महाधिवेशनले पनि प्रदेश समितिहरू गठन गर्ने प्रावधानको व्यस्था गरेको थियो । तर, व्यवहारमा आउनै सकेन । सभापति शेरबहादुर देउवाले औपचारिक घोषणा नगरे पनि विधान मस्यौदा समिति महामन्त्री पूर्णबहादुर खड्काको नेतृत्वमा बन्ने सहमति भइसकेको छ । ९ सदस्यीय उक्त समितिले तयार पारेको पार्टीको नयाँ विधानलाई महासमिति भेलाले दुईतिहाईले पारित गरेपछि त्यो लागू हुनेछ । कांग्रेस नेता एनपी साउदले पार्टीलाई संघीय संरचनामा लैजाने प्रििक्रया सुरु भइसकेको दाबी गरे । हामीले नयाँ संविधानअनुसार गठन भएका स्थानीय तहहरूमा पार्टीलाई गाभ्न भ्याएका छौं । स्थानीय तहहरूको केन्द्र भएको ठाउको कमिटीका सभापतिलाई सम्बन्धित तहको सभापतिको जिम्मेवारी दिइएको छ, उनले भने, तर ती समिति कामचलाउ मात्रै छन् । महासमिति भेलाले नयाँ विधान ल्याएपछि हामी राज्यको पुनःसंरचनाअनुसार आफूलाई ढाल्नेछौं । असार पहिलो साता हेटौंडामा भएको कांग्रेस जिल्ला सभापति भेलामा नया संरचनाको सुझाव आएको थियो । प्रदेश समिति कम्तीमा ६१, जिल्ला ५१, संघीय क्षेत्रीय ३१, प्रादेशिक क्षेत्रीय ३१ र स्थानीय तहको कार्यसमिति ३१ देखि ५१ सदस्यीय हुनुपर्ने उनीहरूको राय थियो । केन्द्रीय समिति २ सय १५ सदस्यीय बनाउन सुझाएका थिए । यही सुझावका आधारमा महामन्त्री खड्का नेतृत्वको समितिले अनौपचारिक रूपमा काम थालिसकेको दाबी नेताहरूको छ । पार्टी संगठनलाई केन्द्रदेखि मतदान केन्द्रसम्म ९ तहको संरचना बनाउने तयारी छ । नेताहरूका अनुसार महाधिवेशन र महासमितिमा अब संघीय निर्वाचन क्षेत्र वा प्रदेश निर्वाचन क्षेत्रका आधारमा गराउनेबारे कांग्रेस अन्योलमा देखिन्छ । नेता दिलेन्द्रप्रसाद बडूका अनुसार पछिल्लो समयमा पार्टीको नयाँ संरचनाबारे बहस भए पनि काम चाहिँ भर्खरै थालिएको छ । बडूले भने, विधान मस्यौदा समितिको औपचारिक घोषणाले यसको मूर्त रूप लिन्छ । यसको वैधानिकता भने महासमिति भेलाले मात्रै प्रदान गर्नेछ । नयाँ विधानका लागि कांग्रेसलाई सबैभन्दा अप्ठारो विषय महाधिवेशन प्रतिनिधिको टुंगो लगाउनु बनिरहेको छ । नेतृत्वले तीन हजार संख्या नघान्ने गरी महाधिवेशन प्रतिनिधिको टुंगो लगाउन चाहेको छ । प्रादेशिक निर्वाचन क्षेत्रको व्यस्थामा भएपछि त्यो संख्यामा सीमित गर्न समस्या परेको छ । नेता प्रदीप पौडेलले संघीय संरचनामा जान भइरहेको सुस्सता राम्रो नभएको टिप्पणी गरे । उनले भने, हामीले जुन तदारूकता देखाउनु पथ्र्यो, त्यसमा कमी देखिएको छ । सभापति देउवा निकट नेताहरूले विधान मस्यौदा समिति गठनका लागि वरिष्ठ नेता रामचन्द्र पौडेलले नाम नदिएका कारण ढिलाइ भइरहेको आरोप लगाउने गरेका छन् । केही दिनअघि मात्रै पौडेलले भने आफ्ना निकटस्थ नेताहरूमाझ आफूले सभापति देउवालाई नामहरू बुझाइसकेको खुलाए । स्रोतका अनुसार समितिमा राख्न पौडेलले मीनेन्द्र रिजाल, दिलेन्द्रप्रसाद बडू, नवीन्द्रराज जोशी र प्रदीप पौडेलको नाम सभापतिलाई दिएका छन् । गएको बुधबार उपचारका लागि सिंगापुर जानुअघि देउवाले केन्द्रीय कार्यसमिति बैठक गरेर आफू फर्केपछि विधान मस्यौदा समिति र महासमिति भेला घोषणा गर्ने बताएका थिए । ९ सदस्यीय समितिमा सभापति देउवाले पौडेललाई ४ जनाको नाम सिफारिस गर्न भनेका थिए । यसको साथै पार्टीको बन्ने सातै प्रदेशका समितितर्फ सभापति देउवाले पौडेललाई ३ सभापति दिने प्रस्ताव गरेका छन् । केही समयअघि पौडेलले आफ्नो पक्षको भेला गर्दा त्यसबारे खुलाएका थिए । पौडेलनिकट नेताहरूले भने महाधिवेशन गरेरै प्रदेश समिति बनाउन जोड दिन पौडेललाई सुझाएका थिए । सभापति देउवा तदर्थ समिति बनाउने पक्षमा छन् ।"
जनप्रतिनिधि र कर्मचारीको विवाद बढ्दै,"सिन्धुली : स्थानीय तहमा जनप्रतिनिधिले नेतृत्व गरेको एक वर्ष हुँदा नै जनप्रतिनिधि र कर्मचारीबीच विवाद बढ्न थालेको छ। संक्रमणकालीन समयमा झन्डै २० वर्ष स्थानीय तहको नेतृत्व गरेका कर्मचारी र संघीय संचरनापछि पहिलो पटक भएको स्थानीय तहको निर्वाचनबाट निर्वाचित जनप्रतिनिधिबीच असहमति बढ्दै जाँदा उनीहरूबीचको विवाद चुलिँदै जान थालेको हो। यस्तै अवस्था सिन्धुलीका अधिकांश स्थानीय तहमा समेत देखिएको छ। जिल्लाको दुधौली नगरपालिकामा जनप्रतिनिधिकर्मचारी विवाद सतहमै आएपछि यस्तो प्रस्ट भएको हो। नगरपालिकाका कार्यकारी अधिकृतका कारण आफूहरूले निर्वाचनपछि स्थानीय सरकारको भूमिकाबारे ऐनले तोकेका कामकारबाहीसमेत निर्वाध रूपमा गर्न नपाएको भन्दै त्यहाँका वडाध्यक्षहरूले असन्तुष्ट व्यक्त गरेका छन्। प्रमुख प्रशासकीय अधिकृत दीपेन्द्र पौडेलले मानोमानी गरेको भन्दै दुधौली नगरपालिका९ का वडाध्यक्ष रामकुमार अधिकारीले नगरपालिकाबाट जनप्रतिनिधिका हैसियतले पाएको सबै सुविधासमेत फिर्ता गरेका छन्। शुक्रबार नगरपालिका कार्यालयमै पुगेर नगरका मेयर घनश्याम राउतसँग मिलेर प्रमुख प्रशासकीय अधिकृत पौडेलले भ्रष्टाचार तथा अनियमितता गरेको भन्दै नगरले दिएको स१ब ७९० नम्बरको मोटरसाइकल, एक थान मोबाइल र झोला फिर्ता गरेका हुन्। आफ्ना सुविधा फिर्ता गर्न वडासदस्य तथा स्थानीय नागरिकसहित नगर कार्यालय पुगेका अधिकारीले स्थानीय नागरिकले सिंहदरबारको अधिकार गाउँगाउँमा आएको नारामा सुनेका भए पनि व्यवहारमा अनुभूति गर्न नसकेको अवस्थामा कर्मचारीबाट हुने हस्तक्षेप र मनोमानी स्वीकार नभएको प्रतिक्रिया दिए। वडाध्यक्ष अधिकारीले नौबुँदे ध्यानाकर्षण पत्रसमेत बुझाएका छन्। अधिकृतसहित नगरका कर्मचारीले आफूहरूले पाउने सेवासुविधा वृद्धि गर्न नागरिकमाथि करको दायरा बढाएका छन्। कर्मचारीले जनप्रतिनिधिलाई गुमराहमा राखेर हरेक योजनाबाट पैसा लिने, समयमा काम नगर्ने, नागरिकको जनगुनासो नसुन्ने गरेकोलगायत काम भएपछि मैले आफ्नो सुविधासमेत फिर्ता गरेर विरोध गरेको हुँ, उनले भने। उनले नगर प्रमुख राउतसँगको मिलेमतोमा आवश्यक तयारीबिना एकीकृत सम्पत्ति कर लागू गरेको, पुराना घरको फेरि नक्सा पास गराउन लगाएको, कर्मचारी नियुक्तिमा नातावाद लागू गरेको उपस्वास्थ्यचौकी भवनमा थाहै नदिई कभर्डहल निर्माण गरिएकोप्रति ध्यानाकर्षण गराएका छन्। त्यसैगरी, सार्वजनिक खरिद नियमावलीलाई छल्दै अधिकृतले आफूखुसी सामान खरिद गरेको, सार्वजनिक जग्गामा व्यक्तिवादी निर्णय गरेको, ऐलानी जग्गामा नापनक्सामा मनपरी रकम असुलेको कन्टिजेन्सी रकम सार्वजनिक नगरिएको, भत्ता रकम सार्वजनिक नगरिएको पनि अधिकारीको आरोप छ। उता, नगरप्रमुख तथा उपप्रमुख र कार्यालयका अधिकृतलगायत कर्मचारीबीच समेत मतभेद रहेको रहस्य खुलेको छ। यसअघि कार्यालय समयमै कार्यालयभित्रै रक्सी खाँदै तास खेलिरहेको भिडियो सार्वजनिक भएपछि विवादमा परेका प्रमुख प्रशासकीय अधिकृतसहित कर्मचारी र नगरप्रमुख र उपप्रमुखबीच विवाद रहेको स्थानीय बताउँछन्। कर्मचारीकै दबाबका कारण स्थानीय नागरिकमाथि जबर्जस्ती करको भारी बोकाएको जनप्रतिनिधिको गुनासो छ। करको दायराबारे नगरसभाबाटै पारित भए पनि सार्वजनिक भएपछि स्थानीयको विरोधपछि जनप्रतिनिधिको आँखा खुलेको थियो। आफैं कर बढाउने निर्णय पारित गर्ने अनि आफैं विरोध गर्ने भन्दै केही स्थानीयले जनप्रतिनिधिको खिल्लीसमेत उडाउन थालेका छन्। यस विषयमा बुझ्न नगरका प्रमुख र प्रशासकीय अधिकृतसमेत कार्यालयमा नभएपछि सम्पर्क हुन सकेको छैन। यसैबीच, जिल्लाका अन्य स्थानीय तहमा समेत जनप्रतिनिधि र कर्मचारीबीचको विवाद सतहमा आउन थालेको छ। कर्मचारीले आफूहरूलाई टेर्नै छाडेको जनप्रतिनिधिले गुनासो गरेका छन् भने जनप्रतिनिधिले नियमभन्दा बाहिर रहेर काम गर्न दबाब दिएपछि आफूहरूले असन्तुष्ट व्यक्त गर्दा मारमा पर्ने गरेको कर्मचारीले बताउँदै आएका छन्।"
सहज न्याय पाउने वातावरण बनाउनु आवश्यक,"काठमाडौं : पूर्वकानुनमन्त्री तथा प्रतिनिधिसभा सदस्य शेरबहादुर तामाङले आम नागरिकलाई न्यायलायबाट सरल र सहज रुपमा न्याय पाउने वातावरण बनाउन आवश्यक रहेको बताएका छन्। न्यायालय पीडितलाई न्याय दिने सर्वोच्च निकाय हो, उनले भने, न्यायालय र न्यायाधीशले निष्पक्ष र इमान्दारीपूर्व सबै नागरिकलाई समान रुपमा न्याय प्रदान गर्नुपर्ने हुन्छ। सांसद तामाङले न्यायलायमा देखिएका विकृतिलाई सुधार गर्न भ्रष्टाचारलाई रोक्नु पर्ने बताउँदै त्यस अभियानमा आफू सक्रिया भएको बताए। सकारात्मक विकास सञ्चार केन्द्रले काठमाडौंको जोरपाटीमा गरेको जनतामा चुस्त र दुरुस्त न्याय कहिले ? विषयक अन्तक्रियामा बोल्दै पूर्वकानुनमन्त्री तामाङले यस्तो बताएका हुन्। कार्यक्रममा पूर्वसभामुख तथा संविधानविद् दमननाथ ढुंगानाले संसदीय व्यवस्था नै खारेज गर्नुपर्ने बताए। संविधानमा संशोधन गर्नुपर्छ, उनले भने, न्यायिक परिषदमा पनि विचार गर्नुपर्छ। न्यायाधिश नियुक्तिको प्रशंगमाथि बोल्दै उनले न्यायाधीशको सम्पूर्ण जावाफदेही आफै हुनुपर्ने बताउँदै वर्तमान सरकारले दुई तिहाई बहुमतको दम्भ देखाएर न्यायालयलाई अन्यौलको वातावरण सिर्जना गरेको आरोप लगाए। प्रेस काउन्सिलका पूर्वअध्यक्ष तथा वरिष्ठ अधिवक्त वोर्णबहादुर कार्कीले न्यायालय मन्दिर भएको र उक्त मन्दिरमा हरेक जनताको आस्था रहने बताए।"

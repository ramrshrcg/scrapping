शीर्षक,विवरण
पुनर्निर्माणमा कछुवा गति,"पुनर्निर्माणपछि पक्की घर पाउँदा ओखलढुंगाका भूकम्पपीडित खुसी भए। भूकम्पले लगाएको घाउमा मलम लागेको महसुस गरे। सरकारको सहयोगमा पक्की घर नै पाएपछि केही ऋण लागे पनि हर्षित भए। ओखलढुंगाको सिद्धिचरणवासीका ओठमा छाएको हर्षको लहर पुनर्निर्माणको सफलतासँगै जोडिन्छ। नेपाली राज्यले भूकम्पपछि पुनर्निर्माणमा प्राप्त गर्ने यस्तै उपलब्धि हो, तर यो उपलब्धि अझै पनि सोचेअनुरूपको गतिमा छैन। ओखलढुंगा, खोटाङ र सोलुखुम्बुका भुकम्पपीडितले ट्यांकरको पानी किनेर घर बनाउनुपर्ने बाध्यता पुनर्निर्माणको सहज यात्रा अवश्य होइन। यद्यपि पुनर्निर्माणका अन्य समस्या अझ चर्का छन्। धेरै ठाउँमा पुनर्निर्माणका लागि पहिलो किस्ता लिएर निर्माण कार्य सुरु गरिसकेकाहरूले दोस्रो र तेस्रो किस्ताको रकम पाएका छैनन्। यसका पछाडि केही कारण छन्। प्राधिकरणले तोकेको मापदण्डअनुसार घर निर्माण नगरेकाले रकम नपाउने उल्लेख्य मात्रामा छन्। किन बनेनन् प्राधिकरणले तोकेका घर ? यो बहसको अर्को पाटो हो। त्यसो त पुनर्निर्माण आफैंमा पेचिलो कार्य हो। कुनै पनि विपत्तिमा उद्वारभन्दा पुनर्निर्माणलाई चुनौतीपूर्ण कार्यका रूपमा लिइन्छ। पुनर्निर्माणसँग प्रविधि, पुँजी र श्रम चाहिने भएकाले यो चुनौतीपूर्ण हुन पुगेको हो। भूकम्पको समयमा नेपालमा उद्वार कार्यलाई सराहना गरियो। उद्वारमा राष्ट्रि एकता प्रदर्शन भयो। जनजनले हातमा हात मिलाएर उद्वार गरे। तर पुनर्निर्माणको अगुवाइ राज्यले लिनुपर्ने हो। त्यसैमा कमजोर सावित भयो राज्य। परिणाम, भूकम्पपछि अहिलेसम्म हरेक वर्ष छानो नपाएका भूकम्पपीडितको समाचार प्रकाशन भएका छन्। पुनर्निर्माणमा किन हामी कमजोर हुन पुग्यौं भन्ने विषय राजनीतिशास्त्री र प्रविधि वैज्ञानिकका लागि बराबर महत्वको विषय बन्नुपर्ने हो। भूकम्पलगत्तै पुनर्निर्माण कस्तो हुने भन्नेमा बहस भएको थियो। तर दातृ निकायले दिने अनुदानको हिसाबकिताबमा त्यो बहस ओझेलमा पर्यो। बहसको सार थियो पुनर्निर्माणको शैली हाम्रो आफ्नै होस् पर्यावरणसुहाउँदो र स्थानीय स्रोत साधनमा आधारित। तर त्यो बहस नै हराएर गयो। परिणाम, घर बनेको सिमेन्ट र बालुवाकै हुन्छ भन्ने मान्यतामा जेलियो पुनर्निर्माण कार्य। त्यसैले अहिले ओखलढुंगा, खोटाङलगायतका पीडित पानी किनेर घर बनाउँदैछन्। यो विषय प्रविधि वैज्ञानिकका लागि छलफलको विषय हुनेछ। पुनर्निर्माणसँग जेलिएको अर्को विषय थियो, तथ्यांक संकलनमा समस्या। तथ्यांक संकलन केवल प्राविधिक काम होइन। यससँग स्थानीय राजनीतिक संरचनाले पनि महत्वपूर्ण भूमिका खेल्छ। राजनीतिक आग्रह, पूर्वाग्रह र फरकफरक संस्थाका दाउपेचको भुमरीमा तथ्यांक संकलनमा त्रुटि भएको बारम्बार प्रकाशनमा आएको समाचार हो। पछि प्राविधिक रूपमा त्यस्ता त्रुटि सच्याइए पनि राजनीतिक संरचनाहरूले कसरी पुनर्निर्माण वा घटनापछिको व्यवस्थापनमा प्रभाव पार्दो रहेछ भन्ने शिक्षा दिनेछ। पुनर्निर्माणका अन्य आयाम पनि छन्। यो केवल घर संरचनाको निर्माण होइन। मानवीय व्यवस्थापन यसको अर्को महत्वपूर्ण पाटो हो। भूकम्पले रसुवा, सिन्धुपाल्चोक, नुवाकोटलगायतका जिल्लामा ठूलो मानवीय क्षति पुर्याएको छ। साथसाथै यसले त्यहाँको सामाजिक बुनोटमा पनि ठूलो प्रभाव पारेको छ। त्यसको समाजशास्त्रीय अध्ययन अहिलेसम्म ठोस रूपमा हुन सकेको छैन, जसले गर्दा पुनर्निर्माणमा मानवीय व्यवस्थापनको पाटो छुटेको छ। घर निर्माण तथ्यांकका अंकमा देखाउन सकिन्छ तर मानवीय व्यवस्थापनसँग जोडिएको पाटोलाई अंकमा अभिव्यक्त गर्न गाह्रो हुन्छ। भूकम्पलगत्तै चेलीबेटी बेचबिखन बढेको समाचार अन्तर्राष्ट्रिय मिडियाले समेत प्रमुख महत्वका साथ प्रकाशन गरेका थिए। त्यसबारे केकति अध्ययन भयो र कस्तो नीति अवलम्बन गरियो। कसले दिन्छ जवाफ ? पुनर्निर्माणको सुस्त गतिको अर्को कारण हो, नेतृत्वविहीन पुनर्निर्माण प्राधिकरण। प्राधिकरणको नेतृत्व रिक्त भएको यति लामो समयसम्म पनि नेतृत्व किन नियुक्त गर्न सकिएको छैन ? पुनर्निर्माणका कारण हर्षित जनताका हाँसो थप सफलताका लागि उत्साहको स्रोत हो। त्यो उत्साहको सदुपयोग गर्दै पुनर्निर्माणलाई द्रूत बनाउन ढिलाइ गरिनु हुँदैन।"
प्रदेशमा बस्दैनन् उच्च कर्मचारी,"विराटनगर : प्रदेश १ को पहिलो प्रमुख सचिवको जिम्मेवारी लिएर आएका यादवप्रसाद कोइराला तीन महिनामै सरुवा भई काठमाडौं फर्किए। प्रदेश सरकारको संरचना तयार गर्ने बेला अस्थायी राजधानी विराटनगर आएका उनी काठमाडौं महानगरपालिकाको कार्यकारी प्रमुख भएर संघीय राजधानी फर्किएका हुन्। उनको ठाउँमा अहिले सुरेश प्रधानले कार्यभार सम्हालिरहेका छन्। उद्योग, पर्यटन, वन तथा वातावरण मन्त्रालयका सचिव किशोरचन्द्र गौतम असार २१ गते सेवानिवृत्त भई गएपछि उनको ठाउँमा कोही आएका छैनन्। केन्द्रबाट कर्मचारी मिलान नहुँदा मन्त्रालय सचिवविहीन छ। गौतम वैशाख ४ गते प्रदेश मन्त्रालयमा आएका थिए। फागुन २८ गते प्रदेशसभा सचिवालयको सचिव भएर आएका केदारप्रसाद पनेरू हालै सरुवा भई संघीय मामिला तथा सामान्य प्रशासन मन्त्रालयमा गएका छन्। उनले पनि पुगनपुग चार महिना प्रदेशमा बसेर काम गरे। अर्थ मन्त्रालयबाट सरुवा भएका पनेरूलाई प्रदेश सभामुख प्रदीपकुमार भण्डारीसहित सचिवालयका कर्मचारीले बिदाइ गरेका थिए। पनेरूले प्रदेशसभाको जिम्मेवारी रचनात्मक ढंगले निर्वाह गरेको र प्रदेशको बसाइ निकै राम्रो भएको बताएका छन्। सामाजिक विकास मन्त्रालयका सचिव वासुदेव शर्मा पौडेलले कार्यभार सम्हालेको तीन महिना नहुँदै मुख्यमन्त्री तथा मन्त्रिपरिषद् कार्यालयमा सरुवा भयो। उनी त्यहाँबाट फेरि पनेरूका ठाउँमा संसद् सचिवालयमा आएका छन्। मुख्यमन्त्री तथा मन्त्रिपरिषद्को कार्यालयका सचिव भएर पाँच महिना विराटनगर बसेका सन्तोष श्रेष्ठको संघीय मामिला तथा सामान्य प्रशासन मन्त्रालयमा सरुवा भएको छ। पाँच महिनामै आन्तरिक मामिला तथा कानुन मन्त्रालयका सचिव यज्ञ खत्री सरुवा भई मुख्यमन्त्री कार्यालय पुगेका छन्। प्रदेशमा उपल्लो दर्जाका कर्मचारी आफैं सरुवा मागी जाने गरेको पाइएको छ। प्रदेशका मन्त्रालयमा सरुवा भई आएका सहसचिवस्तरका कर्मचारीले नै सचिवको जिम्मेवारी सम्हाल्दै आएका छन्। कर्मचारी अभावबीच नै सचिवहरूको सरुवाले प्रदेशका मन्त्रालयको कामले गति लिन सकेको छैन। प्रधानमन्त्री केपी ओलीले साउनभरिमा कर्मचारीको टुंगो लगाउने आश्वासन दिएको प्रदेश सरकारका प्रवक्ताको भनाइ छ। सरकारका प्रवक्ता तथा आन्तरिक मामिला तथा कानुनमन्त्री हिक्मतकुमार कार्कीले कर्मचारी सरुवा र संघीय सरकारबाट प्रदेशलाई हस्तान्तरण हुनुपर्ने कार्यालय अनि कर्मचारीको टुंगो नलाग्दा कठिनाइ भएको बताए। प्रधानमन्त्री केपी ओलीले साउनभरिमा कर्मचारीको टुंगो लगाउने आश्वासन दिनुभएको छ, उनले भने, हामीले संघीय राजधानी गई छलफलसमेत गरेका छौं। उनका अनुसार वन, पर्यटन, सिँचाइ र कृषिका विभिन्न कार्यालयसहित २ हजार कर्मचारी हस्तान्तरण भएको अनौपचारिक जानकारी आए पनि प्रदेश सरकारलाई पत्र भने आएको छैन। मुख्यमन्त्री, प्रदेशका आर्थिक मामिलामन्त्री, सामाजिक विकासमन्त्री र आफूले पनि संघीय सरकारका मन्त्रालय तथा मन्त्रीहरूसँग छलफल गर्दा नीतिगत रूपमा कर्मचारी पठाउन सहमत भए पनि ढिलाइको कारण थाहा नभएको उनको भनाइ छ। दरबन्दी थपपछि प्रदेश प्रमुखको कार्यालयमा १९, मुख्यमन्त्री तथा मन्त्रिपरिषद् कार्यालयमा ५२ र प्रदेशसभा सचिवालयमा ३६ कर्मचारी हुनेछन्। आन्तरिक मामिला तथा कानुन मन्त्रालयमा ३८, आर्थिक मामिला तथा योजना मन्त्रालयमा १८ जनाबाट बढाएर ४७, भौतिक पूर्वाधार विकास मन्त्रालयमा २४ बाट ५५, सामाजिक विकास मन्त्रालयमा ३० बाट ४८, उद्योग, पर्यटन तथा वातावरण मन्त्रालयमा २९ बाट ४५ र भूमि व्यवस्था, कृषि तथा सहकारी मन्त्रालयमा नयाँ दरबन्दीसहित ७३ जना कर्मचारी हुनुपर्छ तर सोअनुसार कार्मचारी भने आएका छैनन्। ००० प्रदेशसभा सचिवालयबाट सरुवा भई काठमाडौं गएका केदारप्रसाद पनेरूलाई बिदाइ गर्दै सभामुख प्रदीपकुमार भण्डारी र उपसभामुख सरस्वती पोखरेल। अन्नपूर्ण"
दुर्गा प्रसाईलाई जेल हाल्न युवा संघको माग,"मलेखु (धादिङ) : युवा संघ नेपालका अध्यक्ष रमेश पौडेलले नेपाली चेलीहरुको अस्मितामाथि धावा बोल्ने ब्यवसायी दुर्गा प्रसाईलाई तत्काल पक्राउ गरि कारवाही गर्न सरकारसँग माग गरेका छन् । युवा संघ र वाईसीएल धादिङले सिद्धलेक गाउँपालिकाको परेवाटारमा गरेको सामुहिक धान रोपाइँमा बोल्दै पौडेलले बंगलादेशमा एमबीबीएस पढ्न जाने नेपाली चेलीहरुमाथि लाञ्छना लगाएकाले तत्काल पक्रेर कारवाही गर्न सरकारसँग माग गरेका हुन् । धान रोपाइँ कार्यक्रम सुरु गर्नुअघि बोल्दै पौडेलले भने, दुर्गा प्रसाईकै भनाइलाइ आधार मानेर कानुनमन्त्रीले उही कुरा बोल्दा राजीनामा गर्नुपर्ने अनि प्रसाईलाई चाहिँ छुट दिने ? पदीय मर्यादा भुलेर कानुनमन्त्रीले बोल्दा नैतिकताका आधारमा राजीनामा दिएकाले उनलाई धन्यवाद समेत दिए । कार्यक्रममा बोल्दै पौडेलले कुनै पनि एजेण्डा नभएपछि कांग्रेसले गोविन्द केसीको अनशनलाई लिएर आन्दोलन गरेको आरोप लगाए । जनताले गएको निर्वाचनमा नेपाली कांग्रेसलाइ आफ्नो औकात देखाइदिए, पौडेलले भने, सत्ता बाहिर बस्नुपरेकाले कांग्रेस अहिले छट्पटिएको छ । सरकारको विरोध गर्ने कुनै एजेण्डा नभेटेपछि गोविन्द केसीलाई प्रयोग गरिएको हो । तीन दिन जनश्रममा युवा अभियान अन्र्तगत युवा संघ धादिङ र वाईसीएल धादिङका युवाहरुको आयोजनामा सामूहिक धान रोपाइँ गरिएको युवा संघ धादिङका अध्यक्ष दीपक खतिवडाले बताए । रोपाइँ कार्यक्रममा ६० जनाभन्दा बढी युवाहरुसँगै स्थानीय किसान पनि सहभागी थिए ।"
प्रदेश २ को सरकार विस्तार : तीन राज्यमन्त्री थपिए,"जनकपुर : सरकार गठन भएको पाँच महिनापछि प्रदेश २ को सरकार विस्तार भएको छ । बुधबार मुख्यमन्त्री लालबाबु राउतले तीन राज्यमन्त्रीलाई पद तथा गोपनीयताको शपथ ग्रहण गराएका छन् । सरकारमा राष्ट्रिय जनता पार्टी (राजपा) नेपालका तीन नेता सहभागी भएका छन् । राजपाका सहमहामन्त्री सुरेश मण्डल उद्योग तथा पर्यटन राज्यमन्त्री, डिम्पल झा भौतिक पूर्वाधार राज्यमन्त्री र अभिराम शर्मा सामाजिक विकास राज्यमन्त्री बनेका हुन् । जनकपुर चुरोट कारखानाको कर्बड हलमा सम्पन्न शपथ समारोहमा मुख्यमन्त्री राउतले नेपालीमा शपथको भाषा वाचन गरे पनि मण्डल र शर्माले मैथिली र झाले हिन्दीमा शपथ लिए । भौतिक पूर्वाधार राज्यमन्त्री बनेकी डिम्पल नेता अनिल झाकी श्रीमती हुन् ।"
एक महिनामै करोडौं खर्च,"काठमाडौं : आर्थिक मितव्ययिताको नारा दिँदै आएको प्रधानमन्त्री केपी ओली नेतृत्वको सरकारले असारमा आर्थिक सहायता, अतिथि सत्कार र विदेश भ्रमणमा नै करोडौं रुपैयाँ उडाएको छ । ओली सरकारले एकै दिन विभिन्न व्यक्ति र संस्थालाई १ करोडभन्दा बढी आर्थिक सहायतावापत बाँडेको छ । प्रधानमन्त्री ओलीको चीन भ्रमणमा १ करोड ५१ लाख रुपैयाँ खर्च भएको प्रधानमन्त्री तथा मन्त्रिपरिषद् कार्यालयले जनाएको छ । मन्त्रिपरिषद्ले एकै दिन गत असार २० मा आर्थिक सहायतावापत विभिन्न व्यक्तिलाई ६९ लाख रुपैयाँ दिने निर्णय गरेको स्रोतले बतायो । सोही दिनको निर्णयअनुसार भुटानी मानव अधिकारवादी नेता टेकनाथ रिजाललाई १० लाख, दमकका डाभम्का राईलाई १० लाख, दमककै अमिषा बस्नेतलाई २० लाख, लक्ष्मीप्रसाद सुहाङलाई ३ लाख, झापाका देवीप्रसाद बराललाई ३ लाख, ताप्लेजुङका ताराहाङ लिम्बू ताप्लेजुङ ३ लाख, पूर्वसांसद डिलबहादुर नेपालीलाई ५ लाख, स्वहरिशरण लामिछानेका हकदारलाई १० लाख, धरानका जुगल सुब्बालाई ५ लाख रुपैयाँ वितरण गरिएको प्रधानमन्त्री कार्यालयले जनाएको छ । ताप्लेजुङका रविन सुनुवार र अनुप खिम्दिङलाई जनही ३३ लाख रुपैयाँ वितरण गरिएको छ । सरकारले असार एक महिनामा सेल्टर आ श्रम काठमाडौंलाई २० लाख ५८ हजार रुपैयाँ आर्थिक सहायता वितरण गरेको छ भने अखिल नेपाल कवाडी संघलाई १५ लाख र विश्व प्रजातान्त्रिक युवा संघलाई २५ लाख रुपैयाँ दिने निर्णय गरेको थियो । द्वन्द्वपीडितका नाममा १ अर्ब ६६ करोड सरकारले द्वन्द्वपीडितलाई भन्दै १ अर्ब ६६ करोड, ७२ लाख रुपैयाँ गृह मन्त्रालयलाई निकासा दिने निर्णय गरेको छ । द्वन्द्वपीडितलाई राहत भन्दै ठूलो रकम दिने निर्णय भए पनि द्वन्द्वपीडितको कुनै विवरण खुलाइएको छैन । प्रश्रितलगायतलाई भत्तास्वद्वप ४५ लाख सरकारले तत्कालीन एमालेका पूर्वनेता तथा साहित्यकार मोदनाथ प्र िश्रतलगायत चार जनालाई आजीवन भत्ता भन्दै ४५ लाख २५ हजार दिने निर्णय गरेको छ । प्र िश्रतसहित नेपाल प्रज्ञा प्रतिष्ठानका प्राज्ञ डावासुदेव त्रिपाठी, निरञ्जन चापागाई र मञ्जु चापागाईलाई प्रतिष्ठानको आजीवन सदस्यता भत्ता शीर्षकमा रकम दिने निर्णय गरिएको हो । विदेश भ्रमणमा ४१ लाख असारमा विभिन्न मन्त्री र अर्थ मन्त्रालयका कर्मचारीको विदेश भ्रमणमा नै ४१ लाख रुपैयाँ खर्च भएको छ । अर्थ मन्त्रालयका अनुसार विभिन्न मन्त्रीले विदेश भ्रमणमा २५ लाख र अर्थ मन्त्रालयका कर्मचारीले विदेश भ्रमणमा १६ लाख १६ हजार रुपैयाँ खर्च गरेका छन् । मोदी भ्रमणमा ७ करोडभन्दा बढी सरकारले भारतीय प्रधानमन्त्री नरेन्द्र मोदीको नेपाल भ्रमण क्रममा ७ करोडभन्दा बढी खर्च भएको प्रतिवेदन सार्वजनिक गरेको छ । यसअनुसार प्रदेश २ लाई ४ करोड ४० लाख रुपैयाँ दिइएको थियो भने सरकारले काठमाडौंमा अतिथि सत्कार र सुरक्षा व्यवस्था शीर्षकमा २ करोड ९० लाख रुपैयाँ खर्च गरेको प्रधानमन्त्री तथा मन्त्रिपरिषद् कार्यालयले जनाएको छ ।"
डा केसीसँगको वार्ता असफल,"काठमाडौं : २६ दिनदेखि अनसनरत प्राडा गोविन्द केसीका प्रतिनिधी र सरकारी वार्ता टोलीबीचको वार्तामा असफल भएको छ। मंगलबार सकारात्मक भनिएको वार्ता बुधबार सहमति जुटाउन असफल भएको हो। दुई दिनको पहलपछि पनि वार्ता मिल्न नसकेको डा केसीको वार्ता टोलीका संयोजक डा अभिषेक राज सिंहले जानकारी दिए। डा केसीको वार्ता टोलीले सरकारी पक्ष गैर जिम्मेवार र संवेदनहिन हुँदा वार्ता असफल भएको आरोप लगाएको छ । आज २६ औं दिनमा डा केसीको स्वास्थ्य असाध्य नाजुक भइसक्दा पनि सरकारी पक्ष चरम गैर जिम्मेवार र संवेदनविहीन हुँदै विधेयक सम्बन्धी दफागत छलफलमा सार्थक रुपमा प्रवेश नगरेको हुनाले यही अलमलका कारण डा केसीको स्वास्थ्यमा अपूरणीय क्षति पुग्ने अवस्था आइसकेको छ, वार्ता असफल भएपछि डा सिंहले जारी गरेको विज्ञप्तिमा भनिएको छ, यो अवस्थामा थप अलमल गरेर डा केसीको स्वास्थ्यलाई झनै जोखिममा पार्न हामी तयार छैनौं । डा केसी पक्षले लचकता अपनाउँदा समेत सरकारी वार्ता टोलीले अडान नछोडेको अरोप लगाएको छ । सँगै केसी पक्षले चिकित्सा शिक्षा क्षेत्र सुधारका काममा सरकारले हलो अड्काउने रवैया देखाएको भन्दै कडा विरोध जनाएको छ । यस्तो संवेदनशील समयमा आएर छलकपटपुर्वक सत्याग्रही डा केसीको ज्यान जोखिममा पार्ने तथा स्वास्थ्य र चिकित्सा शिक्षा क्षेत्र सुधारका काममा हलो अड्काउने सरकारको रवैयाको कडा विरोध गर्दर्छौं, केसी पक्षको विज्ञप्तिमा भनिएको छ, हामीले सरकारलाई उपलब्ध गराएको सुचीबमोजिमको सुधारसहित विधेयक पारित गर्ने सरकारी प्रतिवद्धता आएपछि मात्रै अर्को चरणको वार्तामा बस्ने जानकारी गराउँछौं ।"
"कांग्रेसविरुद्ध सरकार कठोर, रणनीति तय गर्दै कांग्रेस","काठमाडौं : सत्ता नेतृत्वको नेकपा तथा सरकारले प्रतिपक्षी कांग्रेसविरुद्ध कडा हुने संकेत गरेका छन् । प्रतिपक्षी कांग्रेसले नेकपाको सरकार गठन भएकै दिनदेखि सरकारविरुद्ध षडयन्त्रको तानावाना बुनेको र एजेण्डै बन्न नसक्ने विषयलाई पनि एजेण्डा बनाएर सरकारको काममा ब्यवधान खडा गर्न खोजेको भन्दै कांग्रेसविरुद्ध कठोर बन्ने संकेत गरेको हो । प्रतिपक्षी कांग्रेसले प्रतिनिधिसभाको सभामुखउपसभामुख फरक दलबाट हुनुपर्ने, डागोविन्द केसीको अनशनको समर्थनमा सडक आन्दोलनमै उत्रन थालेपछि सरकार र नेकपाका अध्यक्षद्वयले केही दिनयता कांग्रेसविरुद्ध कडा अभिव्यक्ति दिँदै आएका छन् । मंगलबार पार्टी निकट अगुवा पत्रकारसँग प्रधानमन्त्री तथा पार्टी अध्यक्ष केपी ओली तथा अर्का अध्यक्ष पुष्पकमल दाहालले पार्टी र सरकारविरुद्ध भयानक षडायन्त्र सुरु गर्न खोजिए पनि षडयन्त्र सफल बन्न नदिने बताए । देश सबैको हो । स्वस्थ्य राजनीति गरौं, तर नन इस्यु लाई इस्यु बनाएर सरकारलाई काम गर्न नदिने, ब्यवधान खडा गर्नेलाई पार्टी अध्यक्ष र प्रधानमन्त्रीको हैसियतमा म भन्छु सुशासन र विकास हुन नदिने प्रयास सफल हुन दिइने छैन प्रधानमन्त्री ओलीले भने । उनले कांग्रेसले जस्तो राजनीति गर्न खोजे पनि सफल नहुने बताउँदै यसको योजना सफल नहुने जिकिर पनि गरे । कांग्रेस कतिपय ठाउँमा वस्त्र उतारेर त कतिपय ठाउँमा वुर्का लगाएर सरकारविरुद्ध आउन खोजिरहेको छ । सामान्ती राजतन्त्र फर्काउने उद्देश्यसँगै पनि कतिपय अवस्थामा कांग्रेसले बोलिरहेको छ, प्रधानमन्त्रीले भने,तर कांग्रेसले वुर्का लगाएर बोलस् वा उघारेर बोलोस, अब नेपालमा राजतन्त्रात्मक ब्यवस्था हँुदैन । कांग्रेसले आफू चुनाव हार्ने देखेपछि नै कम्युनिस्ट अधिनायकवादको आरोप फैलाएको प्रधानमन्त्रीको भनाइ थियो । उनले सरकारको ब्यवहारबाटै यसको परीक्षा लिन पनि चुनौती दिए। ओलीले भने, नाम धनबहादुर हँुदैमा कोही धनी हँुदैन, बलबहादुर हँुदैमा कोही बलबहादुर हँुदैन । आफूलाई लोकतन्त्रवादी भन्दैमा लोकतान्त्रिक भईदैन, यस्तो कुरा कार्यशैली र ब्यवहारमा हेर्ने हो । हामी ब्यवहारमा देखाउन चाहान्छौं । सरकार बनेदेखि नै कांग्रेसले सरकारलाई हनिमुन पिरियड कटाउन नदिने चेतावनी दिँदै आएको स्मरण गराउँदै प्रधानमन्त्रीले भने, हामी हनिमुन मनाउन होइन, काम गर्न आएका हौं । हामीलाई हनिमुन पिरियड आवश्यक छैन । कांग्रेसले गरेको विरोधे प्रर्दशनमा देखिएको सहभागितामा ओलीले भने, कांग्रेस ७७ ओटै जिल्लामा छ, तिनका कार्यकर्ता र आवाज देखिनु के अनौठो भयो र ? कांग्रेसले बुझे हुन्छ अलोकतान्त्रिक, प्रतिक्रियावादीका अराजकता ठाढै अश्वीकार गरिन्छ, नियन्त्रण गरिन्छ । नेकपाका अर्का अध्यक्ष तथा पूर्वप्रधानमन्त्री पुष्पकमल दाहालले सरकारलाई छिटो भन्दा छिटो अपदस्त गर्ने, सबै मोर्चाबाट आक्रमण गर्ने संकेत सरकार गठनका सुरुआतीदेखि नै देखिए पनि त्यस्तो षड्यन्त्र सफल नहुने जिकिर गरे । विरोधीहरुलाई काम आक्न नहुने तर्क गर्दै दाहालले संसारभर प्रतिक्रियावादी कित्ता बलियो बनेको बेला नेपालमा पनि त्यो कित्तालाई कम आँक्न नहुने ब्याख्या गरे । पार्टी केन्द्रमा एकता भएपनि जनसंगठन र तल्ला किमिटमा एकता भइनसकेको, नेता कायर्कर्ताले जिम्मेवारी नपाइसकेको संक्रमणकालिन अवस्थाको मौका छोप्दै अहिले सरकार र पार्टीमाथि आक्रमण हुन थालेको दाहालको भनाइ थियो । उनले अहिले पार्टीले ब्याटल मात्र जिते पनि अझै सिंगो युद्द जित्नै बाँकी रहेको बताएका थिए । जिल्ला समितिद्वारा प्रर्दशन डागोविन्द केसीका मागप्रति ऐक्यवद्धता जनाउँदै सरकारविरुद्ध आन्दोलनमा होमिएको कांग्रेसको उपत्यकाका जिल्ला कार्यसमितिले मंगलबार काठमाडांैमा प्रर्दशन गरेका छन् । काठमाडैाँ, ललितपुर र भक्तपुर जिल्ला कार्यसमितिले संयुक्त रुपमा गरेको प्रर्दशन माइतीघरबाट सुरु भएर नयाँ बानेश्वरमा पुगी कोणसभामा परिणत भएको थियो । कोणसभामा जिल्ला सभापतिहरूले केसीका माग पुरा नभए १५ गते पछि कडा आन्दोलन गर्ने चेतावनी दिए । साउन १ मा बसेको कांग्रेस पदाधिकारी बैठकले घोषणा गरेको कार्यक्रम अनुसार मंगलबार उपत्यकाका कांग्रेस समितिले संयुक्त रुपमा विरोध प्रर्दशन गरेका हुन् । कांग्रेसले साउन १५ गते देशैभरका जिल्ला कार्यसमितिलाई जिल्ला सदरमुकाममा प्रर्दशन गर्न निर्देशन दिएको छ । साउन १५ सम्ममा पनि सरकारले आफ्ना निर्णय नसच्याए कांग्रेस अझै आक्रामक ढंगबाट सडक र संसद्मा प्रस्तुत हुने तयारी गरेको प्रवक्ता विश्वप्रकाश शर्माले जानकारी दिए । उनले भने, यो बीचमा पनि सरकार नसच्चिए हामीले कडा स्वरुपका आन्दोलन घोषणा गर्छौ । सरकारविरुद्ध आन्दोलन घोषणा गरेका कारण सभापति शेरबहादुर देउवाले पूर्व निर्धारित भारत भ्रमण रद्ध गरेका थिए । दुई साताका लागि युरोपेली मुलुकतर्फ गएका उपसभापति विमलेन्द्र निधि पनि भ्रमण अवधी छोटयाएर मंगलबार काठमाडांै आइसकेका छन् । बानेश्वरमा तरुण दलको प्रर्दशनमा प्रहरीले दमन गरेपछि रणनीति तय गर्न कांग्रेस शीर्ष तहमा छलफल र परामर्श भइरहेको छ । सभापति देउवाले वुधबार पदाधिकारीसँग अनौपचारिक छलफलमा सहभागी भए । मंगलवारको प्रर्दशनपछि नयाँ बानेश्वरमा आयोजित विरोध सभामा भक्तपुर कांग्रेसका सभापति दुर्लभ थापाले भने, हाम्रो विरोध सरकार ढाल्न होइन र सत्ता र कुर्सी हल्लाउन पनि होइन । हामीले त डा गोविन्द केसीको माग पूरा गर भनेर सरकारलाई खबरदारी गरिरहेका हौं । काठमाडौंका सभापति सवुज कृष्ण बानियाँले कांग्रेसले सरकार संस्कार र सुशासनमा बसोस् भनेर सचेत पार्नका लागि आन्दोलन गरिएको बताए । हामी सरकार ढाल्न होइन, सरकारलाई संस्कार र सुशासन सिकाउन, सचेत बनाउन आन्दोलन गरेका हौं, उनले भने । कांग्रेसले वर्तमान सरकारलाई ढाल्न केही गर्नै नपर्ने जिकिर गर्दै सभापति बानियाँले चुनावअघि गरेका आफ्नै बाचाहरु पूरा गर्न नसकेर सरकार ढल्ने दाबी गरे । उनले प्रधानमन्त्री ओली र सरकारका मन्त्रीहरुलाई बहकिएर नबोल्न सुझावसमेत दिए । कपोकल्पित कुरा गरेर सत्ता त पाउनुभयो, सत्ता सञ्चालन गर्ने ढंग भएन । ढंग पुयाउनुस्, बानियाँले भने, उखान टुक्का, कथा होइन, पदीय मर्यादा ख्याल गर्नुस् । यस्तै कांग्रेस ललितपुरका सभापति मदन अमात्यले पूर्ववर्ती सरकारले ल्याएको विधेयक हुबहु कार्यान्वयन गरेर डाकेसीका माग पूरा गर्न बताए । हामी सरकार ढाल्न आएका होइनौं । डा केसीमाथि सरकारले बर्बर अन्याय गर्यो । सरकार नागरिकप्रति उत्तरदायी भएन । उसलाई जिम्मेवारी बोध गराउन हामी आएका हौं, उनले भने ।"
कांग्रेसको अवरोधपछि राष्ट्रियसभा बैठक एक साताका लागि स्थगित,काठमाडौं : राष्ट्रियसभाको आजको बैठक पनि कांग्रेस सांसदहरूको अवरोधका कारण स्थगित भएको छ। कांग्रेसका सदस्यहरूले उठेर अवरोध गरेपछि राष्ट्रियसभाका अध्यक्ष गणेशप्रसाद तिमल्सिनाले बैठकका कार्यसूची हटाएर बैठक एकसातापछि बस्ने जानकारी गराए। आउँदो बैठक १६ गते बुधबार ११ बजे बस्नेछ।
गृहमन्त्री बादलसँग अमेरिकी राजदूतको बिदाइ भेट,"काठमाडौँ : नेपालका लागि संयुक्त राज्य अमेरिकाकी राजदूत अलाइन टेप्लिजले गृहमन्त्री रामबहादुर थापा बादलसँग बिदाइ भेट गरेकी छिन्। मन्त्रालयमा भएको भेटमा राजदूतको रुपमा नेपालबाट फर्किन लागेकी टेप्लिजले आफ्नो कार्यकालमा नेपाल र अमेरिका सम्बन्ध थप मजबुत बनाउन खेलेको भूमिकाप्रति गृहमन्त्रीले धन्यवाद व्यक्त गरे। गृहमन्त्रीले नेपालको विकास, विपद् व्यवस्थापन तथा सुरक्षा निकायको तालिम र भौतिक संरचना निर्माणलगायतका क्षेत्रमा अमेरिकाले गर्दै आएको सहयोगप्रति धन्यवाद व्यक्त गर्दै आगामी दिनमा पनि सहयोगले निरन्तरता पाउने आशा व्यक्त गरे । पछिल्लो समय अमेरिका र उत्तर कोरियाबीच भइरहेको वार्ता र छलफलको स्वागत गर्दै यसले विश्व शान्ति कायम गर्न सहयोग पुग्ने विश्वास गृहमन्त्रीले व्यक्त गरे। राजदूत टेप्लिजले १३ दिनपछि कार्यकाल सम्पन्न गरेर अमेरिका फर्कन लागेको जानकारी दिँदै आफ्नो नेपाल बसाई सुखद रहेको बताइन् । अध्यागमन सुरक्षासम्बन्धी विषयमा अमेरिकी सरकारले सहयोग गर्न चाहेको तथा अमेरिकी नागरिकबाट नेपाल सरकारले लिने प्रवेशाज्ञा शुल्क पुनरावलोकन हुनुपर्नेलगायतका विषयमा राजदूतले जिज्ञासा राखेकी थिइन्। जवाफमा मन्त्री थापाले ती विषयहरु मन्त्रालयले अध्ययन गरिरहेको र सोही आधारमा भविष्यमा निर्णय लिइने जानकारी दिए।"
सदनको मर्यादा ख्याल गर्नुस् माननीयज्यू,"काठमाडौं : राष्ट्रियसभा नियमावलीमा सदनमा कुनै पनि विषयमा छलफलमा सहभागी हुन चाहने सदस्यले अध्यक्षको ध्यानाकर्षण गर्न उठ्नुपर्ने र अध्यक्षले निजको नाम बोलाएपछि वा इसारा गरेपछि मात्र बोल्न पाउने स्पष्ट व्यवस्था छ । सदस्यले बोल्दा आपसमा सवालजवाफ गर्न नपाइने र अध्यक्षमार्फत आफ्ना धारणा राख्नुपर्ने नियम छ । सांसद आफैले बनाएको र सदनबाट सर्वसम्मत पारित नियमावलीअनुसार सदन सञ्चालन हुनुपर्छ र हुन्छ । तर मंगलबार राष्ट्रियसभाको दृश्य भने विगतभन्दा निकै फरक देखिन्थ्यो, जुन अस्वाभाविक थियो । आफैंले बनाएको नियमावलीको सांसदले बेवास्ता गर्दा राष्ट्रियसभा अध्यक्ष गणेशप्रसाद तिमिल्सिनाले पटकपटक नियमावलीबारे सदनमा अवगत गराउनुपरेको थियो । उनी भनिरहेका थिए, माननीयहरू, तपार्इंहरू आफैंले बनाएको नियमावलीको ख्याल गर्नुस् । यसको मर्यादा ख्याल गर्नुस् । राष्ट्रियसभा अध्यक्ष गणेशप्रसाद तिमिल्सिना विवाद गरिरहेका सांसदलार्इ रूलिङ गर्दै । तस्बिर : संघीय संसदको वेबसाइट राष्ट्रिय चासोका विषयमा छलफल गर्नुपर्ने थलो राष्ट्रियसभा मंगलबार भने सामान्य विषयमा सत्तापक्ष र प्रमुख प्रतिपक्षी दलका सांसदको जिद्दीको सिकार बन्यो । कुन दलका सांसदले पहिला बोल्ने भन्ने विवादले सदनमा चर्काचर्की भइरह्यो । करिब २५ मिनेटसम्म सत्तापक्ष र प्रतिपक्ष दल कांग्रेसका सांसदबीच आफैंले पहिला बोल्न पाउनुपर्छ भन्ने हठ कायमै भएपछि राष्ट्रियसभाध्यक्ष तिमिल्सिना सदन स्थगित गर्न बाध्य भए । राष्ट्रियसभा अध्यक्षले बैठक प्रारम्भ भएको जानकारी गराउनेबित्तिकै सत्तापक्षका सबै सांसदले उठेर बोल्न समय मागेका थिए । त्यसपछि कांग्रेसका सांसद पनि उठे । सभाध्यक्षले सत्तापक्षका सांसदलाई बस्न आग्रह गरे र सत्तारूढ दल नेकपाका तर्फबाट प्रमुख सचेतक खिमलाल भट्टराईलाई बोल्न समय दिए । भट्टराईले बोल्न सुरु गरेलगत्तै प्रमुख प्रतिपक्षी दलका सांसदले उठेर विरोध जनाए । कार्यव्यवस्था परामर्श समितिमा भएको सहमतिअनुसार आफूहरूले बोल्न पाउनुपर्ने भन्दै कांग्रेसका तर्फबाट राष्ट्रियसभामा प्रमुख सचेतक रहेकी सरिता प्रसाईंले बोल्न नदिए सदन चल्न नदिने अडान राखिन् । प्रमुख प्रतिपक्षी दलले समय माग गरिसकेपछि बोल्न पाउनुपर्छ । हामीलाई बोल्न नदिए सदन चल्न दिँदैनौं, उनले भनिन् । उनले यस्तो भनिरहँदा भट्टराईले भने आफूहरूले बोल्न समय पाइसकेकाले बोल्न पाउनुपर्ने भन्दै आफ्नो धारणा राख्न सुरु गरे । हामीले बोल्न समय पाइसकेका छौं, सदन चल्ने वातावरण बनाइदिनुपर्यो अध्यक्षज्यू, उनले भने । यता कांग्रेसका सांसदले उभिएरै विरोध जनाएपछि अध्यक्षले फेरि बस्न आग्रह गरे । तर कांग्रेस र सत्तारूढ दलका सांसद भने उभिइरहे । सत्तापक्षका सांसदले पहिला उठेर समय माग गरिसकेका छन्, उनीहरूलाई बोल्न समय दिइसकेको छुु, प्रतिपक्षी दलका सांसदलाई सम्झाउँदै अध्यक्षले भने, त्यसपछि तपाईंहरूले बोल्ने समय पाइहाल्नुहुन्छ, बसिदिनुस् माननीयज्यू । एकातिर एमाले सांसद भट्टराई आफ्नो धारणा राखिरहेका थिए भने अर्कातर्फ कांग्रेसका सांसद पनि बोल्न पाउनुपर्छ भन्दै टेबल बजाएर अध्यक्षको ध्यानाकर्षण गराइरहेका थिए । सत्तारूढ र कांग्रेसका सांसदबीच सवालजवाफ हुन थालेपछि अध्यक्षले सदनको मर्यादा नबिर्सन सांसदलाई सुझाउँदै भने, एकआपसमा दोहोरी नचलाउनुस् । अध्यक्षसँग परामर्श लिएर मात्र बोल्न पाइन्छ, आफूआफू सवालजवाफ गर्न पाइँदैन । सदनको मर्यादा राखिदिनुस् । उभिईउभिई म कसैलाई समय उपलब्ध गराउन सक्दिनँ । त्यसपछि सत्तारूढ दलका सांसद भट्टराई बसे । तर कांग्रेस सांसदले भने आफूहरूले बोल्न नपाएसम्म सदनमा अवरोध गरिरहने दोहोर्याए । कांग्रेसका तर्फबाट संसदीय दलका नेता सुरेन्द्रराज पाण्डेयले परामर्श समितिको सहमतिअनुसार सदन नचल्ने हो, नभए समिति भंग गर्न चुनौती दिए । आक्रोशित मुद्राका पाण्डेले भने, समितिमा एउटा सहमति हुन्छ, यहाँ आएर सत्तारूढ दलका सांसदले त्यसको उल्लंघन गर्न पाइँदैन । समितिको सहमति नमान्ने हो भने भंग गरिदिए हुन्छ । एकातिर कांग्रेसका सांसदको अवरोध अनि अर्कातर्फ सत्तारूढ दलका सांसदको आफूले नै पहिला बोल्न पाउनुपर्छ भन्ने हठपछि सदन कार्यसूचीमै प्रवेश नगरी बुधबारसम्मका लागि स्थगित भएको छ । आधा घण्टा चलेको सदनमा सांसदको चर्काचर्की भने हेर्नलायक थियो ।"
कानुनमन्त्रीको राजीनामा,"काठमाडौं : कानुन तथा न्यायमन्त्री शेरबहादुर तामाङले मंगलबार पदबाट राजीनामा दिएका छन् । मन्त्री तामाङले प्रधानमन्त्री केपी शर्मा ओली समक्ष राजीनामा बुझाएका हुन् । बंगलादेशमा एमबीबीएस अध्ययनरत नेपाली छात्राहरूको विषयमा विवादास्पद अभिव्यक्ति दिएपछि नेकपाले उनलाई राजीनामा दिन निर्देशन दिएको थियो । मन्त्री तामाङले कानुन मन्त्रालयमा पत्रकार सम्मेलन गरी नैतिकताका आधारमा राजीनामाको घोषणा गरेका थिए । आफ्नो राजीनामाले प्रधानमन्त्री केपी ओलीले चालेको समृद्धितर्फको यात्रालाई सफल बनाउन सहयोग पुग्ने विश्वास उनले व्यक्त गरे । सरकारले देश विकासको पूर्वाधार खडा गरिरहेको अवस्थामा सरकारकै असफलतासँग जोडेर अतिरञ्जित नारा लगाउने काम भएको छ, उनले भने, मेरा कमजोरीलाई नै मुख्य मुद्दा बनाएर प्रचार गरियो । न्यायपालिका र सरकारी निकायमा भइरहेको वैदेशिक लगानी एकद्वार प्रणालीबाट ल्याउन आफूले गरेको पहलका कारण आफूविरुद्ध षड्यन्त्र भएको उनको भनाइ थियो । मन्त्री तामाङले भने, मैले सधैं महिलाहरूको हक अधिकारका लागि काम गरेँ । कोही जे विषयमा निरन्तर लागिरहेको हुन्छ, त्यही विषयले लखेट्ने दिन पनि आउँदो रहेछ । राजीनामामा घोषणा गर्ने क्रममा पत्नी उषाकला राईसँगै उपस्थित तामाङ भावुक भएका थिए । आफू पदभन्दा प्रतिष्ठाको खातिर काम गर्ने भएकाले निहित स्वार्थ बोकेकालाई परास्त गर्न राजीनामाको निष्कर्षमा पुगेको उनले सुनाए । तामाङले गत शुक्रबार एक कार्यक्रममा बंगलादेशमा एमबीबीएस अध्ययनरत नेपाली छात्राहरूले सर्टिफिकेट पाउन अस्मिता बेच्न बाध्य भएको भन्दै दिएको अभिव्यक्ति विवादमा परेको थियो । आफू पदमा हुँदा मौलिक हक कार्यान्वयनका लागि आवश्यक १५ वटा विधेयक तयार भएको र न्यायपालिका शुद्धीकरणका लागि न्यायाधीशले पनि सम्पत्ति विवरण सार्वजनिक गर्नुपर्ने लगायत विषय अगाडि बढाएको पनि उनले चर्चा गरे ।"

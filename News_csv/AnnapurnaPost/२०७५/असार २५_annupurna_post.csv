शीर्षक,विवरण
सरकारको दम्भमा लगाम लगाऊ,"राजनीतिक स्थायित्वसँगै मुलुक आर्थिक समृद्धिको बाटोमा बढ्ने आशामा बसेका जनसाधारण विस्तारै सरकारका रबैया देखेर निराश हुन थालेका छन्। दुईतिहाइ बहुमतसहितको बलियो सरकारका गतिविधि सुशासन, विकास र समृद्धिभन्दा दम्भबाट बढी प्रेरित हुन थालेको छ। प्रधानमन्त्री र मन्त्रीहरूका बोलीमा दम्भको अंश बढ्दै जानु अशुभ संकेत हो। लोकतान्त्रिक विधिबाट निर्वाचित सरकारलाई यो सुहाउने कुरा होइन। उसै पनि प्रतिपक्षी दलहरूले सरकारलाई अधिनायकत्वको बाटोमा हिँडेको आरोप लगाएका छन्। सरकारका गतिविधि र अभिव्यक्ति हेर्दा त्यो आरोपमा सत्यताका अंश बढ्दै गएको अनुभूति हुन्छ। बेस्ट मिनिस्टर प्रणालीमा प्रधानमन्त्री शक्तिशाली हुनेमा विवाद भएन। मुलुकमा सुशासन कायम गर्दै आर्थिक विकासको अभियानको नेतृत्व गर्ने बलियो प्रधानमन्त्री मुलुकले खोजेकै थियो। जनताले त्यही भएर निर्वाचनबाटै बलियो सरकार स्थापित गरेका हुन्। तर त्यसको अर्थ जनताले हुकुमी शासनको वैधता खोजेका होइनन्। ओली सरकारका पछिल्ला गतिविधिले हुकुमी बाटो तर्फ बढ्दै गरेको संकेत गर्छ। बेलैमा यसमा लगाम आवश्यक छ। निरंकुशताविरुद्धको लामो संघर्ष र लामै राजनीतिक उतारचढावपछि आजको अवस्था आएको हो। अहिलेको राजनीतिक अवस्थामा पुग्न मुलुकले निकै ठूलो मूल्य चुकाएको छ। अहिले प्राप्त लोकतन्त्र संस्थागत गर्ने दायित्व बोकेको सरकार नै निकट विगतका जटिलता र चुनौती बिर्संदै आफैं निरंकुशताको बाटोमा अग्रसर हुनु खोज्नु चिन्ताको विषय हो। राष्ट्रिय चिकित्सा शिक्षा विधेयक हतारोमा दर्ता गर्ने असफल प्रयत्न, त्यसपछिका शान्तिपूर्ण विरोध कार्यक्रममा लगाइएका अंकुश, डा गोविन्द केसीको अनसनप्रतिको बेवास्ता हँुदै अहिले नेपाल संस्कृत विश्वविद्यालयका उपकुलपति प्राध्यापक डा कुलप्रसाद कोइरालालाई विदेश जान रोक लगाएपछि सरकार आलोचनासँगै चिन्ता पनि बढेको छ। एउटा शिक्षालयको प्रमुख पदमा रहेको मानिसलाई विमानस्थलबाट फर्काउनु र प्रधानमन्त्री निवासमा एक घन्टा कुराएर विनाभेट फर्काउनु अपमान होइन ? के सरकारले देशका बुद्धिजीवीलाई अपमान गर्न मिल्छ ? देशकै प्रतिनिधि बनेर अन्तर्राष्ट्रिय सम्मेलनमा भाग लिन जाँदै गरेका उपकुलपतिमाथि जुन किसिमले अपमानित गरियो, त्यो आपत्तिजनक छ। सरकारको यो क्रियाकलापको भत्र्सना गरिरहँदा हामी यो भनिरहेका छैनौं कि उपकुलपति डा कोइरालाले प्रक्रिया नपुर्याई विदेश जानु उचित हो। यसमा छानबिन आवश्यक छ। किनभने उपकुलपति डा कोइरालाले ११ दिनअगाडि नै शिक्षामन्त्रीमार्पत अनुमतिका लागि प्रधानमन्त्रीसमक्ष निवेदन पठाइसकेको दाबी गरेका छन् भने सरकारले जानकारी नगराई जान थालेको आरोप लगाएको छ। विश्वविद्यालयको कुलपति प्रधानमन्त्री रहने कानुनी बन्दोबस्तअनुसार उपकुलपतिले प्रधानमन्त्रीसँग अनुमति लिनुपर्ने प्रक्रियागत व्यवस्था छ। विदेश भ्रमणको उपयुक्त मापदण्ड आवश्यक छ र प्रक्रिया पुर्याएर जाने पद्धतिको पालना हुनैपर्छ। तर त्यसो भनिरहँदा प्रश्न उठ्छ के प्रक्रिया पूरा नगर्दा दिइने नसिहत प्रक्रियासंगत हुनुपर्दैन ? डा कोइरालाले गरेको प्रक्रियागत त्रुटिलाई फर्किसकेपछि प्रक्रियागत ढंगबाटै नसिहत दिन सकिन्थ्यो। सरकारले प्रक्रियाको माग गर्दै प्रक्रिया बिथोल्ने काम गरेको छ। सरकारका यसखाले अहंकारी क्रियाकलापले उसको नियतमाथि प्रश्न उठेको छ। २०१६ सालमा गठित बीपी कोइराला नेतृत्वपछि पहिलोपटक दुईतिहाइको सरकार बनेको साँचो हो। यो दुईतिहाइ स्थिरता र राष्ट्रियताको चाहले निर्माण भएको हो। तर यही दुईतिहाइलाई दम्भको आधारका रूपमा लिनु लोकचाहनाकै उपहास हो। दुईतिहाइ जनमत सर्वस्वीकार्य होइन, केवल अंकगणितीय अनुमोदन हो भन्ने बुझ्न बिर्सनु हुँदैन। दुईतिहाइ जनमतलाई राज्यले स्थिरता र समन्वय शक्तिका रूपमा उपयोग गर्नुपर्छ। विपक्षी विचार र तर्कको सुनुवाइ गर्दै अगाडि बढ्दा सरकार सही गतिमा परिणाममुखी बन्न सक्छ। होइन भने दम्भ स्वयं सरकारकै लागि प्रत्युत्पादक बन्न सक्छ।"
संयुक्त राष्ट्रसंघका नेपाल प्रतिनिधि फिर्ता,"काठमाडौं : सरकारले संयुक्त राष्ट्रसंघका लागि नेपालका स्थायी प्रतिनिधि दुर्गाप्रसाद भट्टराईलाई फिर्ता बोलाएको छ । सिंहदरबारमा आइतबार बसेको मन्त्रिपरिषद्को बैठकले भट्टराईलाई फिर्ता बोलाउने निर्णय गरेको सरकारका प्रवक्ता सञ्चार तथा सूचना प्रविधिमन्त्री गोकुल बास्कोटाले जानकारी दिए । मन्त्रिपरिषद्ले भट्टराईलाई १५ साउन भित्र नेपाल फर्कन निर्देशन दिएको हो । मन्त्रिपरिषद् बैठकले सर्वोच्च अदालतको आदेशलाई समेत मध्यनजर गरी परराष्ट्र मन्त्रालयले बनाएको राजदूत नियुक्तिसम्बन्धी मापदण्ड २०७५ लाई समेत स्वीकृत गरेको छ । बैठकले विश्व बैंकले नेपालको ऊर्जा क्षेत्रको विकासका लागि प्रदान गरेको १ सय मिलियन डलर ऋण सहयोग स्वीकार गर्ने निर्णय गरेको छ । यसैगरी भारतीय साना विकास परियोजना कार्यान्वयनका लागि कार्यान्वयन गर्ने निकाय र प्रक्रिया समेत तोक्ने निर्णय गरिएको छ । बैठकले ऊर्जा सम्बन्धी र बालअधिकार सम्बन्धी निर्देशिका समेत पारित गरेको छ । यसैगरी बैठकले मानवअधिकार आयोगले क्षतिपूर्ति निर्धारण गरी कार्यान्वयन गरेका ३३ जनालाई क्षतिपूर्ति दिने, नेपाल र साउदीबीच सहयोगसम्बन्धी समझदारी गर्ने निर्णय समेत गरिएको मन्त्री बास्कोटाले जानकारी दिए ।"
सरकारले दम्भ देखाएको कांग्रेसको आरोप,"काठमाडौं : विश्व संस्कृत सम्मेलनमा भाग लिन शनिबार साँझ क्यानडा जान लागेका नेपाल संस्कृत विश्वविद्यालयका उपकुलपति कुलप्रसाद कोइरालासँग प्रधानमन्त्री केपी ओलीले गरेको व्यवहारमा कांग्रेसले आपत्ति जनाएको छ । १७ औँ विश्व संस्कृत सम्मेलनमा सहभागी हुन जान लागेका उपकुलपति कोइरालालाई त्रिभुवन अन्तर्राष्ट्रिय विमानस्थलबाटै समातेर फिर्ता गराइएको थियो । कांग्रेस नेताहरूले प्रधानमन्त्री ओली एकदलीय अधिनायकवादको अभ्यासमा लम्केको आरोप लगाएका छन् । गृहमन्त्री रामबहादुर थापाले भने सरकारलाई जानकारी नै नदिई विदेश जान लागेकाले सम्मेलनमा जान रोक लगाएको बताए । उपकुलपति कोइरालालाई संस्कृत सम्मेलनमा जान रोक लगाएपछि आइतबार बसेको राष्ट्रियसभा बैठकमा कांग्रेस सांसद बद्री पाण्डेले विरोध गर्दै सरकारसँग जवाफ मागेका थिए । कांग्रेस उपसभापति विमलेन्द्र निधि, नेता डाशेखर कोइराला, प्रवक्ता विश्वप्रकाश शर्मा, युवा नेता प्रदीप पौडेललगायतले उपकुलपति कोइरालासँग गरिएको व्यवहारको भत्र्सना गर्दै आइतबार सरकारको आलोचना गरेका छन् । उपसभापति निधिले कम्युनिस्ट सरकारले फासिस्ट व्यवहार देखाएको आरोप लगाए भने नेता डाकोइरालाले एकदलीय निरंकुश कम्युनिस्ट शासनको अभ्यासमा ओली सरकार अघि बढेको आरोप लगाएका छन् । नेकपा नेतृत्वको सरकार ज्ञानेन्द्रपथमा अघि बढेको छ, प्रवक्ता शर्माले भने, दुई तिहाइ बहुमतको प्रधानमन्त्रीले श्रीपेच लगाएका छन् । युवा नेता पौडेलले दुई तिहाइको आडमा ओली सरकारले पूर्वराजा ज्ञानेन्द्र शाहको जस्तो दम्भ देखाएको टिप्पणी गरेका छन् । शनिबार साँझ विमानस्थलबाट सिधै प्रधानमन्त्री निवास बालुवाटार पुर्याइएका उपकुलपति कोइरालाले आफूलाई सरकारले अपराधीजस्तो व्यवहार गरेको आरोप लगाएका छन् । काठमाडौंमा आइतबार आयोजित साक्षात्कारमा उनले नपढेको मान्छेले समेत ज्ञानको गहिराइ र पवित्रता बुझ्ने भए पनि प्रधानमन्त्री ओलीले संगत, हुर्काइ र संस्कारका कारण ज्ञानको गहिराइ नबुझेर आफूलाई पक्राउ गरेको आरोप लगाए । उनले भने, १४ वर्ष जेल परेको मान्छे प्रजातान्त्रिक हुनुहुन्छ होला भन्ने लागेको थियो तर उहाँ त सामन्ती हुनुहुँदोरहेछ । कोइरालाले यसअघि पटक पटक त्यही विधि र प्रक्रिया अपनाएर विभिन्न कार्यक्रममा जाँदा कुनै अवरोध नभएको बताए । उनले भने, यस पटक मैले त्यही विधि र प्रक्रिया अपनाएर बिदाका लागि दिएको निवेदन शिक्षा मन्त्रालयमा ४२४ नम्बरमा दर्ता छ । तर किन रोकियो, मेरो बिदाको निवेदनको फाइल किन लुकाइयो ? उनले आफूले सबै कानुनी प्रक्रिया पूरा गरेको बताए । सरकारले नै आफूलाई रोक्न षड्यन्त्र गरेको उनको आरोप छ । उनले आरोप लगाए, सरकारले अधिनायकवाद लाद्न खोज्यो ।"
ललितपुरको दोस्रो नगरसभा : बजेट अघिल्लो वर्षको भन्दा दुई सय प्रतिशत बढी,"ललितपुर : ललितपुर महानगरपालिकाले आर्थिक वर्ष २०७५०७६ को लागि ४ अर्ब ६० करोड ७२ लाख ७८ हजारको बजेट विनोयजन गरेको छ । नगरप्रमुख चिरीबाबु महर्जनले सोमबार भएको दोस्रो नगरसभामा २०७५०७६ को उक्त बजेट प्रस्तुत गरेका हुन् । नगरप्रमुख महर्जनल प्रस्तुत गरेको बजेट अघिल्लो आर्थिक वर्षको भन्दा दुई सय प्रतिशत बढी आकारको छ । ललितपुर महानगरपालिकाका बजेट महाशाखाका प्रमुख डिल्लीराज शाक्यले चालु आर्थिक वर्षको बजेट गत वर्षको भन्दा दुई सय प्रतिशत ठूलो भएको जानकारी दिए । उनका अनुसार आर्थिक वर्ष ०७४७५ मा महानगरले एक अर्ब २० करोड रुपैयाँको बजेट प्रस्तुत गरेको थियो । त्यस्तै ०७३७४ मा ३१ करोड ६८ लाख ७२ हजार रुपैयाँको बजेट प्रस्तुत गरिएको थियो । यो वर्ष प्रत्येक वडाका लागि एक देखि डेढ करोडसम्म बजेट छुट्याइएको छ । तर ०७४७५ मा वडाहरूले ५० लाख रुपैयाँ मात्र बजेट पाएका थिए आव ०७३७४ मा २० देखि ३० लाख रुपैयाँ मात्रै दिइएको थियो यो वर्ष ललितपुर महानगरपालिकाले एक अर्ब १६ करोड रुपैयाँ राजस्व संकलन गर्ने लक्ष्य लिएको हो । असार मसान्त सम्ममा ६० करो सम्म उठ्न सक्ने अनुमान गरिएको राजश्व महाशाखाका प्रमुख शाक्यले जानकारी दिए । महानगरको बजेटमा भौतिक पूर्वाधार, स्वास्थ्य, शिक्षालाई प्राथमिकताको सूचीमा राखेको छ । ललितपुरका अन्य नगरपालिका तथा गाउँपालिकाले भने यस अघि नै बजेट प्रस्तुत गरिसकेका छन् ।"
"राजा र राणाकै शैलीमा सरकार, संघीयता चाँडै ढल्छः चित्रबहादुर केसी","घोराही: राष्ट्रिय जनमोर्चाका अध्यक्ष चित्रबहादुर केसीले वर्तमान कम्युनिष्ट सरकार राणा, राजा र पञ्चायतको शैलीमा चलिरहेको बताएका छन । राणा, राजा र पञ्चायत प्रवृत्ति अहिलेको सरकारमा देखिएका छ, उनले भने, ओलीजीले पुरानै शैली रोज्नुभयो, बदल्न सक्नु भएन । तीनै शासकको प्रवृतिका कारण नेपालमा गणतन्त्र ल्याउनु परेको भन्दै उनले संघीयताको नाममा लोकतन्त्र, गणतन्त्र संकटमा परेको बताए । दाङमा सोमवार भएको पत्रकार सम्मेलनमा अध्यक्ष केसीले यस्तो बताएका हुन । परिवर्तनले तीन चरणको चुनाव भयो, तर राणा र राजाको शासनको प्रवृत्ति अझै परिवर्तन हुन सकिरहको छैन, उनले भने, उल्टै यो सरकारले जनताको अपेक्षा अनुसार काम गर्न सकेको छैन । बलियो सरकार आएकाले छिमेकी देशहरुले पनि हेप्न सक्दैन भन्ने जनताको अपेक्षालाई सरकारले निराशामा बदलिसकेको छ । अध्यक्ष केसीले संघीयता खारेजको विकल्प नभएको भन्दै नेपालमा ढिलो चाँडो संघीयता नरहने दाबी गरे । उनले संघीयताको नेपालमा आबश्यक नै नभएको बताए । नेपालको अर्थतन्त्रले संघीयतालाई धान्नै सक्दैन, उनले भने, आर्थिक अभावकै कारणले नेपालमा ढिलो चाँडो एक दिन संघीयता खारेज भएरै छाडने छ । संघीयतामा पनि केन्द्रमै अधिकार थुपारिएको उनले बताए । केन्द्रमा अधिकार थोरै हुनुपर्ने हो, स्थानीय अधिकार पनि उत्तिकै छ, उनले भने प्रदेश सरकारको आर्थिक भार त नेपालले थेग्नै सक्दैन । संघीयताको नाममा नेपालको लोकतन्त्र, गणतन्त्र, धर्मनिरपेक्षता र जातीयताको विषयमा राजनीतिक खेल गर्ने थलो बनाइएको आरोप पनि लगाए । नेताहरु पनि बन्दकोठामा संघीयता नटिक्ने निचोडमा पुगेको उनले बताए । नेताहरुले आपसी छलफलमा संघीयता टिक्दैन भन्छन्, उनले भने, जनतासामू संघीयताको विषयमा ठुला कुरा गर्छन्, अनि राजनीति गर्ने खेल बनाएका छन् । बलियो सरकार भए पनि महँगी नियन्त्रणमा असफल भएको उनले बताए । बलिायो सरकारले महंगी नियन्त्रण गर्नुपथ्र्यो, भ्रष्टचारीलाई कार्बाही गर्नुपथ्र्यो, उनले भने तर सरकारले त्यसो गर्न सकेन । कम्युनिष्ट सरकार आउँदा पनि भ्रष्टचारमा कमी नआएको अनि महंगी पनि बढ्दै गएको उनले बताए । त्यसकारण पनि जनताको आशा अपेक्षा अनुसारको काम यो सरकारले गर्न नसकेको केसीले बताए । कम्युनिष्ट सरकार आइसकेपछि पनि केही फेरबदल गर्न सकेन, उनले भने, सरकारको कामको मूल्याकंन गर्दा हिजोको सरकार जुन नीतिमा हिँडेको थियो, आज पनि त्यही नीतिमा हिँडिरहेको छ ।"
भौगोलिक विखण्डनले देशको अस्तित्व रहँदैन,"जनकपुरधाम : उपप्रधान तथा रक्षामन्त्री ईश्वर पोखरेलले भौगोलिक विखण्डनले देशको अस्तित्व नरहने बताएका छन्। उनले भने, 'भौगोलिक विखण्डनले देशको अस्तित्वलाई टिकाउन नसक्ने हुनाले सम्पूर्ण नेपालीले देश विखण्डन हुनबाट बचाउन एकजुट भएर लाग्नुपर्छ।' विद्यापति पुरस्कार कोषद्धारा सोमबार जनकपुरमा आयोजना गरिएको नेपाल विद्यापति पुरस्कार कोष अर्पण समारोहमा प्रमुख अतिथीका रुपमा बोल्दै मन्त्री पोखरेलले भने, 'हामी अहिलेसम्म नेपाल एक भूपरिवेष्ठित राष्ट्र हो भनेर पढ्दै आएका छौं। तर, राजनीतिक नेतृत्वको कमीकमजोरीका कारण यो देश पछिल्लो समय भारत परिवेष्ठित बन्न पुगेको छ।' यो पहिचानलाई हामीले मेट्नै पर्छ। आफ्ना छिमेकीसँग आँखा झुकाएर होइन, आँखा जुधाएर कुरा गर्ने बानीको विकास नेपालको राजनीतिक नेतृत्वमा हुनु आवश्यक रहेको र वर्तमान सरकारले यसमा सक्दो प्रयत्न गरिरहेको उनको भनाई थियो। मन्त्री पोखरेलले नेपालमा बोलिने सबै भाषा नेपाली भाषा भएकाले संघीयतामा आफ्नो मातृभाषालाई प्रदेशको सरकारी कामकाजको भाषाको रुपमा प्रदेश सरकारले स्थापित गरी सम्मान गर्न सकिने मार्ग संविधानले प्रशस्त गरेको बताए। उनले भने, 'यस प्रदेशको सरकारले मैथिली भाषालाई सरकारी कामकाजको भाषा बनाओस् भन्ने हाम्रो चाहना छ।' विद्यापति कोषद्धारा यस वर्ष पाँचजना स्रस्टालाई विभिन्न विधामा पुरस्कृत गरिएको छ। जसमा २ लाख राशिको नेपाल विद्यापति मैथिली भाषा साहित्य पुरस्कारबाट रोशन जनकपुरी सम्मानित भएका छन्। त्यसैगरी एक लाख राशिको मैथिली अनुवाद पुरस्कारबाट सप्तरीका देवेन्द्र मिश्र, मैथिली अनुसन्धान पुरस्कारबाट सर्लाहीका प्राडादेवनारायण यादव, मैथिली पाण्डुलिपी पुरस्कारबाट हिमांशु चौधरी र मैथिली कलासंस्कृति पुरस्कारबाट रामसागर पंडित पुरस्कृत भएका छन्। कोषका अध्यक्ष विजय दत्तको अध्यक्षतामा सम्पन्न भएको समारोहमा भौतिक पूर्वाधार तथा यातायात व्यवस्था मन्त्री रघुविर महासेठ, वरिष्ठ साहित्यकार डा  राजेन्द्र विमल सहितको सहभागिता रहेको थियो।"
प्रधानमन्त्री ओलीले डा केसीसँग टेलिफोन वार्ता गर्ने,"काठमाडौं: प्रधानमन्त्री केपी शर्मा ओलीले शिक्षा र स्वास्थ्य क्षेत्रमा सुधारको माग गर्दै जुम्लामा अनसनरत डा गोविन्द केसीसँग उनका मागका सम्बन्धमा टेलिफोन वार्ता गर्ने भएका छन्। नेपाल चिकित्सक संघमार्फत् प्रधानमन्त्री ओलीले जुम्लामा अनशनमा रहेका डा केसीसँग सोमबार वार्ता गर्न लागेका हुन्। यस विषयमा तयारी भइरहेको बालुवाटार स्रोतको दाबी छ। चिकित्सकको सल्लाह नमान्दा जुम्लामा अनशनरत केसीको स्वास्थ्य अवस्था जटिल बन्दै गएको छ। कर्णाली स्वास्थ्य विज्ञान प्रतिष्ठानमा १० दिनदेखि अनशनरत डा केसीलाई चिकित्सकले उनले आफ्नै निर्णयबाट उपचार गराउने गरेका छन्। डा केसीको स्वास्थ्य अवस्था गम्भीर बन्दै गएपपछि उनको जीवनरक्षाका लागि भन्दै स्वास्थ्य मन्त्रालयले उपचारमा खटाएका दुई चिकित्सकबाट उनले सेवा लिन अस्वीकार गरेका थिए। सरकारले आफ्नो उपचारमा चिकित्सक पठाउनुभन्दा आफूले माग राखेको चिकित्सा शिक्षा अध्यादेश पुरानै स्वरूपमा जारी गरोस् भन्दै केसीले ती चिकित्सकको स्वास्थ्योपचार सल्लाह अस्वीकार गरेका थिए। शनिबार मात्र नेपाल चिकित्सक संघ केन्द्रीय समिति काठमाडौंले खटाएका दुई विशेषज्ञ चिकित्सक जुम्ला पुगेपछि केसीलाई जुम्लाबाट काठमाडौं एयरलिफ्ट गर्नुपर्ने सुझाव दिँदा उनी आफ्नो मागमा अडिग रहेर चिकित्सकले दिएको सल्लाह मान्न तयार भएनन्। डा केसीको उपचारमा संलग्न चिकित्सक प्रवीण गिरीका अनुसार प्रतिष्ठानमा उपलब्ध भएसम्मका उपकरण विधिबाट उपचार भइराखेको छ। उनका अनुसार डा। केसीको स्वास्थ्य अवस्था जटिल बन्दै जाँदा, बोल्न सक्ने स्थितिमा समेत छैनन्। डा केसीका भाइ किशोर केसीका अनुसार चिकित्सा शिक्षा अध्यादेश पुरानै स्वरूपमा नआएसम्म केसीले अनशन नतोड्ने तर मर्न तयार हुने बताएका छन्। डा केसीलाई मांसपेशी सुन्निने, रिँगटा लाग्ने, छातीको धड्कन बढ्ने, पिसाब नहुनेजस्ता गम्भीर स्वास्थ्य समस्या देखिएको चिकित्सकले बताएका छन्।"
ठूला आयोजनाको अनुगमन प्रधानमन्त्रीले गर्ने,"काठमाडौं : प्रधानमन्त्री केपी ओलीले विभिन्न २० वटा मन्त्रालयका सचिवले सरकारको नीति तथा कार्यक्रम कार्यान्वयन गर्न तयार पारेको कार्ययोजना सुनेर कार्यान्वयनका लागि विशेष निर्देशन दिने भएका छन् । प्रधानमन्त्री तथा मन्त्रिपरिषद् कार्यालयले सबै सचिवलाई आफ्ना कार्ययोजनासहित २७ असारमा प्रधानमन्त्री कार्यालयमा उपस्थित हुन पत्र पठाएको छ । प्रधानमन्त्री ओलीले तीन साताअघि सचिवहरूसँग छलफल गर्दै २५ असारभित्र सरकारको नीति तथा कार्यक्रम कार्यान्वयन गर्न आवश्यक कार्ययोजना पेस गर्न दिएको निर्देशनअनुसार सबै सचिवले आफ्ना कार्ययोजना प्रधानमन्त्री कार्यालयमा पेस गरेका छन् । प्रधानमन्त्री कार्यालयका सचिव केदारबहादुर अधिकारीले सबै मन्त्रालयबाट कार्ययोजना प्राप्त भइसकेको र आगामी २७ असारमा प्रधानमन्त्रीलाई ब्रिफिङ गर्ने जानकारी दिए । प्रधानमन्त्री ओलीले कार्ययोजना सफल बनाउनेबारे पनि सचिवसँग प्रत्यक्ष संवाद गर्नेछन् । वार रुमको अवधारणा लागू गरिँदै प्रधानमन्त्री कार्यालयले तत्काल समस्या समाधान गर्न वार रुम अवधारणासमेत ल्याउने भएको छ । जसरी युद्धमा तत्काल निणर््ाय गरिन्छ त्यसैगरी विकास निर्माणका काममा पनि तत्काल निर्णय गर्नुपर्ने भएकाले युरोपेली देशमा जसरी नै वार रुम मार्फत समस्या समाधान गर्ने अवधारणा सुरु गर्न लागिएको प्रधानमन्त्री कार्यालयका सचिव अधिकारीले जानकारी दिए । उनका अनुसार सो अवधारणाको कार्यान्वयनसँगै देशका विभिन्न ठूला आयोजना, व्यावसायिक क्रियाकलाप र नागरिकको प्रत्यक्ष सरोकार रहने विषयमा आउने विविध समस्या तत्काल सम्बोधन गर्न प्रधानमन्त्री ओली आफैं प्रत्यक्ष सक्रिय हुने छन् । वार रुम अवधारणाअनुसार प्रधानमन्त्री ओलीले ठूला विकास आयोजनासम्बन्धी जानकारी लिइ समयमा नै पूरा गर्न सम्बन्धित मन्त्री, सचिव, विभागीय प्रमुख र आयोजना प्रमुखलाई नियमित प्रत्यक्ष निर्देशन दिने छन् । आवश्यक परे उनले आयोजनाको स्थलगत निरीक्षणसमेत गर्ने छन् । वार रुम अवधारणाअनुसार प्रधानमन्त्री ओलीले ठूला विकास आयोजनासम्बन्धी जानकारी लिइ समयमा नै पूरा गर्न भिडियो कन्फ्रेन्स र टेलिफोन वार्ताबाट सम्बन्धित मन्त्री, सचिव, विभागीय प्रमुख र आयोजना प्रमुखलाई नियमित प्रत्यक्ष निर्देशन दिने व्यवस्था मिलाइनेछ । आवश्यक परे प्रधानमन्त्रीले त्यस्ता आयोजनाको स्थलगत निरीक्षणसमेत गर्ने छन् । यसका लागि प्रधानमन्त्री कार्यालयले प्रधानमन्त्रीकै अध्यक्षतामा तत्काल समस्या समाधान उच्चस्तरीय समिति गठनको कानुनी प्रक्रिया अन्तिम चरणमा पुयाएको छ । समितिले समस्या पहिचान गरी तत्काल समाधान गर्न सहजीकरण गर्ने र बाधा अड्काउ फुकाउने कामसमेत गर्नेछ । प्रधानमन्त्री कार्यालयका अनुसार समितिले मन्त्रालयस्तरबाट समाधान हुन नसकेका विषय, एकभन्दा धेरै निकायबीच समन्वय गर्नुपर्ने विषय, आयोजनाको काम अवरुद्ध वा ढिलासुस्तीलाई संवेदनशील समस्या मानेर गम्भीरतापूर्वक अध्ययन गरी तत्काल समाधानको पहल गर्ने बताइएको छ । यसैगरी सार्वजनिक सेवा प्रवाहको ढिलासुस्ती, अवरोध र प्रक्रियागत जटिलता, सार्वजनिक निकायका ठेक्का व्यवस्थापन, आयोजनाको वित्तिय व्यवस्थापन, जग्गाप्राप्ती, वन क्षेत्र कटौती, समुदायलाई व्यापक प्रभाव पार्ने विषयलाई समेत संवेदनशील समस्याका रूपमा अध्ययन गरिने प्रधानमन्त्री कार्यालयले जनाएको छ ।"
"सुल्झिएन सीमा विवाद, संयुक्त सीमा सर्भे माग","झिलमिला (कञ्चनपुर) : भारतीय सुरक्षाकर्मीले गोली हानेर गत वर्ष गोविन्द गौतमको सहादतपछि चर्चामा आएको कञ्चनपुरको सीमा विवाद अझै सुल्झिएको छैन। आधिकारिक सीमा नाकामा हुने समस्या सार्जजनिक हुने गरे पनि भित्री गाउँका व्यथा अझै बाहिर आउने गरेका छैनन्। गत साता कञ्चनपुरको बेलडाँडी गाउँपालिका५ मा पर्ने नेपाली क्षेत्रबाट भारतको एसएसबीले बाँस काटेर लगेपछि त्यहाँ स्थानीय र भारतीय सुरक्षाकर्मीबीच विवाद बढेको छ। दसगजाभन्दा पनि सय मिटर नेपालतिरबाट एसएसबीले बाँस काटेर लग्यो, न नेपाली प्रशासनलाई सोध्यो, न स्थानीय सरकारलाई नै, यसरी सीमा विवाद बल्झिन्छ, बेलडाँडी गाउँपालिकाका अध्यक्ष धनबहादुर थापाले भने। कञ्चनपुरको पूर्वदक्षिण सीमामा अझै भारतीय सुरक्षाकर्मी र नेपालीबीचको द्वन्द्व बेलाबेला सार्जजनिक हुने गरेको छ। कञ्चनपुरको बेलडाँडी गाउँपालिकासँग जोडिएको नेपालभारतको झिलमिला सीमा क्षेत्रमा नेपाली महिलामाथि पनि भारतीय सुरक्षाकर्मीले दुव्र्यवहार गर्ने गरेको कार्यपालिका सदस्य लक्ष्मी भट्टले बताइन्। सीमामा देखिने स्तम्भका विवादका कारण गत वर्ष पुनर्वासमा गौविन्द गौतमले सहादत प्राप्त गरे भने त्यसपछि आएको नेपालभारतको संयुक्त सीमा सर्भे टोलीले पनि त्यस क्षेत्रको सीमा विवाद सुल्झाउन सकेको छैन। ०७४ को माघमा आएको संयुक्त सीमा सर्भे टोली जेठमा कैलालीको पिलर मर्मत गरेर फर्किएपछि कञ्चनपुरको सीमा क्षेत्रका बासिन्दा निरास भएका छन्।बेलडाँडी क्षेत्रका प्रदेशसभा सदस्य कुलवीर चौधरी भन्छन्, साउनदेखि संघीय सरकारले संयुक्त सर्भे टोली फेरि खटाउनुपर्छ। स्थानीय जनप्रतिनिधि आएपछि पनि सीमाका समस्या सुल्झिन सकेको छैन। सीमा क्षेत्रमा नेपालीमाथि कुटपिट हुन्छ, दुव्र्यवहार हुन्छ तर त्यसको कसैले पनि नेपाल प्रहरीलाई उजुरी दिँदैनन्। अहिलेसम्म बेलडाँडी इलाका प्रहरी कार्यालयमा एउटा पनि सीमा क्षेत्रमा कुटपिट गरियो, दुव्र्यवहार भयो वा बेचविखन र यौनहिंसा भयो भन्ने उजुरी दर्ता भएको छैन, इप्रका बेलडाँडीका प्रहरी निरीक्षक सुरेन्द्रबहादुर बमले भने, कम से कम उजुरी त गर्नुपयो, उजुरी पयो भने काउन्टरपार्ट बैठकमा कुरा उठाउन पनि सजिलो हुन्छ। सीमा क्षेत्रमा हुने यस्ता समस्या समाधानका लागि नागरिक समाजले पनि बेला बेला दुवै देशका जनप्रतिनिधि बोलाएर बैठक गर्दै आएको छ।"
मिनेन्द्र रिजाल भन्छन्ः प्रधानमन्त्री केपी ओली रोबर्ट मुगावे बन्दैछन्,"काठमाडौँः नेपाली कांग्रेसका सांसद डा मिनेन्द्र रिजालले प्रधानमन्त्री केपी शर्मा ओली तत्कालीन राजा ज्ञानेन्द्र शाह भन्दा तानाशाही बाटोमा अघि बढेको आरोप लगाएका छन् । प्रतिनिधि सभामा नेपाली कांग्रेसले दर्ता गराएको जरुरी सार्वजनिक महत्वको प्रस्तावमाथि विशेष समय लिएर बोल्दै रिजालले नागरिकको स्वतन्त्रताविरुद्ध जानु कलंकको बाटो हुने पनि जिकिर गरे । सांसद रिजालले गृहमन्त्री रामबहादुर थापा बादलले गोविन्द केसीको बाटो अधिनायकबादी भन्नु जनयुद्धको धङधङी अझै रहेको टिप्पण गरे । सशस्त्र द्वन्द्वको दीक्षमा रहेका गृहमन्त्रीले गोविन्द केसीले रोजेको बाटोलाई गलत भन्नुभयो, उनले भने, सत्ताको उन्मादको बाटोमा हिँड्न खोज्नु बेठीक हो प्रधानमन्त्रीज्यू। विपक्षीलाई मान्दिन भन्नु अधिनायकवादी बाटो हो । रिजालले सरकार अधिनायकवादी बाटोमा गएको भन्दै आमनगरिकहरु जाग्ने चेतावनी दिए । सर्वोच्च पदमा रहेको व्यक्ति ज्ञानेन्द्रको सर्वसत्ताबादको बाटोमा हिँड्न खोज्दैछन्, उनले भने, केसीको बाटो सत्याग्रहको बाटो लोकतान्त्रिक बाटो हो । निहत्था नागरिकको अहिंसाको बाटो अधिनायकवादको बाटो भन्ने गृहमन्त्रीलाई संविधानसभाको निर्वाचन बहिष्कार गरेको कुरा पनि थाहा भएन होला । आफूलाई उचित लागेको कुराका लागि लड्ने अर्को बाटो छ सत्याग्रह भएको उनको भनाइ थियो । सत्ताको आडमा बैधानिक दमनको नाममा सत्ताको उन्मादको बाटो जान नखोज्नु, आमनागरिकको अगाडि झुक्दिन भन्नु रोबर्ट मुगाबेको बाटो हो प्रधानमन्त्रीज्यू, उनले भने, प्रतिपक्षमाथि ज्यादती गर्दा आमनागरिक उठ्छन् । कुलप्रसाद कोइरालालाई फिर्ता पठाउँदा के भयो ? ज्ञानेन्द्रकै बाटोमा हिँड्न खोजेको हो ?"
ओलीको तस्बिरमा श्रीपेच लगाएर नेविसंघको जुलुस,काठमाडौः नेपाली कांग्रेसको भातृसंगठन नेपाल विद्यार्थी संघले प्रधानमन्त्री केपी शर्मा ओली र उनी नेतृत्वको सरकारविरुद्ध सोमवार माइतीघरमण्डलामा प्रर्दशन गरेका छन् । प्रधानमन्त्री ओली ज्ञानेन्द्र शाह पथमा हिँडेको भन्दै नेविसंघले ओलको तस्बिरमा श्रीपेच लगाएर उनीहरुले प्रर्दशन गरेका थिए । नेविसंघका अध्यक्ष नैनसिंह महरको नेतृत्वमा विरोध जुलस नारावाजी गर्दै माइतीघरमा कोणसभामा परिणत भएको थियो । महरले सरकार विधी र कानुनर्ला मिच्दै मनपरी गर्न थालेको भन्दै आन्दोलन जारी राख्ने बताए । महरले सरकारद्वारा घोषणा गरिएको निषेधित क्षेत्रविरुद्ध साउन १ गते वृहत्त प्रर्दशन गर्ने समेत जनाए ।
योगेशको प्रश्नः कांग्रेसलाई बचाउन गोविन्द केसी चाहिएको हो ?,"काठमाडौँः नेपाल कम्युनिस्ट पार्टीका सांसद योगेश भट्टराईले डा गोविन्द केसीका नाममा इमोसनल व्ल्याकमेलिङमा नउत्रिन कांग्रेसलाई चेतावनी दिएका छन् । सोमबार बसेको प्रतिनिधि सभाको बैठकमा जरुरी सार्वजनिक महत्वको प्रस्तावमाथि विशेष समय लिएर बोल्दै सांसद भट्टराईले कांग्रेसले एजेन्डा सकिएपछि केही व्यक्तिको नाममा इमोसनल व्ल्याकमेलिङ गरिरहेको बताएका हुन् । एजेन्डा सकिएपछि कांग्रेस अहिले गंगामाया अधिकारी, बालकृष्ण ढुंगेल र गोविन्द केसीको नाममा इमोसनल ब्ल्याकमेलिङ गर्दैछ, भट्टराईले भने, गणेशमान र कृष्णप्रसादहरुले अमिलो मुख लगाएर कांग्रेस छाड्नु्पर्यो, अहिले कांग्रेस बचाउन गोविन्द केसी चाहिएको हो ? नेकपा नेता समेत रहेका भट्टराईले गोविन्द केसीका प्रत्येक मुद्दामा खुल्लामञ्चमा पनि बहस गर्न तयार रहेको बताउँदै उनलाई सरकारले गैह्रन्यायिक हिरासतमा राखेको कांग्रेसको आरोपको पनि खण्डन गरे । गोविन्द केसी जुम्लामा गएर आफुखुशी अनशन बसेका छन्, उनले भने, सरकारले गैह्रन्यायिक हिरासतमा कहिले राखेको छ ? झुटो प्रस्ताव संसदमा ल्याएर समय खेर नफालौँ । सांसद भट्टराईले निजी मेडिकल कलेजको नतिजा अति नै कम्जोर रहेको बताउँदै तिनीहरुमाथि छानबिनको जरुरी रहेको जोड दिए । मेडिकल काउन्सिलको परीक्षामा सरकारीबाट ८२ प्रतिशत पास भएका छन् तर निजीबाट १८ प्रतिशत मात्रै, भट्टराईले भने, यो संसदले शक्तिशालली छानबिन समिति बनाउनुपर्छ, मेडिकल कलेजमाथि कारबाही गर्न सक्नुपर्छ । सांसद भट्टराईले हाल नेपालमा २० वटा भन्दा बढी मेडिकल कलेज रहेका बताउँदै यिनको संख्यामा घटबढ हुने कुरा राज्यको नीतिमा भर पर्ने पनि उल्लेख गरे । मेडिकल कलेजका मालिकहरुले मार्सी चामलको भात र चौरासी व्यन्जन खाएका छन् कि दुना टपरीमा ढिँडो खाएका छन् छानबिन हुनुपर्छ, उनले भने, हजो सम्बन्धन दिएका मेडिकल कलेजमाथि छानबिन हुनुपर्छ । सांसद भट्टराईले नेकपाको चुनावी घोषणापत्रमै सातवटा प्रदेशमा मेडिकल कलेज खोल्ने कुरा उल्लेख रहेको बताउँदै मेडिकल कलेज कहाँ खोल्ने भन्ने करा गोविन्द केसीले भनेर नहुने बताए । काठमाडौँ उपत्यकामा कलेज खोल्ने कि नखोल्ने ? मेडिकल कलेज कहाँ खोल्ने ?, उनले भने, त्यो गोविन्द केसीले भन्ने होइन, त्यो त योजना आयोग र विज्ञहरुले भन्ने कुरा हो ।"
प्रधानमन्त्रीले चिकित्सकलार्इ भने केसीलाई तपाईंहरू नै बचाउनुस्,"काठमाडौं : चिकित्सकहरूले प्रधानमन्त्री केपी ओलीलाई भेटी डा गोविन्द केसीको जीवन रक्षार्थ पहल गर्न आग्रह गरेका छन् । आइतबार साँझ प्रधानमन्त्री ओलीलाई भेटेर उनीहरूले चिकित्सा शिक्षा अध्यादेश अक्षरशः लागू गर्न पनि माग गरेका हुन् । चिकित्सकहरूले प्रधानमन्त्रीलाई बिहानै भेटेर जीवन रक्षाका लागि ज्ञापनपत्र बुझाउन चाहे पनि उनले भेट दिएका थिएनन् । ज्ञापनपत्र बुझाउन नपाएको झोंकमा चिकित्सकले सबै प्रकारका सेवा ठप्प पार्ने कडा चेतावनी दिएपछि साँझ प्रधानमन्त्रीले भेट्ने समय दिएका थिए । साँझ चिकित्सकको ज्ञापनपत्र बुझे पनि प्रधानमन्त्री ओली आफ्नो पूर्ववत् अडानमा टसमस नभएको भेटमा सहभागी एकजना चिकित्सकले अन्नपूर्णलाई जानकारी दिए । ओलीले १० वर्षसम्म काठमाडौं उपत्यकामा मेडिकल कलेज खोल्न नपाउने केसीको माग सम्बोधन गर्न नसकिने बताएका थिए । ज्ञापनपत्र लिएर गएका चिकित्सकसँग प्रधानमन्त्रीले डा केसीका माग विपरीतका प्रश्न गरेका थिए काठमाडौंमा किन मेडिकल कलेज खोल्न नपाउने ? सम्बन्धन किन नदिने ? नेपाली विद्यार्थी विदेश पढ्न गइरहेका छन्, किन नरोक्ने ? ओलीलाई ज्ञापनपत्र बुझाउन नेपाल चिकित्सक संघका अध्यक्ष मुक्तिराम श्रेष्ठ नेतृत्वमा चिकित्सक टोली साँझ प्रधानमन्त्री निवास बालुवाटार गएको थियो । नौ दिनदेखि अनशनरत डा केसीलाई मर्न नदिन आग्रह गर्दा प्रधानमन्त्री ओलीले चिकित्सकलाई नै डा केसीको जिम्मा लिन भनेका थिए । तपाईंहरू नै जीवन बचाउने व्यक्ति हो । मर्न नदिनुस्, बचाउनुस्, भेटमा सहभागी एक चिकित्सकले प्रधानमन्त्रीालाई उद्धृत गर्दै अन्नपूर्णलाई जानकारी दिए । प्रधानमन्त्री ओलीले चिकित्सक संघका पदाधिकारीलाई कुनै पनि हालतमा बन्द र हड्ताल नगर्न समेत चेतावनी दिएका थिए । उपचार सेवा बन्द गर्न वा हड्ताल गर्न पाइँदैन, प्रधानमन्त्रीलाई उद्धृत गर्दै एक चिकित्सकले भने । प्रधानमन्त्री ओलीलाई ज्ञापनपत्र बुझाउँदै केसीका माग सम्बोधन गर्न ७२ घण्टे अल्टिमेटम दिइएको नेपाल चिकित्सक संघका महासचिव डा लोचन कार्कीले बताए । चिकित्सक संघका अध्यक्ष श्रेष्ठले भने, सार्वजनिक समारोह र घोषणापत्रमा एउटा कुरा गर्ने तर व्यवहारमा गरिब जनतालाई स्वास्थ्य सेवा सुलभ गराउने विषयमा बेवास्ता गरेको देखियो । प्रधानमन्त्री र मन्त्रीहरू पेलेरै जाने मनस्थितिमा देखिन्छन् । उनीहरूका बोली पनि असहिष्णु छन् । मन्त्रीका अभिव्यक्ति हेर्दा दुईतिहाइको दम्भ झल्किएको छ । डा श्रेष्ठले अनशनरत डाकेसीको स्वास्थ्य अवस्था चिन्ताजनक हुँदा पनि सरकार गम्भीर नबन्दा सेवारत चिकित्सकमा आक्रोश थपिएको बताए । प्रधानमन्त्री ओलीसहित सञ्चारमन्त्री गोकुल बाँस्कोटा, कानुनमन्त्री शेरबहादुर तामाङ, शिक्षामन्त्री गिरिराजमणि पोखरेल र स्वास्थ्य राज्यमन्त्री पद्मा अर्यालका अभिव्यक्तिले आक्रोशको आगोमा घिउ थप्ने काम गरिरहेको डा श्रेष्ठले दाबी गरे । गृह जिल्ला स्याङ्जामा आइतबार आयोजित कार्यक्रममा स्वास्थ्य राज्यमन्त्री अर्यालले भनेकी छन्, काठमाडौंमा मेडिकल कलेज खोल्न पाइँदैन भन्न पाइन्छ ? मेडिकल कलेज खोल्न नदिनेप्रति सरकार सहमत हुन सक्दैन । त्यस्तै शिक्षामन्त्री पोखरेलले राजधानीमा आइतबार आयोजित कार्यक्रममा डा केसीलाई अनशन छाडेर काठमाडौंमा आउन आग्रह गरे । उनले सरकारलाई कानुनी शासनअनुसार काम गर्न दिन आग्रह गरे । जुम्लामा होइन, काठमाडौंमा बसेर समस्या समाधान गर्न म डा केसीलाई अनुरोध गर्छु, उनले भने । केसीको आन्दोलनप्रति सरकारको व्यवहार रुखो भए पनि सत्तारुढ पार्टीका केही वरिष्ठ नेता भने केसीका मागमा सरकारलाई मध्यमार्गीको धारमा हिँड्न सुझाउने मनस्थितिमा छन् । नेकपाका प्रवक्ता समेत रहेका नारायणकाजी श्रेष्ठले शनिबार सञ्चारकर्मीसँग भनेका थिए, डाकेसीलाई सत्याग्रहीका रूपमा सम्मान गर्नुपर्छ । बदलिएको परिस्थितिमा माथेमा कार्यदलले बुझाएको प्रतिवेदन र डा केसीको माग सबै कार्यान्वयन गर्ने भन्दा पनि सामूहिक विवेक प्रयोग गर्नु पर्नेमा श्रेष्ठले सरकारलाई सुझाव दिएका छन् । १४ औं पटकसम्म काठमाडौंमा अनशन बस्दा सरकारले बेवास्ता गरेपछि डाकेसी जुम्लामा अनशनमा बसेका हुन् । प्रमुख प्रतिपक्षी कांग्रेसबाहेक प्रायः सबै दलको समर्थन पाएको दुईतिहाइको बहुमतको सरकारले पुरानो चिकित्सा शिक्षा अध्यादेशको सट्टामा ल्याएको प्रतिस्थापन विधेयकमा आफूअनुकूलका प्रावधान समेटेर संसद्मा दर्ता गरेपछि विवाद चुलिएको हो । मेडिकल शिक्षामा नेताकार्यकर्ताको लगानी र मेडिकल कलेजका सञ्चालकको उठबसले मन्त्रीहरूलाई डाकेसीको माग पूरा गर्न कठिन हुने आन्दोलनरत चिकित्सकहरूको तर्क छ । माथेमा कार्यदलका सदस्य एवं चिकित्सा शिक्षा विज्ञ प्राध्यापक डा अर्जुन कार्की राज्य अभिभावक भएको उल्लेख गर्दै ऊ संयमित हुनुपर्ने बताउँछन् । विश्वव्यापी मान्यता र सिद्धान्तका आधारमा नेपालीको हितका लागि प्रतिवेदन आएको हो । केही व्यक्ति, केही संस्था तथा केही व्यापारीलाई अफ्ठ्यारो पयो भनेर वा उनीहरूको शक्ति केन्द्रमा पहुँच भएको कारणले त्यो सुझाव बेवास्ता र अवमूल्यन गरिनु मुलुकका लागि हितकर हुँदैन, कार्कीले भने । बहुमत छ भनेर सरकार एकतर्फी रूपमा अघि बढ्दा द्वन्द्व सिर्जना हुने डा कार्कीले जिकिर गरे । यस्तो हुनेछ चिकित्सा आयोग चिकित्सा शिक्षा आयोग प्रधानमन्त्रीको अध्यक्षमा गठन हुनेछ । आयोगलाई चिकित्सा शिक्षा क्षेत्रमा अवलम्बन गर्नुपर्ने राष्ट्रिय नीति तय गर्र्नेअधिकार सुम्पिएको छ । शिक्षण संस्थाको नियमन गर्न तथा चिकित्सा शिक्षालाई गुणस्तरीय बनाउन आयोगको स्थापना गरिने प्रस्तावित विधेयकमा छ । आयोग सहअध्यक्षमा शिक्षामन्त्री र स्वास्थ्यमन्त्री रहने छन् । आयोगले चिकित्सा शिक्षाको विषयमा आवश्यकताअनुसार विश्वविद्यालय र प्रतिष्ठानलाई निर्देशन समेत दिने सक्नेछ । मेडिकल कलेज सञ्चालनका लागि आवश्यक पर्ने आशय पत्र, सम्बन्धन र सम्बन्धन खारेज सम्बन्धी नीति र मापदण्ड समेत तय गर्ने अधिकार गरी आयोगलाई दिएर प्रधानमन्त्रीलाई शक्तिशाली बनाउन खोजिएको देखिन्छ ।"
राष्ट्रियसभाद्वारा विनियोजन विधेयक पारित,"काठमाडौं : राष्ट्रियसभाको सोमबार बसेको बैठकले विनियोजन विधेयक, २०७५ लाई बहुमतले पारित गरेको छ । अर्थमन्त्री डा युवराज खतिवडाले प्रस्तुत गरेको विनियोजन विधेयक, २०७५ लाई बहुमतले पारित गरेको हो । उनले प्रस्तुत आर्थिक विधेयक, २०७५ र राष्ट्र ऋण उठाउने विधेयक, २०७५ को प्रस्तावलाई बहुमतले स्वीकृत गरेको हो । ऋण तथा जमानत ९२२औं संशोधन विधेयक, २०७५ पनि राष्ट्रियसभाको बैठकको बहुमतले स्वीकृत गरेको छ । बैठकमा सांसदहरु अनिता देवकोटा, धनकुमारी खतिवडा, विन्दादेवी आले, प्रकाश पन्थ, जीतेन्द्रनारायण देव, बद्रीप्रसाद पाण्डे, तारादेवी भट्ट र रमेशजंग रायमाझीले प्रस्ताव गर्नुभएको भएको खर्च कटौतीको प्रस्तावलाई बैठकको बहुमतले अस्वीकृत गरेको थियो । राष्ट्रियसभाको अर्को बैठक मंगलबार अपराह्न ३ बजे बस्नेछ। राष्ट्रिय सभाको वैधाता जोगाउन फास्ट ट्रयाकबाट विधेयक बेपत्ता विधेयक संसद्मा असार १५ मै विनियोजन विधेयक पारित संसदीय समिति निस्क्रिय हुँदा दर्जन विधेयक अड्किए बेपत्ता र सत्य निरूपण आयोग विधेयक पारित निवृत्तिभर विधेयक तयार : योगदान १० प्रतिशत"
गुटमा नलाग्नेको अस्तित्व खै ?,"भीष्मराज ओझा काठमाडाै : नेपाली कांग्रेसमा ६३ वर्ष राजनीति गरेका नेता ओमकार श्रेष्ठले प्रश्न गरे, गुट नभएका हामी जस्ताको अस्तित्व खै ? काठमाडौं पार्टीका पुराना तथा अग्रज नेता एवं पदाधिकारीसँगको भेटघाट तथा अन्तरक्रियामा उनले यस्तो प्रश्न गरेका हुन् । पार्टी सभापति शेरबहादुर देउवा, वरिष्ठ नेता रामचन्द्र पौडेल, नेता विजयकुमार गच्छदार, उपसभापति विमलेन्द्र निधि, महामन्त्री डा शशांक कोइराला, सहमहामन्त्री डा प्रकाशशरण महत, कोषाध्यक्ष सीतादेवी यादवलगायत पदाधिकारी तथा केन्द्रीय सदस्य कार्यक्रममा उपस्थित थिए । कार्यक्रममा नेता श्रेष्ठले आफूले पार्टी सभापति देउवालाई भेट्न दर्जनौंपटक प्रयास गरे पनि भेट नपाएको गुनासो गरेका थिए। अर्का पुराना नेता उत्तमनारायण श्रेष्ठले जीवनभर आफू र आफ्नो परिवारले कांग्रेसलाई नै भोट हालेको तर यस पटकको निर्वाचनमा पार्टीको निर्देशनमा पूर्वपञ्चलाई भोट हाल्नुपरेको दुःखेसो गरे। उनले २०१४ सालमा आफूले कांग्रेसको सदस्यता लिएको बताउँदै अहिले सक्रिय सदस्यता लिन नेताहरुको चाकडी गर्नुपर्ने विडम्बनापूर्ण अवस्था रहेको भन्दै दुःख व्यक्त गरेका थिए। उहाँहरुले निर्वाचनमा पार्टीको लोकप्रिय मत कम नभएकाले कांग्रेसलाई अझै जनताको साथ रहेको र निर्वाचनमा व्यक्तिमात्र पराजय भएकाले यसमा सुधारको आवश्यकता रहेको बताए। नेपाली कांग्रेसको बैठकमै कुटाकुट, तीनजना गम्भीर घाइते नेपाली कांग्रेस हारेर सकिँदैन, नयाँ जीवन खोज्दैछ कसरी अघि बढ्ला नेपाली कांग्रेस ? नेपाली कांग्रेस बैठकः उपसभापतिमा विजय गच्छदार र गोपालमान श्रेष्ठको दावी नेपाली कांग्रेसले भन्यो: यातायात व्यवसायीमाथि हस्तक्षेप बन्द गर्नू सार्वभौमसत्ताको रक्षा नेपाली कांग्रेसले मात्रै गर्नसक्छ : नेता सिटौला अध्यक्ष प्रचण्डले भनेः नेपाली कांग्रेस नभए पनि डेमोक्रेसी चल्छ नेपाली कांग्रेसले सरकारको निषेधित क्षेत्र तोड्ने लोकतन्त्रको रक्षाका लागि कांग्रेसले सशक्त प्रतिपक्षको भूमिका निर्वाह गर्नुपर्ने उनीहरुको सुझाव थियो । पूर्वमहामन्त्री एवं पूर्वसभामुख तारानाथ रानाभाटले हालै सम्पन्न निर्वाचनमा काँग्रेस पार्टीका रुपमा नभई गुट उपगुटको मोर्चाका रुपमा प्रस्तुत भएको आरोप लगाए । उनले भने, वामगठबन्धनको असर र प्रभावका बारेमा नबुझी प्रतिक्रिया स्वरुप कांग्रेसले राष्ट्रिय प्रजातन्त्र पार्टीसँग गठबन्धन गर्नु गलत थियो । पार्टीका पूर्वसहमहामन्त्री गोविन्दराज जोशीले पार्टीमा अति गुटवाद बढेको आरोप लगाए । नेतृत्वमा कांग्रेस भनेको मै हुँ, मलाई सहयोग गर्ने मात्र कांग्रेस हुन्छ भन्ने गलत दम्भ हाबी भएको छ । पूर्वकेन्द्रीय सदस्य विनयध्यज चन्दले निर्वाचनमा डन, पैसावाल र नेताका परिवारले मात्र टिकट पाएको दाबी गरे । पूर्वमन्त्री चिरिन्जीवी वाग्लेले कांग्रेसमा आमूल सुधार नभएसम्म यही अवस्था रहिरहने बताए । पार्टीका पुराना नेता तीर्थराम डंगोलले कुनै नेताले दबाबमा आफूलाई निर्वाचनमा टिकट नदिएको गुनासो गर्दै वंशानुगत राजनीति अन्त्य गर्न मुलुकमा गणतन्त्र ल्याएको भए पनि पार्टीमा बंशानुगत राजनीति दोहोरिएको आरोप लगाए । नेता दामोदर गौतमले विगतदेखि नै कांग्रेसले कम्युनिष्टसँग गरेको सहकार्य गलत भएको टिप्पणी गरे । नेपाल विद्यार्थी संघका संस्थापक अध्यक्ष विपिन कोइरालाले कसैको व्यक्तिगत पदका लागि पार्टीलाई जुवामा खेल्ने अधिकार कसैलाई नभएको सुझाव दिए। कार्यक्रममा पार्टी सभापति देउवा, वरिष्ठ नेता पौडेल लगायतले अन्तरक्रियाबाट प्राप्त सुझाव कार्यान्वयन गर्न पहल गर्ने प्रतिबद्धता व्यक्त गरेका थिए ।रासस"
प्रधानमन्त्रीको कटाक्ष : संविधान संशोधन दोहोरी गीतको भाका होइन,"काठमाडौँः मधेसवादीसहितका केही दलले संविधान संशोधनको मुद्दा उठाइरहेका बेला सरकारले उनीहरुको माग तत्काल संवोधन नहुने संकेत गरेको छ । सांसदहरुले उठाएको प्रश्नमाथि सोमबार राष्ट्रिय सभामा जबाफ दिने क्रममा प्रधानमन्त्री केपी शर्मा ओलीले संविधान संशोधनलाई दोहोरी गीतको थेगो नबाउन आग्रह गरेका छन् । विभेदकारी संविधान दोहोरो गीतको थेगो होइन, संविधानले नागरिकलाई कहाँनिर, कसरी विभेद गरेको छ ?, प्रधानमन्त्रीले प्रश्न गरे, संविधान अपरिवर्तनीय होइन, हामी संशोधनका लागि तयार छौँ, तर संशोधनका लागि उचित कारण पनि त चाहियो नि । प्रधानमन्त्रीले संविधान संशोधनलाई दोहोरी गाउने भाका जस्तो नबनाउन पनि आग्रह गरेका छन् । संविधान संशोधन दोहोरी गाउने भाका होइन, आवश्यकता अनुसार संशोधन गर्न पछि हट्ने कुरै आउँदैन, उनले भने, नेपाली जनतालाई संविधानले असुविधा भएको छ भने किन संशोधन नगर्नु ? प्रधामन्त्री ओलीले जातीय कुरा उठाउनेहरुमाथि पनि प्रहार गर्न भ्याए । सधैँ जातका कुरा गर्ने नश्लबादी नहुने तर नेपाली भन्दा नश्लवादी हुने ?, ओलीले प्रश्न गरे, हिजोसम्म बर्णाश्रम व्यवस्था थियो, अब त्यो व्यवस्था छैन, हामी नयाँ बाटोमा अघि बढिसकेका छौँ, अब जातीय कुराले भेदभाव गरेर बस्ने कुरालाई संविधानले नै निषेध गरिसकेको छ । तराईमधेसको समस्या संविधानको विभेद नभई त्यहाँको अशिक्षा र पछौटेपन रहेको प्रधानमन्त्रीको भनाइ थियो । तराईमा एउटा जाति २० प्रशिशत पनि शिक्षित छैन, पछौटेपन उस्तै छ, सुगम भएर पनि त्यहाँको समस्या अशिक्षा र पछौटेपन हो संविधानको विभेद होइन, ओलीले थपे, आफैँले बिहे गरेर ल्याएको दुलहीलाई दाइजो पुगेन भनेर आगो लगाउने पनि अझै छन् । यस्ता बेथितिलाई हामीले चिर्न सक्नुपर्छ ।"

शीर्षक,विवरण
लोकप्रियताको लोभ,"झन्डै दुईतिहाइ बहुमतसहित गठन भएको सय दिन कटिसकेपछि अब सरकार परीक्षाको मैदानमा उभिएको छ। स्थिर सरकार, संक्रमणको अन्त्य, विकास र समृद्धिको नारा दिएको सरकारको परीक्षण उसले गरेका कामका आधारमा हुनेछ। नीति र कार्यक्रममा कोरिएका सपना र आर्थिक बजेट सरकारका आगामी यात्राका नक्सा अवश्य हुन् तर समीक्षाका विषय होइनन्। विडम्बना सरकार गठन भएदेखि अहिलेसम्म सरकारले अर्थपूर्ण काम गर्न सकेको छैन। सरकारका अधिकांश मन्त्री लोकप्रियताको सिकार बनेका छन्। यो सबैभन्दा ठूलो विडम्बना हो। सरकार क्लब, सामाजिक मञ्च वा युवासमूह होइन। सरकारबाट धारा, पँधेरो सफा गर्ने अपेक्षा गरिन्न, बरु धारा र पँधेरो सफा गर्ने नीति र कार्यक्रमको आशा राखिन्छ। बाटो सफा गर्दै गरेका, तरकारीको भाउ सोध्दै गरेका, मास्क लगाएर प्रदूषणविरुद्धमा उत्रिएका आदि आदि काममा लागिरहेका मन्त्री पत्रिकाका मुखपृष्ठमा छापिन सक्छन्। तर समस्याको सही निकास हुन सक्दैन। मन्त्रीको कर्म उनीहरूले ल्याएको योजनाबद्ध कार्यक्रममा देखिन्छ। अल्पकालीन चर्चामुखी कार्यक्रमले ठोस परिणाम दिन सक्दैन। पाँच वर्षको स्थिरताको आशा देखाएको सरकारका मन्त्री लोकप्रियताको पछि लाग्नुले उनीहरूसँग सही, ठोस र दीर्घकालीन कार्यक्रम नै छैनन् भन्ने संकेत गर्छ। पानीजहाज यही वर्ष चलाउने, मेट्रो रेल गुडाउने, देशैभर रेलमार्ग बिछ्याउने सपना आफैंमा उपलब्धि होइन। अवश्य भविष्य निर्माणका लागि ननिदाइ देखिने सपना आवश्यक पर्छ। तर आँखाअगाडिको यथार्थलाई बेवास्ता गरेर देखिने सपना केवल कल्पनाको उडान हुन्छ। सरकारप्रमुखबाट काल्पनिक उडानको उमंग होइन ठोस समस्याको ठोस समाधान अपेक्षित हुन्छ। तर यथार्थ त्यसको विपरीत हुने खतरा बढी छ। नेपाली जनताले लोकतन्त्रबाट जीवनको सुरक्षा, रोजगारीको ग्यारेन्टी, शिक्षा र स्वास्थ्यमा पहुँच, जीवनस्तरको समृद्धि अपेक्षा गरेका हुन्। प्रतिगमनविरुद्ध आन्दोलनमा सहभागी नेपाली जनताको इच्छा यही थियो। त्यसको पछाडि जीवनस्तरमा सुधारको आशा थियो। तर सरकारका सयभन्दा बढी दिनमा त्यसको संकेत न्यून देखिन्छ। त्रिभुवन अन्तर्राष्ट्रिय विमानस्थलमा दैनिक आउने युवाको शव संख्या कम भएको छैन। सरकारले आवश्यक श्रम सहचारीको व्यवस्था, सम्बन्धित देशमा युवाको मृत्युको कारणको खोजीका लागि आवश्यक प्रयासलगायत केही चालेको छैन। रोजगारी ह्वात्तै बढाउने नारा मात्रै लगाइरहनुलाई कसरी सार्थक अभ्यास मान्न सकिन्छ ? यातायातमा सिन्डिकेट हटाउने घोषणा गरिएको छ, तर त्यसको विकल्प के हुने हो भन्ने छैन। कुन रुटमा कति सवारी साधन चल्छन् र कति आवश्यक छन् भन्नेसम्म पनि सरकारले अध्ययन गरेको छैन। सिन्डिकेट अन्त्यको लोकप्रिय नारापछाडि यातायातमन्त्री नै समितिलाई कम्पनीमा रुपान्तरण गरेर परिवर्तितस्वरूपको सिन्डिकेटलाई निरन्तरता दिँदैछन्। यी सबै अभ्यासले सरकार ठोस योजना र समस्याको तुरुन्त सुनुवाइभन्दा पनि लोकप्रियतामा केन्द्रित भएको देखाउँछ। लोकप्रियताको सोख मानवीय प्रवृत्ति हुनसक्छ तर राजनीतिक प्रवृत्ति हुनुहुँदैन। लोकप्रियतालाई राजनीतिक उपलब्धिको साधन बनाउँदा लोकतन्त्र गुमेको इतिहास साक्षी छ। संसारका अधिनायकको उदय लोकप्रियताबाटै भएको छ। चाहे त्यो लोकप्रियताको आधारभूमि राष्ट्रवाद होस् वा विकासको नारा। नेपाली राजनीतिमा पनि लोकप्रियतावादले सधैं शीर उठाउने प्रयास गरेको थियो। लामो संक्रमणकाल, युद्ध र अस्थिरताबाट त्राण पाउन स्थिर सरकारको अपेक्षा गरेका नेपाली जनताले वर्तमान सरकारको समर्थन गरिआएका छन्। सरकारले यो जनसमर्थनलाई ठोस र दीर्घकालीन कार्यक्रमबाटै सम्बोधन गर्नुपर्छ। नारा र देखावटी अल्पकालीन कर्मको लोकप्रियताको भोक गलत हो।"
प्रदेश नम्बर ७ को नेकपा संसदीय दलमा भट्ट,"धनगढीः नेपाल कम्युनिष्ट पार्टीको तर्फबाट प्रदेश नम्बर ७ का मुख्यमन्त्री त्रिलोचन भट्टलाई सर्वसम्मत संसदीय दलको नेता चुनिएको छ । नेपाल कम्युनिस्ट पार्टीका स्थायी समिति सदस्यद्वय भीम रावल र लेखराज भट्टको उपस्थितिमा मंगलबार बसेको संसदीय दलको बैठकले भट्टलाई संसदीय दलको नेताचयन गरेको हो । त्रिलोचन भट्ट साविकको माओवादी केन्द्रका नेता हुन् । यस्तै बैठकले साविकको एमालेका नेता तथा आन्तरिक मामिला तथा कानुन मन्त्री प्रकाशबहादुर शाहलाई संसदीय दलको उपनेता चुनेको छ । उनी एमालेको तर्फबाट संसदीय दलका नेता थिए । बैठकले प्रमुख सचेतकमा साविकको एमालेका नेता तारा लामा तामाङलाई चयन गरेको छ भने सचेतकमा माओवादी केन्द्रका अक्कल रावललाई चयन गरेको छ । प्रमुख सचेतकमा यसअघि लामा नै रहेका थिए । एकीकरणपछि नेताद्वय भीम रावल र लेखराज भट्ट धनगढी आएका हुन् । सोमबार मात्रै एकताको सन्देश दिन भेलाको आयोजना गरिएको थियो । नेकपाले १५ दिनभित्र सबै प्रदेश र जिल्ला कमिटीहरुको टुंगो लगाउन कार्यदल गठन गरेर प्रदेशप्रदेशमा खटाएको छ । कार्यदलमा दुवै पार्टीका साविकका ईञ्चार्ज र सह ईञ्चार्ज सदस्य छन् । एमालेका तत्कालिन प्रदेश ईञ्चार्ज भीम रावल, माओवादी केन्द्रका तत्कालिन ईञ्चार्ज लेखराज भट्ट, एमालेका सहईञ्चार्ज कर्णबहादुर थापा र माओवादी केन्द्रका प्रदेश संयोजक लक्ष्मी दत्तजोशी कार्यदलका सदस्य हुन् । चार सदस्यीय कार्यदल प्रदेश ७ को प्रदेश कमिटी र जिल्ला कमिटीको पुनर्गठनको तयारीमा लागेको छ । हामीले पार्टीका पुर्व पदाधीकारीहरुसँग छलफल गरिरहेका छौं, दुई तीन दिनमा सकिन्छ, अनि काठमाडौं गएर प्रदेश र जिल्ला कमिटीहरु पुनर्गठन हुनेछन् नेकपाका स्थायी कमिटी सदस्य लेखराजभट्टले भने । प्रदेश नम्बर ७ बाट वामका उम्मेदवार विजयी प्रदेश नम्बर ७ मा सभामुखले लिए सपथ प्रदेश नम्बर ७ को नीति तथा कार्यक्रम प्रस्तुत प्रदेश सात सरकारका सय दिनः समस्यै समस्याको चाङमा बित्यो प्रदेश ७ : मुख्यमन्त्री गरिब, अर्थमन्त्री धनी केन्द्रलाई पछ्याउँदै प्रदेश नीति तथा कार्यक्रम"
स्थानीय तहमा पनि कांग्रेसले बनायो छाया सरकार,"गाईघाटः नेपाली कांग्रेस उदयपुरले झन्डै ३० महिनापछि विभागहरू गठन गरी जिल्ला समितिलाई पूर्णता दिएको छ । यससँगै कांग्रेसले केन्द्रीय सरकार जस्तै जिल्लाका सबै स्थानीय दहहरूमा छाया सरकार गठन गरेको छ । कांग्रेसले ४३ वटा विभागहरू गठन गरेको जानकारी दिएको छ । काँग्रेसको सोमबार सकिएको जिल्ला कार्य समितिको बैठकले पार्टी सभापतिलाई विभागलाई पूर्णता दिन जिम्मेवारी दिएको प्रवक्ता मदनराज कटुवालले जानकारी दिए । कांग्रेसको ४३ विभागलाई पूर्णता दिँदै सल्लाहकार समितिमा अर्जुनकुमार खड्का, सङ्गठन विभागमा मनोजकुमार बस्नेत, स्थानीय तह विकास भिमचन्द्र राई, प्रचार प्रसार विभाग तथा प्रवक्तामा मदनराज कटुवाल, लेखा परीक्षण महेन्द्रप्रसाद रौनियारलाई संयोजक तोकिएको छ । गठन भए छाया सरकार कांग्रेसले जिल्लाका आठवटै स्थानीय दहहरूमा छाया सरकार प्रमुख तोकेको छ । कांग्रेसले प्रमुख चौदण्डीगढी नगरपालिकामा खगेन्द्र राई, त्रियुगा नगरपालिका बसन्तकुमार बस्नेत, बेलका नगरपालिका अशोककुमार कार्की, कटारीमा ज्ञानेन्द्रमानसिंह राउत, ताप्ली गाउँपालिकामा डिकबहादुर ठकुरी, उदयपुरगढी गाउँपालिका जीतबहादुर खड्का, रौतामाई गाउँपालिकामा भुपेन्द्रबहादुर थापा र लिमचुङबुङ गाउँपालिकामा पुष्पलाल राईलाई छाया सरकारको प्रमुख तोकेको छ । त्यसै गरी पूर्व पदाधिकारी समिति संयोजकमा हेरम्बबहादुर थापा र जेष्ठ राजनीतिज्ञ समितिमा विदुर बस्नेतलाई संयोजक तोकिएको छ । जिल्लाका ८ वटा स्थानीय तहमध्ये कांग्रेसले चौदण्डीगढी नगरपालिकामा प्रमुख र उपप्रमुख जितेको छ भने त्रियुगा नगरपालिका र लिम्चुङबुङ गाउँपालिकामा उपप्रमुख जितेको छ । छाया सरकार गठन गर्दै कांग्रेस कांग्रेसको छाया सरकार : सबै मन्त्रालयका मन्त्री तोकिने गगन भन्छन्: सरकारमा नजाँदैमा कांग्रेसको हरिबिजोग हुँदैन, छाया सरकार चलाऔँ"
गृहमन्त्री बादलले चिनियाँ राजदूतसँग मागे सुन तस्करी रोक्न सहयोग,"काठमाडौं : गृहमन्त्री रामबहादुर थापा बादलले नेपालका लागि चिनियाँ राजदूत यू होङसँग सुन तस्करी नियन्त्रणका लागि सहयोग मागेका छन्। मंगलबार गृहमन्त्रालयमा भएको शिष्टाचार भेटमा बादलले चिनियाँ नाकाबाट सुन तस्करी र डलरको अवैध कारोबार भइरहेको भन्दै त्यसलाई नियन्त्रण गर्न चिनियाँ पक्षको सहयोगका लागि आग्रह गरेका हुन्। जवाफमा चिनियाँ राजदूत होङले चीनको नाका हुँदै नेपालमा भइरहेको सुन तस्करीको विषयमा गृहमन्त्री थापाले उठाएको विषयमा आफ्नो देशको सम्बन्धित निकायमा जानकारी गराउने जवाफ दिएकी छिन्। पछिल्ला दिनमा नेपाल र चीनका नाकाबाट सुन तस्करी बढ्दो छ। गृहमन्त्रालयमा भएको भेटमा नेपालचीन सम्बन्ध, आपसी सहकार्य र आगामी दिनमा सहयोगका विषयमा छलफल भएको छ। गृहमन्त्री थापाले नेपालको सुरक्षा निकायको भौतिक संरचना, उपकरण र तालिममा चीनले गर्दै आएको सहयोगका लागि धन्यवाद दिँदै आगामी दिनमा पनि त्यसको निरन्तरतका लागि राजदूतसँग आग्रह गरे। उनले नेपाल एक चीन नीतिप्रति प्रतिबद्ध रहेको बताउँदै नेपाली भूमिबाट कुनै किसिमका चीन विरोधी गतिविधि हुन नदिइने प्रतिवद्धता व्यक्त गरे। भेटमा राजदुत होङले गृहमन्त्रीको रुपमा कार्यभार सम्हालेकोमा चीनका सामाजिक सुरक्षा मन्त्रीले पठाएको बधाई तथा सफल कार्यकालको लिखित शुभकामना सन्देश गृहमन्त्री थापालाई हस्तान्तरण गरिन्। राजदूत होङले नेपालमा चीन विरोधी गतिविधि नियन्त्रणका लागि गृहमन्त्रालयले खेलेको भूमिकाको प्रशंसा गरेकी छिन्। उनले यो भूमिकालाई अझ थप प्रभावकारी बनाउन आग्रह समेत गरेकी छन्। उनले नेपाली सुरक्षा निकायलाई चीन सरकारबाट प्रदान हुने सहयोग, तालिम र उपकरण आगामी दिनमा पनि निरन्तर रहने प्रतिवद्धता व्यक्त गरिन्। गृहमन्त्रीको रुपमा मन्त्री थापाले यातायात क्षेत्रको एकाधिकार हटाउनेलगायत महत्वपूर्ण काम गरेको आफूले नियालिरहेको राजदूत याङको भनाइ थियो। यसरी हुन्छ सुन तस्करी ! पूर्व गृहसचिवकाे बिश्लेषण सुन तस्करीमा हुन्डी कारोबारी सुन तस्करी प्रकरण : गोरे पुर्पक्षका लागि थुनामा को हुन् गोरे ले सुन तस्करीमा पोलेका पुलिसका ठूला हाकिम र नेता ? ३३ किलो सुन तस्करीका अभियुक्त एसएसपी खत्रीको बयान सुरु सुन तस्करीमा मुछिएका एसएसपी श्याम खत्री जेल चलान ३३ किलो सुन तस्करी : अदालतमै पुगेका गुरुङ जेल चलान"
वतावरणीय प्रभाव मूल्यांकनबिना गरिने विकास दिगो हुँदैन : प्रम ओली,"काठमाडौं : प्रधानमन्त्री केपी शर्मा ओलीले वातावरणीय प्रभाव मूल्यांकनबिना गरिने विकास प्रयास दीगो नहुने बताएका छन्। विश्व वातावरण दिवसको अवसरमा मंगलबार शुभकामना सन्देश दिँदै प्रधानमन्त्री ओलीले सो कुरा बताएका हुन्। प्रधानमन्त्री ओलीले अव्यवस्थित विकासले रोगव्याधी मात्र निम्त्याउने नभइ बाढी, पैह्रो, सुख्खा मौसमले ठूलो धनजनको क्षति समेत बढाउने बताए।' विकास निर्माणको कार्य अघि बढाउँदै गर्दा वातावरणमैत्री हुने गरी समयमा नै योजना तर्जुमा गर्नुपर्दछ, ' प्रधानमन्त्री ओलीले भने 'वातावरणको विनास नहुने गरी नाप नक्सा तयार गर्दै वातावरणमैत्री प्रविधिको प्रयोग गर्नुपर्दछ।' सबै सरकारी र निजी क्षेत्रलाई यो विषयमा विशेष ध्यान दिन प्रधानमन्त्री ओलीले आह्वान समेत गरेका छन्। वातावरण संरक्षण दीगो आर्थिक विकासको पूर्व शर्त हो भन्ने कुरा प्रधानमन्त्रीले सबैलाई स्मरण गराएका छन्। प्रधानमन्त्री ओलीले आर्थिक समृद्धि हासिल गर्ने दिशामा द्रूत गतिका साथ अग्रसर हुँदा वातावरण प्रदूषण एउटा साझा चुनौतीका रुपमा देखा पर्न सक्नेतर्फ सबैलाई सतर्तक गराएका छन्। 'वातावरणको संरक्षणमा हामी सबैले उत्तिकै जिम्मेवार भएर सोच्न र तत्अनुकुलका काम गर्न जरुरी छ, प्रधानमन्त्री ओलीले शुभकामना सन्देशमा भनेका छन्।"
अस्ताइन् राजनीतिज्ञ सरस्वती राई,"काठमाडौं : पुरानी राजनीतिज्ञ एवं महिला आन्दोलनकी अगुवा सरस्वती राईको ९१ वर्षको उमेरमा निधन भएको छ। १२ वर्षअघिदेखि अल्जाइमर रोगबाट पीडित बनेकी पूर्वसहायकमन्त्री राईको सोमबार बिहान करिब ११ः५५ बजे ललितपुर बागडोलस्थित निवासमा निधन भएको हो। आमालाई झन्डै १२ वर्षअघि नै अल्जाइमरले छोएको थियो, त्यस बेलादेखि आफन्तलाई बिर्सन थाल्नुभयो, छोरी नीलिमा श्रेष्ठ राईले भनिन्, पछि लड्नु पनि भयो, पाँच६ वर्ष त ओच्छ्यानै पर्नुभयो। त्यसपछि उहाँ उठ्न सक्नुभएन। सरस्वतीको पार्थिवशरीर किस्ट अस्पताल ललितपुरमा राखिएको नीलिमाले बताइन्। भोलि (बुधबार) पशुपति आर्यघाटमा अन्त्येष्टि गरिने भएको छ। सरस्वतीका कान्छा छोरा गणेश थुलुङ झापाको धुलाबारी र प्राध्यापक नाति भारतको सिम्लाबाट आउने भएकाले बुधबार मात्र अन्त्येष्टि गरिने भएको हो। नीलिमाका अनुसार दुई आमामध्ये जेठीतर्फ तीन दाजुभाइ छन्, माइला भाइको निधन भइसकेको छ। इलामकी सरस्वतीको गोर्खा सैनिक सुवेदार मेजर भोजपुरका नरबहादुर थुलुङ राईसँग विवाह भएको थियो। बुवा भारतीय सेनामा कार्यरत रहँदा आसाम लोकरामा १९८४ साल असार ४ गते जन्मिएकी सरस्वती २००० सालतिर सपरिवार नेपाल फर्किएकी थिइन्। उनले आफ्नो कृति सरस्वती राई ः जीवनयात्रा र आफन्तका आँखामामा लेखेकी छन्, म हुलाकीले दिएको चिठी बजारमै पढ्न थाल्थें। त्यस बेला सारा बजारे जम्मा हुन आउँथे र मलाई घेर्थे। यस्तो देख्दा मलाई अचम्म लागेर काकालाई सोध्थें काका किन यसरी यिनीहरूले मलाई घेरेको ?, काका भन्नुहुन्थ्यो तैंले पढेको देखेर। उनीहरू आइमाईले पढेको अचम्म मानेर हेर्न आएका हुन्। विवाहपछि फेरि भारत बसाइ हुँदा राणा शासनविरुद्धका गतिविधिमा साथ दिएको उनले आफ्नो कृतिमा लेखेकी छन्। म २००७ सालअघिदेखि नै राणा शासनविरुद्धको अभियानमा सरिक रहेकी थिएँ, उनले लेखेकी छन्, भारतबाट नेपाल फर्किएपछि शैक्षिक तथा सामाजिक क्षेत्रमा सक्रियतापूर्वक संलग्न हुनलाई त्यस अनुभवबाट ऊर्जा मिलेको थियो। उनले इलाममा २००८ सालमा कन्या स्कुल सञ्चालनमा मात्र ल्याइनन् त्यहींबाट एसएलसी उत्तीर्ण गरिन्। महिला अधिकार, शिक्षा तथा सामाजिक क्षेत्रमा क्रियाशील रहँदै गर्दा २०११ सालमा उनलाई राजा त्रिभुवन शाहले सल्लाहकारसभामा मनोनीत गरेका थिए। २०१४ सालमा सल्लाहकारसभा पुनर्गठन हुँदा राजा महेन्द्र शाहले पनि मनोनीत गरे। विसं २०१९ मा राजसभा सदस्य र २०२२ सालमा उनी पहिलो महिला सदस्यका रूपमा राजसभा स्थायी समितिमा मनोनीत भइन्। गाउँ फर्क राष्ट्रिय अभियानमा पनि जोडिएकी उनी २०३४ सालमा राष्ट्रिय पञ्चायत सदस्य चुनावमा निर्विरोध भइन् भने त्यही साल राष्ट्रिय पञ्चायत विकास समितिको सभापति चुनिइन्। पहिलोपटक २०३५ साल फागुनमा जलस्रोत सहायक मन्त्री बनेकी उनी २०३७ मा राष्ट्रिय पञ्चायत सदस्यमा मनोनयन भएपछि दोस्रोपटक जलस्रोत सहायक मन्त्री नै बनेकी थिइन्। उनले २०१५ सालको चुनावबारे यसरी लेखेकी छन्, डडेलधुराबाट एक जना महिला उम्मेदवार द्वारिकादेवी ठकुरानी विजयी हुनुभएको थियो। त्यस्तै, मैले पनि पूर्वी नेपालबाट नोमिनेसन गरिसकेकी थिएँ। मलाई जित्छु भन्ने विश्वास पनि थियो तर बीपी कोइराला र सुवर्ण शमशेर राणाले मलाई उठ्न दिनुभएन। कांग्रेसलाई जिताएपछि आफूले भनेको कुरा नेताहरूले बिर्सिएको उनले उल्लेख गरेकी छन्। त्यसो त उनी महिलालाई अंश होइन, अवसरको खाँचो छ भन्थिन्। उनको तर्क थियो, आमाबाबाले आर्जेको सम्पत्ति उनीहरूकै हुनुपर्छ। त्यसमा छोरा वा छोरी कसैको अधिकार हुनु हुँदैन। कांग्रेस नेता कुलबहादुर गुरुङले महिला जागरणमा सरस्वतीको ठूलो योगदान रहेको उल्लेख गर्दै भने, सरस्वती राईले इलाममा कन्या स्कुल खोल्न ठूलो मिहिनेत गर्नुभयो। माया गुरुआमा र सरस्वती गुरुआमा दुई जनाले सात सालदेखि लगातार इलाममा ठूलो योगदान गर्नुभयो। उनका अनुसार सरस्वती पहिला कांग्रेसमै आबद्ध थिइन् पछि पञ्चायतमा लागेर राजसभा स्थायी सदस्यसम्म बनिन्। मसँग पछिसम्म उहाँको सम्पर्क रह्यो, उनले भने, उहाँ हाम्रै समर्थनमा हुनुहुन्थ्यो। नेपाल कम्युनिस्ट पार्टीका नेता एवं पूर्वसभामुख सुवास नेम्बाङले आफू सानो छँदादेखि सरस्वतीलाई नजिकबाट चिनेको बताए। सानो छँदादेखि म उहाँलाई नजिकबाट चिन्दछु। एउटै घरपरिवारजस्तो भएर बसेका हौं, मैले फूपू भनेर सम्बोधन गर्थें, नेता नेम्बाङले भने, उहाँ निरन्तर राजनीतिमा क्रियाशील महिला नेता हुनुहुन्थ्यो। पञ्चायतमा लाग्नुभएको थियो। पछिल्लो समय त उमेरका कारणले पनि क्रियाशील हुन सक्नुभएन।"
प्रदेश ४ को नाम 'गण्डकी' र राजधानी 'पोखरा' सिफारिस,"पोखरा : प्रदेश ४ को नाम गण्डकी राख्न र राजधानी पोखरा तोक्न प्रदेशसभाको विशेष समितिले सिफारिस गरेको छ। प्रदेश सभाले गतचैत १२ गते गठन गरेको प्रदेश राजधानी र नामांकन समितिले उक्त सिफारिससहितको प्रतिवेदन सोमबार सभामा प्रस्तुत गरेको हो। सबै दलका प्रतिनिधि सामेल समितिका ज्येष्ठ सदस्य सांसद बिन्दुकुमार थापाले प्रदेशको नाम गण्डकी राख्न सिफारिससहितको प्रतिवेदन सभामा पढेर सुनाएका थिए। प्रदेशका ११ जिल्लामा गरिएको अन्तक्र्रियाका सहभागीको मत, दलको धारणा, विज्ञका राय, इमेलमा आएका सल्लाह र ज्ञापनपत्रलाई समितिले सुझावका रुपमा संकलन गरेको सांसद थापाले जानकारी दिए। नामबारे लिइएको समग्र सुझावमा ७२ प्रतिशत मत गण्डकीका पक्षमा आएको थापाले सुनाए। ११ जिल्लामध्ये ८ बाट प्राथमिकताका आधारमा १ नम्बरमा गण्डकी प्रदेश नामकरणको सुझाव आएको उनले बताए। सांसद थापाका अनुसार ३ जिल्लाबाट तमुवान मगाराँत नाम सुझाव आएको छ। अन्तक्र्रियाका सहभागीले दिएको मतका आधारमा गण्डकीपछि तमुवान मगराँत नामकरणको पक्षमा मत देखिएको छ। सांसद थापाका अनुसार समग्रमा उक्त नामका लागि २८ प्रतिशत सहभागीको सुझाव छ। समितिले प्रदेशसभामा प्रतिनिधित्व गर्ने दलबाट पनि लिखित सुझाव लिएको छ। तत्कालीन एमाले, कांग्रेस र जनमोर्चाले प्राथमिकताका आधारमा १ नम्बरमा गण्डकी नाम सुझाएको जानकारी सांसद थापाले संसदमा राखे। तत्कालीन माओवादीले भने लिखित सुझाव पेस गरेको थियो। पोखरालाई राजधानी बनाउन सबै दलबाट १ नम्बरमा सुझाव आएको छ, उनले भने। नयाँशक्ति पार्टीले भने नाम सुझाउँदा १ नम्बरमा गण्डकी तमुवान, २ मा गण्डकी र ३ मा अन्नपूर्ण सुझाएको छ। सुझाव संकलन गर्दा सर्वसाधारण, विज्ञ, कानुन व्यवसायी, पत्रकार र विभिन्न संघसंस्थाका प्रतिनिधिमध्ये सबभन्दा धेरैले गण्डकी र त्यसपछि तमुवान मगराँत सुझाएको जानकारी नामांकन समिति संयोजक सांसद थापाले दिए। गोरखा, धौलागिरि, हिमाल, अन्नपूर्ण र माछापुच्छेजस्ता नाम पनि सुझावमा आएको तर ती नामका पक्षमा झिनो प्रतिशत संख्या रहेको उनले उल्लेख गरे। राजधानी पोखरा हुनुपर्छ भनेर ९३ दशमलव ८७ प्रतिशत सहभागीले सुझाएको जानकारी प्रतिवेदनमा छ। गोरखाका पक्षमा ३ दशमवल ९९ र अन्य स्थानका पक्षमा २ दशमलव १२ प्रतिशत मत छ, प्रतिवेदनमा उल्लेख छ। दल सबैले राजधानी पोखरा हुनुपर्ने सुझाव समितिलाई दिएको छ। बितेको चैत १२ गते गठित प्रदेश राजधानी तथा नामांकन समितिमा सांसद विन्दुकुमार थापा, धनञ्जय दवाडी, दीपक कोइराला, कृष्ण थापा, मधुमाया अधिकारी, भगवतप्रकाश मल्ल, सरीता गुरुङ, हरिशरण आचार्य, मीनप्रसाद गुरुङ, चन्द्र बुढा र सावित्रा राना सदस्य थिए। ज्येष्ठताका आधारमा विन्दुकुमार संयोजक थिए। सुरुमा १ महिनाको म्याद पाएको समितिलाई पहिला १० दिन थपेर वैशाख २२ सम्म समय दिइएको थियो। सबै सरोकारवालाको सुझाव आइनसकेको भन्दै समितिलाई फेरि १ महिना समय थपिएको थियो। जेठ २३ गते म्याद सकिनुअघि समितिले सोमबार संसदमा प्रतिवेदन पेस गरेको हो। गण्डकी नाम सर्वसम्मत सिफारिस गर्न समितिका १० सदस्य राजी भए पनि नयाँशक्तिका हरिशरण आचार्यको विमति रहेकाले त्यो प्रयास सफल हुन नसकेको बताइएको छ। संविधानको भाग ३३ ले संक्रमणकालीन व्यवस्था गरेको छ। त्यस भाग अन्तर्गत संविधानको धारा २९५ को उपधारा २ मा प्रदेश नामकरणसम्बन्धी व्यवस्था छ। प्रदेशको नामकरण सम्बन्धित प्रदेशसभाको सम्पूर्ण सदस्य संख्याको दुई तिहाइ बहुमतबाट हुनेछ, उक्त उपधारामा भनिएको छ। राजधानी र नामांकन समितिले पेस गरेको प्रतिवेदनमाथि संसदमा पछि छलफल भएर पारित हुने जानकारी समिति सदस्य सांसद धनञ्जय दवाडीले दिए। ब्राह्मण, क्षेत्री, दशनामी, रानाभाट, ठकुरीलगायतका संघसंस्थाले सोमबारै प्रदेशसभामा ज्ञापनपत्र बुझाउँदै प्रदेशको नाम गण्डकी राख्न माग गरे। आइतबार आदिवासी जनजातिका २५ संस्थाले तमुवान मगराँत नाम मागसहितको ज्ञापनपत्र बुझाएका थिए।"
'मिसन पूरा नगरी फोरमराजपा गठबन्धन टुट्दैन,"जनकपुरधाम : प्रदेश २ का भौतिक पूर्वाधार तथा योजनामन्त्री जितेन्द्रप्रसाद सोनारले फोरमराजपा गठबन्धन नटुट्ने बताएका छन्। संघीय समाजवादी फोरम केन्द्र सरकारमा सहभागी भएपछि प्रदेश २ मा सत्तारुढ गठबन्धनको निरन्तरताबारे आशंका बढेका बेला राजपा प्रदेशसभा संसदीय दलका नेतासमेत रहेका मन्त्री सोनारले यस्तो बताएका हुन्। केन्द्रमा जेसुकै होस् तर प्रदेशमा त्यसको असर पर्दैन, प्रदेशसभाको सोमबार बसेको बैठकमा उनले भने, किनकि, यो गठबन्धन विशेष सुविधाका लागि मात्र गरिएको होइन। फोरम नेतृत्वको सरकारप्रति राजपाको समर्थन निरन्तर रहिरहने उनले बताए। सदनको विशेष समय लिएर बोल्दै उनले जनताको अपेक्षाअनुरूप एकै उद्देश्यका साथ सरकार गठन भएको बताए। यो मिसनरी सरकार हो, उनले भने, यो सरकारले मिसन पूरा गरेरै छाड्छ। फोरमराजपा गठबन्धन टुट्दैन। उनले केही मिडियामार्फत आफ्नो चरित्रहत्या गर्ने प्रयास भएको आरोपसमेत लगाए। जबर्जस्ती ममाथि भ्रष्टाचार गरेको आरोप थुपारिँदै छ, उनले भने, कसैले भ्रष्टाचार प्रमाणित गयो भने म राजनीति त्याग गरिदिन्छु। नेकपाले अहिले आफ्नो र सरकारको केही बिगार्न नसक्ने दाबी गरे। उनले चार महिनामा प्रदेश सरकारले अपेक्षाभन्दा बढी उपलब्धि हासिल गरेको दाबीसमेत गरे। उनका अनुसार सडक, शिक्षा, स्वास्थ्यदेखि हरेक योजनामा सरकार सफल हुँदै गएको छ। सरकार गठनदेखि नै बदनाम गराउने तŒव सक्रिय रहेको उनको भनाइ थियो। उनको अभिव्यक्तिप्रति कटाक्ष गर्दै कांग्रेस प्रदेशसभा संसदीय दलका नेता रामसरोज यादवले प्रदेश सरकार इमानदार नरहेको संकेत गरेका थिए। कहाँ कति खर्च भयो भन्ने अहिलेसम्म सदनमा पनि सार्वजनिक गरिएको छैन्, उनले भने, अनि कसरी यो सरकारलाई हामीले इमानदार सरकार मानौं ? सबै खर्च विवरण सार्वजनिक गरेपछि थाहा हुन्छ को कति इमानदार ? मन्त्री सोनारजस्तै नेता यादवले पनि सदनमा हिन्दीमा सम्बोधन गरेका थिए। राजपाकांग्रेसको जुहारीपछि सभामुखले अर्को बैठकमा पेस हुने प्रदेश सरकारको आगामी वर्ष २०७५७६ नीति तथा कार्यक्रमबारे जानकारी गराएका थिए। उनका अनुसार २४ जेठमा प्रदेश सरकारको वार्षिक नीति तथा कार्यक्रम प्रदेशसभा बैठकमा प्रस्तुत गरिनेछ। नीति तथा कार्यक्रम पास भइसकेपछि ३० जेठभित्र नयाँ बजेट सार्वजनिक गरिने गृहकार्य भइरहेको अर्थ मन्त्रायले जनाएको छ।"
मानव अधिकार आयोगका पदाधिकारी कर्मचारी भर्नामा व्यस्त,"काठमाडौं : राष्ट्रिय मानव अधिकार आयोगका पदाधिकारी जनशक्ति भर्तीमा तल्लिन हुँदा आयोगको प्रशासनिक खर्च चुलिँदै गएको छ । स्वायत्तताको फाइदा उठाउँदै आयोग पदाधिकारी कर्मचारी भर्तीमा केन्द्रित भएका हुन् । पछिल्लो समय भर्ती कर्मचारी संख्या बढ्दै जाँदा आयोगको प्रशासनिक खर्च बढेको हो । कर्मचारी भर्ना गरी राज्यको ढुकुटीमा व्ययभार बढाउन पदाधिकारी सक्रिय हुँदा आयोगको कार्यक्रमतर्फको बजेट खुम्चिएको छ । गत वर्ष कार्यक्रमतर्फ आयोगको बजेट ५ करोड थियो भने प्रशासनिकतर्फ १८ करोड रुपैयाँ थियो । आव २०७५७६ का लागि सरकारले आयोगलाई २० करोड रुपैयाँ बजेट छुट्याएको छ । यसमध्ये १८ करोड रुपैयाँ कर्मचारीको तलब भत्तालगायत प्रशासनिक खर्चमा छुट्याइएको छ । कार्यक्रमतर्फ जम्मा १ करोड ९६ लाख रुपैयाँ छ । नियमित कर्मचारी भर्ना हुँदै जाँदा प्रशासनिक खर्च चुलिँदो छ भने कार्यक्रम खर्च घट्दै गएको छ । कार्यक्रमको बजेट कटौती हुनुको अर्थ आयोगका काम खुम्चिनु हो, आयोगका सचिव वेद भट्टराईले भने । द्वन्द्वकालीन मानव अधिकार उल्लघंनका गम्भीर घटनाहरू अहिले सत्य निरूपण तथा मेलमिलाप आयोग र बेपत्ता आयोगले हेरिरहेकाले आयोगको भूमिका साँघुरिएको छ । आयोगले मानव अधिकार उल्लघंनका गम्भीर घटनासम्बन्धमा गरेका सिफारिस सरकारले कार्यान्वयन गरिरहेको छैन । सरकारले आयोगका सिफारिसमध्ये साढे १२ प्रतिशत मात्र कार्यान्वयन गरेको छ । आयोगमा गत वर्ष २ सय १० उजुरी परेका थिए । गतिविधि र भूमिकामा प्रश्न उठिरहँदा आयोग धमाधम जनशक्ति भर्ना गरिरहेको छ । यसअघि जनशक्ति अभावले नै आयोगका कामै प्रभावित नभएको आयोग सचिव भट्टराई बताउँछन् । हिजो दरबन्दीअनुसार कर्मचारी न्यून हुँदा पनि आयोगले धेरै काम गरेको थियो तर अहिले कर्मचारी थपिँदै जाँदा आयोगको भूमिका खासै देखिन सकेको छैन, उनले भने । अन्य संवैधानिक आयोगमा निजामती सेवाका कर्मचारी रहने व्यवस्था छ तर मानव अधिकार आयोग कर्मचारी भर्ना मामिलामा स्वायत्त छ । आयोगले आवश्यक कर्मचारी आफैं भर्ना गर्न सक्छ । कर्मचारी भर्नाका लागि आयोगले निर्णय गर्छ भने लिखित परीक्षा लोक सेवा आयोगले लिने व्यवस्था छ । स्थापनाका बेला सरकारले आयोगका लागि ३ सय ९ जना कर्मचारीको दरबन्दी स्वीकृत गरेको थियो । आयोगले स्वायत्त रूपमा कर्मचारी भर्ना गर्न नपाउने भन्दै सर्वाेच्च अदालतमा मुद्दा पनि परेको थियो । ०७१ सालपछि स्थायी कर्मचारी भर्नाले तीव्रता पाएको छ । कर्मचारी भर्नामा स्वायत्ता रहेको सर्वाेच्चको फैसलापछि आयोगले पुराना विज्ञापनबाट समेत कर्मचारी भर्ना गर्न थालेको छ । ०७२ सालमा विभिन्न पदमा गरी ८५ जना कर्मचारी भर्ना गरेको आयोगले यस वर्ष फेरि ५० जना कर्मचारी थप्दै छ । हिजो रोकिएका विज्ञापनबाट अहिले पदपूर्ति गर्न खोजिएको हो, आयोगका सदस्य गोविन्द शर्मा पौड्यालले भने । आयोगलाई जागिर खुवाउने थलो बनाउन खोजेको आरोप पदाधिकारीमाथि लाग्न थालेको छ । आयोगका एक पूर्वसदस्य भन्छन्, अहिले अनावश्यक जनशक्ति भर्ना गरेर व्ययभार बढाउने र भर्ती केन्द्र बनाउन खोजिएको छ । यो गलत हो । आयोग सदस्य पौड्यालले मानव अधिकार प्रवद्र्धन कार्यक्रम अघि बढाउन र सुदृढ संस्था बनाउन आवश्यक जनशक्ति भर्ना गर्न लागिएको दाबी गरे । निजामति सेवा सरहको सुविधाको लविङ्ग आयोगले आफ्ना कर्मचारीलाई निजामति सेवा सरह सुविधा पाउनुपर्ने भन्दै कर्मचारी सेवा सुविधा सम्वन्धी विधेयक ०६८ लाई तीन बर्ष अगाडि पठाएको थियो । तर अर्थ मन्त्रालयले स्वीकृत गरेपनि प्रधानमन्त्री कार्यालयले अगाडि बढाएको छैन । विधेयकमा आयोगका कर्मचारीलाई निजामति कर्मचारीले पाउँदै आएको पेन्सन, उपदान, औधषी उपचार लगायतका सेवा सुविधाको व्यवस्था गर्नु उल्लेख छ । यी सेवा सुविधा नपाउने कारण आयोगमा भर्ना भएको जनशक्तिलाई टिकाउन नै गाह्रो परेको आयोग सदस्यको भनाइ छ । एक बर्ष अगाडि मात्रै एक उपनिर्देशक चार जना अधिकृत सहित १० जनाले आयोगबाट राजिनामा दिए । भर्ना भएका जनशक्ति निजामति तर्फ नाम निकालेर जाने गरेको आयोगका सचिव वेद प्रसाद भट्टराईले बताए । भर्ना भएका कर्मचारीलाई राष्ट्र सेवक कर्मचारी सरह सुविधा नहुँदा बीचमै छाड्ने क्रम जारी छ, कर्मचारी टिकाउन पनि यो विधेयक पास गर्न जरुरी छ । आयोगका सदस्य गोविन्द पौड्यालले भने ।"
"७ सरकारी कार्यालय प्रमुखविहीन, ९० जना कर्मचारी अनुपस्थित","दुनै : डोल्पामा रहेका सरकारी कार्यालय मध्ये ७ वटा सरकारी कार्यालयमा कार्यलय प्रमुख नरहेको पाइएको छ । जिल्ला प्रशासन कार्यालय डोल्पाले लामो समयपछि गरेको अनुगमनका क्रममा यस्तो तथ्य पत्ता लागेको हो । प्रमुख जिल्ला अधिकारी भुपेन्द्र थापाको नेतृत्वमा जिल्लाका सबै सरकारी कार्यालयमा अनुगमन गर्दा ७ वटा सरकारी कार्यलय प्रमुखविहीन भेटिएको जिल्ला प्रशासन कार्यालय डोल्पाले जानकारी दिएको छ । जिल्लाका सरकारी कार्यालयहरुका करिव ९० जना कर्मचारीहरु नभएको प्रजिअ थापाले भने । धेरै लामो समयपछि प्रमुख जिल्ला अधिकारीले आफैं जिल्लाका सरकारी कार्यालयको अनुगमन गरेका हुन । अनुगमनका क्रममा जिल्ला कृषि विकास कार्यालय, जिल्ला आयुर्वेद स्वास्थ्य कार्यालय, कोष तथा लेखा नियन्त्रण कार्यालय, खानेपानी तथा सरसफाई सव डिभिजन कार्यालय, जिल्ला हुलाक कार्यालय, जिल्ला पशु सेवा कार्यालय र जिल्ला स्वास्थ्य कार्यालयका प्रमुखहरु कार्यालयमा नभएको जिल्ला प्रशासन कार्यालय डोल्पाले जानकारी दिएको छ । सात वटा सरकारी कार्यालयका प्रमुख र जिल्ला भर ९० जना कर्मचारीहरु कार्यालयमा नहुनु निकै दुखदायी अवस्था भएको प्रमुख जिल्ला अधिकारी भुपेन्द्र थापाले बताए । थापाले भने सेवाग्राहीको काम प्रभावित पारेर कार्यालयभन्दा बाहिर बिना जानकारी बस्ने कर्मचारहरुलाई कारवाही हुन्छ मैले आवश्यक प्रकृया अगाडी बढाइसकेको छु । अनुगमनका क्रममा कार्यालय प्रमुख र कर्मचारीहरुको हाजिरी, नागरिक सहायता कक्ष, कर्मचारीले सेवाग्राहीलाई गर्ने व्यवहार र कार्यालयको व्यवस्थापनका बारेमा अनुगमन गरिएको प्रजिअ थापाले जानकारी दिए । हालसम्म पनि जिल्लाका सरकारी कार्यालयमा टोकन प्रणालीबाट सेवा प्रदान र बिद्युतीय प्रणालीबाट हाजिर गर्ने प्रणालीको सुरुवात कतै पनि नभएको भेटिएको छ । ती व्यवस्थाहरु तत्काल गर्नका लागि निर्देशन दिइने प्रजिअ थापाले बताए ।"

शीर्षक,विवरण
कांग्रेसको अप्रिय वर्तमान,"नेपाली कांग्रेस जिल्ला सभापतिहरूको मंगलबार सुरु भएको भेलालाई उत्साहपूर्वक हेरिएको छ। पछिल्ला तीन तहको निर्वाचनमा पराजय बेहोरेपछि आन्तरिक द्वन्द्वबाट गुज्रिइरहेको कांग्रेसलाई मिनी महाधिवेशन मानिने यो भेला पार्टी सुदृढीकरणको अवसर बन्न सक्छ, यद्यपि त्यसका संकेतहरू भने खासै देखिँदैनन्। तीन गुटमा विभाजित कांग्रेसको आन्तरिक द्वन्द्व सुल्झिने गरी केन्द्र तहबाट खासै गृहकार्य भएको पाइँदैन। एकमहिने लामो केन्द्रीय समिति बैठकबाट तात्विक निष्कर्ष ननिस्किएपछि आह्वान गरिएको यो भेलाले कांग्रेसमा आन्तरिक परिवर्तन आशा गर्न सकिन्छ, तर विश्वस्त हुने आधार भने न्यून छन्। कांग्रेसले यो भेलालाई आफूमा सुधार गर्ने अवसरका रूपमा लिन जरुरी छ। त्यो सुधारको एउटै उद्देश्य पार्टीको एकता हुनुपर्छ। देशलाई लोकतन्त्रको यात्रामा सुचारु राख्न पनि कांग्रेसले एकता कायम गर्न आवश्यक छ। लोकतन्त्र आवधिक निर्वाचन मात्र होइन, यो खुला बहस, सबै विचारको सम्मान, सहअस्तित्व, बहुलवाद र वैयक्तिक स्वतन्त्रताका विविध पक्षहरूले सिँगारिएको हुन्छ। नेपालजस्तो पूर्ण लोकतन्त्रको बाटोमा सुरुवाती पाइला सारिरहेको देशमा लोकतन्त्र औपचारिकतामा मात्र सीमित हुने सम्भावना बढी हुन्छ। अत्यधिक बहुमत प्राप्त सत्ताले कुनै पनि बेला शक्तिको दुरुपयोग गर्ने सम्भावना नेपालजस्ता विकासशील देशमा ज्यादा हुन्छ। लोकतन्त्रभित्रैबाट उदाउने स्वेच्छाचारिताबाट जोगाउने पहिलो र सशक्त प्रयास केवल प्रतिपक्षले गर्न सक्छ। त्यसैले नै सशक्त प्रतिपक्षलाई लोकतन्त्रको सौन्दर्यका रूपमा लिइन्छ। लामो समय सत्ता अभ्यास गरेको कांग्रेस अहिले प्रतिपक्षमा छ। विडम्बना उसले अहिलेसम्म आफूलाई सशक्त प्रतिपक्षका रूपमा उभ्याउन सकिरहेको छैन। सत्तापक्षले विकास र समृद्धिको भाष्य सिर्जना गरेको छ, तर यो भाष्यमा लोकतन्त्र सुरक्षित रहन्छ भन्ने सुनिश्चितता छैन। विकास र समृद्धिको यात्रामा भुईंतहमा जनताको अधिकार सुनिश्चित गरिरहन र त्यसका परिणामलाई आम जनताको तहसम्म समान वितरण हुने गरी नीतिहरूको तर्जुमा गर्न प्रतिपक्षले रचनात्मक भूमिका खेल्न सक्छ। रचनात्मक भूमिकाको अर्थ हो, आलोचनात्मक टिप्पणी, जनताप्रति इमानदारी र जनपक्षधर विकल्पको सिर्जना। के कांग्रेसले आफूलाई रचनात्मक भूमिका खेल्न सक्ने गरी उभ्याउन सक्ला ? जवाफ सुमधुर नहुने मात्र होइन, तीक्ततापूर्ण पनि हुन सक्छ। समाजवादी नीतिसहित जन्मिएको कांग्रेसले प्रजातन्त्रपछि पहिलो सरकार सञ्चालनको अवसर पाउँदा बिर्ता प्रथा उन्मूलन गरेर वैयक्तिक स्वतन्त्रता सुनिश्चिततासँगै सामन्तकालीन नीतिलाई विस्थापन गर्ने प्रयास अवश्य गरेको हो, तर भूमिसुधारप्रतिको उपेक्षासँगै सुरु कांग्रेसको खुला बजार अर्थतन्त्रले प्रजातन्त्रको पुनस्र्थापनालगत्तै स्थान पायो। एकातिर उदार अर्थतन्त्रको अभ्याससँगै बन्द भइरहेका ठूला उद्योगहरू र अर्कोतिर जीवनशैलीमा न्यूनतम गुणस्तर प्राप्त हुने गरी बढिरहेको जनचेतनाको बीचबाट देश द्वन्द्वमा गएको यथार्थलाई कांग्रेसले बिर्सनु हुँदैन। विडम्बना कांग्रेसले कहिल्यै आफ्ना नीतिहरूको समीक्षा गर्ने जोखिम उठाए। बरु एकपछि अर्को गर्दै गल्तीहरूको पहाड सिर्जना गयो। परिणाम प्रजातन्त्रका निम्ति सशस्त्र संघर्ष गरेको पार्टीभित्रबाटै निरंकुशता मौलाउने अवसर सिर्जना गरियो। प्रतिगमनविरोधी आन्दोलनमा सफल नेतृत्वदायी भूमिका खेलेर कांग्रेसले आफ्नो गरिमा पुनः स्थापित गर्ने प्रयास अवश्य गरेको हो, तर उसको पराजयका लागि पहिलो जिम्मेवार ऊ आफैं हो। पछिल्ला दस वर्षमा उसले खेलेको भूमिका, देश अप्ठेरोमा फसिरहेको बेला कायम उसको मौनता, सतहमा आएका ठूला मुद्दामा उसको अलोकप्रिय पक्षधरताले कांग्रेसको गरिमामय इतिहासमा बादल लगाइदियो। अप्रिय वर्तमानले जतिसुकै सुन्दर इतिहास पनि ओझेलमा पार्न सक्छ भन्ने शिक्षा बनेको छ कांग्रेस। जिल्ला सभापतिहरूको भेलामा व्यस्त कांग्रेसका लागि आफैंले सिर्जना गरेको शिक्षा पाठ बन्न सक्छ। तीक्ततापूर्ण वर्तमान परिवर्तन गर्न चाहने हो भने सबैभन्दा पहिला ऊ आफूले निर्वाह गरेका भूमिकाको कठोर समीक्षा गर्न तयार हुनुपर्छ। यसका लागि केवल वृद्ध नेताहरू होइन, आफूलाई युवा दाबी गर्ने र संरचनात्मक परिवर्तनको वकालत गरिरहेका युवा नेताहरू पनि तयार हुनुपर्छ। साथसाथै पार्टीभित्र आन्तरिक लोकतन्त्रलाई जीवित राख्न सक्ने एवं कांग्रेसको वैकल्पिक भूमिका दिन सक्ने नेतृत्व तयार गर्नुपर्छ।"
कांग्रेस जिल्ला सभापति भेला : आन्तरिक एकतामा जोड,"हेटौंडा : मंगलबारदेखि सुरु कांग्रेसको जिल्ला सभापति भेलामा नेताहरूले आन्तरिक एकतामा जोड दिएका छन्। हेटौंडास्थित पल्पसा हलमा भएको उद्घाटन सत्रमा बोल्ने सबै वक्ताले भेलाबाट पार्टीभित्रको गुटउपगुटको अन्त्य भएको सन्देश दिनु पर्नेमा जोड दिए। गएको निर्वाचनपछि कांग्रेसभित्र शीर्ष नेताबीचमै मतभेद देखिएका बेला सुरु भएको सभापति भेलामा केन्द्रीय नेताहरूलाई एकमत भएर अघि बढ्न दबाब सिर्जना भएको छ। कांग्रेसभित्र सभापति देउवाबाहेकको समूहबीचमा पछिल्लो समयमा आरोपप्रत्यारोप बढ्न थालेको थियो, जुन सभापति भेलामा समेत प्रकट हुने आशंका गरिएको थियो। तर संस्थापन इतर वरिष्ठ नेता रामचन्द्र पौडेलले नै भने, यो भेलाको एजेन्डा नै एकता भएको महसुस हुन थाल्यो। तीन दिनसम्म चल्ने सभापति भेलाको उद्घाटन सत्रमा महामन्त्री शशांक कोइराला, संसदीय दलका उपनेता विजय गच्छदार, उपसभापति विमलेन्द्र निधि, वरिष्ठ नेता रामचन्द्र पौडेल र सभापति शेरबहादुर देउवा बोलेका थिए। भेलालाई सम्बोधन गर्दै सभापति देउवाले पार्टीको बागडोर आफूले सम्हालेदेखि संविधान कार्यन्वयनमा व्यस्त भएकाले पार्टीको सन्दर्भमा कतिपय कमजोरी देखिएको स्विकार गरे। भेलामा लिखित सम्बोधन गरेका सभापति देउवाले पार्टीभित्रको असन्तुष्टिका कतिपय कुरा जायज भएको समेत स्विकारे। उनले भने, तर कतिपय कुरा साथीहरूले अतिरञ्जित समेत गर्ने गर्छन्। उनले केही काम गर्न ढिलाइ भए पनि राष्ट्रिय महत्वपूर्ण केही कामअगाडि बढेको दाबी गरे। आफ्ना लागि राष्ट्र, लोकतन्त्र र कांग्रेसभन्दा प्रिय वस्तु केही नभएको भन्दै उनले बाँकी जीवन पनि यसैमा समर्पण गर्ने बताए। वरिष्ठ नेता रामचन्द्र पौडेलले पार्टीभित्र वैमनश्यता रहेकै कारण एकताको कुरा उठेको भन्दै भावनात्मक एकतामा जोड दिए। एकता भावनात्मक हुनुपर्यो, हात मिलेर मात्रै भएन, मन मिल्नु पर्यो, पौडेलले भने, केही गरौं गरौं, मिलौं मिलौं लाग्ने खालको एकता हुनु पर्यो। दरिलो एकता नभए कम्युनिस्टसँग लड्न नसकिने भन्दै उनले सभापति देउवासँग पनि यसबारे कुरा राखेको बताए। उनले पार्टी एकता बलियो बनाउन सुझाव दिन जिल्ला सभापतिहरूलाई अनुरोध गरे। समस्या कहाँ छ भन्ने कुरा तपाईंहरूलाई थाहा छ, कार्यकर्तासम्म भिडेर काम गर्ने तपाईंहरूले हो, उनले भने, एकताको आधार के हुने भन्ने पनि तपाईंहरूले भन्न सक्नुहुन्छ, पार्टीलाई एक बनाउन भूमिका खेल्नुहोला। उपसभापति विमलेन्द्र निधिले भेलाले एकताको सन्देश दिनुपर्ने तर्क गरे। आरोपप्रत्यारोपमा नउत्रौं, निराश नहोऔं, आवेग, रिसमा नआऔं, निधिले भने, त्यति भएपछि हामी हुन्छौं। संसदीय दल उपनेता विजयकुमार गच्छदारले पार्टीमा एक हुने हो भने पाँच वर्षमा पार्टीलाई पुरानै अवस्थामा फर्काउन सकिने दाबी गरे। केन्द्रको गुट उपगुटमा जिल्ला सभापतिहरू लाग्नु हुँदैन, एक भएर अघि बढ्नुपर्छ, उनले भने। महामन्त्री शशांक कोइरालाले एकता नभएसम्म कांग्रेसको भविष्य नभएको भन्दै भेलाबाट एक भएर राष्ट्र निर्माणमा लाग्न अनुरोध गरे। कम्युनिस्ट एकताभन्दा पनि गुटउपगुट भएको कारण अघिल्लो चुनावमा हारियो, उनले भने, एकजुट भएको भए कम्युनिस्ट एकताले कुनै असर गर्न सक्दैनथ्यो। बुधबारदेखि सुरु हुने बन्द सत्रमा सभापतिहरूले विधान संशोधन र केन्द्रीय नेतृत्वबारे धारणा राख्ने तयारी गरेका छन्। उद्घाटन सत्रमा सभापति देउवाले महासमिति बैठकबाट विधान संशोधन हुने बताएका छन्। पार्टीको विधानमा समसामयिक संशोधन गर्न आवश्यक छ, भेलाको एजेन्डा पनि यो छ, उनले भने विभागहरू गठन गर्ने र महासमितिको बैठकबाट विधान संशोधन गर्ने काम चाँडै गरिनेछ। कांग्रेसमा पौडेल र सिटौला समूहले तत्काल विधान संशोधन गरेर प्रादेशिक संरचनाअनुसार संगठन निर्माण गर्न दबाब दिइरहेका छन्। सिटौला मञ्चमा बसेननहेटौंडामा सोमबार साँझ बसेको केन्द्रीय समिति बैठकमा नेताहरू सिटौला र बलबहादुर केसीले आफूले पनि पूर्वपदाधिकारीको हैसियतमा सम्बोधन गर्न पाउनु पर्ने माग गरेका थिए। सभापति देउवाले भने महामन्त्री, उपसभापति, वरिष्ठ नेता र संसदीय दलका उपनेतालाई बोल्ने मौका दिएका थिए। उद्घाटन सत्रमा सहभागी भए पनि नेता सिटौला असन्तुष्टि स्वरूप मञ्चमा बस्न गएनन्। उद्घोषक पार्टीका मुख्य सचिव कृष्णप्रसाद पौडेलले पटकपटक सिटौलालाई मञ्चमा आएर आसन ग्रहण गर्न बोलाएका थिए। सिटौला भने मञ्चभन्दा तल पहिलो लहरमा बसेका थिए।"
कांग्रेस जिल्ला सभापतिको भेलामा बन्द सत्र सुरु,"हेटौंडा : कांग्रेस जिल्ला सभापतिहरूको भेलामा बुधबार बिहानदेखि बन्द सत्र सुरु भएको छ। हेटौंडास्थित पल्पसा हलमा मंगलबारदेखि सुरु भएको भेलामा आज जिल्ला सभापतिहरूले प्रदेशगत समूहमा छलफल गरी आआफ्ना निष्कर्ष भेलामा सुनाउने कार्यक्रम छ। त्यसका लागि बन्दसत्रमा प्रदेशगत हिसाबमा सातवटा समूह बनाइएको छ। हरेक प्रदेशभित्रका जिल्ला सभापतिहरूले छलफल गरी पार्टी नेतृत्वसमक्ष आआफ्ना निष्कर्षहरू सुनाउने तयारी छ। आजदेखि कांग्रेस सभापति भेला कांग्रेस प्रशिक्षण : एकताको ब्यानरमुनि आरोपप्रत्यारोप कांग्रेसको अप्रिय वर्तमान कांग्रेस जिल्ला सभापति भेला : आन्तरिक एकतामा जोड कांग्रेसका नेताहरू चन्द्र भण्डारी, धनराज गुरुङ, गगनकुमार थापा, जीवन परियार, गुरूराज घिमिरे, प्रदीप पौडेल, रामकृष्ण यादव र किरण यादवले ५१ पृष्ठ लामो प्रतिवेदन भेलामा बाँडेका छन्। यी नेताहरूले यसअघि नै केन्द्रीय सिमितिमा पेश गरेको यो प्रतिवेदन जिल्ला सभापतिहरूले पनि उठाइदिउन् भन्ने उद्देश्य राखेको भेलाका सहभागीले बताएका छन्। बन्द सत्र चलिरहँदा सभापति शेरबहादुर देउवा, वरिष्ठ नेता रामचन्द्र पौडेल, उपसभापति विमलेन्द्र निधि, संसदीय दलका उपनेता विजय गच्छदार, महामन्त्रीद्वय सशांक कोइराला र पूर्णबहादुर खड्का तथा नेता प्रकाशशरण महत मञ्चमा देखिएका छन्। कतिपय नेता भने बन्दसत्र छोडेर काठमाडौं फर्किएको भेलाका सहभागीले बताएका छन्। भेला बिहीबारसम्म चल्नेछ।"
चिनियाँ रेल नेपाल पुग्छ : राष्ट्रपति सी,"बेइजिङ : चिनियाँ राष्ट्रपति सी चिनफिङले ल्हासा हुँदै सिगात्से पुगेको रेल केही वर्षभित्रै काठमाडौं पुग्ने आशा व्यक्त गरेका छन्। पिपल्स ग्रेट हल अफ चाइनामा बुधबार शिष्टाचार भेटका लागि पुगेका प्रधानमन्त्री केपी शर्मा ओलीसहितको सरकारी प्रतिनिधिमण्डलसामु राष्ट्रपति सीले त्यस्तो आशा व्यक्त गरेका हुन्। चक्रपथमा मोनो रेल सञ्चालन गर्ने जिम्मा चिनियाँ कम्पनीलाई चिनियाँ लगानीकर्तासँग ज्वाइन्ट भेन्चर गर्ने निजी क्षेत्रको चाहना उर्जा, रेल र पुनर्निमाणमा चीनसँग सम्झौता : प्रधानमन्त्री बुधबार प्रधानमन्त्री ओली र चिनियाँ राष्ट्रपतिबीच भेटवार्ता चिनियाँ लगानीकर्ता करीब ९ सय मेगावाट क्षमताका आयोजनामा लगानी गर्ने प्रधानमन्त्री ओली र चिनियाँ राष्ट्रपतिबीच बेइजिङमा भेटवार्ता प्रधानमन्त्री ओली असार ५ गतेदेखि चीनको ६ दिने औपचारिक भ्रमणमा छन्। त्यस क्रममा बुधबार उनले राष्ट्रपति सीसँगको भेटवार्तामा झन्डै सवा घण्टा बिताए। त्यसमध्ये पहिलो २० मिनेट प्रधानमन्त्री ओली र राष्ट्रपति सीबीच एकल वार्ता (वान टू वान) भएको थियो। त्यसपछि राष्ट्रपति सीसहितको प्रतिनिधिमण्डल र प्रधानमन्त्री ओलीसहितको प्रतिनिधिमण्डलबीच छलफल भयो। दुवै प्रतिनिधिमण्डलको भेट हुँदै गर्दा केही मिनेट मिडियाकर्मीलाई फोटो खिच्ने समय दिइएको थियो। मिडियाको उपस्थिति रहेकै बेला राष्ट्रपति चिनफिङले नेपाले अख्तियार गरेको एक चीन नीतिप्रति खुसी व्यक्त गरेका थिए। नयाँ संविधान चुनाव हुँदै नयाँ सरकार र राजनीतिक स्थायित्व प्राप्त गरेकोमा आफूहरू खुसी भएको र चीन नेपालको समृद्धिका लागि सहायता गर्न तयार रहेको बताएका थिए। आफू स्वतन्त्र एवं अखण्ड नेपालको पक्षमा रहेको उनको भनाइ छ। व्यस्त सेड्युलबीच सी र नेपाली प्रतिनिधिमण्डलबीच भेटवार्ता चलेको थियो। नेपाली प्रतिनिधिमण्डल पिपल्स ग्रेट हल अफ चाइनातिर जाँदै गर्दा उत्तर कोरियाली नेता किम जोङ उन फर्किंदै थिए भने भेटवार्तापछि पपुवा न्युगिनी र बोलिभियाको प्रतिनिधिमण्डलसँग भेटवार्ता सुरु भएको थियो। भेटवार्तापछि पत्रकारसँग कुरा गर्दै परराष्ट्रमन्त्री प्रदीप ज्ञवालीले राष्ट्रपति सीसँग अत्यन्त सौहार्दपूर्ण कुराकानी भएको बताए। केरुङकाठमाडौं रेल जोड्ने विषयलाई सीले चासोपूर्वक हेरेको बताउँदै ज्ञवालीले उनलाई उद्धृत गर्दै भने, अहिले सांघाई, ल्हासा हुँदै सिगात्से पुगेको रेल काठमाडौं पुग्छ। जसले नेपालको विकास र समृद्धिमा भरपुर सहयोग पुग्ने विश्वास हामीले लिएका छौं। सन् २०१६ मार्चमा पहिलो पटक प्रधानमन्त्रीका हैसियतमा केपी ओलीले चीन भ्रमण गरेपछि केरुङकाठमाडौं रेलमार्ग निरन्तर चर्चाको विषय बन्दै आएको छ। उक्त भ्रमणका क्रममा ओलीले चीन सरकारसँग गरेको दसबुदे सहमतिको जगमा उक्त चर्चा हुँदै आएको हो। ओलीले चीनसँग पारवहन तथा व्यापार सन्धि गर्दै क्रस बोर्डर कनेक्टिभिटी बढाउने जुन समझदारी गरे, त्यो नेपाल चीन सम्बन्धमा कोसेढुंगा थियो। अगस्टसम्म सम्भाव्यता अध्ययन सक्ने, त्यसको डेढ वर्षभित्र डीपीआर तयार गर्ने र अर्काे पाँच वर्षमा रेलमार्ग निर्माण सक्ने अनुमान छ। तर दुई वर्ष बितिसक्दा पनि उक्त समझदारी कार्यान्वयनतिर बढ्न नसक्दा द्विदेशीय सम्बन्धमा चिसोपना आउन थालेको विश्लेषण हुन थालेका थिए। अहिलेको भ्रमण सम्बन्धलाई प्रगाढ एवं विश्वसनीय बनाउन केन्द्रित भएको देखिन्छ। प्रोजेक्टभन्दा मित्रता ठूलो प्राथमिकता हो। हामी सम्बन्ध अझ बलियो बनाउनेमा केन्द्रित छौं, परराष्ट्रमन्त्री ज्ञवालीले भने। चीनसँगको साझेदारीमा रेलमार्गलगायत कनेक्टिभिटी बढाउने कुरालाई सरकारले उच्च प्राथमिकतामा राखे पनि ढिलासुस्ती भएको उनले स्विकारे। सन् २०१६ मार्चमा सहमति बनेपछिको दुई वर्षमा हाम्रा राष्ट्रिय प्राथामिकता अरू नै थिए। सरकार परिवर्तन त्यही बेलामा भयो, त्यसपछि तीन तहको निर्वाचनमा मुलुक केन्द्रित हुँदा ती सहमति प्राथामिकतामा नपरेको साँचो हो, मन्त्री ज्ञवालीले भने, अहिले सरकार गठन भएसँगै पुनः ती सहमति हाम्रा प्रमुख प्राथमिकता हुन्। हिजो सहमति भएको थियो। अहिले सम्भाव्यता अध्ययनमा पुगेको छ। अब बिस्तारै प्रक्रिया बढ्छ र रेल काठमाडौं पुग्छ। भेटवार्तामा आगामी अगस्टसम्म रेलमार्ग निर्माणको प्रारम्भिक सम्भाव्यता अध्ययन सक्ने, त्यसको डेढ वर्षभित्र डीपीआर तयार पारिसक्ने र अर्को पाँच वर्षमा रेलमार्ग निर्माण सम्पन्न गरिसक्ने मोटामोटी अनुमान गरिएको छ। तर रेलमार्ग निर्माण अनुदान वा ऋण सहायता केकसरी गरिने अझै टुंगिएको छैन। सम्भाव्यता अध्ययनपछि फन्डिङ मोडालिटी बनाउने योजना भएको परराष्ट्रमन्त्री ज्ञवालीले बताए। भूबनोटका हिसाबले भौगर्भिक अध्ययनका लागि केही समय लाग्ने देखियो, उनले भने, तर रेल हाम्रा लागि सपना नभई वास्तविकताको विषय बन्नेछ। यसले हाम्रो एकतर्फी परनिर्भरताको अन्त्य मात्रै गर्दैन, व्यापारमा विविधीकरण पनि गर्छ। त्यसकारण चीनसँगको कनेक्टिभिटी हाम्रा लागि महŒवपूर्ण हो। सीसँगको भेटवार्तापछि ज्ञवालीले उनको नेपालप्रतिको सद्भाव र प्रतिबद्धताहरूले उत्साहित बनाएको बताए। वीरआरआईअन्तर्गत ट्रान्स हिमालय मल्टी डायमेन्सनल कनेक्टिभिटीको फ्रेमभित्र रहेर नेपालले जोड दिएको पूर्वाधार विकासमा चीनको दरिलो समर्थन छ। राष्ट्रपति सीले समृद्ध नेपाल, सुखी नेपाली अभियान पूरा गर्न चीन सदैव तयार भएको बताउनुभयो। नेपालले विकासको स्वतन्त्र छनोटको जुन बाटो रोजेको छ, त्यसमा चीनको समर्थन रहेको जनाउनुभयो, ज्ञवालीले सीलाई उद्धृत गर्दै थपे, नेपालमा संक्रमणकालको अन्त्य एवं निर्वाचन र राजनीतिक स्थायित्व प्राप्त हुनु एक छिमेकीको नाताले हाम्रा लागि सुखद कुरा हुन्। सीले छिमेकीहरूबीचको आपसी सम्बन्धलाई कुनै पनि देशले अस्वाभाविक हिसाबले लिन नुहने पनि बताएका छन्। नेपालले अर्को कुनै छिमेकीसँग घनिष्ट सम्बन्ध बनाउँदा चीनलाई फरक नपर्ने र नेपालले चीनसँग सम्बन्ध विस्तार गर्दा अरूको पनि टाउको दुखाइको विषय हुन नहुने उनको भनाइ छ। नेपालले अरू कुनै राष्ट्रसँग मैत्रीपूर्ण एवं घनिष्ठ सम्बन्ध राख्दा त्यो चीनको टाउको दुखाइको विषय हँुदैन। त्यो नेपालको स्वतन्त्र छनोट गर्ने अधिकार हो, सीलाई उद्धृत गर्दै ज्ञवालीले भने, चीनसँग विशेष सम्बन्ध भएमा अरू कुनै देशले असन्तुष्ट हुनु आवश्यक छैन। यसलाई स्वाभाविक मान्नुपर्छ। सीले भारतीय प्रधानमन्त्री नरेन्द्र मोदीसँगको भेटको प्रसंग पनि वार्तामा राखेका थिए। चीन र भारतबीच भएका अनौपचारिक भेटमा भारतका प्रमसँग पनि क्षेत्रीय विकासमा सहयोग गर्ने कुरा भएको उनले बताएका थिए। ज्ञवालीले सीको भनाइलाई उद्धृत गर्दै भने, क्षेत्रीय विकासमा ध्यान केन्द्रित गर्न सके अरू देशले पनि लाभ लिन सक्छन् भन्ने कुरा भारतका प्रधानमन्त्रीसँग भएको थियो। भेटवार्तामा पूर्वाधार विकासका कुरा बढी केन्द्रित भए। उत्तरदक्षिण करिडोर, थप हवाई उडान, तिब्बततिरका आठ वटा नाकाबाट खाद्यान्नलगायत सामग्री आपूर्ति गर्न सक्ने, तातोपानी नाका खोल्ने कुरा छलफलका मुख्य विषय थिए। राष्ट्रपति सीले नेपाली उत्पादनको बजार चीनमा खोज्न प्रोत्साहन गरिने बताउँदै जडिबुटीलगायत उत्पादनको बजार विस्तार गर्न सघाउने पनि बताए। सीलाई प्रधानमन्त्री ओलीले नेपाल भ्रमणको निम्तासमेत दिएका छन्। नेपाल भ्रमण गर्ने इच्छा राखेको र छिट्टै कूटनीतिक च्यानलमार्फत दुवै देशलाई अनुकूल हुने मिति तय गरेर भ्रमणमा आउने उनले वचन दिएका छन्। भेटवार्तामा प्रधानमन्त्री ओलीले पनि तीन तह निर्वाचनपछि नेपाल राजनीतिक स्थायित्व प्राप्त गरी समृद्धिको चरणमा पुगेको र सीसँगको भेटमा चीनसँगको मित्रतालाई अझ दरिलो एवं विश्वसनीय बनाउन आफू भ्रमणमा आएको बताएका थिए। उनले राष्ट्रपति विद्यादेवी भण्डारीको शुभकामना र शुभेच्छा सुनाएका थिए। तयारी पूरा नभएकाले पारवहन सन्धिको प्रोटोकलमा हस्ताक्षर हुन नसकेको परराष्ट्रमन्त्री ज्ञवालीले बताए। आगामी जुलाईमा त्यसमाथि थप गृहकार्य हुने र चाँडै नै हस्ताक्षर हुने पनि उनको दाबी छ। पारवहन तथा व्यापार सन्धिको प्रोटोकल हस्ताक्षर जुलाईमा टुंगिन्छ, बिहीबार हस्ताक्षर हुने एमओयूमा उक्त कुरा उल्लेख हुन्छ, उनले भने, पहिलो पटक भूपरिवेष्ठित अवस्थाबाट भूजडित हांै भन्ने आभास यसले दिलाउँछ। त्यसकारण विस्तृतमा तयारी गरेपछि यो टुंगिन्छ।"
पार्टी एकता गर्न दुई राप्रपाबीच छलफल सुरु,"काठमाडौं : पार्टी एकताका लागि राप्रपा र राप्रपा प्रजातान्त्रिकबीच औपचारिक छलफल सुरु भएको छ। दुवै पार्टीद्वारा गठित वार्ता समितिबीच मंगलबार पहिलो चरणमा छलफल भएको छ। बालुवाटारस्थित एउटा रेस्टुरेन्टमा दिउँसो करिब दुई घण्टा भएको छलफल सकारात्मक रहेको वार्तामा सहभागी दुवै पार्टीका नेताले जानकारी दिए। राप्रपा प्रजातान्त्रिकका वरिष्ठ उपाध्यक्ष एवं वार्ता टोलीका संयोजक दीपक बोहोराले वार्ता सकारात्मक भएको प्रतिक्रिया दिए। हामीबीच कुनै सैद्धान्तिक मतभेद छैन। तल्लो तहबाट पनि पार्टी एकता गर्न दबाब आइरहेको छ, उनले भने, प्रारम्भिक चरणको वार्ता भयो, सकारात्मक छ। राप्रपाका नेता एवं वार्ता समिति सदस्य टंक ढकालले पार्टी एकता गर्नुपर्नेमा सबै नेता एकमत रहे पनि एकताको आधार खोजी गर्ने गरी आगामी वार्तामा छलफल हुने जानकारी दिए। पहिलो बैठक भएकाले सबै नेताले आआफ्नो धारणा राख्ने काम भयो, वार्ता समिति सदस्य ढकालले भने, आगामी बैठकमा पार्टी एकताको आधार के हो भन्नेमा छलफल केन्द्रित गर्ने सहमति भएको छ तर जसरी भए पनि पार्टी एकता हुनुपर्ने सबैको निष्कर्ष छ। आगामी साता दोस्रो चरणको वार्ता हुने र त्यसले एकताका आधार तयार पार्ने राप्रपा वार्ता कमिटी संयोजक बुद्धिमान तामाङले बताए। राप्रपाका तर्फबाट गठित वार्ता समितिमा उपाध्यक्ष बुद्धिमान तामाङ, राजेन्द्र लिङदेन र टंक ढकाल छन्। राप्रपा प्रजातान्त्रिकका तर्फबाट भने वरिष्ठ उपाध्यक्ष दीपक बोहोरा, उपाध्यक्ष विक्रम पाण्डे, महामन्त्री सुनील थापा र अर्का नेता ठाकुर शर्मा छन्। २०७३ मंसिरमा पार्टी एकता गरी फागुनमा एकता महाधिवेशन गरेका दुई दल राप्रपा र राप्रपा प्रजातान्त्रिक प्रदेश र संघीय निर्वाचनको संघारमा विभाजित भएका थिए। निर्वाचनमा लज्जास्पद हार बेहोरेका दुवै दलले पार्टी विभाजनलाई पराजयको प्रमुख कारण भएको निष्कर्ष निकाल्दै एकतामा जोड दिँदै आएका छन्। पञ्चायती व्यवस्था अन्त्यसँगै पूर्वपञ्च मिलेर राष्ट्रिय प्रजातन्त्र पार्टी गठन प्रक्रिया सुरु भएको थियो। सूर्यबहादुर थापा, लोकेन्द्रबहादुर चन्द, पशुपतिशमशेर राणा, राजेश्वर देवकोटा, कमल थापालगायत पञ्चायती पृष्ठभूमिका नेता राप्रपा गठनमा जुटेका थिए। २०४७ जेठ १५ गते राप्रपा स्थापना भयो र पार्टी स्थापना भएकै दिन विभाजित पनि भयो। छुट्टाछुट्टै दुई समूहले राप्रपा स्थापनाको घोषणा गरे। स्थापनाकै दिन चन्द र राप्रपा थापा गरी राप्रपा दुई समूहमा विभाजित भयो। २०४८ सालमा एकीकृत भएको राप्रपाले २०५१ सालको मध्यावधि निर्वाचनमा १९ सिट जित्यो। पार्टीका नेताद्वय सूर्यबहादुर थापा र लोकेन्द्रबहादुर चन्द प्रधानमन्त्री बने। २०५४ सालमा फेरि विभाजित भयो। विभाजनसँगै २०५६ सालको आम निर्वाचनमा थापा समूहले ११ सिट जित्यो। चन्द पक्षले भने एउटै सिट नजितेपछि सोही वर्ष राप्रपा एकीकरण भएको थियो। तर एकताप्रति असन्तुष्टि जनाउँदै नेता राजेश्वर देवकोटाले राप्रपा राष्ट्रवादी गठन गरे। राजा ज्ञानेन्द्रको प्रत्यक्ष शासनका बेला २०६२ सालमा कमल थापाले पार्टी विभाजन गर्दै राप्रपा नेपाल गठन गरे, जुन राप्रपाको तेस्रो फुट थियो। लगत्तै राप्रपाभित्र पनि सूर्यबहादुर थापा र पशुपतिशमशेर राणाबीच असन्तुष्टि बढ्दै जाँदा थापाले नयाँ पार्टी गठन गरे, राष्ट्रिय जनशक्ति पार्टी। २०६४ सालको संविधानसभाको पहिलो निर्वाचनमा तीनै दलले नराम्ररी पराजय भोगेपछि फेरि एकीकरण अभ्यास सुरु भयो र २०७० सालमा राप्रपा र राजपाबीच एकीकरण भयो। २०७३ मंसिरमा राप्रपा र राप्रपा नेपालबीच एकीकरण भयो। तर सरकारमा सहभागिताको विषयमा अघिल्लो वर्ष साउनमा अध्यक्ष कमल थापा र वरिष्ठ नेता राणाबीच विवाद बढ्दै गएपछि राणाले राप्रपा प्रजातान्त्रिक गठन गरे। अर्का नेता डाप्रकाशचन्द्र लोहनीले एकीकृत राप्रपा राष्ट्रवादी गठन गरे।"
"नेकपाका तीन आयोग, आठ केन्द्रीय निकायः जेष्ठ मञ्चका अध्यक्षको हैसियत पोलिटब्युरो समान","काठमाडौं : नेपाल कम्युनिस्ट पार्टी (नेकपा) ले तीन आयोगसहित आठबाट केन्द्रीय निकायको व्यवस्था गरेको छ। नेकपाको अन्तरिम विधानको धारा १७ मा तीन आयोगसहित आठ केन्द्रीय निकायको व्यवस्था गरिएको छ। अन्तरिम विधानका अनुसार राष्ट्रिय महाधिवेशन, केन्द्रीय कमिटी, केन्द्रीय अनुशासन आयोग, केन्द्रीय लेखा परीक्षण आयोग, केन्द्रीय निर्वाचन आयोग, राष्ट्रिय परिषद, केन्द्रीय सल्लाहकार परिषद र केन्द्रीय ज्येष्ठ कम्युनिस्ट मञ्चको व्यवस्था छ। राष्ट्रिय महाधिवेशन पार्टीको सर्वोच्च संस्था हुने व्यवस्था विधानमा उल्लेख छ। महाधिवेशन प्रत्येक पाँचपाँच वर्षमा गरिने छ। विशेष अवस्थामा राष्ट्रिय महाधिवेशन बढीमा छ महिनासम्मपछि सार्न सकिने व्यवस्था विधानमा छ। आगामी महाधिवेशन पार्टी एकता घोषणा भएको दुई वर्षभित्र एकता र सहमतिको महाधिवेशन सम्पन्न गर्नु पर्ने विधानमा उल्लेख छ। केन्द्रीय कमिटी दुई महाधिवेशनबीच पार्टीको सर्वोच्च कार्यकारी अङ्ग हुने उल्लेख छ। केन्द्रीय कमिटी महाधिवेशनप्रति उत्तरदायी रहनेछ , राष्ट्रिय महाधिवेशनबाट नयाँ केन्द्रीय कमिटी निर्वाचित भएकोपछि पुरानो केन्द्रीय कमिटी स्वतः विघटन हुने व्यवस्था विधानमा छ। महाधिवेशन नहुदासम्म दुई अध्यक्ष हुने व्यवस्था विधानमा छ। त्यस्तै विधानमा दुई वरिष्ठ नेता, एक महासचिव, एक प्रवक्ता सहित ४४१ सदस्यीय केन्द्रीय कमिटी, केन्द्रीय कमिटीको एकतिहाईको पोलिटब्यूरो र ४५ सदस्यीय स्थायी कमिटी हुने व्यवस्था छ। आयोग र सल्लाहकार परिषदको अध्यक्षको हैसियत स्थायी कमिटी सदस्य सरह केन्द्रीय अनुशासन आयोग, केन्द्रीय लेखा परीक्षण आयोग, केन्द्रीय निर्वाचन आयोग, राष्ट्रिय परिषद, केन्द्रीय सल्लाहकार परिषदका अध्यक्षको हैसियत स्थायी कमिटीको सदस्य सरह हुने छ। आयोग र सल्लाहकार परिषदको अध्यक्षले केन्द्रीय कमिटी, पोलिटब्यूरो र स्थायी कमिटीको बैठकमा भाग लिन पाउनेछन्। तीनवटै आयोग अध्यक्ष, सचिवसहित नौ सदस्यीय हुने व्यवस्था गरिएको छ । आयोगका सचिवको पोलिब्यूरो र सदस्य केन्द्रीय सदस्य सरह हुनेछन्। आयोगका अध्यक्ष, सचिव र आयोग राष्ट्रिय महाधिवेशनबाट निर्वाचित हुनेछन् । तीन वटै आयोग स्वायत्त हुने व्यवस्था विधानमा छ। आयोगले विधानको अधिनमा रही आफ्नो कार्यसम्पादन नियमावली आफै बनाई पृथकीकरणको सिद्धान्त अनुरुप स्वतन्त्रण ढंगले काम गर्नेछन्। विधानमा भनिएको छ, आयोगका सदस्य पार्टीको अन्य कुनै कमिटी संगठित हुन पाउने छैनन्। आयोगका कुनै पदाधिकारी वा सदस्यले पार्टी सिद्धान्त, कार्यक्रम, नीति र विधान विपरीत काम गरेमा केन्द्रीय कमिटीको दुईतिहाई बहुमतले अविश्वासको प्रस्तावद्वारा पदमुक्त गर्न सक्नेछ। त्यस्तो कारवाही अनुमोदनका लाग राष्ट्रिय महाधिवेशसन समक्ष प्रस्तुत गर्नुपर्ने छ। सल्लाहकार परिषदमा केन्द्रीय कमिटीको ५० प्रतिशतभन्दा बढी नहुने गरी गठन गर्न सकिने छ। सल्लाहकार परिषदमा अध्यक्ष, सचिव र सदस्य हुनेछन्। अध्यक्षको स्थायी कमिटी, सचिव पोलिटब्यूरो र सदस्यको हैसियत केन्द्रीय सदस्य सरह हुने विधानमा व्यवस्था गरिएको छ। केन्द्रीय कमिटीले अध्यक्ष, सचिव र आवश्यक संख्यामा सदस्यसहित ज्येष्ठ कम्युनिस्ट मञ्च गठन गर्न सक्ने छ। केन्द्रीय ज्येष्ठ कम्युनिस्ट मञ्चका अध्यक्षको हैसियत भने पोलिटब्युरो सदस्य सरह हुने व्यवस्था विधानमा छ। सचिव र सदस्यको हैसियत केन्द्रीय सदस्य सरह हुनेछ। राष्ट्रिय परिषद्को व्यवस्था नेकपाको विधानले राष्ट्रिय परिषदको व्यवस्था समेत गरेको छ। विधानको २४ धारामा राष्ट्रिय परिषदको व्यवस्था छ। केन्द्रीय कमिटीका पदाधिकारी र सदस्यह, केन्द्रीय अनुशासन आयोग, केन्द्रीय लेखापरीक्षण आयोग र निर्वाचन आयोगका पदाधिकारी र सदस्यहरु राष्ट्रिय परिषदमा रहने व्यवस्था विधानमा छ। त्यस्तै केन्द्रीय सल्लाहकार परिषद् र केन्द्रीय ज्येष्ठ कम्युनिस्ट मञ्चका पदाधिकारी र सदस्य, प्रदेश कमिटीका पदाधिकारी र सदस्यहरु, जिल्ला कमिटीका अध्यक्ष, केन्द्रीय विभागका सचिव, जनवर्गीय संगठनका केन्द्रीय अध्यक्ष, उपयुक्त पदेन सदस्य संख्याको २५ प्रतिशतभन्दा बढी नहुने गरी केन्द्रीय कमिटीबाट मनोनित सदस्य पनि राष्ट्रिय परिषदमा रहने छन्। राष्ट्रिय परिषदले केन्द्रीय कमिटीका तर्फबाट प्रस्तुत राजनीतिक तथा संङ्गठनात्मक प्रतिवेदनमाथि छलफल गरी सुझाव दिने र राष्ट्रिय महत्वका विभिन्न प्रस्ताव पारित गर्न सक्ने छ।"
ओलीसी भेटवार्ता आज,"बेइजिङ : चीनको औपचारिक भ्रमणमा रहेका प्रधानमन्त्री केपी ओलीले आज चिनियाँ राष्ट्रपति सी चिनफिङसँग शिष्टाचार भेटवार्ता गर्दैछन्। भेटवार्तामा दुई पक्षीय हितका विभिन्न विषयमा छलफल हुने बताइएको छ। बेइजिङस्थित नेपाली दूतावासले आयोजना गरेको स्वागत समारोहमा सम्बोधन गर्दै प्रधानमन्त्री ओलीले भने, यसपटकको भ्रमण पहिलो प्रधानमन्त्रीकालमा चीनसँग भएका सहमतिसम्झौताहरूको कार्यान्वयन अघि बढाउनेतर्फ केन्द्रित हुने छ। ६ दिने औपचारिक भ्रमणका लागि मंगलबार साँझ ५ बजे चीनको राजधानी बेइजिङ आइपुगेका प्रधानमन्त्री ओलीलाई चीनको विदेश मन्त्रालयका सहायक मन्त्री झुयाङ हान हुई र चीनस्थित नेपाली राजदूत लीलामणि पौडेलले बेइजिङस्थित क्यापिटल अन्र्तराष्ट्रिय विमानस्थलमा स्वागत गरेका थिए। आफ्ना चिनियाँ समकक्षी ली खछियाङको औपचारिक निमन्त्रणामा चीन भ्रमणमा रहेका प्रधानमन्त्री ओलीले दूतावासको कार्यक्रममा नेपाल र चीनको सबन्धबारे चर्चा गर्दै आफूहरू एक चीन नीतिमा स्पष्ट रहेको प्रस्ट पारेका थिए। स्वागत समारोहमा सम्बोधनका क्रममा प्रधानमन्त्री ओलीले सरकारले चीनसँगको यातायात सञ्जाल विकास गर्ने मुद्दालाई उच्च प्राथामिकतामा राखेको बताए। यातायात अर्थतन्त्रको मेरुदण्ड हो। विकासशील होस् वा विकासोन्मुख जुन कुनै देशका लागि विकास, समृद्धि र सामाजिक आर्थिक परिवर्तनका लागि यातायात सञ्जाल महत्वपूर्ण माध्यम हो। त्यसमा पनि रेलवे कनेक्टिभिटीको हाम्रो सन्दर्भमा ठूलो महत्व छ, उनले भने, रेलवे कनेक्टिभिटीले अन्तराष्ट्रिय व्यापारको विविधिकरण र हाम्रो परनिर्भरता घटाउँछ। यसले पर्यटन प्रवद्र्धनसँगै आर्थिक विकासका विभिन्न आयामको ढोका खोल्छ। त्यसकारण रेलवे कनेक्टिभिटीको सम्झौतालाई कार्यान्वयन गर्नेतर्फ अघि बढ्न यो भ्रमण फलदायी हुनेछ। प्रधानमन्त्री ओलीले सडक, रेललगायत कनेक्टिभिटीका विषयका अलावा पर्यटनको विकास, त्यसमा दुई देशले लिन सक्ने लाभ, कृषि, उद्योग, प्रविधि आदि विभिन्न क्षेत्रमा सहकार्य गर्न सकिने बताए। उनले चिनियाँ व्यापारी, उद्योगीहरूलाई नेपालमा लगानी गर्न आमन्त्रण समेत गरे। रात्रीभोज कार्यक्रममा व्यापारिक क्षेत्रको प्रतिनिधित्व गर्ने चिनियाँहरूको उपस्थिति रहेको थियो। स्वागत समारोहको सम्बोधन चिनियाँ भाषामा सुरु गरेका प्रधानमन्त्री ओलीले चीन नेपालको भरपर्दो छिमेकी तथा मित्र राष्ट्र भएको बताए। प्रधानमन्त्री ओली भने, चीनले गरेको तीव्र विकासबाट नेपालले पनि लाभ लिन चाहेको र नेपाल चीनको बृहत् योजनाअन्तर्गतको बीआरआई परियोजनामा आबद्ध भइसकेको हालको परिस्थितिमा हिमाल वारिपारिको सञ्जाल बलियो बनाउने मेरो प्रयास रहन्छ। कार्यक्रममा प्रधानमन्त्री ओलीले अघिल्लो भ्रमणमा भएका सन्धि सम्झौताको कार्यान्वयन र थप नयाँ सम्झौताहरू गरिने बताए। सम्झौताहरू देशको सर्वोपरी हित हेरेर मात्र गरिने प्रधानमन्त्री ओलीले जानकारी दिए। सन् २०१६ मा ओलीले चीन सरकारसँग १० बुँदे सहमति गरेका थिए। जसमा ट्रान्स हिमालय नेटवर्कअन्तर्गत रेलवे, सडक मार्ग, क्रस बोर्डर ट्रान्समिसन लाइन, पारवहन लगायतका विषय बढाउने सहमति भएको थियो। दुई वर्षको अवधिमा उक्त सहमतिहरू कार्यान्वयनतर्फ बढ्न सकेका छैनन्। चिनियाँ पक्षले सहमति अघि बढाउने सन्दर्भमा नेपाली पक्ष उदासीन भएको भनेर अनौपचारिक रूपमा असन्तुष्टि जनाइरहेका बेला ओलीले पुनः आफूले गरेका सम्झौता अघि बढाउन प्रतिबद्ध भएको दोहोर्याएका हुन्। प्रधानमन्त्रीको ओलीलाई स्वागत गर्न आयोजित कार्यक्रममा चीन भ्रमणमा रहेका नेपाली टोली बाहेक चिनियाँ उच्च अधिकारी, व्यापारी तथा लगानीकर्ताहरूको पनि उत्साहपूर्ण उपस्थिति रहेको थियो। सो समारोहमा प्रधानमन्त्री ओलीले लुक वी नामक पत्रिकाको पनि विमोचन गरेका छन् भने बेइजिङस्थित नेपाली दूतावासको आधिकारिक विच्याटको पनि शुभारम्भ गरेका छन्। विच्याट चीनमा सामाजिक सञ्जालको रूपमा ख्यातिप्राप्त रहेको छ। प्रधानमन्त्रीको चीन भ्रमणको अवसरमा नेपालचीनबीचको रेलमार्ग अध्ययन गर्ने, तिब्बतमा खाद्यान्न ढुवानीका निम्ति नेपालको ८ ठाउँमा नाका खुलाउने, दुई देशबीच भएका पुराना सहमति कार्यान्वयन गर्न दुवै देशको परराष्ट्र मन्त्रालयहरूबीच संयन्त्र निर्माण गर्ने विषयहरूमा हस्ताक्षर हुने बताइएको छ। प्रधानमन्त्रीको हैसियतमा ओलीको यो दोस्रो चीन भ्रमण हो। भ्रमणका क्रममा प्रधानमन्त्री ओलीले आफ्ना चिनियाँ समकक्षी ली खछियाङ लगायत चिनियाँ कम्युनिस्ट पार्टीका शीर्ष नेतृत्वसँग दुई पक्षीय हितका विषयमा वार्ता गर्नेछन्। प्रधानमन्त्री ओली पत्नी राधिका शाक्य र ४ मन्त्रीहरू सहितको ११९ सदस्यीय प्रतिनिधिमण्डलको नेतृत्व गर्दै चीनको राजधानी आइपुगेका हुन्। आजै प्रधानमन्त्री ओलीले चीनस्थित नेपाली समुदायलाई पनि सम्बोधन गर्ने कार्यक्रम छ।"
आठ युवा नेताको कांग्रेस सुधार्ने सुत्र,"काठमाडौं : नेपाली कांग्रेसका युवा नेताहरुले सबल प्रतिपक्षका लागि पार्टीमा सशक्त नेतृत्वको खाँचो रहेको औँल्याएका छन् । मंगलबारदेखि मलवानपुरको हेटौडा भइरहेको काँग्रेसका जिल्ला सभापतिको भेलामा सात युवा नेताले आफ्नो संयुक्त लिखित धारणासहित वर्तमान शैली, नेतृत्व र वैचारिक अलमलबाट सशक्त प्रतिपक्षीय भूमिका निर्वाह हुन नसक्ने बताएका हुन् । कांग्रेस केन्द्रीय सदस्य चन्द्र भण्डारी, धनराज गुरुङ, गगनकुमार थापा, जीवन परियार, गुरूराज घिमिरे, प्रदीप पौडेल, रामकृष्ण यादव र किरण यादवले अब कांग्रेसको नयाँ मिसन तय गर्दै नयाँ युगका लागि नयाँ एजेण्डा बोकेर हिँड्न सक्ने गरी संगठनको खाका कोर्न जरुरी भएको र त्यस्तो एजेण्डा बोक्न सक्ने नेतृत्वको आवश्यकता औँल्याए । अहिलेको कम्युनिष्ट शक्तिसँग प्रतिस्पर्धा गर्ने र हिजोकोभन्दा पनि बलियो तथा जनमुखी संगठनका रुपमा कांग्रेसलाई डोर्याउने नेतृत्व चाहिएको बताउनुहुने उनीहरुको लिखित प्रस्तावमा यसका लागि कांग्रेस स्वयं रुपान्तरित हुनुपर्ने र यी सबको जग हाल्ने कामका लागि महासमिति बैठक सबैभन्दा उपयुक्त स्थान हो उल्लेख थियो । कांग्रेसले उठाएको विचार र राजनीतिक सोच राष्ट्रिय राजनीतिमा प्रभाबकारी हुँदा पनि पार्टी स्वयंले भने प्रतिनिधिसभा र प्रदेशसभा सदस्यको निर्वाचनमा किन जित्न सकिएन भन्ने गम्भीर प्रश्न खडा भएको उल्लेख गर्दै उनीहरुले यसको समीक्षाका लागि प्रजातन्त्र पुनःस्थापनापछि अहिलेसम्म कांग्रेस कहाँ चुक्यो त्यसको लेखाजोखा हुनुपर्नेगर्नुपर्ने धारणा व्यक्त गरे । लिखित प्रस्तावमा राष्ट्रिय राजनीतिमा कम्युनिस्ट सरकारले देखाएको संविधान र लोकतन्त्र विरोधी रवैयाको सशक्त मुकाविला र खबरदारीका लागि तथा लोकतन्त्र र संघीयताको सफल कार्यान्वयनका लागि कांग्रेस रक्षाकबच बन्नुपर्ने उल्लेख गरिएको थियो । केन्द्र तथा सबै प्रदेशमा रचनात्मकरुपमा प्रतिपक्षको भूमिका निर्वाह गर्नुपर्ने र पार्टीलाई संविधानले मार्गनिर्देश गरेअनुरुप तत्काल संघीय प्रणालीमा पार्टीको पुनःसंरचना गर्नुपर्ने सुझाव दिइएको थियो ।पार्टीलाई नयाँ स्वरूप दिनका लागि छलफल गर्दै गर्दा वैचारिक, सांगठनिक र नेतृत्वका बारेमा पनि थप छलफल हुनुपर्ने र विधानअनुसार नियमितरुपमा पनि अर्को साल फागुनमा पार्टीको १४औँ महाधिवेशन गर्नुपर्नेमा जोड दिइएको थियो । कांग्रेस केन्द्रीय कार्यसमिति बैठकको निर्णय अनुसार जिल्ला सभापतिको यो भेला भएको हो । जिल्ला सभापति भेला एवं ग्राम र नगरपालिका तहसम्मको पार्टीको सांगठनिक संरचना तथा भातृ र शुभेच्छुक संस्थामार्फत सुझाव बमोजिम पार्टीको विधानमा परिमार्जन एवं संशोधनलगायतको तयारी गरी आगामी भदौमा कांग्रेस महासमितिको बैठक बस्ने जनाइएको छ ।रासस"
रेशम चौधरीलाई रिहाइ गर्न राजपाको माग,"काठमाडौं : राष्ट्रिय जनता पार्टी (राजपा) नेपालले निर्वाचित सांसद रेशम चौधरीलाई शीघ्र रिहाइ गर्न सरकारसँग माग गरेको छ । सोमबार सुरु भई बुधबार सम्पन्न राजपा नेपालको राजनीतिक समितिको बैठकले सांसद चौधरीलगायत मधेश आन्दोलनका क्रममा विभिन्न जिल्लामा बन्दी बनाइएका नेता तथा कार्यकर्ताको मुद्दा फिर्ता गरी रिहाइ गर्न माग गरेको हो । बैठकले मधेश थरुहट आन्दोलनका क्रममा भएका ज्यादतीको छानविन गरी सत्यतथ्य जनसमक्ष ल्याउन सर्वोच्च अदालतका सेवानिवृत्त न्यायाधीश गिरिशचन्द्र लालको नेतृत्वमा गठित उच्चस्तरीय न्यायिक छानविन आयोगको प्रतिवेदन अविलम्ब सार्वजनिक गर्नसमेत माग गरेको छ । सरकार गठन हुँदाका बखत प्रधानमन्त्री केपी शर्मा ओलीले गरेको प्रतिबद्धताअनुसार यथाशीघ्र संविधान संशोधन गर्न बैठकले माग गरेको संयोजक महन्थ ठाकुरद्वारा जारी विज्ञप्तिमा जनाइएको छ । राजपा नेपालको विधान २०७४ को धारा२२ ९१०० मा राष्ट्रिय जनता पार्टी नेपालको केन्द्रीय महाधिवेशन एक वर्षभित्र सम्पन्न गरिनेछ, लेखिएकामा त्यसलाई दुई वर्षभित्र सम्पन्न गरिनेछ भनी संशोधन गर्ने निर्णय बैठकले गरेको छ । महाधिवेशन वैशाखमा राजपा नेपालले पार्टीको महाधिवेशन २०७६ साल वैशाख ७, ८ र ९ गते सम्पन्न गर्ने निर्णय गरेको छ । बैठकले पार्टी अध्यक्ष मण्डलमा प्रस्तुत गरिएको पार्टीको मस्यौदा विधान परिमार्जन गरी अर्को बैठकमा पेश गर्न सर्वेन्द्रनाथ शुक्ल, लक्ष्मणलाल कर्ण र वृशेषचन्द्र लाल सम्मिलित तीन सदस्यीय विधान परिमार्जन समिति गठन गर्ने निर्णय गरेको छ । राजपा नेपालका केन्द्रीय सचिव तेन्जी लामा (छत्रपति) को असामयिक निधनप्रति गहिरो शोक प्रकट गर्दै बैठकले शोक सन्तप्त परिवारजनप्रति हार्दिक समवेदना प्रकट गरेको छ । पार्टी राजनीतिक समितिको अर्को बैठक यही असार २१ गते पुनः बस्ने छ ।"

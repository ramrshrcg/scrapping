शीर्षक,विवरण
संघीयतामा वित्तीय व्यवस्थापन,"मुलुक संघीय प्रणालीमा गएको छ। केन्द्रले आफ्नो अधिकार सजिलै तल्लो तहमा प्रत्यायोजन गर्न भने आनकानी गर्दै आएको छ। प्रदेश र स्थानीय तहले पाउने अधिकारसमेत संघको तजबिजी अधिकार जस्तो हुन थालेको छ। चालू आर्थिक वर्षको बजेट सार्वजनिक गर्दा वित्तीय हस्तान्तरणको मातहतमा रहेर प्रदेश र स्थानीय तहलाई अनुदान दिने निर्णय गरिएको थियो। यस्तो प्रक्रिया गाउँघरमै सिंहदरबार पुर्याउने संघीयताको मर्मविपरीत छ। अन्तरसरकारी वित्त व्यवस्थापन ऐन, २०७४ ले स्थानीय तह र प्रदेशका बीचमा राजस्व बाँडफाँटको कानुनी आधार तय गरेको छ। यसकै आधारमा कुनै स्थानीय तह र प्रदेशबाट कुन विषयमा कति राजस्व संकलन भयो भन्ने अध्ययन संघीय सरकारले अहिलेसम्म गर्न सकेको छैन। चालू आवमा धेरैजसो स्थानीय तहले राजस्व उठाउन सकेका छैनन् भने संघले दिएको अनुदानको आधारमा खर्च चलाउँदै आएका छन्। ऐनले प्रदेश तथा स्थानीय तहको खर्चको आवश्यकता र राजस्व क्षमताका आधारमा अनुदानको व्यवस्था गरेको छ। वित्तीय समानीकरण अनुदानको आधार स्तम्भको रूपमा रहेको राजस्व संकलनको विषयमा अहिलेसम्म संघीय सरकारको बहसमा मात्र सीमित छ। कुन स्थानीय तहले कति राजस्व संकलन गर्यो भन्ने विषयमा समेत सरकारी अभिलेख छैन। राजस्व संकलनको आधारमा स्थानीय तहले अनुदानका अलावा राजस्वको निश्चित प्रतिशत दिनुपर्ने कानुनी व्यवस्था गरेको छ। अन्तरसरकारी वित्त व्यवस्थापन ऐनले संघ, प्रदेश र स्थानीय तहले कसरी राजस्व बाँडफाँट गर्ने भन्ने विषयसमेत प्रष्ट पारेको छ। पर्वतारोहण, विद्युत्, खानी, वन र पानीको क्षेत्रबाट संकलन भएको राजस्व संघले आधा पाउँछ भने प्रदेश र केन्द्रले एकएक चौथाइ पाउने व्यवस्था गरिएको छ। यी शीर्षकमा कुन प्रदेश र स्थानीय तहबाट कति राजस्व संकलन भएको हो त्यही स्थानीय तह र प्रदेशले मात्र राजस्व पाउँछन्। तर आगामी बजेटमा भने समय नपुगेको भन्दै वित्तीय आयोगले अध्ययन नगरेका कारण सबै स्थानीय तहलाई न्यूनतम तीन करोड राजस्वको हिस्सा बाँडफाँट गर्न थालिएको छ। वित्तीय समानीकरण अनुदानबाट ६ करोड पाउने व्यवस्था गरिएको छ। सरकारले ऐनमा भएको राजस्व बाँडफाँट गर्नुपर्ने प्रावधानमा टेकेर राजस्व संकलन नगर्ने स्थानीय तहलाई समेत राजस्व बाँडफाँट गर्न थालेको हो। पहिलो पटक स्थानीय तहले केन्द्रबाट राजस्व बाँडफाँटमा यस्तो बजेट पाउन थालेका हुन्। सरकारले आगामी आर्थिक वर्षको बजेटमा राजस्व संकलन गर्न नसक्ने गाउँपालिकालाई समेत अनुदानको व्यवस्था गर्न लागेको छ। आयोगले यस विषयमा अर्थ मन्त्रालयलाई सिफारिस गरेपछि मन्त्रिपरिषद्ले निर्णयसमेत गरिसकेको छ। अहिले सरकार आगामी आवको बजेटलाई अन्तिम रूप दिने क्रममा छ। संघीयतालाई बलियो बनाउन प्रदेश र स्थानीय तहलाई सक्षम बनाउने विषयमा दुई मत छैन। स्थानीय तहलाई बलियो बनाउन उनीहरूको आम्दानीसमेत बढाएर लैजानुपर्छ। यसका लागि राजस्व संकलन प्रभावकारी बनाउनुपर्छ। राजस्व बाँडफाँट जस्तो महत्वपूर्ण विषय हचुवाको भरमा हुनले संघीय सरकार संघीयताको विषयमा कति संवेदनशील छ भन्ने अनुमान गर्न सकिन्छ। राजस्व फिर्ता पाउने स्थानीय तह र प्रदेशको अधिकार हो। संघले उनीहरूलाई राजस्व फिर्ताका नाममा एक पैसा पनि बढी रकम दिनु आवश्यक छैन। स्थानीय तह र प्रदेशको अधिकारलाई यसरी संकुचित गर्दै जाने हो भने नेपाल नाम मात्रको संघीय राज्य नहोला भन्न सकिँदैन।"
मोदीलाई स्वागत गर्न जनकपुरका घरघरमा कलश,"जनकपुरः वैशाख २८ गने आउन लागेका भारतीय मुख्यमन्त्री नरेन्द्र मोदीको स्वागतका लागि घर अगाडि सफा राख्न प्रदेश नम्बर २ का मुख्यमन्त्री मोहम्मद लालबाबु राउतले जनकपुरबासीलाई निर्देशन दिएका छन् । मुख्यमन्त्री राउतले मंगलबार आफ्नै निवासमा पत्रकार सम्मेलन गरेर स्थानीयलाई घर अगाडि सफासँगै पानी भरिएको पूजाको कलश राख्न जनकपुर उपमहानगरबासीसँग अपिल गरेका हुन् । मोदीको भ्रमण भव्य बनाउन अपिल गर्र्दै उनले विभिन्न सञ्चारमाध्यमयमा वैशाख २८ गते विहान ७ बजे नै मोदी जनकपुर आउने समाचारको पनि खण्डन गरेका छन् । उनले अभिनन्दन कार्यक्रममा विहान १० बजेभित्र बाह्रविघा मैदान प्रवेश गरिसक्नुपर्ने प्रष्ट पारे । राउतले समारोह स्थलमा प्रवेशका लागि उत्तर तर्फको प्रवेशद्वारबाट सहज प्रवेशको व्यवस्था मिलाइएको पनि जानकारी गराए । पास लिनुपर्ने भनेर पनि गलत अपवाह फैलिएको छ, उनले भने, म प्रष्ट पार्न चाहन्छु, समारोहथल पुग्न सर्वसधारणले पास लिनुपर्दैन । अभिनन्दनस्थल बाह्रविघामा पूर्वको गेटबाट भीआईपी, दक्षिण गेटबाट भीभीआईपी र पश्चिम गेटबाट सञ्चारकर्मीलाई प्रवेश गर्न दिनेछ । जानकी मन्दिर, विमानस्थल र बाह्रविघामा सञ्चारकर्मीलाई प्रवेश र सहज समाचारका लागि पास उपलब्ध गराउनेनगराउनेबारे प्रदेश सरकार अझै अन्यौलमा छ ।"
मोदी भ्रमण : पूर्व परराष्ट्रमन्त्री बालुवाटारमा,"काठमाडौं : प्रधानमन्त्री केपी ओलीले पूर्व पराराष्ट्रमन्त्री तथा वरिष्ठ राजनीतिक व्यक्तित्वसँग भारतीय प्रधानमन्त्री नरेन्द्र मोदीको नेपाल भ्रमणका सम्बन्धमा छलफल गरेका छन्। प्रधानमन्त्रीले ओलीले आफ्नो एक महिना अघिको भारत भ्रमणको पहिलो दिनको भेटमै आफूले भारतीय समकक्षीसँग सुझाएको मितिमै उनको भ्रमण हुन लागेको बताएका छन्। उनले यसपटक नेपालको राष्ट्रिय हितका पक्षमा भारतका नेताले सम्मान प्रकट गर्दै आन्तरिक मामिलामा हस्तक्षेप नगर्ने कुरा प्रष्ट रुपमा राखे। परराष्ट्रमन्त्री प्रदीप ज्ञवालीले भारतीय प्रधानमन्त्रीको राजकीय भ्रमणका अवसरमा आयोजना गरिने कार्यक्रमका बारेमा जानकारी गराए। छलफलका क्रममा पूर्व प्रधानमन्त्री तथा पूर्व पराराष्ट्र मन्त्री माधवकुमार नेपालले भारतले सीमा क्षेत्रमा बनाएका बाँधका कारण हरेक वर्षातका मौसमा नेपालपट्टि डुवान हुने समस्याका सम्बन्धमा भारतीय पक्षले संवेदनशीलता अपनाउनु पर्नेमा जोड दिए। पूर्व परराष्ट्रमन्त्री नारायणकाजी श्रेष्ठ, महेन्द्रबहादुर पाण्डे, डा भेषबहादुर थापा तथा पूर्व रक्षा मन्त्री भीम रावल, राजपाका नेता महन्थ ठाकुरले भारतका तर्फबाट गरिएका प्रतिबद्धता पूरा गरिनु पर्ने धारणा राखे। थापाले प्रधानमन्त्री ओलीको पहलमा नेपाल र भारतबीच यस अघि कहिल्यै नभएको परिमाणमा सम्वाद भइरहेको धारणा व्यक्त गर्दै भारतको राजनीतिक तहमा नेपालको सुनुवाई प्रभावकारी रुपमा भइरहेको विश्वसा व्यक्त गरे। बैठकमा भ्रमणका अवसरमा मोदीलाई जनकपुरको अभिनन्दनपछि काठमाडौंमा महानगरपालिकाले अभिनन्दन गर्ने जानकारी गराइएको छ।"
मोदीको जनकपुर भ्रमणबारे मुख्यमन्त्री निवासमा पत्रकार सम्मेलन,जनकपुर : भारतीय प्रधानमन्त्री नरेन्द्र मोदीको जनकपुर भ्रमणबारे प्रदेश २ का मुख्यमन्त्री लालबाबु राउतले पत्रकार सम्मेलन गरेर जानकारी गराएका छन् । आफ्नै निवासमा आयोजित पत्रकार सम्मेलनमा मुख्यमन्त्री राउतले वैशाख २८ गते १२ विघामा हुने नागरिक अभिनन्दन समारोहमा उपस्थित हुन सबैलाई आग्रह गरे । राउतले २८ गते बिहान १० बजे अभिनन्दनस्थलमा पुग्न सबैलाई आग्रह गरेका छन् । कडा सुरक्षा घेरामा हुने नागरिक अभिनन्दनमा प्रवेशका लागि कुनै पास नचाहिने जानकारी समेत मुख्यमन्त्री राउतले गराएका छन् । उनले आम जनसमुदायको तर्फबाटै कार्यक्रमलाई भव्य र सभ्य बनाउन अपिल गरेका छन् ।
६० सिडिओको सरुवा लगत्तै १८ सहसचिवको सरुवा,"काठमाडौ : सरकारले स्थायी सरकारको रुपमा रहेको निजामती प्रशासनमा व्यापक सरुवाको गृहकार्यलाई जारी राखेको छ । ६० जना सिडिओको सरुवा गरिएको दुई साता नपुग्दै सरकारले विभिन्न मन्त्रालय र निकायका १८ जना सहसचिवको सरुवा गरेको हो । सरकारको नीति निर्माण तहमा सहसचिवको महत्वपुर्ण भूमिका रहन्छ । सोमबार बसेको मन्त्रिपरिषद् बैठकले विभिन्न मन्त्रालय र निकायका सहसचिवको व्यापक फेरवदल र सरुवा गरेको हो । प्रधानमन्त्री तथा मन्त्रिपरिषद् कार्यालयका अनुसार भरतपुर महानगरपालिकाका प्रमुख कार्यकारी अधिकृत प्रेमराज जोशीलाई गृह मन्त्रालयमा सरुवा गरिएको छ भने भरतपुर महानगरपालिकाको कार्यकारी अधिकृतमा राष्ट्रिय पुर्ननिर्माण प्राधिकरणका नेत्र प्रसाद सुवेदीलाई सरुवा गरिएको छ । यसैगरी स्वास्थ्य तथा जनसंख्या मन्त्रालयका सनद केसीलाई संघीय मामिला तथा सामान्य प्रशासन मन्त्रालयको अतिरिक्त समूहमा, उद्योग मन्त्रालयका मधुसुदन वुर्लाकोटीलाई स्वास्थ्य तथा जनसंख्या मन्त्रालयमा, निर्वाचन आयोगका दिनेश कुमार घिमिरेलाई प्रधानमन्त्री तथा मन्त्रिपरिषद् कार्यालयमा, निर्वाचन आयोगकै नवराज ढकाललाई उद्योग मन्त्रालयमा र सामान्यको अतिरिक्त समुहमा रहेका कुमारप्रसाद दहाललाई विराटनगर महानगरपालिकाको कार्यकारी अधिकृतमा सरुवा गरिएको छ । दाहाललाई केही दिन अघि मात्रै वाणिज्य विभागको महानिर्देशकबाट हटाइएको थियो । यसैगरी सामान्यको अतिरिक्त समूहमा रहेका वेदबहादुर कार्कीलाई केन्द्रिय पञ्जिकरण विभागमा, राष्ट्रिय सर्तकता केन्द्रकी प्रमिलादेवी शाक्यलाई भौतिक पूर्वाधार तथा यातायात मन्त्रालयमा, सामान्यको अतिरिक्त समूहमा रहेका मुकुन्दप्रसाद निरौलालाई राष्ट्रिय पुर्ननिर्माण प्राधिकरणमा, सामान्यको अतिरिक्त समूहमा नै रहेका गंगाराम गेलाललाई निर्वाचन आयोगमा, रक्षा मन्त्रालयका आनन्दराम रेग्मीलाई सामान्यको अतिरिक्त समुहमा सरुवा गरिएको प्रधानमन्त्री कार्यालयले जनाएको छ । प्रधानमन्त्री तथा मन्त्रिपरिषद् कार्यालयका अनुसार सरुवा हुने अन्य सहसचिवहरुमा राष्ट्रिय महिला आयोगका तुलसीराम सेढाईलाई रक्षा मन्त्रालयमा, सामान्यको अतिरिक्त समूहमा रहेका कूलप्रसाद चुडाललाई महिला बालबालिका तथा जेष्ठ नागरिक मन्त्रालयमा, वन तथा वातावरण मन्त्रालयका चन्द्रमान श्रेष्ठलाई राष्ट्रिय महिला आयोगमा, कृषि भूमि व्यवस्था तथा सहकारी मन्त्रालयका टिकाराम घिमिरेलाई वन तथा वातावरण मन्त्रालयमा, सामान्यको अतिरिक्त समूहमा रहेका राजेश्वर ज्ञावालीलाई काठमाडौ महानगरपालिकामा र सामान्यको अतिरिक्त समूहमा रहेका विनोदप्रकाश सिंहलाई उद्योग मन्त्रालयमा सरुवा गरिएको प्रधानमन्त्री कार्यालयले जनाएको छ । केपी ओली नेतृत्वको सरकारले यस अघि एकै दिन ३० जना सचिवको पनि सरुवा गरेको थियो ।"
पूर्वप्रधानमन्त्रीहरुले ओलीलाई भने: राष्ट्र हितविपरित सम्झौता नगर्नू,"काठमाडौँः प्रधानमन्त्री केपी शर्मा ओलीले भारतीय प्रधानमन्त्री नरेन्द्र मोदीको आसन्न भारत भ्रमण तथा आगामी वर्षको नीति तथा कार्यक्रमबारे पूर्वप्रधानमन्त्रीहरुसँग छलफल गरेका छन् । मंगलबार बिहान प्रधानमन्त्रीको सरकार निवास बालुवाटारमा भएको छलफलमा पूर्वप्रधानमन्त्रीहरुले मोदी नेपाल आउँदा राष्ट्रिय हितलाई केन्द्रमा राखेर सहमति र सम्झौता गर्न सुझाव दिएका थिए । छलफलका क्रममा पूर्वप्रधानमन्त्रीहरुले मोदीको भ्रमणका बेला राष्ट्रिय हितविपरितका कुनै पनि ठुला सम्झौता नगर्न पनि प्रम ओलीलाई सचेत गरेका थिए । नीति तथा कार्यक्रबारे छलफल प्रम ओलीले पूर्वप्रमहरुसँग आगामी आर्थिक वर्षको नीति तथा कार्यक्रमबारेमा पनि छलफल गरेका छन् । त्यसक्रममा पूर्वप्रमहरुले नीति तथा कार्यक्रम समृद्ध नेपाललाई केन्द्रमा राखेर ल्याउन पनि सुझाव दिएका छन् । अघिल्ला प्रमहरु जस्तै ओलीले पनि नीति तथा कार्यक्रम ल्याउनुअघि पूर्वप्रमहरुसँग छलफल गरेका हुन् । यो छलफलमा पूर्वप्रमहरु माधवकुमार नेपाल, झलनाथ खनाल र पुष्पकमल दाहाल प्रचण्डसहितका नेताहरु उपस्थित थिए ।"
माेदीसँग १९५० को सन्धि र सीमा विवादबारे छलफल हुन्छ मन्त्री पण्डित,"काठमाडौ : संघीय मामिला तथा सामान्य प्रशासन मन्त्री लालबाबु पण्डितले नेपाल र भारतबीच रहेको सन् १९५० को सन्धि र सीमा विवादबारे छलफल हुने बताए । एक साक्षात्कारमा मन्त्री पण्डितले राष्ट्रिय हितलाई पहिलो प्राथमिकतामा राखेर सरकारले भारतीय प्रधानमन्त्री नरेन्द्र मोदीको नेपाल भ्रमणका क्रममा द्विपक्षीय हितका विषयमा कुरा गर्ने बताए । विगतमा गरिएका समझदारी तथा निर्णयलाई कार्यान्वयन गराउनका लागि अहिले हुन लागेको प्रधानमन्त्री मोदीको भ्रमणलाई महत्वपूर्णरुपमा हेरिएको उनको भनाई छ । मोदीलाई जनकपुर विमानस्थलमा वरिष्ठ मन्त्रीले स्वागत गर्ने जानकारी दिँदै जनकपुरको जानकी मन्दिरमा नेपालका प्रधानमन्त्री केपी शर्मा ओली र भारतीय प्रधानमन्त्री मोदीले संयुक्तरुपमा पूजा गर्ने कार्यक्रम रहेको जानकारी गराए । नेकपा (माओवादी केन्द्र)का नेता टोपबहादुर रायमाझीले भारतसँग सांस्कृतिक, आर्थिक, राजनीतिकरुपले नजिक हुनुको नाताले प्रधानमन्त्री मोदीको भ्रमण सफल बनाउनका लागि सबै पार्टीले भूमिका निर्वाह गर्नुपर्ने बताए । फरक प्रसंगमा नेकपा (एमाले)र माओवादी केन्द्रबीचको एकता इतिहास र राष्ट्रको आवश्यकता भएको बताउँदै उनले भने ,यसलाई सफल पारेरै छाड्नुपर्छ,हामीबीच धेरै कुरा मिलिसकेका छन्, अब थोरै विषयमा सहमति हुन बाँकी छ, छिट्टै एकता हुन्छ ।"
मोदीको स्वागतमा एक करोड २६ लाखको मञ्च,"जनकपुरधाम : कडा सुरक्षा घेरामा भारतीय प्रधानमन्त्री नरेन्द्र मोदीको अभिनन्दन स्थलको व्यवस्थापन भइरहेको छ। वैशाख २८ गते हुने मोदीको राजकीय भ्रमणको क्रममा जनकपुरको बारहविघा मैदानमा हुने नागरिक अभिनन्दनका लागि मञ्च निर्माणको कार्यलाई तिव्रता दिइएको छ। ५० हजार भन्दा बढी सर्वसाधारण अटाउन सक्ने आधुनिक मञ्चको निर्माणको काम भइरहेको छ। भौतिक पूर्वाधार मन्त्रालयका सचिव कसन किशोर झाका अनुसार एक करोड २६ लाख खर्चिएर मञ्च बनाने काम भइरहेको छ। बारहविघा मैदानमा भइरहेको मञ्च निर्माण तथा अन्य व्यवस्थापनको कार्य नेपाल प्रहरी तथा सशस्त्र प्रहरीको विशेष सुरक्षा घेरामा भइरहेको छ। बारहविघा मैदानको प्रवेशद्वारमै प्रहरीको टोली छ भने चारैतिर सुरक्षाका लागि २४ सै घण्टा सुरक्षाकर्मी उभिएका हुन्छन्। मैदान भित्र सर्वसाधारणको प्रवेशमा रोक लगाइएको छ। तस्बिर खिच्न प्रहरी उच्च अधिकारीबाट स्वीकृत लिएर मात्र मैदानमा प्रवेश दिइएको छ। सुरक्षा संवेदनशीलतालाई हेर्दै सर्वसाधारणको प्रवेशमा रोक लगाउनु परेको धनुषाका प्रहरी उपरीक्षक चक्रबहादुर सिंहको भनाइ छ। यता, भारतीय प्रधानमन्त्रीको आगमनलाई दृष्टिगत गरी उनी हिड्न रुट बारहविघा, रामानन्द चोक, जानकी मन्दिर क्षेत्रका आवासीय भवनमा समेत प्रहरीले निगरानी बढाएको छ। सुरक्षाकर्मीले घरघरमा गएर घरमा के कति सदस्य छन् र थप कोही पाहुना आउने हुन् वा होइनन् भन्ने विषयमा जानकारी संकलन गर्न थालेको छ। कोही नयाँ व्यक्ति घरमा आएको खण्डमा प्रहरीमा जानकारी गराउन समेत सुरक्षाकर्मीले आग्रह गर्दै आएका छन्। सँगै मोदीको भ्रमणका लागि नगरक्षेत्रमा पनि विशेष सुरक्षा बन्दोबस्त मिलाइएको छ। मुरली चोक, विश्वकर्मा चोक, भ्रमरपुरा चोक, रामानन्द चोकदेखि बारहविघा र जानकी मन्दिरसम्म व्यापक मात्रमा प्रहरी परिचालन गरिएको छ। भारतीय सुरक्षाकर्मी र सुरक्षा एजेन्सीका कर्मचारी जनकपुरमा परिचालित भएका छन्।"
नेपालभारत सम्बन्ध : मैत्री सन्धिपछि असमझदारी बढ्यो,"काठमाडौं : नेपाललाई आफ्नो सुरक्षा छाताअन्तर्गत राख्ने भारतीय चाहनाकै कारण सात दशक यतादेखि सहज द्विपक्षीय सम्बन्ध स्थापित हुन नसकेको सरोकारवालाले बताएका छन् । नेपालीले सन् १९५० को सन्धिलाई आत्म बिझाउने घटनाका रूपमा लिने गर्छन् । शान्ति तथा मैत्री सन्धिलाई उनीहरूले भारतले नेपाललाई आफ्नो सुरक्षा छाताभित्र राख्न चाहेको विषयका रूपमा बुझ्दै आएका छन् । नेपालको चीनसँगको सम्बन्ध पनि विवादरहित भने छैन । कूटनीतिज्ञको चतुयाइँले चीनसँगको तिक्तताले लामो अवधि भने लिन पाएका छैनन् । भारतले नेपाललाई आफ्नो सुरक्षा छाताअन्तर्गत राख्न खोज्नु नै सहज सम्बन्धको बाधक रहेको जवाहरलाल नेहरु विश्वविद्यालयका अन्तर्राष्ट्रिय सम्बन्धका प्रा स्वर्ण सिंहले टिप्पणी गरे । चीनले ठूलो मात्रमा लगानी गर्न सक्ने र कामको परिणाम पनि छिटो दिन सक्ने हुँदा नेपालीको धारणा चीनसँग सकारात्मक भएको भारतीय बुद्धिजीवीको टिप्पणी छ । नेपाल र भारतका नागरिकको सम्बन्ध प्रगाढ रहे पनि राजनीतिक स्तरमा सम्बन्धमा उतारचढाव आइरहनुको कारण सन् १९५० कै सन्धि हो, उनीहरूको भनाइ छ । नेपालभारतबीचको सम्बन्ध बिग्रिनुको कारण चीन रहेको प्रा सिंहको भनाइ छ । नेपालभारतबीचको सम्बन्ध पहिले जस्तो थियो, अहिले पनि उस्तै छ । तर चीनको प्रभाव बढ्दा ५६ वर्ष अघिको जस्तो सम्बन्ध सुमधुर रहेन, उनले भने, चीनले ठूलो मात्रामा लगानी गर्न सक्ने र कामको नतिजा पनि छिटो दिँदा भारतप्रति नेपालीको धारणा नकारात्मक बन्दै गएको हो । नेपालका साम्यवादी सिद्धान्तका राजनीतिक दल र भारतको गैरसाम्यवादी सिद्धान्तका राजनीतिक दलबीचको सैद्धान्तिक तालमेल नमिल्दा पनि नेपालभारतबीचको सम्बन्धमा सहजता आउन नसकेको जनकपुरको राराब क्याम्पसका राजनीतिशास्त्रका प्रा नवीन मि श्रको भनाइ छ । द्विपक्षीय सम्बन्धमा आफ्नो राष्ट्रको स्वार्थ पूरा गर्ने प्रयास प्रत्येक देशले गर्ने हुँँदा नेपालभारतको सम्बन्धमा पनि त्यही सिद्धान्त लागू हुन्छ, उनले भने । नेपालभारतबीचको सम्बन्ध कटुता नयाँ होइन । नेपाली पक्षले शान्ति तथा मैत्री सन्धियता भारतले नेपालको आन्तरिक राजनीतिमा सधैं हस्तक्षेप गरेको आरोप लगाउँदै आएको छ । भारतमा बेलायती उपविनेशवादको अन्त्य भए पनि ब्रिटिसहरूको औपनिवेशिक मानसिकता भारतीयमा अहिलेसम्म पनि जारी छ । यही कारणले यो द्विपीक्षय सम्बन्ध सुधारमा सधैं बाधा देखापरेको हो, उनले भने, भारतलाई गाली गर्नु नै राष्ट्रियता हो भन्ने नेपालीको मानसिकताले पनि दुईपक्षीय सम्बन्धमा सुधार नआएको हो । नेपालको चीनसँगको सम्बन्ध पनि विवादरहित भने छैन । कूटनीतिज्ञको चतुयाइँले चीनसँगको तिक्तताले लामो अवधि भने लिन पाएका छैनन् । राजा महेन्द्र र बीपी कोइरालको विदेश नीतिबाट नेपालको विदेश नीति अझै बाहिर नआएकाले समस्या भएको अन्तर्राष्ट्रिय सम्बन्धका जानकार अरुणकुमार सुवेदीको भनाइ छ । एक देशविरुद्ध अर्को देशलाई प्रयोग गर्ने नेपालको कमजोर विदेश नीतिका कारण द्विपक्षीय सम्बन्धमा सहजता नआएको हो, उनले भने । सापेक्षित लाभको सिद्धान्तमा राजा महेन्द्रले कहिले चीनसँग नजिक हुने त कहिले भारतसँग नजिक हुने विदेश नीति अपनाउँदा पनि छिमेकीसँगको सम्बन्धमा समस्या आएको उनले बताए । बीपी कोइरालाले भारत र चीनसँगको सम्बन्धबाट अघि बढाएर पश्चिमा मुलुकसँग नेपालको सम्बन्ध स्थापित गर्ने प्रयास गरेको स्मरण गराउँदै सुवेदीले नेपालको विदेश नीति अहिले पनि यही मनोविज्ञानबाट सञ्चालित हँुदा समस्या उत्पन्न भएको दाबी गरे । भारतले नेपाललाई आफ्नो सुरक्षा छाताअन्तर्गत राख्न खोज्नु नै सहज सम्बन्धको बाधक रहेको कांग्रेस नेता मीन विश्वकर्माको भनाइ छ । अन्तर्राष्ट्रिय सम्बन्धमा मित्र फेर्न सकिने तर छिमेकी फेर्न नसकिने कुरालाई मनन गर्दै भारतले नेपालको सार्वभौमिकताको सम्मान गर्न नसक्नु र नेपाललाई आफ्नो सुरक्षाका दृष्टिकोणले मात्र हेर्दा समस्या निम्तिएको हो, उनले भने ।"
मोदीसँग डुबान समस्या उठाउने तयारी,"जनकपुरधाम : भारतीय प्रधानमन्त्री नरेन्द्र मोदीको आसन्न नेपाल भ्रमणमा नेपालले विगतका सहमतिसम्झौता कार्यान्वयनमा जोड दिने तयारी गरेको छ। प्रधानमन्त्री केपी ओलीको हालैको भारत भ्रमणमा मोदीसँग भएका वार्ताका बुँदामा केन्द्रित रहेर वार्ता गर्ने तयारी गरेको प्रधानमन्त्री निकट स्रोतले बताएको छ। दुई देशबीच सम्बन्ध विस्तार, डुबान समस्या, विराटनगरको चेकपोस्ट, पेन्सन वितरण कार्यालय र विगतका सहमतिसमझदारी कार्यान्वयन गर्ने सम्बन्धमा भारतीय पक्षसँग कुराकानी हुन्छ, प्रधानमन्त्री कार्यालय स्रोतले भन्यो। प्रधानमन्त्री कार्यालयले मोदी भ्रमणमा नेपालले उठाउनै पर्ने एजेन्डाहरूबारे तयारी गर्न परराष्ट्र मन्त्रालयलाई निर्देशनसमेत दिइसकेको छ। विगतका सहमति सम्झौताका आधारमा एजेन्डा तय गर्न परराष्ट्रलाई भनिएको छ, प्रधानमन्त्री कार्यालय स्रोतले भन्यो। परराष्ट्रमन्त्री प्रदीप ज्ञवालीले भ्रमणमा नेपालका एजेन्डाबारे विस्तृत विवरण नदिए पनि अघिल्ला सम्झौताहरूको कार्यान्वयन नेपालको प्राथमिकतामा रहेको संकेत भने गरेका छन्। २८ वैशाखमा बिहारको पटनाबाट मोदी सिधै जनकपुर उत्रने कार्यक्रम छ। परराष्ट्रमन्त्री ज्ञवालीले सोमबार जनकपुर पुगेर मोदी भ्रमणको कार्यतालिका र दुई देशका प्रतिनिधिमण्डलबीच हुने छलफलका केही एजेन्डा सार्वजनिक गरेका थिए। दुई देशका प्रतिनिधिमण्डलबीच छलफलमा नेपालले विगतका सहमतिको प्रभावकारी कार्यान्वयन र प्रधानमन्त्री ओलीको भारत भ्रमणमा भएका घोषणालाई समझदारी र सम्झौतामा रूपान्तरित गरिने गरी छलफल हुनेछन्, परराष्ट्रमन्त्री ज्ञवालीले भने, जलमार्ग, रेलमार्गदेखि कृषिमा साझेदारी सम्मका सबै विषयमा छलफल हुन्छ। दुई देशबीच विगतका समझदारी मात्रै होइन, आपसी सम्बन्ध सुधारले पनि छलफलमा उच्च प्राथमिकता पाउने छ। संविधान निर्माणपछि भारतले नेपालमाथि लगाएको नाकाबन्दीले पनि दुई देशको सम्बन्धमा ठूलै उतारचढाव आएको थियो। ४ वर्षअघि भ्रमणमा आउँदाको जस्तो उत्साह मोदीको यसपटकको भ्रमणमा नेपालीले नदेखाउने संकेत पाएको भारतले भने यो भ्रमणमा सम्बन्ध सुधारलाई नै प्राथमिकतामा पार्ने सम्भावना छ। जनकपुरस्थित रामजानकी मन्दिरमा नै प्रधानमन्त्री ओली र मोदीको पहिलो भेट हुने भए पनि एक्लाएक्लै भेट भने सोही दिन काठमाडौं आएपछि मात्रै हुनेछ। प्रधानमन्त्री ओलीले समकक्षी मोदीसँग गर्ने भेटमा गत २३ चैतमा दिल्लीमा भएको एक्लाएक्लै वार्ताका एजेन्डामा कुराकानी हुने परराष्ट्र स्रोतको भनाइ छ। मोदीलाई जनकपुरमा रक्षामन्त्री ईश्वर पोखरेल, प्रदेश २ का मुख्यमन्त्री लालबाबु राउत र जनकपुर उपमहानगरपालिकाका मेयर लालकिशोर शाहले स्वागत गर्नेछन्। जानकी मन्दिरमा पुजाआजा गरी मोदीले प्रधानमन्त्री केपी ओलीसँग मन्दिर परिसरमै भेट गर्नेछन्। मोदी भ्रमणको तयारीबारे जानकारी लिन जनकपुर आएका परराष्ट्रमन्त्री ज्ञवालीले भारतीय प्रधानमन्त्रीको भ्रमणबाट जनकपुर र मिथिला सभ्यताको पहिचान विश्वव्यापी बनाउन मद्दत पुग्ने बताए। जानकी मन्दिरमा पूजाअर्चना, मन्दिर प्रांगणमै रामायण सर्किटको दुवै देशका प्रधानमन्त्रीद्वारा औपचारिक घोषणा तथा जनकपुरअयोध्याबीच सीधा बस सेवा सुरुवात गर्ने कार्यक्रम छ, उनले जानकारी दिए। मोदीलाई जनकपुर उपमहानगरपालिकाले बाह्रबिघामा अभिनन्दन गर्ने पनि मन्त्री ज्ञवालीले बताए। बाह्रबिघामा उपमहानगरको अभिनन्दनपछि मोदीले त्यहाँ सम्बोधन गर्नेछन्। त्यसलगत्तै मोदी हेलिकोप्टरबाट काठमाडौं जाने कार्यक्रम छ। काठमाडौंमा दुवै देशका प्रतिनिधिमण्डलबीच औपचारिक वार्ता हुनेछ, उनले जानकारी दिए। भ्रमणलाई ऐतिहासिक र सफल बनाउन तथा दुई देशको सम्बन्धलाई नयाँ उचाइमा पुर्याउन केही ठोस समझदारीमा हस्ताक्षर गराउने गृहकार्य भइरहेको जानकारी पनि उनले दिए। मोदीको कार्यक्रम जानकी मन्दिरमा पूजाआजा रामायण सर्किटको औपचारिक घोषणा जनकपुर र अयोध्याबीच सीधा बस सेवा सुरुवात बाह्रबिघामा अभिनन्दन हेलिकोप्टरबाट काठमाडौं प्रस्थान दुवै देशका प्रधानमन्त्रीबीच काठमाडौंमा औपचारिक वार्ता। संयुक्त पत्रकार सम्मेलन २९ वैशाख बिहान मुस्ताङको मुक्तिनाथ मन्दिरमा पूजाआजा राष्ट्रपति, उपराष्ट्रपतिसँग शिष्टाचार भेट २९ वैशाख बिहान मोदीले मुस्ताङको मुक्तिनाथ मन्दिरमा पूजाआजा गर्नेछन्। त्यहाँबाट फर्केपछि राष्ट्रपति विद्यादेवी भण्डारी, उपराष्ट्रपति नन्दबहादुर पुनसँग शिष्टाचार भेट गर्नेछन्। परराष्ट्रमन्त्री ज्ञवाली, प्रमुख राजनीतिक दलका शीर्ष नेता, मधेसकेन्द्रित दलका नेतासँग पनि मोदीले भेटघाट गर्नेछन्। के हो रामायण सर्किट ? त्रेता युगमा भगवान रामको र सीताको जन्म तथा वैवाहिक सम्बन्ध जोडिएका स्थानलाई एउटै मार्गमा जोड्ने अवधारणा नै रामायण सर्किट हो। भारतको पर्यटन मन्त्रालयले त्यहाँका १५ धार्मिकस्थल जोड्ने रामायण सर्किटको अवधारणा ल्याए पनि यो अझ परिष्कृत भएर नेपालको जनकपुर र श्रीलंकाका धार्मिकस्थल पनि एउटै मार्गमा जोडिने भएका छन्। सीतासँग विवाह गर्न भारतको अयोध्याबाट राम जनकपुर आउँदा र विवाहपश्चात अयोध्या फर्किएपछि वनवासको क्रममा सीताहरण भई श्रीलंका लगिएको रामायणमा उल्लेख भएअनुसार ती सबै स्थानलाई एक गरी धार्मिक तीर्थस्थलका रूपमा विकास गर्न रामायण सर्किट महŒवपूर्ण मानिएको छ। सन् २०१४ मा मोदीको नेपाल भ्रमणमा जनकपुर र अयोध्या जोड्न ट्विन सिटी सम्झौता भएको थियो। सोही सम्झौतालाई अहिले रामायण सर्किटअन्तर्गत विस्तार गर्न लागिएको हो। सर्किटअन्तर्गत भारत र नेपालमा पर्ने उत्तर प्रदेशको अयोध्या, बिहारको सीतामढी, बक्सर र दरभंगा, मध्यप्रदेशको चित्रकुट, पश्चिम बंगालको नन्दीग्राम, उडिसाको महेन्द्रगिरि, छत्तिसगढको जगदलपुर, तेलंगानाको भद्राचलम्, तमिलनाडुको रामेश्वरम्, कर्नाटकको हम्पी, महाराष्ट्रको नासिक र नेपालको जनकपुर जोड्ने तयारी छ। यो मार्गमा पर्ने सहरमा पूर्वाधार निर्माण गरी धार्मिक रूपमा विश्वस्तरमा पर्यटन प्रवद्र्धन गरिनेछ। सीमा समस्याबारे छलफल आवश्यक सांसदहरूले नेपालभारतबीच कायम सीमा विवादबारे भारतीय प्रधानमन्त्री नरेन्द्र मोदीसँग कुरा राख्न सरकारसँग माग गरेका छन्। राष्ट्रियसभाको सोमबारको बैठकमा शून्य समयमा सांसदहरूले मोदीको आसन्न नेपाल भ्रमणमा सीमा विवाद अन्त्य गर्नेबारे स्पष्ट कुरा राख्न माग गरेका हुन्। सीमामा भारतीय पक्षबाट निरन्तर अतिक्रमण र दुव्र्यवहार भइरहेको भन्दै सांसदहरूले सरकारको ध्यानाकर्षण गराएका हुन्। सीमा क्षेत्रमा नेपालीमाथि भइरहेको दुव्र्यवहार रोक्नुपर्ने माग उनीहरूको छ। सांसद इन्दु कडरियाले कञ्चनपुरको पुनर्वास नगरपालिका९ मा भारतीय सीमा सुरक्षा बलले नेपालीमाथि आक्रमण गरिरहेको बताइन्। उनले सीमा मिचिने क्रम जारी रहे पनि सरकार मौन बसेको भन्दै असन्तुष्टि जनाइन्। उनले भनिन्, एसएसबीबाट दिनहुँ नेपाली कुटिन्छन्, सीमामा नेपालले लगाएको तारबार भारतले हटाइदिएको छ। यसको स्थलगत सर्वेक्षण गर्न सरकारले टोली पठाउन आवश्यक छ। सांसद अनिता देवकोटाले पनि पुनर्वास क्षेत्रमा भारतीय पक्षबाट ज्यादती भइरहेको बताइन्। उनले नेपाल र नेपालीमाथिको अतिक्रमण र आक्रमण जारी रहेको भन्दै सरकारको ध्यानाकर्षण गराइन्। नेपालभारत सीमा क्षेत्र व्यवस्थित गर्न आग्रह गर्दै उनले भनिन्, सरकारले सीमा क्षेत्रमा प्रभावकारी सुरक्षा व्यवस्था गर्नुपर्छ। सांसद हरिराम चौधरीले सीमा क्षेत्रको विवादबारे भारतीय प्रधानमन्त्री मोदीको भ्रमणमा स्पष्ट कुरा राख्न आग्रह गरे। उनले भने, भारतीय प्रधानमन्त्रीको नेपाल भ्रमणमा कञ्चनपुरको पुनर्वास क्षेत्रलगायत सीमा क्षेत्रका समस्या समाधान गर्न सरकारले विशेष पहल गर्नुपर्छ। यसैबीच राष्ट्रियसभा नियमावली मस्यौदा समितिको प्रतिवेदन पारित भएको छ। सोमबारको बैठकमा मस्यौदा समितिका सभापति परशुराम मेघी गुरुङले प्रतिवेदन प्रस्तुत गरेका थिए।"
माओवादीको राष्ट्रियसभा संसदीय दलका नेतामा दीनानाथ शर्मा,काठमाडौं : सत्तारुढ दल नेकपा (माओवादी केन्द्र) संसदीय दलको मंगलबार बसेको बैठकले राष्ट्रियसभामा दलको नेतामा सांसद दीनानाथ शर्मालाई चयन गर्ने निर्णय गरेको छ । संसदीय दलको कार्यालय सिंहदरबारमा आज बसेको बैठकले संसदीय दलको विधान पनि पारित गरेको छ । बैठकमा बजेट अधिवेशनबारे सरकारमा सहभागी दलबीच समान धारणा बनाएर सोहीअनुरुप सरकारको नीति तथा कार्यक्रम ल्याइनुपर्नेबारे छलफल भएको संसदीय दलका प्रमुख सचेतक देवप्रसाद गुरुङले जानकारी दिए । वाम गठबन्धनले जनतासमक्ष प्रस्तुत घोषणापत्रलाई कार्यान्वयन गर्नेगरी नीति तथा कार्यक्रम तयार पारिनुपर्ने बैठकले निष्कर्ष निकालेको छ । संघीयताको मूल्यमान्यतालाई सम्मान गर्दै अगाडि बढ्नुपर्ने र उक्त विषय पार्टी संयोजन समितिमा पनि छलफल गरिनुपर्नेमा संसदीय दलले जोड दिएको छ । बैठकले विकासनिर्माणका कार्यलाई सातै प्रदेशमा सघन रुपमा अघि बढाउन प्रदेशमा संयोजन समिति बनाउने निर्णय गरेको छ । विधेयक संशोधन र परिमार्जनलगायत कानूनी विषयमा रायसुझाव लिन दलको कार्यालयको नेतृत्वमा कानून विभाग गठन गर्नेसमेत बैठकले निर्णय गरेको छ । छलफलमा उठेका विषयलाई सम्बोधन गर्दै माओवादी केन्द्रका अध्यक्ष पुष्पकमल दाहाल प्रचण्डले भएका निर्णय र छलफलमा उठेका विषयलाई कार्यान्वयनमा लैजानुपर्नेमा जोड दिएको नेता गुरुङले जानकारी दिए । रासस
"तराईमा अभियान : 'मोदी आउँदैछन्, जनकपुर जाअौं '","बर्दिबास : 'चलै चलु जनकपुर, भारतीय प्रधानमन्त्री मोदी जी बैशाख २८ गते आइब रहल छैथ,' अर्थात् (नरेन्द्र मोदी जनकपुर आउँदैछन्, उनको स्वागतका लागि सबै जनकपुर जाअौ) मैथली भाषाको वाक्य यति खेर तराईका गाउँघरमा गुञ्जी रहेको छ। यतिखेर मोदीको स्वागतका लागि जनकपुरबासी तातेका छन्। स्थानीय रेडियोमा मोदीको स्वागतमा सहभागी हुन सार्वजनिक अपिलसमेत गरिएको छ। आसन्न भारतीय प्रधानमन्त्री नरेन्द्र मोदीको जनकपुर भ्रमणमा जनताको मास उतार्न तीब्र तयारी भइरहेको बर्दिबास नगरपालिका मेयर विदुरकुमार काकीले बताए।महोत्तरीका नगरपालिका तथा गाउँपालिकाले गाउँगाउँमा जनपरिचालनबारे छलफल गरिरहेका छन्। राजनीतिक दल जनमास जुटाउन दौरधुपमा व्यस्त छन्। प्रदेश सरकारले सबै स्थानीय सरकारलाई जनमास जुटाउन निर्देशन दिएको छ।सोमबार आन्तरिक मामिला तथा कानुन मन्त्री ज्ञानेन्द्र यादवले जलेश्वरमा सबै सरोकारवलालाई अनिवार्य उपस्थितिको लागि निर्देशन दिएका छन्। जिल्ला समन्व समिति महोत्तरीको सभा हलमा महोत्तरीका १० नगरपालिका र ५ गाउँपालिका गरी १५ वटै स्थानीय तहका प्रमुख र उपप्रमुखलाई वैशाख २८ गते मोदीको स्वागतका लागि जनकपुर आउन निर्देशन दिइसकेको छ। मन्त्री यादवले महोत्तरीसँग जोडिएका सीमा नाकाको चेक प्वाइन्टको स्थलगत अवलोकन गरेका महोत्तरीका प्रमुख जिल्ला अधिकारी बाबुराम श्रेष्ठले जनाए।'सीमा नाकामा भारतीय प्रधानमन्त्री नरेन्द्र मोदीको भ्रमणलाई लिएर उच्च सर्तकता अपनाइएको छ,' उनले भने। देश संघीयतामा गइसकेपछिको भारतीय प्रधानमन्त्रीको पहिलो भ्रमणले सबैमा उल्लास छाएको छ। धार्मिक तथा आध्यात्मिक महत्व बोकेको ऐतिहासिक जनकपुरधामको भ्रमणमा आउन लागेका मोदीको स्वागत तथा सत्कारमा गाउँगाउँको चियापसल तथा चौतारामा चर्चा भइरहेको छ। राष्ट्रिय जनता पार्टी नेपालका महोत्तरी संयोजक रामबाबु साहका अनुसार, जलेश्वर क्षेत्र वरिपरीबाट स्थानीय सरकार तथा उत्साहित जनताहरुलाई जनकपुर लाग्न कम्तिमा ७५ वटा बस महोत्तरीको दक्षिण क्षेत्रबाट छुट्ने छ। यातायातको व्यवस्थापन प्रदेश सरकार र स्थानीय सरकारले गर्नेछन्। नेपालको नजिकको मित्र राष्ट भारत हो। जहाँ दुई देशबीच आआफ्नै छुटाछुटै सम्बन्ध छ।'प्रजातान्त्रिक देश भारतका प्रधानमन्त्री मिथिलाको पावनभूमि जनकपुरधाममा आउन लाग्नु भएको छ। यो खुशीको कुरा हो। मोदीको जनकपुर भ्रमणले दुनियाँको नजर जनकपुरमा परेको छ,जिल्ला समन्वय समिति महोत्तरीका संयोजक सुरेश सिंहले भने,' मोदीको स्वागतका लागि स्थानीय बाजागाँजा, भजनकृतन, झाँकीसहित गाउँगाउँबाट ठूलो संख्यामा स्थानीयको सहभागी हुने कार्यक्रम छ।'"
प्रदेशसभा लोगो सार्वजनिक : कर्मचारीलाई पनि लोगो बनाएकामा आपत्ति,"बुटवल : संसद् सुरु भएको चार महिनापछि प्रदेश ५ का सांसदले पहिचान चिह्न (लोगो) पाउने भएका छन् । प्रदेशसभा सचिवालयले सांसदका लागि प्रदेशको पहिचान झल्किने लोगो निर्माण गरेको हो । संसद् बैठकमै प्रदेशको नामकरण र लोगो निर्माणमा ढिलाइ भएको भन्दै सांसदले आपत्ति जनाउँदै आएका थिए । लोगो नहुँदा सांसदको पहिचान नभएको र अपमान बेहोर्नुपरेको सांसदको गुनासो थियो । प्रदेशसभा सचिवालयले खुला प्रतिस्पर्धाबाट निर्माण गरेको लोगोमा प्रदेशको पहिचान झल्केको छ । रुकुमको सिस्ने हिमालमाथि नेपालको झन्डा, लुम्बिनीको मायादेवी मन्दिर, तराईको फाँटदेखि पहाडसम्मको कृषि भूमिलाई लोगोमा अंकित गरिएको छ । धान र जौको बालाले प्रदेशको कृषिभूमिलाई देखाएको सभामुख पूर्णबहादुर घर्तीले बताए । लोगोले १२ जिल्लालाई सांस्कृतिक, आर्थिक तथा भौगोलिक रूपमा गोलबन्द गरेको छ, उनले भने । लोगोमा रहेको शान्तिदीपले विश्वमा शान्ति र सद्भाव फैलाउने कामको संकेत गर्ने उनले बताए । जौैका दुई बालाले घेरिएको लोगोमा ६ वटा धानका बाला राखिएका छन् । लंैगिक समानता झल्काउने महिला र पुरुषले हात मिलाएको र पाँचकुने तारासमेत राखिएको छ । ताराले प्रदेश जहिले पनि समृद्धिका लागि क्रान्तिकारी रहेको संकेत गर्छ, सभामुख घर्तीले भने । समृद्ध र क्रान्तिकारी झल्किने लोगो दाङ तुल्सीपुरका खगेश्वर भण्डारीले निर्माण गरेका हुन् । प्रदेशसभा सचिवालयले खुला प्रतिस्पर्धाबाट लोगो निर्माण गराएको हो । प्रदेशस्थित १२ जिल्लाको संस्कृति र पहिचान झल्किने लोगो छनोट गरिएको हो । १२ प्रतिस्पर्धीमध्ये भण्डारीले बनाएको लोगोलाई प्रदेशसभाले मान्यता दिएको हो । प्रदेशसभाले कार्यक्रममार्फत लोगो, वेबसाइट र प्रदेशसभा नियमावलीसहितको पुस्तक विमोचन गरेको छ । लोगो निर्माणमा सात प्रदेशमध्ये पहिलो बनेको प्रदेश ५ ले वेबसाइटसमेत सुरु गरेको छ । डब्लुडब्लुडब्लुडट प्रदेशसभा पिफाइभ डट जिओभी डट एनपी नामक वेवसाइटमा प्रदेश सभाका सबै सूचना राखिने प्रदेशसभा सचिवालयका सचिव डा मानबहादुर विकेले जानकारी दिए । लोगो निर्माण प्रतिस्पर्धामा उत्कृष्ट बनेका दाङका भण्डारीलाई २५ हजार रुपैयाँ पुरस्कार प्रदान गरिएको छ । कर्मचारीलाई छुट्टै लोगो संसद्का कर्मचारीलाई लोगोको पहिचान दिने चलन नभए पनि प्रदेश ५ का कर्मचारीका लागि पनि लोगो बनाइएको छ । सभामुख घर्ती, आन्तरिक मामिला तथा कानुनमन्त्री कुलप्रसाद केसी, उद्योग, वन तथा पर्यटनमन्त्री लीला गिरी, कृषि, सहकारी तथा भूमि व्यवस्थामन्त्री आरती पौडेल, उपसभामुख कृष्णी थारूले संयुक्त रूपमा लोगो तथा पुस्तक सार्वजनिक गरेका हुन् । कर्मचारीलाई पनि संसद्कै शैलीमा लोगो बनाएकोमा कतिपय सांसदले आपत्ति जनाएका छन् । बैठकमा कर्मचारीलाई लागो बनाउने कुरा उठेको थिएन । कसरी र किन बनाइयो, जानकारी छैन, प्रमुख प्रतिपक्षी दलका नेता बलदेश शर्मा पोखरेलले भने । कर्मचारीलाई लोगो बनाउने विषयमा कार्यव्यवस्था समितिमा पनि छलफल नभएको सांसदले जनाएका छन् । संसद् सचिवालयका सचिव विकेले कर्मचारीलाई पहिचान दिन लोगो बनाइएको बताए । सचिवालयले कर्मचारीको लोगो बनाउने व्यक्तिलाई १५ हजार रुपैयाँ पुरस्कारसमेत दिएको छ । यसअघि प्रतिस्पर्धाका लागि प्रकाशित सूचनामा पहिलो हुने लोगोलाई मात्रै २५ हजार रुपैयाँ दिने उल्लेख थियो । कर्मचारीको लोगोमा १२ वटा लालीगुराँस, सिस्ने हिमालमाथि नेपाली झन्डा, गौतम बुद्धको तस्बिर र गहुँ तथा जौका बाला राखिएको छ । सांसद तथा कर्मचारीलाई लोगो वितरण गर्न केही समय लाग्ने सचिवालयले जनाएको छ ।००० प्रदेशसभाले प्रकाशन गरेको पुस्तक विमोजन गर्दै सभामुख तथा मन्त्रीहरु । प्रदेशसभाको लोगो ।"
६८ वर्षपछि भारतीय प्रधानमन्त्री मधेसमा,"काठमाडौं : ६८ वर्षपछि भारतीय प्रधानमन्त्री नरेन्द्र मोदी मधेस र मधेसीको आस्थाको केन्द्र जानकी जन्मस्थल जनकपुर आउँदै छन् । मोदी भ्रमणको उद्देश्य धार्मिक देखिए पनि वास्तविकतामा दुई देशबीचको राजनीतिक सम्बन्ध सुधार रहेको राजनीतिक विश्लेषकहरूको भनाइ छ । यसअघि १९५० मा सप्तरीको भारदहस्थित कोसी ब्यारेजमा भारतीय पूर्वप्रधानमन्त्री जवाहरलाल नेहरु आएका थिए । ब्यारेजबाट भारततर्फको क्षेत्रमा क्षति न्यून गराउनु उक्त भ्रमणको उद्देश्य थियो । मोदी भ्रमणलाई धार्मिक यात्राका रूपमा लिइए पनि उक्त अवसरमा सत्तारूढ दल एमाले, माओवादी केन्द्र, प्रमुख प्रतिपक्षी दल कांग्रेस, राजपा र संघीय समाजवादी फोरम नेपालसँग मोदीको भेट हुन सक्ने सम्भावना रहेको स्रोतको दाबी छ । रामजानकी मन्दिर र मुक्तिनाथको दर्शनलाई केन्द्रित गर्दै हुन लागेको मोदी भ्रमण सन् १९५० को शान्ति र मैत्री सन्धिदेखि मधेस आन्दोलन हुँदै नाकाबन्दीसम्मका घटना र तिनले दुई देशको सम्बन्धमा पारेको गम्भीर असरलाई सकारात्मक युटर्न गराउने उद्देश्यका गरिएको स्रोतले बताएको छ । धार्मिक रूपमा हुन लागेको देखिए पनि केही समयदेखि उतारचढावका रूपमा रहेको दुई देशबीचको सम्बन्ध भ्रमणपछि बहुआयामिक रूपमा अघि बढ्ने राजपा अध्यक्ष मण्डलका नेता शरत्सिंह भण्डारीको विश्वास छ । दुई सरकार, राजनीतिक दल र जनताबीच प्राचीनकालदेखिको सम्बन्धलाई दुवै पक्षले परिवर्तित सन्दर्भअनुकूल गराउँदै छन्, उनले भने, रोटीबेटीको सम्बन्धलाई यथार्थमा रूपान्तरण गर्ने समय पनि भ्रमणमा उपयोगी हुनुपर्छ । यसअघि सन् १९५० मा सप्तरीस्थित कोसी ब्यारेजमा तत्कालीन भारतीय प्रधानमन्त्री जवाहरलाल नेहरु आएका थिए । उनको भ्रमणको उद्देश्य भारतीय भूभागमा कोसीले गर्ने क्षति न्यून पार्नु थियो । ६८ वर्षपछि नेपालको मधेस भूभागमा भारतीय प्रधानमन्त्रीलाई पाउनु खुसीको विषय रहेको राजपा अध्यक्ष मण्डलका अर्का नेता अनिलकुमार झाले बताए । मोदी भ्रमण सफल बनाउन प्रदेश २ र केन्द्र एक भएर काम गरिरहेको उनको भनाइ छ । प्रदेशका नेताले प्रदेश २ मा र केन्द्रीय नेतृत्वले मोदीलाई केन्द्रमा भेट गर्ने उनलेल जानकारी दिए । नेपालको राष्ट्रिय एकताका लागि सिंहदरबारभन्दा मधेसी नेतृत्व प्रतिबद्ध रहेको उनको दाबी छ । प्राचीनकालदेखिको दुई देशबीचको सम्बन्धलाई परिवर्तित सन्दर्भअनुसार अघि बढाउने उद्देश्यका साथ आफूहरूले काम गरिरहेको प्रदेश २ का उद्योग एवं पर्यटनमन्त्री रामनरेश रायले बताए । मोदीको यो भ्रमण विगतका तिक्ताता अन्त्य गर्ने कडी हुनेछ, उनले भने । याे पनि पढ्नुहाेस् मोदीको नेपाल यात्रा : डुबान समस्या उठाउने तयारी"
संसद् रेकर्डबाटै हटाइयो प्रदेश गृहमन्त्रीको सम्बोधन,"धनगढी : प्रदेशसभाको संसद् बैठकमा प्रदेशका आन्तरिक मामिला तथा कानुनमन्त्री प्रकाशबहादुर शाहको सम्बोधन संसद् रेकर्डबाट हटाइएको छ। संसद्को २० औं बैठकमा प्रदेशसभाको वरीयताबारे संकल्प प्रस्ताव पेस भएपछि त्यसको जवाफ दिने क्रममा प्रदेश आन्तरिक मामिला तथा कानुनमन्त्री प्रकाश शाहले संसद्मा विप्लव माओवादीको बन्दको प्रचार गरेका थिए। माननीय सदस्यहरू आज विप्लव बन्दको मसाल जुलुस छ, भोलि उनीहरूले नेपाल बन्दको घोषणा गरेका छन्, विप्लव माओवादीको बन्दप्रति सम्माननीय सदनको ध्यानाकर्षण गराउँछु, विप्लव माओवादीको प्रवक्ताझैं गरी उनले गरेको सम्बोधन संसद् रेकर्डबाट हटाइएको प्रतिपक्षी दल कांग्रेसका डडेल्धुराबाट प्रदेशसभा सदस्य कर्णबहादुर मल्लले जानकारी दिए। मल्लले संसद्को अर्को बैठकमा प्रदेश आन्तरिक मामिला तथा कानुनमन्त्रीको सम्बोधन आपत्तिजनक भएको भन्दै संसद्को रेकर्डबाट हटाउन माग गरेका थिए। सभामुख अर्जुन थापाले पनि आन्तरिक मामिला तथा कानुनमन्त्रीको सम्बोधनको केही भाग संसद्को रेकर्डबाट हटाइएको बताए। केही कुरा संसद्को गरिमा हेरेर पनि अनावश्यक हुन्छन्, प्रदेश गृहमन्त्रीले बोलेको कुरा संसद्का लागि अनावश्यक लाग्यो र हामीले संसद् रेकर्डबाट हटाएका छौं, सभामुख अर्जुन थापाले भने। संविधानले संसद्मा बोलेका अनावश्यक कुरा हटाउने विशेषाधिकार सभामुखलाई दिएको छ। संविधानले दिएको त्यही अधिकार प्रयोग गर्दै संसद्मा बोेलेको अनावश्यक कुरा हटाइएको हो, सभामुख थापाले भने। प्रदेश नम्बर ७ को २१ वटा बैठकमा यसरी रेकर्डबाट हटाइएको, प्रदेशका आन्तरिक मामिला तथा कानुनमन्त्रीले बोलेको कुरा नै पहिलो भएको संसद् सचिवालयले जनाएको छ। २१ वटै बैठकमा अरू कुनै पनि प्रदेशसभा सदस्यको सम्बोधन संसद् रेकर्डबाट हटाइएको छैन। प्रदेशको आन्तरिक मामिला तथा कानुनमन्त्रीले यस्तो कुरा संसद्मा बोल्नु हुन्थेन, कुनै दलको बन्दको जानकारी, त्यो पार्टीको प्रवक्ताको जस्तै गरी भन्नु संसद्को गरिमाविपरीत थियो, त्यसैले हाम्रो पार्टीको तर्फबाट त्यो संसद् रेकर्डबाट हटाउन सल्लाह भएको हो, कांग्रेसकै अर्का प्रदेशसभा सदस्य भरतबहादुर खड्काले भने।"
"प्रदेश १ : प्रदेश र स्थानीय सरकारका पदाधिकारीको पारिश्रमिक तोकियो, कसको कति?","विराटनगर : प्रदेश सरकारदेखि स्थानीय तहका पदाधिकारीको पारिश्रमिक तथा तलबभत्ता तोकिएको छ। प्रदेश मुख्यमन्त्री, मन्त्री, सांसद, मुख्य न्यायाधिवक्ता तथा स्थानीय तहका पदाधिकारीको पारि श्रमिक र तलबभत्तासँग सम्बन्धित पाँच विधेयक सोमबार प्रदेशसभा बैठकले पारित गरेको छ। यससँगै स्थानीय तहका पदाधिकारीले कार्यभार सम्हालेको १० महिनाको पारि श्रमिक एकमुष्ठ प्राप्त गर्ने भएका छन्। मुख्यमन्त्रीको पारि श्रमिक ६० हजार ९ सय ७०, मन्त्रीको ५२ हजार, राज्यमन्त्रीको ४९ हजार र सहायक मन्त्रीको ४७ हजार रुपैयाँ तोकिएको छ। प्रदेशसभाका सभामुखको ५३ हजार, उपसभामुखको ५० हजार, प्रमुख प्रतिपक्षी दलका नेताको ५० हजार, सत्तापक्षीय प्रमुख सचेतकको ४९ हजार, प्रमुख प्रतिपक्षी दलका प्रमुख सचेतक र सभापतिको ४९ हजार, प्रतिपक्षी दलका सचेतक र सभापतिको ४९ हजार र प्रदेशसभा सदस्य (सांसद)को ४५ हजार रुपैयाँ पारि श्रमिक छ। मुख्यमन्त्री र मन्त्रीहरूले पारि श्रमिकसहित १० शीर्षकमा रकम पाउने व्यवस्था भएको छ। सभामुख, उपसभामुख, प्रतिपक्षी दलका नेता, सत्तापक्षीय प्रमुख सचेतकले सवारी साधनसमेत पाउने भएका छन्। सभामुखउपसभामुखसहित प्रदेशसभाका पदाधिकारीले ११ शीर्षकमा रकम प्राप्त गर्न सक्छन्। प्रमुख प्रतिपक्षी दलका प्रमुख सचेतकले भने सवारी साधन नभए मासिक १५ हजार रुपैयाँ प्राप्त गर्नेछन्। सभामुख र उपसभामुखलाई आवास उपलब्ध हुनेछ। बाँकीलाई त्यसबापत क्रमशः १७ हजार र १५ हजार रकम उपलब्ध हुने व्यवस्था भएको छ। मन्त्रीले भने मन्त्रिपरिषद्को निर्णयअनुसार एक जना विषयगत सल्लाहकार र एक श्रेणीविहीन चालक करारमा राख्न पाउनेछन्। मुख्यमन्त्रीले दुई गाडीसहित आवासको बन्दोबस्त नभएसम्म घरभाडा, फर्निचर, सवारी इन्धन, सञ्चार सुविधा, धारा, बिजुलीको बिल, दैनिक भ्रमण भत्ता, विदेश भ्रमण गर्दा भत्ता पनि पाउने व्यवस्था विधेयकमा छ। मन्त्रीले एक गाडीसहित माथिकै शीर्षकमा सुविधा पाउनेछन्। मुख्यमन्त्री, मन्त्री, सांसद तथा सभामुखउपसभामुख र पदाधिकारीलाई १० लाख रुपैयाँबराबरको यात्रा बिमाको व्यवस्था पनि भएको छ। मुख्यमन्त्री र मन्त्रीका निजी सचिवालयका लागि ९ शीर्षकमा सेवा दिने व्यवस्था विधेयकले गरेको छ। उनीहरूले प्रमुख स्वकीय सचिव, स्वकीय सचिव, सचिवालय, राजनीतिक सल्लाहकार, आर्थिक सल्लाहकार, प्रेस सल्लाहकार, सूचना प्रविधि कर्मचारी, हलुका सवारी चालक, कार्यालय सहयोगी राख्न सक्छन्। अतिथि सत्कारका लागि प्रतिमहिना १० हजार रुपैयाँ दिइनेछ। यसमा मन्त्रीले ७ हजार, राज्यमन्त्रीले ५ हजार र सहायक मन्त्रीले ३ हजार प्राप्त गर्नेछन्। स्थानीय सरकारलाई यस्तो व्यवस्था स्थानीय सरकारका पदाधिकारीको पारि श्रमिक तलबका रूपमा नतोकी बैठक भत्ता तथा अन्य ११ शीर्षक बनाएर समेटिएको छ। जसअनुसार महानगरपालिकाका मेयरले बढी तीनवटा नियमित बैठकको प्रतिबैठक ३ हजार, उपमेयरले २ हजार ५ सय, वडाध्यक्ष र कार्यपालिका सदस्यले २ हजार २ सय तथा वडा सदस्यले २ हजार रुपैयाँ प्राप्त गर्नेछन्। जसअनुसार टेलिफोन, खाजा खर्च, पुस्तक, पत्रपत्रिका, इन्टरनेट, अनुगमन भत्ता, खोपानी, बिजुली महसुल, सरसफाइ, मर्मतसम्भार, अतिथि सत्कारसहित शीर्षक जोड्दा महानगरपालिकाका मेयरको पारि श्रमिक ४२ हजार, उपमेयरको ३५ हजार, वडाध्यक्षको २९ हजार १ सय, कार्यपालिका सदस्यको १७ हजार १ सय र वडा सदस्यको १२ हजार ५ सय हुनेछ। मेयर र उपमेयरबाहेकले सवारी साधनको खर्चसमेत गरी यति पारि श्रमिक पाउने भएका हुन्। उपमहानगरतर्फ मेयरको ३६ हजार ५ सय, उपमेयरको ३१ हजार ६ सय, वडाध्यक्षको २५ हजार, कार्यपालिका सदस्यको १३ हजार ५ सय र वडा सदस्यले ९ हजार प्राप्त गर्नेछन्। नगरपालिकाका मेयरले ३८ हजार ५ सय, उपमेयरले ३२ हजार ६ सय, वडाध्यक्षले २० हजार, कार्यपालिका सदस्यले १२ हजार ५ सय र वडा सदस्यले ७ हजार ५ सय प्राप्त गर्नेछन्। गाउँपालिकाका अध्यक्षको मासिक पारि श्रमिक ३६ हजार ५ सय, उपाध्यक्षको ३१ हजार ६ सय, वडाध्यक्षको २५ हजार, कार्यपालिका सदस्यको १३ हजार ५ सय र वडा सदस्यको ९ हजार रुपैयाँ तोकिएको छ। अध्यक्ष र उपाध्यक्षबाहेकलाई यातायात खर्चसहितको पारिश्रमिक हो यो। गाउँ, नगर, उपमहानगर र महानगरसभाका सदस्यले हरेक बैठक, स्वदेश र विदेश भ्रमण भत्ता प्राप्त गर्ने व्यवस्था पनि भएको छ। जिल्ला समन्वय समितिका प्रमुखले पारि श्रमिकबापत ३९ हजार, उपप्रमुखले ३२ हजार, सदस्यले १८ हजार ५ सय र सभाका सदस्यले ४ हजार ५ सय प्राप्त गर्नेछन्। उनीहरूको पारि श्रमिक १० शीर्षकअन्तर्गत तोकिएको छ। जसमा सवारी साधन पनि समावेश छ। स्वदेश भ्रमण र विदेश भ्रमण भत्ताको पनि व्यवस्था छ। संशोधनको सूची राख्न पाउने नियम निलम्बन गरी प्रदेशसभाले सोमबार मुख्यमन्त्री, मन्त्री, प्रदेश सांसद, महानगर, उपमहानगर, नगरपालिका, गाउँपालिका र जिल्ला समन्वय समितिका प्रमुख, उपप्रमुख, वडाध्यक्ष तथा सदस्यहरूको सेवासुविधासँग सम्बन्धित विधेयक सर्वसम्मतिले पारित गरेको हो। यसका लागि प्रदेशसभा नियमावलीको नियम ९६ देखि १०० निलम्बन गरिएको थियो। यसमा संशोधनको सूचना पेस गर्नेदेखि फिर्ता लिनेसम्मको व्यवस्था छ। तर, समय अभावको कारण देखाउँदै प्रदेश सरकारका तर्फबाट आन्तरिक मामिला तथा कानुनमन्त्री हिक्मतकुमार कार्कीले सदनमा प्रस्तुत गरेका विधेयक संक्षिप्त कार्यविधि प्रयोग गरी फास्ट ट्र्याकबाट पारित गरिएको हो। यसमा विपक्षीले पनि समर्थन गरेका छन्। विधेयक प्रस्तुत गर्दै मन्त्री कार्कीले भने, आफ्नो सुविधाका विषयमा आफै कानुन बनाउने काम चुनौतीपूर्ण हो तर काम नै गर्न अप्ठेरो भएकाले पनि कानुन बनाउनुपरेको हो। स्थानीय तहमा पदाधिकारी आएको १० महिना पूरा भइसक्दा पनि उनीहरुले के कति पारि श्रमिक पाउने भन्ने तय नहुँदा कठिनाइसाथ काम गरेको उनको भनाइ थियो। प्रमुख विपक्षी कांग्रेसका सचेतक केदार कार्कीले पारि श्रमिकसम्बन्धी कानुन नबनाउँदा पनि नहुने बनाउँदा पनि आलोचना हुने डर भएको बताए। भने,सुविधाबिना काम गर्न पनि कठिन नै हुने गरेको छ। सदनको कारबाही सोमबार तीन घण्टा मात्र चलेको थियो। सांसदका स्वकीय सचिव खर्च मासिक २२ लाख प्रदेशसभाका पदाधिकारी तथा सदस्यको पारि श्रमिक र सुविधासम्बन्धी विधेयकले सांसदले एक जना स्वकीय सचिव राख्न पाउने व्यवस्था गरेको छ। राजपत्र अनंकित प्रथम श्रेणी वा सोसरहको सचिव राख्दा यो तहका कर्मचारीले पाउनेजत्तिकै पारि श्रमिक (रु२४०००) दिइँदा प्रदेश १ का ९३ सांसदका स्वकीय सचिवलाई मासिक २२ लाख रुपैयाँ खर्च हुनेछ। मुख्यमन्त्री र मन्त्रीको निजी सचिवालयका राजनीतिक कर्मचारीको शीर्षकमा पनि ठूलो खर्च आउने देखिन्छ। मुख्यमन्त्रीतर्फ १३, मन्त्रीका ७, राज्यमन्त्रीका ५ र सहायक मन्त्रीका ५ कर्मचारी रहने व्यवस्था विधेयकले गरेको छ।"

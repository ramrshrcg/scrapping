शीर्षक,विवरण
कांग्रेस सुधार्ने सूत्र,"लामो समय सत्ता सञ्चालनको अभ्यासमा सहभागी नेपाली कांग्रेस निर्वाचनबाटै प्रमुख प्रतिपक्षी दल बन्न पुगेको छ । पछिल्लो निर्वाचनको जनमत एकातर्फ वाम गठबन्धनको स्थिर सरकारको अपेक्षा हो भने अर्कोतर्फ कांग्रेसलाई सत्ताबाट विमुखीकरणको आशा पनि हो । जनमतले कांग्रेसको सत्तामा निरन्तरता नस्विकारेको स्पष्ट अभिव्यक्ति थियो त्यो । निर्वाचन परिणामलाई लिएर कांग्रेसभित्र अहिले भइरहेको बहस त्यसैले अपेक्षित नै हो । झन्डै एक महिनादेखि चलिरहेको कांग्रेसको केन्द्रीय कार्यसमिति बैठकमा युवा नेता गगन थापालगायतले प्रस्तुत गरेको प्रस्तावलाई कांग्रेस पुनर्जागरणमा सकारात्मक थालनीका रूपमा लिन सकिन्छ । सात सालमा प्रजातान्त्रिक आन्दोलनको नेतृत्व गरेसँगै नेपाली राजनीतिमा एक शक्तिका रूपमा कांग्रेस स्थापित भयो । नेपाली राजनीतिमा वैयक्तिक स्वतन्त्रता र प्रजातान्त्रिक विचारधाराको सदावहार पक्षधर हुनु उसको विशेषता हो । बिर्ता प्रथाको उन्मूलन गरेर भूमि स्वामित्वमा परिवर्तनसँगै उसले आर्थिक संरचनामा परिवर्तनको सुरुवात गरेको थियो । लामो समय दस्ताबेजहरूमा समाजवादी अर्थनीतिको वकालत गरे पनि बहुदल स्थापनासँगै आर्थिक उदारीकरण थालेर उसले आपूलाई उदारवादी प्रजातान्त्रिक पार्टीको लस्करमा उभ्याएको थियो । वर्तमान नेपाली समाजका अर्थराजनीतिक विशेषता र जटिलताका कारक त्यसैले कांग्रेस नै हो । यस अर्थमा आजका सबैखाले आर्थिक परिणतिको जिम्मेवारमध्ये एक ऊ पनि हो । सशस्त्र संघर्षको सुुरुवात, त्यसको निराकरणमा असफल भूमिका र आन्तरिक कलहका कारण कांग्रेसको विकल्पको खोजीलाई प्रतिगमनविरोधी आन्दोलनले जोगाइदियो । प्रतिगमनविरोधी आन्दोलनमा गिरिजाप्रसाद कोइराला नेतृत्वको कांग्रेसको अग्रसरताले उसलाई फेरि एकपटक शक्ति राजनीतिको एक धु्रव बनाइदियो । पुराना परिणतिहरूलाई नेपाली जनसमाजले एकपटक बिर्सिदियो र सम्मानजनक पुनः अभ्यासको मौका दियो । शान्ति प्रक्रियामा कांग्रेसको अग्रसरताको सम्मान त्यसैको उदाहरण थियो । दोस्रो संविधानसभामा उसले प्राप्त गरेको मत पनि कांग्रेसको नेतृत्वदायी अनुभवप्रतिको जनविश्वास थियो । त्यसलगत्तै भएको निर्वाचनमा कांग्रेसको अस्वाभाविक पराजयलाई वाम गठबन्धनको सहउत्पादन मान्नु कारकहरूको खोजी र निदानबाट भाग्ने असफल र अनुचित प्रयास मात्र हो । गगन थापा नेतृत्वमा प्रदीप पौडेल, चन्द्र भण्डारी, धनराज गुरुङ, गुरुराज घिमिरे, रामकृष्ण यादव र जीवन परियारले मंगलबार राखेको विशेष महाधिवेशन कांग्रेसकै सुधारका लागि आवश्यक छ । लामो इतिहाससँगै जटिलता हुन्छन् भन्ने यथार्थलाई कांग्रेसको वर्तमान नेतृत्वले बिर्सनु हुँदैन । यसै पनि प्रजातन्त्रको सदावहार पक्षधर कांग्रेसभित्र भने संरचनात्मक रूपमै लोकतान्त्रिक चरित्रमा कमी भएको आम टिप्पणी पूर्णतः गलत होइन । वैयक्तिक स्वतन्त्रता प्रजातन्त्रको पहिलो सर्त अवश्य हो, तर अन्तिम होइन । चियापसलमा विचार राख्न पाउने छुटले पार्टीलाई अद्यावधिक बनाउन सक्दैन । पार्टीमा आन्तरिक प्रजातन्त्रको अर्थ हो, सबै मतको सुनुवाइ, जायज मागको सम्बोधन र बहुमतको कदर । विडम्बना लामो इतिहास बोकेको कांग्रेसमा यी सबैको कमी देखिन्छ । इतिहासको पगरी बोकेर राजनीतिक रंगमञ्चमा विराजमान कांग्रेस जति गजक्क देखिन्छ, त्यति प्रभावकारी छैन । आफ्नो उल्लेखनीय इतिहासलाई सदाबहार बनाउने हो भने उसका निम्ति पुनर्संरचना मात्र अन्तिम र एउटै विकल्प हो । त्यसनिम्ति विशेष महाधिवेशन आवश्यक छ । सांगठनिक पुनर्संरचना मात्र पूर्ण निदान हुन सक्दैन । कांग्रेसको जीर्ण अवस्था उसको संरचनाको दोष मात्र होइन । पार्टीभित्र नयाँ नेतृत्व स्थापना र युवा नेतालाई अवसरको कमी छ । त्योभन्दा ठूलो कमी छ, विचारमा नयाँपनको । विभिन्न राजनीतिक मोडमा कांग्रेसले लिएका निर्णयको निर्मम आत्मसमीक्षा नगरी पार्टीको पुनर्संरचना हुन सक्दैन । निकट विगतमा उसले लिएका केही अडान विवादास्पद मात्र होइन, सच्याउन आवश्यक पनि छन् । विडम्बना, सिंगो देश संघीय संरचनामा जाँदा पनि कांग्रेसको संरचना अझै पुरानै अवस्थामा छ । यसले पनि उसको पुनर्संरचनामा ढिलाइ भइसकेको देखिन्छ । आफ्ना विगत निर्णयहरूको आत्मसमीक्षा, अवलम्बन गरिएका नीतिको पुनर्मूल्यांकन र पार्टी संरचनाको पुनर्रचना गर्ने गरी विशेष महाधिवेशन बोलाउनु नै कांग्रेसको पुनर्जीवनका लागि अत्यावश्यक छ ।"
कानुनमन्त्री भन्छन्ः प्रधानन्यायाधीशले नेता भेट्नु नौलो होइन,"काठमाडौंः कानुन, न्याय तथा संसदीय मामिलामन्त्री शेरबहादुर तामाङ्ले न्यायाधीशहरुले नेतालाई भेट्नु नौलो कुरा नभएको स्पष्ट पारेका छन् । यो लोकतान्त्रिक व्यवस्था हो, यसलाई नौलो कुराको रुपमा लिनु हुँदैन, न्यायाधीशहरु कुनै अलौकिक होइनन्, उनले भने, उनीहरु पनि मान्छे नै हुन्, भेट्न पाउँछन र पाउनुपर्छ, यो उहाँहरुको अधिकारको कुरा हो । रिपोर्टर्स क्लब नेपालले गरेको साक्षात्कारमा बोल्दै मन्त्री तामाङले हिजोजस्तो अपारदर्शी ढंगले अब नचल्ने स्पष्ट पारे । भेटहरु पारदर्शी हुनुपर्छ, भेट्न नपाउने भन्ने नै हुँदैन नि, अहिले अखबारमा कार्यवाहक प्रधानन्यायाधीशले नेतालाई भेटेको कुरा आएको छ, यो त कर्टेसी हुनसक्छ, तर भेटघाटसँग जोडेर फैसला आयो भने चाहीँ अनि त्यो अपराध हुन्छ, उनले भने, यदि न्यायाधीशको कार्यसम्पादनमा असर पयो भने त्यो जघन्य अपराध हुन्छ, भेटघाट स्वतन्त्र न्यायालय र शक्ति पृथकीकरणको जगमा बसेर हुनुपर्छ । साक्षात्कारमा मन्त्री तामाङले न्यायाधीशहरुको सम्पत्ति तत्काल सार्वजनिक गर्न आफूहरु यतिबेला कानुन निर्माणमा जुटेको बताए । वडाध्यक्षदेखि सरकार प्रमुखसम्मले आफ्नो सम्पत्ति सार्वजनिक गर्नुपर्छ, मैले सम्पत्ति सार्वजनिक गर्न यसअघिपनि अपिल गरेको छु, उनले भने, यदि कसैले सम्पत्ति सार्वजनिक गर्दैन भने त्यो अकुत ठहरिनेछ, भ्रष्टाचार अन्त्यको लागि सम्पत्ति सार्वजनिक गर्न आवश्यक छ। सरकारले सुशासन, पारदर्शीता र जवाफदेहिताको चर्को कुरा गरेपनि अहिलेसम्म त्यो व्यवहारमा नदेखाएको र मिति नै गुज्रँदापनि प्रधानमन्त्री तथा मन्त्रीहरुले सम्पत्ति सार्वजनिक नगर्नुको कारण के हो ? भनेर पत्रकारले सोधेको एक प्रश्नमा उनले भने, होइन, हामी तत्काल सार्वजनिक गर्छौं, सुशासन र पारदर्शीताप्रति हामी जिम्मेवार र प्रतिबद्ध छौं, अब केही दिनभित्रै मन्त्रीहरुको सम्पत्ति सार्वजनिक हुन्छ। उच्च नैतिक आर्दश बोकेका व्यक्तित्वहरुले आफ्नो सम्पत्ति सार्वजनिक गर्ने उनको भनाई थियो ।"
वैशाखभित्रै पार्टी एकता : एमाले सचिव ज्ञवाली,पाल्पा : नेकपा एमालेका सचिव एवं परराष्ट्रमन्त्री प्रदिप ज्ञवालीले वैशाख १८ (मे १) अन्तर्राष्ट्रीय श्रमिक दिवश वा बैशाख २२(मे ५) माक्सको जन्मदिनको दिन दुवै पार्टी बीच एकता घोषणा गर्ने तयारी भएको बताएका छन्। नेकपा एमाले पाल्पाका अगुवा कार्यकर्तालाई तानसेनमा सम्बोधन गर्दै एमाले सचिव एवं परराष्ट्रमन्त्री ज्ञवालीले एमाले र नेकपा माओवादी केन्द्र बीच एकताको लागि अधिकांश विषयवस्तुमा सहमति जुटिसकेको र केही विषय दुवै पार्टीका अध्यक्षले टुङ्गाउनु पर्ने भएकाले केही दिन ढिलाइ भएको बताए।मन्त्री ज्ञवालीले पार्टी एकताको विषयमा शंका उपशंका नगर्न कार्यकर्तालाई आग्रह गरे। बैशाख २८ गते हुन लागेको भारतीय प्रधानमन्त्री नरेन्द्र मोदीको नेपाल भ्रमणमा भारत भ्रमणको समयमा दुवै देशबीच भएका सहमति व्यवहारिकरुपमा कार्यान्वयका विषयमा र कृषि साझेदारी र रेल सम्भाव्य अध्यनको विषयमा सम्झौता हुने गरी तयारी भएको परराष्ट्रमन्त्री ज्ञवालीले बताए। भारतीय प्रधानमन्त्री मोदी भ्रमणमा संसद अधिवेशन नभएकाले संसदमा सम्बोधन गर्ने कुनै कार्यक्रम नभएको मन्त्री ज्ञवालीले बताए। ३ वर्षदेखि बन्द अवस्थामा रहेको तातोपानी नाका खुलाउने विषयमा चिनिया पक्षसँग उच्च स्तरीय कुराकानी भएको आधारमा छिट्टै खुल्ने मन्त्री ज्ञवालीले बताए।
कांग्रेस डिजिटलाइज गर्न प्रस्ताव,"काठमाडौं : कांग्रेस केन्द्रीय समिति बैठकमा कांग्रेस प्रवक्ता विश्वप्रकाश शर्माले पार्टीलाई आधुनिकीकरण गर्न डिजिटलाइज गर्नेदेखि थिंक ट्यांकसम्म गठन गरेर जानुपर्ने प्रस्ताव राखेका छन् । बुधबारको बैठकमा शर्माले लिखित रूपमै पार्टी रूपान्तरण गर्न सैद्धान्तिक पुनव्र्याख्यादेखि पार्टीको प्रशासनसम्म सुधारको खाँचो औंल्याएका हुन् । शर्माले लिखित तीन बुँदामा कांग्रेस पराजयका आन्तरिक ६ कारण उल्लेख गरेका छन् । निर्वाचनपछि पार्टी प्रवक्ताको जिम्मेवारी पाएका शर्माले पार्टीलाई डिजिटलाइज गर्ने र नीति तथा प्रशिक्षण प्रष्ठिानअन्तर्गत थिंक ट्यांक बनाउनुपर्ने माग गरेका हुन् । शर्माले यस्तो थिंक ट्यांकले पार्टीको अवस्थादेखि समग्र राजनीतिबारे अध्ययनविश्लेषण गर्ने उल्लेख गरेका छन् । उनले पार्टी सुदृढ गर्न प्रत्येक खाली हातका लागि कुनै न कुनै योजना ल्याउन प्रस्ताव गरेका छन् । त्यस्तो कार्यक्रमलाई उनले जगेडामुक्ति भनेका छन् । कांग्रेसभित्र शीघ्र महाधिवेशनको आवाज आइरहँदा शर्माले भने महाधिवेशनबारे केही बोेलेका छैनन् । मंगलबारको बैठकमा दुई युवा समूहले शीघ्र महाधिवेशन प्रक्रियामा अघि बढ्न माग गरेका थिए । शर्माद्वारा लिखित बँुदामा परम्परागत सांगठनिक शैली, सम्प्रेषण क्षमतामा ह्रास, महŒवपूर्ण मुद्दामा बहिर्गमन, ओझेलमा परेको भविष्य दृष्टि, छविमा भएको क्षति र मुर्छाएको आत्मीयताजस्ता आन्तरिक कारण कांग्रेसले गत निर्वाचनमा पराजय व्यहारेको उल्लेख छ । बैठकमा विमलेन्द्र निधि, शंकर भण्डारी, मोहनबहादुर बस्नेत, महेश आचार्य र प्रकाशशरण महतले बोलेका थिए । महतले बोलेसँगै बैठकमा केन्द्रीय सदस्यले बोल्ने क्रम सकिएको छ ।"
मोदी भ्रमणको जनकपुरमा तयारी तीव्र,"जनकपुरधाम : भारतीय प्रधानमन्त्री नरेन्द्र मोदीको वैशाख २८ गते हुने जनकपुर भ्रमणलाई सफल पार्न प्रदेश सरकारले तयारी सुरु गरेको छ । प्रधानमन्त्री मोदीको भ्रमणलाई व्यवस्थित बनाउन प्रदेश २ का भौतिक पूर्वाधार तथा यातायात मन्त्री जितेन्द्र सोनल, भूमि कृषि तथा सहकारी मन्त्री शैलेन्द्र साह, जनकपुर उपमहानगरपालिकाका उपमेयर रीता झा लगायत सुरक्षा तथा प्रशासनिक निकायका प्रमुखले स्थलगत निरीक्षण तथा अनुगमन गरेका छन् । प्रधानमन्त्री मोदी जनकपुर आएर सर्वप्रथम जानकी मन्दिरमा पूजापाठ गर्ने कार्यक्रम रहेको छ । मोदी भ्रमणका लागि जानकी मन्दिरभित्रको व्यवस्थापन, बाहिरको सरसफाई र सुरक्षाका लागि गरिनु पर्ने बन्दोबस्तकाबारे मन्दिरका महन्थसँग समेत छलफल गरिएको हो । मन्दिरदेखि अभिनन्दन स्थल बाह्बिगाह मैदानसम्मको बाटोको व्यवस्थापन र सौन्दर्यकरणका लागि उपमहानगरपालिकालाई विषेश कार्ययोजना ल्याउन निर्देशन दिइएको छ । अभिनन्दन स्थल बाह्बिगाहमा प्रधानमन्त्री मोदीसँग सुरक्षा अधिकारीसमेतको तीनवटा हेलिकप्टर अवतरण गर्ने हुनाले हेलिप्याड निर्माणका लागि समेत छलफल भइरहेको छ । १००१०० मिटरको दुरीमा तीनवटा हेलिप्याड निर्माणका लागि नक्शांकन गरेका छौं, धनुषाका प्रहरी उपरीक्षक चक्रबहादुर सिंहले भने,एउटा हेलिप्याडले ३० मिटरको क्षेत्र ओगट्ने छ । मन्त्री सोनलले माटो राम्ररी नभरिएको कारण अव्यवस्थित अवस्थामा रहेको बाह्बिगाह मैदानमा तत्कालै पानी पटाएर सतह मिलाउने काम सुरु गर्न मन्त्री सोनलले सम्बन्धित निकायका अधिकारीहरुलाई निर्देशन दिएका छन् । भारत र नेपालका सुरक्षा अधिकारीले संयुक्त रुपमा गरेको अभिनन्दन स्थलको नक्शांकन अनुसार मन्चको मुख उत्तरतर्फ राख्ने व्यवस्था गरिएको छ । तर, मञ्च उत्तरतर्फ राखियो भने त्यसले सर्वसाधारण जनताले मोदीलाई सजिलै हेर्न नसक्ने हुनाले मञ्च दक्षित तर्फबाट निर्माण गर्दा राम्रो हुन सक्ने सुझाव मन्त्री सोनललगायतले दिएको प्रमुख जिल्ला अधिकारी दिलिपकुमार चापागाईले बताए । उनले भने,प्रधानमन्त्री मोदीको लोकप्रिय छविका कारण जनता उनलाई हेर्न निकै ललायित हुन्छन् । यस्तो अवस्थामा उनको अभिनन्दन स्थललाई कसरी व्यवस्थापन गर्ने त्यसका लागि हामी ठोस रणनीति बनाउँदै छौँ। अभिनन्दन स्थलमा हेलिप्याड निर्माणका साथै,प्रधानमन्त्री मोदीलाई हेर्न आउनेहरुको लागि खानेपानीको व्यवस्थापन, शौचालयको व्यवस्थापन, गाडी पार्किङ्ग सहितका तयारीमा प्रदेश सरकारका सबै निकायजुटेको मन्त्री सोनलले जानकारी दिए । उनले भने,प्रधानमन्त्री मोदीको भ्रमणलाई एतिहासिक बनाउन हामी कुनै कसर छाड्दैनौं । यसभन्दा पूर्व पनि मोदी जनकपुर आउने तय भएको र अन्तिम समयमा भ्रमण स्थगित भएपछि जनता निरास भएका थिए तर, यसपटक जनताको निरासालाई उत्साहमा परिणत गर्दै भ्रमणको तयारीलाई उत्कर्षमा पुयाएका छौँ,मोदीको भ्रमण सफल पार्न हाम्रो प्रदेशका जनताले प्रहरीको भूमिका निर्वाह गर्नेछन्,मन्त्री सोनलले भने, हामी कुनै कसर छाड्ने छैनौं ।"
"'गिरिजा कम्युनिस्ट थिए, बीपीले कांग्रेस बनाए'","काठमाडौँ: प्रधानमन्त्री केपी शर्मा ओलीले नेपाली कांग्रेसका तत्कालीन सभापति गिरिजाप्रसाद कोइराला कुनै बेला कम्युनिस्ट रहेको दाबी गरेका छन् । एमाले अध्यक्ष समेत रहेका ओलीले नेपाली कांग्रेसबाटै ५ पटक प्रधानमन्त्री बनेका गिरिजाको कम्युनिस्ट इतिहासबारे बोलेका हुन् । ओलीले गिरिजालई कम्युनिस्ट भनेको कार्यक्रम थियो, ललितपुरको सानेपामा आयोजित १९ औँ मनमोहन स्मृति दिवस । ओलीका अनुसार गिरिजा विसं १९९९ देखि विसं २००४ सालसम्म कम्युनिस्ट थिए । 'मनमोहनको संगतबाट गिरिजा पाँच वर्षसम्म कम्युनिस्ट भएका थिए', मनमोहन स्मृति प्रतिष्ठानले ललितपुरको सानेपामा गरेको स्मृतिसभामा बोल्दै ओलीले भने, 'गैरकम्युनिस्टलाई पक्राउ गरेको भ्रममा पारेर दाजु बीपी कोइरालालाले गिरिजालाई कांग्रेसमा लगेका थिए ।' ओलीले यसअघि पनि कांग्रेका संस्थापक नेताहरु कम्युनिस्ट भएको र हुन खोजेको बताउँदै आएका थिए । कांग्रेस चुनावमा पराजित भएपछि ओलीले बीपी र गणेशमान बाँचिरहेका भए एमालेमा आइसक्थे भन्दै ब्यंग्य गरेका थिए । ओलीले नेपाली कम्युनिस्ट आन्दोलनमा मनमोहनको योगदान अतुलनीय रहेको पनि बताए । 'कम्युनिस्ट पार्टी स्थापनाको सात वर्ष पहिले नै मनमोहन भारतको जेलमा बस्नु भएको थियो', ओलीले भने, 'मनमोहन कहिल्यै बिचलित हुनुभएन । उहाँ एक अविचलित आस्था र निरन्तरताको धरहरा हुनुहुन्थ्यो ।' प्रधानमन्त्री ओलीले मनमोहन अधिकारीजस्ता नेतालाई बिर्सिए नेपालको कम्युनिष्ट आन्दोलनको औचित्य नरहने पनि जिकिर गरे । केटाकेटीले नबुझेर ब्यानर च्याते मनमोहन स्मृति दिवस कार्यक्रममा बोल्दै एमाले अध्यक्ष समेत रहेकमा ओलीले वैशाख ९ गते कम्युनिस्ट एकताका दिन राष्ट्रिय सभामा व्यान च्यात्ने कामलाई केटाकेटीपनको संज्ञा दिए । 'कम्युनिस्ट एकता दिवसमा केटाकेटीहरुले नबुझेर ब्यानर च्याते । हामीले पनि उनीहरुलाई बुझाउन सकेनौँ', ओलीले भने, 'कम्युनिस्ट नेता तस्बिरसहितको ब्यानर च्यात्नु केटाकेटीपन हो, यसमा हाम्रो पनि कमजोरी रह्यो ।' मञ्चको ब्यानर च्यात्नेहरुप्रति कटाक्ष गर्दै ओलीले पञ्चायतका बेलाको कम्युनिस्ट राजनीतिको स्मरण गराए । एकता चाँडै प्रम ओलीले वामपन्थी पार्टीलाई एकै ठाउँ ल्याउने मनमोहन अधिकारीको सपना अब पुरा हुन लागेको दाबी गरे । 'एमाले र माओवादी केन्द्रबीच एकताको घोषणा छिट्टै हुन्छ', उनले भने, 'यसो हुन सकेमा एउटै कम्युनिस्ट देख्ने मनमोहनको सपना पनि पुरा हुन्छ ।'"
सरकारी कार्यालयले बुझाउँदैन विद्युत महसुल,"भैरहवा : रुपन्देहीको भैरहवा क्षेत्रका विभिन्न सरकारी कार्यालयले विद्युत् महसुल बुझाएका छैनन् । महसुल नबुझाउने कार्यालयलाई पत्राचार गरी ताकेता गर्दासमेत विद्युत् महसुल नबुझाएको विद्युत् प्राधिकरणको भैरहवा वितरण केन्द्रले जनाएको छ । भैरहवामा रहेको जिल्ला प्रशासन कार्यालय रुपन्देही, कृषि सेवा केन्द्र, गौतमबुद्ध विमानस्थल, आन्तरिक राजस्व कार्यालय, विशेष आर्थिक क्षेत्र (सेज), जिल्ला ट्राफिक प्रहरी कार्यालय रुपन्देही, सिद्धार्थनगर नगरपालिका, भैरहवा भन्सार कार्यालयलगायत दर्जनौं सरकारी कार्यालयले विद्युत् महसुल समयमै बुझाएका छैनन् । कार्यालयका अनुसार सडक बत्तीबाहेक ४ करोड १ लाख ९५ हजार ४ सय ६० रुपैयाँ बक्यौता छ । कार्यालयले पछिल्लो तथ्यांकअनुसार करोडौं रुपैयाँ सरकारी कार्यालयबाट विद्युत् महसुलबापत राजस्व संकलन गर्नुपर्ने देखिएको छ । सबभन्दा लामो समयदेखि सिद्धार्थनगर नगरपालिकाले विद्युत् महसुल बुझाएको छैन् । नगरपालिकाले ०७० जेठदेखि विद्युत् महसुल नबुझाएको विद्युत्् प्राधिकरण भैरहवा कार्यालयले जनाएको छ । नगरपालिकाले ५८ महिनादेखि विद्युत्् प्रयोग गरेबापत रकम नबुझाएको कार्यालयका लेखा अधिकृत मेघमणि गौतमले जानकारी दिए । नगरपालिकालाई १ लाख २४ हजार ७२ रुपैयाँ बक्यौता रहेको उनले जानकारी दिए । भैरहवास्थित कर्मचारी मिलन केन्द्रले पनि ०७० जेठबाट विद्युत् महसुल बुझाएको छैन । मिलन केन्द्रले १ लाख ११ हजार २ सय ५८ रुपैयाँ तिर्न बाँकी छ । केन्द्रलाई पटक पटक रकम भुक्तान गर्न आग्रह गर्दा पनि अटेर गरेको देखिन्छ । रकम भुक्तानका लागि पत्राचार गरिएको तर पत्र बुझ्नसमेत नमानेकाले धेरै प्रयासपछि मात्रै पत्र बुझेको कार्यालयले जनाएको छ । भैरहवा भन्सार कार्यालय, जिल्ला प्रशासन कार्यालय, महिला तथा बालबालिका कार्यालय तथा स्वास्थ्य मन्त्रालयअन्तर्गतको बिपी स्वास्थ्य केन्द्रले १ लाख २४ हजार १ सय ७३ रुपैयाँ, केरवानी उपस्वास्थ्यचौकीले ४१ हजार ७ सय ४२ रुपैयाँ विद्युत् महसुल बुझाएको छैन । भैरहवा भन्सार कार्यालयले पनि ०७४ माघदेखि विद्युत् महसुल बुझाएको छैन । भन्सारले १ लाख ६१ हजार ८ सय ४४ रुपैयाँ विद्युत् महसुल बुझाउनु पर्नेछ । जिल्ला प्रशासन कार्यालय रुपन्देहीले ०७३ साउन १ लाख १७ हजार ६ सय ३३ रुपैयाँ, महिला तथा बालबालिका कार्यालयको ०७४ कात्तिकबाट २९ हजार ४ सय ५८ रुपैयाँ बक्यौता रहेको कार्यालयले जनाएको छ । आमनागरिकले तीन महिनासम्म विद्युत् महसुल नतिरेमा विद्युत् प्राधिकरणले सर्वसाधारणलाई जरिवाना तिराउनुका साथै विद्युत् कटौती गर्दै आएको छ । तर, सरकारी निकायबाटै प्राधिकरणलाई लाखांै रुपैयाँ बक्यौता हुँदा महसुल उठाउन नसक्नु प्राधिकरणका लागि लज्जाको विषय बनेको सरोकारवालाको भनाइ छ । विद्युत् प्राधिकरणको भैरहवा वितरण केन्द्रका प्रमुख उमेशकुमार झाले सरकारी निकायलाई विद्युत् महसुल भुक्तानी गर्न आग्रह गरिएको बताए । लामो समयदेखि विद्युत् महसुल भुक्तानी नगरेका सरकारी कार्यालयलाई विद्युत् महसुल बुझाउन आग्रह गर्दै आधिकारिक रूपमा पत्र काटिएको जानकारी दिए । भुक्तानीका लागि पत्राचारपश्चात् केही कार्यालयले बक्यौता रकम भुक्तान गरे पनि धेरैजसो कार्यालयले अटेर गरेको प्राधिकरणले जनाएको छ । लामो समयदेखि विद्युत् महसुल नबुझाउने सरकारी कार्यालयको लाइन भने अझै काटिएको छैन ।"
कम्युनिस्ट एकता गर्न खोज्दा मदन भण्डारीको हत्या: प्रचण्ड,"रौतहट: नेकपा माओवादी केन्द्रका अध्यक्ष पुष्पकमल दाहाल प्रचण्डले वाम एकता जनताको साझा सम्पति भएको बताएका छन् । रौतहटको चन्द्रपुरमा आयोजित प्रशिक्षण कार्यक्रममा सम्बोधन गर्दै प्रचण्डले यस्तो भनेका हुन् । 'अहिले सिंगो देशले एकता चाहेको छ, हामीले सम्मानित, न्यायोचित र समानताका आधारमा एकता गर्न सक्छौं कि सक्दैनौं भन्ने चुनौती पनि छ', उनले अगाडि भने । अध्यक्ष प्रचण्डले पार्टी एकता जनताबाट अनुमोदित भइसकेको बताउँदै यसमा बिलम्ब गर्नु नहुने बताए । पार्टी एकता लामो समयदेखिको अभ्यासको परिणाम भएको पनि उनले बताए । दाहालले २०४६ सालदेखि नै कम्युनिस्टबीच एकताको कुरा सुरू भएको समेत बताए । कम्युनिस्टको एकता अघि बढिरहेका बेला एमालेका तत्कालीन महासचिव मदन भण्डारीको हत्या भएको उनले दाबी गरे । यो एकताको बिषय सजिलो गरी भएको होइन', उनले भने, 'कम्युनिष्टहरुबीच एकता गर्ने बिषयमा मदन भण्डारीसँग २०५० जेठ ६७ गते छलफल गर्ने कुरा हामीबीच भएको थियो', प्रचण्डले विगतको एकता प्रयास सम्झिँदै भने, 'तर उहाँको बीचमै (२०५० जेठ ३ गते) हत्या भयो । शुक्रबार एकतालार्इ अन्तिमरूप शुक्रबार पार्टी एकताको कामलाई अन्तिम रुप दिने अध्यक्ष प्रचण्डको भनाई थियो ।अध्यक्ष प्रचण्डले एकता भाँड्न विदेशी शक्ति केन्द्र पनि उत्तिकै लागिपरेको बताउँदै एकता प्रक्रियाको अन्तिम लडाईंमा आआफ्ना ठाउँबाट उत्रन कार्यकर्ताहरुलाई आव्हान गरे । अहिलेको देशको समृद्धि नै मुख्य कार्यभार भएको बताउँदै यसलाई पुरा गर्न सबैको कर्तव्य भएको उनले बताए ।"
"विप्लवलाई बादलको चेतावनी: आतंक बन्द गर, जनसत्ता ब्युँत्याए निर्मम बन्छु","काठमाडौँ: गृहमन्त्री रामबहादुर थापा बादलले जनसत्ता व्युँत्याउने नाममा गरिने आतंकलाई गृहमन्त्रालयले निर्मम बनेर नियन्त्रण गर्ने चेतावनी दिएका छन् । अज्ञात समूहको आक्रमणबाट गम्भीर घाइते मध्यपुर ठिमी नगरपालिकाका मेयर मदनसुन्दर श्रेष्ठको अवस्था बुझ्न नेपालकोरिया मैत्री अस्पतालमा पुगेका गृहमन्त्री बादलले यस्तो चेतावनी दिएका हुन् । अब जनसत्ता व्युँताउने नाममा गरिने आतंकलाई गृहमन्त्रालयले निर्मम ढंगले नियन्त्रण गर्छ, उनले भने,'कुनै पनि आतंकको नियन्त्रण गर्न सरकार प्रतिवद्ध छ । थापाले घुमाउरो भाषामा विप्लप समूहलाई आतंकारी गरी गतिविधि नगर्न समेत चेतावनी दिएका छन् । उनले स्थायी सरकार गठन भएको स्मरण गराउँदै केही तत्वहरु अहिले कम्युनिष्ट एकता भाँड्न लागेको बताए । थापाले कम्युनिस्ट एकता भाँड्न विभिन्न कोणबाट आतंक फैल्याउने काम भइरहेको भन्दै मेयरमाथिको आक्रमण पनि त्यसैको एक कारण भएको बताए । मेयर श्रेष्ठलाई भेटेपछि संक्षिप्त कुराकानी गर्दै उनले नेकपा एमाले र माओवादीबीचको एकता प्रक्रिया सबै टुंगिएको प्रष्ट पारे । अब एकताको मिति घोषणा हुन मात्र बाँकी रहेको थापाले बताए । हामी वैशाख ९ मै पार्टी एकता गर्न चाहन्थ्यौँ, उनले भने, केही सामान्य कारणले त्यो हुन सकेन, अब छिट्टै दुई पार्टी एक हुन्छन् । यो हाम्रो मात्र होइन जनताको पनि माग हो ।"
नेपाली कांग्रेस बैठकः उपसभापतिमा विजय गच्छदार र गोपालमान श्रेष्ठको दावी,काठमाडौँ: नेपाली कांग्रेस केन्द्रीय कार्यसमितिको निर्वाचन समीक्षासम्बन्धी गत चैत ९ गतेदेखि जारी बैठकमा बोल्ने दुई नेताले बिहीबार उपसभापतिमा दाबी गरेका छन् । पार्टी केन्द्रीय कार्यालयमा जारी बैठकमा नेता विजयकुमार गच्छदार र गोपालमान श्रेष्ठले आआफूले उपसभापति पाउनुपर्ने माग गरेका हुन् । बैठकमा नेता गच्छदारले आफूलाई उपसभापति बनाउने आश्वासन निर्वाचनअघि नै सभापति शेरबहादुर देउवाले दिएको बताए । गच्छदारअघि बोलेका नेता श्रेष्ठले पनि उपसभापतिमा आफ्नो दावी पेश गरेका थिए। समीक्षासम्बन्धी बैठक निरन्तर जारी छ । बैठक शुक्रबार बिहान ९ बजे पुनः बस्ने पार्टीका मुख्य सचिव कृष्णप्रसाद पौडेलले जानकारी दिएका छन् ।
'प्रदेश २ संवेदनशील',"बारा : सिमरा गृहमन्त्री रामबहादुर थापाले प्रदेश २ संवेदनशील प्रदेश भएकाले आवश्यक सुरक्षा रणनीति बनाउन गृह मन्त्रालय गम्भीर रहेको बताएका छन् । प्रदेश २ को प्रदेशस्तरीय सुरक्षा गोष्ठीको बुधबार सिमरामा उद्घाटन गर्दै गृहमन्त्री बादलले अन्य प्रदेशको तुलनामा यहाँको सुरक्षा अवस्था चुनौतीपूर्ण रहेकाले त्यसैअनुसार सुरक्षा योजना बनाउँदै अघि बढ्ने बताए । खुला सीमा, अपराध, तस्करी, सामाजिक हिंसा, भ्रष्टाचार, प्राकृतिक विपद्जस्ता समस्या प्रदेश २ मा बढी देखिने गरेको भन्दै गृहमन्त्री थापाले सुरक्षा गोष्ठीको सुरुवात पनि यसै प्रदेशबाट गरिएको बताए । गोष्ठीले यहाँको अपराध नियन्त्रण, सुरक्षा र सेवा विषयमा महत्वपूर्ण कार्ययोजनासहित निष्कर्ष निकाल्ने बताए । यो गोष्ठी महाविद्यालय पनि हो, यहाँ हामी नयाँ परिवेशमा उत्पन्न भएका सुरक्षा विषयमा गहन छलफल गर्छौं र नयाँ कार्ययोजनासहित सुरक्षा रणनीतिको निष्कर्ष निकाल्छौं, गृहमन्त्री थापाले भने, जसबाट जनताको सुरक्षा र सेवालाई सहज बनाउन मद्दत गर्छ । देशका सात वटै प्रदेशमा गरिने सुरक्षा गोष्ठीको सुरुवात प्रदेश २ बाट गर्नुमा राजनीतिक अस्थिरता एउटा कारण रहेको गृहमन्त्री थापाले बताए । यहाँ राजनीतिक स्थायित्वलाई सुदृढ बनाएर अघि बढ्न अति आवश्यक रहेको भन्दै गृहमन्त्री थापाले यसै गोष्ठीले त्यस विषयमा पनि छलफल गर्ने उल्लेख गरे । राजनीतिक स्थायित्व पहिलो आवश्यकता हो, हामी त्यसलाई प्राथमिकतामा राखेर छलफल गर्छौं, गृहमन्त्री थापाले भने । गृहमन्त्री थापाले देशको समग्र सुरक्षा व्यवस्थालाई व्यवस्थित गर्न र जनताले पाउने सेवालाई मध्यनजर गर्दै गृहमन्त्रालयले भर्खरै ८२ बुँदे कार्ययोजना सार्वजनिक गरेको बताए । गृहमन्त्रालयमातहत रहेका सबै निकायलाई काम गर्न कार्ययोजनाले दिशानिर्देश गर्ने उनको भनाइ थियो । हामीले ८२ बुँदे कार्ययोजना प्रतिपादन गरेका छौं, यो कार्ययोजना देशभरका सुरक्षा र अन्य निकायलाई पठाउने तयारीमा छौं, गृहमन्त्री थापाले भने, कार्ययोजनाले देखाएको बाटोमा अघि बढ्न सकियो भने सामाजिक सुशासन कायम हुनेछ । गोष्ठीमा गृहसचिव प्रेमकुमार राई, प्रदेश निमित्त प्रमुख हरि फुँयाल, प्रदेश दुई आन्तरिक मामिला तथा कानुनमन्त्री ज्ञानेन्द्रकुमार यादव, नेपाली सेनाका बलाधिकृत पूर्णचन्द्र थापा, नेपाल प्रहरीका महानिरीक्षक सर्वेन्द्र खनाल, सशस्त्र प्रहरीका महानिरीक्षक शैलेन्द्र खनाललगायत सुरक्षा निकायका उच्च अधिकारी, आठ जिल्लाका प्रमुख जिल्ला अधिकारीसहित सुरक्षा प्रमुखलगायत उपस्थिति रहेको थियो । यसअघि सिमरा विमानस्थलमा भएको पत्रकार सम्मेलनमा आयोजना गरेको पत्रकार भेटघाटमा सञ्चारकर्मीसँग संक्षिप्त प्रतिक्रिया दिँदै गृहमन्त्री बादलले भूमिगत भएर तराईमा आपराधिक गतिविधि गर्न कसैले उन्मुक्ति नपाउने बताएका छन् । पछिल्लो समय तराईमा अपराधका घटना बढ्न थालेको भन्दै गृहमन्त्री बादलले यस विषयमा सरकार गम्भीर रहेको बताए । भूमिगत समूहको नाममा अपराध गर्नेलाई मूलधारमा आउन आग्रह गर्छौं । सरकारको आग्रह नमाने हामी कडा रूपमा अघि बढ्छौं, उनले भने । गृहमन्त्री थापाले यातायात क्षेत्रको सेन्डिकेट हटाउने निर्णयबाट सरकार पछि नहट्ने पनि स्पष्ट पारेका छन् । सिमरा आएका गृहमन्त्री बादलले जितपुरसिमरा उपमहानगरपालिका वडा नं ३ मा पाँच महिनाअघि भएको कृषक दम्पती हत्याको अनुसन्धान भइरहेको र त्यसमा सरकार गम्भीर रहेको बताए ।"
सदनमा सरकारको आलोचना,"जनकपुरधाम : प्रदेशसभा बैठकमा सांसदले सरकारको आलोचना गरेका छन्। सरकार गठन भएको दुई महिना बितिसक्दा पनि खासै काम गर्न नसकेको बुधबार बसेको प्रदेशसभाको बैठकमा बोलेका अधिकांश सांसदहरूले गुनासो गरेका हुन्। सांसद शिवचन्द्र चौधरीले प्रदेशमा भइरहेको विकास निर्माणको अनुगमन गर्ने निकायसमेत बनाउन नसकेको भन्दै सरकारको आलोचना गरे। उनले प्रदेशमा रेल र छ लेन सडक निर्माण हुँदा पनि अनुगमन हुन नसक्दा ढिलासुस्ती र गुणस्तरहीन काम भइरहेको गुनासो पोखे। उनले यो प्रदेशमा भइरहेको विकास निर्माण कामको अनुगमन गर्न चाँडै एउटा समिति निर्माण गर्न पनि माग गरे। मुख्यमन्त्री र मन्त्रीहरूको अन्तरर्वार्ता पत्रपत्रिकामा पढ्दा छाती चौडा हुने गरेको बताउँदै प्रश्न गरे, के भाषण गरेर मात्र यो प्रदेश नमुना र समृद्ध बन्छ ? उनले मुख्यमन्त्री र मन्त्रीहरूले भाषणअनुसार एउटै पनि काम गर्न नसकेको बताए। भने, विशिष्ट प्रदेश बनाउन विशिष्ट प्रकारको काम पनि गर्नुपर्छ। यसतर्फ सरकारको ध्यान पुगोस्। सत्तारुढ संघीय समाजवादी फोरम नेपालका सांसद प्रह्लाद गिरीले पनि सरकारको कामप्रति असन्तुष्टि व्यक्त गरेका छन्। उनले यो प्रदेश अभिभावकविहीनजस्तो लागिरहेको बताए। उनले मुख्यमन्त्री र मन्त्रीहरूले समृद्ध बनाउने कुनै ठोस एजेन्डा बनाउन नसकेर विभिन्न कार्यक्रममा रिबन काट्नमै व्यस्त रहने गरेको गुनासो गरे। उनले निजगढमा निर्माण भइरहेको अन्तर्राष्ट्रिय विमानस्थलका क्रममा वन फडानी गरेर काठ काठमाडौं लग्ने गरेको भए पनि त्यसतर्फ प्रदेश सरकारको ध्यान नपुगेकोमा चिन्ता व्यक्त गरे। उनले यो प्रदेशको काठ यही प्रदेशको हुनुपर्ने उनले तर्क गरे। सांसद रवीन्द्र बैठाले छुवाछुत प्रथाको अन्त्य गर्न प्रदेश सरकारले कुनै योजना ल्याउन नसकेको गुनासो पोखेका छन्। उनले भने, छुवाछुत विरुद्ध कानुन त बन्यो। तर, व्यवहारमा कार्यान्वयण भएको छैन। यो चिन्ताको विषय हो। उनले छुवाछुतले गर्दा चमार, मुसहर, खत्वे, डोम, पासवानलगायत जातिका व्यक्तिलाई समाजमा अछुत भनेर दुव्र्यवहार गर्ने गरेको बताए। उनले छुवाछुत अन्त्यका लागि जनचेतना अभियान चलाउन र कडा कानुनको व्यवस्था गर्न प्रदेश सरकारसँग माग गरे। बैठकमा बोलेका अधिकांश सांसदले चुरे संरक्षण गर्न सरकारले विशेष ध्यान दिनुपर्ने सुझावसमेत दिएका छन्। चुरे संरक्षण गर्न नसके मधेसका उब्जाउ जग्गाहरू बालुवा र गिट्टीले पुरिने सांसद पारस साहले बताए। उनले अतिक्रमणका कारण ४६ हजार हेक्टरको वन हाल २६ हजार हेक्टरमा सीमित भएकोप्रति गुनासो पोखे। उनले पनि निजगढमा अन्तर्राष्ट्रिय विमान स्थलको नाममा भइरहेको वन फडानी रोक्न सरकारसँग माग गरे। उनले भने, विमानस्थल बन्नु हुँदैन भन्ने पक्षमा म छैन। तर अतिक्रमण भएको जग्गा सरकारले निकाल्नु पयो। अतिक्रमणमा परेका जग्गा निकाल्न सके, त्यही जग्गा विमानस्थलका लागि काफी हुन्छ। यस्तै सांसद दिलिप साहले पनि चुरे संरक्षणमा जोड दिए। उनले चुरे संरक्षण गर्न नसके मधेस मरुभूमि बन्ने बताए। चुरेलाई मधेसको लाइफ लाइन बुझ्न सरकासँग अपिल गर्दै भने, सरकारले प्रदेशलाई समृद्ध बनाउन कृषि उत्पादन बढाउन विशेष योजना ल्याउने प्रतिबद्धता जनाएको छ। तर चुरे संरक्षण गर्न नसके कृषि उत्पादन बढ्न सक्दैन, त्यसैले संरक्षण आवश्यक छ। बैठकमा बाल्दै सांसदहरूले बेटी बचाऊ, बेटी पढाऊ अभियानको प्रशंसा गरेका छन्। सांसद अनिता यादवले अभियानको प्रशंसा गर्दै दहेज(दाइजो) अन्त्य नभएसम्म अभियान सफल नहुने तर्क गरिन्। उनले दहेज लिने र दिने दुवैलाई कडा कारबाही हुने खालको कानुन बनाउन सरकारसँग अपिल गरिन्। सांसद सुरेश मण्डलले पनि बेटी बचाऊ, बेटी पढाऊ अभियानको जताततै प्रशंसा भइरहेको बताए। उनले यो अभियानसँगै विद्यालय भर्ना अभियान पनि सफल बनाउन जरुरी भएको बताए। बुधबारको सांसद बैठकमा मुख्यमन्त्री मो लालबाबु राउत र कानुनमन्त्री ज्ञानेन्द्रकुमार यादव अनुपस्थित थिए। उनीहरूलाई पर्खेर मुख्यमन्त्रीको तर्फबाट स्थानीय तहका पदाधिकारी तथा सदस्यहरूले पाउने सुविधाको सम्बन्धमा व्यवस्था गर्न लागेको विधेयक र कानुनमन्त्रीको तर्फबाट प्रदेशको सार्वजनिक लिखत प्रमाणीकरण कार्यविधि सम्बन्धमा व्यवस्था गर्न बनेको विधेयक भूमि कृषि तथा सहकारी मन्त्री शैलेन्द्र यादवले पेस गरेका छन्। आज बस्ने सांसद बैठकमा मंगलबार प्रस्तुत बजेट तथा नीति कार्यक्रममाथि छलफल हुनेछ।"
संविधान संशोधन गर्न दुव सदनमा दुई तिहाइ,"काठमाडौं : संविधान संशोधन विधेयक प्रतिनिधिसभा र राष्ट्रियसभाका अलग अलग बैठकले दुई तिहाइ मतबाट पारित गर्नुपर्ने भएको छ । दुवै सदनले दुई तिहाइबाट पारित गरे मात्र संविधान संशोधन हुने व्यवस्था नियमावलीमा राखिएको छ । प्रतिनिधिसभा र राष्ट्रियसभाको संयुक्त नियमावली बनाउन गठित समितिले संविधान संशोधन, राष्ट्रपतिउपराष्ट्रपति विरुद्ध महाभियोग, विभिन्न सन्धि सम्झौता र संकटकाल अनुमोदनसम्बन्धी प्रस्ताव दुवै सदनबाट दुई तिहाइले पारित हुनुपर्ने व्यवस्था गरेको हो । दुवै सदनमा दुई तिहाइ नपुगे यस्ता प्रस्ताव स्वतः फेल हुनेछन् । यसअघि दुवै सदनको संयुक्त बैठकको दुई तिहाइले यस्ता प्रस्ताव पारित गर्ने कि अलग अलग भन्नेमा समितिमा विवाद थियो । राष्ट्रिय महत्वको कुनै विषयमा जनमत संग्रहबाट निर्णय लिनुपर्ने भए संयुक्त सदनको दुई तिहाइबाट अनुमोदन गर्नुपर्ने भएको छ । संविधानको धारा २७५ मा भनिएको छ,राष्ट्रिय महत्वको कुनै विषयमा जनमत संग्रहबाट निर्णय गर्न आवश्यक छ भनी संघीय संसद्मा तत्काल कायम रहेका सम्पूर्ण सदस्य संख्याको दुई तिहाइ सदस्यको बहुमतबाट निर्णय भएमा त्यस्तो विषयमा जनमत संग्रहबाट निर्णय लिन सकिनेछ । कुनै पनि विधेयक दुवै सदनबाट पारित हुन नसके संयुक्त बैठकबाट गर्ने व्यवस्था नियमावलीमा राखिएको नियमावली मस्यौदा समिति सभापति कृष्णभक्त पोखरेलले जानकारी दिए । प्रतिनिधिसभाले पारित गरेको विधेयक राष्ट्रियसभाले अस्विकार गर्यो वा संशोधन गर्यो भने त्यस्तो विधेयक संयुक्त बैठकमा जान्छ, उनले भने, राष्ट्रियसभाले पारित गरेको विधेयकका हकमा पनि त्यही व्यवस्था हुन्छ । दुवै सदनमा २ वटा संयुक्त समिति रहने भएका छन । प्रधानन्यायाधीश, सर्वोच्च अदालतका न्यायाधीश, न्याय परिषद्का सदस्य, संवैधानिक निकायका प्रमुख वा पदाधिकारी र राजदूतका लागि सुनुवाइ गर्न दुवै सदनको १५ सदस्यीय संयुक्त समिति रहने भएको छ । राज्यका निर्देशक सिद्धान्त कार्यान्वयन अनुगमन गर्न पनि संयुक्त समिति रहने भएको छ । प्रतिनिधिसभा नियमावली समितिमा फौजदारी अभियोगमा जेल बसेका सांसदको पद स्वतः निलम्बन हुने कि नहुने विवाद भने यथावत छ । एमाले र माओवादी केन्द्रले तीन वर्षभन्दा बढीको सजायसहित फौजदारी अभियोग लागेका सांसदको पद स्वतः निलम्बन हुने प्रस्ताव गरेका छन् भने कांग्रेस र मधेसकेन्द्रित दल प्रस्तावको विपक्षमा छन् । तर यसअघिका संसद्का ०७० र ०७३ का नियमावलीमा भने फौजदारी अभियोग लागेमा सांसद पद स्वतः निलम्बनको व्यवस्था थियो । समिति सभापति पोखरेलले प्रतिनिधिसभामा रहने १० समितिमध्ये ३ वटाको सभापति महिला सांसद अनिवार्य हुने व्यवस्था नियमावलीमा गरिएको जानकारी दिए । नेपालको संसदीय इतिहासमा ३३ प्रतिशत महिलाको नेतृत्व सुनिश्चित गर्न यस्तो व्यवस्था गरेका हौं, पोखरेलले भने ।"

शीर्षक,विवरण
अंकुशमा उपल्ला कर्मचारी,"सरकारले नीतिनिर्माण र कार्यान्वयन तहमा संलग्न उच्च अधिकारीलाई अवकाशपछि तत्काल दातृ सेवा प्रवेशमा रोक लगाउन खोज्दै छ । कर्मचारीतन्त्रमा पदमा रहँदा सरकारी साधन स्राेतको अनेक कोणबाट शोषण गर्ने र पदबाट बाहिरिएपछि राष्ट्रियअन्तर्राष्ट्रिय संस्थामा परामर्शदाता बन्ने उनीहरूको खेल रोक्ने उद्देश्यअनुरूप कानुनी मस्यौदा तयार भएको हो । त्यसो त, परामर्शदाता मात्र होइन, कतिपय त जागिरे नै बन्छन् । प्रस्तावित संघीय निजामती सेवा विधेयक मा अवकाश प्राप्त सचिव, सहसचिव र सोसरहका हकमा तिनको दुई वर्ष कुलिङ पिरियड अर्थात् पदीय रौनक चिस्याउने नीति सरकारले लिएको छ । उता प्रशासन सुधार आयोगले उच्च अधिकारीको पदावधि पाँच वर्ष तोकिनुपर्ने प्रस्ताव गरेको थियो । उपल्ला तहका कर्मचारीकै हातबाट विधेयक प्रस्तावित भएपछि कुलिन पिरियड दुई वर्ष कायम गर्न सफल भएका हुन् । बाह्य मुलुकको अभ्याससमेत अध्ययन गरेर मात्र कानुन निर्माण हुनुपर्छ । प्रस्तावित मस्यौदाले कानुनी रूप लिएमा सरकारी सेवाका सचिव र सहसचिवहरू दुई वर्षसम्म कूटनीतिक नियोग, अन्तर्राष्ट्रिय गैरसरकारी संस्था वा दातृ निकायमा जागिर र परामर्श सेवा का निम्ति अयोग्य हुनेछन् र व्यवस्थाविपरीत काम गरेमा सेवासुविधा खोसिनेछ । सेवामा रहँदा मुलुकको हितमा भन्दा दाता तथा स्वार्थी समूहलाई लाभ पुर्याउने क्रियाकलापमा संलग्न हुने र अवकाशपछि तिनैको परामर्शदाता र जागिरे बन्ने प्रवृत्ति ह्वात्तै मौलाएपछि रोकावट नीति आएको हो । त्यसअतिरिक्त सरकारको पूर्वस्वीकृतिविना कुनै काम गर्न नपाउने कठोर प्रस्ताव पनि सरकारको छ । जागिर हुँदाकै बखत कानुन उल्लंघन गर्ने कर्मचारीहरूले जागिरपछि त्यसको पालना गर्छन् भन्न सकिन्न । सरकारी निगरानी नभएमा यो केवल हात्तीको देखाउने दाँतमा सीमित हुनेछ । सरकारी कानुनी व्यवस्था विशेषगरी आईएनजीओ र दातृ समुदायलक्ष्यित देखिन्छ । तर उपल्ला तहका पात्रहरू दाता मात्र होइन अनेक स्वार्थ बोकेका व्यापारिक कम्पनी र फर्ममा कार्यकारी पदमै संलग्न भएका भेटिन्छन् । सरकारी पदमा रहदाका बखत फाइदा पुर्याएवापत तिनले आकर्षक जागिर पाउने हुन् । यसमा विधेयकलाई मौन राखिएको हो या कर्मचारीकै स्वार्थमा यो बुँदा नपरेको हो ? यस्ता खालका दृश्य चर्कै ढंगले बढेकाले संशोधन हुनुपर्छ । अर्कोतिर विधेयकमा निजामती कर्मचारीलाई मात्र समेट्न खोजेको देखिन्छ , तर, यो सुरक्षा संयन्त्रका उपल्ला तहका कर्मचारीदेखि न्याय सेवाका हकमा समेत लागू हुनुपर्छ । अर्थात्, नागरिकको कर भोग गर्ने हरेक सरकारी सुविधाभोगीहरूलाई कुलिङ पिरियड भित्र पार्नुपर्छ । हामीकहा सचिव तथा उपल्ला श्रेणीका पात्रहरू संवैधानिक, कूटनीतिक, आवधिक आयोगका पद प्राप्त गर्न मन्त्री र राजनीतिकर्मीहरूलाई लोभ्याउने र रिझाउने प्रवृत्तिबाट लिप्त छन् । उनीहरू राजनीतिक पात्रलाई खुसी पार्न कानुनविपरीतका क्रियाकलापमा संलग्न हुन पनि पछि पर्दैनन् । तिनीहरू सरकारी कामभन्दा चाकडीमा लिप्त भएकै कारण सरकारी सेवा तहसनहस हुँदै गएको हो । तिनै सरकारी अधिकारीको छाडापनका कारण सुशासन खस्किएको छ र विकास बजेट खर्च हुन नसकेको अवस्था छ । अक्षम र निष्क्रिय निकायमा परिणत भइरहँदा पनि उपल्ला हाकिम जवाफदेही हुँदैनन् । तिनै पात्रहरू अझ पुरस्कृतको हुनुको दुर्भाग्यपूर्ण नियति मुलुकले खेप्दै आएको छ । संवैधानिक अंगहरू क्रियाशील हुन नसक्नु र अपेक्षित प्रतिफल प्राप्त हुन नसक्नुमा थाकेर थिलथिलो भएका तिनै कर्मचारीलाई नियुक्ति दिनु पनि हो । त्यसकारण दातृ निकाय मात्र होइन, अब संवैधानिक र अन्य प्रकृतिका सरकारी पदमा नियुक्तिमा पनि वर्जित गर्नुपर्छ । अर्कोतिर कर्मचारीलाई मात्र होइन, प्रधानमन्त्री र मन्त्रीका सल्लाहकार र विज्ञका हकमा समेत यस्तो नियम चाहिन्छ । व्यापारिक लगानीकर्ता र दाताको निगाहमा गैरसरकारी संस्था सञ्चालन गरिरहेकै पात्रहरूको नियुक्ति सरकारी संयन्त्रमा बाक्लिँदो छ । कडा मस्यौदा प्रस्ताव भए पनि संसद्बाट विधेयक पारित हुँदाका बखतसम्म यसमा तलमाथि हुन सक्ने सम्भावना जीवित छ । किनभने विगतमा संसदीय समितिमा विचाराधीन हुँदाकै बखत पनि तोडमोड भएका उदाहरण छन् । शक्तिशाली उपल्ला तहका कर्मचारीहरूले निजामती ऐननियमलाई आफ्नो खेलौनासरह बनाएका छन् । त्यहीकारण बढी संशोधित हुुनेमा निजामती ऐननियम पर्छ । अर्कोतिर स्वार्थको द्वन्द्वका सवालमा सामान्य बहससमेत नभएको स्थिति छ । स्वार्थको सामान्य सीमारेखा पनि नछुट्टिनुको दुर्भाग्य लोकतन्त्रले खेप्दै छ । स्वार्थको बझानबाट बचाउन निजामती कर्मचारीका हकमा मात्र होइन कि नागरिकको कर खाने हरेक सरकारी सुविधाभोगीलाई अंकुश लगाउने गरी सरकारले कानुन निर्माण गर्नुपर्छ ।"
सिसडोलमा फोहोर फाल्न अवरोध : सयौं कन्टेनर फर्किए,"नुवाकोट : मिनी ट्रकले ठक्कर दिँदा मंगलबार एक बाललको मृत्यु भएपछि नुवाकोटको सिसडोलमा फोहोर फाल्न स्थानीयले अवरोध गरेका छन्। एक बालकको ज्यान गएको र अर्का एक बालक गम्भीर घाइते भएपछि आक्रोशित बनेका स्थानीयले राजधानी उपत्यकाको फोहोर फाल्न रोक लगाएका हुन्। स्थानीयको अवरोधपछि सयौं कन्टेनर फिर्ता भएका छन्। उपत्यकाको सात सय टन फोहोर दैनिक नुवाकोटको ककनी गाउँपालिका २ सिसडोलमा बिसर्जन हुँदै आएको छ। सिसडोलमा मंगलबार अपरान्ह फोहोर फाल्ने क्रममा बा ४ ख ९६४७ नम्बरको फोहोर बोक्ने मिनी ट्रकले ठक्कर दिँदा ओखरपौबाका स्थानीय १३ वर्षीय संजोक नेपाली गम्भीर घाइत छन्। उनको उपचारका लागि अस्पताल लाने क्रममा बाटोमै मृत्यु भएको हो। ठक्करबाट स्थानीय १२ वर्षीय राजन नेपाली गम्भीर घाइते छन्। एक बालकको मृत्यु भएको र अर्का बालक घाइते भएको विरोधमा स्थानीयले फोहोर फाल्न नदिएको नुवाकोटका प्रहरी प्रमुख प्रहरी उपरीक्षक कृष्णबहादुर पल्लीमगरले जानकारी दिए। बालकको मृत्यु भएपछि स्थानीयले फोहोर बोकेर गएका कन्टेरलाई नुवाकोट प्रवेश गर्ने सीमा तीनपिप्लेमै रोकेका छन्। स्थानीयले पीडितलाई क्षतिपूर्ति, घाइते बालकको निःशुल्क उपचार, कक्षा १२ सम्मको अध्ययन र दोषीलाई कारबाहीको माग गर्दै अवरोध गरेका हुन्। विरोधमा उत्रिएका पीडित पक्षले उचित क्षतिपूर्ति नपाएसम्म मृतक बालकको शव बुझ्न अस्वीकार गरेका छन्। बालकको शव काठमाडौँस्थित ग्राण्डी अस्पतालमा राखिएको छ। घाइते बालकको समेत सोही अस्पतालमा उपचार भइराखेको छ।"
बाजुरामा निःशुल्क स्वास्थ्य शिविर,"बाजुरा : बाजुरामा निःशुल्क स्वास्थ्य शिविर सञ्चालन भएको छ। सामाजिक विकास मन्त्रालय सुदूरपश्चिम प्रदेश, कर्णाली स्वास्थ्य विज्ञान प्रतिष्ठान र बडिमालिका नगरपालिकाको संयुक्त आयोजनामा बुधबारदेखि शिविर सुरु भएको प्रदेशका जनस्वास्थ्य अधिकृत रमेश कुँवरले जानकारी दिए। स्वास्थ्य शिविरमा बालरोग, स्त्री रोग, हाडजोर्नी तथा नसा सम्बन्धि समस्यासँगै आँखा र दाँतको उपचार हुने अधिकृत कुँवरको भनाइ छ। शिविरको पहिलो र दोस्रो दिन बिरामी दर्ता र चेकजाँच गर्ने र तेस्रो दिनबाट शल्यक्रिया सेवा दिने कुँवरको भनाइ छ। शिविरमा कर्णाली स्वास्थ्य प्रतिष्ठानका १५ चिकित्सक सहभागी हुने बाजुरा जिल्ला अस्पतालका प्रमुख डा रुपचन्द्र विश्वकर्माले जानकारी दिए। पाँच दिन सञ्चालन हुने शिविरमा बिरामीको चाप बढ्दै गए समय थप गर्न सकिने कर्णाली स्वास्थ्य विज्ञान प्रतिष्ठानका निर्देशक पुजन रोकायाले जानकारी दिए। विशिरको उद्घाटन बुधबार सुदूरपश्चिम प्रदेशका सामाजिक विकासमन्त्री कृष्णप्रसाद सुवेदीले गरेका छन्। बाजुरा जिल्ला समन्वय समितिका संयोजक नरेन्द्र रोकायाले शिविरबाट सबैले लाभ लिने विश्वास व्यक्त गरे। प्रमुख जिल्ला अधिकारी चेत्तराज बरालले बाजुराको स्वास्थ्य क्षेत्रमा योगदान दिने चिकित्सकलाई धन्यवाद दिँदै समायोजनबाट नयाँ चिकित्सक नआएसम्म काम गर्न अनुरोध गरे। शिविरमा स्थानीयको भिड लागेको छ।"
वियोगको यो कस्तो संयोग ? मृत शिशु र सालनाल भेटिएपछि युवतीद्वारा आत्महत्या,"स्याङ्जा : भीरकोट नगरपालिका ७ मा नवजात शिशु मृत भेटिएका छन् भने सोही गाउँकी एक युवतीले आत्महत्या गरेकी छन्। नवजात शिशुको शव साँझको समयमा गम्बरबहादुर अघिकारीको बारीमा भेटिएको थियो। भोलिपल्ट दिउसो १ बजे बेगबहादुर अघिकारीको मलखादमा सालनाल भेटियो। बेगबहादुरकी २२ वर्षीया छोरीलाई स्थानीयवासीले त्यही दिन साँझ ६ बजे पासो लगाएर झुन्डिएको अवस्थामा देखेपछि पासो काटेर अस्पताल कुदाए। तर चिकित्सकले ती युवतीलाई बचाउन सकेनन्। वालिङ प्राथमिक स्वास्थ्य केन्द्रमा पुर्याउनासाथ चिकित्सकले ती युवतीलाई जीवित नरहेको घोषणा गरे। नवजात शिशुको शव र युवतीको आत्महत्या। यी दुई दुखद् घटना संयोगमात्र हो वा अन्तरसम्बन्धित ? प्रहरीले अनुसन्धान गरिरहेको छ। यस्तो छ घटना चैत १७ गते भीरकोट नगरपालिका ७ खिलुङ्स्थित गम्बरबहादुर अघिकारीको बारीमा महिना पुगी जन्मेको नवजात शिशुको शव भेटियो। वडाध्यक्ष शेषकान्त अर्यालमार्फत स्थानीय बासिन्दाले प्रहरीलाई खबर गरे। भोलिपल्ट घटनास्थल पुगेको प्रहरीले दिउँसो १ बजे बेगबहादुर अघिकारीको मलखाद नजिक गाडेको अवस्थामा सालनाल पनि भेटायो। शिशुको मृत शरीर र सालनालको दुरी झण्डै ६० मिटर छ। सोही दिन साँझ ६ बजे बेगबहादुरकी २२ वर्षीया अविवाहित छोरी स्नेहाले आफ्नै घरको काठ बलोमा सलको पासो घाटीमा लगाई झुण्डिएको र छटपटाइरहेको अवस्थामा देखेपछि स्थानीयवासीले पासो काटी स्वास्थ्य केन्द्र लगे। र, वालिङ प्राथमिक स्वास्थ्य केन्द्रमा चिकित्सकले स्नेहालाई जीवित नरहेको घोषणा गरे। अर्को ट्विस्ट दुई घटनाको सम्बन्धबारे अनुसन्धान गरिरहेको प्रहरी त्यतिबेला झन् अचम्मित भयो जब आत्महत्या गरेकी आफ्नी छोरी र मृत भेटिएका शिशुको शव माग गर्दै थप अनुसन्धानका लागि प्रहरीमा जाहेरी दिए। शिशु आफ्नी छोरी स्नेहाले नै जन्माएको हुनसक्ने भन्दै बाबु बेगबहादुरले छोरी र शिशुको जिम्मामाग गर्दै प्रहरीमा थप अनुसन्धानका लागि जाहेरी दिएको प्रहरीले जनाएको छ। वालिङ प्राथमिक स्वास्थ्य केन्द्रमा पोस्टमार्टम गरी डीएनए परीक्षणको लागि नमूना संकलन गरेर दुबै शव अन्तिम संस्कारको लागि जोहेरीवाला बेगबहादुर अधिकारीको जिम्मा दिइएको र सो सम्बन्धमा थप अनुसन्धान भइरहेको प्रहरी नायब उपरीक्षक नवीनकृष्ण भण्डारीले जानकारी दिए। प्रहरी घटनास्थल पुगेर अनुसन्धान गर्न लागेको थाहा पाएपछि स्नेहाले आत्महत्याको बाटो रोजेको हुन सक्ने प्रहरी नायब उपरीक्षक भण्डारीको भनाई छ। वडाध्यक्ष शेषकान्त अर्यालका अनुसार स्नातक तहमा अध्ययरत स्नेहा गाउँमै सहकारी संस्थामा काम गर्थिन्। किसान परिवारमा जन्मेकी उनी आमा, बुवा र भाइसँग बस्थिन्। नगरप्रमुख छायाराम खनालसहितको टोलीसँगै धोवादी जाँदै गर्दा कुकुरले बच्चा ल्याएको सूचना आएपछि वडाध्यक्ष अर्यालले नै प्रहरीलाई खबर गरेका थिए। घटनालगत्तै गाउँका १७ वर्ष माथिका र ४० वर्ष ननाघेका युवतीलाई भेट्ने सूचना प्रसार गरियो, अध्यक्ष अर्याल भन्छन्, कुकुरमार्फत् नै सालनाल पत्ता लगाउन सहज बन्यो। जब सालनाल देखियो, केही घण्टामा स्नेहा कोठामा झुन्डिएको अवस्थामा भेटिइन्। स्याङ्जा सदरमुकामबाट झण्डै १८ किलोमिटरको यात्रापछि भीरकोट पुग्न सकिन्छ भने भीरकोटबाट झण्डै १० किलोमिटरको यात्रापछि घटनास्थल भीरकोट नगरपालिका ७ खिलुङ पुग्न सकिन्छ। प्रहरीले पोस्टमार्टम तथा डीएनए परीक्षणको रिपोर्ट आएपछि घटनाबारे विस्तृत जानकारी दिने जनाएको छ। मृत स्नेहा र शिशुको स्नेहाका बावु बेगबहादुरले मंगलबार नै अन्तिम संस्कार गरेका छन्।"
कारागार भवनको पर्खाल भत्कियो,डोल्पा : मंगलबार राति जिल्ला कारागार डोल्पाको पर्खाल भत्किएको छ। पर्खाल भत्किएपछि कारगारमा सुरक्षा चुनौती थपिएको छ। जीर्ण भवन मर्मतका लागि केन्द्रमा पहल भए पनि सुनुवाइ नभएको गुनासो जिल्ला कारागार डोल्पाको छ। चार दशक पुरानो कारागारको कैदी भवन जीर्ण बनेको थियो। प्रमुख जेलर दिनेशकुमार रावत सम्बन्धित निकायले लामो समयसम्म गुनासोको सुनुवाइ नगर्दा पर्खाल भत्किएको बताउँछन्। २० पुरुष र १० महिला राख्ने क्षमता भएको कारागारमा अहिले ३२ पुरुष कैदीबन्दी छन्। महिला बन्दी नभएकाले पुरुषलाई नै महिलाको थुनुवा घरमा राखिएको जेलर रावतको भनाइ छ। आर्थिक वर्ष ०७२०७३ देखि कारागारको नयाँ भवन बन्न थालेको भए पनि अहिलेसम्म काम सम्पन्न भएको छैन। समयमा नयाँ भवन नबन्दा कारागार व्यवस्थापनमा समस्या भएको प्रमुख जिल्ला अधिकारी मुकेशकुमार केशरीको भनाइ छ। भवन डिभिजन कार्यालय सुर्खेतले समयमा नयाँ भवन निर्माणको काम नसक्दा यो समस्या भएको प्रजिअ केशरीको भनाइ छ। भवन डिभिजन कार्यालय सुर्खेतका इन्जिनियर चन्द्र खड्काका अनुसार एक चरणको ठेक्का सम्पन्न भएको र फेरि अर्को चरणको ठेक्का खुला गरी निर्माण भएपछि मात्रै कारागार हस्तान्तरण हुने छ। माओवादी सशस्त्र द्वन्द्वका क्रममा २०७५ असोज ७ गते डोल्पा सदरमुकाम दुनै आक्रमण हुँदा माओवादीले कारागार तोडफोड गरेर कैदी भगाएका थिए।
प्रहरी घुससहित पक्राउ,काठमाडौं : प्रहरी जवान घुससहित पक्राउ परेका छन्। महानगरीय दंगा नियन्त्रण प्रहरी गण त्रिपुरेश्वरमाा दरबन्दी भएर ताहाचलस्थित वैदेशिक रोजगार विभाग खटिएका प्रहरी जवान गणेश लोहार घुससहित पक्राउ परेका हुन्। साउदी अरबका लागि श्रम स्वीकृति लिने सिलसिलामा सेवाग्राहीसँग १७ हजार घुस लिइरहेको अवस्थामा उनी अख्तियारको फन्दामा परेका हुन्। उनीमाथि अनुसन्धान भइरहेको अख्तियारले जनाएको छ।
जेल तोडेर भागेका कैदी १४ वर्षपछि समातिए,धनगढी : कर्तव्य ज्यान मुद्दामा जन्म कैद सजाय सुनाइएका एक जना फरार कैदी बन्दी पक्राउ परेका छन्। धनगढी उपमहानगरपालिका १० का लाटु भन्ने सहदेव रानालाई १४ वर्ष पछि प्रहरीले पक्राउ गरेको हो। कर्तव्य ज्यान मुद्दामा २०५७ साल फागुन ९ गतेदेखि जिल्ला कारागार कैलालीमा जेल जीवन बिताइरहेका उनी २०६१ साल माघ २७ गते कारागार तोडफोड गरी फरार भएका थिए। बुधबार बिहान धनगढी उपमहानगरपालिका१० घुयाँघाटबाट पक्राउ गरिएको जिल्ला प्रहरी कार्यालय कैलालीका प्रहरी नायव उपरीक्षक दक्षकुमार बस्नेतले जानकारी दिए। उनलाई बुधबार नै थप कैद भुक्तानका लागि कैलाली कारागारमा पठाइएको छ।
"चोकचोकमा राहत, भित्री गाउँका पीडितले त्रिपाल पनि पाएनन्","वीरगन्ज : हावाहुरीले तहसनहस पारेपछि मिनदेवी बिन आठजनाको परिवारसहित प्लाष्टिक बोराको ओतमा बसेको तीन रात भइसक्यो। बुधबार दिउँसो त्यही प्लाष्टिकको बोराको ओतमा भेटिएकी मिनादेवीले दुःख पोखिन्। अहिलेसम्म एउटा त्रिपाल पनि मेरो हातमा परेको छैन, उनले भनिन्, घरभित्र पुरिएको थोत्रो बोरा टाँगेर बालबच्चा राखेकी छु। हुरीले सबै भन्दा बढी क्षति पुर्याएको भरवलीया गाउँमा मंगलबारदेखि नै राहत पुगेको छ तर, मिनादेवीको गाउँमा भने बुधबार अपरान्हसम्म पनि केही राहत पुगेको छैन। राहत बाँड्न गाउँमा आउनेले सडक छेउछाउका प्रभावितलाई दिँदै हिँडेकाले भित्री गाउँ र टोलका पीडित छुटेको उनको भनाइ छ। हुरीले भरवलीया गाउँका सडक छेउछाउका भन्दा भित्री टोलमा बढी क्षति पुर्याएको छ। राहत बाड्ने गाडी गाउँमा छिर्न नपाउँँदै बाटोमा घर भत्किएकाहरुले तछाडमछाड गरेर लाने गरेको उनले गुनासो गरिन्। हामी गाडीसम्म नपुग्दै भिडले गाडी रित्याई सकेको हुन्छ, उनले भनिन्। मिना देवीकै छिमेकी ललितादेवी बैठाको परिवारको हालत पनि उस्तै छ। राहत बाड्न आउँनेको नजर भित्री टोलमा अहिलेसम्म पर्न सकेको छैन, ललीतादेवीले भनिन्। खाना भने चोकमा विभिन्न संस्थाले चलाएको मेसमा बिहान बेलुका खाने गरेको उनले सुनाइन्। खाना मेसमा खान्छौँ, सुत्न बस्न भने समस्यै समस्या छ, उनले भनिन्। जिल्ला प्रशासन कार्यालय बाराले गृहमन्त्रालयलाई बुझाएको प्रारम्भिक विवरण अनुसार फेटा गाँउपालिका१ भरवलियामा मात्रै हुरीले एक सय ३० घरमा पूर्ण रुपमा क्षति पुर्याएको छ। ६० घरमा आंशिक क्षति पुगेको छ। पीडितलाई चिउरा, भुजा, चाउचाउ, विस्कुट, फ्रुटीलगायतका खाद्यान्न बोकेर पर्सा र बाराका मात्र नभइ देशका विभिन्न जिल्लाबाट दाता घटनास्थलमा पुगेका छन्। राहत वितरण गर्न पुगेकाले घर भत्किएका परिवारका लागि त्रिपाल, म्याट, झुल र जस्तापाता वितरण गरिरहेका छन्। यद्यपी रातह वितरण व्यवस्थित नहुँदा कतिपय पीडित राहतबाट बन्चित भएका हुन्। स्थानीय श्रीलाल मुखिया बिनले आफ्नो परिवारले राहतको नाममा चिउरा र बिस्कुट मात्रै पाएको बताए। त्रिपाल, झुल मैल केही पनि पाएको छैन, उनले भने, जो बोल्ने, बलियो छ उसको परिवारका तीनतीन जनासम्मले त्रिपाल र झुल ल्याएका छन्। छिमेककै पुरैनिया गाउँमा सेनाले पीडितका लागि टेन्ट बनाइसकेको छ। तर पुरैनीयामा भन्दा बढी भौतिक क्षति भएको भरवलीया गाउँमा भने बुधबार अपरान्हसम्म सेना पुगेको छैन। फेटा गाउँपालिका १ का वडा अध्यक्ष जयप्रकाश दासले राहत वितरण व्यवस्थित हुन नसकेको स्वीकार गरे। एकद्वार प्रणाली अपनाएर राहत वितरणको व्यवस्था मिलाउन जिल्ला प्रशासन कार्यालय बारालाई अनुरोध गरे पनि सुनुवाइ नभएको गुनासो उनको छ। बाराका प्रमुख जिल्ला अधिकारी राजेश पौडेलले राहत वितरण अव्यवस्थित भएको स्वीकार गरे। उनले राहत वितरण गर्नेलाई जिल्ला विपद् व्यवस्थापन समितीमार्फत् माात्र जान सुझाव दिए। हावाहुरीको पीडा : पालमुनी सुत्केरी हावाहुरी पीडितप्रति भारतको समवेदना, सहयोग गर्न तयार हावाहुरीको पीडामा राहतको मल्हम हावाहुरी पीडितलाई सहयोग सशस्त्र प्रहरी महिला संघद्वारा हावाहुरी प्रभावितलाई राहत वितरण प्रदेशसभा सदस्य र गाउँपालिका अध्यक्षको एक महिनाको तलब हावाहुरी पीडितलाई हावाहुरीका घाइतेलाई रगत अभाव हुन नदिन रक्तदान"
"हात्तीको आक्रमणपछि मृत्युशैय्यामा महिला, थाहा छैन भन्छ सरकार !","राजविराज : सँगैका बिरामीहरु दुईचार दिन, हप्ता दिनमा निको भएपछि घर फर्किएको दृष्य उनी ओछ्यानबाट नियाल्दै ओछ्यान भिजाउँछिन् । डेढ महिनाअघि अस्पताल भर्ना भएकी यी महिला अस्पतालमै बेवारिसे बनेकी छन् । हात्तीको आक्रमणमा परी घाइते यी महिलालाई सप्तरीको अग्नीसाइर कृष्ण सवरन गाउँपालिका१ बाट बेवारिसे अवस्थामा फेला पारेपछि सप्तरी प्रहरीले उद्धार गरेर अस्पताल भर्ना गराएको थियो । जिल्ला प्रहरी कार्यालयका डिएसपी भावेश रिमालका अनुसार हात्तीको आक्रमणले घाइते भएकी बिरामीको सनाखत हुन नसकेकाले उपचार र स्याहारमा समस्या परेको छ । बेवारिसे बनेकी यी घाइते महिलाको आफन्त फेला नपर्दा र राज्यको कुनै निकायले चासो नदेखाउँदा उपचार र स्याहारको अभावमै तड्पीनु परेको छ । उनको दाहिने हात भाँचिएको छ । मेरुदन्ड पनि राम्रोसँग चल्दैन । डेढ महिनादेखि उनको ओछ्याउन शौचालयकै छेउमा लगाइएको छ । दिशापिसाब आएको पनि चाल नपाउने उनको कम्मरदेखि मुनी पैतालासम्म उनकै दिशा कटकटिएर सुकेको छ । कम्मरबाट खुस्किएको पेटिकोट झरेकाले उनको लाज छोपिदिन अन्य बिरामीका कुरुवाले माथिबाट तन्नाले ढाकिदिने गर्छन् । छेउका बिरामी हेर्न आउनेहरुले दया गरी दिएको बिस्कुट, स्याउ पाए खान्छिन्, नभए भोकै सुत्छिन् । उनको यस्तो दर्दनाक अवस्था देखेर कतिपयले बिस्कुट दिन्छन्, कतिपयले मृत्युका लागि भगवानसँग प्रार्थना गर्छन् । अस्पतालका चिकित्सकका अनुसार उनको भाँचिएको हात प्लास्टरपछि पनि जोडिएको छैन । मृत्युसँग संघर्ष गरिरहेकी उनको हात छुनासाथ दर्दले रुन्छिन् । उनी न केही बोल्न सक्छिन् । न हिंडडुल नै गर्न सक्छिन् । अहिलेसम्म आफन्त वा परिवारजन पनि सम्पर्कमा छैनन् । त्यसो त, प्रहरीले अस्पतालमा भर्ना गरेपछि पत्ता लगाउने प्रयत्न पनि गरेको छैन । आकस्मिक विभागका इन्चार्ज धनेश्वर साहले रेखदेख गर्ने कोही कुरुवा नभएकाले उपचारमा समस्या भइरहेको र अस्पताल ल्याउने प्रहरीले उनको घर, ठेगाना पत्ता लगाउने तर्फ ध्यान नदिएको बताउँछन् । बेवारिसे बिरामी, घाइते ल्याएपछि प्रहरीले उसको घरठेगाना पत्ता लगाउन ध्यान नदिने गरेको गुनासो गर्छिन् ओसिएमसीकी फोकल पर्सन मनिषा सिम्खडा । उनका अनुसार अभिभावकत्वको जिम्मेवारी स्थानीय निकायले नलिँदा पुर्नस्थापना केन्द्र पठाउन पनि नसकिएको छैन । वास्ता छैन वन कार्यालयलाई हात्तीको आक्रमणमा घाइते भएकाले उपचारको जिम्मा सबैभन्दा पहिले वन कार्यालयले लिनुपर्ने डिसपी भावेश रिमालको भनाइ छ । उपचारपछि कुनै संघसंस्थामा जिम्मा लगाउँदा राम्रो हुने उनी तर्क गर्छन् । राजविराजमै रहेको डिभिजन वन कार्यालयले भने बिरामीलाई सुरुमा सञ्चो भएर घर फर्किसकेको दावी गरेको छ । हात्ती आक्रमणमा पर्ने घाइतेहरुको बारे विस्तृत प्रतिवेदन आफूसँग रहेको बताउने डिभिजन वन कार्यालयका प्रमुख धिरेन्द्रप्रसाद सिंहले सुरुमा अस्पतालमा ल्याएकै दिनदेखि आफूहरुले रेखदेख गरेको र उनी सञ्चो भएर घर फर्किसकेको गलत सूचनामा दावी गरे । तर बिरामीलाई सञ्चो नभएको र अस्पतालमै घाइते अवस्थामा रहेको बताएपछि सिंहले आफ्नो कुरालाई ढाकछोप गर्दै भने बिरामी करिब ठीक भइसकेको थियो, वन कार्यालयले पूरै निगरानी गर्न सक्दैन, कुरुवा पनि राख्न सक्दैन तर लागेको खर्च समयमै उपलब्ध गराउँछ । वन ऐन तथा राष्ट्रिय निकुञ्ज तथा वन्यजन्तु संरक्षण ऐन अनुसार वन्यजन्तुको आक्रमणमा परी धनजनको क्षति भएमा त्यस्तो क्षति वापत तोकिए बमोजिम राहत दिनुपर्ने छ । तर वन कार्यालय, आरक्ष र जिल्ला प्रशासन कार्यालय यसबारे अनविज्ञ छन् । आकस्मिक विभागका इन्चार्ज धनेश्वर साहले गत फागुन ९ गते हात्तीले आक्रमण गरेर घाइते भएको बेवारिसे महिला भन्दै प्रहरीले ल्याएर राखेपछि कोही फर्केर नआएको र कसैले एक रुपैयाँ पनि सहयोग नगरेको बताउँछन् । विरामीको प्राथमिक उपचार गरिएको जानकारी दिँदै साहले सरसफाइ र खानाको कमीले गर्दा बिरामी कमजोर भइरहेको बताए । प्रशासनलाई पनि छैन मतलब यसबारेमा जिल्ला प्रशासन कार्यालयलाई समेत प्रहरीले कुनै जानकारी गराएको छैन् । सिडिओ सुरेन्द्र पौडेलले आफूलाई यसबारे प्रहरीले कुनै जानकारी नगराएको बताए । यस्तो दुर्दशा निकै दुखद भन्छन् सिडिओ पौडेल । साथै परिवारको खोजी गरी पुर्नस्थापनाको प्रयास गरिने तर आफन्तहरु पत्ता नलागे अन्य विकल्प खोजिने उनको भनाइ छ । अस्पतालले स्लाइन पानी चढाउने, औषधी दिने काम त गरिरहेको छ । तर सरसफाइ र खानपिनको व्यवस्था हुन नसक्दा उनी जीवनमरणको संघर्षमा छिन् । जिम्मेवार निकायहरुले परोपकारी संघसंस्थामा पठाउने, विभिन्न विकल्प खोजिने, उपचार गर्ने प्रतिबद्धता जनाए पनि बोल्न नसक्नेहरुको आवाज सम्बन्धित ठाउँसम्म पुग्नै नपाइ हराउने गर्छ । स्थानीय प्रतिनिधि र प्रशासन समेत बेखबर छन् यसमा । सरकारले गरिबीकै कारण उपचार नपाएर कसैको मृत्यु हुन नदिने घोषणा गरेको समाचार ताजै छ । मौलिक हक अन्तर्गतका संवैधानिक व्यवस्था रहे पनि यी बेवारिसे महिलाको उद्धार हुन अझै सकेको छैन ।"
४० लाखको कपडा बरामद,"सिमरा : भन्सार छलेर नेपाल भित्र्याउँदै गरेको अवस्थामा प्रहरीले बाराको जीतपुरबाट ४० लाख मूल्य बराबरको कपडा बरामद गरेको छ। ईलाका प्रहरी कार्यालय जीतपुरको प्रहरीले राजमार्ग चेकजाँचका क्रममा भन्सार छलेर ट्रकमा लुकाएर ल्याउदै गरेको कपडा बरामद गरेको हो। सूचनाको आधारमा चेकजाँच गर्दा ना ५ ख ७९८४ नम्बरको ट्रकबाट कपडा बरामद गरेको प्रहरी नायब निरीक्षक सागर राणाले जानकारी दिए। ड्रममा केमिकल बोकेको ट्रकमा त्रिपालले छोपेर राखिएको २२ पोका कपडाको कागज माग्दा नदिएपछि भन्सार छलेर ल्याएको आशंकामा बराम गरिएको उनको भनाइ छ। पोकाभित्र सुट, कुर्तासुरुवाल, साडीलगायत महंगा कपडा रहेको उनको भनाइ छ। बरामद गरिएको कपडाको बजार मूल्य ४० लाख रहेको राणाले बताए। कपडा, ट्रक र चालकलाई पथलैयास्थित राजश्व अनुसन्धान ईकाई कार्यालयमा बुझाएको उनको भनाइ छ।"
नुहाउने क्रममा करेन्ट लागेर दुई बालकको मृत्यु,धनगढी : धनगढी उपमहानगरपालिकामा करेन्ट लागेर दुई बालकको मुत्यु भएको छ। उपमहानगरको वडा नम्बर ३ मिलन चोकमा रहेको पर्शुराम बानियाको घरमा नुहाउने क्रममा बुधबार करेन्ट लागेर दुई बालकको ज्यान गएको हो। नुहाउने क्रममा पानी तान्ने मोटरको तारबाट करेन्ट लागेर बानियाँका ५ वर्षीय छोरा आयुश बानियाँ र सोही घरमा डेरा गरि बस्दै आएका कैलारी गाउँपालिका कोईलही तालका छक्क चौधरीका ५ वर्षीय छोरी अनामिका चौधरीको मृत्यु भएको जिल्ला प्रहरी कार्यालय कैलालीका प्रहरी नायब उपरीक्षक दक्षकुमार बस्नेतले जानकारी दिए। बानियाँको धनगढीस्थित माया मेट्रो अस्पताल र चौधरीको सेती अञ्चल अस्पतालमा उपचारका क्रममा मृत्यु भएको प्रहरी नायव उपरीक्षक बस्नेतले बताए।
ओरेन्टलका अध्यक्ष सुधीर बस्नेत पक्राउ,काठमाडौं : ओरेन्टल सहकारीका अध्यक्ष सुधीर बस्नेत पक्राउ परेका छन्। महानगरीय प्रहरी परिसर टेकुको टोलीले बुधबार साँझ ७ बजे उनलाई भीमसेनगोलाबाट पक्राउ गरेको हो। काठमाडौं प्रहरी परिसर टेकुका एसएसपी बसन्त लामाका अनुसार ठगी अभियोगमा बस्नेतलाई पक्राउ गरिएको हो। समस्याग्रस्त सहकारी व्यवस्थापन समितिको सिफारिसका आधारमा बस्नेतलाई पक्राउ गरिएको लामाले जानकारी दिए। बस्नेतलाई १६ अर्ब भन्दा बढी ठगीको आरोपमा पक्राउ गरिएको प्रहरीले जनाएको छ। सुधीर बस्नेत प्रकरण: कमजोर नीतिले समस्या न्याय पाउलान् त ओरियन्टल पीडितले ? सुधीर बस्नेतको जग्गा रोक्का ओरियन्टलपीडितको निक्षेप फिर्ता गर्ने तयारी त्यसैगरी समस्याग्रस्त सहकारी संस्था वा संघको व्यवस्थापन गर्न सरकारले गठन गरेको समितिले बस्नेतको सम्पूर्ण सम्पत्ति कब्जा गरेर लिलामी प्रक्रियाबाट बिक्री गरी पीडितको पैसा फिर्ता गर्ने भन्दै बुधबार विज्ञप्ति जारी गरेको छ। समितिको प्रतिवेदन अनुसार बस्नेतले १६ अर्ब रुपैयाँ तिर्नुपर्ने देखिएको छ। ओरेन्टल सहकारी र विभिन्न हाउजिङ तथा अपार्टमेन्ट बनाउने भन्दै बस्नेतले सर्वसाधारणसँग अर्बौं रुपैयाँ उठाएका थिए। यसअघि पनि बस्नेतले ठगी अभियोगमै दुई वर्ष जेल बसेका थिए। २०७३ पुसमा उनलाई प्रहरीले पक्राउ गरेको थियो।
पीडितले पाएनन् टाउको लुकाउने त्रिपाल (फोटो),"भलुई भरवलिया (बारा) : राहत बोकेर आउने गाडीको भिड बढ्दो छ। जिल्ला भित्र मात्र नभई देशका विभिन्न स्थानबाट राहत सामग्री लिएर गाडीहरू बस्ती प्रवेश गरिरहेका हुन्छन्। साना सवारी साधनमा पनि राहतका सामग्री थुप्रै देखिन्छन्। गाउँमा मानिसको भिड पनि उत्तिकै छ। तर हुरीले बितण्डा मच्चाएको फेटा गाउपालिका १ भलुई भरवलियाका पीडितले भने तीन दिन बितिसक्दा पनि टाउको लुकाउने राहत समेत पाएका छैनन्। उनीहरू अझै पनि भत्किएको घरको भग्नावशेषमै दिनरात काटिरहेका छन्। सानो बस्तीमा ७ जनाको ज्यान जाने गरी आएको उदण्ड हावाहुरीले करिब २०० भन्दा बढी परिवारलाई घरबिहीन बनाएको छ। बस्तीका अन्य घरसमेत बस्न लायक छैनन्। राहत नपाएपछि भत्किएको घरमै पीडितले आफनो कष्टकर दैनिकी बिताइरहेका छन्। घर भत्किएर भगनावशेमा बसिरहेका भलुईका अर्जुन पटेलले अहिलेसम्म राहत नपाएको गुनासो गरे। राहत बाँड्न भनेर दैनिकजसो गाउमा भिड लाग्ने गरेको भए पनि पेटभर खाने र सुत्न पाउने गरी राहत नपाएको उनको भनाई छ। उनको भनाईमा गाउँमा बिहानदेखि बेलुकासम्मै यस्तो खालको भिड लाग्छ। राहत बोकेर गाडी पनि आइरहेकै हुन्छन् तर त्यो राहत कता जान्छ थाहा हुँदैन। चार दिनदेखि यसैगरी बसिरहेका छौँ। राहत नपाएका कारण बस्तीका अधिकांश पीडित भगनावेशकै थुप्रोमा भेटिन्छन्। घटनाका घाइते समेत खुल्ला आकाशमुनि सुतिरहेका देखिन्छन्। हुरीले भत्काएका भगनावशेष पन्छाउने काम समेत भएको भएको देखिँदैन। बस्तीमा नेपाली सेना, नेपाल प्रहरी र सशस्त्र प्रहरी खटिरहेको देखिन्छन्। तर तीन दिन बित्दा पनि घरबिहीनले टाउको लुकाउने त्रिपाल भेट्न सकेका छैनन्। स्थानीय सुनिता यादव घटना भएको धेरै दिन बितिसक्दा पनि पीडितलाई बस्ने बासको ब्यवस्था हुन नसकेको बताउँछिन्। राहत बोकेर दैनिक गाडीहरू आइरहेपनि बास्तविक पीडित भने भगनावशेषमै देखिनु दुःखद् रहेको उनको भनाई छ। घटना भएको भोलिपल्टदेखि राहत बोकेर मानिसहरू आउन थालेका हुन्। 'कसैले खानेकुरा बोकेर आएका छन्, कोही त्रिपाल बोकेर आउँछन सुनिताले भनिन्, 'तर केही बाहेक अधिकांश पीडित भत्किएको घरकै भगनावशेषमा बसिरहेका छन्। चोकचोकमा राहत, भित्री गाउँका पीडितले त्रिपाल पनि पाएनन् भोक मेटाउनेसँगै टाउको लुकाउने राहत बास्तविक पीडितलाई वितरण गर्न सके थुप्रै परिवारको दैनिकी सहज हुने सुनिता बताउँछिन्। उनका अनुसार विभिन्न सरकारी निकाय, गैरसरकारी तथा सामाजिक संघसंस्था, राजनितिक दलका नेता कार्यकर्ता र विभिन्न जिल्लाका नागरिकको उपस्थिति हावाहुरी प्रभावित गाउँमा बाक्लै देखिन्छ। तर राहत वितरण प्रक्रियालाई ब्यवस्थापन गर्न नसक्दा पीडितले राहतको महसुस गर्न नसकेको उनले बताइन्। गाउँमा आउने राहतलाई एकद्वार प्रणालीबाट वितरण गर्ने ब्यवस्था मिलाउन नसक्दा बास्तविक पीडित भन्दा राहत अन्यको हातमा पुगिरहेको स्थानीयको भनाइ छ। बस्तीको बिचमा गाडीबाटै राहत वितरण गरिने गरिएको छ। उक्त राहत लिन स्थानीयको भिड समेत लाग्ने गरेको छ। भिडमा हुरीबाट घरबिहीन बन्न पुगेको पीडित छुट्याउन सकिने अवस्था नरहेको र जो कोहीले पनि लैजाने गरेको स्थानीय बताउँछन्। पीडितले राहतको नाममा चाउचाउ, चिउरा, जुस, पानी बाहेक पाउन सकेका छैनन्। केही संघसंस्थाले खानाको ब्यवस्था गरेका छन्। तर सबैले खाना नपाएको स्थिति छ। नियमित खाना खुवाउन संघसंस्थालाई समेत चुनौती देखिन्छ। केही संघसंस्थाले झुल वितरण गरेका छन्। तर झुल अड्काउने ठाउँ पनि पीडितले भेटेका छैनन्। घर भत्किएकोले कतिपयले आफ्नो कपडा, चप्पल समेत फेला पार्न सकेका छैनन्। हेर्नुस् हावाहुरीको चौँथो दिन बाँकी फोटोमा पीडितको व्यथा। फोटोहरूः दिवाकर भण्डारीअन्नपूर्ण बारापर्सा अपडेट : दल र नेताहरुद्वारा आर्थिक सहायता र राहत घोषणा बाराका घाइतेकाे सबै खर्च सरकारले व्यहोर्ने शिक्षामन्त्री पोखरेलकाे प्रतिवद्धता बारापर्सा अपडेट : मृतकका प्रत्येक परिवारलाई प्रदेश सरकारले ३ लाख दिने पाँच टन खाद्यान्न र हजार थान त्रिपालसहित बारामा वाईसीएल बारामा हुरीले घाइते भएका एक बालकको मृत्यु बारापर्साका पीडितका लागि म्याग्दीका विद्यार्थीले राहत संकलन गरे हावाहुरीको पीडा : पालमुनी सुत्केरी हावाहुरी पीडितप्रति भारतको समवेदना, सहयोग गर्न तयार हावाहुरीको पीडामा राहतको मल्हम विपद्मा आशा जगाउने कलिला मुस्कान घरबारविहीनलाई तत्काल अस्थायी आवास हावाहुरी पीडितलाई धनगढी उपमहानगरपालिकाको सहयोग बाराका हावाहुरी पीडितलाई भारतीय महावाणिज्य दूतावासको ५ सय त्रिपाल हावाहुरी पीडितलाई सहयोग हावाहुरी प्रभावितलाई जाजरकोटका युवाले पठाए राहत सशस्त्र प्रहरी महिला संघद्वारा हावाहुरी प्रभावितलाई राहत वितरण प्रदेशसभा सदस्य र गाउँपालिका अध्यक्षको एक महिनाको तलब हावाहुरी पीडितलाई हावाहुरीका घाइतेलाई रगत अभाव हुन नदिन रक्तदान चोकचोकमा राहत, भित्री गाउँका पीडितले त्रिपाल पनि पाएनन्"
हावाहुरीका घाइतेलाई रगत अभाव हुन नदिन रक्तदान,काठमाडौं : बौद्ध व्यापार संघले बारा पर्सामा हावाहुरीबाट घाइते भएकाहरूलाई रगत अभाव हुन नदिन रक्तदान कार्यक्रम गरेको छ। रक्तदान कार्यक्रममा १०१ जनाले रक्तदान गरेको र संकलित रगत भक्तपुर रेडक्रसलाई हस्तान्त्ररण गरिएको संघले जनाएको छ। अस्पतालहरूमा घाइतेहरूको संख्या बढ्दा रगत अभाव भएपछि मुलुकभर रक्तदान कार्यक्रमहरू भएका छन्। अहिले ४०० भन्दा बढी घाइतेहरू बारा र पर्साका अस्पतालमा उपचाररत छन्। कतिपय गम्भीर घाइतेलाई काठमाडौंका अस्पतालमा भर्ना गरिएको छ।
"ओखलढुंगामा आगलागी : दुई घर जलेर नष्ट,सामुदायिक वनमा लागेको आगो नियन्त्रणमा","ओखलढुंगा : ओखलढुंगामा लगातार आगलागीका घटना भइरहेका छन्। पछिल्लो पटक सिद्धिचरण नगरपालिका१ तलुवामा मंगलबार राति भएको आगलागीमा दुई घर जलेका छन्। घरसँग जोडिएको पालीबाट सुरु भएको आगोले शिवमाया पुलामी र भीमबहादुर मगरको घर जलेर नष्ट भएका हुन्। शिवमायाको पालीबाट सुरु भएको आगोले दुई घर तथा सम्पूर्ण धनमाल नष्ट भएको स्थानीय किरण श्रेष्ठले बताए। उनका अनुसार स्थानीयले आगो नियन्त्रणमा लिएका थिए। घर तथा धनमाल गरेर १५ लाख बढीको क्षति भएको अनुमान गरिएको छ। आगलागी पीडित आफन्तकोमा शरण लिएर बसेका छन् भने नगरपालिका रेडक्रसलगायतका संस्थाले राहत उपलब्ध गराएको छन्। यसअघि सिद्धिचरण नगरपालिका१ मा भएको आगलागीमा ७ घर जलेका थिए। त्यस्तै, मोलुङ गाउँपालिका२ महभीरमा लागेको आगो भने मंगलबार नियन्त्रणमा आएको छ। उपभोक्ता, स्थानीय, प्रहरी तथा वनका कर्मचारीको प्रयासमा आगो नियन्त्रणमा लिइएको हो। हावाहुरीका कारण आगलागीको जोखिम बढेको जिल्ला वन कार्यालयले जनाएको छ। आगोबाट सुरक्षित रहन आगोको प्रयोगमा ध्यान दिन कार्यालयले आग्रह पनि गरेको छ।"
प्रदेशसभा सदस्य र गाउँपालिका अध्यक्षको एक महिनाको तलब हावाहुरी पीडितलाई,मलंगवा : बाराको फेटा गाउँपालिकाका हावाहुरी पीडितलाई सर्लाही निर्वाचन क्षेत्र नं २ को 'ख' का प्रदेशसभा सदस्य अशोक कुमार यादव र चक्रघट्टा गाउँपालिका अध्यक्ष विक्रम यादवले आफ्नो एक महिना बराबरको तलब रकम दिने घोषणा गरेका छन्। सम्पूर्ण पीडित परिवारको दुःखमा आफ्नो रकमले थोरै भएपनि सहयोग पुगोस् भन्ने उद्देश्यले एक महिनाको तलब दिने घोषणा गरेको प्रदेशसभा सदस्य अशोक र अध्यक्ष विक्रमले बताए। अशोकले आफ्नो एक महिनाको तलब ५४ हजार ६ सय ४२ र अध्यक्ष विक्रमले ३० हजार ५ सय दिने जनाएका छन्। मुख्यमन्त्री राहत कोषमार्फत् रकम पीडित परिवारसम्म पुर्याउने अशोकले बताए।
बाराका हावाहुरी पीडितलाई भारतीय महावाणिज्य दूतावासको ५ सय त्रिपाल,बारा : बाराको फेटा गाउँपालिकाका हावाहुरी पीडितलाई वीरगन्जस्थित भारतीय महावाणिज्यदूतावासले ५ सय थान त्रिपाल वितरण गरेको छ। महावाणिज्यदूतावासका प्रमुखसहितको टोली बुधबार फेटा गाउँपालिका पुगेर घर गुमाएका पीडितलाई उक्त त्रिपाल वितरण गरेको हो। भारतीय विदेश मन्त्रालयले मंगलबार एक वक्तव्य निकालेर बाराका आँधीपीडितलाई सक्दो सहयोग गर्ने जनाएको थियो।भारतले आँधीपीडितलाई नेपाल सरकारले मागेअनुसार सहयोग गर्न तयार रहेको बताएको छ। महावाणिज्यदूतावासले सुवर्ण गाउँपालिकास्थित हर्दिया गाउँका ७१ परिवारलाई पनि राहत सामग्री प्रदान गरेको छ। टाेलीले सुवर्ण गाउँपालिकाकै परशुरामपुर गाउँमा पनि राहत वितरण गर्ने भएको छ ।
कास्कीको माछापुच्छ्रेमा करेन्ट लागि आमा छोरी घाइते,पोखरा : कास्कीको माछापुच्छ्रे गाउँपालिका ७ फेदीमा घाँस काट्ने क्रममा करेण्ट लागेर आमा छोरी घाइते भएका छन्। बिजुलीको हाइटेन्स लाइन मुनीबाट घाँस काट्न जाने क्रममा ४५ वर्षीय कृष्णमाया भण्डारी र उनकी १३ वर्षीय छोरी एलिना भण्डारीलाई बुधवार करेन्ट लागेको हो। अचेत अवस्थामा उद्धार गरी पोखराको फिस्टेल अस्पताल लगिएकोमा थप उपचारका लागि काठमाडौं रिफर गरिएको गण्डकी प्रदेश प्रहरी कार्यालय पोखराका प्रहरी नायव उपरीक्षक गोविन्द पुरीले जानकारी दिए। घटनाको थप अनुसन्धान भइरहेको प्रहरीले बताएको छ।
प्याज खेतीतिर गुलरियाका महिला आकर्षित,"गुलरिया : सहकारीमार्फत सहयोग प्राप्त गरेपछि बर्दियास्थित गुलरिया नगरपालिका८ का विपन्न महिला प्याजखेतीमा सक्रिए भएका छन्। समूहमार्फत सहकारीले प्याजको ब्याडलगायत खेत जोत्ने मेसिन समेत उपलब्ध गराएपछि गृहिणी मात्र बन्ने अवसर पाएका महिला प्याजखेती गर्न हौसिएका हुन्। स्थानीय सुनौलो महिला विकास बहुउद्देश्यीय सहकारी संस्था गुलरियाले वडाका विपन्नलगायत जनजाती महिलालाई प्याजखेतीमा सहयोग गरेपछि सहकारीमा आबद्ध महिला त्यसतर्फ आर्कर्षित बनेको समूहकी सदस्य महिला कृषक चन्द्रकला जैसीले बताइन्। उनले भनिन्,' सहकारीले समूहमार्फत हामीलाई प्याज खेतीमा सहयोग गरेपछि प्याजखेती गर्न कस्सिएका हौं।' एक्काइसजना महिलाको समूह बनाएर उनीहरुलाई तालिम, प्याजको ब्याड र खेतजोत्ने उपकरण सहकारीले उपलब्ध गराएको थियो।उनले थपिन् मसालाजन्य प्याजको खेतीबाट मनग्य आम्दानी हुने आशाले प्याज रोजेका हौं। सहकारीले महिलालाई सहयोग उपलब्ध गरेकोमा खुशी लागेको उनले बताइन्। घरभित्रका महिलालाई स्वरोजगार बनाउन कार्यक्रमले ठूलो सहयोग पुगेको महिलाहरुको बुझाई छ । गाउँघरमा परम्परागत रुपमै कृषि कार्य गर्दै आएपनि महिलालाई लक्षित गर्दै यस्ता कार्यक्रमले महिलाको आर्थिकस्तर वृद्धिमा टेवा पुर्याउने लक्ष्य सहित विपन्न महिलालाई सहयोग दिएको सुनौलो महिला विकास बहुउद्देश्यीय सहकारी संस्था गुलरियाकी अध्यक्ष इन्दिरा सुवेदीले बताइन्। उनले भनिन्,' संस्थाले सहकारी भित्रका अन्र्तसमूहका विपन्न र जनजाती महिलालाई लक्षित गरी गुलरिया नगरपालिका वडा नम्बर ८ का महिलालाई छनोट गरेको हो। जसअन्र्तगत रिजम एफपीको ६५ प्रतिशत अनुदान सहयोग र सहकारी संस्थाको ३५ प्रतिशत लगानी छ। उनले थपिन्,' पुरक आयोजना अन्र्तगत वडाभित्र ३ सय ६५ कठ्ठा क्षेत्रफलको जग्गामा प्याजखेती सुरु गरिएको हो। प्याजखेतीबाट सहकारीमा आवद्ध महिलाको आयस्तर वृद्धि हुने विश्वास सहकारीको छ। वेमौसमी असिना र पानीले प्याजको ब्याड नोक्सान गरेपछि समूहलाई केही समस्या परेको उनको भनाई छ। बर्दिया जिल्ला कृषिको उर्बरभूमि मानिए पनि यहाँका अधिकांश महिला चुलोचौकोमै व्यस्त हुने गरेको अध्यक्ष सुवेदीले बताइन्। महिला लक्षित कृषि कार्यक्रममार्फत इच्छुक महिलालाई कृषि क्षेत्रमा सहयोग गर्न सहकारी सधैं तयार छ, उनले थपिन्।"
हावाहुरी पीडितलाई धनगढी उपमहानगरपालिकाको सहयोग,धनगढी : धनगढी उपमहानगरपालिकाका जनप्रतिनिधि र कर्मचारीले एक दिनको तलब हावाहुरी पीडितलाई सहयोग गर्ने भएका छन्। धनगढी उपमहानगरपालिकाका प्रमुख नृपबहादुर वडले पर्सा र बाराका हावाहुरी पीडितलाई जनप्रतिनिधि र कर्मचारीको एक दिनको तलब बराबर दिने निर्णय भएको जानकारी दिए । मानवीय संकटमा मलम लगाउनका लागि एक दिनको तलब दिने निर्णय गरेको प्रमुख वडले बताए। संकट परेका बेला सहयोग गर्नु मानवीय धर्म भएको उनको भनाई छ। नगरप्रमुख वडले हावाहुरी पीडितका लागि सहयोग गर्न नगरका क्रियाशिल संघसंस्थालाई समेत आग्रह गरेका छन्।
प्रथम बनाइदिने प्रलोभन देखाएर यौन दुर्व्यवहार गरेको आरोपमा शिक्षक पक्राउ,फिदिम : १३ वर्षीया छात्रालाई ललाइफकाइ यौन दुर्व्यवहार गरेको आरोपमा पाँचथरमा प्रहरीले एकजना शिक्षकलाई पक्राउ गरेको छ। ८ कक्षामा पढ्दै गरेकी आफ्नै विद्यार्थीलाई यौन दुर्व्यवहार गरेको आरोपमा पाँचथरको हिलिहाङ गाउँपालिकामा कार्यरत सप्तरीको शम्भुनाथ गाउँपालिका घर भएका शिक्षक उपेन्द्र चौधरी मंगलबार पक्राउ परेका हुन्। विज्ञान विषयका शिक्षक चौधरीले बालिका घरमा एक्लै भएको मौका छोपी ललाइफकाइ यौन दुर्व्यवहार गरेको पीडितले बयान दिएकी छन्। बालिकालाई परीक्षामा प्रथम बनाइदिने प्रलोभन देखाउँदै यौन दुव्र्यवहारको प्रयास गरेको पीडित आफन्तले प्रहरीमा उजुरी दिएपछि चौधरीलाई मंगलबार नियन्त्रणमा लिइएको जिल्ला प्रहरी कार्यालय पाँचथरले जनाएको छ। चौधरीमाथि थप अनुसन्धान भइरहेको जिल्ला प्रहरी कार्यालय पाँचथरका प्रहरी निरीक्षक अनिलकुमार पौडेलले जानकारी दिए।रासस
विपद्मा आशा जगाउने कलिला मुस्कान,"वीरगञ्ज : वीरगञ्ज सहरदेखि उत्तरपूर्वी क्षेत्रको पुरैनिया गाउँ ! गाउँलेको आँखामा उदासीनता देखिन्छ। वीरगञ्जको बसपार्कबाट करिब दश किलोमिटर कच्चीबाटोमा दौडिएपछि मान्छेको भीडैभीड देखिन्छ। कोही राहत बाँडिरहेका, कोही राहत लिइरहेका, कोही फोटो खिचिरहेका, कोही निराशामा डुबिरहेका अनेकन मान्छेका भीड। आइतबार साँझ आएको भयानक हावाहुरीले पुरैनियालाई तहसनहस बनाइदियो। त्यहाँ पुगेपछि थाहा भयो, हुरीले गाउँलाई एउटा खण्डहरमा परिणत गरिदिएको रहेछ। अघिकांश गाउँलेहरूसँग न ओत लाग्ने घर छ, न पेटमा हाल्ने अनाज नै। त्यतिमात्र होइन, कतिपयका त आफ्ना प्रिय मान्छेलाई यस विपद्ले निलेको छ। मौसमविद्ले पनि खुट्याउन नसकेको त्यो राक्षसी हावाहुरीको सन्त्रास गाउँलेको मनबाट उत्रिन सकेको छैन। यतिबेला विपद्मा परेका गाउँलेहरूको आशा जगाउने एकमात्र स्रोत बनेका छन् गाउँका कलिला बालबालिका। आधा भत्किएको घरको दृश्य हृदयविदारक छ। कुनै अवस्थामा पनि घर बस्न लायक नै देखिँदैन। त्यही घरको एक छेउमा बसेको छ दिलशादको परिवार, निराशाको भारी बोकेर। लथालिङ्ग घरको आसपासमा दिलशाद आफ्ना दाइभाइसँग खेलिरहेका छन्। उनले लगाएको कालो हाफकमिज र सेतो हाफपाइन्ट मैलिसकेको छ। उनी उफ्रिरहेका छन्, हाँसिरहेका छन् र नाचिरहेका छन्। सँगै, आफ्ना दाइभाइलाई पनि चलाइरहेका छन्। तस्बिर खिच्न खोज्दा दिलशादका दाइ अतुररहमान पनि छेवैमा आएर नाँच्न खोज्छन्। लगाएको कालोसेतो धर्से सट हल्का निलो जिन्स पनि मैला भइसकेका छन्। अतुररहमानका अर्का भाइ नवशाद पनि सँगै आएर हाँस्न थाल्छन्। हातमा लिएको पीपीरी बजाउँदै अतुररहमान खण्डहर बनेको घरभित्रै दगुर्छन्। सेतो सर्ट र कालो पाइन्ट लगाएका नवशादले उनलाई पछ्याउँछन्। हावाहुरीपछि गाउँलेको आँखामा अनौठो सन्नाटा देखिन्छ। तर, गाउँका कलिला मुनाहरूले त्यो हुरीलाई बिर्सिन थालेका छन्। त्यसैले त उनीहरू हाँस्न थालेका छन्। ती मुनाहरूको चञ्चलतालाई निराश र हताश आँखाले एकटकले हेरिरहेकी छिन् अम्बे अखातमले। अम्बेको सानो घर पनि आइतबारको हुरीले उडाइदिएको छ। उनको घरमा खानाको नाममा केही छैन। राहत बाँढ्न आएकाले दिएको चाउचाउ चपाइरहेकी अम्बे दिलशादको चन्चलता देखेर मुस्कुराउन खोज्छिन्। तर, उनको मुस्कानलाई तीनदिन अघिको गाउँमा भित्रिएको विपतले रोकिदिन्छ। '१२ जनाको परिवार छ, बस्ने ठाउँ छैन। अर्को घरमा बसेका छौं अम्बे भन्छिन्, 'यति ठुलो परिवार अर्काको घरमा बस्न गाह्रो भएको छ। दिलशादका तीनभाइ जस्ता कलिला मुनाहरू गाउँभरि नै छन्। जसले प्रकोपको पीडा बिर्सिसकेका छन्। अर्कोतर्फ, गाउँमा अम्बे जस्ता घर बिहीन मानिसहरू पनि छन्, जसले प्रकोपको पीडा बिर्सेर मुस्कुराउने प्रयास गरिरहेका छन्।"
घरबारविहीनलाई तत्काल अस्थायी आवास,"जनकपुरधाम : बारा र पर्सामा भीषण हुरीले घरबारविहीन पीडितका लागि प्रदेश सरकारले तत्काल २ हजार अस्थायी आवास बनाइदिने भएको छ। राहत तथा उद्धार उच्चस्तरीय व्यवस्थापन समितिको मंगलबार बसेको बैठकले २ हजार टेन्ट बनाउने निर्णय गरेको छ। तीन राज्यमन्त्रीको नेतृत्वमा तीनवटा हेल्प डेस्क राखिने समिति संयोजक ज्ञानेन्द्र यादवले बताए। उनी प्रदेश २ का आन्तरिक मामिला तथा कानुनमन्त्री हुन्। हेल्प डेस्कको नेतृत्व कानुन राज्यमन्त्री सरोज राय यादव, अर्थ राज्यमन्त्री उषा यादव र सामाजिक विकास राज्यमन्त्री अभिराम शर्माले गर्नेछन्। बारा र पर्साका प्रमुख जिल्ला अधिकारी, प्रहरी प्रमुख, स्थानीय तह र विपद् व्यवस्थापनमा काम गर्ने संस्थाका प्रतिनिधि पनि समावेश हुनेछन्। हेल्प डेस्कले हुरीप्रभावित क्षेत्रमा कहाँ राहत पुग्यो, कहाँ बाँकी छ र कुन ठाउँको अवस्था कस्तो छ भनी अनुगमन गर्नेछ, कानुनमन्त्री यादवले भने, त्यसकै आधारमा राहत र पुनःस्थापनाको काम अघि बढाउनेछौं। पीडितको दीर्घकालीन पुनर्वासका लागि तीन कोठाको प्रिफेब्रिकेटेड घर निर्माण गर्ने निर्णय समितिले गरेको छ। वर्षायाम सुरु हुनुअगावै सबै घर निर्माण गरी पुनर्वास गराउनेछौं, उनले भने। एउटा घर बनाउन ५ लाख खर्च हुने समितिको अनुमान छ। पुरौनियामा राहतमा पानी सहित लिएर आएको गाडीलाई पानी माग्दै स्थानिय बालबालिका । हुरीबाट क्षतिग्रस्त विद्यालयलाई प्राथमिकताका साथ यथाशीघ्र पुनर्निर्माण गर्ने योजना छ। तत्काल सम्पूर्ण विद्यार्थीलाई शैक्षिक सामग्री वितरण गरी अस्थायी टहराभित्र विशेष सेल्टर निर्माण गरिनेछ। बालबालिकालाई प्राकृतिक विपद्को त्रासदी बिर्साएर पुनः सामान्य जीवनमा ल्याउन मनोरञ्जन र खेलकुदको व्यवस्था प्रदेश सरकारले गर्ने भएको छ। मुख्यमन्त्री राहत कोषमा संकलित रकमलाई प्रत्येक दिन सार्वजनिक गरी सहयोगीलाई सरकारका तर्फबाट धन्यवाद दिने निर्णय पनि भएको छ। प्रदेश सरकार वा अन्य कहींकतैबाट भइरहेको सहयोग वा काममा गुनासो भए हेल्प डेस्कका नेतृत्वकर्ता र समितिका एक सदस्यको फोन नम्बर सार्वजनिक गरिने भएको छ। बाराको फेटा गाउपालिका ३ पुरौनियामा राहात लिनका लागी बस्दै अदनुन खातुन लगायत । निजीस्तरमा व्यापक रूपमा राहत संकलनको काम भइरहँदा यसको दुरुपयोग नहोस् भनेर संकलित सहयोग रकम कोषमा पठाउन पनि मन्त्री यादवले आह्वान गरेका छन्। अन्य सहयोग भए उच्चस्तरीय समितिसँग समन्वय गरी वितरण गर्न उनले अपिल गरेका छन्। हुरीबाट प्रारम्भिक क्षतिको विवरण बुधबारसम्म आउने उनले सुनाए।"
सशस्त्र प्रहरी महिला संघद्वारा हावाहुरी प्रभावितलाई राहत वितरण,"काठमाडौं : बारा र पर्सामा हावाहुरीबाट प्रभावितलाई सशस्त्र प्रहरी महिला संघले राहत वितरण गरेको छ। संघकी अध्यक्ष सरिता कंडेल खनालको नेतृत्वमा गएको टोलीले बारा तथा पर्साका हावाहुरी पीडित परिवारलाई राहत वितरण गरेको हो।टोलीले बारा र पर्सा पुगेर प्रभावित परिवारलाई झुल, मण्डी तथा खाद्यान्न सामाग्री वितरण गरिएको संघकी अध्यक्ष कंडेलले जानकारी दिइन्। महिला संघले विनासकारी हावाहुरी प्रभावित परिवारलाई बाराको फेटा गाउँपालिका६ पुराइनियाँ पुगेर राहत वितरणलगायत आर्थिक सहयोग गरेको हो। सशस्त्र प्रहरी महिला संघका अध्यक्ष सरिता कंडेल खनाल र सामाजिक क्षेत्रमा सक्रिय सौन्दर्यविद् शिलाष्मा हमाल मल्लले बाराका प्रमुख जिल्ला अधिकारी तथा गाउँपालिका अध्यक्षमाफर्त पीडित परिवारलाई राहत सामाग्री त्रिपाल, चाउचाउ,बिस्कुट चिउरा खानेपानी सामाग्री वितरण गरेर फर्किएका छन्। यस्ता राहत सामग्रीले पीडितलाई तत्काल केही राहत भएपनि दीर्घकालिन समस्याको समाधानका लागि राज्यले नै आवश्यक पहल गर्नुपर्ने सौन्दर्यविद हमाल मल्लले बताइन्। राहत वितरणमा गएकी हमालले व्यक्तिगत रुपमा आर्थिक सहयोग समेत गरेकी छिन्। पीडितलाई तत्कालका लागि बस्न र खानका लागि समस्या रहेकाले त्रिपाल र खाद्यन्न वितरण गरिएको संघका अध्यक्ष कंडेलले बताइन्।यस्तो अवस्थामा घाइतेलाई सहयोगको आवश्यकता भएकाले आफ्ना सदस्य, शुभचिन्तकलगायत सबै नागरिकलाई सक्दो सहयोग गरिदिन समेत उनले अपिल गरेकी छन्। प्रभावित क्षेत्रका अधिकांश घरहरु हावाहुरीले उडाएर तहसनहस बनाएको छ भने विद्युतका पोलहरु ढलेका कारण गाउँ पुरै अन्धकारमय छ।आइतबार साँझ आएको हावाहुरीका कारण बारा र पर्सामा २८ जनाको मृत्यु भएको छ।"
माछा मार्ने क्रममा विष्फोटक पदार्थ पड्किएर मृत्यु,स्याङ्जा : कालीगण्डकी गाउँपालिका६ रिपस्थित आँधीखोलामा माछा मार्ने क्रममा घाइते एक व्यक्तिको उपचारका क्रममा २० वर्षीय पारस बरालको निधन भएको छ। उनको पाल्पास्थित युनाइटेट मिसन अस्पतालमा उपचारका क्रममा मृत्यु भएको हो।५ जना साथी मिलेर माछा मार्न गएका मध्ये बराल विष्फोटक पदार्थ पड्किएर घाइते भएको प्रहरीले जनाएको छ। विष्पोटक पदार्थ प्रयोग गरी माछा मार्न नपाइने कानुन हुँदाहुँदै पनि त्यस्ता कार्य गरेको पाइएको भन्दै अन्य ४ जनालाई कानुनी कारबाही गरिने प्रहरी नायब उपरीक्षक नविनकृष्ण भण्डारीले जानकारी दिए।
डोल्पामा अझै पुगेन किताब :अभिभावक भन्छन् पुरानै दिएर स्कुल पठाउँछौं,"डोल्पा : नयाँ शैक्षिक सत्र सुरु भएको दुई महिना पुगिसक्दा समेत डोल्पाका बालबालिकाले पाठ्यपुस्तक पाएका छैनन्। जिल्लाको जगदुल्ला गाउँपालिकाका करिब ११ सय बालबालिका शैक्षिक सत्र सुरु भएको दुई महिनासम्म पनि बिना पाठ्य पुस्तक अध्ययन गरिहेको महादेव निम्नमाध्यामिक विद्यालयका विद्यालय व्यवस्थापन समितिका अध्यक्ष भक्तबहादुर बोहोराले जानकारी दिए। अध्यक्ष बोहोराका अनुसार स्थानीय सरकारले समयमा पाठ्यपुस्तक खरिद गरी ढवानी नगर्दा बालबालिका पढाइबाट बंचित भएका हुन्।पुस्तक अभावमा गाउँपालिकाका ९ वटा विद्यालयका ११ सय बालबालिकाको अध्यापनमा कठिन भएको गाउँपालिकाका शिक्षकको गुनासो छ। हाल पुराना किताब बालबालिकालाई एकएकवटा दिएर अध्ययन गराइ रहेको महादे निमाविका प्रधानाध्यापक हिराबहादुर थापाले जानकारी दिए। प्रअ थापाले भने,' पाठ्यपुस्तक खरिदको जिम्मा लिएका ठेकेदारले नयाँ पाठ्यपुस्तक ल्याउँछौ भनेको हप्तौं भइसक्यो तर अहिलेसम्म ल्याएका छैनन्।' स्थानीय एजेन्टको जिम्मा पाएका श्रवण कुमार रोकायाले किताब खरिद भैसकेको र हिमपातले बाटो नखुलेपछि गाउँपालिकामा ल्याउन नसकेको बताए। जुम्लाबाट आउने बाटो पूरै हिउँले छोपेकाले अब केही दिनमा किताब विद्यालयमा पुग्ने रोकायाले जानकारी दिए। स्थानीय सरकारले गाउँपालिकामा कक्षा १ देखि ५ सम्म अंग्रेजी भाषाबाट अध्ययन गराउनुपर्ने नीति बनाए पनि नयाँ पाठ्य पुस्तक दुई महिनासम्म नआउनुले स्थानीय सरकारको ठूलो गैर जिम्मेवारी काम भएको प्रधानाध्यापक हिराबहादुर थापाले ठोकुवा गरे। 'पाठ्यपुस्तक सन्दर्भ सामाग्री हो, तर बालबालिकाको क्षमताअनुसार सन्दर्भ सामाग्री नभई अध्ययन गराउन शिक्षकलाई समस्या हुने थापाको दावी छ।च्यातिएका पुराना किताब बाँड्दा पनि बालबालिकाको हातमा एक विषयको किताब मात्र पुग्ने गरेको छ।शिक्षामा स्थानीय सरकारको चासो नै नभएको शिक्षकको गुनासो छ। यस वर्षको हिमपातले जुम्लाको बाटो रोकिएपछि समयमा पाठ्यपुस्तक नपुगेको शिक्षा इकाइका नायव सुब्बा केशव जैशीले जानकारी दिए। उनले भने,' हामी प्रयासरत छौं, ढिलोमा एक सातामा किताब पुग्छन्।' बालबालिका दैनिक पुराना किताब बोकेर विद्यालय जाने गरेको अभिभावक नन्दबहादुर लामाले बताए।स्थानीय एजेन्टले पाठ्य पुस्तक खरिद गरी ढुवानीमा ढिलाइ गरेपछि तत्काल विद्यालयमा पाठ्यपुस्तक पुर्याउन निर्देशन दिएको गाउँपालिका अध्यक्ष नारासिंह रोकायाले जानकारी दिए।आफूहरु यस विषयमा गम्भीर भएको उनले बताए। तल्लो डोल्पाका झण्डै ३० प्रतिशत बालबालिका पाठ्यपुस्तकबाट बञ्चित रहेका छन्। शिक्षा विकास तथा समन्वय ईकाइले खरिद तथा ढुवानी गर्न नपाउने भएपछि स्थानीय सरकारले खरिद गर्दा बालबालिका नायाँ पाठ्यपुस्तक पाउनबाट बञ्चित भएका हुन्।"
हावाहुरी प्रभावितलाई जाजरकोटका युवाले पठाए राहत,"जाजरकोट : बारा र पर्सा जिल्लामा आएको हावाहुरीबाट प्रभावितलाई जाजरकोटका युवाले राहत संकलन गरेर पठाएका छन् ।हावाहुरीले घरवारविहीन भएका पीडितलाई युवाहरुले संकलन गरेको लत्ताकपडा, जुता, चप्पल जाजरकोटका प्रमुख जिल्ला अधिकारी ललितकुमार बस्नेतमार्फत पठाएका हुन्। बुधबार खलंगामा एक कार्यक्रमको आयोजना गरी प्रमुख जिल्ला अधिकारी बस्नेतमार्फत उक्त राहत सामग्री पीडित परिवारलाई पठाएको राहत संकलन अभियानका विश्वविक्रम शाहले बताए। स्थानीय व्यापारीबाट संकलन गरिएको १ सय ९७ थान जुत्ता, चप्पल र १ सय ५३ थान कपडा पठाइएको शाहले जानकारी दिए। प्रमुख जिल्ला अधिकारी बस्नेतले सामग्री बुझ्दै सम्बन्धित ठाउँमा विभिन्न संयन्त्र प्रयोग गरी साहत सामग्री पीडितसम्मा पुर्याइने बताए। प्रजिअ बस्नेतले पीडित परिवारलाई मलहम लगाउन गरेको कार्य स्रहानीय भएको बताए। तराईको दुःखमा पहाड पनि दु:खित रहेको सन्देश यो सहयोगले दिएको उनले बताए। युवाहरु विश्वविक्रम शाह, नारायण घर्ती, अनिश कार्की, जगतध्वज शाहीलगायतका युवाले स्थानीय व्यापारी र अन्य सहयोगी हातबाट गैरखाद्य सामग्री सहयोग संकलन गरेका थिए। यसैबीच नेपाल निजामति कर्मचारी संगठनले २३ हजार रुपैयाँ मुख्यमन्त्री राहतकोषमा पठाएका छन्।"
हावाहुरी पीडितलाई सहयोग,"बेनी : बेनीमा महिलाले मात्र सञ्चालन गरेको दिदीबहिनी बचत तथा ऋण सहकारी संस्थाले बाराका हावाहुरी पिडितका लागि आर्थिक सहयोग गरेको छ। ६२ औँ राष्ट्रिय सहकारी दिवसका अवसरमा जिल्ला सहकारी संघले बेनीमा आयोजना गरेको समारोहमा मुठ्ठीदान अभियान अन्तरगत संस्थाका सदस्यले संकलन गरेको ३३ हजार रुपैयाँ उपलब्ध गराएको हो। संस्थाकी अध्यक्ष ज्योती लामीछानेले महिला, बालबालिका तथा जेष्ठ नागरिक मन्त्री थाममाया थापा र जिल्ला विपद् व्यवस्थापन समितिका अध्यक्ष प्रजीअ लीलाधर अधिकारीमार्फत संघीय सरकारको राहत कोषका लागि रकम हस्तान्तरण गरेकी हुन्। सहकारीले श्रीमानको कुटाइबाट घाइते भएकी धवलागिरी गाउँपालिका ६ मराङकी डिलमाया सुनारको उपचारका लागि पाँच हजार रुपैयाँ सहयोग गरेको छ। कार्यक्रममा जिल्ला सहकारी संघ र संघका अध्यक्ष दिपक कार्कीले आफ्नो छोराको जन्मदिनको अवसर पारेर नेपाल पत्रकार महासंघ म्याग्दी शाखाले स्थापना गर्न लागेको अक्षयकोषमा दशदश हजार रुपैयाँ हस्तान्तरण गरे। कार्यक्रममा मन्त्री थापाले महिलाको आर्थिक स्रोतमा पहुँच बढाउन र जिविकोपार्जन सुधारका लागि म्याग्दी लगायत पिछडिएका ३० जिल्लामा राष्ट्रपति महिला उत्थान कार्यक्रम सुरु गरेको जानकारी दिइन्। गण्डकी प्रदेशका सांसद विनोद केसीले कुल लगानीको तीस प्रतिशत अनिवार्य कृषि क्षेत्रमा लगानी गर्नुपर्ने र दोहोरिएर सदस्य बन्न नपाइने प्रदेशका सहकारी नीति कडाइका लागि कार्यान्वयनमा लैजानुपर्ने बताए।"

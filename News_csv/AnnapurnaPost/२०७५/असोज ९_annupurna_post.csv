शीर्षक,विवरण
न्यायालयलाई कसले सुधार्छ ?,"प्रधानन्यायाधीश ओमप्रकाश मिश्रले न्यायपालिका जसरी पनि बचाउने प्रतिबद्धता व्यक्त गरेर न्यायपालिका संकटमा परेको सन्देश दिएका छन्। तर उनले न्यायालय को बाट कसरी संकटमा परेको हो या पारिएको हो भन्ने चाहिं खुलाएका छैनन्। अनेकन विवादका न्यायपालिकाले आफ्नो प्रतिष्ठा, विश्वास र सच्चरित्रमाथि प्रश्न उठाउने मौका नदिएको पनि होइन। मुद्दाको पेशीदेखि फैसलामा समेत सेटिङ हुने गरेको, विचौलियाहरूले न्यायाधीशसम्ममा प्रभाव पार्ने गरेकोजस्ता प्रसंग बारम्बार न्यायालयसँग जोडिने गरेका छन्। त्यो भन्दा पनि ठूलो खतरा हो राजनीतिक दलको प्रभाव। सम्भवतः यिनै प्रवृत्तिलाई संकेत गरेर नै प्रधानन्यायाधीश मिश्रले न्यायालय जोगाउने वाचा गरेको हुनुपर्छ। तथापि न्यायालयलाई कसबाट सबैभन्दा संकट छ भन्ने पहिलो प्रश्न हो। प्रधानन्यायाधीश मिश्रले मूलतः दुईवटा प्रवृत्तिबाट न्यायालयलाई जोगाउने वाचा गरेका छन्। ती हुन्, एनजिओको प्रभाव र मुद्दाको पेसी व्यवस्थापन। के साँच्चै नेपाली न्यायालय विभिन्न प्रसंगमा लगाइने गरेको आरोप एनजिओको प्रभावबाट ग्रसित हो। यदि त्यसो हो भने, एनजिओलाई न्यायपालिकासम्म पुग्ने मार्ग कसले बनाइदिएको हो भन्ने प्रश्न किन बिर्सने ?अवश्य पनि, समानता सार्वभौम परिकल्पना हो। तर, समानताका सिद्धान्तहरू समुदायको संस्कृति र त्यसका भौतिक पक्षहरूको आधारमा लागू हुने गर्छन्। त्यसैले नै सामाजिक, सांस्कृतिक र आर्थिक अधिकारहरूलाई प्रगतिशिल आत्मसाथ (प्रोग्रेसिभ रियलाइजेशन) हुने सूचीमा राखिन्छ। अर्थ हो, भौतिकआर्थिक पूर्वाधारसँगै सामाजिकसांस्कृतिक चेतनाको विकासले पनि समानताका सिद्धान्तहरूको मूर्तिकरणमा भूमिका खेल्छन्। तर, नेपाली सन्दर्भमा कतिपय मुद्दामा कानून नै नबन्दै व्यवहारिक प्रयोग हुने र त्यसमा न्यायमूर्ति समेत सहभागी हुने गरेको उदाहरण प्रशस्त छन्। के यिनै घटनालाई सन्दर्भमा राखेर प्रधानन्यायाधीश मिश्रले एनजिओको चर्चा गरेका हुन् ? त्यसो हो भने, प्रश्न एनजिओका भूमिकालाई केन्द्रमै राखेर उठ्नुपर्ने हुन्छ। न्यायपालिकामात्र एनजिओको प्रभावमा पर्नु र अन्य संस्था अछुतो रहनु कसरी सम्भव हुन्छ ? त्यससँगै प्रश्न उठ्छ न्यायपालिकालाई मार्गप्रशस्त कसले गरिरहेछ भन्ने। के राजनीतिक सुरक्षाबिना एनजिओको एजेण्डा न्यायपालिकासम्म पुग्न सक्छ ? मुद्दाको पेसी अर्को प्रमुख समस्या हो। पेशी व्यवस्थापन कमजोर छ भन्ने संकेत प्रधानन्यायाधीशकै भनाईले गर्छ। त्यसोभए कसले अव्यवस्थित पार्छ पेशीसूचीलाई ?बारम्बार हेर्न नमिल्नेगरी पेशीसूचीमा पार्नु, हेर्दाहेर्दैमा टुंग्याइनु जस्ता दोहोरिने घटनाले मुद्दालाई सम्बन्धित न्यायाधीशकै इजलासमा पर्नेगरी पेशीसूची बनाउन उद्दत गरिन्छ भन्ने आरोपलाई बल पुग्छ। पेशीसूची प्रधानन्यायाधीशको तजबिजी भित्रको विषय हो। कसैले पनि प्रधानन्यायाधीशलाई पेशीसूची निर्माणमा दबाब वा प्रभाव पार्न मिल्दैन। पेशीसूचीलाई प्रभावमा पार्ने कार्य कहीँ कतैबाट हुन्छ भने त्यसको प्रतिवाद गर्ने कर्तव्य र अधिकार प्रधानन्यायाधीशको हो। पेशीसूचीको प्रसंग उप्काएर प्रधानन्यायाधीश मिश्रले आफ्ना सिमितताको संकेत गरेका होइनन् त ? प्रष्ट छ, पछिल्लो समय न्यायालय सबैभन्दा बढी राजनीतिक दलहरूको प्रभाव र असरको शिकार बनेको छ। यो प्रभावको चक्र न्यायाधीश नियुक्तीबाट शुरु हुन्छ। प्रधानन्यायाधीशको नेतृत्वमा रहने न्यायपरिषद्मा संघीय तथा कानून मन्त्री, प्रधानमन्त्रीको सिफारिसमा राष्ट्रपतिबाट नियुक्त हुने कानूनविद् र नेपाल बार एशोसिएसनको सिफारिसमा नियुक्त हुने वरिष्ठ अधिवक्ता प्रत्यक्षतः राजनीतिक साइनो राख्ने व्यक्ति हुन्छन्। न्यायाधीश छनौट प्रक्रियामा उनीहरूको व्यापक चलखेल हुने र त्यसमा राजनीतिक दलहरूले मुख्य चासो राख्ने गरेको विगतमा ८० न्यायाधीश नियुक्ति प्रकरण र ११ न्यायाधीश नियुक्तिको प्रसंगले देखाइसकेको छ। खासगरी ०६३ पछिका एक दशकमा न्यायाधीश नियुक्तिमा राजनीतिक दलहरूको प्रत्यक्ष भूमिका हुने गरेको, दलीय भागबण्डा हुने गरेको, ठूला भनिएका मुद्दामा राजनीतिक दलका शीर्ष तहका नेताहरूले नै चासो राख्ने गरेको, नमान्ने न्यायाधीशको मानमर्दन गरेको प्रसंग बारम्बार सार्वजनिक भएका छन्। साथै पद पाउन, सेटिङ मिलाउन र आफ्ना कर्तुत जोगाउन न्यायाधीशहरू शक्ति केन्द्रको ढोका चाहरेको पनि चर्चामै आएको हो। यस्ता यावत् विसंगतिका कारण पनि न्यायालय संकटमा परेको हो, यसबाट न्यायिक नेतृत्वले भूमिका खेल्नैपर्छ।"
माइतीघर मण्डलाबाट प्रकाण्डले भने : मेरो हत्या गर्न खोजियो,"काठमाडौँ : नेत्रविक्रम चन्द विप्लव नेतृत्वको नेपाल कम्युनिष्ट पार्टीका स्थायी समिति सदस्य तथा प्रवक्ता खड्गबहादुर विश्वकर्मा प्रकाण्डले आफ्नो हत्या प्रयास भएको दाबी गरेका छन् । बन्दी प्रत्यक्षीकरण रिटपछि सर्वोच्च अदालतको आदेशबाट मंगलबार साँभल रिहा भएपछि माइतीघर मण्डलामा कार्यकर्ताहरुलाई सम्बोधन गर्दै प्रवक्ता प्रकाण्डले दुईतिहाइको वामपन्थी सरकारले सबै बल लगाएर आफ्नो हत्या प्रयास गरेको जिकिर गरेका छन् । नेता प्रकाण्डले आफूमाथि झुटो मुद्दा लगाएर दमन गरिएको गुनासो गर्दै नेकपा नेतृत्वको सरकारविरुद्ध कडा आन्दोलनको चेतावनी पनि दिए । सर्वसाधारणमाथि अहिलेको सरकारले दमन गरेको बताउँदै प्रतिकार आन्दोलन थालिने पनि उल्लेख गरे । सरकारले नेता प्रकाण्डलाई स्थानीय तथा प्रदेश र प्रतिनिधि सभा निर्वाचनका क्रममा देशका विभिन्न स्थानमा आगजनी, सार्वजनिक सम्पत्ति तोडफोड गरेको र ७ करोड भन्दा धेरै रकम जबरजस्ती असुलेको अभियोगमा मुद्दा चलाएको थियो । उनलार्इ सरकारले नुवाकोट, उदयपुर, मकवानपुर, काठमाडौं, काभ्रे, दाङ र भोजपुर लगायत जिल्लामा दर्ता गरिएको मुद्दाका क्रममा अदालतमा पेश गरिएको थियो । प्रकाण्ड पक्राउको विरोध गर्दै प्रदर्शन नेकपा प्रवक्ता प्रकाण्डलाई रिहा गर्न सर्वोच्चको अर्को आदेश जिल्ला अदालतमा बयान दिँदै विप्लव प्रवक्ता प्रकाण्ड जिल्ला अदालतले रिहा गरे लगत्तै प्रकाण्ड फेरि पक्राउ: भोजपुरबाट दाङ लगियो कोसेली बोकेर प्रकाण्डको घरमा प्रहरी प्रकाण्ड भन्छन् : बादल दलाल सत्ताका ठेकेदार, मूल्य चुकाउन तयार छौँ ज्यान मुद्दा लगाइएका प्रकाण्डलाई दाङबाट सर्वोच्च लगिँदै प्रकाण्डलाई थुनामुक्त गर्न माग गर्दै सर्वोच्चमा पाँचौ पटक रिट दायर विप्लवका प्रवक्ता प्रकाण्ड रिहा, प्रहरीले अब पक्राउ नगर्ने"
"कांग्रेसमा गच्छदारका कार्यकर्ताको खोजी, सभापति नै बेखबर",परासी : नेपाली कांग्रेसमा समाहित भएको तत्कालिन फोरम लोकतान्त्रिकका नेताले पश्चिम नवलपरासीमा आफ्ना पुराना कार्यकर्ताहरुको नामावली संकलन गर्न थालेको छ । पार्टी कांग्रेसमा मिसिए पनि संगठनको जिम्मेवारी नपाएपछि क्रियाशील सदस्यता दिलाउन नामावली संकलन गरिएको पूर्वफोरम नेताहरु बताउँछन् । पूर्वफोरम लोकतान्त्रिकका अध्यक्ष वीजयकुमार गच्छदारले आफ्ना २० हजार बढी कार्यकर्तालाई कांग्रेसको क्रियाशील सदस्यता दिनुपर्ने केन्द्रमा माग गरेपछि जिल्ला तहका नेताहरु कार्यकर्ताको नाम संकलन गर्न जुटेका हुन् । तत्कालिन फोरमका जिल्ला अध्यक्ष सुवासचन्द्र गिरीका अनुसार पूर्व फोरम लोकतान्त्रिकले कार्यकर्ताको नामावली पठाउन जिल्लामा निर्देशन नै दिएपछि नाम संकलन सुरु भएको हो ।जिल्लाबाट पाँच सय कार्यकर्ताको नामावली पठाउन पूर्व फोरम लोकतान्त्रिकको सर्कुलर छ । सोही संख्यामा जिल्ला नेताले नामावली संकलन गरिरहेका छन् । नामावली संकलन गर्दा पूर्व फोरम लोकतान्त्रिकको संख्या बढी देखाउन पुराना कांग्रेस कार्यकर्ताको नामावली पनि राखिएको कांग्रेस संस्थापक समुहका नेताको गुनासो छ । गिरीले भने वडादेखि गाउँ र नगरमा रहेका पूर्व फोरम लोकतान्त्रिकका कार्यकर्ताको नाम मात्र संकलन भएको दाबी गरेका छन् । गिरीका अनुसार करिब पाँच सय कार्यकर्ताको नाम क्रियाशील सदस्यताका लागि केन्द्र पठाइने छ । तत्कालिन फोरम नेताहरुका अनुसार यसरी संकलन भएको नामावली जिल्ला कार्यसमितिमा नपठाइ सिधै केन्द्रमा नेता गच्छदारलाई पठाइने छ । कांग्रेस सभापतिलाई जानकारी छैन आफ्नै कार्यकर्ताले नामावली संकलन गरेको कुरा नेपाली कांग्रेस जिल्ला कार्यवाहक सभापति अर्जुनकुमार पोखरेल आफूलाई जानकारी नभएको बताउँछन् । संकलन गरिएको नामावली र संख्याबारे जिल्ला समितिलाई जानकारी नदिइएको उनको गुनासो छ । तत्कालिन फोरम लोकतान्त्रिकका नेता भने जिल्लामा नामावली नदेखाई केन्द्रमै पठाउने तयारीमा छन् । संस्थापन पक्षलाई नै जानकारी नदिइ गच्छदार निकट (पुराना कार्यकर्ता) समुहको गतिविधिलाई समानान्तर समितिको तयारीका रुपमा पनि जिल्लामा ब्याख्या गरिएको छ । पूर्वी र पश्चिम नवलपरासीमा नेपाली कांग्रेसका १३ हजार ७ सय क्रियाशील सदस्य रहेको दाबी छ । जसमध्ये ८ हजार बढी पूर्वी र बाँकी पश्चिम जिल्लामा कांग्रेसका क्रियाशील सदस्य छन् । गत वर्ष नेता गच्छदारसहित फोरम लोकतान्त्रिकका जिल्लाअध्यक्षसहित जिसस उपप्रमुख र गाउँपालिका अध्यक्ष गरी २० बढी जिल्ला तहका नेता तथा कार्यकर्ता कांग्रेस जिल्ला समितिमा बिलय भएका थिए।
न्यायिक समिति अलमलमा,"बैतडी : बैतडीको पुरचौंडी नगरपालिकामा कुनै मानिस मुद्दा लिएर आएमा न्यायिक समिति संयोजक जानकी बम इलाका प्रहरी कार्यालय पुरघाटमा पुग्छिन्। प्रहरीसँगै बसेर मुद्दा मिलाएर फर्किन्छन्। न्यायिक समितिमा कर्मचारी अभाव रहेकाले गत आर्थिक वर्षमा मुद्दा नै दर्ता नगरेको उनले बताइन्। उनले भनिन्, गत वर्ष हामीले न्यायिक समितिमा आएका सबै मुद्दा प्रहरीसँग मिलेर किनारा लगायौं। यता मिलाउन नसकेका मुद्दा जिल्ला प्रहरी कार्यालयमा पठायौं। न्यायिक समितिमा कर्मचारी अभावमा हामीले मुद्दा दर्ता गरेर काम अघि बढाउन सकेनौं। यस वर्ष अब कर्मचारी, इजलास र कानुनी सल्लाहकारको व्यवस्था गर्ने सोचमा छौं। जिल्लाको सिगास गाउँपालिकाको न्यायिक समितिमा गत आर्थिक वर्ष एउटा मुद्दा पनि दर्ता भएन। न्यायिक समितिबारे स्थानीयमा पनि बुझाइको कमी छ। हामी पनि अलमलमा छौं। कानुनी सल्लाहकार पनि छैनन् न्यायिक समितिकी संयोजक द्रोपती चन्दले भनिन्, न्यायिक समितिका पदाधिकारीबाहेक अरू कोही पनि छैनौं। स्थानीयस्तरमा न्याय सम्पादन गर्न यसले अप्ठ्यारो भएको छ। जिल्लाको शिवनाथ गाउँपालिकको न्यायिक समितिले पनि गत आर्थिक वर्षमा १० वटा मुद्दा किनारा लगायो। तर, ती सबै कानुनी हिसाबभन्दा पनि सहमतिको आधारमा किनारा लगाइएको छ। हामीलाई कानुनका विषयमा पनि त्यति ज्ञान छैन। कसरी मुद्दा किनारा लगाउने भन्ने विषयमा मापदण्ड बनाइएको छ। यसले गर्दा हामीलाई पनि अप्ठ्यारो भएको छ, न्यायिक समितिकी संयोजक कुस्मा चन्दले भनिन्। कानुनी सल्लाहकार, कर्मचारीको अभावलगायत न्याय सम्पदानमा समस्या भइरहेको छ। हामी छिट्टै कानुनी सल्लाहकार नियुक्त गर्ने प्रक्रियामा छौं। इजलास पनि छैन कर्मचारी पनि छैनन् जिल्लाका १० ओटै स्थानीय तहमा रहेका न्यायिक समितिमा इजलास र कर्मचारीको अभाव छ। यसले गर्दा न्यायिक समितिले गर्ने काममा बाधा पुगेको सुर्नया गाउँपालिकाकी उपाध्यक्ष तथा न्यायिक समितिकी संयोजक लीला विष्टले बताइन्। उनले भनिन्, न्यायिक समितिका काम कर्तव्य र अधिकारका विषयमा हामी पदाधिकारी नै अनभिज्ञ छौं। नागरिक झन् अनभिज्ञ छन्। न्यायिक समितिको इजलास पनि बन्न सकेको छैन। कानुनी सल्लाहकार अभावमा न्यायिक समितिमा दर्ता भएका मुद्दा किनारा लगाउन अप्ठ्यारो हुने गरेको पाटन नगरपालिकाकी न्यायिक समितिकी संयोजक सरस्वती कोलीले बताइन्। उनले भनिन्, न्यायिक समितिले सम्पादन गर्ने कार्यलाई प्रभावकारी बनाउन सकिएको छैन। इजलास पनि बनाएको छैन। सबैभन्दा बढी कर्मचारी अभाव छ। समितिमा न्यून मात्रामा मुद्दा दर्ता एक वर्षको अवधिमा बैतडीका स्थानीय तहमा रहेका न्यायिक समितिमा न्यून मात्रामा मात्रै मुद्दा दर्ता भएका छन्। जिल्ला सदरमुकामस्थित दशरथचन्द नगरपालिकाको न्यायिक समितिमा दुईवटा मात्रै मुद्दा दर्ता भएका न्यायिक समितिका संयोजक मीना चन्दले बताइन्। उनले भनिन्, सदरमुकाममा जिल्ला प्रशासन, अदालत, प्रहरी सबै संरचना भएकाले पनि कम मुद्दा दर्ता भएका हुन सक्छन्। जिल्लाको दुर्गम गाउँपालिकाका रूपमा रहेको सिगास गाउँपालिकाको न्यायिक समितिमा एक वर्षको अवधिमा एउटा पनि मुद्दा दर्ता भएन भने सुर्नया गाउँपालिकामा एउटा मुद्दा दर्ता भएको छ। स्थानीय तहका न्यायिक समितिमा बढीमा १५ मुद्दा मात्रै दर्ता भएका छन्।"
"विप्लवका प्रवक्ता प्रकाण्ड रिहा, प्रहरीले अब पक्राउ नगर्ने","काठमाडौँ : नेत्रविक्रम चन्द विप्लव नेतृत्वको नेपाल कम्युनिस्ट पार्टीका प्रवक्ता खड्गबहादुर विश्वकर्मा प्रकाण्ड सर्वोच्च अदालतको आदेशपछि मंगलबार रिहा भएका छन् । विश्वकर्मालाई रिहा गर्न माग गर्दै परेको बन्दी प्रत्यक्षीकरण रिटमाथि सुनुवाइ गरेर सर्वोच्चले उनलाई रिहा गर्न आदेश दिएको हो । गृहमन्त्री रामबहादुर थापा बादलसँग भएको वार्तापछि फेरि पक्राउ नगर्ने सहमति बनेको स्रोतले जनाएको छ । सर्वोच्चको आदेशमा रिहा भएपछि माइतीघर मण्डलामा पुगेका उनलाई त्यहाँ विप्लव नेतृत्वको नेकपाका कार्यकर्ताले स्वागत गरेका छन् । प्रकाण्डलाई स्थानीय तथा प्रतिनिधि सभाको निर्वाचनका समयमा देशका विभिन्न जिल्लामा भएको विस्फोट तथा अन्य आक्रमणका घटनामा मुख्य अभियुक्त बनाउँदै प्रहरीले पक्राउ गरेको थियो । सुरुमा काठमाडौँको दक्षिणकाली नगरपालिकाबाट पक्राउ गरिएका विश्वकर्मा विभिन्न जिल्लाका अदालतमा चलेको मुद्दाका आधारमा प्रहरीले अड्डासार गर्दै लगेको थियो । ७ करोड बढी चन्दा जबरजस्ती असुलेको अभियोगमा पक्राउ गरिएका उनलाई काठमाडौँ, काभ्रे, नुवाकोट, दाङ, भोजपुरसहितका जिल्लामा लगेर मुद्दा चलाइएको थियो । त्यसबीचमा उनका छोरा तथा भाइले पटक पटक सर्वोच्चमा बन्दी प्रत्यक्षीकरण रिट हालेका थिए । ती रिटमा सुनुवाइ गर्दै सर्वोच्चले रिहा गर्न आदेश दिए पनि प्रहरीले तत्कालै पक्राउ गर्ने गरेको थियो । सरकारले विप्लवका सयौँ कार्यकर्तालाई देशका विभिन्न जिल्लाबाट पक्राउ गरेर हिरासतमा राखेको छ । हिंसात्मक गतिविधि गर्ने आशंकमा उनीहरुलाई नियन्त्रणमा लिएर फरक फरक मुद्दामा म्याद थप गर्दै हिरासतमा राखिएको छ। जिल्ला अदालतमा बयान दिँदै विप्लव प्रवक्ता प्रकाण्ड पाँच वर्ष बित्यो, भेटिएनन् ओमप्रकाशका हत्यारा, बाबु न्याय खोज्दै भौतारिँदै जिल्ला अदालतले रिहा गरे लगत्तै प्रकाण्ड फेरि पक्राउ: भोजपुरबाट दाङ लगियो कोसेली बोकेर प्रकाण्डको घरमा प्रहरी प्रकाण्ड भन्छन् : बादल दलाल सत्ताका ठेकेदार, मूल्य चुकाउन तयार छौँ ज्यान मुद्दा लगाइएका प्रकाण्डलाई दाङबाट सर्वोच्च लगिँदै उदय प्रकाश : २०१० प्रकाण्डलाई थुनामुक्त गर्न माग गर्दै सर्वोच्चमा पाँचौ पटक रिट दायर"
विधान मस्यौदा समितिकाे प्रतिवेदनमाथि छलफल,"काठमाडाैं : संविधान अनुरुप पार्टी संरचनालाई रुपान्तरण गर्न कांग्रेसले बनाएकाे विधान मस्यौदा समितिकाे प्रतिवेदनमाथि सोमबारदेखि देशव्यायी छलफल सुरु भएकाे छ। काठमाडाैं, इलाम र सुर्खेतको विरेन्द्रनगरमा सोमबारबाटै छलफल सुरु भएको छ। छलफल मंगलबार सकिने छ। मंगलबार नै जनकपुर, पोखरा र भैरहवामा छलफल हुँदैछ। सानेपास्थित पार्टी मुख्यालयमा मस्यौदा विधानमाथिको छलफल सुरु गर्दैै सभापति शेरबहादुर देउवाले कांग्रेसको यो विधानले पार्टीको संरचनामा व्यापक परिर्वतन ल्याउने भएकाले पार्टी पंक्तिका नेतालाई वढी भन्दा बढी छलफल गर्न आग्रह गरे। सभापति देउवाले भने, तपाईहरूले दिएकै सुझावका आधारमा आगामी महासमितिले यसलाई पारित गरी कार्यान्वयनमा ल्याउनेछ। मुलुक संघीय संरचनामा गइसकेको स्मरण गर्दै देउवाले यस्तोमा कांग्रेसले पनि संघीय संरचना अनुसारको नयाँ विधान लागू गर्नु आवश्यक रहेको तर्क गरे। कांग्रेस केन्द्रीय समिति ८५ सदस्यीयबाट बढेर १ सय ३३ सदस्यीयसम्म पुग्ने भएको छ। मंसिर पहिलो साता राजधानीमा हुने महासमिति बैठक लगत्तै लागू भए कांग्रेस केन्द्रीय सदस्यको संख्यामा मात्रै परिर्वतन हुँदैन, संरचनामै परिर्वतन आउँछ। विधान मस्यौदा समितिले कांग्रेसमा एक सभापतिसहित तीन जना उपसभापति, दुईजना महामन्त्री, तीन जना सहमहामन्त्री रहने छन्। कांग्रेस केन्द्रीय समितिमा अहिले सभापतिसहित एक उपसभापति, दुई महामन्त्री, एक सहमहामन्त्री र एक कोषाध्यक्षको व्यवस्था छ। मस्यौदा विधानले कांग्रेस केन्द्रीय समिति अहिलेको भन्दा कम्तीमा डेढ गुणा ठुलो हुने देखाएको छ। पदाधिकारीको संख्या पनि दोब्बर नै हुनेछ। मस्यौदा विधानले केन्द्रीय पदाधिकारी संख्या १० बनाउन सिफारिश गरेको छ। कांग्रेस पदाधिकारी निर्वाचन वा मनोनित कुन प्रक्रियाबाट छनोट हुने भन्नेमा निर्णय भइसकेको छैन। विद्यमान विधानमा सभापति, एक महामन्त्री र कोषाध्यक्षमा निर्वाचन गराउँदै आएको छ। सभापतिले एक उपसभापति, एकजना महामन्त्री र एक सहमहामन्त्री मनोनित गर्ने व्यस्था छ। विधान मस्यौदा समितिले सभापतिको मात्रै निर्वाचन गराई बाँकी पदाधिकारी निर्वाचित केन्द्रीय सदस्यबाटै मनोयन गर्ने, सभापति, दुई उपसभापति, १ महामन्त्री, २ सहमहामन्त्री र १ कोषाध्यक्षको निर्वाचन गर्ने एवं १ उपसभापति, १ महामन्त्री र १ सहमहामन्त्री मनोनित गर्न प्रस्ताव गरेको छ। कांग्रेसमा झण्डा फेर्ने प्रस्ताव"
"बैतडीमा मानव बेचबिखनको आरोपमा एक पक्राउ, तीन फरार","बैतडी : मानव बेचबिखनको आरोपमा बैतडी प्रहरीले मंगलबार बिहान एकजनालाई पक्राउ गरेको छ। पक्राउ पर्नेमा डडेल्धुरा आलिताल गाउँपालिका ८ सिस्नेका ४५ वर्षीय गणेश विष्ट रहेको इलाका प्रहरी कार्यालय पाटनका इञ्चार्ज प्रहरी निरीक्षक राजेन्द्रबहादुर सिंहले जानकारी दिए। उनीसँगै बेचबिखनको आरोप लागेका तीनजना भने फरार छन्। फरार हुनेमा बैतडीको सिगास गाउँपालिका २ गाँजरीकी २५ वर्षीया देवकी ढाँट, डडेल्धुरा आलिताल ८ का ५० वर्षीय शंकर अवस्थी र २८ वर्षीय ललित बिक रहेका छन्। पक्राउ परेका विष्ट र फरार रहेकामाथि गत असारमा बैतडीको सिगासकी २८ वर्षीया एक महिलालाई बिहे गर्छु भनी ललाईफकाई भारतको बैङ्गलोर पुर्याइ बेचविखन गर्न खोजेको आरोप लागेको थियो। पक्राउ परेका विष्टले बेच्न लगिएकी महिलासँग कुनै चिनजान नभएको र फरार रहेका भनिएकाले चिनजान गराइदिएको बताएका छन्। प्रहरी निरीक्षक सिंहले भने, 'पीडित महिलाको उजुरीको आधारमा प्रहरीले विष्टलाई पक्राउ गरेको हो, अन्यको खोजी भइरहेको छ।' पीडित महिलालाई उनका आफन्तले भारतबाट उद्धार गरी सोमबार नेपाल ल्याएका थिए। पक्राउ परेका विष्टमाथि मानव बेचबिखन तथा ओसारपोसारसम्बन्धी मुद्धा दर्ता भएको जिल्ला प्रहरी कार्यालय बैतडीका प्रवक्ता प्रहरी निरीक्षक कान्तिराज जोशीले जानकारी दिए।"
अमेरिका उड्नुअघि हतारहतार नेकपा प्रवेश गर्ने दाहाल को हुन् ?,"काठमाडौं : मंगलबार बिहानै नेपाल कम्युनिस्ट पाटी (नेकपा) केन्द्रीय कार्यालय धुम्बाराहीमा नेताहरू जुटिसकेका थिए। कार्यक्रम थियो  पार्टी प्रवेश । सामूहिक पार्टी प्रवेश कार्यक्रमले भीडभाड हुने पार्टी कार्यालयमा अध्यक्ष पुष्पकमल दाहाल प्रचण्डकै भाषामा मंगलबार बिहान भने ""एकल प्रदर्शन"" भएको थियो। पार्टी प्रवेश गर्ने व्यक्ति थिए  चितवनका महेश दाहाल। नातामा प्रचण्डका भाइ पर्ने दाहाल मंगलबार बिहान ९ बजेको फ्लाइटबाट अमेरिका उड्दै थिए। अमेरिका उड्नुअघि उनलाई पार्टी प्रवेशको तारतम्य मिलाएका थिए नेकपा अध्यक्ष प्रचण्डले स्वयंले। बिहानै कार्यक्रमको तयारी गर्न दाहालले महासचिव विष्णु पौडेललाई सोमबार राति नै निर्देशन दिएका थिए। 'हिजो भेटेर कुरा गर्दा आज बिहान ९ बजेको फ्लाइएटमा बाहिर जाने र एकडेढ महिना नआउने भनेपछि ढिला गर्नुभन्दा (पार्टी प्रवेश) टुंग्याएर जाँदा राम्रो हुन्छ भनेर महासचिव कमरेडलाई फोन गरेर बिहानै भएपनि प्रवेश गराउनुको अर्थ र महत्व छ भनेँ र यो कार्यक्रम भयो', पार्टी प्रवेश कार्यक्रमपछि प्रचण्डले भने। भरतपुर महानगरपालिका पार्वतीपूरका महेश दाहाल प्रचण्डका तेह्रदिने दाजूभाइ हुन्। प्रचण्ड र महेशका हजुरबा दाजुभाइ हुन्। दाहाल पारिवारिक हिसाबले नेपाली कांग्रेस निकट थिए। उनका बाबु टिकाराम दाहाल कांग्रेसका जिल्लास्तरका प्रतिष्ठित नेता मानिन्छन्। बाबुको प्रभावकै कारण उनी लामो समय कांग्रेस निकट थिए तर पछिल्लो समय उनी खुलेर प्रचण्ड र उनकी पुत्री रेणुको चुनावी प्रचार अभियानहरूमा लागेका चितवन कांग्रेसका नेताहरू बताउँछन्। पछिल्लो समय कांग्रेसभित्र माओवादी (हाल नेकपा) लाई समर्थन गरेको भनेर उनको आलोचना भएको थियो। पार्टी प्रवेश कार्यक्रममा प्रचण्डले त्यसको छनक दिए। 'उहाँ जल्दोबल्दो युवा नेता भएकोले जहाँ हुनुहुन्थ्यो (कांग्रेस), त्यहाँबाट धेरै माथिल्लो तहबाट दबाब, अप्ठ्यारो र प्रलोभन भएकोले अब रोकिराख्न हुन्न भनेर कार्यक्रम गरियो', उनले भने। कांग्रेस पार्टीमा आबद्ध हुँदाहुँदै उनले रेणु दाहाल र प्रचण्डको चुनावी अभियानमा सहयोग गरेका थिए। दाहाललाई प्रदेश र संघको निर्वाचन अघि नै पार्टी प्रवेश गराउने विषयमा प्रधानमन्त्री केपी ओली र आफूबीच छलफल भएको तर चुनावका मुखमा त्यसो नगरिएको प्रचण्डको भनाई छ। 'चुनावको मुखमा उहाँको मन हामीतिर आएकै छ। पार्टी र गठबन्धनको पक्षमा वातावरण बनाउन सहयोग गर्ने तर पार्टी प्रवेश अलि पछि गर्दा राम्रो हुन्छ भन्ने सल्लाह भएको थियो', दाहालले खुलाए। कांग्रेसका सक्रिय सदस्य दाहाल पार्टी कमिटीमा भने प्रत्यक्ष संलग्न थिएनन्। विगतमा तरुण दलका केन्द्रीय सदस्य र नेविसंघका जिल्ला सदस्य भएर उनले काम गरेका तर पार्टी कमिटीमा भने संलग्न नरहेको कांग्रेस जिल्ला सचिव उत्तम जोशीले अन्नपूर्णलाई बताए। लामो समयदेखि अन्तर्राष्ट्रिय सामाजिक संस्था जेसिजमा आबद्ध उनी यो संस्थाको राष्ट्रिय अध्यक्ष पनि भएका थिए। दाहालले समाजशास्त्रमा स्नातकोक्तर गरेका छन् भने कानुन र शिक्षाशास्त्रमा स्नातक गरेका छन्। दाहालले विगतमा केही महत्वपूर्ण राजनीतिक नियुक्ति पनि खाइसकेका छन्। सुशील कोइराला नेतृत्वको सरकारमा मिनेनद्र रिजाल सूचना तथा सञ्चारमन्त्री हुँदा दाहाललाई नेपाल टेलिभिजनको अध्यक्ष बनाइएको थियो। यसबाहेक उनले उच्चस्तरिय सूचना प्रविधि आयोगको सञ्चालक समिति सदस्य तथा परराष्ट्र मामिला अध्यायन प्रतिष्ठानको सदस्य भएर उनले काम गरेका छन्। प्रचण्डले दाहाललाई 'बचपनदेखि नै तीक्ष्ण दिमाग भएका व्यक्ति' को रुपमा चिनाए। 'बचपनदेखि नै तीक्ष्ण, सामाजिक तथा राजनीतिक रुपमा पनि सक्रिय बहुआयामिक प्रतिभा मैले उहाँमा देखेको थिएँ', प्रचण्डले भने, 'यस्तो तीक्ष्ण बुद्धि भएको मान्छे एक दिन कम्युनिस्ट पार्टी आइपुग्नुपर्छ भन्ने त्यतिबेलै ठान्थेँ। आज त्यो स्थिति बन्यो।' अध्यक्ष प्रचण्ड र महासचिव विष्णु पौडेल दुबैले दाहाललाई पार्टीमा समुचित जिम्मेवारी दिइने बताए। 'एकल प्रदर्शन जस्तो भयो यो', अध्यक्ष प्रचण्डले यसो भनिरहँदा कार्यक्रम हलका सहभागीसहित मञ्चमा बसिरहेका नेताहरूबीच हाँसोको महौल बन्यो। 'यो अर्थपूर्ण र महत्वपूर्ण छ', प्रचण्डले आफ्नो भाषण टुंग्याए। कार्यक्रम सकेर नेकपाका नवप्रवेशी दाहाल निर्धारित कार्यक्रम अनुसार अमेरिका उडे। (चितवनबाट अनिल ढकाल र तुलमान गुरुङको सहयोगमा।)"
कम्युनिस्ट शासन ल्याउन चलखेल : कांग्रेस,"वीरगन्ज : कांग्रेस नेताले कम्युनिस्ट शासन ल्याउनका लागि दुईतिहाइको सरकार बनाइएको बताएका छन्। वीरगन्जमा सोमबार नेपाल प्रेस युनियन पर्साको नवौं जिल्ला अधिवेशन उद्घाटन समारोहमा उनीहरूले लोकतन्त्र धरापमा पारेर कम्युनिस्ट शासन ल्याउन चलखेल भइरहेको बताए। कम्युनिस्ट शासन ल्याउनकै लागि सरकारको पक्षमा दुईतिहाइ बहुमत पुरयाइएको हो, उनीहरूले भने, त्यसका लागि सरकार र सरकारमा रहेका दलहरूले वातावरण बनाइरहेका छन्। कांग्रेस केन्द्रीय सदस्य रमेश रिजालले संघीयता असफल पारेर लोकतन्त्र धरापमा पारी कम्युनिस्ट शासन ल्याउन दुईतिहाइको सरकार बनाइएको बताए। न्यायालय, सुरक्षा निकाय र सञ्चार जगतमाथि हस्तक्षेप गरेर मुलुकमा कम्युनिस्ट शासन ल्याउने खेलमा सरकार र सत्तारुढ दल लागिपरेको उनको भनाइ थियो। तर, लोकतन्त्र मास्ने र कम्युनिस्ट शासन ल्याउने अभीष्ट भने पूरा नहुने दाबी उनले गरे। लोकतन्त्र मास्न खोजियो भने दुईतिहाइको सरकार आफैं मासिएर जान्छ, उनले भने, जनताको भावना र चाहनाविपरीत चले यो दुईतिहाइ सरकारको पतन पनि निश्चित छ। सम्पूर्ण अधिकार संघमा केन्द्रित गरेर प्रदेश र स्थानीय सकारलाई कमजोर बनाइरहेको पनि उनको भनाइ थियो। अर्का केन्द्रीय सदस्य अजय चौरसियाले दुईतिहाइ बहुमतको सरकारको अधिनायकवाद र तानाशाहीका कारण लोकतन्त्र धरापमा परेको बताए। कम्युनिस्ट शासन ल्याउनकै लागि नेकपाले संघीय समाजवादी फोरमलाई पनि सरकारमा लगेको उनको भनाइ थियो। यो सरकारको पक्षमा दुईतिहाइ बहुमत पुर्याउनुको पछाडि अर्कै कुनै शक्तिको हात छ, उनले भने, त्यसको भण्डाफोर कांग्रेसले गर्छ। दुईतिहाइ बहुमतका आडमा सरकार र सत्तारुढ दलले संसदीय र प्रधानमन्त्रीय प्रणालीलाई संशोधन गरी राष्ट्रपतीय प्रणाली ल्याउने षड्यन्त्र गरिरहेको दाबी उनले भने। भने, उनीहरूको मूल लक्ष्य भनेकै कम्युनिस्ट शासन ल्याउने नै हो। समाचार लेखेकै निहुँमा पत्रकारलाई थुनामा राख्ने सरकारको रवैयाले देशमा कम्युनिस्ट शासनको अनुभूति हुन थालिसकेको उनको भनाइ थियो।"
नेकपाकाे सम्पत्ति एकीकृत गर्ने जिम्मा प्रदेश कमिटीलाई,"काठमाडौं : नेकपाले पार्टीका चलअचल सम्पत्ति एकीकृत गर्ने जिम्मा प्रदेश कमिटीलाई दिएको छ । सातै प्रदेशका इन्चार्ज, सहइन्चार्ज, अध्यक्ष र सचिव चयन गरेसँगै उनीहरूलाई नै पार्टीको सम्पत्ति एकीकृत गर्ने जिम्मेवारी केन्द्रले दिएको हो । तत्कालीन एमालेमाओवादीबीच पार्टी एकता भएपछि देशव्यापी रूपमा नेकपाका यी दुई पूर्वघटकका नाममा रहेको सम्पत्ति विवरण संकलनको काम भइरहेको छ । नेकपासँग ३ अर्ब रुपैयाँभन्दा बढीको भौतिक सम्पत्ति केन्द्रदेखि जिल्ला तहसम्म रहेको अनुमान छ । असोज ५ गते बसेको सचिवालय बैठकले प्रदेश कमिटी पदाधिकारी चयन गरेपछि तिनीहरूलाई नै त्यस्तो जिम्मेवारी दिइएको अध्यक्षद्वय केपी ओली र पुष्पकमल दाहालले हस्ताक्षर गरी पार्टी पंक्तिमा पठाइएको विशेष परिपत्रमा उल्लेख छ । प्रदेश कमिटीले पूर्णता नपाउँदासम्म हरेक प्रदेशका इन्चार्ज, सहइन्चार्ज, अध्यक्ष र सचिवले गर्ने आठबुँदे निर्देशन विशेष परिपत्र३ को बुँदा ३ मा छ । आफ्नो तह र मातहातको पार्टी सम्पत्ति एकीकृत गर्ने, आम्दानी र खर्चको संस्थागत प्रणाली स्थापित गर्ने र लेखा प्रणालीलाई व्यवस्थित गर्ने जिम्मा उक्त कमिटीलाई दिइएको छ । कमिटीले अब केन्द्रबाहेक अन्य प्रदेश, जिल्ला र त्यसअन्तर्गतका तल्लो तहका पार्टी सम्पत्तिको विवरण एकीकृत गर्नेछ । नेकपासँग काठमाडौंभित्रै पाँचवटा भवन र भारतको उत्तम नगरमा समेत अहिलेको चलनचल्तीमा एक करोडभन्दा बढी मूल्य पर्ने जग्गा छन् । तत्कालीन दुवै पार्टीका नाममा रहेका चलअचल सम्पत्ति एकीकृत पार्टीको नाममा ल्याउने नेकपाले पार्टीको पहिलो केन्द्रीय समितिको बैठकले निर्णय लिएको थियो । सोही आधारमा तत्कालीन माओवादीको केन्द्रीय कार्यालय पेरिसडाँडाको भवनअघिको साढे १२ आना जग्गा नेकपाको नाममा नामसारी भइसकेको छ ।"
कांग्रेसमा झण्डा फेर्ने प्रस्ताव,"काठमाडौं : विधान संशोधनमा जुटिरहेको कांग्रेसमा पार्टीको झण्डा परिमार्जन गर्न प्रस्ताव आएको छ। प्रस्तावमा चारतारे झण्डाका बीचमा रूख चिह्न राख्न सुझाइएको छ। पार्टी स्थापनाकालदेखिको चारतारे झण्डा परिमार्जन र परिष्कृत गर्न भन्दै प्राध्यापक एवं झापाका कांग्रेस नेता डा खगेन्द्र पाण्डव अधिकारीले कांग्रेसको केन्द्रीय कार्यालय सानेपामा सुझाव पेस गरेका हुन्। उनले केही दिनअघि प्रस्ताव सुझावका रूपमा पेस गरेका छन्। उनले पुरानै झण्डामा रहेको चार ताराका बीचमा सेता भागभित्रै रूखलाई पनि राख्न सुझाएका छन्। यसलाई झण्डा परिवर्तनका रूपमा लिनु हुन्न। रूख र चारतारा भएको छुट्टाछुट्टै झण्डा हुँदा आम नागरिकमा अन्योल देखिने भएकाले निर्वाचनको समयमा चिह्नको द्विविधा नहोस् भन्ने मेरो सुझाव हो, उनले भने, यसले झण्डालाई थप आकर्षक बनाउँछ। अधिकारी झापा ५ बाट कांग्रेसका तर्फबाट प्रतिनिधिसभा उम्मेदवार थिए। उनी प्रधानमन्त्री केपी ओलीसँग पराजित भएका हुन्। कांग्रेसको सिद्धान्त र आदर्शलाई चुनाव चिन्हको महŒव र भावनासँग जोड्न सकिने उनको दाबी छ। निर्वाचनका बेला दुईवटा झण्डा बनाइराख्नुपर्दैन। र अरु बेला पनि एउटै झण्डाले पार्टीको प्रचार हुन्छ, उनले परिमार्जित झण्डाका फाइदाबारे भने, पार्टीले गर्ने विभिन्न आन्दोलन र अभियानमा रूखसहित एउटै झण्डा प्रयोग गर्दा आम नागरिकले सहजै पहिचान गर्न सक्छन्। नेपालका केही राजनीतिक दलसहित विदेशमा पनि पार्टीले एउटै झण्डामा चुनाव चिह्न राख्ने गरेको उनले उदाहरणसमेत दिए। अमेरिकाको रिपब्लिकन पार्टीको झण्डामा चुनाव चिह्न हात्ती र डेमोक्रेटिक पार्टीको झण्डामा गधा राखिएको छ, उनले भनेका छन्, भारतमा भाजपाको झण्डामा कमलको फूल, कांग्रेस आईको झण्डामा हातको पन्जा, समाजवादी पार्टीको झण्डामा साइकल राखिएको छ। प्रस्तावमा चारतारे झण्डाका बीचमा रूख चिह्न राख्न सुझाइएको छ। कांग्रेसको माथिल्लो र तल्लो पाटोमा रातो रङ छ भने बीचमा सेतो भाग छ। सेतो भागमै चार वटा तारा छन्। कांग्रेसले पार्टीको माथिल्लो रातो भागलाई राजनीतिक क्रान्तिको प्रतीक, बीचको सेतोलाई शान्तिको प्रतीक र तल्लो रातो भागलाई सामाजिक, सांस्कृतिक र आर्थिक क्रान्तिको प्रतीकका रूपमा परिभाषित गरेको छ। यस्तै चार तारालाई राष्ट्रियता, प्रजातन्त्र, समाजवाद र धार्मिक स्वतन्त्रताका सूचकका रूपमा लिँदै आएको छ। हालको झण्डाभन्दा हरियो रङको रूखसहित झण्डा बढी बहुरंगी हुने भएकाले थप आकर्षक र चमकदार हुने सुझावमा उल्लेख गरेका छन्। उनले पार्टी कार्यालयमा दर्ता गराएको प्रस्तावबारे सभापति शेरबहादुर देउवा, वरिष्ठ नेता रामचन्द्र पौडेललगायत केन्द्रीय कार्यसमितिका सदस्य र सबै जिल्ला सभापतिलाई जानकारी गराएका छन्। यस्तै पार्टीद्वारा गठित केन्द्रीय विधान संशोधन समितिलाई पनि बुझाएका छन्। सुझाव हामीले पाएका छौं, चारतारे झण्डामा रूख चिह्न राख्ने कुरा तर्कसंगत छ, समितिका सदस्य रमेश लेखकले भने, तर तत्काल कार्यान्वयनमै गइहाल्ने स्थिति छैन। ७० वर्ष पुरानो इतिहास बोकेको झण्डा परिमार्जन सजिलो छैन। अझै थप छलफल आवश्यक पर्छ। विधान मस्यौदा समितिकाे प्रतिवेदनमाथि छलफल"
राष्ट्रसंघमा मन्डेलाको स्मरण,"विश्व शान्तिमा विशेषभूमिका निर्वाह गरेका नेल्सन मन्डेलालाई संयुक्त राष्ट्रसंघको ७३औं महासभाले स्मरण गरेको छ। उनको सयौं जन्मोत्सवलाई स्मरण गर्दै विश्वका नेताहरूले विश्व शान्तिमा जोड दिए। नेपालका तर्फबाट परराष्ट्रमन्त्री प्रदीप ज्ञवालीले मन्डेलालाई स्मरण गर्दै अशान्तिले मुलुकलाई कति पिरोलेको हुन्छ भन्ने विषयमा नेपालले अनुभव गरिसकेको बताए। जुत्ता नमिल्दाको दुखाई खुट्टालाई कति हुन्छ भन्ने विषय नेपालले अनुभव गरिसकेको छ उनले भने। नेल्सन मन्डेला शान्ति सम्मेलन मा प्रधानमन्त्री केपी ओली सहभागी हुने भनिए पनि अन्तिम समयमा परराष्ट्रमन्त्री ज्ञवालीले सम्बोधन गरेका हुन्। प्रधानमन्त्रीले साइडलाइन भेटवार्तामा ब्यस्त हुने भएपछि ज्ञवालीले मन्डेलाको स्मरणमा राष्ट्रसंघले आयोजना गरेको कार्यक्रममा सहभागी भएका हुन्। अफ्रिकी महादेशको उल्लेख्य उपस्थिति रहेको सम्मेलनमा नेपाली अधिकारीले सााइडलाइन भेटवार्ता समेत गरेका छन्। प्रधानमन्त्रीले ओलीले नेपालको राष्ट्रसंघीय नियोग अवलोकन गरे। राष्ट्र संघको ७३औं महासभामा भाग लिन नेपाली प्रतिनिधिमण्डलको नेतृत्व गर्दै आइतबार बिहान प्रधानमन्त्री ओली न्यूयोर्क आएका हुन्। न्यूयोर्कस्थित जोन अफ केनेडी विमानस्थलमा प्रधानमन्त्री ओलीलाई अमेरिकाका लागि नेपाली राजदूत डाअर्जुनकुमार कार्की, संयुक्त राष्ट्र संघका लागि नेपालका कार्यवाहक स्थायी प्रतिनिधि निर्मलराज काफ्ले, नियोगका कर्मचारी र प्रवासी नेपालीले स्वागत गरेका थिए। राष्ट्रसंघको पुनर्संरचना बारे बहस भइरहेको अवस्थामा नेपालले कार्यकारी प्रमुखकै स्तरमा सहभागिता जनाउने गरेको छ। सबैका लागि समान राष्ट्रसंघ अहिलेको आवश्यकतामा बढी केन्द्रित रहने महासभामा समान ब्यवहार र सदस्यको सम्मानमा उच्चस्तरीय छलफल हुनेछ। महासभामा आएका प्रधानमन्त्री ओलीले बिहीबार महासभामा सम्बोधन गर्नेछन्। प्रधानमन्त्री ओलीको पालो ७१ मुलुकका राष्ट्र एवं सरकार प्रमुखको सम्बोधनपछि छ। उच्च स्तरीय सम्बोधनको श्रृखला मंगलबारदेखि आरम्भ हुनेछ। यद्यपी महासभाको आरम्भ गत मंगलबारबाटै सुरु भइसकेको छ। उनी अमेरिकी राष्ट्रपति डोनालल्ड ट्रम्पले दिने भोजमा सहभागी हुन भ्याउने गरी दुई दिन छिटो अमेरिका आएका हुन्। ट्रम्पसँग अन्तरंग छलफल गर्न नपाउने भए पनि उनले भोजमा नै ट्रम्पसँग संक्षिप्त कुराकानी गर्ने र फोटो खिचाउने छन्। उद्घाटनको अघिल्लो दिन ट्रम्प समारोहमा सहभागी हुनेछन्। अमेरिकाले विश्वका नेतालाई स्वागत गर्नेछन् भने ब्राजिलले पहिलो भाषण गर्नेछ। पछिल्लो समय राष्ट्रसंघको प्रभाव कम भएको र यसले विश्व शान्तिमा न्याय गर्न नसकेको आवाज आइरहेका बेला सम्मेलनले यसलाई कसरी चुस्त बनाउने भन्नेमा नै बढी जोड दिनेछ। प्रधानमन्त्री ओलीले सम्बोधनको केही घण्टा अघि राष्ट्रसंघका महासचिव एन्टिोनियो गुटेरससँग द्विपक्षीय भेटवार्ता गर्नेछन्। भेटवार्तामा नेपालले राष्ट्रसंघको विश्व शान्तिमा पुर्याएको योगदान र नेपालको विकास प्रक्रियामा राष्ट्रसंघले दिँदै आइएको सहयोगको बारेमा छलफल हुनेछ। नेपालको राजनीतिक कार्यालय (डीपीए) बन्द भएपछि राष्ट्रसंघसँग नेपालको सम्बन्ध खासै राम्रो नभएका बेला हुन लागेको भेट महत्वपूर्ण मानिएको छ। उनले एसियन डाइलगमा धारणा राख्ने र अन्तत्र्रिया गर्ने छन्। अघिल्लो वर्ष तत्कालिन प्रधानमन्त्री शेरबहादुर देउवाले कोलम्बिया विश्वविद्यालयको विश्व नेतृत्व मञ्चलाई सम्बोधन गरेका थिए। यो वर्ष मलेसियाका प्रधानमन्त्री मोहम्मद माथिर, सिंगापुर र अन्य मुलुकका प्रतिनिधिमण्डल प्रमुखले सम्बोधन गर्ने उक्त फोरममा उनले पनि सम्बोधन गर्न लागेका हुन्। मुलुकभित्रको समस्यालाई पछिल्लो समय वेवास्ता गर्दै प्रधानमन्त्री न्यूयोर्क आएकोमा आलोचना भइरहँदा उनी यहाँको कार्यक्रम सकेर मध्य अमेरिकी मुलुक कोस्टारिक समेत जानेछन्। राजदूत कार्कीकै पहलमा प्रधानमन्त्री कोस्टारिका पुग्ने छन्। कार्की कोस्टारिकाका लागि गैरआवासिय राजदुत हुन्। राजनीतिक संक्रमणकालको कारण ७० औं र ७१ औं महासभामा नेपालका तर्फबाट प्रधानमन्त्रीस्तरमा भ्रमण भएको थिएन। नेपालले संयुक्त राष्ट्र संघको सन् १९५५ मा सदस्यता लिएपछि महासभामा निरन्तर सहभागिता जनाउँदै आएको छ। नेपालको तर्फबाट प्रधानमन्त्रीको हैसियतले सबैभन्दा पहिले सन् १९६० को महासभालाई तत्कालीन प्रधानमन्त्री वीपी कोइरालाले सम्बोधन गरेका थिए। यसैबीच प्रधानमन्त्री ओलीले क्यानेडियन समकक्षी जस्टिन टुडेउसँग भेटवार्ता गरेका छन्। परराष्ट्रमन्त्री ज्ञवालीले सोमबार भारतीय विदेशमन्त्री सुष्मा स्वराजसँग भेटवार्ता गरेका छन्।"

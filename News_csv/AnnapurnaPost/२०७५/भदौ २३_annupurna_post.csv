शीर्षक,विवरण
"मन्त्री फेर्ने विषयमा प्रधानमन्त्रीले मुख खोले, भने हाँसी दिनुहोस त मन्त्रीहरू !","काठमाडौं : सत्तारुढ दलले कतिपय मन्त्री परिवर्तन गर्न लागेको चर्चाका बीच प्रधानमन्त्री केपी शर्मा ओलीले यसबारे मुख खोलेका छन्। उनले अहिले मन्त्री परिवर्तन गर्ने कुनै योजना नरहेको उनले बताए। जिल्ला समन्वय समितिको प्रथम राष्ट्रिय भेलालाई शनिबार राष्ट्रियसभागृहमा सम्बोधन गर्दै अस्थिरता फैलाउने खोज्नेले केही नपाएर नियोजितरुपमा मन्त्री परिवर्तन गर्ने हल्ला फैल्याइएको दाबी गरे। मन्त्रीहरू निकालिदैछ भन्ने हल्ला छ, तर त्यो केही हुने वाला छैन, उनले मञ्चहरु मन्त्रीहरूतिर इगिंत गर्दै भने, उहाँहरूले राम्रोसँग काम गर्नु भएको छ, किन उहाँहरुलाई हटाउने? ल हासी दिनुहोस् त मन्त्री ज्यूहरू। अर्थमन्त्री डा युवराज खतिवडा, संघीय मामिला तथा सामान्य प्रशासनमन्त्री लालबाबु पण्डित, कानुन, न्याय तथा संसदीय मामिलामन्त्री भानुभक्त ढकाल, महिला, बालबालिका तथा ज्येष्ठ नागरिकमन्त्री थममाया थापासहित सहभागी कार्यक्रममा प्रधानमन्त्री ओलीले आलोचना र हमलाबाट नडराउन पनि आग्रह गरेका छन्। अर्थमन्त्री डा खतिवडाप्रति देखाउँदै भने, अर्थमन्त्रीविरुद्ध मात्र हमला भएको छैन, सबैतिर हमला भएको छ, त्यसैले चिन्ता गर्नु पर्दैन, सबैभन्दा धेरै त म माथि भएको छ। उनले अध्यक्ष भएर पार्टीलाई बलियो बनाएदेखि नै आफूप्रति हमला भइरहेको बताए। दुई वर्षभित्र काठमाडौं चिल्ला सडक हुनेछन्' प्रधानमन्त्री ओली दुई वर्षभित्र काठमाडौंको सडक चिल्ला हुने दाबी गरे। खाल्डा खुल्डी नै भएर भनेर हल्ला मच्चाउनेहरूको मुख दुईवर्षभित्र बन्द हुने प्रधानमन्त्री ओलीले दाबी गरे। एक महिनामित्र मेलम्चीको पानी छोड्दैछौ, मेलम्चीका कारण कहाँकहाँ सडकमा पानी आउँछ, त्यो बनाउन ३४ महिना लाग्छ,उनले भने, ६ महिना राम्रा बाटा हुनेछन्,दुई वर्षभित्र त काठमाडौं चिल्ला सडक हुनेछन्। उनले सरकार अन्यौलमा नरहेको बताए। प्रधानमन्त्री ओलीले अब आठ दिनपछि कोशी र गडण्कीमा स्टिमर चलाउनेसम्बन्ध अध्ययन सुरु हुने जानकारी दिए। उनले स्थानीय तहले कर सम्बन्ध खासै बोलेनन्। उनले एक वर्ष अघि नै जारी भएको मुलुकी संहिता अपराध ऐनमा भइरहेको विरोधको कडा अलोचना गरेका छन्। सहिंता पोहोर साल बन्यो, लालमोहर लाग्यो, कार्यान्वयन मात्रै एक वर्षपछि गर्ने भनियो, अहिलेसम्म कोही बोलेन, अहिले आएर एकै सडकमा पाखुरा सुर्किन्छ, प्रधानमन्त्री ओलीले भने, केही सुधार्न गर्नु छ भने हामी भनेहुन्छ नी हामी जायज कुरा संबोधन गर्न तयार छौं, तर जिउ पिच्छे भनेको चाँहि हुदैन। प्रधानमन्त्री ओली संहिता बनाउनेहरु नै उफ्रिरहेको प्रति कडा रुपमा प्रस्तुत भए। उनले कृषिमा आधुनिकिरण गरी मुलुकलाई अर्गानिक बनाउने घोषणा गरे।"
सरकार अधिनायकवाद लाद्न खोज्दैछ : कोइराला,"मलंगवा : दुई तिहाईको सरकारले देशमा अधिनायकवाद लाद्न खोजेको आरोप कांग्रेस नेता शेखर कोइरालाले लगाएका छन्। सर्लाहीको पश्चिम क्षेत्र धनकौल गाउँपालिकामा आयोजित नेपाली कांग्रेस जनजागरण अभियानलाई शनिबार सम्बोधन गर्ने क्रममा नेता कोइरालाले सरकार कर वृद्धि गरेर देशलाई बर्बाद गर्न खोजेको बताएका छन्। दुई तिहाईको बहुमत प्राप्त सरकारले कर वृद्धि गरेर संघीयतालाई हटाउन खोजेको आरोप समेत लगाएका छन्। कम्युनिस्टले कहिले पनि संघीयता स्वीकार गर्दैन्। करवृद्धिको नाममा अहिले उनीहरू संघीयतामाथि खतरा बनेर अगाडि आउँदैछ, उनले भने, सरकारका कारण आज किसान र चेलीबेटी बढी जोखिममा रहेका छन्। उनले एक महिनामा ४० बलात्काका घटना हुदाँ समेत सरकारले दोषी पत्ता लागउन नसकेको प्रति आपत्ति जनाएका छन्। सरकार त निकम्मा भयो भयो, कोइरालाले भने, प्रहरी पनि निकम्मा भएको छ। ओलीको सरकार अहिले अधिनायकवाद र सर्वसत्तावाद तिर उन्मुख भएको आरोप उनको छ। प्रधानमन्त्रीले राजस्व अनुसन्धान, सम्पत्ति शुद्धिकरण, राष्ट्रिय अनुसन्धानलगायतका कार्यालय आफ्नो मातहतमा राखेर देशलाई बर्बाद गर्न खोज्दैछ, उनले भने, सबै उसैलाई चाहिएको छ। अहिलेको अवस्थामा सर्तक भएनौँ भने लोकतन्त्र खतरामा पर्छ। देश अहिले कम्युनिस्ट, संघीय समाजवादी फोरम र परिवादवादको नाममा खोलिएको राजपाले गर्दा नाजुक अवस्थामा रहेको उनको भनाइ छ। कांग्रेसलाई साथ दिए मात्र देश बच्ने उनको तर्क रहेको छ।"
"प्रशासनले रोक लगाएको कार्यक्रममा पुगेका देउवाले भने, सीडीओलाई कारबाही गर्छु","बुटवल : नेपाली कांग्रेसका सभापति शेरबहादुर देउवाले आफू सहभागी हुने कार्यक्रम नगर्न आदेश दिने रुपन्देहीका प्रमुख जिल्ला अधिकारी (सीडीओ)लाई कारबाही गर्ने चेतावनी दिएका छन्। बुटवलको बुद्धटेलिभिजनको अधिवेशन तथा साधारणसभा उद्घाटनका लागि शनिबार बुटवल आएका देउवाले सीडीओलाई कारबाही गर्ने चेतावनी दिएका हुन। टेलिभिजनका केही शेयर सदस्यले आफूलाई मताधिकार प्रयोगबाट बञ्चित गराएको भन्दै प्रशासनमा उजुरी दिएका थिए। सोही आधारमा शुक्रबार प्रशासनले कार्यक्रम गर्न रोक लगाएको थियो। प्रशासनले रोक लगाएको कार्यक्रममा बोल्दै देउवाले भने, कुनै नेताको दबाबमा सञ्चारमाध्यममाथि हस्तक्षेप गर्ने सिडिओलाई कारबाही गरेरै छाड्छौं। देउवाले स्वतन्त्र पत्रकारिताको पक्षमा कांग्रेस सधै उभिरहने समेत बताए। दुई घण्टाको प्रतिक्षापछि सवा दुई मिनेट बोलेका देउवाले पार्टीगत आस्थाभन्दा माथि रहेर पत्रकारिता गर्न उनले आग्रह गरे। लुम्बिनी क्षेत्रमा रहेका सञ्चारमाध्यमले बुद्ध र बुद्ध दर्शनको प्रचारप्रसार गर्नुपर्ने बताए। कार्यक्रममा बोल्दै कांग्रेसका सचेतक बालकृष्ण खाँणले प्रदेश ५ को राजधानी बुटवल हुने दाबी गरे। कतिपय नेताहरु बुटवलबाट राजधानी सार्ने कसरतमा रहेको भन्दै उनले त्यो कुनै हालतमा सम्भावना नहुने बताए। सभामुख कृष्णबहादुर महरा र मुख्यमन्त्री शंकर पोखरेलले राजधानी बाहिर लैजाने कसरत गरेको भन्दै त्यो सफल नहुने जिकिर गरे। प्रदेश ५ को राजधानी बुटवलभन्दा बाहिर हुँदैन, उनले भने, यसमा कसैले कसरत गर्नु आवश्यक छैन।"
"दिल्लीमा प्रचण्डको व्यस्तता, मोदी, सुष्मा र मनमोहनसँग भेटवार्ता","नयाँदिल्ली : भारत भ्रमणमा रहेका नेपाल कम्युनिस्ट पार्टीका अध्यक्ष तथा पूर्वप्रधानमन्त्री पुष्पकमल दाहाल प्रचण्डले भारतीय प्रधानमन्त्री नरेन्द्र मोदीसँग भेटवार्ता गरेका छन्। शनिबार दिउँसो भएको भेटमा पछिल्लो समयमा भएका दुई प्रधानमन्त्रीका भ्रमण, बिम्स्टेक सम्मेलन, दुई देशका आपसी हित र विकास निर्माणको सम्भावना बारे छलफल भएको छ। नेपालमा हाइड्रो इनर्जीको विकास, हुलाकी मार्गको निर्माण, रेलवे निर्माण, जलमार्ग, कृषिमा आधारित उद्योग र पर्यटन क्षेत्रको विकासको विषयमा छलफल भएको प्रचण्डको सचिवालयले जनाएको छ। धार्मिक पर्यटनका लागि नेपाल र भारतमा भएका शक्तिपीठको एक वृहत्तर सर्किट बनाउने बिषय र सगरमाथाको पानीलाई मिनरल वाटरको रुपमा विश्वभरी लैजान सहकार्य गर्ने बारेमा पनि छलफल भएको छ। त्यसैगरी नेपाल भारत सीमामा रहेका समस्याको समाधानका सम्बन्धमा पनि छलफल भयो। सीमा क्षेत्रमा भन्सारको स्तरउन्नतीको बिषयमा पनि चर्चा भएको थियो। दुई देशको आपसी हित कसरी सुदृढ गर्ने भन्ने बिषयमा छलफल गर्दै पछिल्लो चरणमा नेपालका प्रधानमन्त्री केपी शर्मा ओलीको भारत भ्रमण र भारतका प्रधानमन्त्री मोदीको नेपाल भ्रमणको सन्दर्भमा भएका सकारात्मक समझदारी र सहमतिलाई प्रभावकारी रुपले कार्यान्वयन गर्ने बारेमा छलफल भएको छ। यसका साथै अध्यक्ष प्रचण्ड प्रधानमन्त्री भएर भारत पुगेका बेला कास्की जिल्लामा पोलिटेक्निकल इस्टिच्युट स्थापनामा भारत सरकारले सहयोग गर्ने भन्ने बिषयमा भएको सहमतिलाई ठोसरुपमा अगाडि बढाउने कुराकानी भएको छ। दुबै नेताबीच झण्डै एक घण्टा भएको छलफल सकारात्मक र सौहार्दपूर्ण वातावरणमा सम्पन्न भएको थियो। समग्रमा दुई देशको आपसी सम्बन्धलाई नयाँ उचाइमा उठाउने प्रतिबद्धता र संकल्पको साथ छलफल टुंगिएको थियो। विदेशमन्त्री स्वराजसँग भेटवार्ता अध्यक्ष प्रचण्डको भारतीय विदेश मन्त्री सुष्मा स्वराजसँग पनि भेटवार्ता गरेका छन्। भेटका आवसरमा कम्युनिस्ट पार्टीको एकतासँग सम्बन्धित र दुई तिहाइको सरकार बनेपछि नेपाल भारत सम्बन्धमा भएका विकासका प्रयास बारे कुराकानी भएको छ। त्यसैगरी प्रचण्डले भारतीय कांग्रेसका नेता तथा पूर्व प्रधानमन्त्री मनमोहन सिंहसँग भेटवार्ता गरेका छन्। भेटमा मनमोहन सिंह प्रधानमन्त्री भएका बेला भएका समझदारी, छलफल र नेपालमा शान्ति प्रक्रियालाई अगाडि बढाउन उनको नेतृत्वको सरकारबाट भएको सहयोगप्रति अध्यक्ष प्रचण्डले धन्यवाद ज्ञापन गरे। नेपालमा शान्ति प्रक्रिया र संविधान निर्माण भएर देश विकास निर्माण तिर ध्यान केन्द्रित गरेकोप्रति नेता सिंहले खुसी व्यक्त गरे। सरकारमा नभए पनि नेपालको विकास निर्माणमा पूर्ण सहयोग रहेको सिंहले बताएका छन्।"
सदनका कुरा सुन्दैन सरकार,"काठमाडौं : राष्ट्रियसभाको भदौ १२ को बैठकमा सत्तारुढ दल नेकपाका सांसद हरिचरण सिवाकोटीले २०४६ सालपछि सरकारले खरिद गरेका सवारीसाधनको संख्या सदनलाई जानकारी गराउन माग गरे। देश चरम गरिबीमा रहे पनि सरकारी अधिकारीले गाडीको दुरुपयोग गरेको भन्दै उनले पछिल्लो तीस वर्षमा सरकारले किनेका गाडीको तथ्यांक माग गरेका थिए। उनले शुक्रबार अन्नपूर्णसँग भने, आजसम्म जवाफ पाएको छैन। सदनमा सार्वजनिक महत्वका विषयमा बोले पनि हप्तौंसम्म सरकारबाट जवाफ नपाउने सिवाकोटी एक्ला सांसद होइनन्। सदनको शुन्यविशेष समयमा आफूहरूले उठाएका विषयमा सरकारले वेवास्ता गरेको गुनासो सांसदहरूको छ। शुक्रबारको बैठकमा सत्तारुढ दलकै सांसदले सदनमा बोलेका विषयमा सरकारले सम्बोधन नगरेको भन्दै आपत्ति जनाए। सत्तारुढ दल नेकपाका सांसद रामचन्द्र राईले सदनमा उठेका विषयको जवाफ नआउने हो भने सदनमा बोल्नुको कुनै अर्थ नभएको टिप्पणी गरे। उनले भने, समय खेल फाल्ने कामबाहेक अरु केही हुँदैन, खाली रेकर्डका लागि बोल्नुको के अर्थ ? सुशासनका लागि सांसदले निरन्तर सदनमा आवाज उठाएका छन्, उनले भने, न सुशासनमा सुधार भएको छ, न यस्तो हुँदैछ भनेर सदनलाई जानकारी गराइएको छ। राष्ट्रियसभा नियमावलीको दफा १५ मा सांसदले शुन्यविशेष समयमा उठाएका विषयको जवाफ सम्बन्धित मन्त्रीले पाँचदिनभित्र सदनलाई उपलब्ध गराउनुपर्ने प्रष्ट उल्लेख छ। मन्त्रीको जवाफ नआएको गुनासो सांसदले गरेपछि राष्ट्रियसभा अध्यक्ष गणेशप्रसाद तिमिल्सिनाले पनि पटकपटक सदनमा उठेका विषयमा जवाफका लागि मन्त्रीलाई रुलिङ गरेका छन्। सांसदहरूको प्रश्नपछि केही दिनअघि अध्यक्ष तिमिल्सिनाले सदनमा उठाएका विषयमाथि जवाफ दिन रुलिङ गरेका थिए। सांसदले उठाएका विषयमा सरकारले वेवास्ता गर्नुलाई कतिपयले सरकार सदनप्रति जवाफदेही नभएको आरोप लगाएका छन्। प्रमुख प्रतिपक्षी दल कांग्रेस सांसद जितेन्द्रनारायण देवले सभामुखराष्ट्रियसभा अध्यक्षले मन्त्रीहरूलाई जवाफदेही बनाउनुपर्ने जिकिर गर्छन्। अर्का सांसद रमेशजंग रायमाझीले मन्त्रीहरू कानुन निर्माणमा बढी सक्रिय भएपनि सदनमा उठेका सार्वजनिक चासोका विषयलाई नजरअन्दाज गर्न नहुने तर्क गर्छन्। संविधानको मर्म अनुसार सरकारको व्यस्तता बढेको हुन सक्छ। तर सार्वभौम जनताको प्रतिनिधिमूलक संस्थामा उठेका विषयलाई ख्यालै नगर्ने भन्ने हुँदैन, उनले भने, सदनमा उठेका सबै विषयको जवाफ मन्त्रीहरूले दिनैपर्छ। नदिने हो भने संसद्लाई छलेको हो कि भन्ने आशंका हुन्छ। यादव मृत्युबारे छानबिन गर्न माग प्रहरी हिरासतमा मृत्यु भएका बर्दियाका राममनोहर यादवको घटनाबारे सत्यतथ्य छानबिन गर्न प्रमुख प्रतिपक्षी दल कांग्रेसले माग गरेको छ। प्रतिपक्षी दलका सांसद देवले मन्त्रीलाई कालोझण्डा देखाउँदा ज्यान जानुपर्ने स्थिति आउनुले त्रासको वातावरण सिर्जना भएको बताए। उनले भने, संविधानले नागरिकको बाँच्न पाउने अधिकारको सुनिश्चिता गरेको छ। तर मन्त्रीलाई झण्डा देखाएकै कारण मान्छेको मृत्यु हुनुले राजा महेन्द्रको शासनको झल्को दिएको छ। एक साताअघि उपप्रधानमन्त्री उपेन्द्र यादवलाई बर्दियामा कालोझण्डा देखाउने क्रममा पक्राउ परेका यादवको प्रहरी हिरासतमै निधन भएको थियो। दुर्गानन्द झाले महेन्द्रलाई कालो झण्डा देखाउँदा फाँसीमा चढ्नुपरेको थियो। अहिले उही शैलीमा यादवको निधन भयो, कांग्रेस सांसद देवले भने, कालोझण्डा देखाएवापत् मन्त्रीको सामुन्ने जेल जानुपर्ने र मृत्युवरण गर्नुपर्ने, के यही दिनका लागि अहिलेसम्मका आन्दोलन र संघर्ष थिए ?"
कांग्रेस संरचना : विधानको प्रारम्भिक मस्यादाै तयार,"काठमाडौं : कांग्रेसले संघीय ढाँचाअनुरूप बनाउन लागेको पार्टीको नयाँ विधानको प्रारम्भिक मस्यौदा तयार भएको छ। विधान मस्यौदा समितिले गठन गरेका तीन उपसमितिले शनिबार आआफ्नो प्रारम्भिक प्रतिवेदन समितिमा पेस गर्दै छन्। त्यसका लागि शनिबार बिहान ९ बजेका लागि समिति बैठक बोलाइएको छ। अबको काग्रेसको संरचना केन्द्रीय कार्यसमिति प्रादेशिक कार्यसमिति जिल्ला कार्यसमिति संघीय क्षेत्रीय समिति प्रादेशिक क्षेत्रीय समिति स्थानीय तह कार्यसमिति वडा कमिटी मतदान केन्द्र कमिटी महामन्त्री पूर्णबहादुर खड्काको नेतृत्वमा रहेको विधान समितिले पार्टीको संरचना, कार्यविभाजन र आन्तरिक व्यस्थापनसँग सम्बन्धित विधान बनाउन तीन उपसमिति गठन गरेका थिए। उपसमितिले शनिबार मूल समितिमा आआफ्नो प्रतिवेदन बुझाएपछि हामीले त्यसलाई एकीकृत गर्छौं, समितिका संयोजक खड्काले भने, त्यसपछि थप छलफल गरेर हामीले अन्तिम मस्यौदा बनाउने काम गर्छौं। समितिले एकीकृत प्रारम्भिक मस्यौदामाथि असोज पहिलो साता सबै प्रदेशमा छलफल तथा अन्तक्र्रिया कार्यक्रम गर्दै छन्। असोज दोस्रो साता अन्तिममा मस्यौदा बनाउने काम हुनेछ। हामी अन्तिम तयारीमा जुटिरहेका छांै, शनिबार बिहान समिति बैठकमा मस्यौदा पेस गर्ने गरी लागिपरेका छौँ, संरचनासम्बन्धी उपसमितिका संयोजक फरमुल्लाह मन्सुरले भने। संरचनासम्बन्धी उपसमितिले पार्टीका केन्द्र, प्रदेश, जिल्ला, निर्वाचन क्षेत्र र स्थानीय तहको पार्टी संरचनाबारे नयाँ व्यवस्था गर्न लागेको छ। अहिलेको ८५ सदस्यीय केन्द्रीय समिति सयभन्दा बढी हुँदै छ भने पार्टीको केन्द्रीय उपसभापतिदेखि सहमहान्त्रीको पद संख्या थपिँदै छ। संविधान र निर्वाचन आयोगको राजनीतिक दलसम्बन्धी कानुनलाई दृष्टिगत गरी कांग्रेसले समानुपातिक, समावेशिताको सिद्धान्त केन्द्रदेखि तलसम्म लागू हुने गरी विधानको खाका बनाएको मन्सुरले बताए। विधान मस्यौदा समितिले शनिबार बनाउन लागेको विधानको प्रारम्भिक मस्यौदाले असोज १५ सम्म अन्तिम रूप लिँदै छ। मंसिरमा हुन लागेको कांग्रेस महासमितिले त्यसलाई पारित गरेपछि त्यसअनुरूप कांग्रेस रूपान्तनरण हुनेछ। असार पहिलो साता हेटौंडामा सम्पन्न कांग्रेस जिल्ला सभापतिहरूको भेलामा सभापतिले छलफल गरेर केन्द्रीय नेतृत्वलाई कम्तीमा पनि ६१ सदस्यीय प्रदेश समिति, जिल्ला कार्यसमिति कम्तीमा ५१ सदस्यीय, संघीय निर्वाचन क्षेत्रीय कार्यसमिति ३१ सदस्यीय, प्रादेशिक निर्वाचन क्षेत्रीय कार्यसमिति ३१ सदस्यीय र स्थानीय तहको कार्यसमिति ३१ देखि ५१ सदस्यीय बनाउन सुझाएका थिए। उनीहरूले पार्टीको केन्द्रीय समिति पनि २ सय १५ सदस्यीय बनाउन सुझाएका थिए। यद्यपि संरचनासम्बन्धी उपसमितिले १ सय ५१ ननाघ्ने गरी केन्द्रीय समिति सिफरिस गरेको छ। प्रादेशिक कार्यसमिति भने ५१ सदस्यीय बनाउन प्रस्ताव गरेको छ। अहँ, देउवाबाट पार्टी चल्दन कांग्रेसका शीर्ष नेताहरूले सभापति शेरबहादुर देउवाको नेतृत्वमा कांग्रेस अघि बढ्न नसक्ने निष्कर्ष निकाल्दै पार्टीलाई पुनर्जिवित गर्न आफूहरू एक भएर अघि बढ्नुपर्नेमा सहमत भएका छन्। १३औं महाधिवशेनमा देउवा समूहबाट महामन्त्री पदमा उम्मेदवारी दिएका अर्जुननरसिंह केसीको पहलमा उनकै निवासमा शुक्रबार भएको अनौपचारिक छलफलमा शीर्ष नेताहरूले देउवाको नेतृत्वकै कारण पार्टी माइनस शुन्यमा पुगेको ठहर गर्दै आफूहरूबीचको एकतामा सहमति जनाएका हुन्। केसीको अगुवाइमा भएको बैठकमा वरिष्ठ नेता रामचन्द्र पौडेल, केन्द्रीय सदस्यहरू प्रकाशमान सिंह, कृष्णप्रसाद सिटौला, डारामशरण महतलगायत सहभागी थिए। देउवाविरुद्ध कोइराला परिवारलाई उभ्याउन महामन्त्री डाशशांक कोइराला र नेतृ सुजाता कोइरालासँग अनौपचारिक छलफल गरिरहेका डाशेखर कोइराला भने उपत्याका बाहिर रहेकाले शुक्रबारको छलफलमा सहभागी थिएनन्। उनीहरूले सभापतिले पार्टी नभइ गुटमात्रै चलाएको निष्कर्ष निकालेका छन्। वरिष्ठ नेता रामचन्द्र पौडेलले केसी निवासमा ठोस एजेण्डा सामान्य विषयमा केन्द्रित रहेको बताए। उनले अन्नपूर्णसँग भने, कांग्रेस नेताहरू भेला हुनुको उद्देश्य पार्टीलाई बलियो बनाउनु नै हो। शुक्रबारको बैठकमा सहभागी नेताहरूले यही भदौ २८ मा हुने केन्द्रीय समितिको बैठकबाटै आफूहरूबीच एकता भएको सन्देश दिन सक्नुपर्नेमा जोड दिएका थिए। बैठकमा अनुशासन समिति र कार्यसम्पादन समितिमा मनोनयन गरिने सदस्यका बारेमा परामर्श भएको थियो। पदाधिकारी पदेन सदस्य रहने गरी गठन हुने कार्यसम्पादन समितिमा २२ जना रहन्छन्। सभापति देउवाले पौडेल पक्षलाई १० जना दिने तयरी गरेका छन्।"
राहत माग गर्दै प्रधानमन्त्रीलाई ज्ञापनपत्र,"बाजुरा : नेकपाका सांसद लालबहादुर थापाले वर्षाका कारण भएको क्षतिका लागि राहतको माग गदैँ प्रधानमन्त्री केपी शर्मा ओलीलाई ज्ञापनपत्र बुझाएका छन्। जिल्लामा यो वर्ष पहिरोका कारण दुईजनाको मृत्यु भएको छ। दर्जन बढी घाइते भएका छन्। ६० बढी पशुचौपाय र सयौँ मुरी फल्ने जमिनमा क्षति पुगेको छ। करोडौँको लगानीमा निमार्ण गरिएको सडक बाटो र खानेपानी क्षतविक्षत छ। जिल्लामा आइपरेको प्राकृतिक विपत्तिमा राज्य उदासिन रहेको उनीहरुको आरोप छ। पहिरोका कारण बडिमालिका नगरपालिका १ पाटामा १३ घर, वडा नम्बर २ मैमातोलमा १० घर, वडा नम्बर ४ रिलामा ५५ गरी ७८ घर, खप्तड छेडेदह गाउँपालिकामा वडा नम्बर ४ गुईबनमा ६०, वडा नम्बर ७ गुम्लागाउँमा ४४ घर गरी १ सय घर, बुढीगंगा नगरपालिकामा वडा नम्बर १, २ र ५ मा ३ सय ६३ घर भाँसिएका छन्। त्यसैगरी वडा नम्बर १ मल्लोकुडीको सिंगो बस्ती नै पहिरोको उच्च जोखिममा छ। साथै जिल्लाको साविकको ब्रहमतोला गाविसमा रहेको रहेको मलाना लघुजलविद्युत आयोजनाको १ सय ५० मिटर र १० वटा स्टिल पोल पहिरोले बगाएको छ। बुढीगंगा नगरपालिका३ मा रहेको चैतेपिपल सूर्योदय निमाविको खेलमैदान, खप्तड छेडेदह गाउँपालिका७ मा रहेको दशरथ मावि र सरस्वती माविको खेल मैदानपछि पठनपाठन प्रभावित भएकाले तत्काल निमार्ण गरिदिन प्रधानमन्त्री संग माग गरिएको छ। साथै बर्षाका कारण २०५२ सालमा तत्कालीन प्रधानमन्त्री मनमोहन अधिकारीले शिलान्यास गरेको साँफेमार्तडी सडक खण्डको ठाउँठाउँमा पहिरो गएर सडक अवरुद्ध छ। सडक अवरुद्ध हुँदा जिल्लामा दैनिक उपभोग्य सामानको समेत अभाव देखिएको छ। यता नेपाल खाद्य संस्थानमा चामलसमेत सकिएकाले तत्काल माग गदैँ ज्ञापनपत्र पेश गरिएको हो। ज्ञापनपत्र बुझ्दै प्रधानमन्त्री ओलीले बाजुरा मानव विकास सुचाङ्गमा के कति कारणले पछि पर्र्यो यसका बिषयमा विशेष योजना बनाउनुका साथै जिल्लाको सडक बर्षा रोकिने बित्तिकै सुचारु गर्ने पहल गर्ने प्रतिवद्धता जनाएका छन्। साथै जिल्लामा भएको घटनाले आफ्नो ध्यान आर्कषण भएको बताउँदै प्रधानमन्त्री ओली तत्काल समस्या समाधान गर्ने बताएका छन्।"
समृद्धि शब्द सुन्दै मलाई डर लाग्छ : रामवरण यादव,"काठमाडौं : प्रथम राष्ट्रपति डा रामवरण यादवले समृद्धि शब्द सुन्दा डर लाग्ने बताएका छन्। शनिबार पत्रकार बसन्त बस्नेतको ७२ को विस्मय पुस्तक विमोचन समारोहमा बोल्दै यादवले यस्तो बताएका हुन्। उनले समृद्धि शब्दबाट डर लाग्नुका केही कारण प्रस्तुत उनले यस्तो बताएका हुन्। हामी विकास नै गर्न नसकेको देश हौँ। तर प्रदुषणको समस्या झेलिरहेका छौँ, यादवले भने, हिमाल मरुभूमिकरण भइरहेको छ। जमिन जंगल र पानीको सम्बन्ध टुटिराखेको छ। डा यादवले आफूले ५५ वर्ष अगाडि पहिलो पटक देखेको काठमाडौं विकास र समृद्धिका नामले उजाड भएको बताए। ५५ वर्षअघि काठमाडौं यस्तो थिएन्। त्यत्तिबेला जे थियो अहिले त्यो छैन। काठमाडौंका सबै रुख काटेर सकियो, यादवले भने, पहाडको सुन्दरता बचाउने विषयमा कसैलाई मतलब छैन। तराई जान मनै लाग्दैन, किनकी चुरेको जंगल खत्तम बनाइयो। देश आयातमा मात्र निर्भर रहेको र प्राकृतिक स्रोतको विनास भएकोप्रति उनले चिन्ता व्यक्त गरे। ४० लाख मान्छे विदेश अर्थात् खाडीमा छन्। देश आयातमुखी छ, निर्यात छैन, उनले भने, २०३५३६ सालमा तराईमा ४०४५ फिट खन्दा पानी आउँथ्यो। अहिले चारसय पाँचसय फिट खन्दा पनि पानी आउन गाह्रो छ। गणतन्त्र नेपालका प्रथम राष्ट्रपति यादवले चुरे हुँदै मदन भण्डारी राजमार्ग बनाउने घोषणा गरेर सरकारले भण्डारीको बदनाम गर्न लागेको आरोप लगाए। उनले चुरे मासेर भण्डारीलाई बदनाम गर्न खोजिएको उनको आरोप छ। उनले विकासका नाममा प्रकृति र वातावरणमाथि भइहेको विनासलाई जोड्दै समृद्धि सुन्दा डर लाग्ने बताएका हुन्। त्यसैगरी यादवले संविधानको संशोधन माग गर्ने र संविधान जारी गर्ने दल एक भएर नयाँ बाटोमा अघि बढ्नुपर्ने उपयुक्त समय आएको बताएका छन्। संविधान संशोधन माग गर्ने र संविधान जारी गर्ने दल एक भएर अघि बढ्ने उपयुक्त समय आएको छ, यादवले भने, दुवै पक्ष एक ठाउँ उभिएर नयाँ सहमतिको बाटो खन्नुपर्छ। पत्रकार बस्नेतको पुस्तक प्रथम राष्ट्रपति यादवसँगै पूर्वप्रधानमन्त्री बाबुराम भट्टराई, पूर्वसभामुख सुवास नेम्वाङ, राष्ट्रिय जनता पार्टी (राजपा) अध्यक्ष महन्थ ठाकुर, राष्ट्रिय मानवअधिकार आयोगकी प्रवक्ता मोहना अन्सारीले संयुक्त रुपमा सार्वजनिक गरे।"
बिम्स्टेक सैन्य अभ्यासमा नेपाल नजाने,"काठमाडौं : बिम्स्टेक राष्ट्रबीच हुने संयुक्त सैन्य अभ्यासमा नेपाल सहभागी नहुने भएको छ । नेपालको सहभागितालाई लिएर विवाद उत्पन्न भएपछि प्रधानमन्त्री केपी ओलीले सैन्य अभ्यासमा नजान नेपाली सेनालाई निर्देशन दिएका हुन् । भदौ २५ देखि ३१ गते (सेप्टेम्बर १०१६) सम्म भारतको पुणेमा संयुक्त सैन्य अभ्यास हुँदैछ । प्राविधिक र आर्थिक सहायताका लागि बनेको संगठनभित्र सैन्य अभ्यासको विषयले प्रवेश पाउनु असान्दर्भिक भएको भन्दै आलोचना हुँदै आएको थियो । बहुक्षेत्रीय प्राविधिक तथा आर्थिक सहयोगका लागि बंगालको खाडीको प्रयास (बिम्स्टेक)को सैन्य अभ्यासको समापन समारोहमा प्रधानसेनापति पूर्णचन्द्र थापा समेत सहभागी हुँदै थिए । प्रधानमन्त्रीको निर्देशनपछि नेपाली सेनाले सहभागिताका लागि गरेको सम्पूर्ण तयारी स्थगित गरेको छ । बिम्स्टेक राष्ट्रबीच हुने सैन्य अभ्यासमा नेपाली सेनाले सहभागिता नजनाउने भएको छ, सैनिक उच्च स्रोतले अन्नपूर्णसँग भन्यो, पुणे सैन्य अभ्यासमा जान गरिएको सबै तयारी हामीले स्थगित गरेका छौं । सैन्य अभ्यासमा जान नेपाली सेनाले अन्तिम तयारी गरिरहेको थियो । काठमाडांैमा भएको बिम्स्टेक सम्मेलनलाई सम्बोधन गर्दै भारतीय प्रधानमन्त्री नरेन्द्र मोदीले समेत सदस्य राष्ट्रबीच संयुक्त सैन्य अभ्यास हुने भनेका थिए । बिम्स्टेक सदस्य राष्ट्रका सेनाबीच पहिलो पटक हुन लागेको सैन्य अभ्यास अन्तराष्ट्रिय आतंकवाद र अन्तरदेशीय संगठित अपराधविरुद्ध केन्द्रित रहने बताइएको छ । पुणे संयुक्त सैन्य अभ्यासमा सहभागी हुने तयारीमा रहेका मुलुक थाइल्यान्ड र म्यान्मारले समेत पुनर्विचार गर्ने सम्भावना रहेको सैनिक स्रोतले बताएको छ । बिम्स्टेक सदस्य राष्ट्र भारतको आयोजनामा हुन लागेको उक्त अभ्यासमा भारतसहित बंगलादेश, भुटान, म्यान्मार, नेपाल, श्रीलंका र थाइल्यान्डका सेना सहभागी हुने तयारी थियो । अभ्यासमा प्रत्येक बिम्स्टेक राष्ट्रका ३० जना सैनिक अधिकारी सहभागी रहने भएकाले नेपाली सेनाले समेत सोहीअनुसार तयारी गरिरहेको थियो । नेपालबाट पाँच जना अधिकृत र २५ जना अन्य दर्जाका नेपाली सैनिक अधिकारी सहभागी हुने तयार थियो । अन्तर्राष्ट्रिय आतंकवाद, अन्तरदेशीय संगठित अपराध र अवैध लागुऔषध कारोबारविरुद्ध लड्न बिम्स्टेक सदस्य राष्ट्रबीच थप सहकार्य बढाउने उद्देश्यले संयुक्त सैन्य अभ्यास हुने भनिएको छ । बिम्स्टेक राष्ट्रका सेनाबीच अन्तर्राष्ट्रिय आतंकवादको योजना, कार्यान्वयन र तयारी गरिरहेका व्यक्ति वा समूहबारे जानकारी आदानप्रदान गर्नुका साथै त्यस्ता प्रकारका अपराधमा प्रत्यक्ष एवं परोक्ष रूपमा संलग्न व्यक्ति वा समूहको जानकारी आदानप्रदान हुँदै आएको छ । नेपाल र चीनबीच समेत अर्को महिना संयुक्त सैन्य अभ्यास हुँदैछ । चीनको सिचुवान प्रान्तको छेन्दुमा असोज १ देखि नेपाली सेना र चिनियाँ जनमुक्ति सेनाबीच संंयुक्त सैन्य अभ्यास हुन लागेको हो ।"

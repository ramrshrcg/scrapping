शीर्षक,विवरण
संक्रमणकालिन न्याय,"छोराको हत्यारालाई कारबाही माग गर्दै अनशनरत गंगामाया अधिकारीको स्वास्थ्य स्थिति गम्भीर बन्दै गएपछि फेरि एकपटक संक्रमणकालीन न्याय र मानव अधिकारको मुद्दा सतहमा आएको छ। गंगामायाको जटिल स्वास्थ्य अवस्थाले मानवीयताको कदर हुनुपर्ने अपेक्षा मात्र गरेको छैन युद्धकालमा भएका हिंसा, अपराध र मानव अधिकारको उल्लंघन सम्बोधन गर्न ढिला भइसकेको संकेतसमेत गरेको छ। यसैबीच सरकारले संक्रमणकालीन न्यायसम्बन्धी मुद्दा टुंगो लगाउने गरी नयाँ प्रयास थाल्न खोजेको सूचना सार्वजनिक भइरहेका छन्। संक्रमणकालीन न्याय सम्बन्धमा अनशनरत अवस्थामा मृत्युवरण गरेका नन्दप्रसाद अधिकारी र गंगामायाको सन्दर्भ गैरजिम्मेवारीपनको पराकाष्ठा बनेको छ। द्वन्द्वसँग कुनै पनि हिसाबले आबद्ध नभएका आफ्ना छोरा मारिएपछि शान्तिपूर्ण कालमा अपराधीलाई सजाय माग गरेर स्थानीय प्रशासनदेखि प्रधानमन्त्री कार्यालयसम्म पुगेर हन्डर खाएपछि यी दम्पत्तिले अनशनलाई अन्तिम विकल्पका रूपमा रोजेका थिए। तथापि शक्ति चलखेलको सञ्जालमा यी निहत्था पीडित नागरिकको आवाज सामसुम पार्ने प्रयास गरियो। सर्वोच्च अदालतका प्रधानन्यायाधीश स्वयं मन्त्रिपरिषद् अध्यक्ष बनेको बेला उनीहरूलाई मानसिक रोगी करार गर्ने प्रयाससमेत गरियो। तथापि उनीहरूले न्यायको आफ्नो भोक जारी राखे। नन्दप्रसादको मृत्यु त्यो संघर्षको उत्कर्ष थियो। गंगामायाको न्यायको लागि संघर्षले निसाफ पाएन भने सिंगो समाज अस्वस्थ रहने छ भन्ने बोध हुन ढिलाइ गरिनुहुँदैन। मूल मुद्दा संक्रमणकालीन न्याय हो। संक्रमणकालीन न्याय प्रत्याभूत हुनका लागि किन यसलाई संक्रमणकालीन विशेषण दिइयो भन्ने बुझ्न जरुरी छ। स्थापित न्याय प्रणालीले युद्धकालको हिंसा र अपराध सम्बोधन गर्न नसक्ने भएकाले नै संक्रमणकालीन विशेषणसहितको नयाँ न्याय प्रणालीको परिकल्पना गरिएको थियो। न्याय प्रदान गर्नकै लागि सत्य निरुपण तथा मेलमिलाप आयोग गठन गरिएको थियो। तथापि एक दशकको अभ्यास परिणाममुखी बन्नुको साटो झन् निराशोन्मुख छ। कुनै पनि समाजमा युद्धभन्दा पनि चुनौतीपूर्ण हुन्छ, युद्धोतर व्यवस्थापन। युद्धोतर व्यवस्थापनले केवल भौतिक संरचना र राजनीतिकसामाजिक संरचनाको पुनर्निर्माण माग गर्दैन। यसले आम मानिसको पुनस्र्थापना पनि माग गर्छ। मानवीय व्यवस्थापन पेचिलो हुन्छ किनभने यो मानसिक संवेगहरूसँग जोडिन्छ। द्वन्द्वको क्रममा कुनै एक पक्षमा सक्रियतापूर्वक सहभागीको मृत्युलाई स्वाभाविक मान्न सकिएला, तर निहत्था तेस्रो पक्षको हत्या, बलात्कार वा बेपत्ता सह्य हुँदैन। आफ्ना परिवारको सदस्यको अनाहक हत्या भएको भूमिमा विनान्याय कोही पनि बसिरहन सक्दैन। मानिस बेपत्ता भएको घरमा न्याय नपाउँदासम्म कहिल्यै पनि शान्ति स्थापना हुँदैन। ढोकामा हुने प्रत्येक ढकढकाइले बेपत्ताजनको फिर्ता भएको कल्पना मात्र जगाइदिन्छ। विडम्बना एक दशक लामो अभ्यासमा पनि नेपालमा संक्रमणकालीन न्याय प्रत्याभूत हुन सकेन। यसको मुख्य कारण हो, राजनीतिक दाउपेच। संक्रमणकालीन न्यायलाई हरेक पटक सत्ता बार्गेनिङसँग जोडियो। कुनै पनि राजनीतिक दलको सत्तामा रहँदा एउटा र प्रतिपक्षमा रहँदा फरक दृष्टिकोण राख्ने प्रवृत्तिले न्याय स्थापना हुन सक्दैन। अहिले पनि दुईतिहाइ बहुमतको आधारमा संक्रमणकालीन न्यायलाई कमजोर बनाउने चलखेल हुने सम्भावना बढेर गएको छ। अन्यायका साना बीउ भविष्यमा विद्रोहका कारक बन्ने गर्छन्। यो सत्यलाई राज्यले समयमै सम्बोधन गर्नुपर्छ। संक्रमणकालीन न्यायको सम्बन्धमा मूलतः तीन पक्ष छन्अदालत, आयोग र मानव अधिकार। अदालतमा दर्ता भइसकेका फौजदारी मुद्दालाई माफीका लागि सत्य निरुपण आयोगमा फर्काउनु गलत हुनेछ। मानव अधिकार आयोगमा दर्ता भएका मुद्दालाई स्वाभाविक प्रक्रियाबाट निकास दिनुपर्छ। साथसाथै सत्य निरुपण आयोगलाई बचाऊको लागि होइन कारबाहीका लागि प्रयोग गरिनुपर्छ। आफ्नो शक्ति सन्तुलनका लागि युद्धकालीन अपराधको ढाकछोप यदि कसैले गर्छ भने उसले दुई परिणामलाई ढोका खोलेको हुनेछराजनीतिको अपराधीकरणलाई निरन्तरता र भविष्यमा अर्को हिंसाको सम्भावना।"
प्रदेश तीनको नाम नेवा ताम्सालिङ राख्न माग,"हेटौंडा : प्रदेश नम्बर तीनको नाम नेवा ताम्सालिङ राख्न माग गरिएको छ। नेपाल तामाङ घेदुङ संघ तीन नम्बर प्रदेश कमिटीले मंगलबार हेटौंडामा आयोजना गरेको संघीयता कार्यान्वयन र तामाङ पहिचान विषयक कार्यक्रममा सहभागी तामाङ समुदायले प्रदेश तीनको नाम नेवा ताम्सालिङ राख्न माग गरेका हुन्। नेपाल तामाङ घेदुङ संघ प्रदेश तीनका अध्यक्ष सोमबल तामाङले सात वटै प्रदेशमध्ये तीन नम्बर प्रदेशमा मात्र तामाङ र नेवार जातिको बाहुल्य रहेको भन्दै प्रदेशको नामाकरण गर्दा नेवा ताम्सालिङ राख्नुपर्ने माग गरे। यो नामाकरण गरिएमा द्वन्द्व पनि मेटिने र पहिचान पनि भेटिने भएकाले यसले बहुपहिचानको मुद्धा पनि समेट्दछ,उनले भने। तीन नम्बर प्रदेशको १३ वटै जिल्ला छुनेगरी निर्माण गरिन लागेको चक्रपथको नाम पनि ताम्सालिङ राख्न उनीहरुले माग गरेका छन्। कार्यक्रममा बोल्दै तीन नम्बर प्रदेशका मुख्यमन्त्री डोरमणी पौडेलले सुखी नेपाली र समृद्ध नेपालको नाराभित्र सबै पर्ने भएकाले जातजातिबाट माथि उठ्न आग्रह गरे। यो नारामा कुनै जातजाति, व्यक्ति, समुदाय भन्दा पनि तीन करोड नेपाली अट्ने भएकाले यो नारा अनुसार काम गरिनेछ, उनले भने। अब निश्चित जाति भन्दा पनि उत्पीडित जाति र बर्गको लागि काम गर्नुपर्ने बताए। यो देशका कतिपय खानै नपुग्ने बाहुनहरु पनि छन्। धनी तामाङ समुदायमा पनि छन्, उनले भने, त्यसैले बर्ग बिषेशमा रहेर काम गर्नु अहिलेको आबश्यता हो। तीन नम्बर प्रदेशका सभामुख सानुकुमार श्रेष्ठले अबको समयमा जातजातिको कुरा गरेर नहुने बताए। अहिलेको समयमा सबैसंग प्रतिस्पर्धा गरेर मात्र अघि बढ्न सकिन्छ। नमुना प्रदेश बनाउन सबै मिलेर काम गर्नुपर्छ, उनले भने। तीन नम्बर प्रदेशका आन्तरिक मामिला ताथ कानुन मन्त्री शालिकराम जमरकट्टेले तामाङ समुदायहरुको माग पुरा गर्नका लागि आफुहरु लागि परेको बताए। हामीले नै पहिचानको मुद्धा उठाएका हौं, पहिचान दिने काममा पनि हाम्रो पहल हुन्छ, उनले भने। प्रदेशका कृषि, भूमी तथा सहकारी मन्त्री दावा दोर्जे लामाले समृद्धिको नारामा बसै एक हुनुपर्ने बताए। प्रदेश तीनका उपसभामुख राधिका तामाङ, तीन नम्बर प्रदेशका प्रतिपक्ष दल नेपाली काँग्रेसका नेता ईन्द्रबहादुर बानियाँ, पूर्वऊर्जा राज्यमन्त्री सूर्यमान दोङ, संघका केन्द्रीय अध्यक्ष मोहन गोले लगायतकाले तामाङ समुदायले उठाएको मागबारे आफुहरु सकरात्म रहेको बताएका थिए।"
प्रदेश सरकारले बेग्लै कर्मचारी राख्ने,"जनकपुर : प्रदेश सरकार बेग्लै कर्मचारी राख्ने तयारीमा रहेको मुख्यमन्त्री लालबाबु राउतले बताएका छन्।मंगलबार प्रदेश२ को राजधानी जनकपुरमा संक्रमणकालीन 'संघीयता व्यवस्थापन विषयक' दुईदिने कार्यक्रमलाई सम्बोधन गर्दै मुख्यमन्त्री राउतले यस्तो बताएका हुन्। संघीय सरकारले कर्मचारी सरुवामा मनपरी गर्न थालेको भन्दै कर्मचारी सरुवामा केन्द्र सरकारले प्रदेश सरकारलाई हेपेको मुख्यमन्त्री राउतको ठहर छ।उनी भन्छन्, 'रातारात कर्मचारी सरुवा हुन्छ तर प्रदेश सरकारलाई जानकारी नै हुँदैन।'यसरी रातारात प्रदेश सरकारलाई जानकारी नै नदिइ सचिबको सरुवा हुँदा काम गर्न कठिनाइ भइरहेको उनको तर्क छ।' एक त प्रदेश सरकार शिशु अवस्थामा छ, त्यसमा पनि कर्मचारी पनि सबै नयाँ छन्, उनले भने, 'सबै कर्मचारी भर्खरै सेटअप हुन लागेको अवस्थामा बीचैमा सरुवा गरियो, जुन पद्धति अनुसार थिएन्।' यसरी सुरुवा गर्नु न्यायोचित नरहेको जनाउँदै उनले यस्ता विषयमा केन्द्र सरकारलाई गम्भीर हुन आग्रह गरेका छन्। नत्र भने नयाँ विधेयक बनाएर करारमा बेग्लै कर्मचारी राख्नबाट पछाडि नहट्ने उनले चेतावनी दिए। अहिले संघीयतामाथि चार किसिमको संक्रमणकालीन अवस्था रहेको मुख्यमन्त्री राउत बताउँछन्। उनका अनुसार यथास्थितिवादी सोच,संघीय सरकारबाट असहयोग,उच्च प्रशासनिक तहमै संघीयता सफल हुने प्रति शंका रहेका जस्ता कुराहरु त्यसमा रहेका छन्। संघीयता सफल नहुनु भनेको देश झन् खाडलमा फस्नु हो, उनले भने। उनी भन्छन्, 'त्यसैले प्रदेश२ समृद्ध हुनु भनेको देश समृद्ध हुनु हो र संघीयता पनि सफल हुनु हो।' केन्या,भारत,साउथ अफ्रिका र क्यानाडाका प्रतिनिधिको सहभागितामा कार्यक्रम आयोजना गरिएको छ। प्रदेश दुर्इको चुनाव सुरक्षामा सात चुनौती प्रदेश दुईमा चुनावको रौनक प्रदेश अर्थमन्त्रीलाई आफ्नै क्षेत्रमा कालोझन्डा प्रदेश सरकार प्राधिकरण होइन भन्ने बुझ्नुपर्छ"
बेपत्ता र सत्य निरूपण आयोग विधेयक पारित,"काठमाडौं : बेपत्ता पारिएका व्यक्तिको छानबिन र सत्य निरूपण तथा मेलमिलाप आयोग (पहिलो संशोधन) विधेयक संघीय संसद् दुवै सदनबाट पारित भएको छ। प्रतिनिधिसभा र राष्ट्रियसभाबाट सोमबार आयोगको (पहिलो संशोधन) विधेयक सर्वसम्मतिले पारित गरेको हो। प्रतिनिधिसभामा विधेयकमाथि सांसद प्रेम सुवालले संशोधन दर्ता गरेका थिए। पटकपटक आयोगको म्याद थपिँदै जाने तर काम भने नटुंगिएको भन्दै विधेयकमा एक वर्षभित्रै काम सम्पन्न गर्ने गरी अन्तिम पटकका लागि म्याद थप गरिनेछ भन्ने वाक्य थप्न उनले सुझाएका थिए। कानुन, न्याय तथा संसदीय मामिलामन्त्री शेरबहादुर तामाङले सांसद सुवालको सुझाव कार्यान्वयन गर्ने प्रतिबद्धता जनाएपछि उनले आफ्नो संशोधन फिर्ता लिएका हुन्। मन्त्री तामाङले शान्तिप्रक्रियासँग जोडिएका महŒवपूर्ण कार्य सम्पन्न भए पनि द्वन्द्वकालीन घटना यथावत् रहँदा शान्तिप्रक्रियामाथि बारम्बार प्रश्न उठ्ने गरेको उनको भनाइ छ। हामीले सेना समायोजन र हतियार व्यवस्थापनको कार्य टुंग्याएको लामो समय भइसकेको छ, उनले भने, तर द्वन्द्वकालीन मुद्दा टुंग्याउन बाँकी छ। अब ढिलो नगरी यसमा हामीले काम गर्नु छ। देशलाई पुरानै स्थितिमा राख्न नसकिने भएको र नेपाल शान्ति एवं स्थिरताको चरण पार गर्दै समृद्धिको बाटोमा गएको सन्देश दिन पनि द्वन्द्वकालीन मुद्दाको चाँडो टुंगो लगाउन आवश्यक रहेको मन्त्री तामाङले बताए। सरकारले यसअघि अध्यादेशमार्फत ल्याएको विधेयकलाई प्रतिस्थापन गर्न विधेयक ल्याएको हो। संविधानको धारा ११४ को उपधारा २ को खण्ड (ग) बमोजिम सदनको बैठक प्रारम्भ भएको ६० दिनभित्र अध्यादेश प्रतिस्थापन गर्ने विधेयक पारित गरिसक्नुपर्ने संवैधानिक व्यवस्था छ। असार २० भित्र संघीय सदनबाट पारित भई प्रमाणीकरण नभए उक्त ऐन निष्क्रिय हुने अवस्था भएको भन्दै प्रतिनिधिसभा नियमावली, २०७५ को नियम २५० बमोजिम सोही नियमावलीको नियम १११ लाई निलम्बन गरी सोमबार नै विधेयक पारित गरिएको हो। नियम १११ मा विधेयकमाथि संशोधनको सूचना दिन ७२ घण्टाको समय तोकिएको छ। सरकारले यसअघि अध्यादेशमार्फत ल्याएको विधेयकलाई प्रतिस्थापन गर्न विधेयक ल्याएको हो। विधेयकमा दिगो शान्ति, न्याय, पारस्परिक सद्भाव तथा सहष्णिुता अभिवृद्धिका लागि भनेर पीडकलाई क्षमायाचना गर्न लगाएर मेलमिलाप गराउन सकिनेछ। यस्तो कार्यका लागि प्रहरीमा विचाराधीन उजुरी र जाहेरी स्वतः आयोगको क्षेत्राधिकारमा पर्नेछन्। ऐन संशोधनपछि त्यस्ता उजुरी र जाहेरी ३५ दिनभित्रै प्रहरीले आयोगमा बुझाउनुपर्नेछ। राष्ट्रिय मानवअधिकार आयोगमा पीडितबाट परेका उजुरीमा पनि यही आयोगमार्फत झिकाएर हेर्न पाउने व्यवस्था छ। आयोगले पीडक र पीडितबीच मेलमिलाप गराउन सक्ने भनिएको छ। कतिपय द्वन्द्वपीडितले भने विधेयकले पीडकलाई कारबाही गर्नुको साटो जबर्जस्ती मेलमिलाप गराउनेतर्फ जोड दिएको आरोप लगाएका छन्। उनीहरूले विधेयकमा पीडितमैत्री भन्दा पीडक र अपराधीलाई सुविधा दिलाउने आसय झल्किएको दाबी गरेका छन्। सरकारले भने द्वन्द्वकालीन घटनालाई यथावत् राख्दा बर्सांै अघि सम्पन्न शान्तिप्रक्रिया अधुरो रहेको सन्देश गइरहेकाले चाँडो बाँकी मुद्दाको टुंगो लगाउनुपर्नेमा जोड दिएको छ। ००० केसीको मागको सम्बोधन होस् कांग्रेसका सांसदले डा गोविन्द केसीका मागको सम्बोधन गर्न सरकारसँग माग गरेका छन्। सरकारले केसीसँग पटकपटक भएका सहमतिविपरीत विधेयक ल्याउने तयारी गरेको भन्दै कांग्रेस सांसदले आपत्ति जनाएका छन्। कांग्रेस सांसद दिलेन्द्रप्रसाद बडूले अघिल्लो पटक ल्याएको चिकित्सा शिक्षासम्बन्धी विधेयकलाई अघि बढाउन माग गरे। अघिल्लो सरकारले ल्याएको विधेयकलाई अगाडि बढाएर डा केसीको अनशन तोडाउनुपर्छ, उनले भने। डा केसीका माग जनपक्षीय भएकाले सम्बोधनमा ढिलाइ गर्न नहुनेमा सांसद पुष्पा भुसालले जोड दिइन्। अनशन बस्न रोक लगाएर सरकारले अधिनायकवादी चरित्र देखाएको उनको आरोप छ। कांग्रेस सांसद भरतकुमार शाह, प्रकाश रसाइली, जनमोर्चाकी सांसद दुर्गा पौडेलले पनि केसीका माग सम्बोधन गर्न गम्भीर हुन सरकारलाई सुझाए। ००० सभामुखबाट रुलिङ सभामुख कृष्णबहादुर महराले संसद्को विशेष एवं शून्य समयामा उठेका प्रश्नको विषयमा जवाफ दिने व्यवस्थाका लागि सरकारको ध्यानाकर्षण गराएका छन्। सदनमा उठेका विषयमा सरकारले कुनै चासो नदिएको सांसदको गुनासोपछि सभामुख महराले सरकारलाई जवाफ दिन रुलिङ गरेका हुन्। शून्य समय र विशेष समयमा सांसदले गम्भीर विषय उठाउने गरेको उनको भनाइ छ। त्यसको जवाफ सम्बन्धित विषयका मन्त्रीबाट होस्, उनले भने। सांसदले आफूहरूले बोलेका विषयमा मन्त्रीले जवाफ नदिने हो भने बोल्नुको अर्थ नरहेको गुनासो गरेका थिए।"
'सम्मेलन स्थगित हुनु सार्क नै रोकिनु होइन',"काठमाडौं : दक्षिण एसियाली क्षेत्रीय सहयोग संगठन (सार्क)का महासचिव अमजद हुसेनले सार्क सम्मेलन स्थगित हुनुको अर्थ सार्कको सम्पूर्ण प्रक्रिया नै रोकिनु नभएको बताएका छन् । उनले भने, सम्मेलन स्थगित भए पनि सार्कका अन्य क्षेत्रीय केन्द्रका गतिविधि चलायमान छन् । सदस्य राष्ट्रका प्रतिनिधिबीच विभिन्न विषयमा छलफल भइरहँदा सार्कको भविष्यमाथि शंका गर्नु उचित हुँदैन । महासचिव हुसेनले सार्कको १९ औं शिखर सम्मेलनको मिति सदस्य राष्ट्रबीचको आपसी समझदारीमा तय गर्ने बताए । उनले आफू सन् २०१७ मा सार्कको महासचिवमा आएदेखि मन्त्रीस्तरीय पाँच वटा सार्क बैठक गरेको र भुटानमा सार्क साँस्कृतिक केन्द्र स्थापना गर्न सफल भएको दाबी गरे । स्थगित शिखर सम्मेलन आयोजनासम्बन्धमा सार्क सचिवालयले सार्कका सदस्य राष्ट्रसँग निरन्तर छलफल गरिरहेको उनले बताए । २०१६ मा हुनु पर्ने सम्मेलन अहिलेसम्म हुन सकेको छैन । महासचिव हुसेनले सार्क दक्षिण एसियाका आठ सार्वभौम राष्ट्रको प्रतिनिधित्व गर्ने एकमात्र क्षेत्रीय सहयोग संगठन भएकाले यसको विकल्प अन्य कुनै सहयोग संगठन हुन नसक्ने बताए । सार्क दक्षिण एसियाली आठ देशहरूको दृष्टान्तको अभिव्यक्ति हो । यो क्षेत्रीय संगठनका माध्यमबाट शान्ति, स्थिरता र प्रगतिलाई बढावा दिनु पर्छ, उनले भने, क्षेत्रीय संगठनहरू एकअर्काको विकल्पभन्दा पनि साझा उद्देश्य प्रवद्र्धन गर्न एक अर्काको पूरक बन्न सक्छन् जुन सदस्य राष्ट्रहरूको निर्णयमा निर्भर हुन्छ । नेपाल अहिले सार्कको अध्यक्ष हो भने सार्कको सचिवालय पनि काठमाडौंमा रहेकाले सम्मेलन नहुँदाको प्रत्यक्ष असर नेपालको विदेश नीति र कूटनीतिमा पर्ने कूटनीतिहरूको बुझाइ छ । सार्कका निवर्तमान महासचिव अर्जुनबहादुर थापाले समयमै सम्मेलन आयोजना हुन नसक्दा संगठनको दायित्व नेपालले बोक्नु पर्ने बताए । उनले भने, नेतृत्व हस्तान्तरण नहुनु भनेको संगठन चलायमान नहुनु हो । यसले संगठन नै निष्क्रिय हुनेसम्मको खतरा उत्पन्न हुन्छ र यसको प्रत्यक्ष प्रभाव अध्यक्ष राष्ट्र नेपालमा पर्न जान्छ । भारतले आतंकवाद र वार्ता सँगसँगै जान नसक्ने बताउँदै २०१६ मा पाकिस्तानको राजधानी इस्लामाबादमा आयोजित १९ औं सार्क सम्मेलनमा सहभागी हुन अस्वीकार गरेको थियो । भारतले भारतपाक सीमा नजिकको भारतीय सैनिक अखडामा सन् २०१६ मा भएको आतंकवादी हमलामा पाकिस्तानको संग्लग्नता रहेको आरोप लगाउँदै आएको छ । भारतसँग सार्कका अन्य राष्ट्र बंगलादेश, श्रीलंका, भुटान, माल्दिभ्स र अफगानिस्तानले पनि क्षेत्रीय शान्तिमा असर परेको भन्दै सम्मेलनमा सहभागी नहुने जानकारी अध्यक्ष राष्ट्र नेपालमार्फत् पाकिस्तानलाई दिएका थिए । आतंकवाद र वार्ता सँगसँगै नजाने बताएको भारतले पाकिस्तानसँग गत महिना २६ र २७ गते चीनमा आयोजित संघाई सहयोग संगठनमा पहिलो पटक पूर्ण सदस्यका रूपमा सहभागी भएको थियो । उसले सार्क सम्मेलनमा कुनै चासो देखाएको छैन । अन्तर्राष्ट्रिय मामिला जानकार केशव भट्टराई पाकिस्तानबिना सार्क क्षेत्रको सम्भावना नभएको हुँदा भारतले बहुपक्षीय प्राविधिक तथा आर्थिक सहयोगका लागि बंगालको खाडी (बिमस्टेक) लाई सार्कको विकल्पमा अघि सारेको बताए । उनले भने, भारतले सार्कबाट पाकिस्तानलाई अलग्याउन नसकिने देखेर सार्कको विकल्पमा बिमस्टेक अघि सारेको प्रष्टै भएकाले भारतको इच्छा नहुन्जेल सार्क सम्मेलनको आयोजना निश्चित हुन कठिन छ । नेपालले यही भदौ १४ र १५ गते बिमस्टेकको चौथो सम्मेलन काठमाडौंमा आयोजना गर्दै छ । सम्मेलनमा सार्कका पाकिस्तान, अफगानिस्तान र माल्दिभ्सबाहेक बाँकी ५ राष्ट्रसहित थाइल्यान्ड र म्यान्मार सदस्य छन् । केही समयअघि परराष्ट्र मन्त्रालयमा आयोजित पत्रकार सम्मेलनमा परराष्ट्रमन्त्री प्रदीप ज्ञवालीले सार्कको विकल्पमा अन्य संगठनलाई लिन नसकिने बताएका थिए ।"
संसदमा नियम निलम्बनको आवश्यकता किन ?,"काठमाडौं : सरकारले समय अभावको कारण देखाउँदै संसदमा फास्ट ट्र्याकबाट विधेयकहरू पारित गर्न थालेको छ। असार १५ गतेयता मात्रै पनि तीन वटा विधेयक सरकारले फास्ट ट्र्याक विधिबाट पारित गरेको छ। संसद्को कार्यसञ्चालन नियमावलीका कतिपय धारा निलम्बन गर्दै सरकारले बेपत्ता छनबिन, सत्य निरूपण तथा मेलमिलाप आयोग (पहिलो संशोधन) विधेयक, राष्ट्रियसभा गठनसम्बन्धी प्रतिस्थापन विधेयक र संघीय संसद्का महासचिव, प्रतिनिधिसभाका सचिव तथा राष्ट्रियसभाका सचिवको पारि श्रमिक, सेवाको सर्त र सुविधा सम्बन्धमा व्यवस्था गर्न बनेको विधेयक पारित गरेको छ। संसद् आफैंले पारित गरेको संसद्को कार्यसञ्चालन नियमावलीका केही धारालाई निलम्बन गर्दै छोटो विधिबाट विधेयकहरू संघीय संसद्को बैठकबाट पारित हुन थालेका हुन्। सोमबार मात्रै पनि बेपत्ता छानबिन, सत्य निरूपण तथा मेलमिलाप आयोग (पहिलो संशोधन) विधेयक२०७५ तीन पटक छुट्टाछुट्टै समयमा बैठक बसी प्रतिनिधिसभाले पारित गरेको छ। प्रतिपक्षी कांग्रेसलगायत अन्य साना दलका सांसदको असहमति हुँदाहुँदै सरकारले नियम निलम्बनको विधिबाट ती विधेयक पारित गरेको हो। अझै केही विधेयक त्यसरी नै पारित गर्ने तयारीमा सरकार छ। कतिपय विधेयक निर्धारित समयभित्रै पारित गरिसक्नुपर्ने बाध्यात्मक अवस्थामा सरकार रहेकाले नियम निलम्बन गरेर विधेयक पारित गर्नुपर्ने अवस्था आएको कानुनमन्त्री शेरबहादुर तामाङले बताए। समय अभावका कारण फास्ट ट्र्याक विधिबाट विधेयक पारित गर्नुपर्ने अवस्था आएको हो, उनले भने, यो समयको बाध्यातमक चापलाई सांसदले पनि बुझ्नुभएकै छ। कतिपय प्रतिस्थापन विधेयक संसद् सुरु भएको ६० दिनभित्र पारित गरिसक्नुपर्ने संवैधानिक व्यवस्थाका कारण सरकार चापमा छ। समयमै विधेयक संसद्मा दर्ता नगरेका कारण सरकारलाई अहिले समयको बाध्यात्मक चाप परेको हो। त्यही क्रममा उसले अहिले संसद्को कार्यासञ्चालन नियमावलीका धारा निलम्बनको अस्त्र प्रयोग गर्दैै विधेयक पारित गर्ने शैली अपनाएको हो। कतिपय विधेयक निर्धारित समयभित्रै पारित गरिसक्नुपर्ने बाध्यात्मक अवस्थामा सरकार रहेकाले नियम निलम्बन गरी विधेयक पारित गर्नुपर्ने अवस्था आएको हो। शेरबहादुर तामाङ, कानुनमन्त्री सरकारले समयमा बिल संसद्मा ल्याउन नसक्नु सरकारको कमजोरी हो, समय घर्केपछि हतारो गर्ने र विधेयक संसद्मा ल्याउन खोज्ने काम प्रजातान्त्रिक हुँदै होइन। सरकारको यस्तो रबैयाप्रति हाम्रो विरोध हो, नेपाल मजदुर किसान पार्टीका सांसद प्रेम सुवालले भने, नियम निलम्बन प्रजातन्त्र होइन, सरकारलाई समयमै विधेयक ल्याउने पर्याप्त समय थियो। तर प्रजातान्त्रिक काम सरकारले गरेन, अहिले नियम निलम्बनको प्रस्ताव ल्याएर विधेयक पारित गर्ने काम गरिरहेको छ। यसको हामी विरोध गछौं। कुनै पनि विधेयक दर्ता भएर संसद्मा प्रस्तुत भएको ७२ घण्टाभित्र सासंदलाई संशोधन राख्ने समय दिनुपर्ने संसद् नियमावलीको व्यवस्था छ। तर पछिल्ला विधेयक सरकारले एकै दिन संसद्मा प्रस्ताव गर्ने र नियम निलम्बन गर्दै सोही दिन पारित गर्ने रणनीति अवलम्बन गर्न थालेको छ। नियमित प्रक्रियामा संसद् चलिरहेका बेला सरकारले समयमै बिल प्रस्तुत नगरी समय घर्केपछि मात्रै ल्याउने कुराले संसद्का अधिकारमाथिको कुठाराघात भएको पूर्वसभामुख दमननाथ ढुंगानाको भनाइ छ। यस्तो प्रक्रियालाई साधारण अवस्थाका रूपमा लिन नसकिने उनले बताए। सिमयसीमाभित्र ल्याउनुपर्ने विधेयक सरकारले ल्याउन नसक्दा नियम निलम्बन गरी पारित गर्ने हुन्छ। विधेयकहरूमाथि सरकारले सांसदलाई नै अध्ययनको समय नदिने, सझुाव राख्ने अधिकार कुण्ठित गर्ने काम गर्दा कतिपय विधेयक संविधानसँग समेत बाझिन पुग्ने हुँदा यसले संविधान कार्यान्वयनमै जटिलता निम्त्याउन सक्न छ, ढुंगानाले भने। संसद्ले पारित गर्ने बिल धेरै महत्वका हुन्छन्। संविधानले कुन दिशा लिन्छ भन्ने संसद्ले पारित गर्ने कानुनमा भर पर्छ। कानुन संविधानअनुसार हुनुपर्छ। सांसदले अध्ययन गर्ने, हेर्ने, आफ्ना सुझाव राख्ने अधिकार पाउनुपर्छ, उनले भने, तर विधेयकमाथि सांसदलाई सहभागी हुने अधिकारबाट वञ्चित गरिँदै जाने कुराले असाधारण अवस्था देखाउँछ। यसरी बनेका कानुन संविधानसँग बाझिन सक्छन्। यसमा सचेत हुन जरुरी छ। सरकारका मन्त्रीहरू समय छँदा उद्घाटन र घुमफिरमै रमाइरने भएकाले समयमै संसद्मा विधेयक आउन नसकेको नेकपाकै सांसद रामनारयण बिडारीले बताए। यसरी पटकपटक संसद्लाई समयमै बिल पारित गर्न नसकेको दोष थोपर्न सरकारले पाउँदैन, उनले भने। संविधान जारी गर्ने बेला प्रमुख दलले संसद्मा नियम निलम्बन गरेर अबदेखि विधेयक नल्याउने प्रतिबद्धता जनाएका थिए। तर आफ्नै प्रतिबद्धता लत्याउँदै सरकारले अहिले विधेयकहरू संसद्मा ल्याइरहेको छ। यी विधेयक आए फास्ट ट्र्याकबाट  राष्ट्रियसभा गठनसम्बन्धी प्रतिस्थापन विधेयक  संसद्का महासचिव, प्रतिनिधिसभाका सचिव तथा राष्ट्रियसभाका सचिवको पारि श्रमिक विधेयक  बेपत्ता छानबिन, सत्य निरूपण तथा मेलमिलाप आयोग (पहिलो संशोधन) विधेयक  राष्ट्रिय चिकित्सा शिक्षा विधेयक फास्ट ट्र्याकबाटै पारित गर्ने तयारी"
बाबुरामले उपसचिवलाई के के पढाए ?,"काठमाडौं : पूर्वप्रधानमन्त्री एवम् नयाँ शक्तिका संयोजक बाबुराम भट्टराईले संघीय संसद सचिवालयका उपसचिवलाई विकास र समृद्धिको विषयमा प्रशिक्षण दिएका छन्। मंगलबार बाबुरामले न्याय सेवा तालिम केन्द्रमा नेपालको विकास र समृद्धिको विषयमा उपसचिवलाई प्रशिक्षण दिएका हुन्। बाबुरामले नेपालको विकास र समृद्धिको मार्गचित्र शीर्षकमा कार्यपत्र तयार पारेर उपसचिवलाई प्रशिक्षण दिएका हुन्। उनले मुलतः १० बुँदामा आफ्नो प्रस्तुति अटाएका छन्। विकास र समृद्धिको अवधारणाबाट प्रशिक्षण सुरु गरेका बाबुरामले समृद्ध नेपाल हाम्रै पालामा सम्भव भएको कुरालाई जोड दिँदै प्रशिक्षणको अन्त्य गरेका छन्। के पढाए त ? बाबुरामले १० शीर्षकमा नेपालको समृद्धि कसरी भन्ने विषयमा प्रशिक्षण दिएका हुन्। नेपालको अल्प विकासका कारक तत्व, विकासको मोडेल, नेपाल अर्थतन्त्रको विद्यमान समस्या, समृद्धिको मापक र लक्ष्य, राजनीतिक सुधार, आर्थिक नीतिगत र संस्थागत सुधार, क्षेत्रगत विकास नीतिको दिशा, संघीयताको सफल कार्यान्वयन र समावेसी विकासजस्ता शीर्षकमा प्रशिक्षण दिएका हुन्। बाबुरामको जोड आर्थिक समृद्धिमा देखिन्छ।"

शीर्षक,विवरण
"नीति तथा कार्यक्रम जेठ १, बजेट १५ मा","काठमाडौं : राष्ट्रपति विद्यादेवी भण्डारीले सरकारको नीति तथा कार्यक्रम जेठ १ गते संसद्मा पेस गर्ने भएकी छन्। बजेट अधिवेशन वैशाख २३ बाट सुरु हुँदै छ। संसद् सचिवालयले नीति तथा कार्यक्रम र बजेटका लागि कार्यतालिका बनाएको हो। जेठ १५ गते बजेट सार्वजनिक गर्नुपर्ने संवैधानिक व्यवस्था छ। संसद् सचिवालय स्रोतका अनुसार राष्ट्रपतिले जेठ १ मा सम्बोधनमार्फत सरकारको नीति तथा कार्यक्रम प्रस्तुत गरेपछि प्रिबजेट छलफल गर्ने कार्यतालिका बनाइएको छ। बजेटका सिद्धान्त र प्राथमिकतामाथि संसद्मा प्रिबजेट छलफल हुन्छ। मन्त्रिपरिषद्को शुक्रबार बसेको बैठकले वैशाख २३ गते अधिवेशन आह्वानका लागि राष्ट्रपतिसमक्ष सिफारिस गरेको हो। सरकारको सिफारिसमा राष्ट्रपतिबाट संसद् अधिवेशन बोलाउने संवैधानिक व्यवस्था छ। बजेट अधिवेशन भए पनि संविधान कार्यान्वयनसम्बन्धी दर्जनौं विधेयक अबको अधिवेशनबाट पारित गर्नुपर्ने हुन्छ। अघिल्लो अधिवेशनले अनुमोदन गरिसकेका तीन अध्यादेशलाई सरकारले पुनः अध्यादेशमार्फत निरन्तरता दिएका कारण ती अध्यादेशलाई प्रतिस्थापन गर्ने विधेयक पारित गर्नुपर्ने अवस्था छ। मौलिक हकसम्बन्धी दर्जनौं कानुन बनाउनुपर्ने भएकाले मस्यौदाका काम धमाधम भइरहेको कानुनमन्त्री शेरबहादुर तामाङले जानकारी दिए। मौलिक हकसम्बन्धी कानुन तीन वर्षभित्र बनाइसक्नुपर्ने व्यवस्थाका कारण अबको अधिवेशनले पर्याप्त काम गर्नुपर्ने अवस्था छ, मन्त्री तामाङले भने। नियमावली अपूरै अधिवेशन नजिकिँदै गए पनि प्रतिनिधिसभा र राष्ट्रियसभा निमायवलीले भने अन्तिम रूप पाउन सकेका छैनन्। प्रतिनिधिसभा नियमावलीमा फौजदारी अभियोगमा तीन वर्ष बढी सजायको माग गरिएका मुद्दा लागेका सांसदको पद स्वतः निलम्बन हुने कि नहुने भन्नेमा विवाद यथावत् छ। अधिवेशन नजिकिँदै गए पनि प्रतिनिधिसभा र राष्ट्रियसभा निमायवलीले भने अन्तिम रूप पाउन सकेका छैनन्। ०६३ र ०७० को संसद् नियमावलीविपरीत कांग्रेस र मधेसकेन्द्रित दल फौजदारी अभियोग लाग्दैमा सांसदको पद निलम्बन गर्न नहुने अडानमा छन्। नियमावली मस्यौदा समितिका सभापति कृष्णभक्त पोखरेलले कांग्रेस र मधेसकेन्द्रित दलसँग अनौपचारिक छलफल भइरहेकाले केही दिनभित्रै नियमावली टुंगोमा पुग्ने बताउँछन्। आगामी अधिवेशनको पहिलो दिन नै नियमावली प्रस्तुत गर्ने गरी काम भइरहेको छ, पोखरेलले भने। लोगो परिवर्तन गर्न माग संविधानसभा सदस्यलाई राष्ट्रिय झण्डा र देशको नाम नभएको लोगो वितरण गरिएको भन्दै कांग्रेसका पूर्वसांसद रामहरि खतिवडाले आपत्ति जनाएका छन्। सभामुख कृष्णबहादुर महरालाई शुक्रबार ज्ञापनपत्र बुझाउँदै खतिवडाले तत्काल लोगो परिवर्तन गरी राष्ट्रिय झण्डा र देशको नाम लोगोमा राख्न सभामुखसँग माग गरे। संविधान बनाएका सांसदलाई दिइएको लोगोमा न देशको झण्डा छ, न नेपाल भन्ने शब्द छ, खतिवडाले भने, एनजीओआईएनजीओ को हो कि संसद्को भन्ने छुट्याउन गाह्रो भयो। रूपान्तरित संसद्ले संविधानसभाका सांसदका लागि विशिष्ट लोगो बनाउने निर्णय गरेको थियो। तर, सचिवालयले हचुवाका भरमा लोगो बनाएको भन्दै संविधानसभाका सदस्यले असन्तुष्टि जनाउँदै आएका छन्।"
के के भयो कांग्रेसको एक महिना लामो बैठकमा ?,"देउवामाथि खनिए नेता काठमाडौँ: प्रमुख प्रतिपक्षी दल नेपाली कांग्रेस केन्द्रीय समितिको महिना दिनसम्म चलेको बैठक शनिबार सकिँदैछ । चैत ९ गतेदेखि सुरु यो बैठक ३६ दिनसम्म चलेको थियो । मंसिरमा भएको निर्वाचनमा नराम्ररी पराजित भएपछि पहिलो पटक बसेको यो बैठकमा सबै नेताको आलोचनाको तारो बनेका छन् सभापति शेरबहादुर देउवा । ३६ दिनसम्म चलेको चलेको बैठकमा के के भयो त ? स्थानीय तथा संघीय निर्वाचनको समीक्षा गर्न बसेको यो बैठक लामो समय चल्यो । तर पनि यो बैठकमा सभापति देउवाको आलोचना बाहेक कांग्रेस अन्य ठोस निचोड र उपलब्धी गर्न सकेन । बैठकमै हिलो छ्यापाछ्याप संघीय निर्वाचन सकिएको पाँच महिनापछि भएको बैठकले निर्वाचनमा पराजय बेहोर्नुको ठोस कारण पत्ता लगाएर कांग्रेसलाई नयाँ गति अगाडि अहम भूमिका खेल्ने आशा आमकार्यकर्ता गरेका थिए । तर कार्यकर्ता जब निराश भए तब नेताहरु एक अर्काबीच बैठकमै हिलो छ्यापाछ्यापमा र पाखुरा सुर्कासुर्कीमा लागे । धेरै नेताहरुले निर्वाचनमा पराजयको कारण सभापति देउवाको गलत रवैया भएको टिप्पणी समेत गरे । सबैभन्दा रोचक पक्ष भनेको १३ औँ महाधिवेशनमा देउवालाई सभापतिका लागि समर्थन गरेका कुलबहादुर गुरुङले त्यो निर्णय आफूले फिर्ता लिएको समेत घोषणा गरे । हारको दोषी देउवा ? निर्वाचनमा भएको पराजयको समीक्षा भन्दा बैठक आरोप प्रत्यारोप र दोषारोपणमै सीमित भएको छ । गुटगुटबीच आलोचना मात्रै होइन व्यक्ति व्यक्तिका आलोचना समेत भएका छन् । देउवा पक्षले पौडेल पक्षको आलोचना गरेको भने पौडेल र सिटौला पक्षले देउवा तथा उनको नेतृत्व प्रति आक्रोश पोखेका छन् । देउवा पक्षका नेताले हारको कारण वाम गठबन्धन नै प्रमुख भएको बताए भने अन्यले नेतृत्व र देउवाको अक्षमतालाई हारको प्रमुख कारण ठहर्याए । उनीहरुले देउवाकै काराण स्थानीय तथा संघीय निर्वाचनमा हार बेहोरेको पनि आरोप लगाए । बैठकमा हारको कारणबारे मिहिन र गम्भीर समीक्षा नभएको युवा नेताहरुले आरोप लगाएका छन् । सभापति देउवा विधानसम्मत नचलेको पौडेल र सिटौला पक्षको आरोप छ । भातृ संगठन लथालिङ्ग हुनु र पदाधिकारी चयन हुन नसक्नुको प्रमुख कारण देउवाको अक्षमता नै भएको उनीहरुको आरोप छ । 'प्रतिपक्षको भूमिका समेत कांग्रेसले सशक्त रुपमा निर्वाह गर्न सकेको छैन । पराजय पछि कांग्रेस अझ शिथिल हुँदै गएको छ', नेता शेखर कोइरालाले बैठकमा भनेका थिए, 'हँसिया हथौडामा भोट हाल्न लगाएदेखि कार्यकर्तामा उत्साह हराएको छ । कार्यकर्ताको उत्साह बढाउने कुनै कार्यक्रम समेत कांग्रेसले ल्याउन सकेको छैन ।' महाधिवेशन भएको २ वर्ष भइसक्दा समेत उपसभापति, महामन्त्री र सहमहान्त्रीको मनोनयन गर्न नसकेका देउवामाथि पौडेल र सिटौला दुवै गुटका नेता खन्निएका छन् । निर्वाचनमा नमिठो पराजयपछि देशव्यापी पुनर्जागरण अभियान थालेका युवा नेता विश्वप्रकाश शर्मालाई प्रवक्ता बनाएर थन्क्याउने काममा मात्रै वर्तमान नेतृत्वले गरेको आरोप पनि देउवामाथि लागेको छ । प्रवक्ता बनेसँगै पुनर्जागरण अभियान ओझेलमा परेको भन्दै अन्य युवा नेताले चिन्ता जनाएका छन् । पदाधिकारी चयन अलपत्र कांग्रेसको यही बैठकमा पदाधिकारी चयन हुने आकलन गरिएको थियो । तर देउवा र पौडल पक्षबीच भागबण्डा नमिल्दा पदाधिकारीको समेत चयन हुन सकेको छैन । अहिले देउवा पक्षमै पदाधिकारीको लागि मारामार छ । देउवा पक्षकै पदाधिकारीका आंकाक्षीहरु एकअर्कामा आरोप प्रत्यारोपमा लागेका छन् । उपसभापतिका दाबेदार रहेको गोपालमान श्रेष्ठ अर्का दाबेदार विमलेन्द्र निधिमाथि खनिएका छन् । दुवै उपसभापतिका आंकाक्षी हुन् । गृहमन्त्री रहँदा निधिको कृयाकलापले निर्वाचनमा कांग्रेसलाई क्षति पुगेको श्रेष्ठको आरोप छ । देउवासँग निधि भन्दा आफुलाई साखै लेखाउन श्रेष्ठले आफ्नै गुटका निधिमाथि आक्रोश पोख्न पछि परेनन् । गच्छदाको पाँच घण्टा फोरम लोकतान्त्रिक छाडेर कांग्रेसमा फर्किएका विजयकुमार गच्छदारले समेत आफ्नो भूमिका खोजेका छन् । उनले बैठकमा भनेका छन्, आफ्नै घर सम्झिएर फर्किएँ, जिम्मेवारी दिनु पर्यो।उनी पनि उपभापतिका दाबेदार हुन् । गच्छदार कांग्रेसमा फर्किँदै उनलाई उपसभापति दिने चर्चा थियो । तर उनी पनि अहिले करिब जिम्मेवारीबिहीन भएर थन्किएका छन् । त्यहीकारण उनले देउवासँग सम्मानजनक भूमिका खोजिरहेका छन् । केन्द्रीय समिति बैठकमा गच्छदारले बिहीबार र शुक्रबार मात्रै करिब ५ घण्टासम्म बोलेका छन् । रामचन्द्रको आक्रोश उता बैठकमा नेता रामचन्द्र पौडेलले देउवाविरुद्ध कडा रुपमा प्रस्तुत हुँदै हारको जिम्मा लिन दबाब दिएका छन् । मंसिरको चुनावमा पराजित भएपछि समस्यामा परेका पौडेलले आफ्नो गुटलाई बलियो बनाउन खोजे पनि देउवामाथि दबाब दिन नसकिरहेका बेला बैठकमा उनी कडारुपमा प्रस्तु भएका हुन् । कांग्रेस कमजोर हुनुमा देउवा नै दोषी रहेको निचोड रामचन्द्रले निकालेका छन् । चार पटक प्रधानमन्त्री भएका देउवाको भन्दा कांग्रेस र आमजनतामा गणेशमानसिंहको सम्मान रहेको भन्दै उनले देउवाको कडा आलोचना गरे । पौडेलले देउवाप्रति आक्रमक हुँदै भनेका थि, 'तपाईँ ४ पटक प्रधानमन्त्री बन्नुभयो, पार्टी र देशका लागि के के गर्नु भयो ?' उनले विधान विपरित गठन भएको केन्द्रीय कार्यसम्पादन समिति र संसदीय समितिबारे चाँडो निर्णय हुनुपर्ने र महासमिति बैठक जेठ मसान्तसम्म गर्नुपर्ने प्रस्ताव राखे । बैठकमा पौडेलले पेस गरेको लिखित पत्रको देउवा पक्षले आलोचना गरेपछि उनी अझ कडा रुपमा प्रस्तुत भएका हुन् । कुलबहादुर झन् आक्रोशित अर्का वरिष्ठ नेता कुलबहादुर गुरुङले त बैठकमा देउवालाई १३ औँ दिएको समर्थन फिर्ताको लिएको समेत घोषणा गरे। उनले महाधिवेशनमा देउवालाई दिएको समर्थन र प्रस्ताव पनि दु:खपूर्वक फिर्ता लिएको घोषणा गरे । गुरुङ १३ औँ महाधिवेशनमा सभापतिका उम्मेदवार देउवाका समर्थक थिए । सिटौला पनि खन्निए पछिल्लो समय देउवाले वास्ता गर्न छाडेपछि अर्का नेता कृष्णप्रसाद सिटौला पनि देउवाविरुद्ध खनिएका छन् । बैठकमा संस्थापन पक्ष सभापति देउवा र नेतृत्वको बचाउमा लागेको अवस्थामा पौडेलसिटौला पक्ष भने विरोधमा उत्रिँदै कडारुपमा प्रस्तुत भए । युवाको छुट्टै माग बैठकमा नेताहरु गगन थापा, चन्द भण्डारी, प्रदीप पौडेल र गुरुराज घिमिरे लगायतका युवाले अर्ली महाधिवेशनको प्रस्ताव गरेका थिए । वर्तमान नेतृत्व असफल भएको भन्दै उनीहरुले अर्ली महाधिवेशनको प्रस्ताव गरेका हुन् । उनीहरुले कांग्रेस निर्वाचनको समीक्षा र कार्यदिशाबारेमा अवधारण प्रस्तुत गरे । तर उनीहरुको अवधारणप्रति न संस्थापन पक्ष नै गम्भीर देखियो न पौडेल पक्ष नै । २०७४ मंसिर १० र २१ गते भएको प्रतिनिधि सभा र प्रदेश सभाको निर्वाचनका कांग्रेस नराम्रोसँग पराजित भएको थियो । पराजयसँगै केन्द्रीय र प्रदेश सरकारबाट पनि कांग्रेसले कम्तिमा ५ वर्षका लागि हात धुनुपरेको छ ।"
विवादमा अनुसन्धान विभाग,"काठमाडौं : गोप्य सूचना तथा जानकारी संकलन गर्ने निकाय राष्ट्रिय अनुसन्धान विभाग कुन मन्त्रालयमातहत राख्ने सत्तारुढ दल एमालेमाओवादीभित्रै विवाद देखिएको छ। गृह मन्त्रालयमातहत रहँदै आएको विभागसहित सम्पत्ति शुद्धीकरण र राजस्व अनुसन्धान विभाग सरकारले प्रधानमन्त्री कार्यालयमातहत राख्ने निर्णय फागुन तेस्रो साता गरेको थियो। त्यही बेलादेखि माओवादीले अनुसन्धान विभाग आफ्ना पार्टीका रामबहादुर थापाले नेतृत्व गर्दै आएको गृह मन्त्रालयबाट झिकेर प्रधानमन्त्री कार्यालयअन्तर्गत राखेकामा प्रधानमन्त्रीसँग प्रत्यक्षअप्रत्यक्ष असन्तुष्टि राख्दै आएको थियो। तर, शनिबार भने प्रधानमन्त्री केपी ओली, गृहमन्त्री थापासहित माओवादी अध्यक्ष पुष्पकमल दाहाल र गृहसचिव प्रेमकुमार राईबीचको छलफलमा माओवादीले अनुसन्धानलाई गृहमातहत नै फर्काउन प्रधानमन्त्रीसँग आग्रह गरेको छ। गृह स्रोतका अनुसार अनुसन्धान प्रधानमन्त्री कार्यालयमातहत राख्दा गृह कमजोर बन्ने र देशको सुरक्षा स्थितिको सूचना गृहमै नहुने अवस्था आएको भन्दै गृहमन्त्री थापाले प्रधानमन्त्रीसँग निर्णय सच्याउन आग्रह गरेका थिए। १४ फागुनमा प्रधानमन्त्रीले माओवादीका मन्त्री सहभागी गराई सरकार विस्तार गर्दा माओवादीबाट थापा गृहमन्त्री नियुक्त भएका थिए। थापा गृहमन्त्री भएको दुई दिनपछि बसेको मन्त्रिपरिषद् बैठकमा अनुसन्धान प्रधानमन्त्रीमातहत राख्ने निर्णय भएको जानकारी गराइएको थियो। त्यसबेला पनि गृहमन्त्री थापाले पर्याप्त छलफल हुनुपर्ने भन्दै असन्तुष्टि पोखेका थिए। गृह र अनुसन्धानसँग समेत पर्याप्त छलफल नगरी अनुसन्धान प्रधानमन्त्री कार्यालयमातहत लैजाने निर्णय गरिएकामा थापाको असन्तुष्टि थियो। प्रधानमन्त्रीले अनुसन्धानलाई प्रधानमन्त्रीमातहत ल्याउँदा नेपाल विशेष सेवा ऐन २०४२ संशोधन गर्न बनेको ऐन २०७४ को प्रावधानसमेत ख्याल नगरिएको माओवादीको भनाइ छ। ऐनमा सेवा सुविधा कार्य सञ्चालन गर्न गृह मन्त्रालयअन्तर्गत राष्ट्रिय अनुसन्धान विभाग स्थापना हुने उल्लेख छ। ऐनमा अनुसन्धान गृहअन्तर्गत हुने भन्ने छ, ऐनको प्रावधान क्याबिनेटले मात्र फेर्न मिल्दैन, प्रधानमन्त्रीमातहत लैजाने भए पनि ऐन संशोधन गरेर लैजानुपर्ने गृहमन्त्रीको धारणा छ, गृहस्रोतले भन्यो। शनिबारको छलफलमा दाहालले समेत यो विषयमा गम्भीर भएर सोच्न धारणा व्यक्त गरेका थिए। गृहसचिव राईले प्रधानमन्त्री, माओवादी अध्यक्ष दाहाल, गृहमन्त्रीसहित सुरक्षासम्बन्धी विषयमा छलफल भएको बताए पनि अन्य विषयमा बताउन चाहेनन्। छलफल भएको हो। सुरक्षासम्बन्धी निरन्तर हुने छलफलअन्तर्गत नै शनिबार पनि छलफल भयो, गृहसचिव राईले भने पनि प्रस्ट विवरण खोल्न चाहेनन्। गृहमन्त्री थापाले प्रधानमन्त्री ओलीसँगको भेटमा पटकपटक निर्णयमा पुनर्विचार गर्नुपर्ने तर्क गर्दै आएका थिए भने पार्टी अध्यक्ष दाहालसँग पनि प्रधानमन्त्रीसँग यसबारे कुरा गरिदिन आग्रह गर्दै आएका थिए। त्यसैअनुसार शनिबार बालुवाटारमा छलफल भएको थियो। प्रधानमन्त्रीले भने यस विषयमा अनुसन्धानसहित सबै पक्षसँग परामर्श गरी उपयुक्त निर्णय लिन सकिने जवाफ दिएको स्रोत बताउँछ। विश्वभर आन्तरिक सुरक्षा संयन्त्र गृहअन्तर्गत नै राखिने र बाह्य गुप्तचरी संयन्त्र भने प्रधानमन्त्री वा राष्ट्रपतिअन्तर्गत राखिएका उदाहरण माओवादी नेतृत्वले ओलीसँगको छलफलमा राखेका थिए। गृहमन्त्री, गृहसचिवसहित राष्ट्रिय सुरक्षाका सबै प्रमुख निकायको सुरक्षा ब्रिफिङमा अनुसन्धानबाट झाराटार्ने ब्रिफिङ हुन थालेपछि शनिबार यो विषय उठेको हो। अनुसन्धान प्रधानमन्त्रीमातहत लैजाँदा गृहमा सूचना नै नआउने रहेछ भन्दै गृहले गुनासो पोख्दै आएको थियो। गृहले अहिले प्रदेशस्तरमा चलाएको सुरक्षा गोष्ठीको रिपोर्टिङसम्बन्धमा पनि बैठकमा छलफल भएको थियो। अहिले प्रदेशस्तरीय सुरक्षा गोष्ठी भइरहेको छ। सातै प्रदेशमा गरिने सुरक्षा गोष्ठीको पहिलो चरणमा १२ वैशाखमा प्रदेश २ को बारा र वैशाख १४ मा प्रदेश ५ को रुपन्देहीमा सुरक्षा गोष्ठी भइसकेको छ। १८ वैशाखमा प्रदेश ३ को हेटौंडामा सुरक्षा गोष्ठी हुनेछ। बाँकी प्रदेशमा भने दोस्रो चरणमा गोष्ठी गर्ने तयारी छ।"
"देउवाले हारको जिम्मेवारी लिन मानेनन्, कांग्रेस बैठक बस्नै सकेन","काठमाडौँ: सभापति शेरबहादुर देउवाले निर्वाचनमा पराजयको जिम्मेवारी लिन अस्वीकार गरेपछि नेपाली कांग्रेसको जारी केन्द्रीय समितिको बैठक शनिबार बस्न सकेन । पार्टीको हारको जिम्मेवारी कसले लिने भन्नेबारे विवाद चर्किएपछि नेपाली कांग्रेस केन्द्रीय कार्यसमितिको औपचारिक बैठक शनिबार बस्न नसकेको हो । एक महिनादेखि जारी बैठकमा सभापति देउवाको रवैयाका कारण चुनावमा हार्नुपरेको बताउँदै त्यसको जिम्मेवारी र दोष सभापति देउवाले लिनुपर्ने बताएका थिए । बिहान ९ बजेका लागि बोलाइएको बैठक पार्टीको आन्तरिक तयारी भन्दै राति ८ बजेसम्म पनि बस्न नसकेको हो । केन्द्रीय समितिको अनौपचारिक बैठक जारी रहेको अवस्थामा बैठकका क्रममा उठेका विषयवस्तुलाई सम्बोधन गर्नेबारे शीर्ष नेता परामर्शमा जुटेका छन् । पार्टीका आन्तरिक विषयको सम्बोधन र आगामी कार्यक्रम तय गर्नका लागि केन्द्रीय समितिको अनौपचारिक बैठक बसिरहेको कांग्रेस प्रवक्ता विश्वप्रकाश शर्माले बताएका छन् । शनिबारको बैठकमा महामन्त्री शशांक कोइरालाले चुनावी समीक्षा र आगामी कार्यक्रमसहित लिखित प्रस्ताव पेश गर्ने र सभापति शेरबहादुर देउवाले जवाफ दिएपछि बैठक सक्ने कांग्रेसको तयारी थियो । चुनावी समीक्षाका लागि यही ९ गतदेखि शुरु भएको केन्द्रीय समिति बैठकमा सभापति देउवा र वरिष्ठ नेता रामचन्द्र पौडेल पक्षधर नेताबीच चुनावी हार र नेतृत्वबारे जुहारी चल्दै आएको छ । युवा नेता गगन थापा, प्रदीप पौडेलसहितका युवा नेताले चुनावी हारको जिम्मा सभापतिले लिनुपर्ने धारणा बाहिर ल्याएका छन् । अर्कातिर देउवा पक्षका नेताहरुले नेतृत्वको बचाउ गर्दै हारको जिम्मेवारी सबैले लिनुपर्ने बताएका छन् । पढ्नुस्: के के भयो कांग्रेसको एक महिना लामो बैठकमा ?"
"कसैले जनयुद्धको नक्कल नगरे हुन्छ, अब सम्भव छैनः प्रचण्ड","काठमाडौँः नेकपा माओवादी केन्द्रका अध्यक्ष प्रचण्डले क्रान्तिको नक्कल गरेर केही नहुने बताएका छन् । दाहालले अब देश विकासमा सबै लाग्नुपर्ने उल्लेख गरेका छन् । शनिवार अपरान्ह निवास खुमलटारमा सिन्धुपाल्चोकबाट पार्टी प्रवेश गर्ने नेत्रविक्रम चन्द विप्लव समूहका नेता कार्यकर्तालाई स्वागत गर्दै दाहाले यसो भनेका हुन् । हाम्रै जनयुद्धको नक्कल गर्छु भनेर कसैले गरे त्यो सम्भव हुन सक्दैन । २०२५ वर्षको सन्दर्भ र अहिलेको सन्दर्भ फरक छ, दाहालले विप्लव तर्फ लक्षित गर्दैै भने, माओवादी क्रान्तिकारी आन्दोलनलाई नयाँ शिराबाट माथि उठाउने वातावरण तयार बन्दै गएको छ, अब सबै गोलद्ध हुनुपर्छ । संघीय लोकतान्त्रिक गणतन्त्र स्थापनाका लागि रगत पसिना बगाउनेकै नेतृत्वमा कम्युनिष्ट एकता हुनुपर्ने पनि उनले बताएका छन् । जसले बाली लगायो, उसैले थन्काउन पाउने नै वैज्ञानिक कुरा हो, उनले भने, दुईचार दिन समय लिए पनि एमालेमाओवादी केन्द्रबीचको एकता अन्ततः भएरै छोड्छ । शान्ति सम्झौतामा हस्ताक्षर गरेका बेला माओवादी सिंगो पार्टी हुँदा नै देशमा एउटै कम्युनिष्ट केन्द्र बनाउने बिषयमा छलफल भएको दाहालले स्मरण गरे । त्यतिखेर केही साथीहरुले उपलब्धीलाई पचाउन सकेनन् र उनीहरुलाई बचाउन पनि सकिएन, दाहालले भने, पहिलो संविधान सभामा ठूलो बनेको हाम्रो पार्टीलाई बचाउन सकेको भए संविधान पनि समयमै बनाउन सकिन्थ्यो । यो भन्दा राम्रो संविधान बनाउन सकिन्थ्यो । तर सफल भइएन । हाम्रा विरोधीले माओवादी आन्दोलनलाई टुक्रा टुक्रा बनाउन सफल भए । माओवादीलाई फुटाएर परिवर्तनका मुद्दालाई लावारिस बनाउने खतरा पैदा भएको थियो, उनले अगाडि भने, अब सबै छरिएर रहेका माओवादीहरु ढिलोचाँडो मूल पार्टीमा फर्कने छन् । उक्त कार्यक्रममा विप्लव समुहका सिन्धुपाल्चोक जिल्लाका इन्चार्ज र सेक्रेटरीसहित दुई दर्जनभन्दा बढि नेता तथा कार्यकर्ता नेकपा माओवादी केन्द्रमा प्रवेश गरेका थिए । उनीहरुले विप्लव नेतृत्वको नेकपाले जनहित र राष्ट्रहितमा काम गर्नुको साटो पूर्वाग्रही मानसिकताका साथ ध्वंशतर्फमात्र अगाडि बढेर अपराधिक क्रियाकलापलाई समेत क्रान्तिकारी कामको जामा पहिर्याएर अगाडि बढ्ने बाटो समातेको बताएका थिए ।"
विप्लवको उर्दीः निजी विद्यालय जनपरिषदमा दर्ता गर्नू,बिर्तामोडः नेत्रविक्रम चन्द्र विप्लव नेतृत्वको नेपाल कम्युनिस्ट पार्टीले झापाका निजी विद्यालयलाई जनपरिषद्मा दर्ता गर्न उर्दीसहितको पत्र काट्न थालेको छ । नेपाल कम्युनिस्ट पार्टीको समानन्तर सरकार जनपरिषद् नेपाल नाममा यो पार्टीले प्याब्सनमा आबद्ध विद्यालयलाई पत्रचार गरेको हो । शुक्रबार जिल्ला प्याब्सन झापाका अध्यक्ष कोषराज प्याकुरेलललाई समेत पत्र पठाउँदै झापाका निजी विद्यालयहरुको विवरणसहित १५ दिन भित्र जनपरिषदको कार्यालयमा आउन भनिएको छ । पत्रमा लिम्बुवान स्वायत्त प्रदेशको झापा जिल्ला जनपरिषद् प्रमुख सुमनसिंह पौडेलले हस्ताक्षर गरेका छन् । पत्रमा यदि समयभित्र दर्ता नगरिएमा जनपरिषदको नियम बमोजिम हुने उल्लेख गरिएको छ । जनपरिषद्को नियम र कार्यालय रहेको स्थानबारे केही खुलाइएको छैन ।
'हारको जिम्मा सभापतिले लिनपर्छ',"काठमाडौं : कांग्रेस वरिष्ठ नेता रामचन्द्र पौडेलले चुनावमा भएको हारको जिम्मा पार्टी सभापति शेरबहादुर देउवाले लिनुपर्ने जिकिर गरेका छन् । केन्द्रीय कार्यसमितिको जारी बैठकमा देउवा पक्षधर नेताहरूले गलत संस्कार देखाएको भन्दै पौडेलको आलोचना गरेपछि पौडेलले आफ्नो बचाउ गर्दै देउवालाई हारको जिम्मेवारी लिन दबाब दिएका हुन् । कांग्रेस हारेकै हो, नेतृत्वले जिम्मा लिनुपर्छ, पौडेलले शुक्रबार बैठकमा भनेका थिए, मेरो भागमा परेको जिम्मा म लिन्छु । देउवा पक्षधर नेताहरूले हारको जिम्मा वरिष्ठ नेता पौडेलले पनि लिनुपर्ने भन्दै देउवाको बचाउ गरेका थिए । तर, पौडेलले मूल नेतृत्व देउवाको भएकाले नैतिक रूपमा देउवाले नै जिम्मा लिनुपर्ने तर्क गरेका थिए । कम्युनिस्ट गठबन्धनका कारण मात्र हामीले चुनाव हारेका होइनौं, पौडेलले भने, हाम्रो कार्यशैलीका कारण हार बेहोरेका हौं । संविधानसभाबाट संविधान बनाउने बेला कांग्रेस रक्षात्मक हुनुले पनि चुनावमा कांग्रेस समर्थकहरू खुल्न नसकेको पौडेलको तर्क थियो । प्रधानमन्त्री बन्दैमा मात्र जनताले कसैलाई पनि स्वीकार नगर्ने तर्क पौडेलको थियो । गणेशमानजी एक पटक पनि प्रधानमन्त्री बन्नु भएन, तर तपाईं (शेरबहादुर) कति पटक प्रधानमन्त्री बनुभयो, पौडेलले भनेका थिए, आज जनताले तपाईंलाई पुज्छन् कि गणेशमानजीलाई ? सत्तामा रहँदा पार्टी नेतृत्वले लोकप्रिय काम गर्न नसकेको र विधानअनुरूप सरकार सञ्चालन हुन नसकेको पौडेलको आरोप थियो । विगतमा पार्टी सभापति देउवाले नै एक व्यक्ति एक पदको कुरा गरे पनि आफू नेतृत्वमा आएपछि त्यसलाई ठाडै कुल्चेको पौडेलको आरोप थियो । त्यस्तै बैठकमा पार्टी एकीकरणको बेला आफूसँग भएको सहमतिलाई लागु गर्न नेता विजय गच्छदारले माग गरेका थिए । चुनावअघि कांग्रेससँग पार्टी एकता गरेका गच्छदारले आफूलाई उपसभापति पद र फोरम लोकतान्त्रिकका १५ देखि २० जनासम्मलाई केन्द्रीय कार्यसमितिमा ल्याउनुपर्ने माग गरेका थिए । ३० असोजमा कांग्रेसमा फर्केका गच्छदारलाई सभापति देउवाले संसदीय दलको उपनेता बनाएका छन् भने पार्टीको बैठकमा उनलाई विशेष आमन्त्रित सदस्यको रूपमा सहभागी गराइँदै आएको छ । ९ चैतदेखि सुरु भएको कांग्रेसको केन्द्रीय कार्यसमिति बैठक शनिबार सकिँदै छ । चैत १६ मा कांग्रेस नेता खुमबहादुर खड्काको निधन भएपछि स्थगित बैठक ९ वैशाखदेखि पुनः सुरु भएको थियो । आइतबारदेखि सुरु भएको बैठकमा शुक्रबार नेताहरू विजय गच्छदार र वरिष्ठ नेता रामचन्द्र पौडेलले बोलेपछि शनिबार बिहान ९ बजे पुनः बस्ने गरी स्थगित भएको छ । शनिबार बस्ने बैठकमा महामन्त्री शशांक कोइरालाले आफ्नो धारणा राख्दै निर्णयहरू पेस गर्ने कार्यतालिका बनाइएको प्रवक्ता विश्वप्रकाश शर्माले जानकारी दिए । सभापति देउवाले बैठकमा उठेका प्रश्नको जवाफ दिँदै बैठक सकिनेछ । सभापतिको तर्फबाट बैठकमा महामन्त्री कोइरालाले पेस गर्ने निर्णयमा असन्तुष्टि नआओस् भन्नका लागि सभापति देउवाले पौडेल पक्षलाई समेत त्यसमा समेटेका छन् । निर्णय माइन्युट गर्न सभापति देउवातर्फबाट प्रवक्ता शर्मा र वरिष्ठ नेता पौडेलको तर्फबाट नेता नवीन्द्रराज जोशीलाई सदस्यमा राखिएको छ । महासमिति भेलाको मिति, जिल्ला सभापतिको भेला, विधान मस्यौदा समिति र पार्टीले निर्वाचनमा बेहोरेको हारको सम्बन्धमा जारी बैठकको निर्णयका रूपमा ल्याउने कांग्रेसको तयारी छ । देउवा पक्ष साउन १५ भित्र महासमिति भेलाको मिति तय गर्ने मनस्थितिमा छ भने पौडेल पक्षले वैशाखभित्र जिल्ला सभापतिको भेला गरेर जेठभित्रै महासमिति भेला गर्ने पक्षमा छ ।"
बजेटमा सर्वसम्मति,"जनकपुरधाम : प्रदेश २ को सरकारले सदनमा प्रस्तुत गरेको विनियोजन विधेयक सर्वसम्मतिले पारित भएको छ । आर्थिक मामिला तथा योजनामन्त्री विजय यादवले यो विधेयकअन्तर्गत १ अर्ब २ करोड ५ लाखको बजेट सदनमा प्रस्तुत गरेका थिए । कांग्रेसका प्रदेशसभा सदस्य शिवचन्द्र चौधरीले मन्त्रालयहरूको खर्चका लागि विविध शीर्षकमा छुट्याइएको ८९ लाख ६६ हजार बजेटमा ६ सय कटौतीको माग गर्दै संशोधन प्रस्ताव दर्ता गराएका थिए । संशोधन प्रस्तावमा भूमि व्यवस्था तथा कृषि मन्त्रालयको विविध खर्च ६ लाखमध्ये सय, भौतिक पूर्वाधार मन्त्रालयको ६ लाखमध्ये सय, सामाजिक विकास मन्त्रालयको ८ लाख ६६ हजारमध्ये सय, आर्थिक मामिला तथा योजना मन्त्रालयको ५० लाखमध्ये सय, आन्तरिक मामिला तथा कानुन मन्त्रालयको ९ लाख ५० हजारमध्ये सय र उद्योग, पर्यटन, वन तथा वातावरण मन्त्रालयको ९ लाख ५० हजारमध्ये सय रुपैयाँ गरी जम्मा ६ सय कटौती गर्न संशोधन दर्ता गराएका थिए । उनले सातै प्रदेशलाई एकै प्रकारको बजेट दिइएका कारण त्यसप्रति आपत्ति जनाउँदै संशोधन प्रस्ताव दर्ता गराएको बताए । भने, प्रदेशहरूको जनसंख्या वा अवस्थालाई ध्यानमा नराखी एकनासको बजेट दिनु सही होइन । उनले उठाएको प्रश्नमाथि जवाफ दिँदै अर्थमन्त्री यादवले देशमा राजनीतिक संक्रमणको अन्त्य भए पनि आर्थिक संक्रमण व्याप्त रहेको सुनाउँदै त्यसकै उदाहरणका रूपमा यो बजेट पनि रहेको बताए । हामीले यसलाई संघीय अभ्यासका रूपमा लिनुपर्छ, उनले भने, सरकारको पूर्ण बजेट आएपछि प्रदेशले पनि आर्थिक रूपमा सबल भएको बजेट ल्याउनेछ । अर्थमन्त्रीको आग्रहमा चौधरीले संशोधन प्रस्ताव फिर्ता लिएका थिए । त्यसपछि सदनबाट विनियोजन विधेयक सर्वसम्मतिले पारित भएको हो । आन्तरिक मामिला तथा कानुनमन्त्री ज्ञानेन्द्र यादवले प्रदेश सार्वजनिक लिखत प्रमाणीकरण विधेयक दर्ता गराएका छन् । यो विधेयकमाथि संशोधन दर्ताको समय दिँदै सभामुखले सदनको बैठक शनिबारसम्मका लागि स्थगन गरेका छन् ।"
प्रतिपक्षको दाबी गर्दै कांग्रेसले गर्यो सदनमा अवरोध,"जनकपुरधाम: प्रतिपक्षमा दाबी गर्दै नेपाली कांग्रेसका प्रदेशसभा सदस्यहरुले सदनको बैठक अवरुद्ध गरेका छन् । शनिबार बसेको प्रदेश सभाको २२ औं बैठक कार्यसूचीमा प्रवेश गर्नु पूर्वनै कांग्रेसका सांसदहरु टेबल ठोक्दै उभिएका थिए । सभामुख सरोज यादवले आफ्नो कुरा राख्न कांग्रेस संसदीय दलका नेता रामसरोज यादवलाई अनुमति दिए । यादवले प्रतिपक्षमा कुन दल बस्ने भन्ने विषयमा हालसम्म निर्णय नगरिएको प्रति आपत्ति जनाए । यादवले भने, साढे दुई महिनादेखि सदन चलेको छ । तर, प्रतिपक्षी दलको टुंगो लाग्न सकेको छैन । कार्यव्यवस्था तथा परामर्श समितिको बैठकमा प्रतिपक्षको विषयमा टुंगो लगाउने अधिकार सर्वसम्मतिले सभामुखलाई दिइएको थियो । चैत ११ गते नै बसेको बैठकमा भएको निर्णय अनुसार पाँच दिन भित्र सभामुखले प्रतिपक्षमा कुन दल बस्नेबारे निर्णय गरेर सदनमा जानकारी गराउनुपर्ने थियो, यादवले भने, तर, निर्णयको एक महिना भन्दा बढि भइसके पनि प्रतिपक्षका विषयमा निश्कर्ष निस्कन नसक्नु निन्दनीय हो । यस प्रदेशमा सरकारलाई समर्थन गरिसकेको नेकपा एमालेले पनि सदनमा प्रतिपक्षको दाबप् गरेपछि एकातर्फ समर्थन र अर्कोतर्फ प्रतिपक्ष ताक्ने क्रियाकलाप उचित नरहेको नेता यादवको भनाई थियो । बिनाप्रतिपक्ष सरकार सञ्चालन भइरहेकाले यस विषयलाई समयमै टुंगो लगाउन यादवले सभामुखलाई अनुरोध गरे । यस विषयको टुंगो नलागेसम्म सदनको कारवाही अघि बढ्न नदिने भन्दै कांग्रेसका सांसदहरु यथास्थान उभिए । सांसदहरुलाई दुईपटक सम्म बस्न अनुरोध गर्दा पनि नमानेपछि सभामुखले बैठक स्थगित गरे । शनिबारको बैठकमा मुख्यमन्त्री लालबाबु राउतले प्रदेश सभाका पदाधिकारी तथा सदस्यहरुको पारिश्रमिक तथा सुविधा सम्बन्धमा व्यवस्था गर्न बनेको विधेयक र मुख्यमन्त्री तथा मन्त्रीहरुको पारिश्रमिक सुविधा सम्बन्धमा व्यवस्था गर्न बनेको विधेयक प्रस्तुत गर्ने कार्यसूची थियो । सदनको आगामी बैठक विहीबारसम्मका लागि स्थगित गरिएको छ ।"
विप्लवलाई धक्का: जिल्ला ईन्चार्जसहित २५ जना प्रचण्डतिर,"काठमाडौँ: नेत्रविक्रम चन्द विप्लव नेतृत्वको नेपाल कम्युनिस्ट पार्टीलाई ठुलो धक्का लागेको छ। नेकपा सिन्धुपाल्चोकका जिल्ला ईन्चार्ज र सेक्रेटरीसहित २५ जना शनिबारदेखि नेकपा माओवादी केन्द्रमा प्रवेश गरेका छन् । विप्लवका सिन्धुपाल्चोक जिल्ला ईन्चार्ज चिरण तामाङ 'हिमाल' र जिल्ला सेक्रेटरी कमल माझीसहित २५ जना शनिबार पुष्पकमल दाहाल प्रचण्डको निवास खुमलटारमा पुगेर माओवादी केन्द्रमा प्रवेश गरेका हुन् । उनीहरुले विप्लवले क्रान्तिका कुरा गरेर पार्टीलाई अपराध र ध्वंशको बाटोलमा लगेको आरोपसहित विज्ञप्ति पनि निकालेका छन् । 'हामी आवद्ध विप्लव नेतृत्वको नेकपाले जनहित र राष्ट्रहितमा काम गर्नुको साटो पूर्वाग्रही मानसिकताका साथ ध्वंश तर्फमात्र अगाडि बढेन कतिपय सामाजिक अपराधिक क्रियाकलापजन्य घटनाहरुलाई समेत क्रान्तिकारी कामको जामा पहिर्याएर अगाडि बढ्ने बाटो समात्न पुग्यो', उनीहरुले निकालेको विज्ञप्तिमा भनिएको छ, 'क्रान्तिको अतृप्त भोकको पछाडि दौडेर गन्तब्यहीन यात्रामा लाग्नु भएका सबै कमरेडहरुलाई समेत समाजवादी राष्ट्र निर्माणको यस महाअभियानमा सामेल हुन आब्हान गर्दछौं ।' विज्ञप्तिको पूर्ण पाठ नेपाल कम्युनिष्ट पार्टी, सिन्धुपाल्चोक प्रेस विज्ञप्ति २००६ सालमा स्थापित नेपाल कम्युनिष्ट पार्टी २०१९ सालबाट विभाजित हुन थाल्यो र यसले नेपालको कम्युनिष्ट आन्दोलनमा विभिन्न धारमा विभाजित भयोे । त्यसैक्रममा २०५२ साल फागुन १ गते तत्कालिन नेकपा (माओवादी)को नेतृत्वमा जनयुद्धको सुरुवात भए पश्चात माओवादी कम्युनिष्टहरु प्रति जनताको व्यापक ध्रुबीकरण सुरु भयो । २०६२०६३ मा अर्को धारको कम्युनिष्ट पार्टी नेकपा एमाले सहित सात राजनीतिक दलसँगको सहकार्यमा जनयुद्ध र जनआन्दोलनको समायोजन गरी नेपालको राजनीतिक क्रान्ति सफलतामा परिणत भयो । तर त्यसलाई संस्थागत गर्दै निरन्तर क्रान्तिको दिशामा अगाडि बढाउन नेतृत्व गर्नुपर्ने तत्कालिन एकीकृत नेकपा (माओवादी) विभिन्न धारमा विभाजन हुन थाल्यो । त्यसैक्रममा २०६९ सालमा मोहन वैद्यको नेतृत्वमा विभाजित भएपछि २०७१ सालमा मोहन वैद्यबाट समेत नेत्र बिक्रम चन्दको नेतृत्वमा पार्टी विभाजन भई नेकपा गठन भयो । हामी त्यही पार्टीमा रहेर विभिन्न संघर्षमा सहभागी भयौं । कम्युनिष्ट शक्ति विभाजनको उदेक लाग्दो घटनाक्रम चलिरहेको सन्दर्भमा २०७४ सालको प्रदेश र प्रतिनिधि सभाको निर्वाचन पूर्व नेकपा (माओवादी केन्द्र) जनयुद्धको धार र नेकपा एमाले शान्तिपूर्ण संघर्षका धारका साथ अगाडि बढिरहेका देशका दुई ठूला मूलधारमा कम्युनिष्ट पार्टीहरु विकसित समृद्ध र समाजवादी राष्ट्र निर्माणको उद्देश्यसहित नेपालमा एउटै कम्युनिष्ट पार्टी निर्माणको उद्घोषका साथ अगाडि बढे पश्चात कम्युनिष्टको नाममा विभिन्न पार्टी खोलेर बस्नुको औचित्य समाप्त भएको छ । अर्कातिर हामी आवद्ध विप्लव नेतृत्वको नेकपाले जनहित र राष्ट्रहितमा काम गर्नुको साटो पूर्वाग्रही मानसिकताका साथ ध्वंश तर्फमात्र अगाडि बढेन कतिपय सामाजिक अपराधिक क्रियाकलापजन्य घटनाहरुलाई समेत क्रान्तिकारी कामको जामा पहिर्याएर अगाडि बढ्ने बाटो समात्न पुग्यो । हामी पूर्वाग्रहीयुक्त मानसिकताबाट ग्रसित नेतृत्वको क्रान्तिकारी नाराबाट होइन सुस्पष्ट बिचार र दृष्टिकोणसहित जनयुद्ध र शान्ति प्रक्रियाको समेत सफल नेतृत्व कमरेड प्रचण्डको एउटै कम्युनिष्ट पार्टी निर्माण गरी समाजवादी नेपाल निर्माण गर्ने महाअभियानमा साथ दिन उपयुक्त ठानी नेकपा नेत्रबिक्रम चन्द विप्लव नेतृत्वको पार्टी परित्याग गरी कमरेड प्रचण्ड नेतृत्वको नेकपा (माओवादी केन्द्र)मा प्रवेश गर्ने निर्णय गरेका छौं । क्रान्तिको अतृप्त भोकको पछाडि दौडेर गन्तब्यहीन यात्रामा लाग्नु भएका सबै कमरेडहरुलाई समेत समाजवादी राष्ट्र निर्माणको यस महाअभियानमा सामेल हुन आब्हान गर्दछौं । १५ बैशाख, २०७५"
"गाउँ चम्किए, सदरमुकाम खस्किए","टीआर लिम्बूतेह्रथुम प्रदीपचन्द्र राईभोजपुर सीताराम गुरागाईंताप्लेजुङ तोयानाथ भट्टराईइलाम एक वर्ष अघिसम्म तेह्रथुम छथर गाउँपालिका हमरजुङका हेम पाक्साँवा विभिन्न काम लिएर पटकपटक सदरमुकाम म्याङलुङ पुग्ने गर्थे। स्थानीय सडक उपभोक्ता समितिको अध्यक्ष रहेका पाक्साँवा योजना सम्झौतादेखि प्राविधिक योजनालगायत विभिन्न चरण पार गर्दै कामको भुक्तानी लिइन्जेलसम्म कम्तीमा १२ पटकसम्म सदरमुकाम धाउँथे। तर, स्थानीय तह अधिकारसम्पन्न भएपछि भने उनलाई हाइसञ्चो भएको छ। भन्छन्, सदरमुकाममा आउँदा कहिले काम पूरा होला, कति दिन बस्नुपर्ने हो भन्ने सधैंको पिरलो हुन्थ्यो अहिले मुक्त भइयो। तेह्रथुमका छथर र आठराईलगायत ठाउँबाट काम विशेषले सदरमुकाम आउँदा बासै बस्नुपर्ने स्थानीयकै कारण म्याङलुङमा सधंै भीडभाड हुने गरेको थियो। सदरमुकाममा रहेका होेटलहरू पनि खचाखच हुन्थे। तर, अहिले परिस्थिति ठ्याक्कै उल्टो भएको छ। स्थानीय सरकार गठनसँगै स्थानीय तहका केन्द्र रहेका गाउँमा चहलपहल छ। सदरमुकाम भने सुनसान प्रायः बनेका छन्। संघीयताको कार्यान्वयनसँगै स्थानीय तहमा धेरै अधिकार गएर स्थानीय सरकार गठन भएको छ। यसको प्रभाव सदरमुकाममा देखिन थालेको म्याङलुङ बजारका व्यापारी रुपक सुवेदीले बताए। एक वर्षअघि दैनिक २० देखि ५० हजार रुपैयाँसम्मको कपडा बिक्री हुन्थ्यो, हिजोआज त स्वात्तै घट्यो। कर्मचारी र सेवाग्राहीसमेत गाउँकेन्द्रित हुँदा सदरमुकामको बजारलाई असर पुगेको उद्योग वाणिज्य संघ तेह्रथुमका पूर्वअध्यक्ष महेन्द्र काफ्लेले बताए। भने, तहमै सबै सेवा पाइने भएपछि सदरमुकामको माग खस्केको छ। कृषि, शिक्षा, स्वास्थ्य, पशु, खानेपानी, सिँचाइ, महिला, घरेलु तथा साना उद्योगको सेवा र बैंकिङ कारोबार स्थानीय तहमा हुन थालेपछि सदरमुकाम सुनसान भएको अनुभव काफ्लेले सुनाए। त्यसैगरी भोजपुर सदरमुकामवासीको अनुभव पनि यस्तै छ। दुई नगरपालिका र सात गाउँपालिका रहेको भोजपुर सदरमुकामको चहलपहल दिनानुदिन घटदै गएको छ। जिल्लाकेन्द्रित अधिकार स्थानीय तहमा गएसँगै सर्वसाधारणको आवतजावतमा पनि कमी हुन थालेको छ। भोटेपसलस्थित हार्डवेयर व्यावसायी अर्जुन राईले सदरमुकामको चहलपहल २५ प्रतिशतसम्म घटेको बताउँदै भने, हाम्रो व्यापारमा पनि निकै कमी आएको छ। सदरमुकामका होटल व्यवसायमा पनि असर पुगेको छ। तहमा अधिकार केन्द्रित भएपछि कर्मचारी, सर्वसाधरणको सदरमुकाम आउने संख्या घटेको देउरालीका होटल सञ्चालक तितप्रसाद राईले बताए। उनले भने, स्थानीय तहको सरकार बनेपछि गाउँगाउँमा सरकारी कार्यालय पुगेका छन्। बजार विस्तार भएको छ। यता आउनुपर्ने कारण नै सकिएको छ। हाम्रो व्यापार पनि खुम्चिएको छ। मासिक २०२५ जना कर्मचारीलाई प्रतिव्यक्ति ६ हजार रुपैयाँका दरले खाना खुवाइरहेका अर्का होटल व्यावसायी पुस्कर तिम्सिनाले स्थानीय तहको संरचनासँगै कर्मचारी सबै गाउँ गएपछि व्यवसाय कसरी चलाउने भन्ने चिन्ताले सताउन थालेको सुनाए। निजामती कर्मचारी गाउँतहमा विषयगत कार्यालयमा गएपछि कतिपयले व्यवसाय नै परिवर्तन गरेका छन्। होटेल, खाद्य सामग्री व्यापार र घरबहालबाट उपार्जन हुने आम्दानीको स्रोत प्रतिदिन घट्न थालेको बताउँदै बीचबजार डाडाँगाउँका सफल सेन्चुरीले भने,स्थानीय तहको चुनाव अघिभन्दा चुनावपछि अझ धेरै गतिविधि गाउँकेन्द्रित भएकाले पनि सदरमुकामको चहलपहल धेरै घटेको हो। जिल्ला तहमा हुने अधिकार स्थानीय तहमा गएपछि सदरमुकाममा बस्दै आएका सर्वसाधारण गाउँ फर्कने मनस्थितिमा पुगेका पौवादुङ्मा गाउँपालिकाका केशव ढकालले सुनाए। उनका अनुसार गाउँतहमा विषयगत सरकारी कार्यालय पुगेसँगै सदरमुकाम धाउने ग्रामीण भेगका मानिसको आवतजावतमा पनि कमी आएको छ। बसाइँ सर्ने रोकिए तराई झर्ने योजनासहित पाथीभरा याङ्वरक गाउँपालिका२ का थेचम्बुका वीरबहादुर भट्टराईले दुई वर्षअघि पाँच लाखमा घरजग्गा बेचे। त्यसपछि उनी परिवारसहित झापा बसाइँ सर्ने सुरसार गर्दै थिए। केही दिनपछि संघीयता कार्यान्वयन भयो र थेचम्बुलाई गाउँपालिकाको केन्द्र तोकियो। अब उनलाई जन्मथलो छाड्न मन लागेन। एक महिनाअघि आफैंले बेचेको जग्गा पुनः किन्न खोज्दा ११ लाख दाम गरियो। अहिले भट्टराईको परिवार बसाइँ नसरी सोही ठाउँमा एउटा घर बन्धकी लगाएर व्यवसाय गरी बसेको छ। फक्ताङलुङ गाउँपालिकाले केन्द्र तापेथोकमा आवासका लागि घर नपाएपछि अध्यक्ष सरोज लिम्बू जीर्ण घर मर्मत गरी भाडामा बसिरहेका छन्। गाउँपालिका कार्यालयका लागि थप दुई कच्ची घर मर्मत गरी काम चलाइएको छ। मुलुक संघीय संरचनामा गइसकेपछि गाउँघरको महत्व पनि बढेको छ, उनले भने, हाम्रोजस्तो धेरै स्थानीय तहले जीर्ण संरचना मर्मत गरेर काम चलाइरहेका छन्। स्थानीय चुनावपछिको चहलपहलले गाउँमा उमंग छाएको आठराई त्रिवेणी गाउँपालिका प्रमुख विश्वनाथ सिटौला बताउँछन्। भारतसँग सीमा जोडिएको सिदिङ्वा गाउँपालिका जिल्लाको सबैभन्दा दुर्गम मानिन्थ्यो। यो क्षेत्रका नागरिकलाई सदरमुकाम पुग्न तीन दिनसम्म लाग्थ्यो। सडक, बिजुलीजस्ता विकासमा पूर्वधार नपुगेको हुँदा धेरै मानिस बसाइँ सरेर सदरमुकाम तथा तराई झर्थे। तर, अहिले गाउँबाटै सबै काम हुन थालेपछि भने गाउँमा चहलपहल बढेको गाउँपालिका उपप्रमुख जीवन ताम्लिङले बताए। पहिले सबै काम सदरमुकाममा मात्रै हुन्थ्यो, ताम्लिङ भन्छन्, सानो काम पर्दा पनि ठूलो रकम र समय खर्चेर जिल्ला जानुपथ्र्यो, अहिले स्थानीय तहबाटै सबै काम हुने भएकाले सबैको जमघट यतै हुन्छ। गाउँपालिकाको केन्द्र बनेपछि जनप्रतिनिधि, कर्मचारी, संघसंस्थालगायतको उपस्थितिले व्यापारसमेत फस्टाएको छ। बाहिरका मानिसले घरसमेत बनाउन थालेपछि मिक्वाखोला गाउँपालिका केन्द्र साँवाका लोकेन्द्र थुलङले यो वर्षदेखि बोर्डिङ स्कुलसमेत सञ्चालन गरेका छन्। गाउँपालिकामा चलहपहल बढेका बेला जिल्ला सदरमुकाम भने सुनसान छ। सदरमुकाम फुङलिङमा कपडा पसल सञ्चालन गर्दै आएका लीलानाथ पौडेल भन्छन्, एक वर्षयता बजारमा मानिसको चहलपहल आधाले घटिसकेको छ। फुङलिङकै माथिल्लो रोडमा किराना पसल चलाउने हर्कमाया लिम्बूले पनि व्यापारमा पनि कमी आउन थालेको बताइन्। जनप्रतिनिधि चुनिएसँगै सदरमुकाममा रहेका साविक गाविस सचिव सबै गाउँ फर्किए। सचिवमार्फत गराउनुपर्ने सामान्य कामका लागि पनि सदरमुकाममा लाग्ने सेवाग्राहीको भीड सबै गाउँ फर्कियो। सदरमुकाममा अल्मलिएर बस्ने राजनीतिक नेता कार्यकर्ता प्रायःजसो गाउँ फर्किए। दलका जिल्ला कार्यालय सुनसान छन्। यसअघि सदरमुकाममा बसेर फिल्डमा कमै देखिने कर्मचारी गाउँ तथा नगरपालिकासँगै वडास्तरमै पुग्न थालेका छन्। अहिले सबै विषयगत कार्यालयसमेत खारेज भई गाउँ जाने तरखरमा छन्। सदरमुकामको घट्दो चहलपहलका कारण चिया पसलदेखि होटल, किराना पसल, स्टेसनरी, होटलजस्ता व्यवसाय गर्नेहरू प्रत्यक्ष मारमा परेका उद्योग वाणिज्य संघका उपाध्यक्ष नारायण थापा बनाउँछन्। तरकारी, दाल, चिनी, चामललगायत दैनिक उपभोग्य वस्तु र अन्य निर्माण सामग्री खपत पनि घटेको थापाको भनाइ छ। गाउँबाट आएर नागरिकले सदरमुकाममा ठूलो लगानी गरेका छन्, थापा भन्छन्, यति ठूलो लगानी भएको सदरमुकामको भविष्यबारे पनि सरकारले सोच्नुपर्छ। लामो समयदेखि सदरमुकाममा व्यापार व्यवसाय गर्दै आएकाले बजार छाड्ने क्रम बढेको उनको भनाइ छ। घट्यो व्यापार सधैं चहलपहल हुने इलाम सदरमुकाको पुरानो जिल्ला विकास समितिमा खासै सेवाग्राही आउँदैनन्। नाम परिवर्तन भएर जिल्ला समन्वय समिति बनेपछि सेवाग्राहीको चाप नै छैन। विकास निर्माणका सबै काम स्थानीय तहबाटै भएपछि इलाम सदरमुकामको व्यापार ओरालो लागेको छ। उद्योग वाणिज्य संघ इलामका अध्यक्ष आनन्द कट्टेल भन्छन्, जिल्लास्तरीय काम स्थानीय तहबाट भएपछि दैनिक उपभोग्य बस्तुको बिक्रीसमेत घटेको छ। उपभोक्ता समितिको कामका लागि समेत सदरमुकाम नै धाउनुपर्ने अवस्था हटेको छ। सबै काम गाउँबाटै भएपछि होटलमा आउनेको संख्या पनि घटेको होटल एसोसिएसन इलामका अध्यक्ष देवी पौड्यालले बताए। भने, गाउँबाट आउनेले खाजा नास्ता खाने र एक रात बस्ने गरेका थिए, अहिले आउन छोडेका छन्। सदरमुकाममा चहलपहल घटेपछि स्थानीय तहमा कामको चाप बढ्दै गएको चुलाचुली गाउँपालिका प्रमुख प्रशासकीय अधिकृत छवि खतिवडाले बताए। इलामका गाउँमा रहेको स्थानीय तहमा चहलपहल निकै बढेको सूर्योदय नगरपालिका फिक्कलकी हेममाया प्रधान बताउँछिन्। भन्छिन्, स्थानीय तहका वडाहरूमा पनि सेवाग्राहीको भीड निक्कै बढेको छ। देउमाई नगरपालिका मेयर सूर्य पोखरेलले भने, तहका केन्द्र भएका ठाउँले सदरमुकामकै झल्को दिन थालेका छन्।"

शीर्षक,विवरण
युद्ध होइन समाधान खोजौं,"भारतपाकिस्तानबीच बढ्दो तनावले दक्षिण एसियालाई आक्रान्त बनाएको छ। कस्मिरका स्थानीय थातथलो छाडेर भाग्न थालेका छन्। ७१ वर्षअघि बेलायतीले रोपेको बीउ कस्मिर क्षेत्रका लागि दीर्घरोग बनेको छ। यही क्षेत्रको विषयलाई लिएर पटकपटक भएका लडाइँपछि दुवै देशले निकास निकाल्दै आएका थिए। कस्मिरलाई एकअर्कामा भाग लगाइयो। अनि भनिएको छ, भारत प्रशासित र पाकिस्तान प्रशासित जम्बुकस्मिर। काल्पनिक धर्का अर्थात् लाइन अफ कन्ट्रोल (एलओसी)। त्यही क्षेत्रमा लगातार गोली हानाहानका साथै बमसमेत प्रहार हुन थालेपछि दुवै मुलुकबाट प्रशासित कस्मिर नागरिक थातथलो छाड्न बाध्य भएका हुन्। कतिपय लामो समयदेखि उपयोगमा नआएका बंकरमा गुजारा गर्ने तयारीमा छन्। केही नयाँ बंकर निर्माणमा जुट्दै। इन्टरनेट काटिएको छ, फोन पनि भरपर्दो छैन। बालबालिका, गाईवस्तुसहित आआफ्ना सामान बोकेर सुरक्षित स्थलको खोजीमा हिँडेको हृदयविदारक दृश्य सार्वजनिक भइरहेका छन्। अनि, दुवैतिरका प्रशासनले आआफ्ना नागरिकलाई बंकरको तयारी गर्न भनिरहनुले सर्जिकल स्ट्राइक ले परम्परागत युद्धको रूप लिने त्रास पनि उत्तिकै छ। यतिबेला विश्व शक्ति र उदाउँदा शक्तिहरूले युद्धतिर उन्मुख नगराउन भूमिका खेल्न आवश्यक छ। भारत र पाकिस्तान दुवैले कुनै पनि रूपबाट तनाव बढाउन नचाहने बताउँदै आएका छन्। भारतले आफ्नो जिम्मेवारी बुझेको र संयमपूर्वक काम गर्ने पनि जनाएको छ। भारतको माग पाकिस्तानले संरक्षण दिएको आतंककारीलाई कारबाही गर्न पाउनुपर्ने हो। पाकिस्तानको प्रमाणबिना तुक नहुने जवाफ नै अहिलेको द्वन्द्वको कारण हो। पाकिस्तानस्थित आतंकवादी समूह जैस इ मोहम्मदलाई भारतमा बेलाबेलामा भएका आतंककारी हमलाको आक्रमणको अरोप छ। त्यो समूह कस्मिरलाई भारतबाट अलग पारेर पाकिस्तानमा गाभ्न चाहेको भारतीय बुझाइ छ। दुवै मुलुक कस्मिरलाई स्वतन्त्र छाड्न पनि चाहँदैनन्। भारतीयले आक्रमण गरेपछि आफ्ना सेनाले बाध्यतावश जवाफ दिनुपरेको जिकिर पाकिस्तानी प्रधानमन्त्री इमरान खानको छ। देशवासीका नाममा बुधबार सम्बोधन गर्दै उनले दुवै मुलुकसँग भएका हतियारसहित युद्धमा गए त्यसको परिणाम अकल्पनीय हुने भन्दै लचकताको साथै भारतलाई आफू कम नभएको सन्देश पनि दिए, युद्धका कैयन् आकलन गलत हुन्छन्। लडाइँ अगाडि बढ्दा कुन रूप लिन्छ कसैलाई थाहा हुँदैन। त्यसमा सोच्नुपर्छ। बढ्दै गए, न मेरो, न नरेन्द्र मोदीको नियन्त्रणमा हुनेछ। आतंककारीको कुनै सीमा हुँदैन। यसलाई तह लगाउनैपर्नेमा दुवैको मत मिल्छ। समस्याको जड अविश्वास हो। पाकिस्तानको सहयोग भारतले खोज्ने तर भारत प्रमाण नदिने। पुलवामा आक्रमणपछि भारतलाई अनुसन्धानमा सहयोग गर्छौं भन्दै गर्दा भारतले हमला गरेको धारणा पाकिस्तानको छ। सार्कका यी दुई सदस्यबीचको समस्या समाधान गर्न नेपालले आफ्नो धारणा राख्दै शान्तिपूर्ण वार्तामा बस्न सुझाएको छ। उग्रराष्ट्रवाद भन्दा पनि सकारात्मकतामा सञ्चार क्षेत्रले पनि भूमिका खेल्न जरुरी देखिन्छ। आक्रमण र प्रतिकारले यस क्षेत्रमा युद्धको त्रास बढेको भन्दै नेपालले क्षेत्रीय शान्ति र स्थायित्वमा जोड दिएको छ। युद्धका बादल फटाउन यस क्षेत्रको नेतृत्व गरिरहेको नेपालले संयमता अपनाउन दिएको सन्देश आफैंमा सकारात्मक पहलकदमी हो। लामो समय दुईपक्षीय धम्की र युद्धको त्रासमा रहेको अमेरिका र उत्तरकोरियासमेत वार्ताको टेबुलमा बसेर समाधान खोजिरहेको अवस्थामा एकै क्षेत्रका मुलुक किन वार्तामा नबस्ने ? सार्क सदस्य मात्र होइन, अर्को उदीयमान शक्ति चीनमा द्वन्द्वको असर पर्छ। बाछिटाबाट टाढा रहन सक्दैन। यसलाई ध्यान दिएर साना मुुलुकको प्रयासलाई प्रेरित गर्न सक्नुपर्छ। दुवै आणविक राष्ट्रबीचको यो तनाव संवादमा फर्काउन यस क्षेत्रले मात्र होइन शक्ति मुलुक पनि सक्रिय हुनुपर्छ। सार्कको अध्यक्षको हैसियतमा नेपालले शान्तिका लागि आग्रह गर्ने र विश्वको ध्यान खिच्दै अमेरिकाले यस क्षेत्रमा भूमिका खेल्न अग्रसर होस् भनेझैं भूमिकामा उत्रन सक्नुपर्छ। नेपाल यतिबेला सुझबुझसाथ सक्रिय हुन सके मृतझैं बनेको सार्कले पनि पुनर्जीवन पाउनेछ। राष्ट्रसंघ यस्ता विषयमा चुप लागेर बस्न हुँदैन। दुवै मुलुकलाई शान्तिवार्तामा ल्याएर मात्र हुन्न कस्मिर समस्याको निकास खोज्नुपर्छ।"
सेनाको शक्ति : जमिनदेखि आकाससम्म (फोटोफिचर),"काठमाडौं : हरेक वर्ष महाशिवरात्रिका दिन नेपाली सेनाले आफ्नो स्थापना दिवस मनाउने गर्छ। सैनिक मञ्च टुँडिखेलमा सेनाले निशान प्रदान कवाज, महाशिवरात्रि बढाइँ कवाजका साथै मार्चपास, सैनिकसम्बन्धी विविध कला, नृत्य र सगीतको धुन प्रदर्शनको पूर्वअभ्यास गरिरहेको छ। पूर्वअभ्यासका क्रममा सैनिक हवाई महानिर्देशनालयको हेलिकोप्टरबाट ब्यानर प्रदर्शन र हेलिकोप्टर प्रदर्शन समेत गरेका थिए। सेनाले आफ्नो युद्ध कौशल, हतियार, विभिन्न खेल र सांगीतिकलगायतका कार्यक्रम प्रस्तुतीका लागि पूर्वअभ्यास गरेका सैनिक जनसम्पर्क निर्देशनालयले जनाएको छ। सेनाको पूर्वअभ्यासलाई अन्नपूर्णकर्मी अशोक दुलाल, दीपेन श्रेष्ठ र सरोज बैजूले आफ्नो क्यामरामा कैद गरेका छन्। हेर्नुस्, तस्बिरहरू :"
बालिका दुुलही होइनन्,"काठमाडौं : केहि महिना अघि टोखा नगरपालीकामा कसैले बालविवाह गरेको उजुुरी पर्यो। पोखरा घर भएकी बेहुुली १५ वर्षकी मात्रै थिइन्। नगरपालीकाकी उपमेयर ज्ञानमाया डंगोल र अन्य कर्मचारीले बेहुुला बेहुुलीलाई परिवारका अन्य सदस्यसहित कार्यालयमा बोलाएर सम्झाइ फकाई उनीहरुलाई छुुट्टाटुुट्टै बस्ने सल्लाह गरी घर पठाए। बेहुुली आमाको साथमा पोखरा गइन्, बेहुुला टोखामा रहेको घरमै बस्ने सहमती भयो। बेहुुलीको उमेर पुुगेपछि मात्रै घर आउने भनिएको थियो। उनीहरुलाई नगरपालिकाले बेग्लाबेग्लेै बस्न सल्लाह दिए पनि केटा भने केटी भेट्न पोखरा गैरहने गर्दा रहेछन्। त्यसको केही महिनापछि बेहुुली गर्भवती भएको खबर कार्यालयमा आयो। संगै बस्न पाउने आग्रह उनीहरुको थियो। बालविवाह गरेका जोडीलाई नगरपालिकाले वैधानिकता दिन बाध्य भयो। गल्र्स नट ब्राइड नेपालले आयोजना गरेको अन्तर्क्रिया कार्यक्रममा टोखा नगरपालिकाकी उपमेयर डंगोलले सुुनाएको घटना थियो यो। यो उदाहरण मात्रै हो, बालबिवाहका घटना समाजमा व्याप्त छ। नेपालमा महिला र बालिकाको क्षेत्रमा काम गर्ने १७ वटा संस्थाहरुको संयुुक्त राष्ट्रिय सञ्जालको रुपमा गल्र्स नट ब्राइड नेपालले काम गर्दे आइरहेको छ। संस्थाका केन्द्रीय सदस्य नगेन्द्र रिजालले बालिकाको सानै उमेरमा हुुने विवाहले स्वास्थ्यमा नकारात्मक असर पर्ने हुुँदा बालविवाह रोक्नुुपर्ने बताएका छन्। संस्थाका संयोजक आनन्द तामाङले बालविवाह विश्वव्यापी समस्या भएको र अविकसित देशमा यसको असर डरलाग्दो रुपमा फैलिएको बताए। बालविवाह सम्बन्धी राष्ट्रिय रणनीति २०७२ अनुुसार सरकारको सन् २०३० सम्ममा नेपालमा बालविवाह अन्त्य गर्ने योजना रहेको छ। यो योजनालाई सफल बनाउन पनि समाजमा बालविवाहको असरका सम्बन्धमा जनचेतना जगाउने र प्रभावकारी काम गर्नुुपर्ने देखिन्छ। तर यसका कार्यक्रमहरु शुुरु भैसकेका छैनन्। ७२ वटा स्थानीय तहमा पुुगेर संस्थाले विभिन्न अध्ययन र अनुुसन्धानको काम गरेको जानकारी गराउँदै तामाङले धेरैजसो बालविवाहको कारण गरिबी भएको बताएका छन्। गरिबी र जनचेतनाको अभावले धेरैजसो परिवारले बच्चा पढाउन पनि नसक्ने जानकारी गराउँदै उनले उचित लालनपालन गर्न नसक्ने हँुुदा बालिकाहरु सुुरक्षा खोज्दै वैवाहिक सम्बन्ध गास्नेको संख्या धेरै भएको तथ्याङ्क प्रस्तुुत गरेका थिए। यसका अलावा कार्यक्रममा बोल्ने अधिकांश सहभागीले अहिले युुवापुुस्तामा बढ्दै गएको सामाजिक सञ्जालको प्रयोगले पनि सानै उमेरमा बिहे गर्नेको संख्या बढेको बताएका थिए। नेपालको कानुुनमा १८ वर्षभन्दा कम उमेरमा गरिएको बिहेलाई बालविवाहको रुपमा मानिन्छ। २० वर्षभन्दा कम उमेरमा गरिएको विवाहलाई गैरकानुुनी विवाहको रुपमा मानिन्छ। अहिलेसम्म भएको विवाहको कुुल संख्या मध्ये ७८ प्रतिशत विवाह बालविवाह भएको र अझै पनि ४० प्रतिशत विवाह बालविवाह नै हुुने तथ्याङ पनि कार्यक्रममा जानकारी गराइएको थियो। हरेक आमाबुवामा बालविवाहको असरको बारेमा जानकारी गराइनुुपर्ने र सरकारले विकट र अशिक्षित बस्तिमा यौनशिक्षाको बारेमा प्रभावकारी जनचेतना बढाउनुुपर्नेमा सहभागीले जोड दिए। अहिलेका युुवायुुवतीलाई विद्यालयस्तरको शिक्षमा नै यौन तथा प्रजनन विषयलाई समावेश गराइनुुपर्ने जरुरी भएको अधिकांशको निचोड थियो।"
फलफूलका बोट : आम्दानीका स्रोत,"बैतडी : ३० वर्ष अघिसम्म जिल्लाका दशरथचन्द नगरपालिका किसानलाई परिवार पाल्न निकै धौधौ हुन्थ्यो। उनीहरु परिवार पाल्न भारतकै भर पर्थे। सीमावर्ती भारतीय बजार झुलाघाटमा गएर त्यहाँबाट सामग्री ल्याएर गाउँगाउँमा बिक्रि गरेर परिवार पाल्नुपर्ने बाध्यतामा थिए गुरुखोला बासी। मिहिनेत गरे माटोमा सुन फलाउन सकिन्छ भन्ने उखानलाई पछिल्लो समयमा दशरथचन्द नगरपालिका १ गुरुखोलाका किसानले सार्थक पारेका छन्। लगभग ३० वर्ष अघि सुख्खा फलफूल विकास केन्द्र (तत्कालीन वागवानी विकास केन्द्र) ले फलफूलका बिरुवा उत्पादन गर्ने सीप दिएपछि यहाँका केही किसानहरु व्यवसायिक रुपमै फलफूलका बोटविरुवा उत्पादन कार्यमा लागेका छन्। घरपरिवार पाल्नका लागि भारत जाने उनीहरु अहिले वार्षिक ५ लाखको हाराहारीमा आम्दानी गरिरहेका छन्। दशरथचन्द नगरपालिका वडा नं १ गुरुखोला र सुर्नया गाउँपालिकाको वडा नं २ वासुलिंगमा अहिले २२ ओटा फलफूलका निजी नर्सरी छन्। जिल्लाका यी दुईओटा वडाबाट मात्रै चालु आर्थिक वर्षको अहिलेसम्म डेढ लाख फलफूल विरुवा बिक्रि वितरण भइसकेका सुख्खा फलफूल विकास केन्द्र सतबाँझका प्राविधिक सहायक अर्जुन खड्काले बताए। उनले भने अहिले हिउँदे फलफूलका बिरुवाहरु किसानले बिक्रि गरिरहेका छन्। देशका विभिन्न स्थानबाट फलफूलका बिरुवाको माग भइरहेको छ। सोही माग अनुसार किसानले बिरुवा बिक्रि वितरण गरिरहेका छन्। दशरथचन्द नगरपालिका १ गुरुखोला पालीका देवदत्त भट्टको मायाप्रकाश बहुउद्देश्यीय निजी नर्सरी अहिले १५ रोपनी जमीनमा छ। निजी नर्सरीमा उनले हिउँदे र वर्षे फलफूलका गरी करीब डेढ लाख बोट विरुवा राखेका छन्। उनले भने मैले फलफूलका बोट बिरुवामात्रै बिक्रि गरेर वार्षिक रुपमा ५ लाख बढी कमाउँछु। करीब ६० लाख हाराहारी मूल्यका बोटविरुवा उत्पादन गर्ने लक्ष्य लिएको छु। मेरो नर्सरीमा स्याउ, ओखर, खुर्पानी, आरुबखडा जस्ता हिउँदे फलफूलका बिरुवा छन् भने सुन्तला, जुनार, अमिलो जस्ता वर्षे फलफूलका बोटबिरुवा छन्। यो सिजनमा हिउँदे फलफूलका बिरुवा बिक्रि गरिसकेको छु। देवदत्त जस्तै दशरथचन्द नगरपालिका वडा नं १ गुरुखोला गणेशदत्त भट्ट पनि फलफूलका बिरुवाबाटै वार्षिक ३ लाखको हाराहारीमा कमाउँछन्। उनले भन्े फलफूलका बोटविरुवा उत्पादन गरी बिक्रि गर्नु हामी किसानको गतिलो आम्दानीको श्रोत हो। यता उत्पादन गरेका बोटबिरुवाको सुदूर र मध्यपश्चिमका पहाडी जिल्लाका साथै सुदूरपूर्व र काठमाडौँसम्म बिक्रि हुन्छन्। यो वर्ष हिउँदे फलफूलका बिरुवाको माग धेरै आएको छ। माग अनुसार पूर्ती गर्न सकिने अवस्था छैन। भट्टले अघि थपे मेरो निजी नर्सरी हिउँदे फलफूलका बिरुवा किन्नका लागि बझांगका विभिन्न गाउँपालिकाले माग गरेका छन्। मेरो नर्सरीमा भएका सबै बिरुवा बिक्रि भइसकेका छन्। हर्कले निजी नर्सरीका सञ्चालक जयबहादुर टेरले पनि फलफूलका बिरुवाबाट घरपरिवार चलाउन सजिलो भएको बताए। उनले भने हामीले फलफूलका बोटबिरुवा बिक्रि गरेर वार्षिका ३ लाख बढी कमाइ गर्ने गरेका छौं। यो वर्ष पनि २ लाख बढीको बिरुवा बिक्रि होला भन्ने आशा लिएको छु। राजेन्द्र निजी नर्सरीका सञ्चालक वीरबहादुर टेरले यो सिजनमा ३ लाख बढीका हिउँदे फलफूलका बिरुवा बिक्रि गरेको बताएका छन्। उनले भने मैले नर्सरीबाट वार्षिक ३ लाखदेखि ५ लाखसम्म कमाउने गरेको छु। घरपरिवार पाल्न नर्सरीबाटै आम्दानी भइरहेको छ। फलफूलका बोटविरुवा भएका निजी नर्सरी सुदूरपश्चिमका पहाडी जिल्ला मध्ये बैतडीमा मात्रै रहेको सुख्खा फलफूल विकास केन्द्रका प्राविधिक सहायक अर्जुनबहादुर खड्का बताए। उनले भने सुख्खा फलफूल विकास केन्द्रले स्थानीयलाई तालिम दिएपछि निजी नर्सरीमा किसानको आकर्षण बढेको हो। बैतडीबाट वार्षिक डेढ लाखको हाराहारीमा बोटबिरुवा निर्यात हुने गरेको छ। यसमा निजी नर्सरी सञ्चालकले नै बढी बोट बिरुवा बिक्रि गरिरहेका छन्। फलफूलका बिरुवा उत्पादनमा लागेका किसानलाई तालिम तथा बजारीकरणको लागि सुख्खा फलफूल विकास केन्द्रले पनि सहयोग गरिरहेको सुख्खा फलफूल विकास केन्द्र सतबाँझका निमित्त प्रमुख चन्द्रसिंह ठगुन्नाले बताए। उनले भने सुख्खा फलफूल केन्द्रको पनि आफ्नै नर्सरी छ। त्यो नर्सरीले मात्रै माग धान्न सक्तैन। हामीले निजी नर्सरी सञ्चालकका बोटबिरुवाको बजारीकरणमा सहयोग गर्दै आएका छौं। विंसं २०१९ सालमा सतबाँझमा बागवानी विकास केन्द्र स्थापना भएको हो। त्यसपछि सुख्खा फलफूल विकास केन्द्रको नामले कार्यालयको नाम राखिएपछि किसानलाई फलफूलका नर्सरी बनाउने तालिम दिन सुरु गरिएको हो। फलफूलका नर्सरी बनाउने तालिम पाएदेखि नै आफूहरु नर्सरी निर्माणको कार्यमा लागेको र यसले सफलतासमेत दिएको किसान देवदत्त भट्टले बताए। गुरुखोलाका निजी नर्सरी सञ्चालकले आफ्ना नर्सरीमा बोटविरुवा उमार्नदेखि लिएर काँटछाँट पनि आँफै गर्ने गर्दछन्। यसले गर्दा उनीहरुलाई नर्सरीमा समय बितेको थाहा नै हुँदैन। आफ्नै माटोमा पाखुरी बजाएर आम्दानी गर्न पाउँदा निकै खुशी लाग्ने गरेको राजेन्द्र नर्सरीका सञ्चालक वीरबहादुर टेरले बताए। उनले भने हामीले सञ्चालन गरेको पेशा व्यवसाय युवा समुदायका लागि सिकाइको श्रोत हो। हामीले युवा अवस्थामै फलफूलका बिरुवा उत्पादन गर्न थालेका हौं। गाउँका बेरोजगार युवाहरुले पनि यो पेशा अपनाए आर्थिक उन्नति हुनेमा दुईमत छैन।"
ठूलो परिमाणमा लागुऔषधसहित युवक पक्राउ,राजविराज : ठूलो परिमाणमा लागुऔषध ओसारपसारमा संलग्न भन्दै एकजनालाई सशस्त्र प्रहरी बलले पक्राउ गरेको छ । सप्तरीको बोदे बर्साइन नगरपािलका५ शत्रुघ्न चोकबाट सशस्त्र प्रहरी बलको टोलीले चेकजाँचका क्रममा सोही ठाउँ बस्ने २२ वर्षीय जावेद अलीलाई अवैध लागुऔषधसहित पक्राउ गरेको हो । अलीले बोकेको झोलाबाट सशस्त्र प्रहरीले तीन सय पिस फेनारगन र तीन सय पिस नुफिल नामक अवैध लागुऔषध बरामद गरेको सशस्त्र प्रहरी उपरिक्षक खेम थापाले बताए । अलीलाई जिल्ला प्रहरी कार्यालयमा बुझाइएकोमा शुक्रबार जिल्ला अदालत सप्तरीबाट म्याद थप गरी अनुसन्धान थालिएको जिल्ला प्रहरी कार्यालयले जनाएको छ ।
"सेती किनारमा सदाका लागि सुस्ताए रवीन्द्र, नौ तस्बिर","पोखरा : ताप्लेजुङको फुङ्लिङस्थित सिस्नेभिरमा गत बुधबार भएको हेलिकोप्टर दुर्घटनामा निधन भएका संस्कृति, पर्यटन तथा नागरिक उड्डयनमन्त्री रवीन्द्र अधिकारीको अन्तिम संस्कार पोखराको रामघाटस्थित सेती नदीको किनारमा गरिएको छ। रवीन्द्रको पार्थिव शरीरमा श्रीमति विद्या र छोराले दागबत्ति दिएका छन् । मन्त्री अधिकारीको राजकीय सम्मानका साथ रामघाटमा अन्त्येष्टि गरिएको हो । रामघाटमा मन्त्री अधिकारीको पार्थिव शरीरमा श्रीमती विद्या, छोराहरु विराज र स्वराजले दागबत्ति दिँदै अन्तिम बिदाइ गरे । रामघाट लानुअघि अधिकारीको पार्थिव शरीर अन्तिम श्रद्धाञ्जलीका लागि पोखराकै प्रदर्शनी केन्द्रमा राखिएको थियो । प्रदर्शनी केन्द्रदेखि रामघाटसम्म प्रिय नेतालाई श्रद्धाञ्जली र अन्तिम बिदाइ गर्न हजारौँको संख्यामा नेता, कार्यकर्ता र स्थानीयबासी उर्लिएका थिए । अधिकारीसहित हेलिकप्टर दुर्घटनामा निधन भएका सातैजनाको शव श्रद्धाञ्जलीका शुक्रबार बिहान काठमाडौंको टुँडिखेलमा राखिएको थियो । तीमध्ये चारजनाको पशुपति आर्यघाटमा दाहसंस्कार भइसकेको छ । टुँडिखेलमा श्रद्धाञ्जली दिएपछि नेपाली सेनाको स्काई ट्रकबाट अधिकारीको शव गृहनगर पोखरा पुर्या्इएको थियो । अधिकारी २०७४ मंसिरको प्रतिनिधिसभा निर्वाचनमा कास्की क्षेत्र नम्बर २ बाट विजयी भएका थिए । स्थानीयमाझ लोकप्रिय उनी लगातार तीन पटक विजयी भएका थिए । रामघाट लानुअघि मन्त्री अधिकारीको पार्थिव शरिरमा उपप्रधान तथा रक्षामन्त्री ईश्वर पोखरेल र गण्डकी प्रदेशका मुख्यमन्त्री पृथ्वीसुब्बा गुरुङले राष्ट्रिय झण्डा ओढाएका थिए । त्यसैगरी नेकपा नेता बामदेव गौतम र प्रवक्ता नारायणकाजी श्रेष्ठले पार्टीको झण्डा ओढाएका थिए ।"
"अपडेट : दार्चुलामा जिप दुर्घटना, ११ यात्रुको मृत्यु","दार्चुला : दार्चुलामा शुक्रबार राति भएको एउटा यात्रु जिप दुर्घठनामा कम्तिमा ११ जनाको ज्यान गएको छ । दार्चुलातिंकर सडकखण्डको राताकाठामा जिप दुर्घटना हुदा ११ जनाको मृत्यु भएको हो । दुर्रघटनामा चालक गम्भीर घाइते भएका छन । जिल्ला प्रहरी कार्यालय दार्चुलाका निमित्त प्रमुख प्रहरी निरीक्षक रवीन्द्र कठायतका अनुसार सदरमुकामबाट हिकिलाका लागि छुटेको म १ ज २८० नम्बरको जिप दुहु गाउँपालिका३ राताकाठाको भिरमा खसेको हो । शुक्रबार बेलुकी सवा ८ बजेतिर खसेको जिपमा सवारमध्ये ११ जनाको मृत्यु भएको र चालक दिपकसिंह धामी गम्भीर घाइते अवस्थामा फेला परेका जिल्ला प्रहरी कार्यालयले जनाएको छ ।प्रनि कठायतले तीन महिलाको शव सडकमा निकालिसएिको जनाएको छ । चारजना महिला, तीनजना पुरुष र एकजना बालकको शव टर्च बालेर हेर्दा भिरमा देखिएको जनाएको छ प्रहरी निरीक्षक कठायतले तीन महिला बाहेक अरु कसैको शव निकाल्न सकिने अवस्था नरहेकाले शनिबार विहान मात्र निकालिने बताए । राति भएकाले भिरमा जान सकिएन, तीन महिलाको शव निकालिसकिएको छ, चार महिला, तीन पुरुष र एक बच्चाको शव भिरमा अड्किएको देखियो निकाल्न सकिएन, प्रहरी निरिक्षक कठायतले भने । गम्भीर अवस्थामा भेटिएका चालक धामीलाई जिल्ला अस्पताल दार्चुलाबाट भारतको पिथौरागढका लागि रेफर गरिएको उनले बताए । उद्दारका लागि जिल्ला प्रहरी कार्यालय दार्चुला र सीमा सुरक्षा गुल्म दार्चुलाको टोली घटनास्थल पुगे पनि राति भएकाले भिरमा पस्न सकेन । जिप सडकबाट करिब ५ सय मिटर तल महाकाली नदी किनारमा खसेको छ । अध्याँरो भएकाले उद्दारमा कठिनाइ भएको प्रहरीले जनाएको छ । चालक बाहेक अरु कोही पनि जीवित अवस्थामा नभेटाएको जिल्ला प्रहरी कार्यालय दार्चुलाले जनाएको छ । तीन दिन अघि मात्रै राताकाठामा आएको पहिरोमा एक जनाको मृत्यु भएको थियो । पाँचजना स्थानीय घाइते भएको त्यस घटनामा आधा दर्जन बाख्रासमेत मरेका थिए । दार्चुला सदरमुकाम खलंगाबाट उत्तरपश्चिमी क्षेत्रस्थित घटनास्थल करिब ८ किलोमिटरको दुरीमा रहेको छ । एक दशकदेखि राताकाठामा निर्माणाधीन सडकमा प्रशाशनले एक वर्षदेखि जिप चल्न रोक लगाएको थियो । दिउँसो राताकाठा आसपासमा नेपाल प्रहरीको गस्ती हुने गरेकाले हिकिला, सुनसेरा र ब्याससहितका गाउँ जान मानिसहरु राती जिपमा सवार थिए । दुर्घटना भएको सडकखण्ड । अन्नपूर्ण फाइल तस्बिर"
"दोलखामा अनौठो चोरी, कुकुरले चोरे सय जोर जुत्ता चप्पल","चरिकोट : पत्यार नलाग्न सक्छ, कुकुर पनि कहिँ चोर हुन्छ भन्ने तथ्य । तर दोलखा सदरमुकाम चरिकोटमा यस्तै घटना भएको छ । जिल्ला प्रहरी कार्यालय दोलखाले एउटा पत्याउन गाह्रो तर पत्याउनै पर्ने घटना सार्वजनिक गरेको छ । आफ्नो घर बाहिर राखिएका जुत्ताचप्पल लगातार हराइरहेको स्थानीयको गुनासो आउन थालेपछि पत्ता लगाउने क्रममा प्रहरीले अनौठो तथ्य भेट्टाएको हो । अनुसन्धानबाट जिल्ला प्रहरी कार्यालय आसपासको क्षेत्रमा घुमिरहेका एक जोडी कुकुर नै चोरीको अनौठो घटनामा संलग्न भएको खुलेको छ । ती कुकुरले सदरमुकामस्थित बिभिन्न स्थानबाट जुत्ता चप्पल संकलन गरी जम्मा गर्ने गरेको भेटिएको छ । ती जोडी कुकुरले करिब सय जोडी जुत्ताचप्पल चोरी गरेको तथ्य छ । रातको समयमा एकजोडी कुकुरले मुखमा च्यापेर ल्याएका जुत्ता चप्पल प्रहरी कार्यालय आसपासको नालामा छोड्ने गरेका थिए । त्यसबारे न त प्रहरीले नै चासो दिएका थिए, न त मालपोत आवतजावत गर्नेले नै केही दिन अघि एउटा कुकुरले नयाँ देखिने पार्टी जुत्ता ल्याएर प्रहरी कार्यालय छेउको नालामा छोडिदियो । भोलिपल्ट उस्तै रङको र उही नम्बरको जुत्ता त्यहीँ ल्याएर छोडेको जिप्रका दोलखाका डिएसपी बासुदेव पाठकले देखेपछि जुत्ता चोर्न कुकुर पत्ता लागेको हो । अधिकांश समय प्रहरी र मालपोत कार्यालय आसपास भेटिने जोडी कुकुरले करिब एक महिनाको अवधिमा एकसय ओटा जुत्ताचप्पल चोरी गरेको पाइएको छ । जुत्ता चप्पल चोरी हुने गरेको मौखिक गुनासो त आउने गरेको थियो, दोलखाका प्रहरी प्रवक्ता प्रहरी निरीक्षक माधव काफ्लेले भने, आँखै वरिवरी हुने कुकुरले त्यसरी जुत्ताचप्पल बोक्ला भन्ने अनुमान गरेका थिएनौं । पशुपंक्षी अस्पताल चरिकोटका बरिष्ठ पशुविकास अधिकृत ज्ञानबहादुर थापाले जुत्ता चप्पलको गन्ध मन पराउने बानी भएर त्यसरी जुत्ताचप्पल संकलन गरेको हुनसक्ने बताए । फेला पारिएका जुत्ताचप्पल बालबालिकाकादेखि खेलाडीका बुट, स्पोर्टस सुज र लेडिज जुत्ता चप्पलसम्म रहेका छन् । प्रहरीले २ बोरा त्यस्ता जुत्ता चप्पल संकलन गरी आफ्नो स्टोरमा सुरक्षित राखेको छ ।"
निन्दाखोलामा आध्यात्मिक कार्यक्रम हुँदै,"धुलाबारी : स्थानीय कला र संस्कृति प्रवद्र्धनका लागि झापाको मेचीनगर नगरपालिका७ जोरसिमलस्थित निन्दाखोला किनारमा अन्तर्राष्ट्रिय स्तरको आध्यात्मिक कार्यक्रम हुने भएको छ। विराट् सत्संग समारोह २०७५ नाम दिएर फागुन २३ र २४ दुई दिनसम्म हुने कार्यक्रममा धर्म र अध्यात्मका विषयमा प्रवचन दिइनेछ। आध्यात्मिक समारोहमा मानव धर्मका प्रणेता सद्गुरुदेव श्रीसतपाल महाराजबाट दिव्य उद्वोधन र आशीर्वचन व्यक्त गर्ने कार्यक्रम रहेको आयोजक नेपाल मानव धर्म सेवा समितिले जनाएको छ। कार्यक्रममा विभिन्न आध्यात्मिक, सांस्कृतिक कार्यक्रमसहित झाँकीसमेत प्रस्तुत हुने आयोजक समितिका केन्द्रीय अध्यक्ष ठाकुरप्रसाद पौडेलले बताए। सामाजिक सद्भाव, आत्मिक शान्ति र आध्यात्मिक चेतना अभिवृद्धिका लागि मानव धर्म सेवा समितिले यस्तो कार्यक्रम हरेक वर्ष गर्दै आएको छ, यो वर्ष हामीले झापाको निन्दा खोला किनारमा यो कार्यक्रम आयोजना गरेका हौं, अध्यक्ष ठाकुरले भने, कार्यक्रममा हामी धर्म र अध्यात्मबारे विभिन्न मतको सार तत्त्वलाई कार्यक्रममार्फत दर्शाउँछौँ। यसअघि यस्तो कार्यक्रम काठमाडौं, विराटनगर, जनकपुर, बुटवल, चितवन, हेटौंडा, नेपालगन्ज र महेन्द्रनगरमा कार्यक्रम आयोजना गरिएको थियो। झापाको मेचीनगरस्थित निन्दा खोलाकिनारमा हुने कार्यक्रममा नेपालसहित छिमेकी देश भारतलगायत राष्ट्रबाट सयभन्दा बढी सन्तमहात्मा र तीन लाख हाराहारीमा भक्तजनको सहभागिता रहने अपेक्षा गरिएको छ। सहभागीका लागि खान, बस्न, आकस्मिक स्वास्थ्योपचार तथा सुरक्षाको व्यवस्था स्वयंसेवक दलले गरेको छ। कार्यक्रमका लागि स्थानीय प्रशासन, मेची उद्योग वाणिज्य संघ, स्थानीय समाजसेवीसहित विभिन्न संघसंस्थासँग समन्वय गरिएको छ। पहिलो दिन हुने उद्घाटन कार्यक्रममा मानव धर्मका प्रणेता सद्गुरुदेव श्रीसतपाल महाराज, प्रदेश १ का मुख्यमन्त्री शेरधन राई, सिक्किम विधानसभाका सभामुख केएन राई, सिक्किम डेमोक्रेटिक फ्रन्टका वरिष्ठ उपाध्यक्ष गिरिसचन्द राईसहित भुटान, भारत, अस्ट्रेलिया, अमेरिका, बेलायतलगायत राष्ट्रका प्रतिनिधिको उपस्थिति रहनेछ। कार्यक्रम सम्पन्न गर्न ४५ लाख खर्च लाग्ने अनुमान गरिएको आयोजकको भनाइ छ।"
"अकल्पनीय दुर्घटना, असह्य पीडा (फोटो फिचर)","काठमाडौं : मृत्यु आफैंमा निकै पीडादायी घटना हो । आफ्ना प्यारा मान्छेलाई यस संसारबाट सधैंका लागि बिदा गर्नु पर्दा त्यसबाट को नै विक्षिप्त नहोला ? अझ कल्पना नै नगरेको दुर्घटना घटी हुने आफन्तको मृत्युलाई आत्मसाथ गर्नुपदार्को पीडालाई कुनै शब्दमा वर्णन गर्न सकिन्न। शुक्रबार बिहान काठमाडौं टुँडिखेलको माहोलले यो यथार्थलाई इंगित गरेको थियो । बुधबार ताप्लेजुङमा भएको हेलिकोप्टर दुर्घटनामा परी ज्यान गुमाएका संस्कृति पर्यटन तथा नागरिक उड्डयन मन्त्री रविन्द्र अधिकारी, प्रधानमन्त्री कार्यालयका सल्लाहकार युवराज दाहाल, नेपाल नागरिक उड्ययन प्राधिकरणका उपमहानिर्देशक वीरेन्द्रप्रसाद श्रेष्ठ, मन्त्री अधिकारीका पिएसओ अर्जुनकुमार घिमिरे, यति एयरलाइन्सका अध्यक्ष आङछिरिङ शेर्पा, नेपाल नागरिक उड्न प्राधिकरण इन्जिनियर धुब्रदास भोछिभया र हेलिकप्टर क्याप्टेन प्रभाकर केसीको शव श्रदाञ्जलीका लागि बाकसमा राखिएको थियो । दुर्घटनामा जलेर पह्चिान गर्नसमेत कठीन परेका शवको अनुहार देखाएर राख्ने अवस्थै थिएन् बाकससँगै परिचयसहितका फोटाहरु राखिएका थिए। मन्त्री अधिकारीसहित सातै शवको पहिचान, परिवारलाई बुझाइँदै मन्त्री अधिकारीसहित सातै जनालाई टुँडिखेलमा श्रद्धाञ्जली दिइँदै श्रद्धाञ्जलि दिन भीआईपीहरु, नेता कार्यकर्ता, सर्वसाधारण, आफन्तहरुको बाक्लो उपस्थिति थियो। सबैजसोको मुहार मलिन थिए । आफन्तहरु भावविह्वल देखिन्थे, कोही शवमा घोप्टो परेर रोइरहेका थिए । भावविह्वल आफन्तलाई समाल्न निकै कठीन परेको देखिन्थ्यो । भाव भावविह्वलहरुलाई समाल्न प्रयासरतहरु आफैं धरधर रोइरहेका थिए । तस्बिरहरू : सरोज बैजु"
भारतपाक विवादमा नेपालमा प्रदर्शन गर्नु गलत : ध्रुवहरि अधिकारी,काठमाडौं : वरिष्ठ पत्रकार एवं राजनीतिक विश्लेषक ध्रुवहरि अधिकारीले  भारत पाकिस्तान विवादमा कुनै एक देशको पक्ष लिएर नेपालमा प्रदर्शन गर्नु गलत भएको बताएका छन् । रेडियो अन्नपूर्णको कार्यक्रम मूलप्रवाहमा ठाकुर वेलवासेसँग कुरा गर्दै उनले नेपाल सार्क राष्टको अध्यक्षका नाताले कुटनीतिक मध्यस्तकता गर्नु पर्ने भए पनि अहिलेको अवस्थामा नेपालले त्यो हैसियत नराख्ने बताए। अधिकारीले  भारतीय गोर्खा फौजमा तीस हजार बढी नेपाली युवा कार्यरत रहेका कारण पनि नेपाल बढी सचेत रहनुपर्ने बताए ।
पोखरामा मन्त्री अधिकारीको श्रद्धाञ्जली लागि तयारी,पोखरा : ताप्लेजुङमा बुधवार भएको हेलिकोप्टर दुर्घटनामा ज्यान गुमाएका पर्यटन तथा नागरिक उड्डयनमन्त्री रविन्द्र अधिकारीको श्रद्धाञ्जलीका लागि पोखरामा तयारी गरिएको छ। पोखराको नयाँ बजार स्थित प्रदर्शनी केन्द्रमा उनको श्रद्धाञ्जलीका लागि तयारी गरिएको हो। देशकै निम्ति अझै धेरै योगदान गर्नसक्ने विश्वास गरिएका नेता अधिकारीको अकल्पनीय निधनले पोखरा र सिंगो देशलाई समेत अपुरणीय क्षति पुगेको गण्डकी प्रदेशका मुख्यमन्त्री पृथ्वीसुब्बा गुरुङले बताएका छन्। कास्कीमा युवा नेता अधिकारीलाई श्रद्धाञ्जली दिन श्रद्धाञ्जली स्थलमा पोखरेली जम्मा भएका छन्। मन्त्री अधिकारीको अन्तिम संस्कार पोखराको रामघाट स्थित सेती नदी किनारमा हुनेछ। यसका लागि तयारी पूरा भएको छ।
रवीन्द्र अधिकारीको काजकिरिया अब चार दिनमै सकिने,"पोखरा : संस्कृति पर्यटन तथा नागरिक उड्डयनमन्त्री रवीन्द्र अधिकारीको काजकिरिया अब चार दिनमै सकिने भएको छ। बुधबार ताप्लेजुङमा भएको हेलिकोप्टर दुर्घटनामा निधन भएका अधिकारीकै चाहना अनुसार परिवारका सदस्यले अब चार दिनमै किरिया सक्ने निर्णय लिएका हुन्। शुक्रबार पोखरामा आयोजित श्रद्धाञ्जली सभामा मन्त्री अधिकारीका पारिवारिक सदस्य समेत रहेका नेकपाका नेता धनराज आचार्यले उनको चाहना अनुसार नै काजकिरिया हुने जानकारी दिए। उहाँले परम्परालाई सुधार गर्नुपर्छ भन्ने मान्यता राख्नु हुन्थ्यो, आचार्यले भने, किरियाकर्म सात दिन हनुपर्छ भन्ने अभियानमै हुनुहुन्थ्यो सोही अनुसार अब उहाँको काजकिरिया चार दिनेमै सकिने छ। गृहनगरमा मन्त्री अधिकारीप्रति श्रद्धाञ्जली, हजारौं पोखरेली स्तब्ध अधिकारीको निधन भएको तीन दिन बितिसकेको छ। २१ गते उनको किरियाकर्म सकिने छ। अहिले पोखरामा अधिकारीको शवयात्रा भइरहेको छ। हजारौंको उपस्थितिमा उनको शवयात्रा श्रद्धाञ्जलीका लागि राखिएको प्रदर्शनी केन्द्रबाट महेनद्रपुल हुँदै रामघाटतर्फ अगाडि बढेको छ।"
प्रधानाध्यापक घरमै लगाउँछन् विद्युतीय हाजिर,"कालिकोट : कालिकोटको पचालझरना गाँउपालिका तिखाती९ को कर्णाली आधारभूत विद्यालयका प्रधानाध्यापक बिरेन्द्रबहादुर शाहीले घरमै ल्याएर हाजिर गर्ने गरेका छन्। सोमबार सोही विद्यालयका शिक्षक अमर तिरुवाले प्रधानाध्यापक शाहीको हाजिर लगाउन उनको घरतिर लाँदै गरेको बायोमेट्कि हाजिर बाटोमा स्थानीय युवाहरुले फेला पारेपछि घरमै विद्युतीय हाजिर लगाउने गरेको खुलासा भएको हो। स्थानीय देवेन्द्र शाही र पवित्र शाहीले विद्युतीय हाजिर बाटोबाटै जफत गरेर वडा अध्यक्ष जोरे तिरुवालाई बुझाएका छन्। शिक्षकलाई विद्यालयमा नियमित बनाउन गाँउपालिकाले हरेक विद्यालयमा अनिवार्य विद्युतीय हाजिर प्रणाली लागु गरे पनि शिक्षकहरुले यसमा अनियमितता गर्ने गरेको स्थानीय देवेन्द्र शाहीले बताए। उनले घरमै हाजिर लगाउने प्रधानाध्यापकलाई कारबाहीको माग गर्दै वडा अध्यक्ष जोरे तिरुवालई हाजिरी मेसिन बुझाएको बताए। प्रधानाध्यापक शाहीले सोमबार आफ्नो घरमा शिक्षकहरुको भोज भएकाले घरमै हाजिरी लगाउने मेसिन ल्याउन लगाएको स्वीकारेका छन्। उनले जिल्ला शिक्षा तथा समन्वय इकाइको अनुदान कोटा र गाँउपालिकाको अनुदान कोटामा नियुक्त गरिएका दुई जना शिक्षकहरुको आयोजनामा घरमा भोजको कार्यक्रम रहेकोले हाजिरी ल्याउन लगाएको बताए। उनले भने, 'विद्यालयमा कहिलेकाँही हाजिरी मेसिन चार्ज पनि हुँदैन। घरमा ल्याएर चार्ज गर्ने र घर नजिकै विद्यालय भएकाले कहिले काँही घरमै ल्याएर हाजिर पनि गर्ने गरेको छु।' कालिकोट जिल्लाको पचालझरना गाँउपालिका, रास्कोट नगरपालिका, शान्नित्रिवेणी गाँउपालिकाले शैक्षिक गुणस्तर सुधारका लागि विद्युतीय हाजिरी प्रणाली लागु गरेका छन्। विद्यालयमा अनियमित हुने शिक्षको उपस्थितिलाई नियमित बनाउन विदुयुतीय हाजिर प्रणाली लागु गरेको पचालझरना गाँउपालिका उपाध्यक्ष तारा न्यौपानेले बताइन्। कर्णाली आधारभूत विद्यालयका प्रधानाध्यापकले घरमै लिएर हाजिरी लगाउने गरेको भन्ने विषयमा आफूहरुले सत्यतथ्य पाए कारबाही गर्ने उनले बताइन्।"
डीभी चिट्ठा परे पनि अमेरिका जाने सपना अधुरै,"काठमाडौं : सिन्धुली कमलामाई नगरपालिकाकी रेखा माझीले अमेरिकी सपना देखेर डीभी चिट्ठा भरिन्। उनले चिट्ठाको फारममा प्लसटु पास गरेको उल्लेख गरेकी थिइन्। चिट्ठा पनि पर्यो। काठमाडौंस्थित अमेरिकी दूतावासले माझीलाई बोलाएर नागरिकतालगायत शैक्षिक योग्यताको प्रमाणपत्र माग्यो। माझीले नक्कली प्रमाणपत्र बनाउने गिरोहसँगको सम्पर्कमा प्लसटु पास भएको प्रमाण जुटाइन्। दूतावासमा उनले नक्कली प्रमाणपत्र बुझाएपछि उनीमाथि छानबिन सुरु भयो। माझीले बुझाएको प्रमाणपत्रको आधारमा सम्बन्धित कलेजमा बुझ्दा अभिलेख भेटिएन। अनि माझीले आठ कक्षासम्ममात्रै अध्ययन गरेको रहस्य खुल्यो। माझीले तीन लाख रुपैयाँ खर्च गरेर काठमाडौंमै नक्कली प्रमाणपत्र बनाएकी थिइन्। दूतावासले माझीले बुझाएको प्रमाणपत्र नक्कली रहेको थाहापाएपछि महानगरीय प्रहरी अपराध महाशाखालाई पत्र लेख्दै आवश्यक छानबिन गरेर कारबाही गर्न पत्राचार गर्यो। माझी अहिले प्रहरी हिरासतमा छिन्। माझीसँगै अन्य दुई हिरासतमा छन्। माझीसँगै झापा दमक नगरपालिकाका दीपक कटुवाल र लमजुङ दूधपोखरी गाउँपालिकाकी अप्सरा गुरुङ नक्कली प्रमाणपत्र बुझाएकै आरोपमा प्रहरी हिरासतमा पुगेका हुन्। गुरुङले प्लसटुसम्मको परीक्षा दिएपनि एक विषयमा फेल भएकी थिइन्। सम्बिन्धत कलेजकै प्लसटु पास भएको नक्कली प्रमाणपत्र बनाउन उनले चितवनमा डेढ लाख रुपैयाँ खर्चेको प्रहरी बयानमा खुलाएकी छिन्। कटुवालले पनि प्लसटु मा एक विषय लागेपछि किर्ते गर्न लगाएर पास भएको नक्कली प्रमाणपत्र माछापोखरीमा बनाएका थिए। महाशाखाले यसअघि यसैगरी डीभी चिट्ठा परेपछि प्लसटु पास गरेको किर्ते प्रमाणपत्र बनाएको आरोपमा गत पुसमा अमेरिकी दूतावासकै आग्रहमा चारजना पक्राउ गरेको थियो। महाशाखाको फन्दामा गुल्मीका पंकज गौतम, निरज ज्ञवाली, बालाजुका लालु विष्ट र चितवनका कृष्णप्रसाद भट्टराई परेका थिए। उनीहरुकै सूचनाका आधारमा प्रहरीले थप अनुसन्धान गर्दा नक्कली प्रमाणपत्र बनाउने गिरोह पक्राउ गरेको हो। सुनसरी इटहरीकी तारा सुवेदी, काठमाडौं नक्सालका दीपक केसी र सल्यान रामपुरका बलबहादुर राउतलाई महाशाखाले पक्राउ गरिसकेको छ। उनीहरुले नक्कली प्रमाणपत्र बनाउन ग्राहक खोज्दै हिँड्ने गिरोहको सहयोगमा आफ्नै प्रेसमा प्रिन्ट गर्दै आएको खुलेको छ। चार तहमा प्रमाणपत्र धन्दा महाशाखाका प्रहरी निरीक्षक असरफ अली अन्सारीका अनुसार नक्कली प्रमाणपत्रको धन्दा चार तहमा मौलाइरहेको देखिन्छ। सुरुमा साथीसाथीकै सूचनामा ग्राहक पहिचान गर्ने, ग्राहक पहिचान भएपछि पैसाको बार्गेनिङ गर्ने दोश्रो पक्ष, तेश्रो पक्षले दोश्रो पक्षबाट सर्टिफिकेट चाहिने सम्बन्धित व्यक्तिको सम्पूर्ण विवरण माग गर्ने र चौथो पक्षले प्रेसमा प्रिन्ट गर्दै आएको प्रहरी अनुसन्धानले देखाएको छ। अन्सारी भन्छन्,पीडित पक्षले तेस्रो पक्षलाई चिनेका हुँदैनन्। पैसा बार्गेनिङ भएपछि पीडितले सबै रकम पहिलो पक्षलाई नै बुझाउँछ र गिरोहले भागवण्डा गरेर लिन्छन्। अन्सारीका अनुसार चौथो पक्ष (प्रिन्ट गर्ने व्यक्ति) ले चारपाँच हजार रुपैयाँ लिएर प्रमाणपत्र बनाउँदै आएको देखिन्छ। अहिलेसम्मको अनुसन्धानमा प्लसटुको प्रमाणपत्र बनाउन नौ लाख रुपैंयासम्म खर्चिएका पीडित प्रहरीसमक्ष आइपुगेका छन्।"
हेलिकप्टर दुर्घटना : ताप्लेजुङवासी स्तब्ध,"ताप्लेजुङ : पर्यटनमन्त्री रवीन्द्र अधिकारीसहित सातजनाको निधन हुने गरी बुधबार पाथीभरा मन्दिर नजिकै भएको हेलिकप्टर दुर्घटनाले ताप्लेजुङबासीलाई १३ वर्षअघिको घुन्सा दुर्घटनाको घाउ बल्झाइदिएको छ। बुधबार दिउँसो भएको हेलिकप्टर दुर्घटनाको खबरलाई सुरुमा धेरैले विश्वास गर्न सकेनन्। सञ्चारमाध्यमबाट हेलिकप्टर दुर्घटनामा मन्त्रीसहित सातजनाको मृत्यु भएको खबर आएपछि सबैलाई पत्याउन करै लाग्यो। माथिल्लो फेदीबाटै हेलिकप्टर भिरमा खसेको खबर आयो, पाथीभरा बहुमुखी क्याम्पस सञ्चालक समितिका सदस्य प्रजिन हाङवाङले भने, सुरुमा त पत्याउनै सकिनँ। तर जे नहुनु थियो, भएरै छाड्यो। छिनमै छ्यांग खुला हुने र छिनमै बादलले ढाक्ने यहाँको मौसमी विशेषता हो। एक सातायता वर्षासहित हिमपात भइरहे पनि मन्दिर क्षेत्र खुल्ने र छोपिने भइरहन्थ्यो। पर्यटनमन्त्री रवीन्द्र अधिकारीसहितको टोली चढेको हेलिकप्टर बुधबार दिउँसो करिब एक बजे अवतरण गयो। त्यतिबेला यस क्षेत्रमा बाक्लो हिमपात भइरहेको थियो। अत्यधिक चिसोमा पूजा गरेर फर्किएको टोली सदाका लागि बिदा भयो। पाथीभरा क्षेत्रको विकासमा क्रियाशील तारानाथ घिमिरेका अनुसार पाथीभरा हेलिकप्टर उडानका लागि जोखिमयुक्त क्षेत्र होइन। मैले धेरै पाइलटसँग कुरा गरेको छु। उहाँहरूले पाथीभरामा ल्यान्डिङ र टेकअप दुवै सजिलो छ भन्नुभएको छ, घिमिरेले भने, बुधबार अकल्पनीय घटना भयो। पाथीभरा दर्शनका लागि पछिल्ला वर्षमा हेलिकप्टरबाट आउनेको संख्या बढ्दो छ। प्रत्येक दिनजसो कुनै न कुनै हेलिकप्टर उडान हुने गरेको छ। पूर्वका विभिन्न स्थानमा हुने मेला तथा महोत्सवमा समेत हेलिकप्टरबाट पाथीभार दर्शनको प्याकेज राख्न थालिएको छ। दुई महिनायता दिनहुँजसो कम्तीमा तीनवटा उडानमा दर्शनार्थी आइरहेको मन्दिरका मुख्य पुजारी डिल्लीराम आचार्यले बताए। पाथीभरामा हेलिकप्टर ल्यान्ड गर्न भन्दा उड्न सजिलो हुन्छ भन्ने सुनेका थियौं, आचार्य भन्छन्, यसपटक उल्टो भयो। देवी मन्दिर क्षेत्र संरक्षण तथा संवद्र्धन समितिले बिहीबार शोक प्रस्ताव पारित गरेको समितिका अध्यक्ष तारानाथ घिमिरेले बताए। हामीलाई जानकारी नै नगराई आउनुभयो, अगाडि थाहा पाएको भए मौसम खराब छ, नआउनुस् भन्थ्यौं, उनले भने। नेकपाका नेता मातृका भट्टराईले बुधबारको दुर्घटना जिल्लाका लागि मात्रै नभएर मुलुककै लागि दुर्भाग्यपूर्ण रहेको बताए। मदन भण्डारीपछिको अर्को आशालाग्दो नेतासहित पर्यटन क्षेत्रका हस्तीको निधनले स्तब्ध छु, उनले भने, यसले देशको समृद्धिमा क्षति पुगेको छ। कांग्रेस जिल्ला सभापति लीलादेवी बोखिमले मुलुकले विकासप्रेमी नेता र त्यक्तित्व गुमाएको बताइन्। शव काठमाडौं लगियो सातैवटा शव बिहीबार नेपाली सेनाको हेलिकप्टरबाट लगिएको छ। दुर्घटनास्थल फुङलिङ नगरपालिका १० फुरुम्बुको सिस्नेभिरबाट शव संकलन गरी सुकेटार ल्याइएको थियो। हेलिकप्टर र प्यारासुटको प्रयोग गरेर बुधबार चारजना र बिहीबार बिहान तीनजनाको शव घटनास्थलबाट उठाइएको थियो। बिहानै काठमाडौं लैजाने तयारी भए पनि वर्षा, हिमपात र कुहिरोले अवरोध गरेपछि चार घन्टा ढिलो भएको प्रमुख जिल्ला अधिकारी अनुज भण्डारीले बताए। ज्यान जोखिममा राखेर सुरक्षाकर्मीले शव संकलन गरेर उठाएका हुन्। डिएसपी सञ्जयसिंह थापाको नेतृत्वमा नेपाली सेना र सशस्त्र प्रहरीको टोली हिउँको पर्वाह नगरी शव रुँघेर बसे। सुकेटार विमानस्थलमा शव ल्याउने भएपछि बजारवासी बिहानै पुगेका थिए। सबैको अनुहार मलिन देखिन्थ्यो।"
आङछिरिङको अन्त्येष्टि आइतबार,काठमाडौं : ताप्लेजुङको पाथिभरा क्षेत्रमा बुधबार दिउँसो हेलिकोप्टर दुर्घटनामा मुत्यु भएका हवाई तथा पर्यटन व्यवसायी आङछिरिङ शेर्पाको अन्त्येष्टि आइतबार गरिने भएको छ। बौद्धधर्मको संस्कार अनुसार लामाले आइतबार मात्र अन्त्येष्टिको साइत दिएपछि शवलाई बालुवाटारस्थित निजी निवासमा राखिएको छ। सार्वजनिक श्रद्धाञ्जली पछि टुँडिखेलबाट शेर्पाको शव बालुवाटार लगेर आफ्नो परम्पराअनुसार अन्त्येष्टीको तयारी गरिएको छ ।शेर्पाको शवलाई फ्व तानेर धार्मिक विधिअनुसार 'ठु' (पवित्र पानी) चढाएर सफाइ गरेपछि सेतो कपडा लगाएर लामाबाट शवको संस्कार सुरु गरिन्छ। अन्त्येष्टी अगाडी गरिने (घेवानक्पु) लामाले कालो क्रिया गर्ने र एक सय आठ बत्ती बालेर पूजा गरी अन्त्येष्टिका लागि शव टेकु घाट(गुम्वा) लगिने छ।
मन्त्री अधिकारीको सम्झनामा पोखरामा स्मृति वाटिका,"पोखरा : ताप्लेजुङमा हेलिकप्टर दुर्घटनामा परी बुधबार निधन भएका संस्कृति, पर्यटन तथा नागरिक उड्डयानमन्त्री रवीन्द्र अधिकारीको सम्झनामा पोखरामा वाटिकाको नामांकरण गरिने भएको छ। पोखरा ५ मालेपाटनमा रहेको सूर्यचन्द्र स्मृति वाटिकाको नाम परिवर्तन गरेर रवीन्द्र स्मृति वाटिका नामांकरण गर्ने निर्णय गरिएको हो। मन्त्री अधिकारीले पुस्तकालाय र पुस्तकालायको नयाँ भवन निर्माणका लागि विशेष योगदान दिएकाले समाजको बुधबार बसेको बैठकले वाटिकाको नाम परिवर्तन गरी रवीन्द्र स्मृति वाटिका नामांकरण गर्ने निर्णय गरिएको पोखरा महानगरपालिकाका५ का वडा अध्यक्ष तथा समाजका पूर्व अध्यक्ष धनबहादुर नेपालीले जानकारी दिए। पोखरा ३३ भरतपोखरी स्थायी घर भई पोखरा ५ मालेपाट बस्दै आएका मन्त्री अधिकारीले समाजले संचान गरेको भवन निर्माणका लागि ८ लाख जुटाएका थिए।समाजद्वारा निर्मित वाटिकाको समाजको रजत महोत्सवको अवसरमा मन्त्री अधिकारीले साउन ११ गते उद्घाटन गरेका थिए । पुस्ताकालय र वाटिकालाई थप आधुनिकीकरण समेत गरिने समाजकी अध्यक्ष गायत्री भुतेलले बताइन्। समाजले स्थानीय जनप्रतिनिधि, समाजका पूर्वअध्यक्ष, सल्लाहाकार समेतको उपस्थितीमा वाटिकाको नाम रविन्द्र स्मृति वाटिका नामांकरण गर्ने निर्णय गरेको उनले बताइन्।"
"गृहनगरमा मन्त्री अधिकारीप्रति श्रद्धाञ्जली, हजारौं पोखरेली स्तब्ध","पोखरा : ताप्लेजुङमा बुधबार भएको हेलिकोप्टर दुर्घटनामा ज्यान गुमाएका पर्यटनमन्त्री रवीन्द्र अधिकारीको पार्थिव शरीर अहिले श्रद्धाञ्जलीका लागि पोखराका नयाँ बजारस्थित प्रदर्शनी केन्द्रमा राखिएको छ। हेलिकप्टर दुर्घटनामा पर्यटनमन्त्री अधिकारीसहित सातजनाको मृत्यु उडेको एक मिनेटमै दुर्घटनामा परेको थियो हेलिकोप्टर मन्त्री सवार हेलिकप्टर दुर्घटनाको गहिरो अनुसन्धान गर्न कांग्रेसको माग मन्त्रिपरिषद् बैठक : हेलिकप्टर दुर्घटना छानबिन समिति गठन, बिहीबार सार्वजनिक बिदा हेलिकप्टर दुर्घटना : मौसम खराबसँगै हतारो हेलिकप्टर दुर्घटना : ताप्लेजुङवासी स्तब्ध देशले नै होनाहार युवा नेता गुमाएको छ। गृह जिल्ला कास्कीले धेरै आशा र भरोशा गरेका युवा नेता गुमाउँदा पोखरेली स्तब्ध छन्। देशकै निम्ति अझै धेरै योगदान गर्नसक्ने विश्वास गरिएका नेता अधिकारीको अकल्पनीय निधनले पोखरा र सिंगो देशलाई समेत अपुरणीय क्षति पुगेको छ। कास्कीमा आफ्ना प्यारा युवा नेतालाई श्रद्धाञ्जली दिन मानव सागर उत्रेको छ। श्रद्धाञ्जली कार्यक्रममा गण्डकी प्रदेशका मुख्यमन्त्री, मन्त्री, संघीय सरकारको मन्त्री, नेकपाका केन्द्रीय नेता, विभिन्न पाटीका नेताले श्रद्धाञ्जली दिइरहेका छन्। श्रद्धाञ्जली सभामा पोखरेलीले मन थाम्न सकिरहेका छैनन्। मन्त्री अधिकारीको अन्तिम संस्कार पोखराको रामघाटस्थित सेती नदीमा हुने छ।"
भारतपाकिस्तान विवादले सीमामा उच्च सतर्कता,"भैरहवा : भारत र पाकिस्तानबीच विवाद बढ्दै गएपछि नेपालभारत सिमानामा कडाइ गरिएको छ। नाकाबाट हुने आपराधिक क्रियाकलाप नियन्त्रण गर्न रूपन्देहीको सीमावर्ती नाका बेलहिया र भारतीय सीमावर्ती नाका सुनौलीमा दुवै देशका सुरक्षाकर्मीले सुरक्षा जाँचमा कडाइ गर्न थालेका हुन्। दुई देशबीच खुला सिमाना रहेका कारण घुसपैठ गरी आपराधिक क्रियाकलाप हुन सक्ने भएकाले भारतले सीमामा कडाइ गरेको हो। यस्तै केही महिनापछि हुन लागेको लोकसभा निर्वाचनमा हुन सक्ने घुसपैठ रोक्न भारतले नेपालसँग सुरक्षा सहयोग गर्न आग्रह गरेको छ। भारतीय नाका सुनौलीबाट हुन सक्ने घुसपैठ, आतंककारी क्रियाकलाप रोक्न भारतीय गुप्तर संस्था (रअ), इन्टिलिजेन्स ब्युरो (आइबी), स्पेसल टाक्स फोर्स (एसटिएफ), लोकल इन्टिलिजेन्स युनिट (एलआइयु), सीमा सुरक्षा बल (एसएसबी) लगायत सम्पूर्ण युनिट सीमा नाकामा सक्रिय छन्। सबै गुप्तर संयन्त्र आआफ्नो ढंगले निगरानी गर्दै नाकामा सक्रिय छन्, स्रोतले भन्यो, सूचना स्रोतसँग पनि उनीहरु निरन्तर सम्पर्कमा छन्। अवैध घुसपैठ, आतंककारी क्रियाकलापलगायत नाकाबाट हुन सक्ने अन्य घटनालाई दृष्टिगत गरी सीमावर्ती क्षेत्रमा सुरक्षा उच्च सतर्कता अपनाइएको सोनौली कोतवालीका निमित्त प्रमुख सबइन्सपेक्टर राजेन्द्र सिंहले जानकारी दिए। अवैध घुसपैठका लागि सुनौली नाका संवेदनशील मानिन्छ। सिंहले नाकाबाट विस्फोटक पदार्थ भित्रिन सक्ने सम्भावना रहेकाले चौबीसै घन्टा निगरानीमा राखेर गस्ती गरिरहेको बताए। भारतीय सुरक्षा निकायले नाकाबाट हुने सक्ने सम्भावित घटना रोक्न नाकामा रहेको होटल, धर्मशाला, ग्रामीण क्षेत्र, बसपार्क, बैंकलगायत सबै क्षेत्रमा प्रत्यक्ष निगरानीमा राखेको छ। प्रहरीले धर्मशाला, होटलमा आगन्तुक सबैको विवरण राख्ने काम गरेको छ भने गाउँमा देखिएका नयाँ व्यक्तिसँग सोधपुछ गर्ने कार्य गरिरहेको छ। समयसमयमा सप्राइज चेकिङसमेत गरिरहेको भारतीय प्रहरीले जनाएको छ। हाई अलर्टअन्तर्गत हामीले सादा पोसाकमा गाउँगाउँमा पनि प्रहरी टोली खटाएका छौं, उनले भने, गाउँमा वा कसैको घरमा नयाँ व्यक्ति आएको सूचना पाएलगत्तै हामी सम्बन्धित व्यक्तिसँग सोधपुछ गर्न थालेका छौं। नाकामा यतिबेला विशेष रूपमा सरक्षा जाँच भइरहेको एसएसबी सुनौलीका प्रमुख इन्सपेक्टर रतनसिंह अहिरले बताए। उनले भने, अहिले हाई अलर्ट घोषित गरिएको छ जस अनुसार हाम्रो सयन्त्र कडा रुपमा नाकाको निगरानी गरिरहेको छ। रूपन्देहीका प्रहरी प्रमुख एसपी हृदय थापाले नियमित सुरक्षा गस्ती साथै विप्लव नेतृत्वको नेकपाको गतिविधि निगरानी गर्न पनि थप सुरक्षा टोली परिचालन गरिएको बताए। उनले जिल्लामा परिचालित सुरक्षा गस्तीले नाकाबाट हुने आपराधिक क्रियाकलाप नियन्त्रण गर्नसमेत मद्दत पुग्ने बताए। उनका अनुसार सीमा क्षेत्रमा बिहीबारदेखि लामो दुरीको गस्ती (एलपिसी) सुरु गरिएको छ।"
मालपोतका सुब्बा ढकबहादुरविरुद्ध भ्रष्टाचार मुद्दा,काठामाडौं : महोत्तरीको जलेश्वर स्थित मालपोत कार्यालयमा कार्यरत नायब सुब्बा ढकबहादुर कार्कीविरुद्ध भ्रष्टाचा मुद्दा दायर भएको छ । जग्गा नामसारी गर्न सर्जमिन मुचुल्का गरेबापत सेवाग्राहीसँग घुस लिएको आरोपमा कार्कीविरुद्ध अख्तियार दुरुपयोग अनुसन्धान आयोगले विशेष अदालता मुद्दा दायर गरेको हो । सेवाग्राहीसँग १० हजार घुस लिदाँ लिँदै उनलाई अख्तियारको टोलीले नियन्त्रणमा लिएको थियो । कार्कीविरुद्ध भ्रष्टाचार निवारण ऐन बमोजिम विशेष अदालत काठमाडौंमा आरोपपत्र दायर गरिएको हो ।
१५ वर्षीया बालिकालाई जबरजस्ती गरेको आरोपमा युवक पक्राउ,भोजपुर : बालिका जबरजस्ती गर्न खोजेको आरोपमा प्रहरीले एक युवकलाई नियन्त्रणमा लिएको छ। प्रहरीले १५ वर्षीया बालिकालाई करणी गर्न खोजेको आरोपमा भोजपुर नगरपालिका २ हेलौँछाका २२ वर्षीय सुजन राईलाई पक्राउ गरेको हो । घरमै योगा गरिरहेको अवस्थामा राईले बालिकालाई करणी गर्न खोजेको जिल्ला प्रहरी कार्यालय भोजपुरले जनाएको छ। आरोपित राईलाई म्याद थप गरी अनुसन्धान भइरहेको जिल्ला प्रहरी कार्यालय भोजपुरका इन्सपेक्टर पाण्डव राजवंशीले जानकारी दिए।
प्रधानमन्त्रीले भने : वाइडबडी प्रकरणमा मन्त्री रवीन्द्र अधिकारी निर्दोष,"काठमाडौं : प्रधानमन्त्री केपी शर्मा ओलीले नेपाल वायु सेवा निगमका वाइडबडी जहाज खरिद प्रक्रियामा दिवंगत संस्कृति पर्यटन तथा नागरिक उड्ययन मन्त्री रवीन्द्र अधिकारी निर्दोष रहेको बताएका छन् । ताप्लेजुङमा बुधबार भएको हेलिकप्टर दुर्घटनामा निधन भएका संसदीय दलका सदस्य अधिकारीको शोक प्रस्ताव पारित गर्न बसेको नेपाल कम्यूनिष्ट पार्टी (नेकपा) को शुक्रबारको बैठकमा प्रधानमन्त्री ओलीले यसो भनेका हुन् । प्रधानमन्त्री ओलीले अधिकारीसँग सरोकार नै नभएको वाइडबडीको बिषय जोडेर केही तत्वले उनको बद्नाम गर्न खोजको बताए । 'यतिबेला अरु धेरै कुरा त केही भन्न चाहन्न, अत्यन्तै अनुचित ढंगले सरोकार नभएको बिषय वाइबडीमा जोडेर केही तत्वले उहाँलाई बद्नाम गर्न खोजे, जुन निराधार कुरा हो', ओलीले भने, 'उहाँले कुनै लोभलालच गरेको होइन । वाइडबडीमा उहाँले केही गरेको पनि छैन, त्यो उहाँ मन्त्री हुनभन्दा पहिलेको कुरा हो ।' प्रम ओलीले सत्यको उजगार हुन नदिन असत्यको हल्ला चलाइएको भन्दै गुनासो गरे । 'नेपाल यस्तो देश भएको छ जहाँ सत्य उजागर हुन नदिन वा सत्य ढाकछोप गर्न वा असत्यको हल्ला चलाएर सत्यलाई ढाकछोप गर्ने प्रवृति र रुची भएका मान्छेहरु छन् । त्यो धन्दा पनि चलिरहेको छ', ओलीले भने । वाइडबडीमा अधिकारीलाई आरोप लगाउनु दु:खद भएको भन्दै प्रधानमन्त्री ओलीले गुनासो व्यक्त गरे । 'मलाई दुख लाग्छ कि वहाँ जस्तो कर्मठ,क्रियाशिल मानिसलाई अनुचित ढंगले ,त्यस प्रकारले आरोप लाञ्छनाहरु लगाउने र अपमान गर्ने काम पनि भयो', ओलीले थपे । मन्त्री अधिकारीले नागरिक उडड्यनको क्षेत्रमा देखिने गरी असाधरण काम गरेको पनि प्रधानमन्त्री ओलीले बताए । छ वटा विमास्थलमा रात्री उडान, धनगढी,बिराटनगर र चन्द्रगढी बिमानस्थलको काम अघि अधिकारीकै सक्रियतामा अघि बढेको प्रधानमन्त्रीले प्रष्ट पारे । तेह्रथुमको चुहानडांडामा विमानस्थल बनाउन उपयुक्त हुने प्राविधिक प्रतिवेदन आएपछि आफैंले हेरेर आउने भनेर अधिकारी त्यसतर्फ गएका ओलीले बताए । 'तेह्रथुमको चुहानडाँडामा इन्जिनियरिङ सर्भे आदिबाट उपयुक्त ठाउँ छ, निर्माण गर्न सकिन्छ भन्ने रिर्पोट आइसकेपछि आफैं गएर हेर्ने र आफैंले हेरेपछि उपयुक्तता,अनुपयुक्तता छुट्याउने भनेर वहाँ जानुभएको थियो,' ओलीले भने, 'ढिलोमा तीन वर्ष भित्र त्यहाँ विमानस्थल बनाइसक्ने मन्त्री अधिकारीको लक्ष्य थियो ।' मन्त्री अधिकारी विमानस्थलको अध्ययन भ्रमणकै क्रममा बिहीबार जमर्नीको म्यूनिखमा जाने कार्यक्रम रहेको प्रधानमन्त्री ओलीले बताए । 'हिजो वहाँ जर्मनीको बर्लिनतर्फ उड्दै हुनुहुन्थ्यो । त्यहाँ जानुको अर्थ पनि थियो, म्यूनिख एयरपोर्टसँग सिस्टर सम्बन्ध बनाउने, व्यवस्थित ढंगको एयरर्पोट ह्याण्डिलिङ बनाउने, वहाँहरुसँग सहकार्य गर्ने योजना बनाउनु भएको थियो', ओलीले भने । अधिकारीको निधनले पार्टी, सरकार र देशले एक कुशल नेता, मन्त्री र नागरिक गुमाएको प्रधानमन्त्री ओलीले बताए । दुर्घनामा निधन भएका आङछिरिङ शेर्पा नेपालको पर्यटन क्षेत्रका एकजना हस्ती भएको प्रधानमन्त्री ओलीले बताए । यसैगरी उपसचिव युवराज दाहाल विकासलाई बिभिन्न कोणबाट बिष्लेषण गरेर योजना बनाउन सक्ने व्यक्ति भएको प्रधानमन्त्रीको भनाइ छ । निधन भएका अन्य व्यक्तिहरु पनि आफनो आफनो क्षेत्रका दिग्गज भएको प्रधानमन्त्री ओलीको भनाइ छ । नेकपा संसदीय दलको आजको बैठकले दुर्घटनामा निधन भएकाहरुप्रति शोक प्रस्तव पारित गरेको छ । यसैगरी बैठकले मृततका परिवारको लालनपालनका लागि सरकारको ध्यानआकर्षण गराउने निणर्यय समेत गरेको छ ।"
जीवित बाबुलाई मरेको भन्दै नागरिकता लिने भारतीय पक्राउ,"काठमाडौं : ज्युँदो बाबुलाई मरेको भन्दै किर्ते गरेर नेपाली नागरिकता लिने भारतीय नागरिक पक्राउ परेका छन्। भारत विहार अररियाका शम्भुप्रसाद साहले नागरिकता अभिलेखमै नभएका व्यक्तिको नाम किर्ते गरी आवश्यक काजगपत्र बनाई जिल्ला प्रशासन कार्यालय मोरङबाट नागरिकता लिएका थिए। २०५६ पुस १३ मा जारी नागरिकतामा साहको बुबा स्वर्गीय अनुपलाल साह लेखिएको छ। तर उनका बाबु विश्वनाथ साह हुन्। उनी जीवितै छन्। नगर पञ्चायत जोगबनीले तयार पारेको आमनिर्वाचन नामावलीमा साहको बाबुको नाम विश्वनाथ लेखिएको छ। मोरङ जिल्ला, विराटनगर ठेगाना उल्लेख गरेका साहले सुरुमा बनाएको नागरिकता हराएपछि वंशजका आधारमा काठमाडौं जिल्ला प्रशासन कार्यालयबाट २०६४ पुस १७ प्रतिलिपि लिएको पाइएको छ। साहविरुद्ध गृह मन्त्रालयमा उजुरी परेपछि महानगरीय प्रहरी परिसर टेकुले छानबिन गरेको थियो। छानबिनका क्रममा किर्ते गरेर नागरिकता लिएको खुलेपछि साह गत साता पक्राउ परेका हुन्। उनले किर्ते नागरिकतालाई नै आधार बनाएर २०५७ मंसिरमा सवारी चालक अनुमतिपत्र (लाइसेन्स) बनाएका छन्। यस्तै उनले सोही नागरिकताका आधारमा विराटनगर र सिरहाको बस्तीपुरमा जग्गा खरिद गरेको पाइएको छ। काठमाडौंको कालीमाटीमा सन्त तुलसीदास फ्रुट सेन्टर प्रालि नामक फलफूल पसल सञ्चालन गर्दै आएका साह २०७३ जेठ २० गते सरकारी अनुगमन टोली जाँदा भागेका थिए। आन्तरिक राजस्व कार्यालयको टोलीले अनुगमन गर्न जाँदा साह नभेटिएपछि बिलबिजक तथा खाता बुझाउन पत्र काटेको थियो। किर्ते नागरिकताका आधारमा साहले काठमाडौं महानगरपालिकाबाट विवाह दर्ताको प्रमाणपत्र लिएका छन्। किर्ते गरी नागरिकता लिएका भारत बिहारका शम्भुप्रसाद साहले स्वर्गीय अनुपलाल साहलाई बाबु भनेका छन्। तर उनका बाबु विश्वनाथ जीवितै छन्। महानगरीय प्रहरी परिसर टेकुका एसपी अशोक सिंहका अनुसार भारतीय नागरिक भएर झूटो व्यहोरा बनाई किर्ते गरेर नक्कली नागरिकता बनाएको आरोपमा साहमाथि अनुसन्धान भइरहेको छ। परिसरले जिल्ला प्रशासन कार्यालय मोरङलाई पत्राचार गर्दै साहको नागरिकता बनाउँदा सर्जिमिन भए नभएको र भएको भए त्यसमा कोको संलग्न थिए भन्ने व्यहोरा पठाइदिन भनेको छ। एसएसपी सिंहले भने, साहले भारत र नेपाली दुवै नागरिकता बोकेर नेपालमा व्यवसाय गर्दै आएको पाइयो। मोरङबाट केही तथ्य आएपछि नागरिकता किर्तेबारे थप रहस्य खुल्छ। सिंहका अनुसार साहका बाबु विश्वनाथ जीवित छन्।"
गोदामचौर बलात्कारकान्ड : तीनैजना अभियुक्तलाई १० वर्ष जेल,"ललितपुर : ललितपुरको गोदामचौर बलात्कारकाण्डका तीनै अभियुक्तलाई जनही १० वर्ष जेल सजाय भएको छ । सामुहिक बलात्कारमा परेकी गोदामचौरकी २१ वर्षीया युवतीको मुद्दामा १५ महिनापछि फैसला भएको हो । २०७४ मंसिर ३ गते गोदावरी नगरपालिका१ गोदामचौरमा भएको सामुहिक बलात्कारको घटनाका अभियुक्तहरु रघु सिलवाल, विशालध्वज कार्की र पवन कुँवरलाई जनही दश वर्ष कैद सजाय भएको हो । त्यसैगरी ज्यान मार्ने अभियोगमा उनीहरुबाट पीडितलाई जनही एक लाख रुपैयाँ क्षतिपूर्ति भराउन पनि अदालबाट फैसला भएको हो । जिल्ला अदालत ललितपुरका तीन नमबर न्यायाधीश धनसिंह महराले मुद्दाको फैसला गरेका हुन् । तीनै अभियुतले बलात्कार, ज्यान मार्ने उद्योग तथा चोरी कसुर गरेको ठहर भएपछि दश वर्ष जेल सजाय भएको हो। कानुन अनुसार ठुलो सजाय एउटैमा गाभिने जिल्ला अदालत ललितपुरका श्रेस्तेदार चन्द्र प्रकाश तिवारीले बताए । सामुहिक बलात्कारपछि ज्यान मार्ने उद्धेश्यले टाउकामा ढुगांले किचेर मरेको भनेर उनीहरुले फालेका थिए । घटनाको भोलिपल्ट बेहोस अवस्थामा तोरीबारीमा युवती भेटिएकी थिइन् । घटनाको दिन काम सकाएर घर फर्कँदा उनीहरुले पिछा गर्दै धकेलेर लडाएपछि बलात्कार गरेका थिए । बेहोस हुनुभन्दा पहिला उनीहरुको अनुहार चिनेको भन्दै पीडितले तीनैजनाविरुद्ध किटानी जाहेरी दिएको मुद्दामा लामो समयपछि अदालतलले न्याय दिएको हो । यसअघि गत वर्ष पुस २६ गते ललितपुर जिल्ला अदालतका मुख्य न्यायाधीश बालमुकुन्द दवाडीले तीनै अभियुक्तलाई साधारण तारेखमा छोड्ने आदेश दिएपछि यो मुद्दा उच्च अदालत पाटन पुगेको थियो ।"

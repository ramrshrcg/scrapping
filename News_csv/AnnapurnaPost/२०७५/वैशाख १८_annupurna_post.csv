शीर्षक,विवरण
अर्बौं रकम दुरुपयोग रोकौं,चालु आर्थिक वर्ष ०७४७५ सकिन साढे दुई महिना मात्रै बाँकी रहँदा प्रतिनिधिसभा र राष्ट्रियसभा सांसदका लागि सरकारले ६ अर्बभन्दा बढी रकम बाँड्ने तयारी गरेको छ। अघिल्लो संसद् सदस्यहरूका लागि आएको उक्त रकम हालका सांसदका लागि हतारहतार वितरणको प्रपञ्च थालिनु लहडको निर्णयतिर जाने संकेत मात्र हो। यसलाई कुनै हालतमा सकारात्मक मान्न सकिन्न। मुलुकको परिवेश परिवर्तन भइसकेको छ। संघीय व्यवस्था स्थापना भई मुलुकमा तीन तहको शासन प्रणाली सञ्चालनमा आइसकेको छ। तहगत जिम्मेवारीहरू सृजना भएका छन्। केन्द्रबाट अर्बौंको विकास बजेट स्थानीय तहमा गइसकेको छ। यस्तो अवस्थामा फेरि सांसदमार्फत जिल्लामा विकास बजेट पठाइनु संघीय शासन प्रणालीको मर्मविपरीत कार्य हो। मुलुकको आर्थिक अवस्था अत्यन्तै कमजोर र जर्जर भइरहेका बेला सांसदहरूलाई तजबिजीमा वितरण गर्ने गरी राष्ट्रिय ढुकुटीबाट अर्बौं रुपैयाँ वितरणको प्रयास थाल्नु राष्ट्रिय हितविपरीत कार्य हो। विगतमा आफ्नो क्षेत्रमा रकम वितरण गर्ने र कार्यकर्ता रिझाउने उद्देश्यले निर्वाचन क्षेत्र विकास कार्यक्रमका नाममा यसरी रकम वितरण गर्ने गलत अभ्यास सुरु गरिएको थियो। त्यतिबेला पनि यो कार्यक्रमको धेरै आलोचना भएकै हो। केहीलाई छोडेर अधिकांश सांसदबाट यो रकम दुरुपयोग भएको थियो। यो रकम सांसदहरूले असारे विकासमा प्रयोग गर्ने र चरम दुरुपयोग हुन सक्ने सम्भावना त्यत्तिकै छ। तत्कालीन सरकारले आव ०७४७५ को बजेट ल्याउँदा नै सांसद विकास कोषको रकम विनियोजन गरेको थियो। तर चालु आवको साउनदेखि मंसिरसम्मको अवधिमा संघीय संसद् तथा अन्य तहको निर्वाचन भएकाले निर्वाचन आयोगले रकम वितरणमा रोक लगाएको थियो। आयोगले रकम वितरणमा रोक लगाएपछि अघिल्लो सांसदका लागि व्यवस्था गरिएको सो रकम सरकारले वितरण गर्न सकेको थिएन। संघीय संसद्को निर्वाचन सम्पन्न भएर अघिल्लो प्रतिनिधिसभाका सांसद सेवानिवृत्त भई घर गएपछि उनीहरूका लागि विनियोजन गरिएको रकम वितरण रोकिएको थियो। अहिले त्यही रकम हतारहतार वितरण गर्ने प्रयास थाल्नु भनेको राज्यले बनाएको मूल संयन्त्र र त्यसको जिम्मेवारीको बर्खिलाप हो। बदलिएको राज्य प्रणालीको चरित्रसापेक्ष अभ्यास गर्ने हो भने अब सांसदहरूलाई यसरी विकासका नाममा रकम बाँड्ने परिपाटी नै सदाका लागि अन्त्य गर्नुपर्छ। आर्थिक वर्ष सकिनै लाग्दा सांसदहरूले आफ्नो क्षेत्रमा तीन करोडभन्दा बढी रकम लैजाने प्रयास गर्नु सो रकमको चरम दुरुपयोग गर्नु हो भन्दा अत्युक्ति हुँदैन। साढे दुई महिनाको अवधिमा तीन करोडभन्दा बढी रकम विकास कार्यक्रममा खर्च हुने अवस्था रहँदैन। यो कागजमा विकास योजना सम्पन्न गराएको देखाएर रकम अनियमित किसिमले खर्च गर्ने र कमाउने धन्दाबाहेक केही होइन। त्यसैले अर्थ मन्त्रालयले यस विषयमा गम्भीरपूर्वक सोच्न जरुरी छ। जनताको त्याग र समर्पणबाट प्राप्त संघीय लोकतान्त्रिक गणतन्त्रात्मक शासन व्यवस्थाको संस्थागत विकासमा लाग्न छोडेर सांसदहरू खुद्रामसिना विकास योजनामा भुल्न खोज्नुलाई सकारात्मक रूपमा लिन सकिँदैन। सरकारले विगतको विकास मोडेललाई पूर्णरूपमा परिवर्तन गर्न जरुरी छ। केन्द्रीकृत शासन प्रणाली हुँदा अपनाइएका विकास कार्यक्रमले संघीय शासन प्रणालीले आत्मसात गरेका विकास र योजनालाई जनतासमक्ष पुर्याउन सक्दैन। सांसद विकास कोषमा रकम दिने पद्धति सदाका लागि अन्त्य गरेर स्थानीय तह र प्रादेशिक तहलाई नै साधनस्रोतसम्पन्न बनाई ती निकायमार्फत विकास कार्यक्रम सञ्चालन गर्न सक्नुपर्छ। संघीय शासन प्रणालीको वास्तविक मर्म पनि यही हो।
ड्याम्म हुने वाम एकता ड्याम्मै फुट्न बेर लाग्दैन (भिडियोसहित),"काठमाडौँः वाम विश्लेषक डा खगेन्द्र प्रसाईले कमजोर धरातलमा कमजोर जगसहित उभिएर बनेको वाम एकता भएमा एकता दिगो नहुने संकेत गरेका छन् । नेपालको वाम आन्दोलन तथा कम्यूनिष्ट विचारधारालाई नजिकबाट अध्ययन गर्दै आएका डा प्रसाईंले एपीवान टेलिभिजनको कार्यक्रम एपी सेन्टरमा मंगलबार कुरा गर्दै दुई यस्तो बताएका हुन् । दुई पार्टीबीच मनभेद हुँदाहुँदै निर्वाचन जित्ने रणनीति अनुसार बनेको गठबन्धनकै आधारमा पार्टी एकता भएमा त्यो दिगो हुन सक्दैन, उनले तर्क गर्दै भनेका छन्, जनवादमा विश्वास गर्ने कम्यूनिष्ट पार्टीहरु सिद्धान्त, विचारधारा र संगठन व्यवस्थापनभन्दा दुई अध्यक्षको व्यवस्थापन केन्द्रित छन् । भिडियो सिद्धान्त, विचारधारा र संगठन व्यवस्थापनलार्इ भुलेर गरिने वाम एकता उभिएको धरातल भविष्यका लागि सबैभन्दा कमजोर भएको पनि प्रसार्इले जिकिर गरेका छन् । एकता सम्मानजनक त्यस्तै कार्यक्रममा बोल्दैन नेकपा एमालेका नेता तथा वाम एकता कार्यदलका सदस्य बेदुराम भुषालले सम्मानजनक एकताको अर्थ प्रतिशत नभएको बताएका छन् । उनले जनयुद्धलाई नयाँ बन्ने पार्टी विधानको प्रस्तावनामा उल्लेख गर्न सकिने प्रष्ट पार्दै तर चुनाव चिन्ह सूर्य भने एमालेले छोड्न नसक्ने संकेत गरेका छन् । त्यस्तै नेकपा माओवादी केन्द्रका नेता तथा एकता कार्यदलका सदस्य देव गुरुङले वाम एकता सम्मानजनक हुनुपर्ने भन्दै जनमतको नाममा वेवास्ता गर्न नपाइने तर्क गरेका छन् । नेता गुरुङले प्रधानमन्त्री केपी शर्मा ओलीले भारत भ्रमण गर्दा आफूहरूसँग कुनै परामर्श नगरेको दाबी गरे । उनले सचिवहरुको सरुवा गर्दा समेत माओवादीसँग परामर्शन नगरेकोमा चित्त दुखाए । प्रधानमन्त्री ओलीका पछिल्ला कदमले धेरै शंका र उपशंका उत्पन्न गराएको छ, उनले भनेका छन्, प्रधामन्त्रीले परामर्श नगरी अघि बढ्दा एकतामा पनि असहज भएको छ ।"
"देउवालाई पौडेलको प्रश्न, दुई पार्टी मिलेर हार्यौं भन्दा लाज लाग्दैन ?","कसरी काम गर्छन् हेरौंला दमौलीः नेपाली कांग्रेसका वरिष्ठ नेता रामचन्द्र पौडेलले नेपाली कांग्रेसको सिद्धान्तले चुनाव जिते पनि पार्टीले चुनाव हारेको टिप्पणी गर्दै यसमा नेतृत्वको कमजोरी भएको बताएका छन् । एक सय २९ औं अन्तर्राष्ट्रिय मजदुर दिवसका अवसरमा नेपाल ट्रेड युनियन कांग्रेसले गृहजिल्ला तनहुँको दमौलीमा आयोजना गरेको कार्यक्रमलाई सम्बोधन गर्दै उनले अरुलाई दोष दिएर नेतृत्व पन्छन नमिल्ने तर्क गरे । सिद्धान्त कांग्रेसको जित भएको छ तर चुनावमा हार भएको छ उनले भने, दुई दल मिलेर चुनाव हारेको भन्दा लाज लाग्दैन ? पार्टी सभापति शेरबहादुर देउवाप्रति आक्रोशित देखिएका पौडेलले जतिसुकै पार्टी मिल्दा पनि कांग्रेसले जित्नुपर्ने जिकिर गरे । चुनावमा हारको जिम्मा नेतृत्वले लिनुपर्नेमा लिखितम् गर्दा विवाद हुने भएकाले वक्तव्यमा मिलाउने समझदारी भए पनि त्यसो नभएको पौडेलले दाबी गरे । लिखितम गर्दा हारेको पार्टीमा विवाद हुन्छ भनेर हामीले सभापतिको वक्तव्यमा हारको जिम्मा नेतृत्वले लिने समझदारी गरेका हौं, व्यंग्य गर्दै पौडेलले भने, उहाँ(देउवा)ले बोल्दा मिलाउनु भनेको बिर्सनुभएछ कि ? विगतमा मध्यावधि निर्वाचनमा जाँदा गिरिजाप्रसादको नेतृत्वमा चुनाव हारेकाले कृष्णप्रसाद भट्टराईलाई पार्टी नेतृत्व दिइएको तर्क गर्दै उनले अहिले भने नजिर पनि नहेरिएको बताए । नेता पौडेलले अझै पनि कांग्रेस पहिलो पार्टी बन्न सक्ने भन्दै यसका लागि सहमतिले निर्णय गर्ने विधानको परिधिमा रहेर नेतृत्वले काम गर्नुपर्ने सुझाव दिए । अहिले हामी कम्युनिस्टसँग लड्नुपरिरहेको छ, उनले भने, विधानअनुसार पार्टीलाई चलाएर अघि बढ््ने हो भने बलियो बनाउन सकिन्छ । कसरी गर्छन हेरौंला नेता पौडेलले कांग्रेसले बनाएको पूर्वाधारकै कारण देश अहिलेको अवस्थामा रहेको भन्दै कम्युनिष्टले काम गर्न नसक्ने दाबी गरे । कम्युनिष्टहरु नारा मात्र ठूला लगाउँछन् तर काम गर्दैनन्, उनले भने,काम कसरी गर्छन् हामी पनि हेर्छाैं । विगतमा पनि कांग्रेसकै नेतृत्वमा काम भए पनि ठूला नारा लगाएर अहिले सत्तामा गएका कम्युनिस्टसँग काम गर्ने क्षमता नभएको जिकिर गरे ।"
"देउवाले मुख्यमन्त्रीलाई भने, कांग्रेसलाई पनि साथमा लिनुस्","धनगढी: पुर्व प्रधानमन्त्री शेरबहादुर देउवाले प्रदेश नम्बर ७ का मुख्यमन्त्री त्रिलोचन भट्टलाई प्रदेशको समृद्धीका लागि आफु साथमा रहेको बताएका छन । उनले सक्रिय भएर प्रदेशको विकासका लागि लाग्न सुझाव पनि दिए । कैलालीको अत्तरियामा रहेको दुर्गालक्ष्मी बहुमुखी क्याम्पसको नवनिर्मित भवनको उद्घाटन कार्यक्रममा लागि धनगढी आएका पुर्व प्रधानमन्त्री देउवा र मुख्यमन्त्री भट्टबीच उद्घाटन पुर्व मंगलबार विहान देउवाको धनगढीस्थित निवासमा भेटवार्ता भएको हो । प्रतिनिधि सभाको चुनावका बेला देउवा पत्नी आरजले किनेको घरमा विहान दुबैबीच भेटवार्ता भएको मुख्यमन्त्रीका स्वकीय सचिव शिव ओलीले जानकारी दिए । मुख्यमन्त्री र देउवबीच प्रदेशको विकास, राजधानी र नामाकरणबारेमा कुराकानी भयो, ओली भने । मुख्यमन्त्री भट्टलाई देउवाले प्रतिपक्षलाई पनि समेट्दै सहमति गरेर अघि बढेमा राम्रो हुने सुझाव दिएका छन् । प्रतिपक्षलाई पनि सहमतिमा ल्याएर लैजानुस, विकास निर्माणका काममा सक्रिय हुनुहोस, देउवाको भनाइ उधृत गर्दै ओलीले भने, प्रतिक्षीलाई पनि सक्रिय भएर लाग्न उत्प्रेरणा दिनुहोस । ओलीले राजधानी र प्रदेशको नामाकरणबारे पनि गम्भीर वार्ता भएको जानकरी दिए । देउवाले प्रदेशको राजधानीको स्थानबारेमा केही भन्नुभएन, तर त्यसमा पनि सहमति खोज्नुस भन्नुभयो । अझ नामबारेमा सबैलाई सहमतिमा ल्याएर मात्रै अघि बढ्दा राम्रो हुन्छ भन्ने सुझाव देउवाको थियो, दुवै नेताको सम्बाद उधृत गर्दै ओलीले भने । मुख्यमन्त्री भट्टले पुर्वप्रधानमन्त्री देउवालाई प्रदेशको समृद्धि, विकास, नामाकरण र राजधानीबारेमा सकारात्मक सहयोगको आग्रह गरेका छन् । यो प्रदेशमा राष्टिय गौरवका योजनाहरु थोरै छन्, राष्टिय गौरवका योजनाहरुको संख्या बढाउनका लागि प्रदेश सरकारले संघीय सरकारलाई निर्णय नै गरेर अनुरोध गर्ने तयारी गरेको छ, त्यसमा तपाईको साथ र समर्थन चाहिन्छ मुख्यमन्त्री भट्टले देउवलाई आग्रह गरेको ओलीले बताए । जवाफमा देउवाले भने प्रदेश नम्बर ७ को विकास र समृद्धिका लागि म तपाईँको साथमा छु, ढुक्क भएर जनतालाई विकासको अनुभुती हुने गरि काम गर्नुस । देउवाले अहिले संघीयता परिपक्व भइनसकेकाले प्रदेश सदनमा सकेसम्म मतविभाजन नहुने गरी काम गर्न मुख्यमन्त्रीलाई सुझाव दिएका छन । पुर्वप्रधानमन्त्री र यस क्षेत्रको नेता भएकाले पनि दुबै बीचमा सोमबार नै भेटघाट गर्ने समय तय भएको मुख्यमन्त्रीका स्वकीय सचिव ओलीले बताए । मुख्यमन्त्री चयन भएपछि देउवा र मुख्यमन्त्री भट्टको यो पहिलो भेटवार्ता हो ।"
जनप्रतिनिधिलाई न्यायाधीश बन्न सकस,"काठमाडौं : स्थानीय तहका न्यायिक समितिमा मुद्दाको संख्या बढ्दै गए पनि आवश्यक कानुनी ज्ञान र पूर्वाधार अभावले न्यायिक प्रक्रियामा असर पर्न थालेको छ। कतिपय स्थानीय सरकारले भौतिक पूर्वाधारको व्यवस्था गर्न नसक्दा इजलास बस्न सकेको छैन। ऐन, कानुन र वकिल नहुँदा पनि फैसला गर्न सहज छैन। स्थानीय इजलासमा दिनहुँ मुद्दा दर्ता भइरहेका छन्। सामान्य घरझगडादेखि सम्बन्धविच्छेदसम्मका मुद्दा आए पनि गोप्य कोठा नहुँदा न्यायिक समिति अलमलमा छन्, वकिल छैनन्। मुद्दा दर्तादेखि मुद्दा छिन्नेसम्मका प्रक्रिया र कार्यविधि प्रस्ट नहुँदा स्थानीय सरकार अलमलिएका छन्। जटिल प्रकृतिका मुद्दामा स्थानीय सरकारमा न्यायाधीश बनेका गाउँपालिका वा नगरपालिकाका उपाध्यक्ष वा उपप्रमुख अन्योलमा छन्। समयमै फैसला गर्न नसक्दा पीडित समस्यामा छन् भने पीडक उन्मुक्त हिँडिरहेका छन्। मकवानपुरको बाग्मती गाउँपालिकाकी उपाध्यक्ष धनमाया स्याङ्तान इजलास बस्ने कोठा नहुँदा समस्यामा परेकी छन्। महिनौंदेखि सम्बन्धविच्छेद, बहुविवाह, बलात्कारजस्ता संवेदनशील र जटिल मुद्दाका चाङ छन्, राजधानी आएकी उनले भनिन्। संविधानको धारा २१७ मा गाउँपालिका र नगरपालिकामा क्रमशः उपाध्यक्ष तथा उपप्रमुखको संयोजकत्वमा एउटा न्यायिक समिति रहने व्यवस्था छ। स्थानीय सरकार सञ्चालन ऐन २०७४ को परिच्छेद ८ को दफा ४६ ले समितिको व्यवस्था छ। समितिले दफा ४७ को उपदफा (२) अनुसार विवादमा प्रतिवादी उपस्थित भएको मितिले तीन महिनाभित्र मेलमिलापबाट समस्या टुंग्याउनु पर्नेछ। मेलमिलाप हुन नसके सोही व्यहोरा उल्लेख गरी पक्षलाई अदालत जान सुनाई विवाद र सोको मिसिल कागज र प्रमाणसमेत सम्बन्धित अदालतमा पठाउनुपर्ने व्यवस्था छ। समितिको अधिकारक्षेत्रमा आलीधुर, चरन, ज्यालामजदुरी, घाँसदाउरादेखि गाली बेइज्जती, ध्वनि प्रदूषण, सम्बन्धविच्छेदसम्म पर्छन्। प्रवेशिका उत्तीर्ण ३६ वर्षीया धनमायाले भनिन्, वकिल छैन, ऐनकानुन नबुझेर धेरै समस्या छ। अर्घाखाँचीको मालारानी गाउँपालिकाकी उपाध्यक्ष प्रमिला क्षेत्रीलाई पनि मुद्दा किनारा लगाउन हम्मे परेको छ। कक्षा ४ उत्तीर्ण गरेकी ६३ वर्षीया उनी बुबा प्रधानपञ्च हुँदा कानुनी कुरा सिकेको बताउँछिन्। सम्बन्धविच्छेदका मुद्दामा अझै प्रवेश गरेकी छैन, उनले भनिन्, वकिल छैन, इजलास बस्दा चाहिने कानुनी ज्ञान बटुल्न ऐन, कानुन अलिअलि हेरेकी छु, त्यसका लागि पनि समय छैन। सामुदायिक वन क्षेत्रमा जिल्लाको सिमाना मिचेर घर बनाएकी अनाथ एवं असहाय महिलाको घरसम्बन्धी मुद्दामा आफैंविरुद्ध स्थानीय एफएममा सूचना प्रसारण भएकोे उनको गुनासो छ। न्यायाधीशकै भूमिका निभाइरहेकी ३७ वर्षीया भगवतीदेवी बमले आठदिने न्यायिक तालिम लिएकी छन्। डोटीस्थित बोगटान गाउँपालिका उपाध्यक्ष उनी कानुनी अस्पष्टता र जटिलता चिर्न सरकारले विशेष तालिम दिनुपर्ने माग गर्छिन्। लोग्नेले सम्बन्धविच्छेद गर्छु भनेपछि घरझगडा भएर सँगै बस्न नसक्ने महिला बच्चा बोकेर कार्यालय आउँछन्, पूर्वाधार नहुँदा उनीहरूलाई आफ्नै घरमा गाँसबास दिनुपर्ने अवस्था छ, उनले भनिन्, गोपनीयता राख्न छुट्टै कोठा छैन, एउटै मुद्दा टुंग्याउन ४५ दिन लाग्छ। समाजशास्त्रमा स्नातकोत्तर उत्तीर्ण पर्सा परेवासुगौली गाउँपालिकाकी उपाध्यक्ष ममता महतोको पनि अधिकांश समय ऐनकानुन अध्ययनमै बितिरहेको छ। उनी भन्छिन्, पक्षविपक्ष दुवैलाई निष्पक्ष हेर्नुपर्छ, त्यसका लागि घटनास्थलमै पुग्नुपर्छ तर हाम्रै सुरक्षा छैन। धादिङ गजुरी गाउँपालिका उपाध्यक्ष सीता ढुंगाना हालसम्म २२ उजुरीको फस्र्योट गरे पनि धेरै मुद्दा सुनुवाइ प्रक्रियामै रहेको बताउँछिन्। संस्कृतमा विद्यावारिधि गरिरहेकी उनलाई मुद्दा छिन्नभन्दा व्यवस्थापन गर्न समस्या छ। उनले भनिन्, कर्मचारी राखेर काम गर्न कठिन छ, वादीप्रतिवादीका सबै मान्छे आउँदा मुद्दा छिन्न कठिन छ। कतिपय सार्वजनिक विषयमा त टोलै आउँछ। समितिको निर्णयमा चित्त नबुझे ३५ दिनभित्र जिल्ला अदालतमा पुनरावेदन गर्न पाउने व्यवस्था छ। संघीय मामिला तथा सामान्य प्रशासन मन्त्रालयका सचिव दिनेश थपलियाले समितिको सहजताका लागि तालिम र पाठ्यक्रमसहित सामग्री दिएको बताए। उनले भने, यसबारेको हातेपुस्तक उपलब्ध गराएका छौं, प्रत्येक तहमा शाखा स्थापना गरिएका छन् भने कार्यविधिसमेत पठाइसकेका छौं।"
समन्वयकारी भूमिकामा शशांक,"काठमाडौं : कांग्रेस सभापति शेरबहादुर देउवाविरुद्ध पार्टीभित्र वरिष्ठ नेता रामचन्द्र पौडेल, प्रकाशमान सिंह र डारामशरण महतले मोर्चाबन्दी गरिरहेका बेला महामन्त्री डाशशांक कोइरालाले समन्यवकारी भूमिका निर्वाह गर्न थालेका छन्। बिहीबारसम्म सोही मोर्चामा रहेका कांग्रेस नेता कृष्णप्रसाद सिटौला भने शुक्रबारदेखि देउवाको पक्षमा उभिँदै पार्टीलाई वामपन्थीबीच धेरै बेइज्जत गर्न नहुने पक्षमा देखिएका छन्। प्रदेशसभा तथा प्रतिनिधिसभा चुनावमा कांग्रेस हारको जिम्मा पार्टी सभापतिले लिनुपर्ने अडानमा रहेका आफ्नै क्याम्पका नेता पौडेलले लिएको अडानलाई आवेगको अभिव्यक्ति भन्दै शशांकले केन्द्रीय कार्यसमिति बैठकमा सभापति देउवालाई साथ दिएका छन्। महामन्त्री कोइरालाको भूमिकालाई लिएर अहिले कतै उनले क्याम्प परिवर्तन गर्न खोजे वा आफै नयाँ क्याम्प सुरु गर्न लागेका त होइनन् प्रश्न पनि कांग्रेसभित्र उठ्न थालेको छ। आइतबार पार्टी पदाधिकारी मनोनयन गर्न बोलाएका बैठकसमेत महामन्त्री कोइरालाकै आग्रहमा ५ दिन पछि सार्न सभापति देउवा सहमत भएका छन्। नेता पौडेल र सिटौला पक्षले निर्वाचित केन्द्रीय सदस्य तथा पदाधिकारीको बैठक बहिष्कार गर्ने सन्देश सोमबार बिहानै पार्टी कार्यालय पठाएपछि महामन्त्री कोइरालाले पार्टीमा थप मोर्चाबन्दी र गुटबन्दी झाँगिन नदिन केही दिन बैठक सार्न देउवासामु प्रस्ताव गरेका थिए। उनले पौडेल सहितका नेताहरूसँग आफूले छलफल गर्ने र सहमतिको प्रयास गर्ने बताउँदै अर्काे दिनको बैठकमा सहभागी गराउने वचन दिएपछि देउवा बैठक सार्न तयार भएका थिए। कांग्रेस प्रवक्ता विश्वप्रकाश शर्माले महामन्त्रीकै आग्रहमा सभापतिले बैठक शुक्रबारसम्म स्थगित गरिएको जानकारी दिए। सहमतिको वातावरण बनोस् भनेर बैठक केही दिन पछि सारिएको हो, उनले भने। आइतबार मात्र कांग्रेस केन्द्रीय कार्यसमितिको बैठक चुनावमा हारको जिम्मा सिंगो केन्द्रीय समितिले लिने, जिल्ला सभापतिको भेला जेठ मसान्तसम्म गर्ने र महासमिति बैठक आगामी भदौमा गर्नेलगायत निर्णय गर्दै सकिएको थियो। पौडेल पक्षले ती निर्णय बहुमतको निर्णय भन्दै आफूहरूको असहमति कायमै रहेको बताएको थियो। बैठकका निर्णय महामन्त्री कोइरालाले नै लेखेका थिए। उनी पार्टीको १३ औं महाधिवेशनमा पौडेल समूहबाटै उम्मेदवार महामन्त्रीमा विजयी भएका थिए। त्यसयता कांग्रेसभित्र सभापति देउवा र देउवासँगै महाधिवेशनमा पराजित पौडेलबीच अनेकौं टकराव भए पनि कोइरालाले मध्यमार्गी भूमिकामै आफूलाई प्रस्तुत गर्दै लगेका थिए। उनको भूमिका र प्रस्तुतीलाई कांग्रेस वृत्तमा कोइराला परिवार आगामी महाधिवेशनबाट पार्टीको नेतृत्व लिने गरी समन्वयकारी भूमिकामा देखिएको टिप्पणी हुन थालेको छ। रस्साकस्सीबीच गुटगुटको प्रतिनिधित्व गर्दै पार्टीका विभिन्न नेताहरूले केन्द्रीय समिति बैठकमा धारणा राखिरहँदा पनि महामन्त्री कोइरालाले कुनै गुटको पक्षमा नलागी पार्टीमा गुटउपगुटभन्दा माथि उठेर पार्टीको हितमा आफ्नो भूमिका रहने र काम गर्ने बताएका थिए। उनको भूमिकालाई लिएर सोमबार पनि पार्टी कार्यालयमा महामन्त्री कोइरालासँग सञ्चारकर्मीहरूले क्याम्प परिवर्तन गर्न खोजेको हो भनी सोधेका थिए। उनले कुटिल हाँसोका साथ आफ्नो भूमिकामाथि आशंका नगर्न आग्रह गरे। म कुनै पनि गुटमा बसेर काम गर्दिनँ, पार्टीका लागि काम गर्छु, उनले सञ्चारकर्मीसँग भने, अनि मेरो भूमिकामा किन आशंका गर्ने ? विश्लेषकहरूका अनुसार महामन्त्री कोइराला पार्टीमा आफ्नो भूमिका देखाउन खोजिरहेका छन्। चुनावी पराजयको आरोपप्रत्यारोपमा रमाउने, एक अर्काेलाई दोषारोपण गर्नेभन्दा उनी सबैको सहानुभूति बटुलेर आगामी महाधिवेशनको तयारीमा लागेका छन्। कोइराला परिवारबाहिर गएको पार्टी नेतृत्व परिवारमा फिर्ता ल्याउन केही समययता उनीसहित डाशेखर कोइराला, सुजाता कोइराला लगायतले होमवर्क समेत गरेका छन्। यसबीच मिल्दै नमिल्ने र एक अर्काका प्रतिस्पर्धी ठानिएका कोइराला त्रयको मिलापले त्यही सन्देश दिएको छ। कोइराला परिवारका नेताहरू अब पौडेललाई मात्र बोकेर राजनीति नचल्ने निष्कर्षमा पुग्न लागेको संकेत महामन्त्री कोइरालाले अहिले निर्वाह गरेको भूमिकाबाट बुझ्न सकिने विश्लेषक बताउँछन्। १३ औं महाधिवेशनबाट देउवाको हातमा कांग्रेस नेतृत्व गएदेखि नै कोइराला परिवारले पार्टीभित्र आफूहरूले भूमिका देखाउने ठाउँ खोज्न थालेका थिए, कांग्रेसको इतिहासबारे पुस्तक लेखेका राजनीतिशास्त्रका प्राध्यापक राजेश गौतम भन्छन्, त्यसैले सुजाता, शेखर र शशांक एक पनि भए। उनीहरू आफ्नो खाँचो कांग्रेसलाई छ भन्ने देखाउन एकढिक्का भएका देखिन्छन्। सारमा उनीहरू अर्को महाधिवेशनमा कोइराला परिवारको नेतृत्व पार्टीमा कसरी स्थापित गर्न सकिन्छ भन्ने दाउमा छन्। कांग्रेसका युवा नेता प्रदीप पौडेल अहिले महामन्त्रीले निर्वाह गरेको भूमिका दुई पक्ष (देउवापौडेल) बीच समन्वयकारी नै देखिएको बताउँछन्। पार्टीमा देखिएको दुई पक्षीय आरोपप्रत्यारोप र बैठक बहिष्कार सम्मका कुरा महामन्त्रीकै कारण सहमतिको वातावरण उन्मुख देखिन थालेको छ, उनले भने, यसले पनि महामन्त्रीको भूमिका समन्वयकारी र पार्टी मिलाएर लैजाने खालकै देखिएको छ। महामन्त्री कोइरालाको पछिल्लो भूमिकाप्रति पौडेल र सिटौला भने सन्तुष्ट छैनन्। पौडेल पक्षका नेताले शशांकको भूमिकामाथि मुखै फोडेर प्रतिक्रिया नजनाए पनि आशंकारहित नभएको टिप्पणी गर्छन्। यसअघि वरिष्ठ नेता पौडेलले होलीका अवसरमा पार्टीका सासंदलाई आफ्नै निवासमा दिएको चियापानमा सभापति देउवा सहभागी भएका थिएनन्। त्यसलगत्तै महामन्त्री कोइरालाले आफ्नो निवासमा आयोजना गरेको चियापानमा भने देउवाले जनाएको सहभागितालाई लिएर पनि पौडेल क्याम्पमा आशंका उब्जिएको थियो। महामन्त्री कोइरालाले असन्तुष्ट पौडेल पक्षलाई सोमबार पनि बैठकमा सहभागी गराउने जिम्मा नै लिए। उनले भने, शुक्रबारको बैठकमा वरिष्ठ नेता पौडेललाई ल्याउने जिम्मा मेरो हो। उनले पार्टीका सबै शीर्ष नेता मिलेर अघि बढ्नुको विकल्प नभएकोमा पनि जोड दिएका थिए। कोइराला नेतात्रय सुजाता, डाशेखर र डाशशांकबीच पटकपटक सुजाता र शशांक निवासमा वार्ता भइरहेको छ। सुजाता र शशांक निवासमा पटक पटक भएका वार्तामा महामन्त्रीमाथि सुजाता र शेखरले एउटै आरोप लगाउने गरेका छन्, शशांक ऐनमौकामा देउवाकै पक्षमा उभिन्छन्।"
भारतीय प्रधानमन्त्री मोदी २८ गते जनकपुर आउँदै,"जनकपुर : भारतीय प्रधानमन्त्री नरेन्द्र मोदी वैशाख २८ गते जनकपुर आउने भएका छन्। मोदी भारतको पटना हुँदै धार्मिक भ्रमणका लागि नेपाल आउन लागेको गृहमन्त्री रामबहादुर थापाले जानकारी दिए। २८ गते प्रधानमन्त्री मोदीको धनुषास्थित बाह्रबिघा मैदानमा नागरिक अभिनन्दन हुने छ। प्रधामन्त्री केपी शर्मा ओलीको उपस्थितिमा मोदीको नागरिक अभिनन्दन हुन लागेको गृहमन्त्री थापाले बताए। भारतीय सेनाका तीनवटा हेलिकोप्टर र सुरक्षाकर्मीसहित नेपाल आउन लागेका मोदीले वैशाख २८ गते जनकपुरस्थित जानकी मन्दिरको पनि दर्शन गर्ने भएका छन्। मोदीको भ्रमणको सुरक्षा तयारीबारे बुझ्न मंगलबार सुरक्षा प्रमुखहरुसहित जनकपुर पुगेका गृहमन्त्री रामबहादुर थापा बादलले जिल्ला प्रहरी कार्यालयमा पत्रकारहरुसँग संक्षिप्त कुरा गर्दै मोदीको भ्रमण तयारी बारेमा जानकारी दिएका हुन्। मोदीको स्वागतको सम्पूर्ण कार्यक्रमको व्यवस्थापन दुई नम्बर प्रदेश सरकारले गर्छ, केन्द्र सरकारले समन्वयको भूमिका निर्वाह गर्छ, गृहमन्त्री थापाले भने, पटनाबाट सोझै जनकपुर आएपछि बाह्रबिघा मैदानमा मोदीलाई स्वागत र अभिनन्दन गर्ने कार्यक्रम तय भइसकेको छ। मोदीको यो भ्रमणलाई गृहमन्त्री थापाले विशुद्ध धार्मिक भ्रमणका रुपमा रहने बताएका छन्। भारतीय प्रधानमन्त्री मोदी यो पटक धार्मिक भ्रमणमा आउन लाग्नुभएको हो, थापाले भने, यस भ्रमणले दुई देशबीचको सदियौँदेखिको सामाजिक, धार्मिक सम्बन्धलाई अझै मजबुत बनाउनेछ।"
एमालेमाओवादी मिलेपछि मोदीको पहिलो शुभकामना आउँछ,"काठमाडौंः नेकपा एमालेका सचिव योगेश भट्टराईले एमालेमाओवादी केन्द्रबीचको एकता हुनेबित्तिकै भारतीय प्रधानमन्त्री नरेन्द्र मोदीको पहिलो शुभकामना आउने स्पष्ट पारेका छन् । उनले भने,एमाले र माओवादीबीच एकता हुँदा भारतीय प्रधानमन्त्री मोदी र चिनीयाँ राष्ट्रपति सि जिनफिङको शुभकामना आउँछ । एमालेमाओवादी एकताप्रति मोदीको सद्भाव रहेको उनले बताए । मंगलबार रिपोर्टर्स क्लब नेपालले आयोजना गरेको साक्षात्कारमा सचिव भट्टराईले भारतीय प्रधानमन्त्री मोदीको अब हुने नेपाल भ्रमणलाई आफूहरुले सफल बनाउने बताए । उनले भने,मोदीजीको भ्रमण सफल हुन्छ, हामी सफल बनाउँछौं, पछिल्लो समय नेपालभारत सम्बन्धमा नयाँ आयाम थपिएको छ, हामीबीच रहेका सबै असमझदारी हटेका छन्, भारत पनि नेपालमा विकास र समृद्धि चाहन्छ, हामी पनि भारतसँग सहकार्य गरेर अगाडि बढ्न चाहन्छौं, मोदीको यो भ्रमण दुई देशबीचको सम्बन्धमा कोशेढुँगा सावित हुन्छ । साक्षात्कारमा बोल्दै उनले मोदीको नेपाल भ्रमणको बेला नेपालभारत द्विपक्षीय सम्बन्ध सुमधुर हुने विश्वास दिलाए । उनले मोदी नेपाल भ्रमणमा आउँदा यसपटक जनकपुर र मुक्तिनाथको भ्रमण गराउने तयारी थालिसकेको बताए । मोदीको भ्रमण सफल बनाउन सिँगो सरकार तयारीमा जुटिसकेको पनि उनले जानकारी दिए । नेता भट्टराईले एमालेमाओवादीले एकअर्काको अस्तित्व स्विकार गरिसकेकोले आफूहरु सहकार्यमा रहेको बतए । एकता जनताबाट अनुमोदित भैसकेको छ, अब पछि हट्ने ठाउँ छैन, एकतालाई टुँगोमा पुर्याउनको लागि दुवै पार्टीका अध्यक्षवीच धेरैपटक वार्ता तथा छलफल भएका छन्, छलफल अहिले पनि जारी छ, उनले भने । दुई पार्टीबीचको एकता धेरै नजिक रहेको उनको जिकिर थियो । एकता भनेपछि संगठनपनि मिलाउने कुरा भएकोले राजनीतिक जित्दा पनि गणित र मनोविज्ञानको उचित व्यवस्थापन गर्नुपर्ने भएकोले अहिले आफूहरु त्यस कार्यमा व्यस्त रहेको भट्टराईको भनाई छ । उनले भने,योग र ध्यानमा बस्दा मनोविज्ञानको व्यवस्थापन हुन्छ, एकले अर्कोलाई मित्रता ठान्दछ, शत्रुता हट्छ, धैर्यता बढ्छ। उनले पार्टी एकता ५०५० को अनुपातमा भन्दापनि सिँगो पार्टी भनेको त १०० प्रतिशत हुने बताउँदै भने,सिँगो पार्टी नै भएपछि त उहाँ (प्रचण्ड) को हातमा पार्टी हुन्छ। एकतामा जाँदा पार्टी बलियो हुनुपर्ने उनको धारणा छ । एकता गर्ने भनेको त बलियो पार्टी बनाउने हो नि, उनले भने,त्यसैले जग बलियो बनाउनुपर्छ, जसरी घर बनाउँदा बलियो जग हालिन्छ, नक्कली माल प्रयोग गर्नुहुँदैन, बरु सक्कली माल प्रयोग गर्नुपर्छ ।"
कांग्रेसको पदाधिकारीमा कसको सम्भावना कति ?,"काठमाडौं: नेपाली कांग्रेसले १३ औँ महाधिवेशन भएको २६ महिना बितिसक्दा पनि पदाधिकारी चयन गर्न सकेको छैन । गुट भन्दा माथि उठेर काम गर्ने बाचासहित सभापतिमा विजयी भएका शेरबहादुर देउवा पदाधिकारी मनोनयनमा ढिलाइ गर्दा कांग्रेस संगठन र कार्यक्षमतामै असर परेको गुनासो नेताहरुले गर्न थालेका छन् । निर्वाचन भएको दुई महिनाभित्र पदाधिकारी मनोनयन गरिसक्नु पर्ने कांग्रेसको विधानमा व्यवस्था गरिएको छ । उपसभापति, महामन्त्री र सहमहामन्त्री अझै मनोनयन हुन सकेका छैनन् । सभापति देउवाले युवा नेता विश्वप्रकाश शर्मालाई २ महिना अगाडि प्रवक्ता मनोनयन गरे बाहेक अरु पदको अझै टुंगो लागेको छैन । वैशाख २१ मा मनोनयन ? सहमतिका आधारमा पदाधिकारी चयन गर्ने भन्दै सभापति देउवाले वैशाख २१ गते दिउँसो २ बजेको लागि बैठक बोलाएका छन् । एक महिना बढी चलेको केन्द्रीय समितिको बैठक लगत्तै मंगलबार पदाधिकारी मनोनयन गर्न भन्दै बोलाएको बैठक बीचमै स्थगित गरेर देउवा अहिले कैलाली पुगेका छन् । पौडेल पक्षको धम्की सभापति देउवाले एकलौटी गर्न खोजेपछि वरिष्ठ नेता रामचन्द्र पौडेल पक्ष एकलौटी ढंगबाट पदाधिकारी मनोनयन गरिए बैठक बहिस्कार गर्ने चेतावनी दिएपछि महामन्त्री डा शांशक कोइरालाको समन्वयमा बैठक ४ दिन पछाडि सारिएको हो । पदाधिकारी मनोनयनकै लागि भनेर नै केन्द्रीय कार्यसमितिको बैठक बोलाएपछि नेताहरुले पदाधिकारीको लागि लविङ तीब्र बनाएका छन् । उपसभापतिमा को को ? देउवाका निकट विश्वासपात्रका रुपमा रहेका पूर्व गृहमन्त्री विमलेन्द्र निधि, कांग्रेसका पूर्व उपसभापति गोपालमान श्रेष्ठ र संघीय निर्वाचनताका फोरम लोकतान्त्रिकबाट बिलय भएका विजयकुमार गच्छदार उपसभापतिका बलिया दाबेदार हुन् । यो पटक देउवाले आफूलाई लामो समयदेखि साथ दिँदै आएका निधिलाई उपसभापति बनाउने सम्भावना रहेको देउवानिकट एक नेता बताउँछन् । निधिको राजनीतिक इतिहासममा आईजीपी नियुक्तिबारे मात्रै तत्काली प्रम देउवासँग असहमति जनाएका थिए । त्यही विषयलाई मुद्दा बनाएर अर्का उपभापतिका आकांक्षी श्रेष्ठले निधिलाई प्रहार गरिरहेका छन् । देउवापक्षकै श्रेष्ठले गृहमन्त्री रहँदा निधिको कृयाकलापले निर्वाचनमा कांग्रेसलाई क्षति पुगेको आरोप लगएका छन् । देउवासँग निधिभन्दा आफुलाई नजिक देखाउन श्रेष्ठले आफ्नै गुटका निधिमाथि बैठकमै आक्रोश पोखे । श्रेष्ठ कांग्रेसका पुराना नेता पनि हुन् । सिलवालबारे विवाद देउवा प्रम हुँदा तत्कालीन गृहमन्त्री निधि नवराज सिलवाललाई आईजीपी बनाउनुपर्ने पक्षमा थिए । अर्कातिर देउवा सुदूरपश्चिमका जयबहादुर चन्दको पक्षमा थिए । देउवाको दबाबमा निधिले चन्दलाई नियुक्त गर्न बाध्य भए । तर अदालतले उक्त निर्णय बदर गरिदियो। निर्णय बदर गरेपछि देउवाको प्रधानन्यायाधीश सुशिला कार्कीलाई महाअभियोग लगाउने प्रस्तावमा निधिले असहमति जनाउँदै मन्त्री पदबाट समेत राजीनामा दिएका थिए । भूमिका खोज्दै गच्छदार फोरम लोकतान्त्रिक छाडेर कांग्रेसमा फर्किएका विजयकुमार गच्छदारले समेत आफ्नो भूमिका खोजेका छन् । उनले हालै सम्पन्न कांग्रेसको बैठकमा भनेका थिए, आफ्नै घर सम्झिएर फर्किएँ, जिम्मेवारी दिनु पर्यो ।उनले आफुलाई उपसभापति बनाउनुपर्ने लविङ पनि तीब्र बनाएका छन् । महामन्त्रीमा तीन अर्को शक्तिशाली पद महामन्त्रीमा पनि पूर्णबहादुर खड्का, ज्ञानेन्द्रबहादुर कार्की र बालकृष्ण खाँडको दाबेदारी छ । भौगोलिक सन्तुलन मिलाउन समेत देउवाले खड्कालाई महामन्त्री बनाउने सम्भावना प्रवल रहेको छ । सुर्खेतका खड्का गृहमन्त्री समेत भइसकेका छन् । सुर्खेतमा जित्दै आएका खड्का वाम गठबन्धन बनेपछि २०७४ सालको प्रतिनिधि सभाको निर्वाचन पराजित भए । खड्काले यसअघि सहमहामन्त्री अस्विकार गरेका थिए । अघिल्लो कार्यकालमा अर्थमन्त्री रहेका कार्की पनि महामन्त्रीको लागि तीब्र लविङमा छन् । देउवा क्याम्पका निरन्तर र स्थायी सदस्य कार्कीले पनि महामन्त्रीका लागि आफ्नो सम्भावना बलियो रहेको बताइरहेका छन् । भोजपुरमा तीन पटक पराजित भएपछि वाम गठबन्धन बनेका बेला सुनसरी झरेर यो पटक प्रतिनिधि सभा सदस्य बनेका कार्की कांग्रेसमा निष्कलंक छविका नेता मानिन्छन् । पूर्वबाट सधैँ देउवालाई साथ दिने नेताका रुपमा पनि उनी चिनिन्छन् । रुपन्देहीका बालकृष्ण खाँड पनि महामन्त्रीको लागि लागेका छन् । प्रदेश ५ को अस्थायी राजधानी बुटवलमा बनाउने अभियानमा सफल खाँड पनि देउवाका विश्वास पात्र हुन् । उनी रक्षामन्त्री समेत भइसकेका छन् । सहमहामन्त्रीमा पनि होडबाजी देउवा पक्षबाट सहमहामन्त्रीमा प्रकाशशरण महतको नाम अग्रपंक्तिमा छ । तर पौडेल पक्षलाई समेत मिलाएर लानु परेमा सहमहामन्त्री बन्ने महतको बाटो बन्द हुनेछ । देउवा पक्षकै मानबहादुर विश्वकर्मा सहमहामन्त्रीका अर्का आकांक्षी हुन् । पौडेल पक्ष सहमतिमा आएमा सहमहामन्त्री दिने मनस्थिति देउवाले बनाएका छन् । पौडेल पक्षबाट महेश आचार्य, डा मिनेन्द्र रिजाल, दिलेन्द्रप्रसाद बडु र नवीन्द्रराज जोशी सहमहामन्त्रीका दाबेदार हुन् । पदाधिकारी चयनमा देउवा पत्नी आरजु देउवा पनि एक खेलाडीका रुपमा रहेको चर्चा कांग्रेस वृत्तमा हुने गरेको छ । पौडेल पक्षका नेता डा मिनेन्द्र रिजाल पदाधिकारी चयन सहमतिका आधारमा गर्नु पर्ने बताउँछन् । कांग्रेसमा पदाधिकारी नियुक्तिका बेला छलफल गरेर जान पार्टी सभापति देउवालाई सुझाव दिँदै उनले भने, 'एकलौटी निर्णय भए मान्य हुँदैन, सहमतिका आधारमा पदाधिकारी नियुक्ति गर्नुपर्छ ।' पार्टी देउवाले वैशाख २१ पदाधिकारी चयन हुने बताएका छन् । उनले १७ गते बैठकपनि विवादको कारण नभई प्रदेश ७ जानु पर्ने भएकाले स्थगित भएको बताउँदै आएका छन् । उनी भन्छन् सोमबार मलाई धनगढी जाने काम पर्यो, त्यसैले बैठक स्थगित गरिएको हो, उनले भने, अब २१ गते पदाधीकारी चयन हुन्छन् , त्यसैको लागि हामीले २१ गतेका लागि तोकेका छौं । सभापति देउवाले धनगढी पुगेर पौडेल पक्षको असन्तुष्टिबारे भने पार्टीभित्र केही मतभेद भइहाल्छन, तिनलाई समाधान गरेर लगिन्छ, । युवा केन्द्रीय सदस्य कल्याण गुरुङले रामचन्द्र पौडेलसँग छलफल गरेर सहमतिका आधारमा पदाधिकारी गर्न देउवाले प्रयासरत भएको बताउँछन् । आज पौडेल आउनुहुन्छ अनि दुई नेताबीच पदाधिकारी चयनबारे छलफल हुन्छ, कांग्रेसका केन्द्रीय सदस्य कल्याण गुरुङले भने । केन्द्रीय सदस्य गुरुङका अनुसार २१ गते बस्ने बैठकमा सभापति शेरबहादुर देउवा पदाधिकारीको नाम प्रस्ताव गर्ने छन् । निर्वाचित केन्द्रीय सदस्यहरुले सभापतिको प्रस्ताव गरेका नामको अनुमोदन गर्नेछन् । को को हुन् दाबेदार ? उपसभापतिः विमलेन्द्र निधि, गोपालमान श्रेष्ठ र विजयकुमार गच्छ्दार महामन्त्रीः पूर्णबहादुर खड्का, ज्ञानेन्द्रबहादुर कार्की र बालकृष्ण खाँड सहमहामन्त्रीः प्रकाशशरण महत, महेश आचार्य, दिलेन्द्रप्रसाद बडु, डा मिनेन्द्र रिजाल र नवीन्द्रराज जोशी"
एकता दस्तावेज लेख्दै दाहाल,"काठमाडौं : माओवादी केन्द्र अध्यक्ष पुष्पकमल दाहाल पार्टी बैठकमा पेस गर्ने राजनीतिक दस्तावेज लेखनमा लागेका छन् । केही दिनयता दौडधुप बन्द गरेर उनी दस्तावेज लेखनमा लागेका हुन् । पार्टी केन्द्रीय सचिवालय बैठकमा दाहालले पार्टी एकताका सन्दर्भमा दस्तावेज प्रस्तुत गर्नेछन् । एमाले अध्यक्ष तथा प्रधानमन्त्री केपी ओलीसँग निर्णायक वार्तामा बस्नुअघि दाहालले पार्टी सचिवालय बैठक बोलाउने तयारीसमेत गरेका छन् । यसका लागि उनले वैशाख १९ गते सचिवालय बैठक बोलाउने तयारी गरिरहेका छन् । पार्टी बैठकको तयारीका लागि उनले सोमबार मात्र अलग अलग रूपमा पार्टी नेताहरू रामबहादुर थापा, जनार्दन शर्मा, हरिबोल गजुरेल लगायतसँग छलफल गरेका छन् । दाहाललाई एकताअघि पार्टीले सञ्चालन गरेको १० बर्से जनयुद्धबारे एकीकृत पार्टीको दस्तावेजदेखि अन्तरिम विधानको प्रस्तावनासम्ममा प्रष्ट शब्दमा लेखिनु पर्ने र संगठन निर्माण गर्दा सम्मानजनक समानता र न्यायोचित आधारमा सहभागिताको मापदण्ड बनाउनु पर्नेमा नेताहरूले जोड दिँदै आएका छन् । केन्द्रीय सचिवालय सदस्यहरूले पार्टी एकताको अन्तिम निर्णय लिनुपूर्व पार्टी सचिवालयको बैठक राखेर मात्र ठोस धारणा बनाएर जान दाहालसँग आग्रह गर्दै आएका थिए । त्यसैले ओली र एकता संयोजन समितिमा छलफल गर्नुअगाडि दाहालले पार्टी सचिवालयमा छलफल गर्न खोजेका हुन् ।"
कृषिको विकासमा नेपालसँग सहकार्य गर्न इजरायल इच्छुक,"काठमाडौं : नेकपा माओवादी केन्द्रका अध्यक्ष पुष्पकमल दाहाल प्रचण्ड र इजरायलका राजदूत बोनी ओमेरबीच भेटवार्ता भएको छ। मंगलवार बिहान प्रचण्ड निवास खुमलटारमा भएको भेटमा अध्यक्ष प्रचण्डले कृषि क्षेत्रमा इजरायलले गरेको प्रगति नेपालको आर्थिक समृद्धिका लागि अनुकरणीय हुने बताए। नेपालको आर्थिक समृद्धि कृषिमा आधारित उद्योगको विकासबाट मात्र सम्भव छ र त्यसमा इजराजयको प्रविधि हाम्रा लागि धेरै महत्वपूर्ण हुन्छ, प्रचण्डको निजी सचिवालयद्वारा जारी प्रेस नोटमा उल्लेख छ, इजरायलको कृषि क्षेत्रको प्रगति हाम्रा लागि प्रेरणा स्रोत हुन्। प्रचण्डले कृषिमा आधारित उद्योगका लागि आफूहरू इजरायलसँग प्राविधिक सहकार्य गर्न इच्छुक रहेको पनि बताए। इजरायलका राजदूत ओमेरले आफूहरू नेपालको कृषि क्षेत्रको विकासमा सहयोग गर्न तयार भएको बताए। मौरीपालन, फलफूल र तरकारी खेती हाम्रा प्राथमिकतामा छन्। यो क्षेत्रमा हामी नेपाली किसानसँग सहकार्य गर्न इच्छुक छौं, उनले भने। 'सिकौ र कमाऔं' भन्ने नीति इजरायलकाे रहेको बताउँदै राजदूत ओमेरले नेपालमा व्यवसायिक तालिम केन्द्र खोल्न अाफूहरू तत्पर रहेको धारणा राखे। प्राकृतिक रुपमा कृषिका लागि अनूकुल वातावरण नभए पनि कृषि प्रविधि र उन्नत विउविजनका कारण इजरायल कृषिकर्ममा विश्वकै नमूना मुलुक हो। इजरायलमा सहकारीमार्फत कृषि उत्पादन र बजारीकरण हुँदै आएको छ।"

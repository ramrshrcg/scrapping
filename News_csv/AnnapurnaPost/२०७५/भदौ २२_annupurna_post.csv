शीर्षक,विवरण
निसान नक्सामा अक्षम्य त्रुटि,"दुईपक्षीय सम्बन्ध र सार्वभौमिकताको विषयमा सामान्य त्रुटिले पनि ठूलो रूप लिन सक्छ। कतिपय अवस्थामा यस्ता गम्भीर मुद्दा शासकीय वृत्तबाटै बेवास्तामा पारिन्छ। त्यस्तै गम्भीर विषय हो, नेपालले उपयोगमा ल्याएको आफ्नै भूभागको नक्सा। मुलुकको निसान छापमा उपयोग भएको नक्सा झट्ट हेर्दा थोरै तल झरेको देखिन्छ। त्यही नक्सा वास्तविकता मान्ने हो भने नेपालको धेरै भूभाग छिमेकी भारतको हुनेछ। गलत नक्सा नेपालका कोर्स बुक, सञ्चारमाध्यम र अनि सरकारी निकायको आधिकारिक स्थानमा उपयोग हुनु विडम्बनायुक्त दृश्य हो। यसको कारण हो, गुगलको सर्च इन्जिनबाट गलत नक्सा आउनु र भारतबाट छपाइ भएर आउने सबै नक्सा त्यही तरहको हुनु हो। नेपाल र भारतबीच सीमा नक्सा प्रयोग सामान्य गल्ती झैं देखाउन खोजिएको छ, यो गम्भीर त्रुटि हो। निशान छापमा मात्र होइन, सरकारले राखेका अधिकांश नक्सामा दार्चुलाको कालापानीलाई छुटाएको छ। नेपाली भूभाग कालापानीमा लामो समयदेखि भारतीय सेनाको क्याम्प छ। दार्चुला जिल्लाको उत्तरपश्चिमी अति विकट र निर्जन तुलसी न्युराङ बगरमा सन् १९६१६२ देखि भारत सेनाले कब्जा जमाएको छ। भारतका लागि चीनसगको रणनीतिक बिन्दु हो। नेपालभारतबीच सन् १८१६ मा सम्पन्न सुगौली सन्धिमा पश्चिमी सीमा महाकाली नदीभन्दा पश्चिमको भूभाग मात्र भारतको भएको उल्लेख छ। महाकाली नदीको उद्गमस्थल कुटी गाउँनजिकैको कालापानी (कालोपानीको तलाउ) त्यस उत्तरको डाबै मैदानमाथिको जोलिडकाङ हिम शृंखलामा पर्ने लिम्पियाधुरासम्म नेपाल हो। प्रयोगमा आएको नक्साले ती सबै क्षेत्रलाई खुम्चाइदिएको छ। नापी विभागले सच्याउन घचघच्याइरहेको छ, तर मुलुकको हितमा काम गर्नुपर्ने सरकारी संयन्त्रले मौनता साँध्नु आश्चर्यजनक छ। देशको निसानी नक्सा त्रुटिपूर्ण हुनु आफैंमा गम्भीर विषय हो। प्रधानमन्त्री तथा मन्त्रिपरिषद् कार्यालयको वेबसाइटमा यस्तो नक्साको निसान छापा राखेर कुन सन्देश दिन खोजिएको हो, त्यसमा ध्यान दिनुपर्ने देखिन्छ। निशान छापमा उपयोग भएका नक्साको वैज्ञानिक मापन गर्दा कालापानीको ६ हजार हेक्टरभन्दा बढी भूमि गायब भएको देखिन्छ। नापी विभागले नेपालको वास्तविक नक्सा सबै स्थानमा पुयाएको भए पनि त्यसमा सरकारले बेवास्ता गरेको छ। कालापानीमा मात्र होइन, कतिपय नक्सामा सुस्तामा पनि समस्या देखिएको छ। त्यहाँ पनि नेपाली भूभाग गुमेको पुष्टिसहित नापीले विवरण सरकारलाई उपलब्ध गराएको छ। त्यसमा राजनीतिक र कूटनीतिक तहमा छलफल भएको देखिँदैन। नक्साका सवालमा कतै औपचारिक सुनुवाइ नभएपछि विभागका उपमहानिर्देशकले हेलो सरकारमा समेत उजुरी दिए। आफ्नो मुलुकको नक्सांकनलाई नजिकबाट नियाल्ने प्राविधिक आफ्नो मन्त्रालय पुग्दा सचिवकै कोठामा गतल नक्सा टागिएको देख्दा उनीहरूको मनमा के होला ? त्यसमा ध्यान जान आवश्यक छ। त्यस्तो नक्सा बेचबिखन गर्ने वा छाप्नेविरुद्ध अनुसन्धान हुनुपर्छ। तिनलाई कारबाहीको दायरामा ल्याउनुपर्छ। दुई वर्षअघि भारतीय प्रधानमन्त्री नरेन्द्र मोदीले चीन भ्रमणका क्रममा नेपालको भूभागमा चीन र भारतले सम्झौता गरेपछि त्यस क्षेत्रको विषय पुनः बाहिर आएको हो। सन् १८१८ र सन् १८६० का विभिन्न समयमा भारत र बेलायत सरकारबाट प्रकाशित नक्सा र दस्ताबेजहरूसहित नेपालले दुवै मुलुकलाई पत्राचार गरेपछि त्यसमा भारत र चीन झस्किएको थियो। जुन क्षेत्रबारे २०५३ सालमा महाकाली सन्धिमा भएको अस्पष्टता र सेनाको प्रभाव बढेको भन्दै २०५५ मा नेकपा (माले) को कालापानी मार्च पासले भारतीय सेनाले थप भूभाग कब्जा गरेको थियो। त्यसैलाई बल पुग्ने गरी नक्सामार्फत विस्तारै आफ्नो वर्चस्व राख्न खोज्नु अर्को दुर्भाग्य हो। कुनै पनि मुलुकको राष्ट्रियता, स्वाधीनताजस्तो विषयमा हेलचेक्र्याईं निकाय वा व्यक्तिबाट हुनु दुःखद हो। नापी विभाग आधिकारिक नक्सा बनाउने सरकारी प्राविधिक निकाय भएकाले उसैको नक्सालाई मात्र मान्यता दिन आवश्यक छ। विभागको स्वीकृतिबिना कसैले पनि नक्सा बनाउन र प्रकाशन गर्न नपाउने व्यवस्था गर्नुपर्छ। कसैले त्यस्तो गरेमा सजाय र जरिबाना हुनुपर्छ। नापी विभागको वेबसाइटमा नेपालको सही नक्सा निःशुल्क डाउनलोड गर्न मिल्छ, तर किन उपयोग गरिँदैन ? नेपाल र भारतबीच सुस्ता र कालापानीबाहेकका क्षेत्रमा सीमा विवाद सल्टेर स्ट्रिप म्याप अनुसार सुधार र मर्मतको कार्य भइरहेको अवस्थामा कालापानीको विषयमा नक्सा परिवर्नत हुनु शंकास्पद क्रियाकलाप हो। जुन क्षेत्रको विवाद राजनीतिक र कूटनीतिक तहमा मिलाउने भनिएको छ।"
"संघीयता असफल भयो, अब बाटो परिवर्तन गरौं : कमल थापा","पोखरा : राष्ट्रिय प्रजातन्त्र पार्टी (राप्रपा)का अध्यक्ष कमल थापाले संघीयता असफल भएकाले अब बाटो परिवर्तन गर्नुपर्ने बताएका छन्। देशको दुरदशाको कारण गलत नीति र गलत व्यवस्था भएको उनको भनाइ छ। शुक्रबार राष्ट्रिय प्रजातान्त्रिक युवा संगठन गण्डकी प्रदेशले गरेको प्रदेश भेला तथा प्रशिक्षणकार्यक्रममा बोल्दै थापाले यस्तो बताएका हुन्। देशले अवलम्बन गरेको धर्म निरपेक्षता, गणतन्त्र र संघीयता जस्तो गलत नीति र व्यवस्थाका कारण नेपाल समस्यामा पुगेको छ, थापाले भने, अब सहमतिमै नयाँ बाटोमा हिड्नुपर्छ। १० वर्ष जनयुद्ध, १० वर्ष संविधान र परिवर्तन गरेर २० वर्ष बिना उपलब्धि गुमेको भन्दै थापाले जनताको विश्वास पूरा गर्न नयाँ बाटोबाट अघि बढ्नुपर्ने बताएका हुन्। संविधान लागू भएपछि सिंहदरबारको अधिकार गाउँगाउँ नपुगेर सिंहदरबारमा भ्रष्टाचार गाउँगाउँमा पुगेको थापाको आरोप छ। संघीयताले गाउँगाउँमा सिंहदरबार होइन, सिंहदरबारको भ्रष्टाचार गाउँगाउँमा र घर घरमा पुगेको छ, थापाले भने। थापाले नेपाल युवाको रगत र पसिना निर्यात गरेर देश चलाउने सत्ताधारी नेताको नियत ठिक नभएको बताए। देशमा धर्म परिवर्तनको महारोग डढेलोको रूपमा लागिरेहेको छ। गणतन्त्र धर्म निरपेक्षता र संघीयता विदेशीको एजेन्डा भएको उनको भनाइ छ। देशमा हिन्दु राष्ट्र र राज संस्था छलफल र बहस नगरी हटाइएको हुँदा यसलाई सच्याउनुपर्छ, थापाले भने, अर्को प्रसङ्गमा अध्यक्ष थापाले एकताको आवरणमा पार्टीलाई षड्यन्त्रपूर्वक फुटाउने र कमजोर बनाउने कार्यले राष्ट्रवादी शक्तिको रूपमा उदाएको राप्रपा एकै चोटी रसातलमा पुगेको बताए। सांसद राजेन्द्र लिङ्देनले आफैंले अयोग्य घोषणा गरेको व्यक्ति रातारात योग्य हुने, विमानमा घोटालाको आशंका हुँदा र संसदमा आवाज उठ्दा पनि मुकदर्शक बन्ने कार्यले सरकारको विश्वसनीयता दिन प्रतिदिन गिर्दै गएको बताए।"
जनतालाई चाहिएको विकास हो : मन्त्री विश्वकर्मा,"कावासोती : खेलकुदमन्त्री जगत विश्वकर्माले जनताले विकास चाहेको बताएका छन्। बिहीबार नवलपरासीको देवचुली नगरपालिकास्थित सकला देवी माविको भवन उद्घाटन तथा हस्तान्तरण कार्यक्रममा बोल्दै विश्वकर्माले यस्तो बताएका हुन्। जनतालाई पार्टी र नेता चाहिएको होइन, मन्त्री विश्वकर्माले भने, जनतालाई विका मात्र चाहिएको छ। मन्त्री विश्वकर्माले सुशासन, विकाश र समृद्धिको राष्ट्रिय लक्ष्य प्राप्त गर्न सरकार लागि परेको बताए। जागृति बाल तथा युवा सरोकार नेपाल र इण्डिगो चिल्डेन फण्ड युकेको ५३ लाख रुपैयाँ सहयोग र विद्यालयको ६ लाख २५ हजार ७ सय ७१ रुपैयाँ गरी ५९ लाख २५ हजार ७ सय ७१ रुपैयाँमा भवन निर्माण भएको हो।"
गाउँपालिका प्रमुखले करोडौं भ्रष्टाचार गरेको उपप्रमुखको आरोप,"वीरगन्ज : पर्साको पकाहामैनपुर गाउँपालिकाका प्रमुखले करोडौं भ्रष्टाचार गरेको भन्दै उपप्रमुख र वडाध्यक्षले आन्दोलनको चेतावनी दिएका छन्। गाउँपालिका प्रमुख विजय चौरसीयाले आर्थिक वर्ष २०७४०७५ को बजेट हिनामिना र भ्रष्टाचार गरेको उनीहरुको आरोप छ। वीरगन्जमा शुक्रबार पत्रकार सम्मेलन गरेर उपप्रमुख कुश्मी देवी, वडा नम्बर ४ का वडा अध्यक्ष डेढी यादव, कार्यपालिका सदस्य जाल महम्मद मियालगायतका जनप्रतिनिधिले प्रमुख चौरसीया र प्रमुख प्रशाकीय अधिकृत हिरालाल भुषालले आर्थिक वर्षको २३ करोड ९५ लाख रुपैयाँ हिनामिना गरेको आरोप लगाएका हुन्। गाउँपालिकाका प्रमुख र उपप्रमुख दुवै संघीय समाजवादी फोरमका नेता हुन्। उपप्रमुख कुश्मीले गाउँपालिकाका सबै निर्णय अध्यक्षले आफूखुशी गर्दै आएको आरोप लगाइन्। म उपप्रमुख हुँ, मेरा पनि प्रमुखको बराबरको अधिकार छ, पत्रकार सम्मेलनमा उपप्रमुख कुश्मीले भनिन्, कुनै पनि गलत कुराको विरोध गर्दा विजयजीले मेरो कुरा सुन्नु हुन्न, हरेक निर्णयमा सिधै माइन्युट ल्याएर सहि गर्ने भए गर नत्र बहुमतको आधारमा पास हुन्छ भन्दै धम्क्याउनु हुन्छ। चालु आर्थिक वर्ष २०७५०७६ का लागि गत बुधबार भएको गाउँपरिषद्मा आफू सहभागी भएपनि परिषद्को निर्णय पुस्तिकामा हस्ताक्षर नगरेको उपप्रमुख कुश्मीको भनाइ छ। गाउँपालिका उपप्रमुखसहितका जनप्रतिनिधिले आगामी दिनमा पनि प्रमुखले आफ्ना कुरा नसुने सडक आन्दोलन गर्ने चेतावनी दिएका छन्। आर्थिक वर्षमा गोप्य रुपमा गरिएको गाउँपरिषद् खारेज गरेर सार्वजनिक रुपमा अर्को गाउँपरिषद् गर्नुपर्ने माग उनीहरुको छ। आर्थिक वर्ष २०७३७४ मा संघीय मामिला तथा स्थानीय विकास मन्त्रालयले कार्यालय व्यवस्थापनका लागि पठाएको एक करोड नौ लाख बजेट मध्ये गाउँपालिका प्रमुख चौरसीयाले हरेक वडा कार्यालयका लागि एकएक थान कम्प्युटर र केही फर्निचर खरिदमा ४९ लाख मात्र खर्च गरी बाँकी ५१ लाख रुपैयाँ हिनामिना गरेको आरोप उनीहरुको छ। त्यसैगरी गाउँपालिकामा वाईफाई जडानका लागि गाउँपरिषदबाट ३५ लाख रुपैयाँ विनियोजन गरिएकोमा २५ लाख रुपैयाँ निकासा गरी गाउँपालिका प्रमुख चौरसीयाले आफ्नै भान्जाको नाममा नयाँ इन्टरनेट कम्पनी दर्ता गर्न लगाई उक्त रकम जिम्मा लगाएको पनि आरोप असन्तुष्ट जनप्रतिनिधिको छ। गाउँपालिकामा अझैसम्म न्यायिक समिति गठन हुन नसकेकोप्रति समेत पत्रकार सम्मेलनमा आपत्ति जनाइएको छ।समिति गठनका लागि आग्रह गर्दा प्रमुख चौरसीयाले आवश्यकता नरहेको गैर जिम्मेवार जवाफ दिएको उपप्रमुखको आरोप छ। गाउँपालिकाको एम्बुलेन्स ग्यारेजमा थन्क्याएको, प्रमुखले नै ५५ लाखमा जेसीबी खरिद गरेकोलगायत आरोप लगाइएको छ। गाउँपालिकाले गत आर्थिक वर्षको बजेटबाट सात महिना (असोज देखि असारसम्म) को अवधिमा पदाधिकारीको पारिश्रमीक शीर्षकमा १९ लाख, पदाधिकारीको बैठक भत्ता शीर्षकमा १५ लाख, पदाधिकारीको अन्य सुविधा शीर्षकमा ६ लाख, पदाधिकारीको अन्य भत्ता शीर्षकमा तीन लाख, गाउँपालिका कार्यालयको मसलन्द खर्चमा २४ लाख, पदाधिकारीको सवारी सधान भाडा शीर्षकमा १० लाख, पदाधिकारीको इन्धन शीर्षकमा चार लाख र सवारीसाधन मर्मत शीर्षकमा तीन लाख रुपैयाँ खर्च गरेको छ। गाउँपालिका प्रमुख चौरसीयाले भने दुवै आर्थिक वर्षको गाउँपरिषद् प्रकृया पुरयाएर सम्पन्न भएको दाबी गरेका छन्। गाउँपालिकाको बजेट खर्चमा अनियमितता भएको भन्ने आरोप निराधार भएको उनको भनाइ छ। बजेटबाट गरिएको हरेक खर्च स्पष्ट छ, यदि कसैले खर्चको विवरण माग्छ भने दिन तयार छु, उनले भने। गाउँपालिका उपप्रमुख कुश्मी इमान्दार भएको तर उनलाई केही व्याक्तिले उक्साएर आफनो स्वार्थ पूरा गर्न पत्रकार सम्मेलन गराएको आरोप प्रमुखको छ।"
नारायणकाजीको खुलासा : गुट र गिरोहले पार्टी एकीकरण पुरा भएन,"सिन्धुली : नेपाल कम्युनिष्ट पार्टी (नेकपा) का प्रवक्ता नारायणकाजी श्रेष्ठले पार्टी भित्र गुट र गिरोहको बिगबिगी हुँदा तल्लो कमिटीसम्म एकीकरण हुन नसकेको बताएका छन् । मदन भण्डारी एसियाली विद्यालयका विद्यार्थीहरुसँगै शुक्रबार सिन्धुली आइपुगेका श्रेष्ठले पार्टी एकतापछिको मुख्य राजनीतिक कार्यभार पुरा गर्न पनि तल्लो तहसम्म एकीकरण हुनुपर्नेमा जोड दिए । तर वर्तमान गुट र गिरोहका कारण समयमा एकीकरण नसकिएको उनले जिकिर गरे । तत्कालीन माओवादीमाओवादी, तत्कालीन एमालेएमाले र तत्कालीन एमालेमाओवादीबीचमै हुने गरेको गुट र गिरोह अझै पनि कायमै रहेकाले पार्टी एकीकरणको कार्यभार पुरा हुन सकेको छैन, उनले भने, यसको छिट्टै अन्त्य गर्दै तल्लो कमिटीसम्म एकीकरण प्रक्रियालाई टुङ्गोमा पुयाइने छ । पार्टी एकीकरण र राजनीतिक कार्यभार पुरा गर्न पार्टी भित्र विधि र पद्धती बनाउनुपर्ने भन्दै श्रेष्ठले पार्टी भित्र गुट र गिरोहको अन्त्य गरिने समेत उद्घोष गरे । पार्टी व्यक्तिव्यक्तिले चलाउने प्रवृत्तिको अन्तय गर्दै केही दिनमै गिरोहहरुलाई निस्तेज पार्छौँ, उनले भने, यही भदौ २७ गतेभित्र पार्टीको सांगठनिक एकीकरणको प्रक्रिया टुङ्गोमा पुयाइने छ । श्रेष्ठका अनुसार अध्यक्ष प्रचण्ड भारत भ्रमणबाट फर्किएपछि आगामी २७ गते भित्र प्रदेश, जिल्ला र तल्लो तहको एकीकरण सकिने छ । गिरोहले पार्टी नचल्ने भन्दै विधि र पद्धतिमा चले दुनियाका कुनै शक्तिले हल्लाउन नसक्ने पनि श्रेष्ठको दाबी छ । पार्टी भित्र व्यक्तिगत स्वार्थका लागि गिरोहको बिगबिगी छ, उनले थपे, यस्ता गुट र गिरोहबाट भजनमण्डली बनाउनेहरुलाई पार्टीभित्र छिट्टै निस्तेज पारिने छ । पूर्व उपप्रधानमन्त्री समेत रहेका श्रेष्ठले पत्रकारहरुसँगको कुराकानीमा समाजिक न्यायसहितको समृद्धिको कार्यभार पुरा गर्न केपी शर्मा ओली नेतृत्वको सरकारलाई असफल पार्ने अधिकार कसैसँग नभएको समेत बताए । सामाजिक न्यायसहितको समृद्धिका लागि नेपालमा ठुला कम्युनिष्टहरुबीच एकता भएको उल्लेख गर्दै श्रेष्ठले सरकारलाई सफल बनाउन नसके पार्टी र आन्दोलनमासमेत ठुलो नोक्सान हुने जिकिर गरे ।"
त्रुटिपूर्ण नक्सा फेरिने,"काठमाडौं : अन्ततः विभागीय मन्त्रीले पनि सरकारी निकायले देशको त्रुटिपूर्ण नक्सा प्रयोग गर्दै आएको स्वीकारेकी छन् । भारतीय नक्सा प्रयोगका कारण यस्तो समस्या आएको उल्लेख गर्दै उनले तत्काल फेरिने बताइन् । नक्सा बनाउने आधिकारिक मन्त्रालय भूमि व्यवस्था, सहकारी तथा गरिबी निवारण मन्त्री पदमाकुमारी अर्यालले यसमा आफ्नो मन्त्रालय जिम्मेवार नरहेको दाबी गरिन् । अनधिकृत रुपमा भारतमा छापिएर नक्सा आउने गरेका कारण निसान छापमा कालापानी गायब भएको हो, उनले भनिन्, हो, हाम्रा मन्त्रालयहरुले समेत भारतीय नक्सा प्रयोग गरिरहेका छन् । यसको व्यापक दुरुपयोग भइरहेको छ । हाम्रा मन्त्रालय नै अचम्मका छन्, अनधिकृत नक्सा प्रयोग गर्छन् । उनले सरकारको नक्सा छाप्ने अधिकारिक निकाय नापी विभागका नक्सा भने गलत नभएको बताइन । नक्सा बनाउने र प्रकाशित गर्ने आधिकारिक निकाय नापी विभाग मात्रै हो । विभागको अनुमति वेगर कसैले पनि नक्सा बनाउन र प्रकाशन गर्न पाउँदैन । तर बजारमा मनपरी रुपमा नक्सा बनाउने काम भइरहेको छ । धेरै जसो नक्साहरु भारतमा बनेर आउने गरेका छन् । भारतमा नै बनेर आएका नक्सा मन्त्रालयदेखि अधिकांश सरकारी कार्यालयले समेत प्रयोग गरिरहेका छन् । भारतमा बनेका सबै नक्सामा कालपानीलाई हटाइएको छ । बजारमा भारतमा बनेका नक्साको प्रयोग भइरहेपनि त्यसलाई नियन्त्रणतर्फ कसैको ध्यान भएको छैन । मन्त्री अर्याल नक्साको विषयमा अनुसन्धान नै गर्ने बताइन । निसान छापको नक्सामै कालापानी गायब बजारका आएका नक्सामा समस्या छन् तर नापी विभागले बनाएको नक्सामा समय छैन मन्त्री अर्यालले भनिन, यस विषयमा मन्त्रालयले अनुसन्धान नै गर्छ । उनले तत्काल सम्पूर्ण मन्त्रालयलाई आधिकारिक नक्सा मात्र प्रयोग गर्न सर्कुलर गर्ने बताएकी छन् । उनले नापी विभागमा भएका आधिकारी नक्सा प्रयोग गर्न अपिल समेत गरकी छन् । मन्त्री अर्यालले आधिकारिक नक्सा मात्रै प्रयोग गर्नको लागि देशव्यापी अभियान नै सञ्चालन गर्ने प्रतिबद्धता जनाएकी छन् । नापी विभागको वेभसाइडमा आधिकारिक नक्सा छन्, यहीबाट नक्सा प्रयोग गरेमा गतल पर्दैन ,उनले भनिन, हामी अब आधिकारिक नक्सा प्रयोग गर्नेको लागि अभियान नै सञ्चालन गर्छौ । उनले अनाधिकृत रुपमा नक्सा प्रयोगलाई पनि नियन्त्रण गर्ने बताइन । जहाँ जहाँ गलत नक्साको प्रयोगको छ, त्यसलाई तत्काल हटाइन्छउनले भनिन । गतल नक्सा भएको निसान छाप प्रयोग गर्ने हेलो सरकारमा नै नापी विभाग उपमहानिर्देशक सुरेशमान श्रेष्ठले भदौं ५ गते उजुरी दर्ता गराएका थिए हेलोसरकारले अवाश्यक कारवाही गर्ने उत्तर लेख्यो भने गृहले सुझावका लागि धन्यवाद लेख्यो तर सच्याउन तर्फ न गृह नै पहलकदमी गर्यो न त हेलो सरकारले नै । अन्नपूर्णमा समाचार आएपछि भने हेलो सरकारले आवश्यक करावाहीको लागि भूमि व्यवस्था, सहकारी तथा गरिबी नियन्त्रण मन्त्रालय पठाएको जनाएको छ । यस बिषयमा भारत स्थीत नेपाली राजदुतवासले समेत चासो देखाएको छ । नापी विभागका उपमहानिर्देशक सुरेशमान श्रेष्ठका अनुसार अन्नपूर्ण आएको समाचारमा चासो राख्दै भारतस्थित नेपाली राजदुतावासले भारतमा अनाधिकृत रुपमा गतल नक्सा बनिरहेका सम्बन्धमा अध्ययन गरिने बताएको छ । जता ततै कालपानी गायब भएका निसान छाप अधिकांश सरकारी कार्यालय, मन्त्रालयका टागिएका बोर्डमा रहेका निसान छापमा कालापानी गायब छन् । धेरै जसो विद्यालय, क्याम्पस लगायतका शैक्षिक संस्थाहरुले गतल नक्सा नै प्रयोग गरिरहेका छन् । हेलो सरकार, गृहमन्त्रालय, परराष्ट्र मन्त्रालयको ट्वीटर, त्रिभुवन विमानस्थल, सडक विभाग लगायत अधिकांश सरकारी कार्र्यालयमा प्रयोग भएका निशान छापमा कालापानी गायब गरेको नक्सा प्रयोग गरिएको छ । ६ हजार हेक्टर घटाएर बनाइएका नक्सा जताजतै प्रयोग भएका छन् ।"
प्रदेश समस्यामा सबै मुख्यमन्त्री एकजुट,"पोखरा : प्रदेश मुख्यमन्त्रीहरूले प्रादेशिक संरचना पूर्ण नहुँदा काम गर्न अप्ठ्यारो भएको जिकिर गरेका छन्। गण्डकी प्रदेशको राजधानी पोखरामा सुरु भएको मुख्यमन्त्रीहरूको दुई दिने भेलामा उनीहरूले कर्मचारी समायोजन नहुँदा प्रदेश बजेट कार्यान्वयन गर्नै मुस्किल भएको अनुभव साटासाट गरे। २४ भदौका लागि अन्तर प्रदेश परिषद् बैठक तय भएपछि मुख्यमन्त्रीहरू बैठकका एजेण्डा तय गर्न पोखरामा भेला भएका हुन्। मुख्यमन्त्रीहरूले पोखरा भेला संघीय सरकारविरुद्ध मोर्चाबन्दी नभई संवैधानिक फोरमका रुपमा उपयोग गर्न भएको जिकिर गरेका थिए। गण्डकी प्रदेशका पृथ्वीसुब्बा गुरुङ, प्रदेश १ का शेरधन राई, २ का मोहम्मद लालबाबु राउत गद्दी, ३ का डोरमणि पौडेल, ५ का शंकर पोखरेल र ७ का मुख्यमन्त्री त्रिलोचन भट्टले आपसमा हात समाति ऐक्यबद्धता जनाउँदै भेला उद्घाटन गरेका थिए। कर्णाली प्रदेशका मुख्यमन्त्री महेन्द्रबहादुर शाही स्वास्थ्य समस्याका कारण सहभागी हुन नसकेको बताइएको छ। मुख्यमन्त्रीहरूले प्रदेश सरकारका समस्या, संघसँगका अपेक्षालगायत विषयमा छलफल गरी परिषद् बैठकमा उठाउने विषय तय गरेका छन्। प्रधानमन्त्री अध्यक्ष रहने प्रदेश परिषद्मा सबै मुख्यमन्त्री सदस्य हुन्छन्। गण्डकी प्रदेशका मुख्यमन्त्री गुरुङले राष्ट्रिय प्राकृतिक स्रोत तथा वित्त आयोग चाँडो गठन गर्नुपर्ने, कर्मचारी समायोजन, संरचना हस्तान्तरणलगायत विषय परिषद् बैठकमा उठाउने बताए। संघीयता कार्यान्वयनमा देखा परेका समस्या समाधानमा प्रदेश मुख्यमन्त्रीको भूमिका प्रधानमन्त्रीपछिको दोस्रो हुने भनेर बैठकको आयोजना गरेका हौं, मुख्यमन्त्री गुरुङले भने। नीति तथा कार्यक्रम र बजेट ल्याइसक्दा पनि कार्यान्वयनमा कर्मचारी तथा संरचना अभाव समस्या बनेको मुख्यमन्त्री गुरुङले अनुभव सुनाए। सातै प्रदेश सरकारले अनुभूति गरेको कुरा के हो भने जबसम्म कर्मचारी आफ्नो मातहत रहन्न, शान्ति सुव्यवस्था कायम गर्न प्रहरी परिचालन गर्न पाउन्न, त्यो सरकार सरकार हुँदैन्, उनले भने, यसपटकको अन्तर प्रदेश परिषद् बैठकमा मूलभूत रुपमा यो कुरा उठ्छ। प्रदेशमा कुन कर्मचारीलाई कहाँ राख्ने, कुन विभाग र इकाईमा राख्ने भन्ने जिम्मेवारी प्रदेश सरकारलाई देऊ, उनले भने, हिजोको पञ्चायत सरकारले र बहुदल सरकारले राखेका जिल्लाका कार्यालय काटेर ३ जिल्लाका बीचमा डिभिजन कार्यालय राखिएको छ, त्यसले के सन्देश दिन्छ ? जहाँ जनताका लागि कार्यालय आवश्यक पर्छ, त्यहाँबाट खानेपानीका कार्यालय, जनस्वास्थ्यका कार्यालय हटाएर ११ जिल्ला भएको प्रदेशमा ५ वटा पठादिने संघीय सरकारले गरेको यो नाटकको पटाक्षेप हुनुपर्छ, उनले भने, हिजाको एकात्मक सरकारले बनाएको संरचनाबाट पछाडि हटेर होइन, झन् सुदृढ र विस्तार गरेर जानुपर्छ भनेर यसपालिको परिषद बैठकमा छलफल हुनुपर्छ। संघीयता अभ्यास गर्दा संघलाई सबै ठाउँमा सुँढ घुसार्ने काम नगरोस् भनेर आफूहरूले पहिलो परिषद् बैठकमै कुरा उठाएको स्मरण गर्र्दै उनले भने, सर्भिस डेलिभर गर्ने काम स्थानीय सरकारले गर्नुपयो, उत्पादन बढाउने, गरिबी निवारण गर्ने अभियानको मुख्य नेता प्रदेश सरकार हुनुपयो। नीति निर्माण गरिदिने, समन्वय गर्ने जिम्मा संघीय सरकारको हुनुपयो। मुख्य न्यायाधिवक्तालाई महान्यायाधिवक्ता मातहत राख्ने व्यवस्थाप्रति पनि मुख्यमन्त्री गुरुङले आपत्ति जनाए। तलब भत्ता प्रदेश सरकारले दिनुपर्ने अनि आदेश तामेल गर्नुपर्ने महान्यायाधिवक्ताको ? उनले सोधे। राष्ट्रिय प्राकृति स्रोत तथा वित्त आयोग गठन नगरेर स्रोत बाँडफाँडमा प्रदेश र स्थानीय तहलाई अन्याय गरिएको विषय पनि मुख्यमन्त्री गुरुङले उठाएका थिए। उनले भ्याट, अन्तशुल्क र भन्सारमा ७० प्रतिशत एउटा सरकारको भागमा र ७ वटालाई प्रदेश र ७ सय ५३ स्थानीय तहलाई १५१५ प्रतिशत राखिएकोमा आश्चर्य प्रकट गरे। हिमाल आरोहण र जलविद्युत्को रोयल्टी पनि प्रदेशको भागमा कम छुट्याइएको भन्दै उनले असन्तुष्ठि सुनाए। संघीयता सफल पार्ने हो भने वित्तीय व्यवस्थापनमा ध्यान जानुपर्छ भनेर परिषद् बैठकमा छलफल चलाउने उनले बताए। संघीयता असमानता हटाउन ल्याइएको हो, उनले भने, वित्तीय असमानता कायम राख्न कसरी मिल्छ ? प्रदेश २ का मुख्यमन्त्री राउतले कर्मचारी र संरचना अभावकै कारण बजेट कार्यान्वयन गर्न नसकेको सुनाए। प्रदेश सरकारले डेलिभरी दिन सकेन, केले डेलिभरी दिने ? उनले भने, डेलिभरी नदिएपछि असुन्तुष्टि बढ्छ, त्यो असन्तुष्टि र निराशाको कसले जिम्मा लिने ? विदा दिने अधिकार प्रदेशले कार्यान्वयन गर्दा संघीय सरकारका प्रतिनिधिका रूपमा रहेकाहरूले अटेर गरेको उनले सुनाए। जहाँ सरकार सञ्चालन गर्न प्रहरी छैन, कर असुली गर्न संरचना छैन भने त्यो सरकार होइन, मुख्यमन्त्री राउतले भने, संविधानले नै शान्ति र सुरक्षाको जिम्मा प्रदेश सरकारलाई दिएको छ, तर प्रहरी प्रशासन हामीसँग छैन। बम विस्फोट हुन्छ, विभिन्न सामाजिक अपराध हुन्छ, त्यो कसरी नियन्त्रण गर्ने ? उनले भने संघीय सरकारले बजेटको ७० प्रतिशत हिस्सा राखेको भन्दै सिंहदरबारमा बस्नेलाई महाराजाको संज्ञा दिए। उनले प्राकृतिक स्रोत तथा वित्त आयोग गठन नगरेर संविधान विपरीत कार्य गरेको उनको आरोप थियो। उनले राजनीतिक हिसाबले संघीयता आए पनि प्रशासनयन्त्रमा नआएको हुँदा प्रदेशले दुख भोगिरहेको विचार प्रकट गरे।प्रदेश ३ का मुख्यमन्त्री पौडेलले कर्मचारीतन्त्रले चल्नै नदिएको गुनासो गरे। कर्मचारीमा जहाँ गएर पनि काम गर्छु, देशको सेवा गर्छु भन्ने भावना छैन, उनले भने, आफैं नयाँ संरचना बनाएर जान खोज्दा म घेराउमा परें। कर्मचारी समायोजन नै ठूलो चुनौती बनेको उनको भनाइ थियो। संघीयता तलमाथि पयो भने हामीले दोष पाउनेछौं, उनले भने। उनले भने, न हार्मी उद्योग दर्ता गर्न सक्छौं न सुविधा दिन। चीनबाट १०० उद्योग चलाउन आइरहेका छन्, जग्गा ठिक्क छ तर केही गर्न सक्या छैनौं। प्रदेश १ का मुख्यमन्त्री राईले प्रदेशका एकल अधिकार पनि आफ्नो मुठीमा राख्न खोज्ने मानसिकता संघमा देखिएको आरोप लगाए। स्थानीय सरकार जग हो, प्रदेश सरकार संघको ७ वटा पिल्लर हो भन्ने बुझ्नुपर्छ, उनले भने।प्रदेश ७ का मुख्यमन्त्री भट्टले प्रशासनमा एकात्मकतन्त्र हाबी भएको उल्लेख गर्दै भने, प्रशासनिक निकायको व्यवस्थापन गर्ने जिम्मा संघीय सरकारको हो। कानुन बनाइदिए जनतालाई जवाफ दिन सजिलो हुने थियो। उनले भने। ५० हजारको योजना पनि संघ सरकारले गर्ने हो भने स्थानीय सरकारकै पनि औचित्य नहुने उनको भनाइ थियो। प्रदेश ५ का मुख्यमन्त्री पोखरेलले प्रशासनयन्त्र संघीयतामैत्री बनाउने काम हुन नसकेको टिप्पणी गरे। आश्वस्त पार्नुपर्ने दायित्व केन्द्रीय प्रशासनकै हो, उनले भने, कर्मचारी व्यवस्थापन छिटो गर्न जरुरी छ। प्रदेशको कार्यकारी अधिकार अभ्यास कुन संरचनामा गर्ने पनि थाहा छैन। प्राकृतिक स्रोत तथा वित्त आयोग गठनपछि स्रोत बाँडफाँट हुने विश्वास उनले व्यक्त गरे। कानुन निर्माण गर्ने जिम्मेवारी संघकै काँधमा भएको हुँदा त्यसैको पर्खाइमा प्रदेश बसेको उनले सुनाए।"
"सरकार फुटबल होइन, टीट्वीन्टी क्रिकेट खेलिरहेको छ : कानुनमन्त्री","काठमाडौं : कानुनुमन्त्री भानुभक्त ढकालले सरकार एक गोल खाँदैमा हारिहाल्ने फुटबल नभइ टीट्वीन्टी क्रिकेट खेलिरहेको दाबी गरेका छन् । नयाँ 'मुलुकी अपराध (संहिता) ऐन'ले प्रेसमा पारेको असरबारे अनलाइन पत्रकार संघले शुक्रबार राजधानीमा आयोजना गरेको अन्तर्क्रिया कार्यक्रममा बोल्दै मन्त्री ढकालले यस्तो बताएका हुन् । सरकारका कमजोरीबारे भइरहेका आलोचनाको प्रतिरक्षा गर्दै मन्त्री ढकालले भनेसरकार एक गोल खाँदैमा हारिहाल्ने फुटबल खेल खेलिरहेको छैन्, टीट्वीन्टी क्रिकेट खेलिरहेको छ, दुईचार ओभर जाँदैमा हारिँदैन, आत्तिनु पर्दैन। सरकारको आयु लामो भएकाले प्रारम्भिक समयमा देखिएका कमी कमजोरीकै आधार सरकारको मुल्यांकन गर्न नहुने उनले बताए । अपराध संहिताका विषयमा सरकार कठोर नभएको र कमजोरी भए सच्याएर अघि बढ्न तयार रहेको मन्त्री ढकालले स्पष्ट पारे । उनले पत्रकारहरुलाई अपराध (संहिता) ऐनकाविरुद्ध आन्दोलन नगर्न आग्रह गरे । उनले भने'ऐनमा भएको कमी कमजोरीबारे राज्य कन्भिन्स गराउनतिर लाग्नोस सडकमा नउत्रिनोस्।' कार्यकममा उपस्थित सम्पादक र पत्रकारहरुले राज्यले जारी गरेको नयाँ मुलुकी ऐनका कारण आफूहरुमा मनोवैज्ञानिक त्रास उत्पन्न भएको गुनासो गरे। ऐनका कारण प्रेसले स्वतन्त्रपूर्वक लेख्न र अभिव्यक्ति राख्न पाउनेमा शंका उत्पन्न भएको भन्दै सरकारसँग त्यसलाई सच्याउन माग गरे । नयाँ मुलुकी अपराध (संहिता) ऐनको विरुद्धमा पत्रकारहरुले शुक्रबार २:३० बजे नयाँबानेश्वरका प्रदर्शन गर्ने घोषणा गरेका छन् ।"
सभामुख महरा चीन प्रस्थान,"काठमाडौं : मौलिक हकसम्बन्धी सबै विधेयक दफावार छलफलका लागि विषयगत समितिमा पठाएर सभामुख कृष्णबहादुर महरा शुक्रबार चीन उडेका छन् । महरा १० जनाको टोलीसहित साढे ११ बजे चीन प्रस्थान गरेको उनका प्रेस संयोजक डिल्ली मल्लले जानकारी दिए । चीन भ्रमणका क्रममा सभामुख महराले कल्चरल एक्स्पो, ट्रान्स हिमालयन वेल्ट एण्ड रोड इन्टरनेशनल फोरम, तिब्बत अटोनोमस रिजनका प्रमुखसँग भेट गर्ने छन् । त्यस्तै रुसुवागढी, तातोपानी मितेरी पुल उद्घाटन लगायतका अौपचारिक समारोहमा भाग लिने कार्यक्रमम रहेको मल्लले जानकारी दिए । असोज २ भित्र मौलिक हकसम्बन्धी विधेयक पारित गर्नुपर्ने सीमा छ । चीनको स्वशासित क्षेत्र तिब्बतमा आयोजना हुने चौथो पर्यटन तथा सांस्कृतिक प्रदर्शनीमा सहभागी हुन सभामुख महरा चीन जान लागेका हुन् । सभामुख महराले चीनबाट आफू फर्किने बेलासम्म विधेयकमाथिको छलफल सकेर प्रतिवेदन तयार पार्न विषयगत समितिलाई निर्देशन दिएका छन् । विषयगत समितिमा सभापतिको भूमिका निर्वाह गरिरहेका ज्येष्ठ सदस्यसँग बिहीबार छलफल गरेर मौलिक हकसम्बन्धी विधेयकमाथिको छलफल एक हप्ताभित्र सम्पन्न गर्न उनको निर्देशन छ । सभापति नचुनिँदा प्रतिनिधिसभाका समितिमा ज्येष्ठ सदस्यले अध्यक्षता गरिरहेका छन् । आफू फर्किंदासम्म विधेयकमाथिको छलफल सकेर प्रतिवेदन तयार गर्न विषयगत समितिलाई महराले निर्देशन दिएका छन् । समितिलाई २८ गते फुल हाउसमा विधेयक ल्याउन अनुरोध गरेको छु, सभामुख महराले भने, समितिले काम सम्पन्न गरे असोज २ भित्र मौलिक हकसम्बन्धी सबै विधेयक पारित गर्न सकिन्छ । सरकारले मौलिक हकसम्बन्धी १७ वटा विधेयक संसद्मा पेस गरेको छ । समय निकै कम रहेपछि सभामुख महराले विधेयक पारितमा सहयोग गर्न सत्तासीन नेकपा र प्रमुख विपक्षी कांग्रेसका सभापतिसँग आग्रह गरेका छन् । प्रधानमन्त्री एवं नेकपाका अध्यक्ष केपी ओली, नेकपाका अर्का अध्यक्ष पुष्पकमल दाहाल र कांग्रेस सभापति शेरबहादुर देउवासँग भेट गरेर मौलिक हकसम्बन्धी विधेयक समयमै पारित गर्ने काममा सघाउ पुयाउन आग्रह गरेको छु, महराले भने । मौलिक हकसम्बन्धी कतिपय विधेयकमा विवाद देखिएको, अहिले नै सबै विवाद समाधान गर्न नसके विधेयक पारित गर्ने र पछि संशोधनमार्फत मिलाउन सकिने उनले बताए । सभामुख महराको भ्रमण टोलीमा नेकपाबाट शान्तिमाया तामाङ, कांग्रेसकी रंगमती शाही, संघीय समाजवादी फोरमका उमाशंकर अरगरिया, तमलोपाका मोहम्मद एकवाल मियाँ र राष्ट्रिय जनमोर्चाकी दुर्गा पौडेल सहभागी छन् ।"

शीर्षक,विवरण
प्रदूषण नियन्त्रण गर,"प्रदूषणका कारण काठमाडौंको जनजीवन कष्टकर छ। यहाँ प्रदूषणका सबै सूचकांक अत्यन्त नकारात्मक छन्। सहरको वायु, जल र जमिन प्रदूषित छ। खानेपानीमा हानिकारक मिसावट हुनुका साथै नदीनालामा ढल खन्याइएको छ। फोहोर व्यवस्थापन ठीक तरिकाले नहुँदा हप्तौंसम्म काठमाडौंका सडक र चोक दुर्गन्धित हुने गरेका छन्। सहरमा भीडभाड, हल्ला, फोहोरजस्ता सहरी प्रदूषणको मात्रा उच्च छ। यस्तो अवस्थामा यातायात व्यवस्था विभागले वायु प्रदूषणको मुख्य कारण रहेको अत्यधिक धुवाँ फाल्ने सवारीमा लगाएको रोक स्वागतयोग्य छ। प्रदूषण वर्तमान विश्वको सबैभन्दा ठूलो वातावरणीय चुनौती हो। यसले जैविक प्रणालीमै खतरा उत्पन्न गरेको छ। काठमाडौं पनि विश्वकै प्रदूषित सहरमध्ये एक हो। वेबसाइट भिजिटरको मतका आधारमा तयार गरिने पोलुसन इन्डेक्स २०१८ का अनुसार काठमाडौं विश्वकै सबैभन्दा प्रदूषित सहरमध्ये दोस्रो स्थानमा देखिएको छ। वायु प्रदूषणबाट मात्रै विश्वभर वार्षिक करिब ७० लाख मानिसको चाँडो मृत्यु हुने गरेको विश्व स्वास्थ्य संगठनको तथ्यांक छ। संसारका अन्य सहरमा प्रदूषणको मुख्य कारण उद्योगधन्धा र इन्धनको स्रोत हुने गर्छन्। खासगरी डिजेलले चल्ने सवारी साधन सहरी प्रदूषणको मुख्य कारण ठानिन्छ। काठमाडौंमा भने बाह्रै महिना चल्ने सडक खन्नेभत्काउने र निर्माण गर्ने कार्यबाट प्रदूषण बढ्दा जनजीवन झनै कष्टकर भएको छ। सरकारी तथ्यांकअनुसार काठमाडौंको वायुमा दस माइक्रोमिटरभन्दा साना धुलोको कण (पीएम टेन) प्रतिघनमिटर एक सय २० पुगेको छ। त्यो उच्च प्रदूषण हो। त्यसमाथि उपत्यकाको भूबनोटका कारण पनि यहाँको वायुमा धेरै समय धुलोधुवाँ रहिरहने विज्ञहरू बताउँछन्। यसै वर्ष जारी गरिएको विश्व वातावरणीय कार्यसम्पादन सूचीमा पनि नेपालको स्थान पुछारमा छ। सूचीकृत एक सय ८० देशमध्ये नेपाल एक सय ७६ औं स्थानमा परेको छ। प्रदूषण नियन्त्रण गर्ने व्यवस्थित प्रयास गरिएको छैन। प्रदूषणका कारणलाई बेवास्ता गर्ने प्रवृत्तिका कारण समस्या अझ गम्भीर बनेको छ। प्रदूषण नियन्त्रणका लागि सही तरिका अवलम्बन गरिएको छैन। बागमती सफाइमा अपनाइएजस्तै तरिकाले दीर्घकालका लागि काम गर्दैन। प्रदूषण नियन्त्रणका लागि गरिने उपाय योजनाबद्ध, व्यवस्थित र समन्वयात्मक हुनुपर्छ। अघिअघि सडक पिच गर्दै जाने र पछिपछि ढल राख्न खन्दै जाने परिपाटी रहुञ्जेल प्रदूषण नियन्त्रण हुनेछैन। काठमाडौंको प्रदूषणको सीधा असर जनस्वास्थ्यमा पर्छ। प्रदूषणले अर्थतन्त्रमा पनि नकारात्मक प्रभाव पार्छ। केही वर्षभित्रै वार्षिक २० लाख पर्यटक भित्र्याउने लक्ष्य राखिएको नेपालमा प्रदूषणको यही अवस्था कायम रहने हो भने त्यो लक्ष्य पूरा गर्न मुस्किल हुनेछ। आएका पर्यटक पनि सन्तुष्ट हुन सक्ने छैनन्। त्यस्तै फोहोर व्यवस्थापनमा पनि सरकारले खास ध्यान दिन जरुरी छ। फोहोरलाई कुनै एक स्थानमा लगेर थुपार्ने गर्दा मात्रै समस्या समाधान हुँदैन, बरु त्यसले थप नयाँ समस्या उत्पन्न गर्छ। त्यसैले अजैविक फोहोरलाई नवीकरण गर्ने, जैविक फोहोरबाट मल, इन्धन तयार गर्न थालिएको छ, त्यसलाई व्यापक बनाउनुपर्छ। यद्यपि प्लास्टिक प्रयोगलाई निरुत्साहित गर्नुपर्छ किनभने सबै प्लास्टिक पुनः प्रयोग गर्न सकिँदैन र त्यसलाई पुनः प्रयोगयोग्य बनाउँदा पनि थप प्रदूषण हुन्छ। पुराना गाडी चलाउन रोक लगाउने निर्णयलाई प्रभावकारी कार्यान्वयन गर्नुपर्छ। नदीनालालाई दीर्घकालीन रूपमा प्रदूषणमुक्त बनाउने हो भने ढल मिसाउन रोक्नुपर्छ। त्यस्तै सवारी साधनको प्रदूषण स्तर मापन गर्ने र तिनलाई नियन्त्रण गर्ने, सहरको मुख्य भागमा सवारी साधन निषेध गर्ने, विद्युतीय सवारीलाई प्रवर्द्धन गर्ने, साइकल संस्कृति विकास गर्ने, सहरलाई हरियो बनाउन वृक्षरोपण गर्नेजस्ता उपाय अपनाउन सकिन्छ। विश्वका थुप्रै सहरमा प्रदूषण न्यूनीकरणका प्रयास सफल भएका उदाहरण छन्। कतिपय देशले नवीकरणीय ऊर्जामा ठूलो लगानी गरेका छन्। जीवाश्व इन्धनबाट चल्ने यातायातमा रोक लगाउने मिति घोषणा गरेका छन्। अझ नेपालको समस्या त उचित व्यवस्थापनसँग बढी सम्बन्धित छ। त्यसैले सरकारसँग प्रदूषण घटाउन स्पष्ट नीति, दृढ इच्छाशक्ति र व्यवस्थित योजना हुन आवश्यक छ।"
टुक्रिएको नवलपरासीको नाम नवलपुर राख्न सिफारिस,"पोखरा : राज्यको पुनःसंरचना हुँदा टुक्रिएको नवलपरासी जिल्लाको गण्डकी प्रदेशतिर पर्ने भूभागलाई नवलपुर जिल्ला नामकरण गर्न प्रदेश सरकारले संघलाई सिफारिस गरेको छ। गण्डकी प्रदेश मन्त्रिपरिषदको बुधबारको बैठकले उक्त सिफारिस गरेको हो। अहिलेसम्म उक्त भूभागको नाम नवलपरासी (बर्दघाट सुस्तापूर्व)उल्लेख हुँदै आएको छ। कावासोतीमा अस्थायी सदरमुकाम रहँदै आएकोमा त्यसैलाई स्थायी बनाउन पनि सिफारिस गर्ने निर्णय भएको प्रदेश सरकारका प्रवक्ता रामशरण बस्नेतले जानकारी दिए। कावासोतीमा जिल्ला सदरमुकामका लागि आवश्यक भौतिक संरचना निर्माणका लागि संघीय सरकारलाई अनुरोध गर्ने निर्णयसमेत भएको छ, उनले भने। चीनसँग जोडिने उत्तरी नाका कोराला र भारतसँगको नाका त्रिवेणीमा आवश्यक भौतिक पूर्वाधार निर्माण गर्न संघीय सरकारसँग अनुरोध गर्ने पनि निर्णय गरेको प्रवक्ता बस्नेतले जानकारी दिए। यी २ नाकाले नै हाम्रो प्रदेशको समृद्धि प्रारम्भ गर्ने भएकाले पूर्वाधारमा जोड दिएको हौं,उनले भने, कोरालाजोमसोमबेनीमालढुंगापोखरादुम्कीवासत्रिवेणी सडक निर्माणको जिम्मा प्रदेशलाई दिन पनि नेपाल सरकारसँग अनुरोध गरेका छौं।"
प्रदेश २ को सरकार चलाउने दाउमा नेकपा,"जनकपुरधाम : नेकपाले संघीय समाजवादी फोरम नेतृत्वको प्रदेश सरकारले जनअपेक्षाअनुसार काम गर्न नसकेको आरोप लगाएको छ । यही कारण आफूहरू प्रदेश सरकारको नेतृत्व सम्हाल्ने तयारीमा रहेको नेकपाका नेताले बताएका छन् । नेकपा नेता एवं तत्कालीन एमाले प्रदेशसभा संसदीय दलका नेता सत्यनारायण मण्डलले प्रदेश सरकारमा सहभागी हुने संकेत गरेका छन् । प्रदेश सरकार असफल भइसकेका कारण अब चाँडै आफूहरूले नेतृत्व सम्हाल्ने उनको दाबी छ । हामी पनि सरकारमा जान्छौं किनकि हाम्रो पार्टी अब ठूलो भइसकेको छ, नेता मण्डलले भने, त्यसकारण अब हामी चुप लागेर बस्दैनौं । एमालेमाओवादी केन्द्र कानुनी रूपमा एकीकरण भइसकेपछि आफूहरू सरकार गठनमा लाग्ने उनले सुनाए । उपयुक्त समयमा सरकारमाथि हामी हिट गर्छौं, उनले भने । नेकपाकै नेता एवं तत्कालीन माओवादी केन्द्र प्रदेशसभा संसदीय दलका नेता रामचन्द्र मण्डलले पनि ठूलो दलको हैसियतमा आफूहरूले सरकारको नेतृत्व लिनेबारे छलफल सुरु गरेको बताएका छन् । एमाले र माओवादी केन्द्र कानुनी रूपमा एक नभइसकेको हुनाले औपचारिक रूपमा सरकार गठनको पहल गर्न कठिनाइ रहेको उनको तर्क छ । तापनि, अहिलेदेखि नै हामीले सबैसँग भित्री रूपमा पहल सुरु गरिसकेका छौं, उनले भने । भारतीय प्रधानमन्त्री नरेन्द्र मोदीको भ्रमणदेखि प्रहरी ऐन निर्माणलगायत विषयमा केन्द्रसँग समन्वय नगरेकाले पछिल्लो समय केन्द्र र प्रदेश सरकारबीचको दूरी बढेको विश्लेषक बताउँछन्् । प्रधानमन्त्री केपी ओली प्रदेश सरकारसँग असन्तुष्ट रहेको जनाइएको छ । प्रदेश सरकारले असार तेस्रो साता संयोजन गरेको कार्यक्रममा प्रधानमन्त्री ओली आउने कार्यक्रम थियो, एक विश्लेषकले भने, तर अन्तिम समयमा उहाँले कार्यक्रम रद्द गर्नुभयो । यसबाटै कस्तो सम्बन्ध छ भन्ने पुष्टि हुन्छ । अनेकन मुद्दामा केन्द्र र प्रदेश सरकारबीच मतभेद रहेको उनीहरूको भनाइ छ । प्रदेश २ मा फोरमराजपा गठबन्धनसँग ५४ जना सांसद छन् । संघीय समाजवादी फोरमसँग २९ र राजपासँग २५ जना प्रदेशसभा सदस्य छन् । नेकपासँग ३२ जना सांसद छन् । एमाले र माओवादी केन्द्र एकीकरणपछि नेकपा अहिले प्रदेशको ठूलो पार्टी बनेको हो । स्रोतका अनुसार संघीय फोरम वा राजपामध्ये एकलाई साथमा लिएर नेकपाले सरकार बनाउने गृहकार्य थालेको हो । नेकपाले आफू नेतृत्वमा सरकार चलाउने तयारी थालेपछि फोरमराजपा गठबन्धन जोखिममा पर्न सक्ने भन्दै अड्कलबाजी सुरु भएको छ ।"
राप्रपाले सुरु गर्यो हिन्दु राष्ट्र पुनःस्थापना राष्ट्रिय अभियान,काठमाडौं : राष्ट्रिय प्रजातन्त्र पार्टी (राप्रपा) ले हिन्दु राष्ट्र पुनःस्थापना राष्ट्रि जनजागर अभियानको शुभारम्भ गरेको छ। बुधबार राजधानीमा आयोजित विशेष कार्यक्रममा राप्रपा अध्यक्ष कमल थापाको उपस्थितिमा जगतगुरु बालसन्त मोहनरण देवाचार्यले पानसमा बत्ती बालेर अभियानको शुभारम्भ गरेका हुन्। कार्यक्रममा अध्यक्ष थापाले घण्टी बजाएका थिए भने अन्य धार्मिक गुरुहरुले शंख बजाएका थिए। पार्टीको गत जेठमा सम्पन्न केन्द्रीय परिषदको निर्णय अनुसार पार्टीले राष्ट्रव्यापी जनजागरण अभियानको थालनी गरेको हो। राप्रपाले हिन्दुराष्ट्र पुनःस्थापनाका लागि देशव्यापी जनदबाब सिर्जना गर्न र जनमत बनाउन हिन्दुराष्ट्र पुनःस्थपनाका लागि राष्ट्रिय जनजागरण अभियान सुरु गरेको कार्यक्रमलाई सम्बोधन गर्दै अध्यक्ष थापाले बताए।
गोविन्द केसीका मागमा सरकार गम्भीर भएन : गगन थापा,काठमाडौं : कांग्रेस नेता तथा पूर्वस्वास्थ्य मन्त्री गगन थापाले चिकित्सा क्षेत्रको सुधारको माग गर्दै अनशनरत डा गोविन्द केसीसँगको वार्तामा सरकारी प्रतिनिधि गम्भीर नदेखिएको आरोप लगाएका छन्। नेपाल प्रेस यूनियन केन्द्रीय समिति र हिल होम केयर प्रालिले गरेको स्वास्थ्य परीक्षण कार्यक्रममा बोल्दै थापाले केसीका मागमा सरकार गम्भीर नदेखिएको आरोप लगाएका हुन्। डा केसीसँग वार्ता गर्न भनेर समिति गठन गरिएको छ। तर दुःखका साथ भन्दै छु सरकारले वार्ताका लागि ठोस पहल गरेको छैन। वार्ताका नाममा डाकेसीलाई काठमाडौंमा ल्याएर सैनिक अस्पतालमा भर्ना गर्ने र सदनबाट स्वास्थ्य शिक्षा विधेयक जबरजस्ती पारित गर्ने योजना सरकारले ल्याएको आरोप समेत नेता थापाले लगाए। उनले चिकित्सा क्षेत्रको सुधारको विषय राज्यको पुनसंरचनाको चरित्रसँग जोडिएको बताए। सरकारले जबरजस्ती रुपमा विद्येयक ल्याए मुठभेडको अवस्था सिर्ज ना हुने उनको भनाइ छ। डा केसीका मागलाई वेवास्था गरे संख्याका आधारमा बलियो मानिएको सरकार फेल हुने उनको भनाइ छ। थापाले तत्कालीन माओवादीले दुई तिहाइको बलमा संविधान पारित गर्न नहुने आग्रह गर्दा सहमतिबाटै संविधान ल्याएको उल्लेख गर्दै वर्तमान संसदमा भने दुई तिहाइको बलमा स्वास्थ्य शिक्षा ऐन पारित गर्ने प्रयास दुर्भाग्यपूर्ण हुने बताए। माथेमा आयोगको प्रतिवेदनलाई टेकेर डा केसीले उठाएका मागलाई कांग्रेसले स्वामित्व ग्रहण गरेकोमा खुशी व्यक्त गर्दै थापाले विगतमा कांग्रेसको नेतृत्वमा चिकित्सा क्षेत्र र शिक्षा क्षेत्रमा भएका निर्णयमा केही कमिकमजोरी भएको भए त्यसलाई समीक्षा गर्दै सुधारेर जान कांग्रेस तयार हुनुपर्ने धारणा राखे।
"नेकपाको निर्णय: केसीलाई सुविधासम्पन्न अस्पतालमा उपचार, त्यसपछि वार्ता","काठमाडौं: जुम्लामा १९ दिनदेखि अनसनरत डा गोविन्द केसीको जीवनरक्षाका लागि तत्कालै सुविधासम्पन्न अस्पतालमा उपचारका लागि ल्याउने निर्णय सत्तारुढ दल नेपाल कम्युनिस्ट पार्टी (नेकपा) सचिवालयको बुधबार राति भएको आकस्मिक बैठकले गरेको छ । प्रधानमन्त्री निवास बालुवाटारमा बसेको बैठकले केसीको जीवन बचाउनका लागि सुविधासम्पन्न अस्पतालमा ल्याएर उपचार गरेपछि उनका मागबारेमा छलफल गर्ने पनि निर्णय गरेको छ। माग पुरा नभएसम्म डा केसीले अनशन नतोड्ने अवस्था देखिएको निचोड निकाल्दै नेकपाले सबैभन्दा पहिले उनलार्इ सुविधासम्पन्न अस्पताल (राजधानी) मा ल्याएर उपचार गराएपछि उनका मागबारेमा छलफल गर्ने निर्ण भएको नेकपाका प्रवक्ता नारायणकाजी श्रेष्ठले अन्नपूर्ण अनलाइनलार्इ जानकारी दिए। '१९ दिनदेखि अनशनरत डा केसीको ताजा अवस्था र उनलार्इ उपचार गर्न सक्ने चिकित्सक तथा कर्णाली स्वास्थ्य विज्ञान प्रतिष्ठानको अवस्थाबारे जानकारी लिएका थियौं,बैठकपछि अन्नपूर्ण अनलाइनसँग श्रेष्ठले भने, हामीले प्राप्त गरेको जानकारी अनुसार जुम्लामा डा केसीको उपचार असम्भव रहेको छ , त्यसैले नेकपाको बैठकले जीवनरक्षाका लागि भोलि सुविधासम्पन्न अस्पतालमा ल्याएर उपचारपछि मागबारेमा छलफल गर्ने निर्णय भएको छ। डा केसीको माग सम्बोधनका लागि अहिले सरकारबाट भइरहेको व्यहार दुर्घटना निम्त्याउने दिशामा गएको भन्दै नेकपा भित्रै आलोचना समेत भइरहेको छ। तर बुधबार राति बसेको नेकपाको आकष्मिक बैठकले केसीको उपचार गर्ने र माग सम्बोधन गर्ने विषयमा पहल थाल्ने निर्णय गरेको छ । केसीले माग पुरा नगरेसम्म पछि नहट्ने र सरकारले पहिले माग पुरा गर्ने भन्दा केसीको उपचारलार्इ पहिलो प्राथमिकता दिएपछि भिडन्तको अवस्था उत्पन्न भएको छ । केसी पक्षले बुधबारै सरकारले गठन गरेको शिक्षा मन्त्रालयका सचिव खगराज बराल नेतृत्वको टोलीसँग वार्तामा नबस्ने घोषणा गरिसकेको छ । डा केसीले जुम्लाबाटै विज्ञप्ति निकाल्दै संसदमा दर्ता चिकित्सा शिक्षा विधेयक फिर्ता नभएसम्म अब कुनै किसिमको वार्ता हुन नसक्ने जनाइसकेका छन् । बालुवाटारमा भएको बैठकमा नेकपा अध्यक्ष तथा प्रधानमन्त्री केपी शर्मा ओली, नेकपाका अर्का अध्यक्ष पुष्पकमल दाहाल प्रचण्ड, वरिष्ठ नेता माधवकुमार नेपाल, पार्टीका प्रवक्ता श्रेष्ठ र शिक्षामन्त्री गिरिराजमणि पोखरेलसहितका नेता उपस्थित थिए । यो बैठकमा सरकारको पनि आलोचना भएको छ । बैठकमा बोल्दै अध्यक्ष प्रचण्ड र नेपालले केसीको स्वास्थ्य नाजुक भइसकेको अवस्थामा सरकारले कुनै कदम नचाल्नुले जटिलता झन् बढ्ने बताएका थिए ।"
स्वार्थ बाझिँदा विभाजित हुँदै जनप्रतिनिधि,"सुर्खेत : स्थानीय सरकारले काम सुरु गरेको वर्षदिन बितेसँगै जनप्रतिनिधि आपसमा विभाजित हुन थालेका छन् । स्वार्थहरू बाझिन थालेपछि स्थानीय तहमा जनप्रतिनिधि विभाजित मात्र भएका छैनन्, गाउँ तथा नगरसभामा जनप्रतिनिधिबीचको विवाद छताछुल्ल भएको हो । कर्णाली प्रदेशमा विवादका कारण स्थानीय तहका सभा होहल्ला र विरोधबीच पनि सम्पन्न भएको घोषणा गरिएका छन् । जनप्रतिनिधिबीच मुख्यगरी स्थानीय तहको केन्द्रको विषयमा विवाद देखिएको छ । यस्तै, बजेट बाँडफाँट र योजना छनोटमा पनि कुरा नमिल्दा गाउँ तथा नगरसभामै लफडा भएको हो । स्वार्थ बाझिएर विवाद भएपछि यो प्रदेशका केही स्थानीय तहका सभा जबर्जस्ती सम्पन्न भएको घोषणा गरिएका छन् भने केही स्थानीय तहका सभा असन्तुष्ट जनप्रतिनिधिले बहिष्कार गरेका छन् । बजेट बाँडफाँटमा विवाद भएपछि सुर्खेतको भेरीगंगा नगरपालिकाको नगरसभामा असन्तुष्ट जनप्रतिनिधिले मेयर भूपेन्द्रबहादुर चन्दलाई सोमबार केही घण्टा नियन्त्रणमा लिए । नगरका हरेक वडामा एक करोडका दरले बजेट विनियोजन हुनुपर्ने माग पूरा नभएपछि असन्तुष्ट बनेका जनप्रतिनिधिले जबर्जस्ती सभा सम्पन्न गरिएको भन्दै अब बजेट कार्यान्वयन हुन नदिने चेतावनी दिएका छन् । आफूहरूलाई सभाको निर्णयपुस्तिकामा असहमतिसमेत उल्लेख गर्न नदिइएको नेकपा समर्थित जनप्रतिनिधिको गुनासो छ । नगरसभाका ७० जना सदस्यमध्ये २८ जना सदस्यले अब होहल्लाबीच पारित भएको नगरका बजेट र योजना वडा तहमा कार्यान्वयन हुन नदिने बताएका छन् । गाउँसभाबाटै गाउँपालिकाको केन्द्र टुंगो लगाउने विषयमा विवाद भएपछि सुर्खेतको बराहताल गाउँपालिकाको सभा पनि होहल्लाकै बीचबाट सम्पन्न भएको घोषणा गरिएको छ । यो गाउँपालिकामा केन्द्रको विषयमा विगतदेखि नै विवाद रहेको छ । यसअघि गाउँसभाबाट केन्द्रको टुंगो लगाउने निर्णय भएको थियो । तर, सोमबार सभाको बैठकमा बहुमत सदस्यले केन्द्र टुंगो लगाउन माग गरे पनि अध्यक्ष तेजबहादुर बस्नेत बीचमै बाहिरिएका थिए । उपाध्यक्ष शोभा शर्माले सभा सम्पन्न भएको घोषणा गरेकी थिइन् । ५४ जना सदस्य रहेको सभामा ३२ जना सदस्यले केन्द्रको टुंगो लगाउन माग गर्दा गर्दै सभा सम्पन्न भएको घोषणा गरिएपछि असन्तुष्ट जनप्रतिनिधि न्याय खोज्दै वीरेन्द्रनगर आइपुगेका छन् । बराहताल१० का अध्यक्ष हरिलाल सलामीले भने, जबर्जस्ती सभा सम्पन्न गरिएको छ, बहुमत सदस्यहरूको असहमति छ । हामीले निर्णय पुस्तिकामा असहमति जनाउनै पाएनौं, तत्काल गाउँसभा पुनःसञ्चालन गर्नुपर्ने हाम्रो माग छ । हाल वडा नम्बर ५ को बड्डीचौरमा गाउँपालिकाको केन्द्र छ । तर, वडा नम्बर १० को ओदालतालमा गाउँपालिकाको केन्द्र सार्नुपर्ने अडान केही जनप्रतिनिधिले गर्दै आएका छन् । यही एजेन्डा गाउँसभामा निर्णयार्थ पेस नभएपछि जनप्रतिनिधि विभाजित बनेका हुन् । असन्तुष्ट पक्षले पुनः गाउँसभा माग गरे पनि गाउँपालिकाका अध्यक्ष तेजबहादुर बस्नेतले सभा सम्पन्न भइसकेकाले पुनःसञ्चालन हुन नसक्ने बताए । यता, असन्तुष्ट पक्षले भने कडा संघर्षमा उत्रिने चेतावनी दिएका छन् । केन्द्रकै विषयमा विवाद पेचिलो बन्दै गएपछि डोल्पा र पश्चिम रुकुममा पनि स्थानीय तहका जनप्रतिनिधि विभाजित भएका छन् । डोल्पाको ठूलीभेरी नगरपालिकाको केन्द्र दुनै वा जुफाल भन्ने विषयमा विवाद भएपछि छुट्टाछुट्टै नगरसभा सम्पन्न भएका छन् । नगर प्रमुख गणेशबहादुर शाहीको नेतृत्वमा जुफालमा र उपप्रमुख योगेन्द्रबहादुर शाहीको नेतृत्वमा दुनैमा नगरसभा सम्पन्न भएको घोषणा गरिएको छ । केन्द्रको विवाद पेचिलो भएसँगै जनप्रतिनिधि विभाजित भएका कारण नगरको बजेट र योजना कार्यान्वयनमा चुनौती देखिएको छ । जिल्लाको मुड्केचुला गाउँपालिकामा पनि केन्द्रको टुंगो लाग्न सकेको छैन । जसकारण त्यहाँ पनि विवाद कायमै छ । पश्चिम रुकुमको त्रिवेणी गाउँपालिकाको गाउँसभामा बहुमतका आधारमा सम्पन्न भएको घोषणा भएपछि असन्तुष्ट जनप्रतिनिधिले सभा नै बहिष्कार गरेका छन् । गाउँपालिकाको केन्द्रको विषयमा सहमति नजुटेपछि विभाजित भएका जनप्रतिनिधिबीच गाउँसभामा विवाद भएको हो । केन्द्रकै विषयमा जनप्रतिनिधि विभाजित भएपछि केही सदस्यले गाउँकार्यपालिकाको बैठकसमेत बहिष्कार गर्दै आएका छन् । दैलेखको नारायण नगरपालिकाको नगरसभा पनि विवादबीच सम्पन्न भएको घोषणा गरिएको छ । जिल्ला समन्वय समितिबाट खटाइएका दुई जना कर्मचारीलाई नगरपालिकामा हाजिर हुन दिने र नदिने विषयमा नगरसभामै जनप्रतिनिधिबीच चर्काचर्की भएको हो । कांग्रेसबाट निर्वाचित जनप्रतिनिधिले बहिष्कार गरे पनि नगरसभा सम्पन्न भएको घोषणा गरिएको हो । जनप्रतिनिधिका स्वार्थ बाझिएपछि नयाँ आर्थिक वर्षका लागि विनियोजन भएको बजेट र पारित भएको योजना कार्यान्वयन हुनेमा आशंका पैदा भएको छ । ००० क्याप्सन ः १) गाउँसभा पुनः हुनुपर्ने माग गर्दै वीरेन्द्रनगर आइपुगेका बराहताल गाउँपालिकाका असन्तुष्ट जनप्रतिनिधि । अन्नपूर्ण"
संघीयता कार्यान्वयन गर्न जटिल भयो : मुख्यमन्त्री गुरुङ,"गोरखा : संघीयता कार्यान्वयन गर्न कठिन भइरहेको गण्डकी प्रदेशका मुख्यमन्त्री पृथ्वीसुब्बा गुरुङले बताएका छन् । गोरखाको गण्डकी गाउँपालिकाको तेस्रो गाउँसभाको उद्घाटन गर्दै मुख्यमन्त्री गुरुङले संघीयता कार्यान्वयनको अभ्यास चरणमा रहेकाले जटिलता आएको तर्क गरे । स्थानीय तह स्थानीय तहमै अलमल छ, प्रदेश प्रदेशमै अलमल छ, संघ संघमै अलमल छ । अहिले हामी धेरै अलमलमा छौं, उनले भने, हुन त यो दुनियामा संघीय शासन प्रणाली भर्खर भर्खर लागू भएको सबै ठाउँमा यस्तै भएको छ । केन्यामा त संघीय शासन प्रणाली लागु हुनै १५ बर्ष लागेको हो । हाम्रो त कमसेकम छ बर्षमा संविधान बन्यो, संविधान बनेको पहिलो बर्षमै कार्यान्वयन गर्दैछौं । जटिलता आयो भन्दैमा संघीय सरकारको बिरोध गर्न नहुनेतर्फ उनले औल्याए । केन्द्र सरकारले मात्रै चलाएको बेला मुलुकमा दुर्भाग्यबाहेक सौभाग्य आउन सकेन त्यसैले मुलुकको विकासका लागि एक मात्र उत्तम विकल्प संघीयता नै हो, भलै एउटा सरकारको ठाउँमा सातसय सरकार बनाएर सोचेभन्दा धेरै टुक्रामा टुक्रिएको छ, उनले भने, पहिले पहिले नेपालको खेतीपाती मनसुनमा भरपर्छ, शासन प्रणाली भनसुनमा भरपर्छ भन्नुपथ्र्यो त्यसैले संघीयता कार्यान्वयनमा सबै एकजुट भएर लाग्नु पर्छ । मुख्यमन्त्री गुरुङले गण्डकी प्रदेशको सबै गाउँपालिकाको केन्द्रलाई सडकसञ्जालले जोड्ने बताए । हाम्रो प्रदेशमा गोरखाको चुमनुब्री र मनाङको नारफु बाहेक सबै गाउँपालिका सडक सञ्जालले जोडिएका छन्, उनले भने, अबको तीनबर्षभित्र प्रदेशको राजधानीबाट सबै स्थानीय तहको केन्द्रसम्म सडक सञ्जालले जोडिनेछ । गण्डकी गाउँपालिकाको केन्द्र जोड्ने सडक कालोपत्रे गरिनेछ । गाउँपालिकाले पैसा हाले पनि नहाले पनि प्रदेशको बजेटले सडक पिच गर्ने र एकहजार जना अट्ने सभा हल निर्माण गर्ने उनले घोषणा गरे । गाउँसभाको घोषणासभामा भौतिक पूर्वाधार तथा योजना मन्त्री रामशरण बस्नेत र कृषि मन्त्री लेखबहादुर थापाको समेत सहभागिता रहेको थियो ।"

शीर्षक,विवरण
'करको कुरा अतिरञ्जित',"काठमाडौं : प्रधानमन्त्री केपी शर्मा ओलीले करको विषय मिडिया र सामाजिक सञ्जालमा आएजस्तो भयावह नभएको बताएका छन् । संविधानले दिएको अधिकारबाटै स्थानीय तहले कर तय गरेकाले रोक्न नसकिने उनको भनाइ छ । हामी संघीयताको नयाँ अभ्यासमा गएका छौं । यसमा अभ्यस्थ हुन संस्था र व्यक्तिहरूलाई समय लाग्छ । स्थानीय तहहरू परिपक्व भइसकेका छैनन्, अन्नपूर्ण मिडिया नेटवर्कका सम्पादकहरूसँग शुक्रबार भएको भेटघाटमा प्रधानमन्त्रीले भने, संविधानअनुसार भएका काम रोक्न मिल्दैन । तर, आफ्ना क्रियाकलपाले लोकप्रियअलोकप्रिय के हुने हो, उनीहरूले सोच्ने विषय हो । जेमा पनि कर लिएको भनी मिडियाले अनावश्यक रूपमा अफवाह फैलाएको उनको आरोप थियो । बेलुन फुल्छ तर धरती जत्रो हुँदैन । करको विषय धरती जत्रै पारिएको छ । यो अतिरञ्जित हो,उनले भने, तर, अस्वाभाविक, अनुचित, दोहोरोतेहोरो लिएको रहेछ भने सरकारले सच्याउनेछ । यसलाई रंगीचंगी बनाउनु बेकार हो । महँगो प्रणाली तत्कालीन माओवादी संघीयताको जोडबलमा थियो । संविधान बनाउने छेका तत्कालीन एमाले अध्यक्ष ओली संघीयताको विपक्षमै नदेखिए पनि पक्षमा खुलेनन् । हाल सानासाना विषयमा कर लगाइएको र भइरहेकामा वृद्धि गरिएको सन्दर्भमा सोधियो, पद्धति महँगो भएको हो त ? उनको उत्तर थियो, त्यो त हो । र, त्यसमा थपे, सेवाभन्दा सञ्चालनमा केन्द्रित हुनु पर्यो भने अनि जनताबाट लगातार टिकाटिप्पणी भइरह्यो भने त्यस्तो अवस्थामा सोच्नुपर्ने हुन सक्छ । मण्डला उफ्रिने ठाउँ हो ? ओली सरकारले राजधानी उपत्यकामा विरोध प्रदर्शन गर्न निश्चित ठाउँ तोक्यो । बाँकीलाई निषेधित बनायो । त्यसमा पर्यो विरोधका अधिकांश जमघट हुने माइतीघर मण्डला पनि । डा गोविन्द केसीको १५ औं आमरण अनसन जारी थियो । त्यसका समर्थक मण्डला पुग्थे । त्यही बेला रोक लगाउँदा त्यसैलाई लक्ष्य गरिएको धेरैको ठम्याइ रह्यो । त्यसविरुद्ध मुद्दा पर्यो । सर्वोच्चले विरोध प्रदर्शन गर्न फुकुवा गरिदियो । प्रधानमन्त्री ओलीले त्यसमा असन्तुष्टि जनाउँदै आएका थिए । शुक्रबार पनि उक्त प्रसंग उठाए । माइतीघर मण्डला उफ्रिने ठाउँ हो ? मण्डलाको अर्थ के हो ? त्यहाँ के गरिन्छ ? त्यो कस्तो ठाउँमा छ ? उनले प्रश्न गरे, त्यहाँ उफ्रिन नपाउँदा लोकतन्त्रमै खतरा पुग्छ ? मण्डलामा प्रतिबन्ध आफूले मात्र नलगाएको र पहिला जसले लगाएको थियो, यसपालि सबैभन्दा बढी विरोध उसैले गरेको उनको भनाइ थियो । डाकेसीको आमरण अनसनसमेत कुबेलामा, अनावश्यक रूपमा आएको उनको कथन थियो । जति बेला डा केसी अनसन बसे, सकारले कुनै कानुन परिवर्तन गरेको थियो ? नयाँ व्यवहार देखाएको थियो ? उनले प्रश्न गरे, त्यो अनसन सिलसिलाको १५ औं शृंखलामा मात्र थिएन र ? नियुक्ति खारेज जायज प्रधानमन्त्रीले निर्वाचन आचारसंहिता जारी भइसकेपछि कांग्रेसले गरेका राजनीतिक नियुक्ति गैरकानुनी भएकाले खारेज गरेको बताए । आचार संहिता जारी भइसकेपछि निर्वाचनलाई दुष्प्रभावित पार्न, फलानालाई जिताउनेहराउने प्रयोजनका लागि कांग्रेसले नियुक्ति गरेको थियो । गलत मिलोमतोमा नियुक्त तिनै व्यक्ति अहिले सरकारसँग पाखुरा खैँचिन थाले । अह्राएको टेर्न छाडे, उनले भने, त्यही भएर त्यस्ता नियुक्ति खारेज गरेका हौं । कांग्रेसले गरेका सबै नियुक्ति रद्द गरिएका पनि छैनन् । आफूमाथि विरोधका लागि विरोध भइरहेको प्रधानमन्त्रीको भनाइ थियो । सरकार हस्तान्तरण नगर्ने कुराबाट आक्रोश सुरु भयो । चुनावको परिणामले कसको के बिगार्यो र त्यस्तो भयो ? उनले भने । उनले सरकारले ५ महिनामा नेपालभारत सम्बन्ध ऐतिहासिक उपलब्धिसम्म पुर्याएको, चीनसँगको सम्बन्ध विस्तारमा अघि बढेको, दुवै छिमेकीसँग सन्तुलित सम्बन्ध अघि बढाएको बताए । सरकारले धेरै काम गरेको छ, उनको भनाइ थियो, तर पहिल्यैदेखि भत्किएको बाटाको जिम्मा लिन सकेन भनेर टिकाटिप्पणी हुन्छ । मिडियामाथि टिप्पणी नगर्ने भन्दै उनले भने, एउटाले घरमा गौंथली देखेछ । त्यसलाई खेदाउन घरमै आगो लगाइदिएछ । गौंथली उडेछ । ऊचाहिँ मादल बजाउँदै गीत गाउँदो रहेछ अब कहाँ बस्छ्यौ गौंथली बादलमुनि बास भयो तिम्रो । पैंसट्ठी वर्ष पुरानो मुलुकी ऐन खारेज भएर शुक्रबारदेखि अपराध संहिता र देवानी संहिता लागू भएका छन् । अपराध संहिताका केही प्रावधान प्रेस स्वन्त्रता कुष्ठित पार्ने खालका रहेको चिन्ता बढेको छ । त्यसबारे गरिएको पश्नमा प्रधामन्त्री ओलीले भने, जहाँसम्म अपराध संहिताले कुनै क्षेत्रको स्वतन्त्रता कुष्ठित गर्दैन । गरेको पाइएमा विधिसम्मत ढंगले संशोधन गरिनेछ । कुनै क्षेत्रमाथि दमन गर्ने उद्देश्यले यो कानुन ल्याइएको होइन ।"
"सबै काम अनलाइनबाटै, विचौलियामुक्त होलान् मालपोत र नापी कार्यालय ?","काठमाडौं : भूमि व्यवस्था, सहकारी तथा गरिबी निवारण मन्त्रालयले मालपोत र नापी कार्यालयलाई विचौलियामुक्त गराउन पहल थालेको छ। मन्त्रालयले देशभरका सबै कार्यालयमा टोकन प्रणालीमार्फत् सेवा दिने निर्णय गरेसँगै कार्यायहरू विचौलियामुक्त हुन लागेका हुन्। मन्त्रालयले कार्यालयका काम कारबाहीलाई अनलाइन प्रणालीमार्फत् सञ्चालन गर्ने निर्णयसमेत गरेको छ। सबै मालपोतमा बैंकिङ प्रणाली लागू गर्ने तयारीसमेत मन्त्रालयको छ। भूमि व्यवस्थामन्त्री पद्मा अर्यालले मालपोत र नापी कार्यालयलाई विचौलियामुक्त गराउने निर्णय भएको जानकारी दिइन्। लेखापढी व्यवसायीलाई कार्यालयभित्र प्रवेश गर्न नदिन सबै कार्यालयलाई मन्त्रालयले परिपत्रसमेत गरेको छ। मन्त्रालयले जग्गा रजिष्ट्रेसन तथा दर्ता गर्दा आवश्यक कागजातलाई सरलीकरण गर्ने भएको छ। अब मालपोतमा जग्गा किनबेच गर्न जाँदा नागरिकले नै सबै कागजात आफैं तयार पार्न सक्ने गरी व्यवस्था मिलाउने निर्णय पनि मन्त्रालयले गरेको छ। अहिले जग्गा बिक्री वितरण र रजिष्ट्रेसन गर्नका लागि आवश्यक पर्ने कागजात निकै जटिल प्रकृतिको छ। नागरिकले आफैं ती कागजातमा लेख्न सक्दैनन्। यसो हँुदा विचौलियाको बिगबिगी हुने गरेको छ। अबदेखि सबै मालपोत कार्यालयमा सेवाग्राही आफैंले भर्न सक्ने गरी जग्गा किनबेचका कागजातको फर्म बनाइने छ। अख्तियार दुरुपयोग अनुसन्धान आयोग र राष्ट्रिय सर्तकता केन्द्रले विभिन्न समयमा गरेको अध्ययनले विचौलियाहरू अत्याधिक हाबी हुने कार्यालयमा मालपोत र नापी कार्यालय अग्रपंक्तिमा रहेको देखाएको थियो। अहिले पनि मालपोत र नापीमा जाँदा पैसा तिरेर सेवा लिनुपर्ने अवस्था छ। अर्यालले भूमिसुधारका लागि विज्ञ सम्मिलित थिंक ट्यांक बनाउने र विज्ञले दिएको सुझावका आधारमा भूमिसुधार अभियान थालिने बताइन्। हुकुम्वासीलाई कुनै हालतमा जग्गा नदिइने प्रतिवद्धता जनाउँदै उनले वास्तविक सुुुकुम्वासीको पहिचान गरी उनीहरूलाई लालपुर्जा दिने उल्लेख गरिन्।"
प्रधानमन्त्री भन्छन् हिमालको पानी मात्र विदेश पठाए पैसाको चिन्ता हुँदैन,"जनकपुर : प्रधानमन्त्री केपी शर्मा ओलीले हिमाली भेगको पानी विदेश निर्यात गर्नुपर्ने बताएका छन्। प्रदेश २ को प्रदेशसभालाई सम्बोधन गर्दै प्रधानमन्त्री ओलीले हिमाली भेगमा बगिरहेको पानी विदेशमा बेच्नुपर्ने बताएका हुन्। 'हिमाली भेगको पानीमात्र ट्यांकर कि ट्यांकर विदेश पठायौँ भनेर पैसाको चिन्ता हुँदैन', प्रधानमन्त्रीले भने, 'हिमाली भेगमा मिनरल वाटरमात्रै छ।' पानी बेचेरमात्र पनि नेपाल धनी बन्न सक्ने प्रधानमन्त्रीको तर्क थियो। उनले तराई मधेस हुँदै पूर्व पश्चिम रेल सञ्चालन हुने बताए। 'पूर्व पश्चिम रेल बनाएरै छोड्ने हो। उत्तर दक्षिण रेल पनि बनाउने हो', प्रधानमन्त्रीले भने, 'भारतका प्रधानमन्त्री नरेन्द्र मोदीजीले वीरगंज काठमाडौं रेल बनाउन सहयोग गर्छौँ भन्नुभएको छ।' 'म प्रतिबद्ध छु' प्रदेश २ को विकासका लागि चिन्तित र प्रतिबद्ध छु : प्रधानमन्त्री प्रधानमन्त्री केपी शर्मा ओलीले आफू प्रदेश २ को विकासका लागि चिन्तित रहेको बताए। 'दुनियाँ अन्धकारमा हुँदा नेपालले ज्ञानको ज्योति बालिसकेको थियो। तर अहिले हाम्रो अवस्था धेरै पछाडि छ', प्रधानमन्त्रीले भने, 'यो प्रदेशको मात्र कुरा गर्ने हो भने पनि निकै पछाडि छ। यसको विकासका लागि संघीय सरकार र म अत्यन्तै चिन्तित छौँ। चिन्तित मात्र होइन, प्रतिबद्ध छौँ।' प्रधानमन्त्रीले प्रदेश २ मा मा विकासका असाधारण सम्भावना रहेको औँल्याए। सिचाईँ उपलब्ध गराइ खेतीयोग्य जमिनमा उब्जाउ गर्न सकिने उनको भनाई छ। चुरेको क्षेत्रतिर ठूला ठूला ड्याम बनाउने र तलका जमिनलाई उर्बर र मलिलो बनाउने योजना प्रधानमन्त्रीले सुनाए।"
प्रधानमन्त्रीले देखाए द्वन्द्वको खेती गर्नेको खतरा,"जनकपुर : प्रधानमन्त्री केपी शर्मा ओलीले मुलुकभित्रका समस्याहरू आन्तरिक रुपमा समाधान गर्न नसके बाह्य तत्वले खेल्ने मौका पाउने बताएका छन्। २ नम्बर प्रदेशसभालाई सम्बोधन गर्दै प्रधानमन्त्रीले आफ्नो स्वार्थ सिद्ध गर्न बाह्य तत्वले नेपालीलाई प्रयोग गर्न सक्नेतर्फ सचेत गराए। नेपालमा भौगोलिक विविधता रहेको बिर्सन नहुने उल्लेख गर्दै प्रधानमन्त्रीले भने 'हामीलाई लडाइँमा लगाइदियो, द्वन्द्व बढाइदियो भने उनीहरूको हतियार बिक्छ। मर्छौँमारिन्छौँ हामी।' प्रदेश २ को विकासका लागि चिन्तित र प्रतिबद्ध छु : प्रधानमन्त्री प्रधानमन्त्री भन्छन् हिमालको पानी मात्र विदेश पठाए पैसाको चिन्ता हुँदैन सहकारीमार्फत कृषिमा आत्मनिर्भर : प्रधानमन्त्री प्रदेश २ मा रामराजाप्रसाद सिंहको नाममा मेडिकल कलेज : प्रम तराई सेन्टिमेन्टल भएको छ : प्रधानमन्त्री 'उनीहरू पहिला क्षेत्रीय वा जातीय आधारमा घृणा फैलाउँछन्, घृणाको खेतीमाथि पुगेपछि द्वन्द्वको उद्योग संचालन गर्छन्', प्रधानमन्त्रीले भने, 'लडाइँको खेती फैलिएपछि द्वन्द्व व्यवस्थापनको अर्को उद्योग सुरु गर्छन्।' यो पक्रिया कहिल्यै नसकिने उल्लेख गर्दै प्रधानमन्त्रीले आन्तरिक समस्या आन्तरिक रुपमा नै हल गर्नुपर्ने बताए। 'यो कहिल्यै अन्त्य हुँदैन। किनभने उनीहरूको पेशा नै व्यवसाय नै यो हो', प्रधानमन्त्रीले भने, 'मुद्दा टुंगियो भने वकिलले के गर्छ? त्यसैले हामी आफैले टुंग्याउनुपर्छ। अरुलाई ल्याउने हो भने जिन्दगीभर लडाइरहन्छ।' एकताबद्ध भएर राष्ट्रनिर्माणमा लाग्न प्रधानमन्त्रीले आग्रह गरे।"
तराई सेन्टिमेन्टल भएको छ : प्रधानमन्त्री,"जनकपुर : प्रधानमन्त्री केपी शर्मा ओलीले तराई भावनामा बगेको टिप्पणी गरेका छन्। प्रदेश २ को प्रदेशसभालाई शनिबार सम्बोधन गर्दै प्रधानमन्त्री ओलीले नागरिकताको प्रसंग उठाउँदै 'तराई सेन्टिमेन्टल भएको' बताएका हुन्। 'तराई सेन्टिमेन्टल भएको छ', प्रधानमन्त्रीले भने, 'हरेक नेपाली, नेपाली नागरिक हुन्। मैले यसअघि पनि विभिन्न ठाउँमा सार्वजनिक ठाउँमा बोलेको थिएँ। सबैले नागरिकता प्रमाणिपत्र पाउँछ।' प्रधानमन्त्री जनकपुरमा, प्रेदश सभालार्इ सम्बाेधन गर्ने प्रदेश २ को विकासका लागि चिन्तित र प्रतिबद्ध छु : प्रधानमन्त्री सहकारीमार्फत कृषिमा आत्मनिर्भर : प्रधानमन्त्री जन्मसिद्ध बाबुआमाका सन्तानले वंशजका आधारमा नागरिकता प्राप्त गर्ने कानुन संसदबाट पारित हुने क्रममा रहेको जानकारी दिँदै प्रधानमन्त्रीले संविधानका आधारमा कसैमाथि पनि विभेद नहुने बताए। 'हामीले कानुन मन्त्रीपरिषद्बाट संसदमा पठाइसकेका छौँ। मैले गृह मन्त्रालयलाई भनेको छु अब जन्मसिद्धका सन्तानले नागरिकता पाउने कुरा नरोक्नू।' प्रधानमन्त्रीले बाबु वा आमामध्ये एकसँग नागरिकता छ भने सन्तानले नागरिकता पाउने बताए। त्यसका लागि संविधान बाधक रहेछ भने संशोधन गरिने बताए। 'संविधान बनाएको हो, धर्मशास्त्र होइन', प्रधानमन्त्रीले भने, 'संविधान समाजलाई बाटो देखाउने गतिशील दस्तावेज हो। यसले आजमात्र होइन, भोलिपनि बाटो देखाउनुपर्छ, आवश्यकताका आधारमा संशोधन हुन्छ।' संविधानमा समस्या भएमा संविधान नै फाल्ने नभइ त्यसमा सुधार गर्नुपर्ने बताए। 'टर्चमा ब्याट्री सकियो भने टर्च फ्याक्ने होइन ब्याट्री फेर्ने हो', उनले भने।"
प्रदेश २ को विकासका लागि चिन्तित र प्रतिबद्ध छु : प्रधानमन्त्री,"जनकपुर : प्रधानमन्त्री केपी शर्मा ओलीले आफू प्रदेश २ को विकासका लागि चिन्तित रहेको बताएका छन्। शनिबार प्रदेश सभा बैठकलाई सम्बोधन गर्दै प्रधानमन्त्रीले आफू प्रदेशको विकासलाई लिएर चिन्तित र प्रतिबद्ध रहेको बताए। 'दुनियाँ अन्धकारमा हुँदा नेपालले ज्ञानको ज्योति बालिसकेको थियो। तर अहिले हाम्रो अवस्था धेरै पछाडि छ', प्रधानमन्त्रीले भने, 'यो प्रदेशको मात्र कुरा गर्ने हो भने पनि निकै पछाडि छ। यसको विकासका लागि संघीय सरकार र म अत्यन्तै चिन्तित छौँ। चिन्तित मात्र होइन, प्रतिबद्ध छौँ।' प्रधानमन्त्रीले प्रदेश २ मा मा विकासका असाधारण सम्भावना रहेको औँल्याए। सिचाईँ उपलब्ध गराइ खेतीयोग्य जमिनमा उब्जाउ गर्न सकिने उनको भनाई छ।"
"प्रधानमन्त्री जनकपुरमा, प्रेदश सभालार्इ सम्बाेधन गर्ने",जनकपुर : प्रधानमन्त्री केपी शर्मा ओली जनकपुर पुगेका छन् । उनले केहीबेरमा हुने प्रदेश २ कोे प्रदेशसभा बैठकलाई सम्बोधन गर्ने छन् । नेकपाका अध्यक्षसमेत रहेका ओलीले प्रदेश २ को प्रदेशसभा बैठकसँगै अर्को एक कार्यक्रममा पनि सहभागी हुने छन् । प्रधानमन्त्री अोलीलार्इ प्रदेश २ का सभामुखसहित अन्य नेता कार्यकर्ताले स्वागत गरेका थिए ।
"कर्मचारीको रोजाइ युरोप, अमेरिका र अस्ट्रेलिया","काठमाडौं : घुमन्ते कर्मचारीको रोजाइमा युरोप, अमेरिका र अस्ट्रेलिया परेका छन्। उनीहरूले सार्कबाहेकका एसियन देशको पनि भ्रमण गरेका छन्। एक वर्षको अवधिमा कर्मचारीका फरकफरक समूहले विभिन्न देशमा ४ हजार ९ सय १६ पटक भ्रमण गरेको प्रधानमन्त्री कार्यालयले जानकारी दिएको छ। प्रधानमन्त्री कार्यालयका अनुसार कर्मचारीका सार्कबाहेक एसियाली राष्ट्रमा १ हजार ५ सय ८७ पटक भ्रमण गरेका छन्। कर्मचारीले युरोपका विभिन्न देशमा ५ सय ५४ पटक भ्रमण गरेका छन्। यस्तै उत्तर अमेरिकी राष्ट्रमा २ सय ५५ र अस्ट्रेलियामा १ सय ६१ पटक भ्रमण गरेका छन्। कार्यालयका अनुसार कर्मचारीले भारतको ९ सय २ पटक भ्रमण गरेका छन्। चीनमा ८ सय ५५ पटक भ्रमण गरेका छन्। यस्तै भारतबाहेकका सार्क राष्ट्रमा ५ सय १४ पटक भ्रमण गरेका छन्। कर्मचारीले अफ्रिकी मुलुकमा ५३ र दक्षिण अमेरिकी राष्ट्रमा ३५ पटक घुमेको प्रधानमन्त्री कार्यालयले जानकारी दिएको छ। गत आव २०७४७५ मा २२ मन्त्रालय, केन्द्रीय निकाय, आयोग र नियोगका गरी ५ हजार ११ कर्मचारीले विदेश भ्रमण गरेका थिए। प्रधानमन्त्री कार्यालयले सबै मन्त्रालय र निकायसँग भ्रमणको सम्पूर्ण विवरण मागेर अध्ययन गरिरहेको छ। एक वर्षमा कर्मचारीले ४५ हजार ६ सय ५७ दिन बिदेशमा बिताएको उसको भनाइ छ। कार्यालयले कर्मचारी गएका देश, भ्रमण संख्या र खर्चको विवरण निकालिरहेको छ। विदेश गएका कर्मचारीको भ्रमण मुलुकका लागि उपलब्धिमूलक भए नभएको विषयमा समेत अध्ययन भइरहेको प्रधानमन्त्री कार्यालयका प्रवक्ता विनोदबहादुर कुँवरले जानकारी दिए। एक वर्षको अवधिमा कर्मचारीका फरकफरक समूहले विभिन्न देशमा ४ हजार ९ सय १६ पटक भ्रमण गरेको प्रधानमन्त्री कार्यालयले जानकारी दिएको छ। विदेश जानेमध्ये सबैभन्दा बढी तत्कालीन कृषि, भूमि व्यवस्था तथा सहकारी मन्त्रालयका कर्मचारीले मात्रै १३ हजार २ सय ४४ दिन विदेशमा बिताएको तथ्यांक छ। यो मन्त्रालयका ५ सय ५६ जना कर्मचारी विदेश उडेका थिए। दोस्रोमा अर्थ मन्त्रालयका कर्मचारीले ७ हजार २ सय ६१ दिन विदेशमा बिताएका छन्। अर्थका ३ सय ८९ कर्मचारी विदेश गएका थिए। तेस्रोमा उद्योग वाणिज्य तथा आपूर्ति मन्त्रालयका २ सय ३१ कर्मचारीले २ हजार ४ सय ६९ दिन विदेशमा बिताएका थिए। बढी विदेश भ्रमण गर्ने चौथोमा भौतिक पूर्वाधार तथा यातायात मन्त्रालयका १ सय ६० कर्मचारीले १ हजार ८ सय ३८ दिन बिताएका थिए। पाँचांैमा ऊर्जा जलस्रोत तथा सिँचाइ मन्त्रालयका १ सय ६६ कर्मचारीले १ हजार ८ सय २८ दिन विदेशमा बिताएको प्रधानमन्त्री कार्यालयको तथ्यांक छ। विदेश भ्रमणमा सबैभन्दा बढी खर्च गर्नेमा अर्थ मन्त्रालय परेको छ। अर्थले एक वर्षको अवधिमा ४ करोड ५६ लाख विदेश भ्रमणमा खर्चेको छ। यस्तै राष्ट्रिय पुनर्निर्माण प्राधिकरणले ३ करोड ७ लाख, परराष्ट्रले २ करोड २२ लाख युवा तथा खेलकुदले १ करोड ५ लाख र श्रम तथा रोजगार मन्त्रालयले १ करोड १६ लाख रुपैयाँ खर्चिएको छ। विदेश भ्रमण गर्नेमा गृह मन्त्रालयका १ सय २३, अख्तियार दुरुपयोग अनुसन्धान आयोगका १ सय २६, परराष्ट्रका १ सय ४६, महालेखा परीक्षक कार्यालयका १ सय ६, युवा तथा खेलकुदका १ सय १९, राष्ट्रिय योजना आयोगका १ सय १६, वन तथा वातावरण मन्त्रालयका २ सय ८६, शिक्षा विज्ञान तथा प्रविधिका १ सय ६५, संस्कृति, पर्यटन तथा नागरिक उड्डयनका ९७, संघीय मामिला तथा सामान्य प्रशासन मन्त्रालयका १ सय ५७, सञ्चार तथा सूचना प्रविधि मन्त्रालयका ६२, स्वास्थ्य तथा जनसंख्या मन्त्रालयका १ सय २६ जना विदेश गएको प्रधानमन्त्री कार्यालयले जानकारी दिएको छ।"

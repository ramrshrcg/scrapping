शीर्षक,विवरण
तोडिनै पर्छ सिन्डिकेट,"सरकारले यातायात सेवा क्षेत्रमा व्याप्त सबैखाले सिन्डिकेट तोड्ने अडान लिएको छ। यातायात सेवादेखि तरकारी बिक्रीमा समेत सिन्डिकेट र बिचौलिया मौलाउँदै गएको सन्दर्भमा सरकारले मन्त्रिपरिषद्बाटै यातायात सेवालाई व्यवस्थित बनाउन लिएको यो अडान स्वागतयोग्य छ। सिन्डिकेटको पक्षमा यातायात व्यावसायीले हडताल, बन्द गर्ने घोषणा गरेपछि सरकारले त्यसलाई निरुत्साहित गर्न एक कदम अघि बढेर मन्त्रिपरिषद्बाटै सिन्डिकेट अन्त्य गर्ने घोषणा गरेको छ। निर्णयसँगै अब जिल्ला प्रशासन कार्यालयहरूमा दर्ता भएका विभिन्न यातायात व्यवस्था समितिहरूको नवीकरण नहुने, नयाँ प्रक्रिया रोकिने भएको छ। नवीकरण नहुनेबित्तिकै देशभरका ३ सय ५ यस्ता समिति निष्क्रिय हुनेछन्। जसले सार्वजनिक यातायात क्षेत्रमा लगानी गर्न इच्छुक नयाँ व्यवसायीका लागि बाटो मात्रै खुल्ने छैन, सार्वजनिक यातायातमा व्याप्त विकृति अन्त्यसँगै यो सुलभ र सहज एवं थप सेवामुखी हुनेछ। त्यस अर्थमा सरकारले लिएको अडान सकारात्मक छ। सरकार यसमै टिक्नुपर्छ। कोटेश्वरपूर्वको सडकमा लादिएको सिन्डिकेट तोडेर सरकारले साझा, महानगर, मयुरलगायत केही ठूला बस चलाउने रुट इजाजत दिएपछि सिन्डिकेट पक्षधरहरू सरकारसँग रुष्ट भएका हुन्। बन्द, हडताल र आन्दोलनको चेतावनी पनि तिनले दिएका छन्। सरकारले आफूले गरेको निर्णय कार्यान्वयन गर्न अब बलियो भएर उभिन सक्नुपर्छ। यातायातजस्तो अत्यावश्यक सेवा रोक्ने व्यवसायीको रुट इजाजत खारेज गर्नेदेखि लिएर आमसर्वसाधारणका लागि बन्द, हडताल भएको अवस्थामा वैकल्पिक सेवा उपभोग गर्ने वातावरण बनाउन सक्नुपर्छ। सार्वजनिक यातायातको अहिलेको अवस्था निकै टीठलाग्दो छ। नयाँ लगानीकर्ता इच्छुक भई सुलभ र व्यवस्थित सेवा दिन इच्छुक भइरहेको अवस्थामा सरकारले तिनलाई प्रोत्साहित गर्नुपर्छ। सरकारी नियमानुसार पञ्जीकृत भएर कम्पनी मोडलमा सवारी चलाउन इच्छुकहरूलाई प्रोत्साहित गर्नुपर्छ। त्यस्तै, स्थानीय तहलाई सार्वजनिक सवारी सञ्चालन गर्न सवारी अधिकार खरिद अर्को उपाय हुन सक्ने विज्ञहरूले औंल्याएका छन्। यसतर्फ पनि सरकारले सोच्न सक्छ। मुलुक लामो समयदेखि सिन्डिकेटको मारमा छ। यातायात क्षेत्रमा व्याप्त यो विसंगतिविरुद्ध यसअघि पनि आवाज नउठेको होइन। अदालतमै पनि यो मुद्दाले प्रवेश पाइसकेको थियो। अदालतले ०६७ माघ १९ मा यातायात क्षेत्रमा कायम एकाधिकार रोक्न फैसला नै गरेको थियो। अहिले सरकारले गरेको निर्णयसँगै उक्त फैसला कार्यान्वयन भएको छ। सरकारले गरेको यो निर्णबाट कुनै पनि सर्तमा पछि हट्नु उचित हुँदैन। त्यो किन पनि भने, विगतका सरकारले सिन्डिकेटविरुद्ध दह्रो भएर उभिन नसक्दा यो मौलाएको हो। जस्तो, ०६३ मा गिरिजाप्रसाद कोइराला सरकारले समितिले नै रुट दिने व्यवस्था गरिदियो। त्यसपछि डा बाबुराम भट्टराई सरकारका पालामा पनि त्यसैलाई निरन्तरता दिइयो। जसले सिन्डिकेट पक्षधर थप हौसिए। अहिलेको सरकारले विगतका यी त्रुटिबाट सिक्दै अहिले आफूले गरेको निर्णय कार्यान्वयनमा कटिबद्ध हुनुपर्छ। सरकारले यातायात सेवाको सिन्डिकेट मात्रै होइन, अरू थुप्रै क्षेत्रमा व्याप्त सिन्डिकेट अन्त्य गर्न सक्रिय हुनुपर्छ। जस्तो, तरकारी व्यवसाय अर्को क्षेत्र हुन सक्छ। उपभोक्ता संरक्षण मञ्चले हालै काठमाडौं कालीमाटीस्थित तरकारी बजार, काभ्रेको पाँचखाल र बनेपा, पर्साको वीरगन्ज र मकवानपुरको पालुङमा तरकारीको मूल्य र ओसारपसारका विषयमा गरेको अध्ययनअनुसार तरकारी उत्पादक किसानले करिब २० रुपैयाँ प्रतिकिलो बेच्ने तरकारी ४५ तहका देखिने र नदेखिने बिचौलिया पार गर्दै उपभोक्ताकोमा पुग्दा त्यसको मूल्य ८० रुपैयाँ प्रतिकिलोसम्म पुग्ने गरेको देखियो। यसले प्रस्ट देखाउँछ, तरकारी उत्पादक किसानदेखि उपभोक्तासम्म पुर्याउनमा समेत सीमित व्यक्ति र बिचौलियाको एकाधिकार र जगजगी छ। त्यसकारण तरकारी, यातायात र अरू थुप्रै क्षेत्र जहाँ एकाधिकार र सिन्डिकेटको जगजगी छ, त्यो तोड्न सरकारले अहिले लिएको अडानमा दह्रोसँग उभिन सक्नुपर्छ।"
"गोपालको प्रस्ताव: विप्लवको नेतृत्वमा नयाँ माओवादी, प्रचण्ड र किरण पनि !","काठमाडौँ: नेकपा माओवादी केन्द्रबाट बाहिरिएका नेता गोपाल किरातीले नेत्रविक्रम चन्द विप्लवको नेतृत्वमा माओवादीको पुनर्गठन गर्न प्रस्ताव गरेका छन् । आफूलाई नेकपा माओवादी केन्द्रको संयोजक बताउँदै आएका नेता किरातीले पुष्पकमल दाहाल प्रचण्ड एमालेमा विलय भइसकेको बताउँदै अब विप्लवको नेतृत्वको विकल्प नरहेको बताए । नेता किरातीले विप्लवको नेतृत्वमा बन्ने 'शक्तिशाली' नेकपा माओवादीमा मोहन वैद्य किरणसहितका नेताहरुलाई पनि समाहित गरेर अघि बढ्नुपर्ने प्रस्ताव गरेका हुन् । '२०७४ असोजदेखिको लगातार बिरोधका बावजुद एमालेमा विलय हुन हामफालेका प्रचण्ड समूह अहिले निरीह लम्पसार परेको देखिनु असाध्यै दु:खद कुरा हो', उनले भने, 'अत: सार्वजनिक आत्मालोचना गरी माओवादी धारामा फर्केर नेत्रविक्रम चन्द विप्लवको कार्यकारी नेतृत्वमा किरणसहितको एक शक्तिशाली माओवादी पार्टी पुनर्निर्माण मा अग्रसर हुन प्रचण्डसमक्ष आग्रह गर्दछौँ ।' किरातीले विप्लवलाई पनि माओवादी धाराको केन्द्रीकरणमा निर्णायक पहल लिन पनि अपिल गरेका छन् । माओवादी र एमालेबीच एकताको निर्णय भएपछि माओवादीबाट बाहिरिएका किरातीले आफूलाई माओवादी केन्द्रको संयोजक बताउँदै राजनीतिमा सक्रिय छन् ।"
एकीकरणको कुरा अब घोषणा हुन् मात्र बाँकी',"बर्दिवास : नेकपा (एमाले)का वरिष्ठ नेता माधवकुमार नेपालले एमाले र माओवादी केन्द्रबीचको एकीकरण अब कसैको इच्छा र लहडले नटर्ने बताए । महोत्तरीको बर्दिवासमा बुधबार एमाले बर्दिवास नगर कमिटीले आयोजना गरेको वर्तमान राजनीतिक अवस्था र कार्यभार विषयक प्रशिक्षण कार्यक्रमलाई सम्बोधन गर्दै वरिष्ठ नेता नेपालले अब बाहिरी शक्ति मात्र नभई एमाले र माओवादी केन्द्रकै कुनै नेताको लहडले पनि एकीकरण नटर्ने बताए । दुवै कम्युनिष्ट पार्टीबीच एकीकरणको कुरा अब घोषणा हुन् मात्र बाँकी छ, उनले भने । दुवै पक्षका नेताहरुको व्यस्तताका कारण एकीकरणको कामले अपेक्षित गति लिन नसकेको उनको भनाइ थियो । वैशाखभित्रै एकीकरण घोषणा भइसक्ने उनले दाबी गरे । दुबै पक्षका कार्यकर्ता र जनता एकीकरण पर्खेर बसेका छन्, नेपालले भने , यो पर्खाइ अब खेर जाँदैन । प्रदेश नं २ को विकास र समृद्धिका लागि वामगठबन्धन र वर्तमान सरकारले योजनाबद्ध काम थाल्ने नेता नेपालले बताए । हामी निकट भविष्यमै प्रदेश नं २ मा बृहद् उद्यम भेलाको आयोजन गर्दैछौँ, उनले भने । प्रदेश नं २ को विकासका लागि सङ्घीय सरकार प्रदेश सरकारसँग हातेमालो गर्दै अघि बढ्न तयार रहेको नेपालको भनाइ थियो । नेता नेपालले बर्दिवास१४ स्थित राष्ट्रिय आधारभूत विद्यालय पुगेर आर्थिक रुपले कमजोर दुई बालबालिकालाई विद्यालय भर्ना गराई स्वेच्छिक अभिभावकत्व लिएका छन् । उनले औरही१ की सात वर्षीया सवनम खातुन र बर्दिवास१४ का पाँच वर्षीय कृष्ण महराको अभिभावकत्व ग्रहण गरेका छन् । सबनम कक्षा एकमा तथा कृष्णलाई बाल कक्षामा भर्ना गरिएको छ ।रासस"
वैशाख ९ को एकता टर्दै,"काठमाडौं : पार्टी र सरकार नेतृत्वको विषयले पुनः प्रवेश पाएपछि पूर्वघोषित मिति वैशाख ९ मा एमालेमाओवादी केन्द्रबीचको पार्टी एकता टर्ने देखिएको छ। यद्यपि, विवादित विषयमा सहमति खोजेर एकताको मिति घोषणा गर्ने जिम्मा एमाले अध्यक्ष केपी ओली र माओवादी केन्द्रका अध्यक्ष पुष्पकमल दाहाललाई दिइएको छ। दुई दलको एकता संयोजन समितिको मंगलबारको बैठकमा माओवादीका तर्फबाट पार्टी एकतापछिको पार्टी र सरकारको नेतृत्वबारे प्रश्न उठेको थियो। यसअघि महाधिवेशनसम्म दुई अध्यक्ष रहने र सहमतिमा एकता महाधिवेशन गर्नेमा एमाले र माओवादीबीच समझदारी बनेको थियो। तर, पछिल्लोपटक माओवादी केन्द्रका नेताले पार्टी एकतासमेत बराबरीका आधारमा हुनुपर्ने धारणा व्यक्त गर्दै आएपछि विवाद देखिएको स्रोतले बतायो। पार्टी एकतापछिको नेतृत्व र सरकारको नेतृत्वबारे पनि कुराकानी हुनुपर्यो भन्दै माओवादीका तर्फबाट कुरा आयो, स्रोतले भन्यो, त्यस विषयमा पनि दुई अध्यक्षबीच सहमति आवश्यक देखियो। पूर्वघोषित मितिमै एकता गर्ने ठोस निर्णय लिने अपेक्षा गरिएको संयोजन समितिको मंगलबारको बैठकमा गृहकार्य नपुगेको भन्दै एकताको मिति घोषणा हुन सकेन। दुई दलका वैचारिक र विधान कार्यदलले चैत २२ गते ओली र दाहाललाई प्रतिवेदन बुझाउँदा वैशाख ९ मा पार्टी एकता गर्ने घोषणा गरिएको थियो। कम्युनिस्ट पार्टी स्थापनाको दिन भन्दै वैशाख ९ लाई एकताका लागि चयन गरिएको थियो। कार्यदलले पार्टी एकतापछिको चुनाव चिह्न, सांगठनिक बाँडफाँट र जनयुद्धलाई विश्लेषण गर्ने विषयलाई विवादित सूचीमा राखेर प्रतिवेदन बुझाएका थिए। तर, ती विषयमा हालसम्म औपचारिक निर्णय हुन नसकेको भन्दै एकता संयोजन समितिले दुई अध्यक्षलाई नै जिम्मा दिएको माओवादी केन्द्रका नारायणकाजी श्रेष्ठले बताए। संयोजन समितिको अर्को बैठकले एकताको मिति घोषणा गर्ने श्रेष्ठले जानकारी दिए। एकता संयोजन समिति बैठकमा माओवादी केन्द्रका अध्यक्ष दाहालले प्रधानमन्त्री ओलीको कार्यशैलीप्रति पनि असन्तुष्टि जनाएको स्रोतले बतायो। एमाले महासचिव ईश्वर पोखरेलले भने वैशाख ९ गते एकता टरिनसकेको बताए। दुई अध्यक्षले चाँडो सक्नुभयो भने ९ गते एकता हुन्न भन्ने अवस्था छैन, पोखरेलले भने। प्रधानमन्त्रीलगायत मन्त्रीहरू विद्यार्थी भर्ना कार्यक्रमका लागि दुई दिन उपत्यकाबाहिर रहने र त्यसपछि मात्र एकताका लागि गृहकार्य हुने पोखरेलले बताए। प्रधानमन्त्रीनिवास बालुवाटारमा मंगलबार संयोजन समितिको बैठकपछि खाना खाएर नेताहरू पार्टी एकताबारे अनौपचारिक कुराकानी पनि गरेका थिए। चुनाव चिह्न सूर्यमा सहमति एमाले महासचिव पोखरेलले चुनाव चिह्न सूर्य नै राख्नेमा विवाद नरहेको दाबी गरे। माओवादी केन्द्रले सूर्यभित्र हँसिया हथौडाको प्रस्ताव गरेको थियो। तर, त्यसो गर्दा अर्को कुनै दल गठन भई सूर्य चिह्न लिन सक्ने भन्दै माओवादी केन्द्रका नेतालाई एमालेका नेताले सम्झाएको स्रोतले बतायो। चुनाव चिह्न मिलिसक्यो, महासचिव पोखरेलले भने।"
प्रदेश२ मा लेखा कर्मचारीको अभाव,"जनकपुरधाम : प्रदेश२ मा लेखा कर्मचारीको अभाव देखिएको छ।लेखा दरबन्दीमा एक तिहाई पद रिक्त हुँदा कर्मचारीको अभाव भएको हो। नयाँ प्रादेशिक संरचनामा स्थानीय तह र मन्त्रालयसहित ९ वटा प्रदेश स्तरीय कार्यालय थपिएपछि धनुषामा ३३ प्रतिशत लेखाका कर्मचारीको दरबन्दी रिक्त हुँदा सेवा प्रवाहमा समस्या भएको छ। चालु आर्थिक वर्ष सक्न तीन महिना मात्र बाँकी रहेपनि मन्त्रालयलगायत सरकारी अड्डामा लेखाका कर्मचारीको दरबन्दी एक तिहाई रिक्त रहेको कारण बजेटको व्यवस्थापनमा समस्या आएको छ। मुख्य मन्त्री तथा मन्त्री परिषदको कार्यालयलगायत ६ वटा मन्त्रालय, प्रदेश प्रमुखको कार्यालय, प्रदेश सचिवालय र १८ वटा स्थानीयतहलगायत धनुषामा ७५ वटा सरकारी कार्यालय रहेपनि लेखा अधिकृतलगायत १ सय ९ जना लेखा कर्मचारीको स्थानमा हाल ७० जना मात्र कार्यरत रहेका छन्।आवश्यकता अनुसार ३९ जना कर्मचारी नहुँदा एकजना कर्मचारीले दुईवटासम्म कार्यालयको काम गर्नुपर्ने बाध्यता छ। कर्मचारी अभावमा कोष तथा लेखा नियन्त्रक कार्यालयले जेनतेन काम चलाउनु परेको छ। एउटै कर्मचारीले दुईवटासम्म कार्यालयको कामकाज भ्याउनु पर्ने अवस्था रहेको कोष तथा लेखा नियन्त्रक कार्यालय जनकपुरका प्रमुख डा विरेन्द्रकुमार मिश्र बताउँछन्। नयाँ कर्मचारी पदपूर्ति हुन समय लाग्ने छ, अहिले संक्रमणकालिन व्यवस्थापन गरी काम चलाउँदै आएको मिश्रले बताए।धनुषाको १८ वटा स्थानीय तहको लागि जम्मा ५ अर्ब १३ करोड ८१ लाख ९३ हजार बजेट विनियोजन गरिएको छ।"
सदरमुकामबारे अन्योल कायमै,"रुकुमकोट : पूर्वीरुकुमको सदरमुकाम विवाद नसुल्झिँदा विकासमा अवरोध भएको सरोकारवालाले बताएका छन्। रुकुम दुई जिल्लामा विभाजित भएपछि पूर्वी रुकुमको सदरमुकाम कहाँ रहने भन्ने अन्योल कायमै छ। रुकुमको ४४ वर्षअघिसम्मको सदरमुकाम रुकुमकोटमा नयाँ मुकाम बन्ने आसमा बसेका स्थानीय तत्कालीन शेरबहादुर देउवा सरकारले पुथा उत्तरगंगा गाउँपालिकाको गोलखाँडा तोकेपछि आन्दोलनमा उत्रिएका थिए। लामो समय आन्दोलन गरेका रुकुमकोट र मुकाम तोकिएको गोलखाँडाका स्थानीय स्थायी मुकाम कहाँ हुने विषयमा अन्योलमै छन्। सदरमुकाम विवाद अहिले सर्वोच्च अदालतमा विचाराधीन छ। वैशाख ६ गते हुने पेसीमा सदरमुकामको विवाद हल भई निकास निस्किने विश्वास पूर्वी रुकुमवासीमा छ। तर, दुवै क्षेत्रका स्थानीयबीच हानथाप रोकिएको छैन। रुकुमकोटका स्थानीय संगम केसीले सदरमुकामको विषय टुंगो नलाग्दा विकासमा समेत अवरोध भएको भन्दै छिटो निकास निकाल्न माग गरेका छन्। कान्छो जिल्लाको सदरमुकाम तय भइसकेको रुकुमकोटको विकासलाई सरकारको निर्णयले अवरोध गरिदियो, केसीले भने, सदरमुकाम कहाँ रुकुमकोट कि गोलखाँडा ? जनतालाई निष्कर्ष चाहिएको छ। सदरमुकाम कहाँ राख्ने भन्ने विषयमा स्थानीय जनप्रतिनिधि पनि बाँडिएका छन्। तीन गाउँपालिकाका ३१ वडामध्ये सिस्ने, भुमे र पुथाउत्तरगंगा गाउँपालिकाका १ वडाका जनप्रतिनिधि रुकुमकोटको पक्षमा छन्। उता गोलखाँडावासी सरकारले गरेको निर्णय फेरबदल हुन नहुने पक्षमा अडिग छन्। गोलखाँडामै सदरमुकाम हुनुपर्छ भनेर लागिरहेका धु्रव बुढा भन्छन्, हामीले कसैको भाग खोसेका होइनौं। कसैबाट थुत्न लागेका पनि होइनौं। सरकारले गरेको निर्णय न्यायिक ढंगले कार्यान्वयन हुनुपर्छ मात्र भनिरहेका हौं। रुकुमकोटमा रहेको रुकुमको सदरमुकाम २०३० सालमा मुसिकोट सारिएको थियो। नयाँ जिल्ला बनेपछि फागुन ११ गते सरकारले गोलखाँडालाई सदरमुकाम तोकेपछि पूर्वीरुकुमका स्थानीय विभाजित भएका हुन्। जिल्लाको पुरानो सदरमुकामसमेत भएकाले रुकुमकोटमा तत्काल मुकाम बनाउँदा कार्यालय व्यवस्थापनमा सहज हुने दाबी गरिएको छ।"
प्रदेशसभामा राजधानी र नामकरणको चासो,"विराटनगर : प्रदेश १ को स्थायी राजधानी र नामकरणको विषयले प्रदेशसभा बैठकमा प्रवेश पाएको छ। मंगलबार बसेको बैठकमा शू्न्य समय र बजेटका विषयमा भएको छलफलमा बोल्ने सांसदले राजधानी र प्रदेश नामकरणको विषय टुंगोमा पुर्याउनुपर्ने माग गरे। अहिले प्रदेशको अस्थायी राजधानी विराटनगरमा छ। शू्न्य समयमा बोल्दै प्रदेशसभा सदस्य बिनादेवी राईले प्रदेश राजधानी धनकुटा बनाउदा उपयुक्त हुने बताइन्। राजधानीका लागि धनकुटा प्रदेशका सबै जिल्लाको केन्द्र भागमा पर्छ। यहाँ प्रशस्तै सरकारी कार्यालय छन, उनले भनिन्, धनकुटा नगरपालिकाले नै ४८ रोपनी जग्गा दिने भनेको छ। अरू थप्न हामी पहल गर्छाैं। राजधानीको विषयलाई धेरै थाँती राख्न नहुने उनको भनाइ थियो। प्रदेशसभा सदस्य शेखरचन्द्र थापाले प्रदेश सरकार र यसको संरचना तयार भइसकेकाले अब नामकरण गर्न ढिलाइ गर्न नहुने बताए। अब नाम राख्ने कि नराख्ने, स्थायी राजधानी तोक्ने कि नतोक्ने भन्ने महत्वपूर्ण विषय छ, उनले भने। उनले स्थायी राजधानी तोकेर स्थायी संरचना निर्माण प्रक्रियामा जानुपर्ने भन्दै सदनको ध्यानाकर्षण गराएका थिए। प्रदेश सरकारले ल्याएको बजेट कनिका छरेजस्तो मात्र भएको र सम्भाव्य आय तथा स्रोतका विषयमा मौन रहेको उनको टिप्पणी थियो। प्रदेशसभा सदस्य रामचन्द्र लिम्बूले अब प्रदेशको स्थायी राजधानी तोक्ने विषयमा छलफल अघि बढ्नुपर्ने धारणा सुनाउँदै यो जनसरोकारको विषय रहेको बताए। राजधानी अब कहाँ तोक्ने भन्ने निर्णय हुनुपर्छ, उनले भने, धनकुटावासीले ठूलो आन्दोलन गरेका छन् उतै राजधानी तोक्नुपर्छ। सांसदले बजेटभन्दा स्थायी राजधानीका विषयमा बढी समय लिएपछि सभामुखले रोक्नुपर्यो। उनले बजेटभन्दा राजधानीको विषयमा बढी समय लिएपछि सभामुख प्रदीपकुमार भण्डारीले विषयान्तर नगरी बजेटका विषयमा आफ्ना सुझाव राख्न रुलिङ गरेका थिए। बजेटले पर्यटन प्रवद्र्धनमा अझ धेरै विषय समेट्नुपर्ने लिम्बूको सुझाव थियो। प्रदेशसभा सदस्य सर्वध्वज साँवाले प्रदेशसभा भवन इटहरीमा सार्न सकिने भन्दै त्यहाँ धेरै सरकारी जग्गा तथा संरचना रहेको सुनाए। रेशम खेती कार्यालय, जुट विकासजस्ता सरकारी निकायका जग्गा अनि संरचना छन्, उनले भने, उद्योग वाणिज्य संघकै हललाई पनि प्रयोग गर्न सकिन्छ। पुरानो ठाउँमा टालटुले काम नगर्न र नयाँ ठाउँमा नयाँ संरचना बनाउन पहल हुनुपर्ने उनको भनाइ थियो। अर्का प्रदेशसभा सदस्य उत्तमकुमार बस्नेतले सोलुखुम्बुबाट प्रदेश राजधानी दुईवटा प्रदेश पार गरेर आउनुपर्ने बाध्यता रहेको सुनाउँदै विराटनगरसम्म सीधा हवाई उडानको व्यवस्था हुनुपर्ने बताए। उनीहरूले आआफ्नो क्षेत्रका समस्या र विकास निर्माणको काममा गति दिनुपर्ने माग गरेका थिए। बैठकमा आर्थिक मामिला तथा योजनामन्त्री इन्द्रबहादुर आङ्बोले बजेटका विषयमा उठेका जिज्ञासाको जवाफ दिएका थिए। उनले विनियोजन विधेयक टेबल गरेका थिए। सुरक्षासम्बन्धी जिज्ञासाका विषयमा आन्तरिक मामिला तथा कानुनमन्त्री हिक्मत कार्कीले जवाफ दिएका थिए। उनले भारतीय दूतावासको क्याम्प अफिसमा भएको बम विस्फोटमा संलग्न व्यक्तिको खोजी तीव्र पारिएको, धर्मगुरु श्रीनिवासाचार्यलाई गोली प्रहार भएको घटनामा पाँच जना पक्राउ परेको र बिर्तामोडका सुन व्यवसायीको हत्याका विषयमा सबै संलग्न पक्राउ परेको जानकारी सदनसमक्ष गराएका थिए।"
घरपायक कर्मचारीलाई खटाइने : मन्त्री पण्डित,विराटनगर : संघीय मामिला तथा सामान्य प्रशासन मन्त्री लालबाबुु पण्डितले सरकारले स्वेच्छिक अवकाश रोज्ने कर्मचारीलाई घरपायक हुने कार्यालयमा खटाउने बताएका छन् । विराटनगर विमानस्थलमा बुधबार बिहान सञ्चारकर्मीसँग कुरा गर्दै मन्त्री पण्डितले तीन तहमा कर्मचारी खटाउनुपर्ने भएकाले सरकारले स्वेच्छिक अवकाश हाललाई स्थगित गरेको बताएका हुन् । मन्त्री पण्डितले कर्मचारी स्वेच्छिक अवकाश स्थगित गरिसकेकाले अब सबै कर्मचारीले खटाएको कार्यालयमा गई जनताको सेवा गर्नुपर्नेमा जोड दिए । उनले दक्ष र अनुभवी कर्मचारीको सहयोगबाट नै मुलुकको आर्थिक समृद्धिको अभियानमा सफल हुने बताए । मन्त्री पण्डितले स्थानीय निकायमा कर्मचारीको कमीका कारण सेवाग्राहीले समस्या भोग्नुपरेको बताउँदै दक्ष र अनुभवी कर्मचारीलाई स्वेच्छिक अवकाश दिने पक्षमा सरकार नभएको स्पष्ट पारे । उनले स्वेच्छिक अवकाशका लागि निवेदन दिएका एक हजार २५० कर्मचारीले निवृत्तीभरण भइसकेको जानकारी दिए । रासस

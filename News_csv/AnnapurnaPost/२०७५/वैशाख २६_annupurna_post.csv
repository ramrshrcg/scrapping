शीर्षक,विवरण
पिउनयोग्य पानी देऊ,"मानव स्वास्थ्यमा पानीको महत्वपूर्ण भूमिका हुन्छ। चिकित्सक भन्छन्एउटा वयस्क मानिसले स्वस्थ जीवन जिउन हरेक दिन ३४ लिटरसम्म पानी पिउनु आवश्यक छ। पानी पिउनु त छँदै छ। शुद्ध पानी पिउनु पनि उत्तिकै महत्वपूर्ण छ। शुद्ध पानी अभावमा आउँ, झाडापखाला, जन्डिसजस्ता रोग लाग्ने चिकित्सक बताउँछन्। फोहोर पानीले श्वासप्रश्वासमा असर गर्नुका साथै दमलगायत अन्य धेरै रोग लाग्ने सम्भावना हुन्छ। रोगबाट बँच्न हरेक मानिसलाई स्वस्थ पानी चाहिन्छ। स्वस्थ जीवनका लागि शुद्ध पानी आवश्यक छ। त्यसोभए, हामीले दिनहुँ पिइरहने पानी कति शुद्ध होला ? नेपाल विज्ञान तथा प्रविधि प्रज्ञा प्रतिष्ठान (नास्ट) का अनुसार काठमाडौं उपत्यकामा उपलब्ध पानी पिउनयोग्य छैन। नास्टले गत वर्षको वैशाखदेखि चैतसम्म हजार ठाउँमा पानीको नमुना परीक्षण गरेकामा ती कुनै पनि नमुनाका पानी पिउनयोग्य देखिएन। उपत्यकावासीले हरेक दिन फोहोर पानी पिइरहेको नास्टको परीक्षणले बताएको छ। उसले भनेको छ काठमाडौंको पानीमा आइरन, ब्याक्टेरिया, अमोनियाको मात्रा उच्च देखिएको छ। अध्ययनका क्रममा काठमाडौंको हरेकजसो मुहानमा कोलिफर्म समेत भेटिएको थियो। कोलिफर्म दिसामा हुने एक किसिमको ब्याक्टेरिया हो। यसले मानव स्वास्थ्यमा गम्भीर असर पार्छ। राष्ट्रिय खानेपानी गुणस्तर मापदण्ड २०६२ का अनुसार पानीमा कोलिफर्मको मात्रा शून्य हुनुपर्ने बताइएको छ। तर, उपत्यकावासी हरेक दिन कोलिफर्ममिश्रित पानी पिउन बाध्य छन्। पानीमा कोलिफर्म मात्र होइन, आइरनको मात्रा पनि बढी रहेको नास्टले बताएको छ। आइरनको मात्रा प्रतिलिटर ३ प्रतिशत हुनुपर्नेमा ५ देखि १० प्रतिशतसम्म भेटिएको छ। अर्थात्, उपत्यकाको पानी गुणस्तरहीन छ। उपत्यकावासीले हरेक दिन फोहोर पानी पिइरहेका छन् भनेर बुझ्नलाई नास्टले निकालेको माथिको निष्कर्ष पर्याप्त छ। स्वस्थ पानीबिना स्वस्थ जीवन कल्पना गर्न सकिँदैन। पानीकै कारण उपत्यकावासी दिनदिनै अस्वस्थ बन्दै गइरहेका छन्। उपत्यकाको पानी पिउनयोग्य नभएको खबर आएको यो नै पहिलोपटक होइन। बेलाबेलामा यस्ता समाचार बाहिर आउने गर्छन्। तर, पानीजस्तो आधारभूत मानवीय आवश्यकताको विषयमा सरकारले उचित कदम चालेको देखिँदैन। वर्षौंदेखि उपत्यकावासी फोहोरपानी पिउन बाध्य छन्। राज्यले अन्य विकल्प तयार नपार्दा सर्वसाधारणले हरेक दिन फोहोर पानी पिउनु परेको हो। मेलम्ची ल्याएर काठमाडौंवासीलाई स्वस्थ पानी पिलाउने भनिएको पनि वर्र्षौं बितिसक्यो। अन्यत्रबाट पानी ल्याउन पनि उचित कदम चालिएको देखिँदैन। उपत्यकामै भएका पानीको मुहान सदुपयोग नगर्ने र विकल्प पनि नखोजिने हो भने उपत्यकावासीले अझै कैयौं वर्षौंसम्म अशुद्ध पानीमै जीवन गुजार्नुपर्ने देखिन्छ। केयूकेएलका अनुसार हरेक दिन ३ सय ७५ मिलियन पानी काठमाडौंवासीलाई आवश्यक पर्छ। तर, मागको २५ प्रतिशत मात्रै पूर्ति हुँदै आएको तथ्यांक सार्वजनिक भएको छ। एकातिर आवश्यक मात्रामा पानी नहुनु र अर्काेतिर भएको पानी पनि पिउनयोग्य नहुँदा मानव स्वास्थ्यमा गम्भीर संकट आउने छ। सीमित स्रोत र असीमित रूपमा बढिरहेको जनसंख्याको चापबीच तादात्म्यता नहुँदा पानीको अभाव बढ्न थालेको छ। भएको सीमित पानीले जीवन गुजार्नुपर्ने हुँदा धेरैले पानीको शुद्धतामा ख्याल गरेको पाइँदैन। दैनिक रूपमा अशुद्ध पानी पिइरहँदा त्यसले पार्ने प्रभाव कम्ती जोखिमपूर्ण छैन।शुद्ध पानी पिउन पाउनु हरेक नागरिकको नैसर्गिक अधिकार हो। एकपछि अर्काे तथ्यांकले पानीको शुद्धतामा प्रश्न चिह्न उठाइरहँदा सम्बन्धित निकायले चासो देखाएको देखिन्न। उपत्यकावासीको शुद्ध पानी पिउन पाउनुपर्ने अधिकारलाई सम्बोधन गर्न राज्यले बेलैमा उचित कदम चाल्नु जरुरी छ।"
मोदीको भ्रमणपछि मात्र पार्टी एकता : माओवादी प्रवक्ता भुसाल,नगरकोट : नेकपा (माओवादी केन्द्र)का प्रवक्ता पम्फा भुसालले भारतीय प्रधानमन्त्री नरेन्द्र मोदीको नेपाल भ्रमणका कारण एमाले र माआवादीबीचको पार्टी एकीकरण प्रक्रियामा ढिलाइ भएको बताएकी छन् । रफत सञ्चार क्लबमा आयोजित साक्षात्कार कार्यक्रममा प्रवक्ता भुसालले भारतीय प्रधानमन्त्री मोदीको स्वागतका लागि प्रधानमन्त्री केपी शर्मा ओली र माओवादी केन्द्रका अध्यक्ष पुष्पकमल दाहालको कार्यव्यस्तताका कारण दुई पार्टीको एकीकरण प्रक्रियामा ढिलाइ भएको बताइन् । पार्टी एकीकरणका विषयमा आपसी गृहकार्य भइरहेको र बाहिर आएजस्तो एमालेमा माओवादी र माओवादीमा एमाले विलय नभई सम्मानजनक ढंगले दुई पार्टी एकीकरण हुने बताउँदै उनले पार्टी एकता संयोजन समितिले एकीकरणका लागि आवश्यक तयारी गरिरहेको बताएकी छन् । अहिले नै सरकारका गतिविधिको समीक्षा गर्ने बेला नभइसकेको भन्दै प्रवक्ता भुसालले सरकारले निर्वाचनको समयमा जनतामाझ लिएर गरेका एजेण्डाअनुसार काम अघि बढाएको बताइन् । सरकारले तोकिएकै समयमा बजेट ल्याइसक्ने बताउँदै उने उक्त बजेट जनमुखी र आर्थिक समृद्धिको खाका भएको बताइन् । कार्यक्रममा प्रवक्ता भुसालले विगतमा जस्तै नभई यो सरकारले कूटनीतिक पाटोलाई देश र समयानुकूल बनाउँदै गएको बताइन् ।रासस
मोदी भ्रमणबारे भारतीय मिडिया : 'सम्बन्ध सुधार कि मतदाता रिझाउने रणनीति?',"काठमाडौं : भारतीय प्रधानमन्त्री नरेन्द्र मोदीको नेपाल भ्रमणबारे नेपालमा मात्रै होइन, भारतमा पनि चर्चा छ। भारतीय मिडियाहरूले मोदीको भ्रमणलाई विभिन्न कोणबाट हेरेका छन्। कतिपयले मोदीको आसन्न नेपाल भ्रमणलाई धार्मिक भ्रमणका रुपमा मात्र लिएका छन् भने कतिपयले नाकाबन्दीपछि नेपालसँग बढेको दूरी कम गर्ने भारतीय मौकाका रुपमा खबर लेखेका छन्। भारतीय नाकाबन्दीपछि चीनसँग ढल्किएको नेपालमा चिनियाँ प्रभाव कम गर्ने प्रयासका रुपमा पनि मोदीको भ्रमणलाई भारतीय मिडियाहरूले हेरेका छन्। कतिपय मिडियाले भने मोदीको भ्रमणलाई भारतको चुनावसँग जोडेर त्यहाँका मतदातालाई प्रभावित पार्ने रणनीतिका रुपमा हेरेका छन्। मोदी दुई दिने भ्रमणका लागि शुक्रबार नेपाल आउँदै छन्। जनकपुरबाट सुरु हुने उनको तीर्थाटन मुक्तिनाथसम्म पुग्नेछ। भारतीय अनलाइन द वायरले 'नेपालको राजनीतिक नेतृत्वसँग विश्वासको वातावरण बनाउन मोदीले नेपाल भ्रमण गर्न लागेको' उल्लेख गरेको छ। संविधान निर्माणपछि असन्तुष्ट बनेको भारतले नेपालमा नाकाबन्दी लगाएपछिको कुटनीतिक संकटका बीच उत्तरी छिमेकी चीनसँग नजिकिएको नेपाल अझै आफ्नो प्राथमिकतामा रहेको सन्देश दिने मौकाका रुपमा मोदीले भ्रमणलाई उपयोग गर्न खोजेको समाचारमा जनाइएको छ। नेपालमा चीनको प्रभाव कम गर्ने प्रयासस्वरुप प्रधानमन्त्री भएको चौँथो वर्षमा मोदी तेस्रोपटक नेपाल आउन लागेको नवभारत टाइम्सले उल्लेख गरेको छ। धार्मिक भ्रमण भनिएपनि दुई देशबीच बढेको दूरीलाई कसरी कम गर्ने भन्नेमा प्रधानमन्त्री मोदी र ओलीले ध्यान दिने समाचारमा जनाइएको छ। मोदीले नेपाल भ्रमणको सुरुवातका लागि जनकपुर नै किन रोजे भन्नेमा पनि भारतीय मिडियाले विभिन्न अनुमान गरेका छन्। इन्डियन एक्सप्रेसले लेखेको छ 'मोदीले जनकपुरनै रोज्नुको संकेत यो हो कि भारतले तराईँको मुद्दालाई छोडेको छैन र यहाँ हालै भएका चुनावका परिणामहरूलाई खुला पनि स्वीकार गरेको छैन।' बीबीसी हिन्दीले प्रधानमन्त्री मोदीको नेपाल भ्रमणलाई त्यहाँको कर्नाटक राज्यमा हुन लागेको विधानसभा चुनावसँग जोडेर हेरेको छ। मोदी कर्नाटक राज्यमा मे १२ मा हुन लागेको विधानसभा चुनावलाई प्रभावित पार्ने उद्देश्यले नेपाल आउन लागेको दाबी बीबीसीले गरेको छ। बुधबार प्रकाशित खबरमा कर्नाटकमा विधानसभाको निर्वाचन हुने अघिल्लो दिन नेपाल आउनु र हिन्दु धार्मिक तीर्थस्थलको भ्रमण गर्नु उनको चुनावी रणनीति भएको उल्लेख छ। मतदान हुने दुई दिनअघिदेखि चुनाव प्रचारप्रसार गर्न नपाइने भारतीय निर्वाचन आयोगको नियम रहेकाले नेपालमा आएर घुमाउरो पाराले भारतीय जनता पार्टीको पक्षमा चुनाव प्रचार गर्ने उनको मुख्य उद्देश्य रहेको खबरमा दाबी गरिएको छ । भारतको दक्षिण पूर्वी भागमा रहेको कर्नाटक राज्यमा ८० प्रतिशतभन्दा बढी हिन्दु धर्मावलम्बीको बसोबास छ। यहाँको चुनावमा धार्मिक मुद्दा प्रधान बन्ने गर्छ। कर्नाटक राज्यमा भारतीय जनता पार्टीले हिन्दुत्वलाई मुख्य मुद्दा बनाएर आक्रामक प्रचार गरिरहेको बीबीसीले उल्लेख गरेको। नेपाल भ्रमणका क्रममा मोदीले यहाँ गर्ने गतिविधिहरू भारतीय मिडियामा प्रमुख समाचार बन्ने र नेपालमा महत्वपूर्ण हिन्दू धार्मिक तीर्थस्थलहरूमा उनको दर्शनले कर्नाटकका हिन्दु मतदातामा भाजपाप्रति मोह बढ्ने अनुमान गरेर नै मोदी नेपालका धार्मिकस्थलको भ्रमण गर्न लागेको खबरमा भनिएको छ। यसअघि पनि २०१७ को मार्च ८ मा भएको उत्तर प्रदेशको विधानसभाको मतदानका दिन मोदीले गुजरातमा रहेको सोमनाथ मन्दिरको दर्शन गर्न गएका थिए। भाजपाले चुनाव प्रचारका लागि विभिन्न समयमा फरकफरक रणनीति अपनाउँदै आएको छ। उनले मन्दिरको दर्शन गर्ने रणनीति भने निर्वाचन हुन लागेको स्थानको आवश्यकतालाई विचार गरेर गर्ने गरेको बीबीसीले जनाएको छ।"
"मोदी भ्रमण : जनकपुरमा दुई घण्टा, तीन कार्यक्रम","नरेन्द्र साउदअली असगर देवान काठमाडौं जनकपुर : भारतीय प्रधानमन्त्री नरेन्द्र मोदीले शुक्रबार जनकपुरमा दुई घण्टा बिताउने छन् । निकै व्यस्त भ्रमण तालिकासहित प्रदेश २ को अस्थायी राजधानी जनकपुरबाट सुरु हुने दुईदिने भ्रमणमा भारतीय प्रधानमन्त्री मोदीले जानकी मन्दिरमा पूजापाठ, रामायण सर्किटको उद्घाटन र जनकपुरअयोध्या बस सेवा उद्घाटन तथा नागरिक अभिनन्दन कार्यक्रममा सम्बोधन गर्ने तय भएको वीरगन्जस्थित भारतीय महावाणिज्य दूतावास कार्यालयका महावाणिज्यदूत बीसी प्रधानले जानकारी दिए । जानकी मन्दिरका महन्थका उत्तराधिकारी (छोटे महन्थ) रामरोशनदास वैष्णवले दिएको जानकारीअनुसार, प्रधानमन्त्री केपी ओली र भारतीय प्रधानमन्त्री मोदी दुवै जनाले पूजा गर्नसक्ने गरी मन्दिरले तयारी गरेको छ । तर मन्दिरमा मोदीलाई स्वागत गर्ने प्रधानमन्त्री ओलीले मोदीसँगै पूजा गर्ने वा नगर्ने एकीन जानकारी मन्दिरलाई छैन । मन्दिरका छोटे महन्थ वैष्णवले करिब आधा घन्टा मोदीले पूजा गर्ने अनुमान गर्दै भने, आधा घण्टाको पूजापछि प्रधानमन्त्री ओली र भारतीय प्रधानमन्त्री मोदीले रामायण सर्किटको संयुक्त उद्घाटन गर्ने कार्यक्रम रहेछ । त्यसलगत्तै जनकपुरअयोध्या बस सेवाको पनि दुई देशका प्रधानमन्त्रीले संयुक्त उद्घाटन गर्ने कार्यक्रम छ । जनकपुरका तीन वटै कार्यक्रम सकेपछि भारतीय प्रधानमन्त्री मोदी सीधै काठमाडौं जाने कार्यतालिका रहेको वीरगन्जस्थित भारतीय महावाणिज्य दूतावास कार्यालयले जनाएको छ । भारतीय प्रधानमन्त्री मोदी आफ्नै एटीआर विमानबाट जनकपुर अवतरण गर्ने जनकपुरस्थित मुख्यमन्त्री तथा मन्त्रिपरिषद्को कार्यालयले जनाएको छ । कार्यक्रम सकेलगत्तै उनी आफ्नै एटीआर विमानबाट काठमाडौं जाने भारतीय महावाणिज्य दूतावास कार्यालयका महावाणिज्यदूत बीसी प्रधानले जानकारी दिए । मोदीलाई टुँडिखेलमा सम्मान गारथ सरकारले भारतीय प्रधानमन्त्री मोदीलाई जनकपुर र काठमाडौंमा नागरिक अभिनन्दन गरिने जानकारी दिएको छ । परराष्ट्रमन्त्री प्रदीप ज्ञवालीले मोदीको भ्रमणबारे बुधबार संसद्लाई जानकारी गराउँदै मोदीलाई टुँडिखेलमा सम्मान गारथ जनाइने जानकारी दिए । भारतीय प्रधानमन्त्री मोदीले वैशाख २८ गते राष्ट्रपति विद्यादेवी भण्डारी, उपराष्ट्रपति नन्दबहादुर पुन र प्रधानमन्त्री ओलीसँग विविध विषयमा छलफल गर्ने जानकारी पनि उनले दिए । मन्त्री ज्ञवालीले मोदी भ्रमणका क्रममा जनकपुर अयोध्या सिधा बससेवा र रामायण सर्किटबारे सम्झौता हुने जानकारी दिए । भारतीय प्रधानमन्त्री मोदी र प्रधानमन्त्री ओलीले अरुण तेस्रो जलविद्युत आयोजनाको संयुक्त शिलान्यास गर्ने, मोदीले जनकपुर र मुक्तिनाथको भ्रमण गर्ने कार्यतालिका रहेको उनले बताए । त्यसअघि संसद्मा विशेष समय लिएर बोल्ने सांसदहरूले मोदीको भ्रमणबारे सरकारले सदनलाई जानकारी गराउन माग गरेका थिए । नेमकिपाका प्रेम सुवालले भारतीय प्रधानमन्त्री सिधै काठमाडौं नआई जनकपुर आउनु अमिल्दो भएको बताए । कुनै पनि देशको प्रधानमन्त्री आउँदा पहिला काठमाडौं आउनुपर्ने हो, उनले भने । पहिलोपटक ०७१ साउन १८ गते नेपाल आएका मोदीले संसद्मा सम्बोधनका क्रममा १ खर्ब ऋण दिने र भूकम्पपछि पुनर्निर्माणमा अर्को १ खर्ब दिने भनी प्रतिबद्धता जनाएको उल्लेख गर्दै उनले भने, तर घोषणा भएअनुसार एक रुपैयाँ पनि आएन भन्ने छ । सरकारले संसद्लाई जानकारी गराओस् । एमाले सांसद नरबहादुर धामीले कञ्चनपुरको सीमा क्षेत्रका नेपालीमाथि भारतीय सीमा सुरक्षा बल(एसएसबी)ले आतंक सिर्जना गरेको भन्दै नेपाल भ्रमणमा आउन लागेका भारतीय प्रधानमन्त्री मोदीसँग त्यसबारे छलफल गर्न सरकारको ध्यानाकर्षण गराए । कांग्रेसका देवेन्द्रराज कँडेलले भारतीय प्रधानमन्त्रीसँग गण्डक बाँधबाट भइरहेको डुबान समस्याबारे छलफल गर्न सरकारसँग माग गरे ।"
आज कानुन दिवस : कामु प्रधानन्यायाधीशद्वारा शुभकामना,"काठमाडौं : कामु प्रधानन्यायाधीश दीपकराज जोशीले कानून दिवस २०७५ का अवसरमा शुभकामना व्यक्त गरेका छन्। नेपाल प्रधान न्यायालयको ऐन, २००८ लागू भएको दिनको स्मरणमा प्रत्येक वर्ष मनाइँदै आएको कानून दिवस नेपालको न्यायिक इतिहाससँग सम्बन्धित विशेष अवसरका रुपमा रहेको सन्देशमा उल्लेख छ। सन्देशमा भनिएको छ, 'नेपालको संविधानले परिकल्पना गरेको संघीय लोकतान्त्रिक गणतन्त्रलाई संस्थागत गर्दै देशमा सुशासन, शान्ति, न्याय, विकास र समृद्धि हाँसिल गरी न्यायपूर्ण समाज स्थापनार्थ संविधान र कानून कार्यान्वयनको जिम्मेवारी प्राप्त निकाय, पदाधिकारी, सरोकारवालालगायत न्याय र कानूनप्रेमी समस्त आम जनसमुदायलाई विधिको शासनको मर्मप्रति समर्पित भई क्रियाशील रहन यो दिवसबाट थप प्रेरणा, उर्जा र सामथ्र्य प्राप्त होस् भन्ने शुभकामना व्यक्त गर्न चाहान्छु।' विधिको शासनको प्रत्याभूति दिलाई विकास, शान्ति र समृद्धिको सुनिश्चिताका लागि स्वतन्त्रता र व्यावसायिकता अविचलित राख्न आजको यस विशेष दिनमा सबैमा विशेष आग्रह गर्दछु, उनले भने। कामु प्रधानन्यायाधीश जोशीले सन्देशमा भने, 'कानून दिवस शुत्रपात गराएको तत्कालीन समयको सन्दर्भ र वर्तमान परिप्रेक्ष्यलाई संवैधानिक सर्वोच्चता र विधिको शासनको कसीमा नियाल्दा धेरै विषयमा हामीले सन्तोष लिने र गर्व गर्ने पक्षहरु विद्यमान रहेको छ।' संघीय लोकतान्त्रिक गणतन्त्र, स्वतन्त्र न्यायपालिका, मानवअधिकारको सुनिश्चिता र विधिको शासनप्रति प्रतिबद्ध प्रणालीको व्यवस्थासहित नेपाली जनताले आफ्ना जनप्रतिनिधिमार्फत नेपालको संविधान जारी गरी लागू गरेको पनि उनले सन्देशमा भनेका छन्। सन्देशमा भनिएको छ, 'संविधानले परिकल्पना गरेअनुरुप स्थानीय तह, प्रदेशसभा र संघीय संसद्को निर्वाचन सम्पन्न भएर निर्वाचनपछि सरकारसमेत गठन भई सञ्चालन भइरहेको अवस्था छ, देशमा नागरिक तथा राजनीतिक अधिकारसँगै आर्थिक, सामाजिक तथा सांस्कृतिक एवम् विकास र वातावरणको अधिकारसहितको सामाजिक रुपमान्तरण आम जनसमुदायको चाहाना र अभिलाषा बनेको छ।' राज्यको कार्यकारिणी, विधायिकी र न्यायिक अधिकार एकै निकायले प्रयोग गर्दै आएको सन्दर्भमा न्यायपालिकाको कार्यगत स्वतन्त्रता र संस्थागत स्वायत्तता सुनिश्चित गर्दै आएको सन्दर्भमा न्यायपालिका कार्यगत स्वतन्त्रता र सस्थागत स्वयात्तता सुनिश्चित गर्ने प्रारम्भ विन्दुका रुपमा नेपाल न्यायको ऐन, २००८ जारी भई लागू भएको दिनलाई मानिँदै आएको उल्लेख गर्दै उनले स्वतन्त्र न्यायपालिका र शक्ति पृथकीकरणका अवधारणा अवलम्बन गरी जनताको न्याय प्राप्त गर्ने अधिकारको व्यावहारिक प्रत्याभूति गराउन सफल उक्त दिनको महत्व विधिको शासनप्रति प्रतिबद्ध भएको जनाएका छन्। कामु प्रधानन्यायाधीश जोशीले विकास र समृद्धितर्फ उन्मुख हुँदै गर्दा जनप्रतिनिधिमूलक राजनीतिक नेतृत्व न्यायपूर्ण समाज स्थापनाको उद्देश्यप्रति उदासीन हुन पुगेको वर्तमान समयमा प्राप्त अन्य सबै उपलब्धि गौण हुन पुग्दछन् भन्नेमा विशेष सजग हुनु जरुरी रहेको बताए।विकास र समृद्धि मात्र न्यायपूर्ण समाजको विकल्प नभएको तथा राजनीतिक स्थायित्वको अर्थ स्वतन्त्र न्यायपालिकासँगको सम्झौता पनि नभएको उनको भनाई छ। राज्यका अन्य निकायको महत्व र आवश्यकताजस्तै न्यायपालिकाको सार्थक उपस्थिति र भूमिका पनि उत्तिकै अपरिहार्य रहेकोमा उनले जोड दिए। सन्देशमा न्याय सम्पादनको कार्य न्यायापालिकाको नै विशिष्ट जिम्मेवारी र भूमिकाभित्रको कार्य हो, जुन अन्य कुनै पनि निकायसँग अतुलनीय छ, त्यसैले वर्तमान समयमा जनताको युग सुहाउँदो न्याय सेवा प्रवाह गर्न र मौलिक हक तथा नागरिकको न्यायमा पहुँचको अवस्था सुनिश्चित गरी समृद्ध र न्यायपूर्ण समाज स्थापनार्थ न्यायपालिकाको संस्थागत तथा कानूनी दायित्व भएका समस्त निकाय, पदाधिकारी, र नागरिक समाजलाई आग्रह गरिएको छ।"
अन्योलमै बित्यो प्रदेश सरकारको ३ महिना,"हेटौंडा : जनताले ठूलो अपेक्षा र उत्साहका साथ हेरेका प्रदेश ३ सरकारको तीन महिना अन्योलमै बितेको छ। समृद्ध प्रदेश निर्माण गर्ने अठोटका साथ अघि बढेको प्रदेश सरकार गठन भएको करिब तीन महिनामा पनि जनताले प्रदेश सरकारको अनुभूति नपाएका हुन्। सरकार गठन भएको ८५ दिन बित्दा यो अवधिमा ऐनकानुन निर्माणबाहेक अरू काम गर्न सकेको छैन। मुख्यमन्त्रीसहित सात सदस्यीय मन्त्रिमण्डलको सरकारले सातै प्रदेशको तुलनामा फास्टट्र्याकमा कानुन निर्माण गरी तीव्र गतिमा विकास निर्माणलाई अघि बढाउने प्रण गरेको थियो। तर, प्रदेश सरकार सञ्चालनका लागि चाहिने करिब ३० वटा कानुन तीन महिनाभित्र निर्माण गरिसक्ने लक्ष्य राखेको सरकारले जम्मा ६ वटा मात्र ऐनकानुन निर्माण गरी पहिलो अधिवेशन सकाएको छ। आन्तरिक मामिला तथा कानुनमन्त्री शालिकराम जम्कट्टेलले वैशाख पहिलो सातासम्म एक दर्जन विधेयक पास गरी कानुन निर्माण गरिसक्ने बताएका थिए। तर, केही विधेयक लेखिँदै छ भने केही विधेयकबारे छलफल मात्र अघि बढाइएको छ। मन्त्री जम्कट्टेलले केन्द्रीय सरकारबाट नमुना कानुन प्राप्त नहुँदा विधेयक निर्माणमा ढिलाइ भएको बताए। केन्द्रीय सरकारले दिएको नमुना कानुनको आधारमा विधेयक लेखन अघि बढाउनुपर्ने भएकोले सरकारलाई समस्या परेको छ, उनले भने। छ कानुन निर्माणपछि चालु आर्थिक वर्षको चालु खर्च र पुँजीगत बजेट प्रदेशसभामा पारित गरिएको थियो। त्यसपछि सरकारबाट कुनै उपलब्धि सार्वजनिक भएको छैन। हाल सरकार आवको नीती तथा कार्यक्रम, बजेट र विकास योजना ल्याउने तयारीमा व्यस्त छ। मन्त्रीहरू आफैं प्रदेशको क्षेत्राधिकारभित्र पर्ने १३ जिल्लामा पुगेर आगामी योजनाबारे छलफलमा समेत जुटेका छन्। प्रदेश ३ का मुख्यमन्त्री डोरमणि पौडेलले संविधानले प्रदान गरेका अधिकारहरू दिन केन्द्र सरकारले कन्जुस्याइँ गर्न नहुने बताए। धरै अधिकार स्थानीय तहमा छ, बाँकी केन्द्रमा, उनले भने, प्रदेशलाई आवश्यक पर्ने सबै कानुन नबन्दा अधिकारसम्पन्न हिसाबले हामीले सोचेजसरी काम गर्न पाएका छैनौं। चालु आवमै केही परिणाम दिने गरी प्रदेश सरकारले काम गरिरहेको पौडेलले बताए। कानुन निर्माणले बिट मारेपछि मात्र सरकारको काम देखिने प्रदेश सरकारका प्रवक्ता तथा आर्थिक मामिला तथा योजनामन्त्री कैलाश ढुंगेललेको दाबी छ। ऐनकानुनबिना विकासे योजना अघि बढाउन नसकिने, करको दायरा तोक्न र स्थानीय तह परिचालन गर्न नसकिने भएकाले तत्कालै सरकारको काम देखिने अवस्थामा छैन, उनले भने। तर, सरकारले प्रदेशसभालाई बिजनेस समेत दिन नसकेको आरोप खेप्दै आएको छ। संघीय संरचना र व्यवस्थामा प्रवेश गरेपछि हामी व्यस्थापनमा जुटेका छौं। केही अन्योलता मेटाएर अहिले प्रदेश सरकार कानुन निर्माणमा जुटिरहेको छ, प्रवक्ता ढुंगेलले भने, सरकार सुतेर बसेको छैन। सरकारले आफ्नो क्षेत्राधिकारभित्रका कामलाई तीव्रता दिइरहेको ढुंगेलको दाबी छ। बर्खे अधिवेशन जेठ १ गतेबाट प्रदेश को बर्खे अधिवेशन जेठ १ गतेबाट सुरु हुने भएको छ। प्रदेश प्रमुख अनुराधा कोइरालाले जेठ १ गतेका लागि प्रदेशसभा बैठक आह्वान गरेपछि प्रदेशसभा सचिवालय त्यसका लागि जुटेको प्रदेशसभा सचिव भरत बुढाथोकीले बताए। मन्त्रिपरिषद् बैठकले प्रदेशसभाका लागि प्रदेश प्रमुख कोइरालालाई बैठक आह्वान गर्न आग्रह गर्ने निर्णय गरेपछि प्रदेश प्रमुख कोइरालाले सभा आह्वान गरेकी हुन्। बर्खे अधिवेशनको पहिलो प्रदेशसभामा पूर्वबजेट प्रस्तुत हुनेछ। सभामा प्रदेशका आर्थिक मामिला तथा योजनामन्त्री कैलाश ढुंगेलले असार १ गते प्रस्तुत हुने बजेटका विषयहरू प्रदेशसभामा प्रस्तुत गर्ने मन्त्रालयका सचिव वसन्त अधिकारीले बताए। आर्थिक वर्षका लागि प्रस्तुत गरिने बजेटका विषयमा एक महिनाअघि नै छलफल गर्नुपर्ने भएकोले पनि जेठ १ गते बजेट अधिवेशन हुने जानकारी दिए। पूर्वबजेट छलफलपछि १५ दिनभित्र बजेटको छलफलसमेत सक्नुपर्ने कानुनी व्यवस्था छ। छलफलबाट आएका सुझाव सभाले प्रदेश सरकारलाई पठाउनुपर्नेछ। जेठ १ गते प्रदेशसभामा पूर्वबजेट प्रस्तुत गरेपछि सभाबाट आउने सुझाव समेटेर असार १ गते पूर्ण बजेट ल्याउने प्रदेशसभा सचिवालयको तयारी छ। हिउँदे अधिवेशनको अन्तिम प्रदेशसभा बैठकले आर्थिक कार्यविधि ऐन पारित गरेसँगै आर्थिक मामिला तथा योजना मन्त्रालयलाई बजेट तयारी गर्ने बाटो खुलेको थियो। संविधानमा जेठ १५ गते संघीय सरकारको, असार १ गते प्रदेश सरकारको र असार १० गतेभित्र स्थानीय तहको बजेट ल्याइसक्नुपर्ने प्रावधान छ।"
सांसदले मागे गाडी र निजी सचिव,"बुटवल : प्रदेश ५ का सांसदले निजी सचिव र गाडीसहितको सुविधा मागेका छन्। जनप्रतिनिधिका रूपमा काम गर्न स्वकीय सचिव आवश्यक हुने भन्दै सांसदले त्यसको व्यवस्था गर्न सरकारसँग माग गरेका हुन्। सुविधा वृद्धिमा सत्ता र विपक्षी सांसद एकै स्थानमा उभिएका छन्। प्रदेश सभामा पेस भएको प्रदेशसभाका पदाधिकारी तथा सदस्यको पारि श्रमिक र सुविधा सम्बन्धमा व्यवस्था गर्न बनेको विधेयकमाथि छलफल गर्दै सांसदले सेवासुविधा दिन कञ्जुस्याइँ नगर्न आग्रह गरे। सांसदले चाडपर्व भत्ता, आवास सुविधा, फर्निचर खर्चसमेत वृद्धि गर्न आग्रह गरेका छन्। संघीय समाजवादी फोरमका सांसद विजय यादवले दैनिक ७ सय ५० बैठक भत्ता कम भएको बताउँदै गाडीको समेत व्यवस्था गर्न माग गरे। १५ हजार फर्निचर भत्ताले सुत्ने पलङ पनि आउँदैन, उनले भने, सरकारले संसद्लाई गाडी दिन सक्दैन भने भन्सार छुट हुने व्यवस्था गर्नुपर्छ। संसद्मा दर्ता भएको पारि श्रमिकसम्बन्धी विधेयकमा सभामुखको तलब ५३ हजार, उपसभामुख र विपक्षी दलका नेताको ५० हजार, सत्ता र प्रतिपक्षको प्रमुख सचेतक र सभापतिको ४८ हजार र सदस्यको ४५ हजार रुपैयाँ तोकिएको छ। ७ सय ५० बैठक भत्ता, ५ सय गाडी भाडासहित संसद्ले करिब ६५ हजार रुपैयाँभन्दा बढी बुझ्नेछन्। आवास र फर्निचरका लागि १५१५ हजार रुपैयाँ व्यवस्था गरिएको छ। कांग्रेस सांसद अष्टभुजा पाठक र रमा अर्यालले सदस्यका लागि निजी सचिव आवश्यक हुने भन्दै यो सबै सांसदको माग भएको बताए। उनीहरूले सुरक्षा गार्डसमेत सांसदलाई हुनुपर्ने माग गरेका छन्। माओवादी सांसद तुलराम घर्तीले सदस्यको तलब बढाउनुपर्ने बताए। सबै माननीयलाई स्वकीय सचिवसहित पारि श्रमिक बढाउनुपर्छ, संसद्मा उनले भने। मर्यादाक्रम परिमार्जन नभए प्रदेशले आफैं बनाउने एमाले सांसद रामजी घिमिरेले सदस्यलाई स्वकीय सचिव र सचेतकलाई गाडी र ड्राइभरको व्यवस्था हुनुपर्ने माग गरे। विधेयकले सभामुख, उपसभामुख र विपक्षी दलको नेतालाई मात्रै गाडी र ड्राइभरको सेवा दिएको छ। संसद्मा जवाफ दिँदै मुख्यमन्त्री शंकर पोखरेलले प्रदेशसभा सदस्यलाई निजीसचिव दिने कुरा अन्यथा नहुने बताए। निजी सचिवको व्यवस्था प्रदेश ५ बाटै सुरु गर्ने कि अन्यत्रबाट भएपछि सिको गर्ने, उनले भने, जनताको मनोविज्ञान हेरेर सेवासुविधा लिन उपयुक्त हुन्छ। संसद्का पदाधिकारीलाई गाडी दिन नसकिएको अवस्थामा सदस्यलाई दिन कठिन हुने मुख्यमन्त्री पोखरेलले बताए। मर्यादाक्रममा आपत्ति संघीय सरकारले सार्वजनिक गरेको मर्यादाक्रमप्रति सांसदले आपत्ति जनाएका छन्। प्रदेशका मुख्यमन्त्री, मन्त्री, सभामुखसहित सांसदको पनि अपमान हुने गरी मर्यादाक्रम बनाएको भन्दै तत्काल परिमार्जन गर्न माग गरेका छन्। मर्यादाक्रम नमिलेकाले मुख्यमन्त्रीले प्रदेशका कार्यक्रममा सहभागी जनाउन नसक्नु दुर्भाग्यपूर्ण रहेको भन्दै सांसदले तत्काल सच्याउन पहल गर्न आग्रह गरेका छन्। फोरमका प्रमुख सचेतक सन्तोष पाण्डेले मर्यादाक्रम नमिल्दा देशको सुरक्षामा समेत असर पुग्ने बताउँदै तत्काल सच्याउनुपर्ने बताए। माओवदीका सांसद इन्द्रजित थारूले मर्यादाक्रम मिलाएर मात्रै पारि श्रमिक निर्धारण हुनुपर्ने बताएका छन्। सांसदको मंगलबारको बैठकमा बोलेका आठ जना सांसदले मर्यादाक्रमबारे प्रश्न गरे। प्रशासनिक कर्मचारीभन्दा राजनीतिक जनप्रतिनिधिलाई तल राखेर मर्यादाक्रम बनाएकामा उनीहरूको आपत्ति थियो। संसद्मा उठेका प्रश्नको जवाफ दिँदै मुख्यमन्त्री पोखरेलले मर्यादाक्रम मिलाउन प्रधानमन्त्रीलाई सातै प्रदेशका मुख्यमन्त्रीले आग्रह गरेको जानकारी दिए। संघीय सरकारका मन्त्रीभन्दा मुख्यमन्त्री माथि हुने गरी मर्यादाक्रम मिलाउने तयारी भएको पनि उनले बताए। मर्यादाक्रममा संघीय राज्यमन्त्रीसरह प्रदेशमन्त्री, संघीय सभामुखपछि प्रदेशका सभामुख र संघीय संसद्का सदस्यपछि प्रदेशसभा सदस्य हुनुपर्ने माग प्रदेशको छ। हालको मर्यादाक्रममा प्रदेशका प्रमुख सचिवभन्दा सांसद तल्लो तहमा छन्। मुख्यमन्त्री पोखरेलले संघीय सरकारले मर्यादा तोक्न विलम्ब गरे प्रदेशले आफैं निर्धारण गरेर कार्यान्वयनमा ल्याउनेसमेत बताएका छन्। विधेयक पारित प्रदेशसभाको मंगलबारको बैठकले गाउँ र नगरसभाको कानुन निर्माण प्रक्रियासम्बन्धमा बनेको विधेयक सर्वसम्मतले पारित गरेको छ। संसद्मा स्थानीय तहका पदाधिकारी तथा सदस्यले पाउने सुविधा सम्बन्धमा बनेको विधेयकसँग सम्बन्धित विधायन समितिको प्रतिवेदन प्रस्तुत गरिएको थियो। विधेयक संशोधन गर्दै वडा सदस्यले ७ हजार रुपैयाँ तलबसुविधा पाउनेसहितको प्रतिवेदन ज्येष्ठ सदस्य बलदेव शर्मा पोखरेलले प्रस्तुत गरेका थिए। विधेयक दर्ता हुँदा वडासदस्यको तलब तोकिएको थिएन। बैठकले सरकारका मुख्यमन्त्री र मन्त्रीको पारि श्रमिक तथा सुविधासम्बन्धी बनेको विधेयक र प्रदेशसभाका पदाधिकारी तथा सदस्यको पारि श्रमिक तथा सुविधासम्बन्धी विधेयकलाई विधायन समितिमा पठाएको छ। बैठकमा मुख्यमन्त्री पोखरेलले प्रदेशसभा सचिवालयसम्बन्धी विधेयक सभामा पेस गरेका छन्। मंगलबारको २२ औं बैठकसँगै प्रदेश ५ को पहिलो अधिवेशन सम्पन्न भएको छ। कसको पारिश्रमिक कति ? मुख्यमन्त्री:६० हजार ९७० सभामुख:५३ हजार मन्त्री:५२ हजार उपसभामुख:५० हजार प्रतिपक्षी दलका नेता:५० हजार समिति सभापतिप्रमुख सचेतक:४८ हजार सांसद:४५ हजार क्याप्सन:प्रदेशसभा बैठकमा सहभागी सांसद।"
आफ्नै सुविधामा अल्झियो प्रदेश सरकार,"धनगढी : मन्त्रिपरिषद् बैठकबाटै मुख्यमन्त्री, प्रदेशमन्त्री र प्रदेशसभाका पदाधिकारीहरूको सेवासुविधा तोकेर उपभोगसमेत गरिसकेको प्रदेश ७ सरकारले गठनको झण्डै तीन महिनासम्म सेवासुविधाबाहेकका अन्य कानुन निर्माणमा चासो दिएको छैन। आफ्नो सेवासुविधा उपभोग गरिसकेपछि प्रदेश सरकारले संसद् सचिवालयमा सोमबार स्थानीय तहका पदाधिकारी तथा सदस्यले पाउने सुविधासम्बन्धी विधेयक दर्ता गराएको छ। संसद् सचिवालयमा दर्ता गरिएको विधेयक जेठ पहिलो साताबाट सुरु हुने संसद्को बर्खे अधिवेशनमा टेबुल हुनेछ। यो विधेयक पास भएपछि करिब एक वर्षसम्म तलब नलिएर काम गरिरहेका जनप्रतिनिधिले गतवर्षको साउनयताको एकमुष्ठ तलबभत्ता पाउनेछन। संसद् सचिवालयले टेबुल नभएको विधेयकबारे जानकारी दिन नमिल्ने बताए पनि मुख्यमन्त्री कार्यालय स्रोतका अनुसार उपमहानगरपालिका प्रमुखको मासिक तलब ४० हजार रुपैयाँ, उपप्रमुखको ३५ हजार र वडाध्यक्षको २४ हजार प्रस्ताव गरिएको छ। त्यस्तै जिल्ला समन्वय समिति संयोजकको मासिक ४० हजार रुपैयाँ र उपसंयोजकको तलब मासिक ३५ हजार तोकिएको छ। यसैगरी नगरपालिका प्रमुखको ३५ हजार, उपप्रमुखको ३० हजार र वडाध्यक्षहरूको २२ हजार हुनेछ। गाउँपालिकाका अध्यक्षको तलब मासिक ३० हजार रुपैयाँ, उपाध्यक्षको तलब २५ हजार र वडाध्यक्षको २० हजार रुपैयाँ तोकिएको छ। कानुन नै नबनेकाले काम गर्न नसकेको बताउँदै आएका मन्त्रीहरूले आफ्नो मन्त्रालयले गर्ने कामबारे नीति नै बनाउन नसकेको जानकारहरू बताउँछन्। उपमहानगर प्रमुखले दैनिक भ्रमणभत्ता दुई हजार, उपप्रमुखको एक हजार आठ सय र वडाध्यक्षले एक हजार ६ सय पाउने व्यवस्था गरिएको छ। नगरपालिका प्रमुख र उपप्रमुखको दैनिक भ्रमणभत्ताबापत एक हजार आठ सय, वडाध्यक्षहरूले एक हजार पाँच सय र गाउँपालिकाका अध्यक्ष र उपाध्यक्षको क्रमशः एक हजार छ सय र एक हजार चार सय दैनिक भ्रमण भत्ता तोकिएको छ। तीन महिनामा दुई काुनन मात्रै पारित प्रदेश सरकारले संविधानले तोकेका २० अधिकार प्रयोग गर्न कम्तीमा २० वटा कानुन बनाउन पर्नेछ। अझ प्रदेश र संघका २५ वटा साझा अधिकार र संघ प्रदेश र स्थानीय सरकारका साझा १५ अधिकार प्रयोगका लागि पनि कानुन बनाउनुपर्ने हुन्छ। तर, अहिलेसम्म आर्थिक मामिला तथा योजना मन्त्रालयले पेस गरेको आर्थिक कार्यविधि नियमित तथा व्यवस्थित गर्न बनेको विधेयक र सोही मन्त्रालयले पेस गरेको विनियोजन विधेयकमात्रै संसद्बाट पास भएका छन्। आर्थिक मामिला तथा योजना मन्त्रालयले नियम निलम्बन गर्दै आर्थिक विधेयक र विनियोजन विधेयक संसद्मा पेस गरेको थियो। यी दुईबाहेक अहिले संसद्मा आन्तरिक मामिला तथा कानुन मन्त्रालयले दर्ता गरेको स्थानीय तहको कानुन निर्माण प्रक्रिया व्यवस्था गर्न बनेको विधेयक मात्रै प्रस्तुत गरिएको छ। वैशाख २० गते संसद्मा प्रस्तुत उक्त विधेयक थप छलफलमा लागि विधायन समितिमा पठाइएको छ। यसबाहेक संसद् सचिवालयमा सोमबार दर्ता गरिएको स्थानीय सरकारका पदाधिकारीका सेवासुविधासम्बन्धी विधेयक र सार्वजनिक लिखित प्रमाणीकरण कार्यविधि सम्बन्धमा व्यवस्था गर्न बनेको विधेयक दर्ता भएका छन्। यी दुवै विधेयक जेठ पहिलो साता संसद्को बर्खे अधिवेशनमा टेबुल हुने संसद् सचिवालयले जनाएको छ। सरकारले आफ्ना सेवासुविधासम्बन्धी विधेयक पहिलो नम्बरमै पास गर्नु र त्यसपछि स्थानीय सरकारका सेवासुविधासम्बन्धी विधेयक ससद् सचिवालयमा दर्ता हुनुले पनि प्रदेश सरकार सेवासुविधामुखी भएको आरोप लाग्न थालेको छ। आन्तरिक मामिला तथा कानुन मन्त्रालयका कानुन अधिकृत वीरेन्द्रबहादुर केसी भने सदनबाट दुई वटा विधेयक पास भए पनि अहिले आधा दर्जन विधेयक दर्ताका लागि अन्तिम चरणमा रहेको बताउँछन्। उनले मुख्यमन्त्री तथा मन्त्रीहरूको पारि श्रमिक र सुविधासम्बन्धी व्यवस्था गर्न बनेको विधेयक, प्रदेश सरकारका पदाधिकारी तथा सदस्यहरूको पारि श्रमिक तथा सुविधासम्बन्धी विधेयक र मुख्य न्यायाधिवक्ताको काम कर्तव्य र अधिकार तथा सेवाका सर्तसम्बन्धी व्यवस्था गर्न बनेको विधेयक संसद् सचिवालयमा दर्ताका लागि तयार रहेको बताए। कानुन नै नबनेकाले जनताका काम पनि गर्न नसकेको बताउँदै आएका प्रदेशका मन्त्रीहरूले नै आआफ्नो मन्त्रालयले गर्ने कामबारे नीति नै बनाउन नसकेको जानकारहरू बताउँछन्। अहिलेसम्म स्वास्थ्य, कृषि, शिक्षा, वन, वातावरणबारे कुनै पनि सरकारी विधेयक सदनमा पेस भएका छैनन्। प्रदेश मन्त्रीहरूमा नीति बनाउने ज्ञान पनि नभएकाले विधेयकहरूको उत्पत्ति नभइरहेको हो, कर्मचारी पनि नयाँ भएकाले कानुनबारे जानकार छैनन्, संसद् सचिवालयका एक उच्च अधिकारीले भने, अहिले हामीले त दैनिक १२ घण्टा हाउस चलाउने हो, तर २१ वटा बैठक एक घण्टा, डेढ घण्टा मात्रै बसे, उनले भने। तर, प्रदेश सरकारका न्यायाधिवक्ता कुलानन्द उपाध्याय पनि विषयगत मन्त्री, मन्त्रालयका कर्मचारीको कानुनी ज्ञानका अभावले विधेयकको उत्पत्ति सोचेअनुसार नभएको जिकिर गर्छन्। उनी भन्छन्, कानुन बनाउने कुरा अलि जटिल पनि हो, प्रक्रिया नै लामो हुन्छ, केही कानुन संघीय सरकारले बनाएपछि मात्रै नबाझिने गरी बनाउनुपर्ने भएकाले पनि यस्तो भएको हो।"
कांग्रेस न हुन्छ भन्छ न त हुन्न नै,"प्रदेशसभा बैठकमा कांग्रेसका २१ सांसद मौन विराटनगर : यो प्रस्तावको पक्षमा हुने माननीय सदस्यहरूले हुन्छ भन्नुहोस्, विपक्षमा हुनेले हुन्न भन्नुहोस्, प्रदेशसभा बैठकमा विधेयक निर्णयार्थ पेस गर्दै सभामुख भन्छन्। विधेयकको पक्षमा हुनेले हात उठाएर भन्छन्, हुन्छ। फेरि सभामुख उक्त प्रस्तावबारे भन्छन्, विपक्षमा हुनेले हुन्न भन्नुहोस्। प्रदेश संसद्को पहिलो अधिवेशन अन्त्य हुने अवस्थामा पुगिसकेको छ तर अहिलेसम्म हुन्न भन्ने आवाज सुनिएको छैन। सदनबाट एक नियमावली र १२ विधेयक सर्वसम्मतिमै पारित भएका छन्। कतिपय विधेयकका सवालमा विपक्षी संघीय समाजवादी फोरम, राप्रपा र लिम्बुवानका सांसदले हात उठाएर समर्थनमा हुन्छ भनेको सुनिन्छ तर प्रमुख विपक्षी कांग्रेसका सांसदले न हुन्छ भन्छन् न त हुन्न। विधेयक पारित हुने बेला प्रायः बैठकमा सभामुख प्रदीपकुमार भण्डारीले विपक्षीतर्फ नजर लगाएर विपक्षमा हुने सदस्यले हुन्न भन्नुहोस् भन्ने गरेका छन्। तर, यस्तो आग्रहबीच कांग्रेसका सांसद मौनता साँधेरै बस्छन्। सरकारले प्रतिपक्षीकै सदन हो भन्ने स्वीकार गरेको छ। मन्त्रिपरिषद्ले पनि आजसम्म छलफलकै थिति बसालेको छ, सदनमा सोमबार प्रतिपक्षीको हैसियतबारे कांग्रेसका सचेतक केदार कार्कीले भने, छलफलको परम्परा तोडिए प्रतिपक्षीको भूमिका खोजौंला। उनले प्रदेश सांसद तथा पदाधिकारीको पारि श्रमिक र सुविधासम्बन्धी व्यवस्था गर्न बनेको विधेयकमाथिको सामान्य छलफलमा धेरै समय त सरकारकै समर्थनमा बोलेका थिए। सचेतक कार्कीको भनाइलाई समर्थन गर्दै त्यही बैठकमा विधेयक प्रस्तोता आन्तरिक मामिला तथा कानुनमन्त्री हिक्मत कार्कीले सत्तापक्षीय सांसदभन्दा प्रतिपक्षीसँग धेरै छलफल र परामर्श गरेको सुनाए। विपक्षी दलकै सदस्यसँग बढी छलफल भएको छ, मन्त्री कार्कीले भने, हामीले नैतिक बल उहाँहरूबाटै धेरै पाएका छौं। प्रदेश संसद्को हिउँदे अधिवेशन बुधबार सकिँदै छ। प्रदेशसभाको पहिलो बैठक माघ २२ गते बसेको थियो । सोमबारसम्म बैठकको संख्या ३८ पुगेको छ । यो अवधिमा सदनमा प्रतिपक्षी कांग्रेसको भूमिका सम्झनलायक नभएको यही पार्टीका सांसद स्वीकार गर्छन्। प्रदेशसभाको पहिलो बैठकमा कांग्रेसका तर्फबाट चन्द्रप्रसाद श्रेष्ठले दिएको पहिलो सम्बोधनलाई झुर भन्दै पहिलो गाँसमै ढुंगा भनी धेरैले टिप्पणीसमेत गरे। प्रमुख विपक्षीका रूपमा कांग्रेसबाट पहिलो दिनको सदनमा प्रभावशाली र चोटिलो विषय उठान हुने अपेक्षा गरिएको थियो। यद्यपि, उस्तै शृंखला बाँकी बैठकमा पनि कायम रह्यो। कांग्रेसभन्दा संघीय समाजवादी फोरम, राप्रपा र लिम्बुवानका सांसदको सम्बोधन पहिलो बैठकमा गहकिलो भएको चर्चा धेरैले गरे। सदनमा पेस भएका महत्ववपूर्ण विधेयकमा विपक्षीभन्दा सत्तापक्षले नै संशोधन प्रस्ताव गर्ने, छलफल हुने र पारित हुँदा कांग्रेस भने सदनमा निमित्तजस्तो मात्र भएको छ। धेरै कानुन निर्माण गर्नुपर्नेछ। धेरै विधेयक मस्यौदाका रूपमा छन्। विषयगत समितिहरू बन्दै छन्। अब हाम्रो भूमिका धेरै बढेर जानेछ। राजीव कोइराला, नेता, कांग्रेस प्रदेशसभा संसदीय दल कांग्रेसका प्रदेश सांसद शेखरचन्द्र थापा सरकारले ल्याएका हरेक प्रस्तावउपर हँ मा हँ मिलाउनुभन्दा रिजर्भ बस्दा नै उचित हुने र आफ्नो पार्टीका तर्फबाट जनमानसले सोचेजस्तो विपक्षीको भूमिका निर्वाह गर्न नसकेको स्वीकार गर्छन। हामी प्रदेशमा सदनको पहिलो अभ्यासमा छौं, सांसद थापा भन्छन्, यो सिक्दै र जान्दै जाने प्रक्रिया पनि रहेछ। आउँदा दिनमा हाम्रो भूमिका सशक्त पाउनुहुनेछ। समय अभावको कारण देखाएर सोमबार सदनमा प्रस्तुत गरिएका चार विधेयकमा संशोधन प्रस्ताव राख्ने नियमसमेत निलम्बन गर्र्दा विपक्षीको उपस्थिति अस्वीकार गरेजस्तो देखिएको उनको ठम्याइ छ। सदनमा प्रस्तुत गरिने सेवासुविधासँग सम्बन्धित चार विधेयक प्रदेशसभा सचिवालयले सांसदलाई एक घण्टाअघि मात्र वितरण गरेको थियो। उनीहरूले पढ्ने समयसम्म पाएका थिएनन्। प्रमुख विपक्षी दलका नेता राजीव कोइराला सदनमा रचनात्मक भूमिकाका लागि कांग्रेस सधैं तयारी अवस्थामा रहेको दाबी गर्र्छन्। धेरै कानुन निर्माण गर्नुपर्नेछ। धेरै विधेयक मस्यौदाका रूपमा छन्। विषयगत समितिहरू बन्दै छन्, नेता कोइराला भन्छन्, अब हाम्रो भूमिका अझ धेरै बढेर जानेछ। प्रमुख विपक्षी दलको हैसियतबाट कांग्रेसले आउँदो संसद् अधिवेशनमा अझ धेरै भूमिका बढाउने उनी बताउँछन्। ९३ सदस्यीय प्रदेशसभामा कांग्रेसका २१ सांसद छन्।"
कांग्रेस पदाधिकारी जिल्ला सभापति भेलामा केन्द्रित,"काठमाडौं : कांग्रेसका नवनियुक्त उपसभापति, महामन्त्री र सहमहामन्त्री नियुक्त नेताहरूले पार्टीको आसन्न जिल्ला सभापति भेला, महासमिति बैठकसँगै पार्टी सुदृढ बनाउन केन्द्रित हुने बताएका छन् । पार्टीमा विवाद चुलिइरहँदा शुक्रबार कांग्रेस सभापति शेरबहादुुर देउवाले उपसभापतिमा विमलेन्द्र निधि, महामन्त्रीमा पूर्णबहादुर खड्का र सहमहामन्त्रीमा डा प्रकाशशरण महतलाई मनोनयन गरेका थिए । उपसभापति निधिले आफूहरू चाँडै नै पार्टीले गठन गर्ने विधान मस्यौदा समितिदेखि पार्टीका विभागलाई पूर्णता दिनमा लागेको बताए । उनले भने, सभापतिकै निर्देशनअनुसार काम गर्न लागेका हौं । महामन्त्री खड्का केही साताअघि दुर्घटनामा परेका थिए । अहिलेसम्म पनि उपचाररत नै रहेका उनले अर्को साता मात्र आफूले काम थाल्ने बताए । उनले जेठ अन्तिम साता जिल्ला सभापति भेला र भदौसम्म हुने महासमिति भेला नै पार्टीको हालको प्रमुख कार्यभार रहेको बताए । सहमहामन्त्री महतले जिल्ला सभापति भेला काठमाडौं या हेटौंडा कहाँ गर्ने अनौपचारिक छलफल चलिरहेको बताए । १३ औं महाधिवेशनपश्चात् सभापति देउवाले पदाधिकारी मनोनयन र पार्टीका विभाग गठन गरेका छैनन् । पदाधिकारी मनोनीत भएलगत्तै निधि, खड्का र महतले शनिबार असन्तुष्ट खेमाको नेतृत्व गरिरहेका वरिष्ठ नेता रामचन्द्र पौडेल र महामन्त्री शशांक कोइरालासँग भेटेका थिए । भेटमा पार्टीका विभाग गठन र जिल्ला सभापति भेलाबारे छलफल भएको थियो । पदाधिकारी मनोनयन भएको बैठकमा अनुपस्थित नेता पौडेलले सभापति देउवाविरुद्ध देशदौडाहा गर्ने घोषणा गरेसँगै निधि, खड्का र महतले उनलाई फकाउने प्रयास गरेका थिए । सहमहामन्त्री महतले भने, एकताबद्ध भएर पार्टी पुनर्निर्माण गर्नुपर्ने आवश्यकता रहेकाले आपसी मतभेद चर्काउनु हितकर हुँदैन । वरिष्ठ नेता पौडेलले जिल्ला सभापति र महासमिति भेलामा देउवाविरुद्ध मोर्चाबन्दी गर्ने संकेत दिएपछि नवनियुक्त पदाधिकारीहरू सभापतिलाई बलियो बनाउने ध्येयमा लागेका छन् । निर्वाचन समीक्षा गर्न हालै बसेको कांग्रेस केन्द्रीय कार्यसमिति बैठकमा सभापति देउवाको तीब्र आलोचना भएको थियो ।"
कार्यालय सहयोगी नै हाकिम,"लोमान्थाङ : लोमान्थाङमा रहेको इलाका प्रशासन कार्यालय कार्यालय सहयोगीको भरमा चलेको छ। राज्यको उपस्थिति देखाउन स्थानीय जनतालाई सेवा पुर्याउने लक्ष्यसहित कार्यालय स्थापना भए पनि यहाँ माथिल्लो तहका कर्मचारी भने शून्य छन्।लोमान्थाङ गाउँपालिका५ का कार्यालय सहयोगी आङ्गेल गुरुङ एक वर्षयता कार्यालय खोल्ने र बन्द गर्ने भूमिकामा छन्। जरुरी काम पर्यो भने मात्र माथिका हाकिमलाई डाक्छन्, नत्र भइपरी आउने सानातिना काम सबै आफैंले समाधान गर्छन्। म आफैंले कार्यालय खोल्छु, सानातिना काम छन् भने गर्छु र समय सकिएपछि बन्द गरेर हिँड्छु, गुरुङले भने। शाखा अधिकृत, नायव सुब्बा, लेखापाल, खरिदार गरी सात जना कर्मचारीको दरबन्दी रहे पनि महिनौँदेखि शून्य उपस्थिति छ। उनीहरू मुस्ताङ पुगे पनि अधिकांश समय जोमसोममै बिताउँछन्। लोमान्थाङमा भने कर्मचारी अभावमा प्रशासनिक सेवा लिन समस्या झेल्नुपरेको स्थानीयको गनासो छ। नागरिकता, प्रतिलिपि, सिफारिसदेखि राहदानी सिफारिसलगायतका काम इलाका प्रशासन कार्यालयले गर्नुपर्ने भए पनि सेवा नपाइएको स्थानीय टासी गुरुङको गुनासो छ। कार्यालय मात्र स्थापना भयो। तर राज्यले खटाएका कर्मचारी ठाउँमा पठाउन सकेन, उनले भने। मुस्ताङका प्रमुख जिल्ला अधिकारी शिशिर पौडेलले भने तत्काल कर्मचारी व्यवस्थापनमा पहल थाल्ने बताएका छन्। कोरला नाका विस्तारका क्रममा रहेकाले विभिन्न गतिविधि बढ्दै गएको स्थानीयको भनाइ छ। प्रशासन व्यवस्थित गर्न राज्यले बेवास्ता गर्दै जाने हो भने नाका सञ्चालन पनि प्रभावकारी नहुने भएकाले तत्काल कर्मचारी नियमित बनाउन लोमान्थांक गाउँपालिका५ का अध्यक्ष रिन्जिङ दोर्जे विष्टले बताए। उपल्लो मुस्ताङको छुसाङभन्दा माथिका क्षेत्र घिलिङ, चराङ, यारा, धारा, लोमान्थाङ, सुखिङ, नेचुङ, चइले, समर भेना, स्याङ्बोचे, घामी, घिलिङ, छोसेर, छोनुपवासीले इलाका प्रशासन कार्यालयबाट सेवा लिँदै आएका छन्। म आफैंले कार्यालय खोल्छु। सानातिना काम छन् भने गर्छु र समय सकिएपछि बन्द गरेर हिँड्छु। आङ्गेल गुरुङ, कार्यालय सहयोगी सन् १४४० मा स्वतन्त्र राज्य स्थापना भएदेखि मुस्ताङका प्रथम राजा आनेपाल देखि २४औँ मुस्ताङ राजा जिग्मे पर्वल विष्टसम्म यस क्षेत्रमा राजाबाट शासन चल्ने गरेको थियो। त्यो समय प्रशासनको खाँचो नपरे पनि हाल स्थानीय निकाय लोमान्थाङ गाउँपालिकाले समेत इलाका प्रशासन कार्यालयको उपस्थिति नहुँदा प्रशासनसँग समन्वय गर्न समस्या भएको विष्टले बताए। उपल्लो मुस्ताङमा बैंकिङदेखि अन्य दैनिक कामकाजमा प्रशासनको सहयोग आवश्यक पर्ने उनको भनाइ छ। राज्यको सुरक्षा कमजोर हुँदा यस क्षेत्रका ऐतिहासिक पर्खाल, दरबार, गुम्बा र प्राचीनकला लोप हुने खतरासमेत बढ्दै गएको छ। जोमसोमदेखि करिब ८८ किलोमिटर टाढा रहेको लोमान्थाङमा अहिले पर्यटकको संख्या ह्वात्तै बढेको छ।"
ओलीदाहालबीच बालुवाटारमा दुई घण्टा वार्ता,"काठमाडौँः दुई वाम पार्टीको एकता प्रक्रिया लम्बिरहेका बेला नेकपा एमालेका अध्यक्ष केपी शर्मा ओली र नेकपा माओवादी केन्द्रका अध्यक्ष पुष्पकमल दाहाल प्रचण्डबीच बालुवाटारमा दुई घण्टा वार्ता भएको छ । बिहान साढे १० बजे पछाडि बालुवाटार छिरेका प्रचण्ड र ओलीबीच २ घण्टासम्म एक्लाएक्लै वार्ता भएको प्रधानमन्त्रीको सचिवालयले जनाएको छ । यसअघि गत वैशाख २० गते ओलीप्रचण्डबीच दुई पटक वार्ता भएको थियो । गत वैशाख १४ गते दुई नेताबीच भएको वार्तामा एकताको अन्तिम टुंगो लागेको बताउँदै बुद्ध पूर्णिमा पछि (वैशाख २३ गते) एकताको मिति घोषणा गरिने बताइएको थियो । तर, अझै पनि एकताको मिति तय नभएको अवस्थाम दुई नेताबीच बुधबार बिहान एक्ला एक्लै वार्ता भएको हो । एकताकै विषयमा वार्ता भएको बुझिएको छ, प्रधानमन्त्री ओलीका प्रेस संयोजक चेतन अधिकारीले भने, तर दुई नेताबीच भएको वार्ताको विस्तृत विवण आएको छैन । एकताप्रक्रिया अन्योलमा परेको अवस्थामा प्रधानमन्त्री ओलीले सोमबार आफ्नो निजी ट्वीटर ह्यान्डलबाट फेरिँदो राजनीतिक समीकरणबारे कडा टिप्पणी गरेका थिए । ओलीको त्यो टिप्पणी कसैलाई नभई राजनीतिक अस्थिरतातर्फ केन्द्रित रहेको जानकारी प्रधानमन्त्रीका प्रेस सल्लाहकार डा कुन्दन अर्यालले बताएका थिए । प्रमको निजी ह्यान्डलबाट गरिएको उक्त ट्वीटले राजनीतिक तरंग नै ल्याएको थियो । ओलीको उक्त ट्वीटबारे माओवादी अध्यक्ष प्रचण्डले पनि असन्तुष्टि जनाउँदै त्यसबारेमा पनि कुरा गर्ने बताएका थिए । एमालेमाओवादी एकता वैशाख ९ गते नै हुने भनिएको थियो । एकता संयोजन समिति र दुई कार्यदलले पनि बैचारिक र नीतिगत कुरामा कुनै समस्या नरहेको प्रतिवेदन दिइसकेका छन् । तर, ओलीप्रचण्ड दुवै नेता व्यवस्थापनका कारण तनावमा छन् । प्रचण्डलाई सबैभन्दा अफ्ठेरो एमालेसँग मिलेपछि बन्ने नयाँ पार्टीमा आफ्ना नेता व्यवस्थापनले पारेको छ । पढ्नुस्: समिकरणबारे प्रधानमन्त्रीको ट्वीटले तरङ्ग, कसमाथि यो प्रहार ?"
बजेटमा माअाेवादीकाे असन्तुष्टि,"काठमाडौं : माओवादी केन्द्रले आगामी आर्थिक वर्षको बजेट तयारीका सन्दर्भमा एमालेले आफूहरूसँगको छलफललाई चासो नदिएको भन्दै असन्तुष्टि जनाएको छ । सरकारमै सहभागी माओवादी मन्त्रीहरूसँग समते पर्याप्त छलफलबिनै सरकारले बजेटको अन्तिम तयारी गरेको भन्दै माओवादीले असन्तुष्टि व्यक्त गरेको हो । सोमबार र मंगलबार बसेको माओवादी संसदीय दल बैठकमा सरकारमा सहभागी माओवादी मन्त्रीहरूले बजेटमा छलफलै हुन नसकेको रिपोर्टिङ गरेपछि अध्यक्ष पुष्पकमल दाहालले प्रधानमन्त्री केपी ओलीसँग यस विषयमा छलफल गर्ने भएका छन् । माओवादी मन्त्रीहरूले आफ्नो मन्त्रालयको काम, आगामी कार्ययोजनालगायत विषयमा रिपोर्टिङ गर्दै प्रधानमन्त्री र अर्थमन्त्रीले बजेटका विषयमा छलफल आवश्यक नठानी धमाधम बजेटको अन्तिम तयारी गरेको पार्टी नेतृत्वसमक्ष गुनासो गरेका थिए । सोमबार मन्त्रीहरू रामबहादुर थापा, वर्षमान पुन, शक्ति बस्नेत, चक्रपाणि खनाल र बिना मगर तथा मंगलबार मातृका यादव र गिरिराजमणि पोखरेलले बैठकमा धारणा व्यक्त गरेका थिए । उनीहरूले उठाएका पार्टी एकता, बजेट निर्माणलगायत विषयमा अध्यक्ष दाहालले प्रधानमन्त्रीसँग कुरा गर्ने प्रतिबद्धता जनाएका छन् । यसअघि पनि माओवादी मन्त्रीहरूले सचिवको सरुवालगायत विषयमा प्रधानमन्त्रीले छलफल नगरेकोमा गुनासो गरेका थिए । दाहालले आगामी बजेट विगतका वर्षमा जस्तो नभई यसवर्ष राष्ट्रिय संकटका रूपमा आउन लागेकाले त्यसलाई गम्भीरतापूर्वक लिन आग्रह गरेको बैठकमा सहभागी माओवादी सांसद टेकबहादुर बस्नेतले जानकारी दिए । ओलीजीले ट्विटरमा जुन कुरा पोस्ट गर्नुभयो, यसले मलाई गम्भीर बनाएको छ । यसबारे उहाँसँग छलफल गर्छु ।पुष्पकमल दाहाल अध्यक्ष, माओवादी केन्द्र दाहालले बजेटका विषयमा प्रधानमन्त्रीसँग तत्कालै कुरा गर्ने पनि बताएका छन् । बैठकमा माओवादीका तर्फबाट राष्ट्रिय योजना आयोगमा प्रतिनिधित्व गर्ने दुई सदस्य दिलकुमार गुरुङ र रामकुमार फुयाँल पनि सहभागी थिए । चुनावी घोषणापत्रमा उल्लिखित कार्ययोजनालाई प्राथमिकतामा पारी बजेट विनियोजन गर्न भूमिका खेल्नुपर्नेमा दाहालको जोड छ । ००० प्रधानमन्त्रीको ट्विटबारे पनि बुझ्छु बैठकमा प्रधानमन्त्री ओलीले सोमबार ट्विटरमा पोस्ट गरेको टिप्पणीले पनि चर्चा पाएको छ । माओवादी सांसद तथा मन्त्रीहरूले समेत प्रधानमन्त्रीले सामाजिक सञ्जालमा आफ्नो दुनो सोझ्याउन समीकरण फेरबदलमा मात्रै बानी परेका भनी कसलाई लक्ष्य गर्न खोजेको भनी प्रश्न उठाएपछि दाहालले यस विषयमा आफू पनि गम्भीर भएको प्रतिक्रिया दिएका छन् । ओलीजीले सामाजिक सञ्जालमा जुन कुरा पोस्ट गर्नुभयो, यसले मलाई गम्भीर बनाएको छ, दाहालले भने । उक्त ट्विट कसलाई लक्ष्य गरिएको हो र किन यस्तो टिप्पणी आयो भन्नेबारे प्रधानमन्त्रीसँग छलफल गर्ने उनको भनाइ छ । हामी विकास र समृद्धिका एजेन्डामा हिँडिरहेका छौं । आफ्नो दुनो सोझ्याउन समीकरण फेरबदलमा मात्रै बानी परेकालाई यसप्रति अरुचि हुन सक्छ । लोकतन्त्रमा जनता बलिया हुन्छन् । र, त्यसको प्रतिबिम्ब सरकारका काममा देखापर्छ । किनकि सरकारले जनताबाटै कार्यादेश लिएको हुन्छ । सार्वभैमसत्ता जनतामा थियो र छ, ओलीले ट्विटरमा लेखका छन् । ००० नेतालाई जिम्मेवारी बाँडफाँट माओवादी केन्द्रले राष्ट्रिय सभा दल नेतामा दीनानाथ शर्मालाई सर्वसम्मत चयन गरेको छ । मंगलबार बिहान दुवै सदनका सांसदको संयुक्त दल बैठकले शर्मालाई सर्वसम्मत रूपमा दल नेतामा चयन गरेको हो । यसअघि प्रतिनिधिसभा दल नेतामा अध्यक्ष दाहाल र प्रमुख सचेतकमा देव गुरुङलाई जिम्मेवारी दिइएको थियो । बैठकले प्रदेशस्तरका सांसदको काम, बैठक र विकाससँग सम्बन्धित विषयको समन्वय गर्ने गरी सातै प्रदेशमा संयोजन समिति बनाउने निर्णय पनि गरेको छ । त्यसका लागि संयोजनकारी भूमिका निर्वाह गर्न नेताहरूको जिम्मेवारी पनि तय गरेको छ । यसअनुसार प्रदेश १ मा राम कार्की, २ मा प्रभु शाह, ३ मा पम्फा भुसाल, ४ मा देव गुरुङ, ५ मा टोपबहादुर रायमाझी, ६ मा जर्नादन शर्मा र ७ मा लेखराज भट्टले समन्वयनको जिम्मा पाएको पार्टी प्रवक्ता तथा सासदसमेत रहेकी भुसालले जानकारी दिइन् ।"
दाहाल: ट्वीटरमा के लेख्नु भएको ? ओली: तपाईँलाई भनेको होइन,"काठमाडौँ: प्रधानमन्त्री तथा नेकपा एमालेका अध्यक्ष केपी शर्मा ओलीले माइक्रो ब्लगिङ साइट ट्विटरमा लेखेको एउटा कुरालाई लिएर माओवादी केन्द्रका अध्यक्ष पुष्पकमल दाहाल प्रचण्ड सशंकित भएका छन् । प्रधानमन्त्री ओलीले सोमबार आफ्नो निजी ट्विटर ह्यान्डलमार्फत फेरिँदो राजनीतिक समीकरणबारेमा कडा टिप्पणी गरेका थिए । ओलीको त्यो टिप्पणीलाई लिएर प्रचण्डले बुधबार ओलीसँग बालुवाटारमा भएको भेटवार्ताका क्रममा यसबारे प्रश्न गरेका थिए । दाहालले ट्वीटरमा लेखिएको प्रसंगबारे प्रश्न गर्दै त्यसले आशंका र अविश्वासको वातावरण बनाएको गुनासो गरेका थिए । तर ओलीका सल्लकारहरुले भने त्यो ट्वीट माओवादीलाई नभई कांग्रेसलाई लक्षित गरिएको बताएका छन् । ओलीले कांग्रेसले माओवादी र फोरमसँग समेत विभिन्न राजनीतिक मुद्दामा समीकरणको प्रयास गरेको सन्दर्भमा आफूले यस्तो धारणा सार्वजनिक गरेको जबाफ दाहाललाई दिएका थिए । प्रमको निजी ह्यान्डलबाट गरिएको उक्त ट्वीटले राजनीतिक तरंग नै ल्याएको थियो । ओलीको उक्त ट्वीटबारे माओवादी अध्यक्ष प्रचण्डले पनि असन्तुष्टि जनाउँदै त्यसबारेमा पनि कुरा गर्ने बताएका थिए । 'हामी विकास र समृद्धिको एजेण्डामा हिँडिरहेका छौँ। आफ्नो दुनो सोझ्याउन समिकरण फेरबदलमा मात्रै बानी परेकालाई यसप्रति अरुचि हुनसक्छ । लोकतन्त्रमा जनता बलिया हुन्छन् र त्यसको प्रतिबिम्ब सरकारका काममा देखापर्छ । किनकी सरकारले जनताबाटै कार्यदेश लिएको हुन्छ । सार्वभौमसत्ता जनतामा थियो र छ', ओलीले ट्वीट गर्दै यसो भनेपछि एकताप्रक्रियामा रहेका दुई दलबीच संशयको अवस्था भएको थियो । ओलीसँग भएको बुधबारको भेटवार्तामा ट्वीटबाट उत्पन्न भ्रममाथि छलफल भएको पुष्टि पनि प्रचण्डको सचिवालयले गरेको छ । यद्यपि प्रधानमन्त्री ओलीका प्रेस संयोजक चेतन अधिकारीले भने बिहान पौने ११ देखि २ घण्टासम्म भएको छलफल पार्टी एकतामा केन्द्रित रहेको जानकारी अन्नपूर्ण अनलाइनलाई दिए । प्रचण्डको सचिवालयले भने ट्वीट र सञ्चारमाध्यमका कारण उत्तपन्न भ्रम आजको भेटले चिर्न सफल भएको दाबी गरेकव छ। 'पूर्वप्रधानमन्त्री तथा नेकपा (माओवादी केन्द्र)का अध्यक्ष प्रचण्ड र प्रधानमन्त्री तथा नेकपा एमालेका अध्यक्ष केपी शर्मा ओलीबीच आज बिहान प्रधानमन्त्री निवास बालुवाटारमा भेटवार्ता भएको छ', प्रचण्डको सचिवालयले भनेको छ, 'भेटवार्तामा ट्वीट लगायत सञ्चारमाध्यममा आएका विषयवस्तुले सिर्जना गरेका भ्रममाथिको छलफल पश्चात वातावरण सहज बन्यो ।' प्रधानमन्त्रीले समीकरण फेर्न बानी परेकाहरुलाई भन्दै ट्विटमार्फत कडा प्रतिक्रिया दिएपछि यसबारे एमालेमाओवादी दुवै दलमा विभिन्न शंका उपशंका देखिएका थिए । प्रचण्ड र ओलीबीच २ घण्टासम्म एक्लाएक्लै भएको वार्तापछि पार्टी एकताका लागि अझ सहज वातावरण बनेको प्रधानमन्त्रीको सचिवालयले जनाएको छ । यसअघि गत वैशाख २० गते ओलीप्रचण्डबीच दुई पटक वार्ता भएको थियो । गत वैशाख १४ गते दुई नेताबीच भएको वार्तामा एकताको अन्तिम टुंगो लागेको बताउँदै बुद्ध पूर्णिमा पछि (वैशाख २३ गते) एकताको मिति घोषणा गरिने बताइएको थियो । तर, अझै पनि एकताको मिति तय नभएको अवस्थाम दुई नेताबीच बुधबार बिहान एक्ला एक्लै वार्ता भएको थियो । एकताकै विषयमा वार्ता भएको बुझिएको छ, प्रधानमन्त्री ओलीका प्रेस संयोजक चेतन अधिकारीले भने, तर दुई नेताबीच भएको वार्ताको विस्तृत विवण आएको छैन । एकताप्रक्रिया अन्योलमा परेको अवस्थामा प्रधानमन्त्री ओलीले सोमबार आफ्नो निजी ट्वीटर ह्यान्डलबाट फेरिँदो राजनीतिक समीकरणबारे कडा टिप्पणी गरेका थिए । ओलीको त्यो टिप्पणी कसैलाई नभई राजनीतिक अस्थिरतातर्फ केन्द्रित रहेको जानकारी प्रधानमन्त्रीका प्रेस सल्लाहकार डा कुन्दन अर्यालले बताएका थिए । एमालेमाओवादी एकता वैशाख ९ गते नै हुने भनिएको थियो । एकता संयोजन समिति र दुई कार्यदलले पनि बैचारिक र नीतिगत कुरामा कुनै समस्या नरहेको प्रतिवेदन दिइसकेका छन् । तर, ओलीप्रचण्ड दुवै नेता व्यवस्थापनका कारण तनावमा छन् । प्रचण्डलाई सबैभन्दा अफ्ठेरो एमालेसँग मिलेपछि बन्ने नयाँ पार्टीमा आफ्ना नेता व्यवस्थापनले पारेको छ । सम्बन्धित समाचार: समिकरणबारे प्रधानमन्त्रीको ट्वीटले तरङ्ग, कसमाथि यो प्रहार ?"
चिनियाँ कम्युनिष्ट पार्टीको टोलीले प्रचण्डलाई भेट्यो,"काठमाडौँ: पूर्वप्रधानमन्त्री तथा नेकपा माओवादी केन्द्रका अध्यक्ष प्रचण्डले आफूहरुले सम्पूर्ण शक्ति देशको आर्थिक विकासमा लगाएको बताएका छन् । चिनियाँ कम्युनिष्ट पार्टी बेइजिङका सेक्रेटरी लिजियाङको नेतृत्वमा आएको प्रतिनिधि मण्डलसँग बुधवार बिहान खुलटारमा भेट गर्दै अध्यक्षले यस्तो बताएका छन् । 'हाम्रो मुख्य ध्येय पर्यटन क्षेत्रको विकास गर्ने भन्ने हो । त्यसका लागि कनेक्टिभिटी नै मुख्य हो', उनले भने, 'सडकको कनेक्टिभिटी, रेलको कनेक्टिभिटी र संचारको कनेक्टिभिटी बाट मात्र पर्यटन क्षेत्रको विकास गर्न सकिन्छ । दाहालले पर्यटन क्षेत्रको विकासका लागि चिनियाँ जनता र सरकारको चासोबारे प्रधानमन्त्री र सम्बन्धित मन्त्रीसँग छलफल गर्ने विश्वास दिलाएका थिए । 'हाम्रो आर्थिक विकासको अभियानमा तपाई चिनियाँ लागनीकर्ताहरुलाई हार्दिक स्वागत छ', उनले भने । दाहालले प्रधानमन्त्रीका रुपमा पहिलोपटक चीन भ्रमण हुँदा तत्कालिन राष्ट्रपति हु जिन्ताओसँग यही कनेक्टिभिटीबारे छलफल भएको स्मरण गरे । 'म दोस्रो पटक प्रधानमन्त्री बनेपछि पनि यही बिषयमा राष्ट्रपति सि जिङपिङसँग छलफल गरेको छु', दाहालले भने । त्यसैगरी चिनियाँ प्रतिनिधि मण्डलले अध्यक्ष प्रचण्डलाई नेपालको व्यवहारिक नेतृत्व भन्दै उच्च प्रशंसा गरेको थियो । उनीहरुले चिनियाँ जनताको आकर्षक गन्तव्य नेपाल भएकोले नेपालको पर्यटन प्रवद्र्धनमा चिनियाँ लगानीकर्ता लोभिएको बताएका थिए । दुई देशको आपसी सम्बन्धबाट नेपालको आर्थिक विकासमा सहयोग पुग्ने प्रतिनिधि मण्डलको नेतृत्व गरेर आएका सेक्रेटरी लिजियाङले बताए ।"
बजेटमा कर्णाली प्रदेशलाई प्राथमिकता दिन प्रधानमन्त्रीसँग माग,"काठमाडौं : प्रधानमन्त्री केपी शर्मा ओलीले सरकार कर्णालीको विकासको लागि गम्भीर रहेको बताएका छन्। कर्णाली प्रदेशका मुख्यमन्त्रीलगायत सर्वदलीय जनप्रतिनिधिको तर्फबाट बुधबार बालुवटारमा ज्ञापनपत्र बुझ्दै प्रधानमन्त्री ओलीले यस्तो बताएका हुन्। मुख्यमन्त्री महेन्द्र बहादुर शाही संघीय सांसद जनार्दन शर्मा, प्रदेशका अर्थ मन्त्री प्रकाश ज्वालालगायतको समूहले प्रधानमन्त्री ओलीलाई ज्ञापनपत्र बुझाएका हुन्। ज्ञापनपत्रमा भौतिक पूर्वाधार, हवाई यातायात, सिंचाई, ऊर्जा तथा विद्युतिकरण, संचार, बस्ती विकास तथा पर्यटन, खोनपानी, शिक्षा, स्वास्थ्य र कृषिलगायतका विषयमा बजेट विनियोजन गर्न प्रधानमन्त्रीसँग माग गरिएको छ। प्रधानमन्त्री ओलीले कर्णालीलाई विकासको मुलधारमा ल्याउन यथासक्य बजेट विनियोजन गर्ने आश्वासन दिएका छन्।"
"'वामले अधिनायकवाद ल्याए, कांग्रेस भिड्न तयार छ'","पथरी, मोरङ: नेपाली कांग्रेसका नेता डा शेखर कोइरालाले देश अधिनायकवादतर्फ अघि बढेको बताएका छन् । सुन्दर हरैचा नगर समितिको आयोजनामा परिवर्तित सन्दर्भमा नेपाली काँग्रेसको भूमिका विषयक बुधबार आयोजित विचार गोष्ठीमा उनले वाम गठबन्धन सरकार देशलाई अधिनायकवादतर्फ धकेल्न उन्मुख रहेको बताए । वाम गठबन्धनको सरकार दुईतिहाइ मत हासिल गरी संविधान परिवर्तनको खेलमा लागेको आरोप लगाउँदै डा कोइरालाले कांग्रेस अधिनायकवादको मुकाबिला गर्न तत्पर रहेको उल्लेख गरे । फरक प्रसङ्गमा उनले पार्टीभित्र मौलाएको चरम गुटबन्दी त्यागे मात्र काँग्रेस पुरानै अवस्थामा फर्किने विचार व्यक्त गरे । रासस"

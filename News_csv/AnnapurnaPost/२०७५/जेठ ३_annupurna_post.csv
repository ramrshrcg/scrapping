शीर्षक,विवरण
दलको व्यवहारमै लोकतन्त्रीकरण,"मुलुक यतिबेला उन्नत राजनीतिक प्रणालीको अभ्यासमा छ। लामो संक्रमणकालपछि मुलुकले नया संविधान हुदै संघीय लोकतान्त्रिक व्यवस्थाको अभ्यास थालिसकेको छ। यो व्यवस्थाका प्रमुख आधार स्तम्भमध्ये एक राजनीतिक दलहरू हुन्। लोकतान्त्रिक पद्धति बलियो हुन दलहरू बलियो हुनुपर्छ। अहिलेको राजनीतिमा प्रमुख दलहरू र तिनका केही थान नेताहरू बलिया र प्रभावशाली छन्, तर पद्धतिका दृष्टिले दलहरू बलियो हुने बाटोमा अग्रसर छैनन्। गुट, उपगुट, अस्वस्थ प्रतिस्पर्धा, केही नेतामा सीमित निर्णायक अधिकारका कारण दलहरूमा आन्तरिक लोकतन्त्र कमजोर छ। खासमा मुलुकमा विधिको शासन सञ्चालन र सदृढ गर्ने मुख्य दायित्व दलहरूकै हो, तर दलहरू आफ्नै विधानअन्तर्गत चल्दैनन्। प्रमुख दल एमाले, कांग्रेस र माओवादीबाटै विधि र विधानको धज्जी उडाइनु गम्भीर चिन्ताको विषय हो। राजनीतिक परिवर्तनका मुख्य संवाहक दल हुन्। एकदलीय व्यवस्था, निरंकुशता र सामन्तवादविरुद्ध दलहरू लडेर मुलुकमा लोकतन्त्र ल्याएका हुन्। कयौं नेपाली सपुतको बलिदान र थुप्रै पुस्ताको रगत र पसिना सिञ्चित भएर लोकतन्त्र आएको हो। तर परिवर्तनपछि पनि दल र तिनका नेतामा संस्कारगतप्रवृत्तिगत परिवर्तन नआउनु विडम्बना नै हो। पार्टीले लिने महत्वपूर्ण निर्णय गर्न त्यसको सांगठनिक संरचना छ। सबैभन्दा तल्लो कमिटीदेखि महाधिवेशनसम्म विभिन्न तहगत संरचनाले निर्णयहरू गर्ने व्यवस्था विधानले गरेको छ। विभिन्न तहका कमिटीको बैठक गर्ने, त्यसले गर्ने निर्णय प्रक्रिया, बैठक सञ्चालनका समयसीमा सबै विधानमा तोकिएका छन्। अहिले ठूला दलहरू त्यो विधानअनुरूप बैठक गरेर विधिसम्मत निर्णय गर्नेतिर होइन, केही नेताविशेषलाई अधिकार दिएर निर्णय गर्ने परम्परा बसाल्न उद्यत् छन्। प्रमुख तीनै दलले तोकिएको समयमा केन्द्रीय कमिटी बैठक गर्न सकेका छैनन्। विधान कुल्चिँदै केही सीमित नेताको प्रभावमा निर्णय गर्ने परम्परा बस्नुले पार्टी पद्धति कमजोर हुने मात्रै होइन, संगठनात्मक संरचना अझ संकुचित हुँदै जान्छ। त्यसकारण दलहरूले व्यवहारमै लोकतन्त्रीकरण गर्न सक्नुपर्छ। नेपालमा दल खुलेको आठ दशक नाघिसक्यो। १९९३ सालमा स्थापना भएको नेपाल प्रजा परिषद् पहिलो पार्टी हो। २००७ सालमा प्रजातन्त्र स्थापना गर्ने आन्दोलनका क्रममा प्रजा परिषद्पछि कांग्रेस, कम्युनिस्टहरूका पार्टी पनि खुले। यी दलहरूको स्थापनाको मुख्य उद्देश्य लोकतन्त्र प्राप्ति थियो। २००७ मा प्रजातन्त्र प्राप्त भएपछि सुरु भएको दलीय अभ्यासमा २०१७ मा ब्रेक लाग्यो। त्यसपछिको पञ्चायती शासनकालमा पनि भूमिगत, अर्धभूमिगत शैलीमा दलहरू सक्रिय थिए। २०४६ को राजनीतिक परिवर्तनपछि पुनः मुलुकमा दलीय राजनीतिक अभ्यास अझ अघि बढ्यो। त्यसयता निरन्तर दलीय अभ्यासमा मुलुक बढिरहँदा पनि यसको संस्थागत विकास, परिपक्वता र लोकतन्त्रीकरणमाथि प्रश्नहरू उठ्न छोडेको छैन। दलको प्रमुख नेतृत्वमा रहेका नेताहरूले दस्ताबेज र भाषणमा लोकतन्त्रको बखान गरे पनि व्यवहारमा तिनमा निरंकुश प्रवृत्ति रहेका कारण यसको लोकतन्त्रीकरण हुन नसकेको हो। गएका तीन तहका चुनावकै सन्दर्भलाई लिऊ। दलहरूले केन्द्रीय समितिका बैठकविनै उम्मेदवारी चयन आदि विषयमा निर्णय गरे। माओवादीको पार्टी विधानमा केन्द्रीय समितिको बैठक सामान्यतया ६६ महिनामा बस्नुपर्ने प्रावधान छ। तर यो एक वर्षदेखि बस्न सकेको छैन। कांग्रेसमा केही अघि बसेको केन्द्रीय समिति बैठक र त्यसपछि पनि विधान मिचिएको विरोध भएको थियो। सभापति देउवाले विधान संशोधन नै नगरी आफूखुसी पदाधिकारी चयन गरेको आरोप रामचन्द्र पौडेल पक्षधर नेताहरूले लगाएका छन्। एमालेमा पनि विधानतः बैठक बस्ने परम्परा कमजोर हुन थालेको छ। कार्यालयमा बस्नुपर्ने बैठक पार्टी अध्यक्षको निवासमा हुन थालेको छ। केन्द्रीय समितिको बैठक आठ महिनादेखि हुन सकेको छैन। बैठक समयमा नहुनु मात्रै मुद्दा होइन, दलहरूको व्यवहारमै लोकतन्त्रीकरण हुनु जरुरी छ। संघीय लोकतान्त्रिक गणतन्त्र संस्थागत गर्दै विकास र समृद्धिको बाटोमा बढ्ने हो भने यो व्यवस्थाका मुख्य संवाहक दलहरूभित्रै लोकतन्त्र बलियो हुनु अनिवार्य छ।"
"एकता घोषणाअघि नै नेताहरुलाई शपथ, के छ शपथपत्रमा ?","काठमाडौँः नेपाल कम्युनिस्ट पार्टीको औपचारिक घोषणा हुनुअघि नै नेताहरुलाई सपथ खुवाइएको छ । प्रधानमन्त्रीको सरकारी निवास बालुवारमा जारी नेकपा एमाले र नेकपा माओवादी केन्द्रको संयुत्तः बैठकमा केन्द्रीय सदस्यदेखि सचिवालय सदस्यसम्मलाई पद तथा गोपनीयताको सपथ खुवाइएको हो । एमालेमाओवादीले नेपाल कम्युनिष्ट पार्टीमा ४२१ सदस्यीय केन्द्रीय समिति बनाउने निर्णय गरिसकेका छन् । त्यसैगरी ४५ सदस्यीय स्थायी समिति र ९ सदस्यीय सचिवालय पनि बनाइसकिएको छ । जसमा केपी शर्मा ओली र पुष्पकमल दाहाल प्रचण्ड सहअध्यक्ष, झलनाथ खनाल र माधवकुमार नेपाल वरिष्ठ नेता, विष्णु पौडेल महासचिव र नारायणकाजी श्रेष्ठ प्रवक्ता तोकिइसकेका छन् । शपथमा के लेखिएको छ ? म नेपाल कम्युनिष्ट पार्टीको केन्द्रीय सदस्यको जिम्मेवारी लिइरहेको यस महत्वपूवर्ण घडीमा सहिदको रगतद्वारा रञ्जित पार्टी झण्डा सामु उभिएर प्रतिज्ञा गर्दछु: म पार्टीको मार्गदर्शक सिद्धान्त, कार्यक्रम र नीतिलाई दृढताका साथ अनुशरण गर्दै पार्टी विधानलाई इमान्दारिताका साथ पालना गर्नेछु । पार्टीको गोपनीयता तथा एकता जोगाउँदै स्वच्छ एवम् नैतिक आचरणयुक्त जीवन बिताउने छु र सबैखाले प्रतिक्रियावादी शक्ति, गलत विचार र गलत व्यवहारका विरुद्ध दृढतापूर्वक जुझिरहनेछु । नेपाली क्रान्ति जिन्दावाद ! मार्कसवादलेलिनवाद जिन्दावाद ! अमर सहिदहरु लालसालम ! नेपाल कम्युनिष्ट पार्टीजिन्दावाद ! जिन्दावाद ! !"
प्रदेश २ का मुख्यमन्त्रीलाई किन सचेत पारिएन,"अधिकार प्रयोग नगर्दा संघीय सरकार कमजोर हुने टिप्पणी काठमाडौं : संविधानको धारा २३२ को उपधारा ३ ले कुनै पनि प्रदेशले देशको सार्वभौमसत्ता, भौगोलिक अखण्डता, राष्ट्रियता वा स्वाधीनतामा गम्भीर असर पर्ने काम गरे सचेत गराउने र मन्त्रिपरिषद्लाई बढीमा ६ महिना निलम्बन वा विघटन गर्न सक्ने अधिकार संघीय सरकारलाई दिएको छ। कानुनविद्हरूले पनि संविधानको सोही धाराअनुसार प्रदेश २ लाई सचेत गराउनुपर्ने आवश्यकता औंल्याएका छन्। एक साताअघि भारतीय प्रधानमन्त्री नरेन्द्र मोदीको भ्रमणमा जनकपुरधाममा आयोजित कार्यक्रममा सम्बोधन गर्ने क्रममा प्रदेश २ का मुख्यमन्त्री लालबाबु राउतले देशको आन्तरिक मामिलामा मोदीलाई गुहारेका थिए। सो कदम राष्ट्रिय स्वाधीनता र अखण्डतालाई चुनौती दिने काम भएको भन्दै त्यसमा संघीय सरकारले सचेत बनाउनुपर्ने कानुनविद्हरूको राय छ। नेपाल बार एसोसिएसनका पूर्वअध्यक्ष एवं वरिष्ठ अधिवक्ता विश्वकान्त मैनालीले भने, सरकारले यसबारे प्रदेशलाई सचेत पारेन भने संघीय सरकार कमजोर ठहरिन्छ। सचेत गराउन संघीय सरकार पछि हट्नु हुँदैन। भारतमा केन्द्रीय सरकारले त्यहाँका प्रदेश सरकारलाई कैयौं पटक सचेत पार्ने गरेको उनले बताए। संविधानमा संघ, प्रदेश र स्थानीय तहबीचको सम्बन्ध सहकारिता, सहअस्तित्व र समन्वयको सिद्धान्तमा आधारित हुनुपर्ने उल्लेख भए पनि प्रदेश २ ले संविधानको सो मर्म आत्मसात् गर्न नसकेको गुनासो उनीहरूको छ। संविधानको धारा २३२ को उपधारा २ मा सरकारले राष्ट्रिय महत्वका विषयमा र प्रदेशहरूबीच समन्वय गर्न प्रदेश मन्त्रिपरिषद्लाई अवश्यक निर्देशन दिन सक्ने र त्यस्तो निर्देशन पालना गर्नु सम्बन्धित मन्त्रिपरिषद्को कर्तव्य हुने व्यवस्था छ। धारा २३२ कै उपधारा ३ मा कुनै प्रदेशमा देशको सार्वभौमसत्ता, भौगोलिक अखण्डता, राष्ट्रियता वा स्वाधीनतामा गम्भीर असर पर्ने कार्य भए राष्ट्रपतिले त्यस्तो प्रदेश मन्त्रिपरिषद्लाई आवश्यकताअनुसार सचेत गराउन, प्रदेश मन्त्रिपरिषद् र प्रदेशसभालाई बढीमा ६ महिनासम्म निलम्बन गर्न वा विघटन गर्न समेत सक्ने व्यवस्था छ। जनकपुरमा मुख्यमन्त्री र अन्य पदाधिकारीबाट भएका कार्य राष्ट्रिय स्वाधीनताविपरीत भएको भन्दै आलोचना हुँदै आएको छ। मुख्यमन्त्री राउतले संविधान विभेदकारी भएको भन्दै संविधानविरोधी भाषण गरेका थिए भने कार्यक्रममा राष्ट्रिय झण्डाको आकार बिगारिएको थियो। नेपाल बार एसोसिएसनका पूर्वउपाध्यक्ष एवं अधिवक्ता टीकाराम भट्टराईले प्रदेश २ को मन्त्रिपरिषद्लाई राष्ट्रपतिले सचेत पार्नुपर्ने बताए। प्रदेश जिम्मेवार बनाउने यो उपयुक्त अवसर हो, मुख्यमन्त्री र मन्त्रिपरिषद्लाई सचेत पार्न संघीय सरकारले ढिलाइ गर्नुहुँदैन, उनले भने। संघीय शासन भएका देशमा परराष्ट्रसम्बन्धी सम्पूर्ण अधिकार संघीय सरकारको भए पनि भारतीय प्रधानमन्त्रीको भ्रमणका बेला जनकपुरको कार्यक्रम प्रदेश २ सरकारले संविधान मिचेर आफैं व्यवस्थापन गरेको दाबी उनले गरे। यसमा संघीय परराष्ट्र मन्त्रालयको पनि कमजोरी देखिन्छ, प्रदेश २ का मुख्यमन्त्रीले गर्ने भाषण परराष्ट्रले स्वीकृत गर्नुपर्नेमा त्यसो गर्न नसक्नु कमजोरी हो, उनले भने।"
एमालेमाओवादी केन्द्रको संयुक्त बैठक बालुवाटारमा,काठमाडौँः नेकपा एमाले र नेकपा माओवादी केन्द्रबीचको संयुक्त बैठक प्रधानमन्त्रीको सरकारी निवास बालुवाटारमा सुरु भएको छ । नेकपा माओवादी केन्द्रका नेताहरु पार्टीको सचिवालय बैठक अध्यक्ष पुष्पकमल दाहाल प्रचण्डको निवासमा सकेर एमालेसँगको संयुक्त बैठकका लागि बालुवाटार पुगेका हुन् । पार्टी एकताको निर्णयलाई अनुमोदन गरेपछि नयाँ पार्टी गठन हुनुअघि अन्तिम संयुक्त बैठक बालुवाटारमा बसिरहेको माओवादी केन्द्रकी प्रवक्ता पम्फा भुषालले जानकारी दिइन् । दुई पार्टीको संयुक्त बैठकबाट पार्टी एकता भएको निर्णय गरेर नेपाल कम्युनिष्ट पार्टी दर्ताका लागि नेताहरु कान्तिपथस्थित निर्वाचन आयोगमा जाने भएका छन् । त्यसपछि प्रदर्शनीमार्गस्थित राष्ट्रिय सभागृहमा दुई पार्टी बिलय भएर बनेको नेपाल कम्युनिष्ट पार्टीको घोषणा गरिनेछ ।
प्रचण्डलाई बाबुरामको प्रश्न: जनयुद्धमा पछुताउँदै 'मदन' पथमा हिँडेको हो ?,"काठमाडौँ: दुई कम्युनिस्ट घटक नेकपा एमाले र नेकपा माओवादी केन्द्रबीच एकताको घोषणा भइरहँदा नयाँ शक्ति नेपालका संयोजक डा बाबुराम भट्टराईले मुख खोलेका छन् । सामाजिक सञ्जाल ट्वीटरमार्फत् बाबुरामले नेकपा माओवादी केन्द्रका अध्यक्ष पुष्पकमल दाहाललाई सैद्धान्तिक प्रश्न गरेका छन् । कुनै बेलाका सहयोद्धा बाबुरामले प्रचण्डलाई जनयुद्धबाट पछुताएको आरोप पनि लगाएका छन् । उनले २५ औँ स्मृति दिवसमा मदन भण्डारी र जीवराज आश्रितलाई सम्झिँदै प्रचण्डमाथि प्रश्न गरेका हुन् । 'नेपाली राजनीतिका अगुवा व्यक्तित्व मदन भण्डारी र अथक अभियन्ता जीवराज आश्रितको २५औँ स्मृति दिवसमा हार्दिक श्रद्धासुमन !', बाबुरामले भनेका छन्, 'आजैका दिन एमालेमाओवादी केन्द्र विलयको घोषणाको कुनै संकेतिक अर्थ? प्रचण्डले जबजविरूद्धमा जनयुद्ध गरेकोमा पश्चाताप गर्दै 'मदनपथ' अंगीकार गरेको स्वीकारोक्ति हो? प्रष्ट पारियोस्!'"
एकता नयाँ युगको नयाँ मोड : प्रधानमन्त्री ओली,"काठमाडौं : प्रधानमन्त्री एवं नेकपा एमालेका अध्यक्ष केपी शर्मा ओलीले एमाले र माओवादी केन्द्रबीचको एकता समृद्ध नेपाल निर्माणतर्फको यात्रा भएको दावी गरेका छन्। बिहीबार बिहान बल्खुस्थित मदन स्मृति भवनमा भएको कार्यक्रममा प्रधानमन्त्री ओलीले दुई पार्टीबीचको एकता 'नेपाल कता जान्छ भन्ने कुराको घोषणा' भएको तर्क गरे। 'अब म पार्टी छुट्याइरहन्न' भन्दै नेताहरूलाई सम्बोधन गरेका ओलीले आज घोषणा हुन लागेको एकतालाई 'नयाँ युगमा प्रवेश गर्दै गरेको नयाँ मोड' का रुपमा व्याख्या गरे। 'यो दुई पार्टी मिलेकोमात्र होइन, पार्टीहरू कहिले मिल्छन्, कहिले फुट्छन् मात्र होइन', ओलीले भने, 'यसले नेपालको राजनीति, समाजनीति, अर्थतन्त्र र संस्कृतिलाई अनेक कोणबाट प्रभावित पार्छ। यसको असाधारण, सकारात्मक र दूरगामी महत्व छ।' 'कसको सदस्य कति' भनेर हिसाब नहुने उल्लेख गर्दै ओलीले संख्यात्मक भन्दा पनि गुणात्मक हिसाबले एकताको अर्थ र महत्व रहेको दोहोर्याए। मदनआश्रितको अवसानकै दिन एकता हुँदैछ, मलाई गर्व छ : प्रचण्ड दुई पार्टीको एकता गर्न गठित पार्टी एकता संयोजन समितिको बैठकबाट एकता अनुमोदन गरी आआफ्ना केन्द्रीय समितिमा लगिने र संयुक्त केन्द्रीय समिति बैठक बस्ने ओलीले बताए। एमाले र माओवादी केन्द्रले बुधबार भएका छुट्टाछुट्टै बैठकबाट एकता गर्ने निर्णयलाई औपचारिकता दिएका छन्। संयुक्त केन्द्रीय समिति बैठक बसी आजै निर्वाचन आयोगमा नयाँ दल दर्ता गर्ने तयारी छ। नयाँ दल दर्तालाई नेपालको भविष्यसँग ओलीले तुलना गरे। 'एकताको घोषणा र नयाँ दल दर्ता नेपालको भविष्यसँग जोडिएको छ', ओलीले भने, 'यो नेपाल कता जान्छ भन्ने कुराको घोषणा र दर्ता हो।' २० औँ शताब्दीमा नेपालको राजनीतिलाई प्रभावित पार्ने व्यक्ति मदन भण्डारीले बनाएको गोरेटो अहिले ६ लेनको बाटोका रुपमा अगाडि बढेको र सुपरहाइवे बन्ने क्रममा रहेको ओलीले बताए। मदन भण्डारी 'शताब्दी नायक, असाधारण चिन्तक र दुरदर्शक' भएको ओलीको भनाई छ। उनले जीवराज आश्रितलाई 'कुशल संगठक' का रुपमा व्याख्या गरे। मदन आश्रित स्मृति दिवसजस्तो 'पवित्र र महान दिनलाई अझ ऐतिहासिकता दिन' एमाले र माओवादी केन्द्रबीच एकता हुन लागेको ओलीले बताए। 'हेर्दै जानुस्' प्रधानमन्त्री ओलीले कतिपय मानिसहरूले के भएको भन्ने नबुझेको आरोप लगाए। एकताबारे भ्रमहरू चलेको उल्लेख गर्दै उनले दुई पार्टीको एकता घोषणाको दिनमा ती सबै भ्रमहरू चिरिएको दावी गरे। 'जनमतको हिसाबले बहुसंख्यक जनमत हामीसँग छ', संसदमा आरामदायी बहुमत छ', अन्य पार्टीहरूलाई पनि सरकारमा सहभागी गराउने संकेत गर्दै ओलीले भने, 'अझै हेर्दै जानुस्, अहिले म धेरै भन्न चाहन्न।' 'कांग्रेस प्रतिस्पर्धी रहेन' नेपाली कांग्रेस कम्युनिस्टहरूको प्रतिपस्पर्धी पार्टी नरहेको उल्लेख गर्दै ओलीले ऊ सहयोगी पार्टीमात्र रहेको बताए। 'कांग्रेस हाम्रो प्रतिस्पर्धी रहेन, सहयोगी पार्टी हो', ओलीले भने, 'लोकतन्त्रमा हामी उसलाई सँगै लिएर जान्छौँ। नेपाली कांग्रेसले योगदान गर्नुपर्छ। उसको इतिहास छ। सबै मिलेर देश बनाउने हो।' 'समृद्ध नेपाल सुखी नेपाली' को आकांक्षा बनाउने यात्रा रहेको र त्यसमा सबैको साथ चाहिने उनको भनाई छ। अधिनायकवाद ल्याउन खोजेको कांग्रेसको आरोपको बारे उनले भने 'हाम्रा मित्रहरू अधिनायकवाद ल्याउँछ कि दमन गर्छ कि भनेर झस्कन्छन्। यो एकता दमनका लागि होइन, विकासका लागि हो।' ओलीले शासन नभइ सेवा र भ्रष्टाचार नभइ सुशासनमार्फत राष्ट्र निर्माण गर्न एकता हुन लागेको बताए। फुट्ने होइन, जुट्ने ओलीले बुद्धिजीवीहरूलाई आग्रहपूर्ण अभिव्यक्तिहरूबाट मुक्त हुन आग्रह गरे। 'बचपनमा वा युवाअवस्थामा पढेका आग्रहपूर्ण मूल्यमान्यता छन् भने त्याग्दिउँ', उनले भने, 'सुन्दासुन्दा कान टट्याएका थिए कि कम्युनिस्टहरू मिल्न जान्दैनन् भनेर।' ओलीले कम्युनिस्टहरूले अब फुट्न बिर्सिएको दावी गरे। 'अब फुट्न बिर्सिए, जुट्न मात्रै जाने', ओलीले भने, 'भ्रम नरहोस् फुटाउन होइन जुटाउन मात्र जानेका छन्।'"
एमालेमाओवादीले बनाए नौ सदस्यीय सचिवालय,"काठमाडौँः नेकपा एमाले र नेपका माओवादी केन्द्रले नयाँ पार्टी सञ्चालनका लागि नौ सदस्यीय सचिवालय बनाउने निर्णय गरेका छन् । यसअघि दुई पार्टीका नेता सम्मिलित एकता संयोजन समितिका आठजना र एमालेका उपमहासचिव विष्णु पौडेललाई थपेर नौ सदस्यीय सचिवालय गठन गर्ने निर्णय बालुवाटारमा बसेको एकता संयोजन समितिको बैठकले गरेको हो । यो सचिवालयमा एकता संयोजन समितिका आठजनासहित एमाले नेता पौडेल पनि परेका छन् । सचिवालयमा दुई अध्यक्षहरु केपी शर्मा ओली र पुष्पकमल दाहाल प्रचण्ड रहेका छन् । त्यसैगरी एमाले वरिष्ठ नेताहरु झलनाथ खनाल र माधवकुमार नेपाल पनि रहेका छन् । अन्य सदस्यहरुमा वामदेव गौतम, नारायणकाजी श्रेष्ठ, ईश्वर पोखरेल, रामबहादुर थापा बादल र विष्णु पौडेल रहेका छन् । सचिवालयमा महासचिवको जिम्मेवारी एमालेका उपमहासचिव विष्णु पौडेललाई दिने कुरामा दुई अध्यक्ष सहमत भएका छन् । त्यसैगरी प्रवक्ताको जिम्मेवारी माओवादी केन्द्रका वरिष्ठ नेता नारायणकाजी श्रेष्ठलाई दिइने भएको छ । एकता संयोजन समितिले दुवै पार्टीबाट एकताका लागि भएका निर्णयलाई पनि अनुमोदन गर्ने निर्णय गरेको छ । अहिले दुवै पार्टीको केन्द्रीय कमिटिको बैठक बसिरहेको छ । त्यसपछि दुवै पार्टीको संयुक्त बैठक बस्ने कार्यक्रम छ ।"
एमाले र माओवादी केन्द्र विघटन : नेपाल कम्युनिष्ट पार्टी घोषणा हुँदै,"काठमाडौं : बिहीबार एकसाथ नेकपा (एमाले) र नेकपा (माओवादी केन्द्र) विघटन भएका छन्। दुई पार्टी एकता गरेर नेपाल कम्युनिष्ट पार्टी निर्वाचन आयोगमा आजै दर्ता गर्ने सहमति अनुसार दुवै पार्टी एकसाथ विघटन भएका हुन्। दुई पार्टीको एकता घोषणा अघि बढेपछि दुवै पार्टीले बैठक गरेर पार्टी विघटन गरेका हुन्। यो घोषणासँगै अब एमाले र माओवादी पार्टी इतिहास भएका छन्। बालुवाटारमा बसेको एमाले केन्द्रीय समिति र खुमलटारमा बसेको माओवादी सचिवालय बैठकले पार्टी विघटन गर्ने निर्णय गरेका हुन्। दुवै पार्टीले आआफ्ना पार्टी विघटनको निर्णय गरे लगत्तै प्रधानमन्त्रीको सरकारी निवास बालुवाटारमा दुवै पार्टीको एकीकृत बैठक सुरु भएको छ। एमालेको बैठकपछि जानकारी दिँदै एमाले नेता योगेश भट्टराईले भने, नेकपा एमालेको नवौँ महाधिवेशनपछि बसेको ९ औँ बैठक सम्पन्न भएको छ, यो नै एमलेको अन्तिम बैठक हो। खुमलटारमा सम्पन्न सचिवालय बैठकबारे जानकारी दिँदै माओवादी नेतृ पम्फा भुसालले भनिन्, पार्टीको अन्तिम बैठक सम्पन्न भएको छ। हामी संयुक्त बैठकका लागि बालुवाटारमा पुगिसक्यौँ।"
"कांग्रेस हाम्रो प्रतिस्पर्धी होइन, सहयोगी : अोली","काठमाडौं : प्रधानमन्त्री केपी शर्माले नेपाली कांग्रेस कम्युनिस्टहरूको सहयोग पार्टी रहेको बताएका छन् । कांग्रेस प्रतिपस्पर्धी पार्टी नरहेको उल्लेख गर्दै एमाले अध्यक्षा समेत रहेका ओलीले ऊ सहयोगी पार्टीमात्र रहेको बताए। मदन भण्डारी र जीवराज आश्रितको २५ औ स्मृति दिवसको अवसरमा बोल्दै भने, कांग्रेस हाम्रो प्रतिस्पर्धी रहेन, सहयोगी पार्टी हो, ओलीले भने,लोकतन्त्रमा हामी उसलाई सँगै लिएर जान्छौँ। नेपाली कांग्रेसले योगदान गर्नुपर्छ। उसको इतिहास छ। सबै मिलेर देश बनाउने हो।' समृद्ध नेपाल सुखी नेपालीु को आकांक्षा बनाउने यात्रा रहेको र त्यसमा सबैको साथ चाहिने उनको भनाई छ। अधिनायकवाद ल्याउन खोजेको कांग्रेसको आरोपको बारे उनले भने,'हाम्रा मित्रहरू अधिनायकवाद ल्याउँछ कि दमन गर्छ कि भनेर झस्कन्छन्। यो एकता दमनका लागि होइन, विकासका लागि हो।' ओलीले शासन नभइ सेवा र भ्रष्टाचार नभइ सुशासनमार्फत राष्ट्र निर्माण गर्न एकता हुन लागेको बताए।"
"मदनआश्रितको अवसानकै दिन एकता हुँदैछ, मलाई गर्व छ : प्रचण्ड","काठमाडौं : एकीकृत नेकपा माओवादी केन्द्रका अध्यक्ष पुष्पकमल दाहाल प्रचण्डले मदन भण्डारी र जीवराज आश्रितको स्मृति दिवसका दिन पार्टी एकता हुन लागेकोमा आफूलाई गर्व महसुस भएको बताएका छन्। बिहीबार बिहान बल्खुस्थित मदन स्मृति भवनमा भएको कार्यक्रममा प्रचण्डले आजकै दिन पार्टी एकता घोषणाको प्रस्ताव राख्ने अवसर आफूलाई प्राप्त भएको भन्दै खुसी व्यक्त गरे। 'हामी ऐतिहासिक मोडमा प्रवेश गर्दैछौँ। जुन दिन मदन भण्डारी र जीवराज आश्रितको अवसान भयो, त्यही दिन एकता गर्नुपर्छ भनेको थिएँ', प्रधानमन्त्री एवं एमाले अध्यक्ष केपी शर्मा ओलीसँग बुधबार भएको वार्ताबारे उनले खुलाए, 'निषेधको निषेधको रुपमा, एकता, संघर्ष र रुपान्तरणको रुपमा हामी नयाँ पक्रिया सुरु गर्दैछौँ। यो मदन भण्डारी र जीवराज आश्रितप्रतिको सम्मान हो।' एमालेका तत्कालीन महासचिव भण्डारी र संगठन विभाग प्रमुख आश्रितको आजकै दिन (२०५० साल जेठ ३ गते) चितवनको दासढुंगामा जिप दुर्घटनामा निधन भएको थियो। मदनआश्रित स्मृति दिवसकै दिन पारेर एमाले र माओवादी केन्द्रले आज एकीकृत पार्टी घोषणा गर्दैछन्। माओवादी केन्द्रका अध्यक्ष प्रचण्डले 'जनताले इतिहास निमार्ण गर्ने' तर्क गर्दै मदन भण्डारीलाई 'नेपाली जनताले जन्माएको प्रतिनिधि नेता' का रुपमा व्याख्या गरे। 'उहाँ राष्ट्र, जनता र वर्गप्रति समर्पित भएर जानुभयो। मलाई गर्व छ मदनआश्रितको अवसान भएको दिन हामी एकतामा जाँदैछौँ।'"
कर्णालीका नेताले ओलीसँग मागे स्थायी समिति सदस्य,"काठमाडौँः नेकपा माओवादी केन्द्रसँग एकता हुन लागेका बेला कर्णाली प्रदेशका नेताहरुले स्थायी समिति सदस्य माग गर्दै पार्टीको ध्यानाकर्षण गराएका छन् । मुलुक संघीयताको अभ्यास गर्दै अघि बढिरहेको अवस्थामा कर्णाली प्रदेबाट एकजना पनि स्थायी समिति सदस्य नरहेको जनाउँदै एमालेका १० जना नेताहरुले केन्द्रीय कार्यालय बल्खुमा बिहीबार निवेदन दिएका हुन् । पार्टी अध्यक्ष केपी शर्मा ओलीको नाममा प्रकाश ज्वाला, यामलाल कँडेल, मोहन बानियाँ, राजबहादुर बुढा, शेरबहादुर केसी र हेमबहादुर शाहीसहित १० नेताले दिएको निवेदनमा कर्णालीबाट कम्तिमा एकजनालाई पार्टीको स्थायी समितिमा लैजान माग गरेका हुन् । कर्णाली प्रदेशका मन्त्रीसमेत रहेका एमाले पोलिटब्युरो सदस्य प्रकाश ज्वालाले कर्णाली प्रदेशबाट प्रतिनिधित्व हुने गरी पार्टी स्थायी समिति सदस्यमा मनोनयन गरिदिन माग गर्दै अध्यक्षको ध्यानाकर्षण गराइएको जानकारी दिएका छन् ।"
विधेयक पारित नहुँदै तलब सुविधा लिने निर्णय,"हेटौंडा ः प्रदेश ३ को मन्त्रिपरिषद् बैठकले प्रदेशसभामा छलफलका क्रममा रहेको विधेयक पारित हुन बाँकी रहँदै तलब सुविधा लिने निर्णय गरेको छ । मंगलबार बिहान बसेको मन्त्रिपरिषद् बैठकले प्रदेशसभामा छलफलका क्रममा रहेको सेवासुविधासम्बन्धी विधेयक पारित नभएसम्मका लागि तलब, सेवासुविधा लिन बाटो फुकाएको सरकारका प्रवक्ता एवं आर्थिक मामिला तथा योजनामन्त्री कैलाश ढुंगेलले बताए । मुख्यमन्त्री र मन्त्रीको पारि श्रमिक तथा सुविधासम्बन्धी व्यवस्था गर्न बनेको विधेयक र प्रदेशसभा पदाधिकारी तथा सदस्यहरूको पारि श्रमिक र सुविधासम्बन्धी व्यवस्था गर्न बनेको विधेयक प्रदेशसभामा टेबल भएर प्रदेश मामिला समितिमा छलफलका क्रममा छ । सेवासुविधासम्बन्धी विधेयक पारित हुन समय लाग्ने भएकाले तत्कालका लागि सेवासुविधा लिने बाटो खोलेका हौं, प्रवक्ता ढुंगेलले भने । यो निर्णयसँगै अब मुख्यमन्त्री, मन्त्रीहरू तथा प्रदेशसभाका सदस्य तथा पदाधिकारीले तलब तथा सेवासुविधा लिन विधेयक पारित भएको समय कुर्नुपर्ने छैन । प्रदेशसभा सचिवालयका सचिव भरत बुढाथोकीले प्रदेश मामिला समितिबाट छलफल टुंगिएर आउनेबित्तिकै प्रदेशसभा बैठकमा दुवै विधेयक पारितका लागि पेस गरिने बताए । प्रदेशसभा पहिलो हिउँदे अधिवेशनको अन्तिम बैठकले स्थानीय तहका जनप्रतिनिधिको तलबसम्बन्धी विधेयक भने पारित गरिसकेको छ । प्रदेशसभाले हालसम्म पाँच वटा विधेयक र एउटा नियमावली पारित गरेको छ । प्रदेश मामिला समितिमा छलफलका क्रममा रहेको विधेयकअनुसार मुख्यमन्त्रीले मासिक ७५ हजार, मन्त्रीले ५२ हजार, राज्यमन्त्रीले ५४ हजार, सहायक मन्त्रीले ५२ हजार र प्रदेशसभा सदस्यहरूले ४५ हजार रुपैयाँ तलबसहित सेवासुविधा पाउँछन् । मुख्यमन्त्री तथा मन्त्रीको पारि श्रमिक तथा सुविधासम्बन्धी विधेयकको मस्यौदामा प्रदेश ३ को मुख्य मन्त्रीले मासिक ६० हजार ९ सय ७० रुपैयाँ तलब पाउनेछन् । सञ्चारलगायत सुविधा जोड्दा मासिक ७५ हजार बुझ्नेछन् । मन्त्रीले ५२ हजार, राज्यमन्त्रीले ५४ हजार र सहायक मन्त्रीले ५२ हजार पारि श्रमिक पाउनेछन् भने मन्त्रीहरूले सञ्चार खर्च तीन हजार र अतिथि सत्कारका लागि ५ हजार पाउनेछन् । यो जोड्दा प्रदेश ३ का मन्त्रीले मासिक ६० हजार रुपैयाँ बुझ्नेछन् । राज्यमन्त्रीले मासिक ५४ हजार र सहायक मन्त्रीले ५२ हजार रुपैयाँ बुझ्नेछन् । प्रदेश ३ का सांसदले मासिक ४५ हजार तलब पाउनेछन् । प्रदेश ३ को प्रदेशसभा १ सय १० सदस्यीयमध्ये सभामुख, उपसभामुख, विपक्षी दलका नेता र प्रमुख सचेतक र समिति सभापतिहरूको सेवासुविधा योभन्दा बढी छ । सरकारले प्रदेशसभाका सभामुखलाई मासिक ५३ हजार पारि श्रमिक प्रस्ताव गरेको छ । प्रदेशसभाका पदाधिकारी र सस्दयको पारि श्रमिक तथा सेवासुविधामा मात्र वार्षिक साढे १३ करोड खर्च हुने प्रदेश सरकारको अनुमान छ ।"
एमालेमाओवादी एकता आज : एकीकृत पार्टी घोषणाको यस्तो छ तयारी,"चिरन्जीवी ढुंगानारामकृष्ण अधिकारी काठमाडौं : एमालेमाओवादीले दुवै पार्टी संरचना विघटन गर्दै नेपाल कम्युनिस्ट पार्टीको नाममा एकीकृत पार्टीको औपचारिक घोषणा गर्ने भएका छन्। दुवै पार्टीका केन्द्रीय समिति बैठकले पार्टी एकता अनुमोदन गरेपछि बिहीबार नै निर्वाचन आयोगमा नयाँ पार्टी दर्ता गर्ने तयारी भएको हो। राष्ट्रिय सभा गृहमा संयुक्त पत्रकार सम्मेलन गरी एकीकृत पार्टीको औपचारिक घोषणा गर्ने तयारी छ। एमाले अध्यक्ष तथा प्रधनमन्त्री केपी शर्मा ओली र माओवादी केन्द्रका अध्यक्ष पुष्पकमल दाहालबीच बुधबार भएको छलफलले एकताका लागि सहमति जुटाएपछि बिहीबार नै एकताको औपचारिक घोषणा गर्न दुवै दल तयार भएका हुन्। बुधबार एमाले स्थायी समिति र माओवादीको केन्द्रीय कार्यालयको विस्तारित बैठकले पार्टी एकता गर्ने दुई अध्यक्षबीच भएको समझदारीलाई अनुमोदन गरेको छ। जनमत र देशको आवश्यकताका आधारमा एमालेसँग पार्टी एकता गर्ने र दुवै पार्टीका अध्यक्षबीच भएका समझदारीलाई हाम्रो केन्द्रीय कार्यालयको विस्तारित बैठकले अनुमोदन गरेको छ, माओवादी केन्द्रको बैठकपछि वरिष्ठ नेता नारायणकाजी श्रेष्ठले अन्नपूर्णसँग भने। दुई अध्यक्ष (ओली र दाहाल)बीच बुधबार बिहान प्रधानमन्त्री निवास बालुवाटारमा भएको छलफलले सम्मानजनक एकता न्यायोचित र समानताको सिद्धान्तका आधारमा गर्ने समझदारी बनेको थियो। सो सहमतिअनुसार दुवै पार्टी विघटनपछि बन्ने एकीकृत पार्टीको केन्द्रीय समिति ४ सय ४१ सदस्यीय बन्नेछ। अन्तरिम विधान बनाउन गठित कार्यदलले दिएको प्रतिवेदनको संख्यामा १ सय ४२ संख्या थप गरेर दुई अध्यक्षले नेपाल कम्युनिस्ट पार्टीको केन्द्रीय समिति ४ सय ४१ सदस्यीय बनाउने समझदारी गरेका थिए। एकीकृत पार्टीको केन्द्रीय समितिमा एमालेका तर्फबाट २ सय ४१ र माओवादीका तर्फबाट २ सयको संख्यामा नेताहरू पर्नेछन्। माओवादीले केन्द्रीय समितिमा समानताका आधारमा एकता हुनुपर्ने भन्दै बराबरीको अडान लिएपछि संख्या बढाउन एमाले तयार भएको हो। कार्यदलले २ सय ९९ सदस्यीय केन्द्रीय समिति बनाउने प्रस्ताव एकता संयोजन समिति बैठकमा पेश गरेको थियो। पार्टी नाम : नेपाल कम्युनिस्ट पार्टी मार्गनिर्देशक सिद्धान्त : मार्क्सवादलेनिनवाद कार्यदिशा : समाजवादउन्मुख जनताको जनवाद (महाधिवशेनमा छलफलका लागि ) एकीकृत पार्टी केन्द्रीय समिति : ४४१ (एमाले २४१, माओवादी २००) स्थायी समिति : ४३ (एमाले २५, माओवादी १८) पोलिटब्यूरो समितिः नरहने आजै निर्वाचन आयोगमा दर्ता : दुवै पार्टी विघटनको घोषणा गर्दै आयोगमा दर्ता बिहीबार नै हुने पत्रकार सम्मेलन : राष्ट्रिय सभा गृहमा पत्रकार सम्मेलन गरी पार्टी एकताको औपचारिक घोषणा गर्ने एमाले स्थायी समिति सदस्य सुरेन्द्र पाण्डेले अधिकतम विषयमा कुरा मिलेकोले अब दुवै पार्टीका संरचना विघटन गरेर नयाँ एकीकृत पार्टी बिहीबार नै घोषणा हुन लागेको बताए। भोलि (बिहीबार) बिहान पार्टी एकता संयोजन समिति बैठक बसेर यसको औपचारिक निर्णय हुन्छ, त्यसपछि केन्द्रीय समिति बैठकले संयोजन समिति बैठकको निर्णयलाई अनुमोदन गर्ने काम हुन्छ, पाण्डेले अन्नपूर्णसँग भने, एकताको अधिकतम कुरामा हामीबीच सहमति भइसकेको छ। सम्भव भएसम्म बिहीबार नै निर्वाचन आयोगमा एकीकृत पार्टी दर्ता हुन्छ। एकीकृत पार्टीको नाम नेकपा, मार्ग निर्देशक सिद्धान्त मार्क्सवादलेनिनवाद मात्रै राख्ने सहमति ७ फागुनमै दुई पार्टी शीर्ष नेता सम्मिलित एकता संयोजन समितिले गरिसकेको थियो। एकीकृत पार्टीमा दुई अध्यक्ष रहने, स्थायी समति ४३ सदस्यीय बन्ने, पोलिटब्युरो समितिको व्यवस्था नगर्ने सहमति पनि दुई अध्यक्षबीच भएको छ। स्थायी समितिमा एमालेका २५ र माओवादीका १८ जना नेता रहनेछन्। त्यस्तै एकीकृत पार्टीको चुनाव चिन्ह एमालेले प्रयोग गदै आएको सूर्य चिन्ह नै हुनेछ। चुनाव चिन्हका विषयमा पहिले माओवादीले सहमति जनाएको थिएन। माओवादीद्वारा सञ्चालित १० वर्षे जनयुद्धलाई परिवर्तनकारी आन्दोलन निर्माणका लागि उल्लेखनीय भूमिका निर्वाह गरेको रूपमा दस्तावेजमा स्वीकार गर्ने समझदारी भएको छ। माओवादी प्रवक्ता पम्फा भुसालले पार्टी एकता टुंगिएको बताउदै बिहीबार नै एकता गरेर जाने दिशामा पुगिएको बताइन्। पार्टी एकता निष्र्कषमा पुगेको छ। भोलि (बिहीबार) नै पार्टी एकता संयोजन समितिले निर्णय गरेपछि सम्भवतः पार्टी एकताको घोषणा हुन्छ, भुसालले भनिन्। बिहीबार बिहान ८ बजे मदन भण्डारी र जीवराज आश्रितको स्मृति दिवसमा एमालेले बल्खुमा आयोजना गरेको मदनआ िश्रत स्मृति दिवसमा माल्यार्पण गर्न दुवै दलका नेताहरू पुग्नेछन्। श्रद्धाञ्जली कार्यक्रममा ओलीदाहाल दुवै नेताले सम्बोधन गर्ने र बिहान १० बजे प्रधानमन्त्री निवास बालुवाटारमा एकता संयोजन समितिको बैठक बस्ने तय भएको छ। एकता संयोजन समिति बैठकले बिहीबार नै दुवै पार्टी अध्यक्षबीच भएको समझदारीलाई अनुमोदन गर्ने, दुवै कार्यदलले दिएका राजनीतिक प्रतिवेदन सझुावसहित पारित गर्ने र एकताको औपचारिक घोषणा गर्ने निर्णय गर्ने एमालेका एक नेताले बताए। उनका अनुसार एकता संयोजन समितिको निर्णयपछि एमाले केन्द्रीय समिति बैठक र माओवादी केन्द्रीय कार्यालयको विस्तारित बैठकले पार्टी एकतालाई अन्तिम पटक आआफनो पार्टीमा अनुमोदन गराउँदै पार्टी विघटन भएको निर्णय गर्नेछन्। पार्टी विघटनको घोषणा लगत्तै दुवै पार्टीका शीर्ष नेताहरू प्रधानमन्त्री निवास बालुवाटारमा जम्मा भई बिहीबार नै निर्वाचन आयोग पुगी नयाँ एकीकृत पार्टी नेपाल कम्युनिस्ट पार्टीको नाम दर्ता गराउने तयारी गरिएको छ। बालुवाटारबाट हामी बिहीबार नै निर्वाचन आयोग पुगेर एकीकृत पार्टी दर्ता गराउछौं, एमालेका ती नेताले भने। निर्वाचन आयोगमा एकीकृत पार्टी दर्तापछि साँझ राष्ट्रिय सभा गृहमा पार्टी एकताको औपचारिक घोषणा हुनेछ। बुधबारको एमाले बैठकमा प्रधानमन्त्री समेत रहेका अध्यक्ष ओलीले देश, जनता, पार्टी र आम कार्यकर्ताको भावना र निर्वाचनमा आम मतदाताको मागअनुसार एमाले र माओवादीबीच पार्टी एकता हुन लागेको बताएका थिए। उनले पार्टी एकताको काम सकिएको र मात्र घोषणा गर्ने काम बाँकी राखिएको जानकारी गराएका थिए। सोही समयमा दाहाल निवास खुमलटारमा बसेको माओवादी केन्द्रीय कार्यालयको विस्तारित बैठकमा पनि दाहालले पार्टी एकताका सैद्धान्तिक, सांगठानिक सबै विषयमा दुई अध्यक्षबीच समझदारी जुटेको र एकता अनिवार्य भएको बिफ्रिङ गरेका थिए।"
नेपाल कम्युनिष्ट पार्टीको स्थायी समितिमा को को ?,"स्थायी समिति ४५ सदस्यीय, सचिवालय ९ सदस्यीय काठमाडौँ: नेपालको इतिहासमा एमाले र माआवादी केन्द्रबीच ऐतिहासिक एकता भएको छ । दुई कम्प्युनिस्ट पार्टीबीच भएको एकताले नेपाल राजनीतिमा नयाँ युगको सुरुवात भएको छ । एकतापछि शक्तिशाली कम्युनिस्ट पार्टी हुनेछ । नयाँ पार्टीको ४५ सदस्यीय स्थायी समिति हुनेछ । स्थायी समितिमा एमालेबाट २६ र माओवादीबाट १९ हुनेछन् । ४४१ सदस्यीय केन्द्रीय समिति हुने हुनेछ । केन्द्रीय कमिटिमा एमालेबाट २४१ र माओवादीबाट २०० जना रहनेछन् । ९ सदस्यीय सचिवालय बनाइएको छ । एमालेको स्थायी समिति २७ सदस्यीय हो । जसमा विद्यादेवी भण्डारी राष्ट्रपति भएकाले एक सदस्य घटेको छ । एमाले अध्यक्ष केपी शर्मा ओली, वरिष्ठ नेता झलनाथ खनाल, नेता माधव नेपाल, उपाध्यक्षहरु वामदेव गौतम, युवराज ज्ञावाली,अष्टलक्ष्मी शाक्य र भीम रावल स्वतः नयाँ पार्टीको स्थायी समितिमा परेका छन् । त्यस्तै महासचिव ईश्वर पोखरेल, उपमहासचिव विष्णु पौडल र घनश्याम भुसाल,सचिवहरु प्रदीप ज्ञावाली, योगेश भट्टराई, भीम आचार्य, गोकर्ण विष्ट र पृथ्वी सुब्बा गुरुङ स्थायी समितिमा परेका छन् । त्यस्तै स्थायी समिति सदस्य सुवासचन्द्र नेम्वाङ, शंकर पोखरेल, सत्यनारायण मण्डल, मुकुन्द न्यौपाने, किरण गुरुङ, सुरेन्द्र पाण्डे र छविलाल विश्वकर्मा पनि एकीकृत पार्टी स्थायी समिति सदस्य भएका छन् । अनुशासन आयोगको अध्यक्ष अमृतकुमार बोहरा, केन्द्रीय सल्लाहकार परिषदका अध्यक्ष केशव बडाल, निर्वाचन आयोगका सदस्य सोमनाथ प्यासी र लेखा आयोगका अध्यक्ष डापुष्प कँडेलमध्ये ३ जना स्थायी समिति परे । त्यसमा लेखा आयोगका अध्यक्ष कँडेल राष्ट्रिय योजना आयोगको उपाध्यक्ष भएकाले उनी स्थायी समितिमा परेनन् । उता माओवादीतर्फबाट अध्यक्ष पुष्पकमल दाहाल, नेता नारायणकाजी श्रेष्ठ, रामबहादुर थापा बादल स्थायी समितिमा परेका छन् । नेताहरु टोपबहादुर रायमाझी, अमिक शेरचन, जनार्दन शर्मा, वर्षमान पुन, देवप्रसाद गुरुङ, पम्फा भुसाल, गिरिराजमणि पोखरेल, मातृकाप्रसाद यादव, अग्नि सापकोटा, ओनसरी घर्ती, लेखराज भट्ट, शक्ति बस्नेत, हरिबोल गजुरेल, लिलामणि पोखरेल, राम कार्की, लेखराज भट्ट स्थायी समितिमा परेका छन् । स्थायी समितिमा दुई जना थपिने भएका छन् । ९ सदस्यीय सचिवालय एमाले र माओवादी केन्द्रको एकतापछि बन्ने नेकपा कम्युनिष्ट पार्टीमा ९ सदस्यीय सचिवालय बनाइएको छ । प्रधानमन्त्री निवास बालुवाटारमा बिहीबार बसेको पार्टी एकता संयोजन समितिको बैठकले सचिवालय बनाएको छ । दुई अध्यक्षमा केपी ओली र पुष्पकमल दाहाल रहनेछन् भने महासचिवमा विष्णु पौडेल रहेछन् । नारायणकाजी श्रेष्ठलाई प्रवक्ता बनाएको छ सचिवालयमा झलनाथ खनाल, माधवकुमार नेपाल, वामदेव गौतम, नारायणकाजी श्रेष्ठ, ईश्वर पोखरेल, रामबहादुर थापा बादल र विष्णु पौडेल रहनेछन् । एमालेबाट १ केपी शर्मा ओली २ झलनाथ खनाल ३ माधव नेपाल ४बामदेव गौतम ५अष्टलक्ष्मी शाक्य ६युवराज ज्ञावाली ७भीम रावल ८ईश्वर पोखरेल ९बिष्णु पौडेल १० घनश्याम भुसाल ११योगश भट्टराई १२प्रदीप ज्ञावाली १३पृथ्वी सुब्बा गुरुङ १४गोकर्ण विष्ट १५भीम आचार्य १६सुवासचन्द्र नेवाङ १७सुरेन्द्र पाण्डे १८ किरण गुरुङ १९ मुकुन्द न्यौपाने २०सत्यनारायण मण्डल २१ छविलाल विश्वकर्मा २२शंकर पोखरेल २३ अमृतकुमार बोहरा २४केशव बडाल २५सोमनाथ प्यासी माओवादीबाट १पुष्पकमल दाहाल प्रचण्ड २नारायणकाजी श्रेष्ठ ३ रामबहादुर थापा बादल ४टोपबहादुर रायमाझी ५अमिक शेरचन, चितवन ६ जनार्दन शर्मा ७वर्षमान पुन ८ देवप्रसाद गुरुङ ९पम्फा भुसाल १०गिरिराजमणि पोखरेल ११मातृकाप्रसाद यादव १२अग्नि सापकोटा १३ओनसरी घर्ती १४लेखराज भट्ट १५शक्ति बस्नेत १६हरिबोल गजुरेल १७लीलामणि पोखरेल १८राम कार्की"
"नेकपाको महासचिवमा विष्णु पौडेल, प्रवक्ता नारायणकाजी",काठमाडौँः नेकपा एमाले र नेपका माओवादी केन्द्र मिलेर बन्न नेपाल कम्युनिष्ट पार्टीको महासचिवमा एमालेका उपमहासचिव विष्णु पौडेललाई बनाइने भएको छ । प्रधानमन्त्रीको सरकारी निवास बालुवाटारमा बसेको दुई पार्टी सम्मिलित एकता संयोजन समितिको बैठकले पार्टी एकता अनुमोदन गर्ने क्रममा नौ सदस्यीय सचिवालय बनाउँदै महासचिवको जिम्मेवारी पौडेललाई दिने निर्णय भएको हो । त्यसैगरी नयाँ पार्टीको सचिवालयमा गठनका क्रममा दुई एकता संयोजन समितिले प्रवक्ताको जिम्मेवारी माओवादीका नेता नारायणकाजी श्रेष्ठलाई प्रवक्ताको जिम्मेवारी दिने सहमति भइसकेको छ । सचिवालयमा दुई अध्यक्षसहित एकता संयोजन समितिका आठजनासँगै एमाले नेता पौडेललाई थपेर नौ सदस्यीय बनाइएको हो । संयोज समितिमा एमालेबाट ५ र माओवादी केन्द्रबाट ३ सदस्य थिए । दुई पार्टीले नेपाल कम्यनिष्ट पार्टीको स्थानीय समितिलाई बढाएर ४५ सदस्यीय बनाउने सहमति गरेका छन् । यसअघि ४३ सदस्यीय रहने जनाइएको थियो ।
एकता संयोजन समिति बैठकः नयाँ पार्टी घोषणा अपरान्ह ४ बजे,काठमाडौँः नेकपा एमाले र नेकपा माओवादीको पार्टी एकता संयोजन समिति बैठक केही बेरअघि प्रधानमन्त्रीको सरकारी निवास बालुवाटारमा सकिएको छ । बैठकले दुई दलबीचको एकताका यसअघि दुई पार्टीमा भएका निर्णयलाई अनुमोदन गर्दै आजै अपरान्ह ४ बजे नयाँ पार्टी घोषणा गर्ने निर्णय गरेको छ । बैठकले एकतापछिको नयाँ पार्टीको पहिलो बैठक पनि आजै बस्ने निर्णय गरेको छ । यसअघि दुई पार्टीका नेताले मदन भण्डारी र जीवराज आश्रितको २५ औँ स्मृति दिवसका असवरमा एमालेको पुरानो कार्यालय मदननगर बल्खु पुगेर माल्यार्पण गरेका थिए । त्यो कार्यक्रममा दुवै पार्टीका अध्यक्षले आजै एकता घोषणा गर्ने बताउँदै कम्युनिस्ट राजनीति नयाँ उचाईमा पुगेको घोषणा गरेका थिए । बालुवाटारको एकता संयोजन समिति बैठकपछि दुवै पार्टीको अन्तिम केन्द्रीय कमिटि बैठक बसेर एकता प्रक्रियालाई अनुमोदन गर्ने भएका छन् । त्यसपछि दुवै पार्टीको संयुक्त केन्द्रीय कमिटि बैठक बस्ने भएको छ ।
अध्यक्षले मनोमानी गरेको भन्दै बैठक बहिष्कार,"दमौली : गाउँपालिका अध्यक्षले बजेट तथा योजनामा मनोमानी गरेको भन्दै तनहुँको देवघाट गाउँपालिकाका जनप्रतिनिधिले कार्यपालिका बैठक बहिष्कार गरेका छन्। गाउँपालिकाका १३ मध्ये १० जना कार्यपालिका सदस्यले बैठक बहिष्कार गरेका हुन्। अध्यक्षले कुनै जानकारीबिना बजेट विनियोजन गरेको तथा हिसाबकिताबसमेत बैठकमा सार्वजनिक नगरेको भन्दै बैठक बहिष्कार गर्नुपरेको वडा नं ४ का वडाध्यक्ष पदम गुरुङले बताए। गाउँपालिकाकी उपाध्यक्ष विमला थापासहित अधिकांश सदस्य नआएपछि बैठक हुन सकेन। मंगलबार तोकिएको बैठकमा आउन अस्वीकार गरेका उनीहरूले बुधबारसम्म यसअघिका हिसाबकिताब सार्वजनिक गर्न माग गरे पनि अध्यक्षले नमानेकाले बैठक बहिष्कार गरेको गुरुङले बताए। गाउँपालिका उपाध्यक्ष थापाले कुनै विकास योजनामा वडा तथा आफूसँग परामर्श नगरिएको बताइन्। गाउँपालिकामा अध्यक्ष एमालेका दुर्गाबहादुर थापा छन्। उपाध्यक्षसहित अधिकांश सदस्य कांग्रेसका हुन्। उनीहरू सबै अध्यक्षविरुद्ध उत्रिएका हुन्। वडाध्यक्ष गुरुङले बैठकमा उपस्थितिमा माइन्युट गराइए पनि पछिको निर्णयबारे थाहा नहुने सुनाए। हाम्रा योजना कुनमा कति बजेट खर्च भए केही जानकारी गराइएको छैन, उनले भने, व्यापक आर्थिक अनियमितताको गुनासो नागरिकबाट आएपछि अब नसहने निर्णय गरेका हौं। गाउँपालिकामा विभिन्न विषयगत क्षेत्रका लागि एकमुष्ट बजेट विनियोजन भए पनि कुन शीर्षकमा कति खर्च भयो र कहाँ योजना परे जानकारी नहुने गुरुङले दाबी गरे। वडामा सीधै विकास गर्न कुनै पनि बजेट विनियोजन नगरी आफ्नै मनोमानी तरिकाले वितरण गरेको र त्यसमा आर्थिक अनियमितता भएको हुन सक्ने उनले आरोप लगाए। एमालेबाट विजयी थापाले आफूनिकट पार्टीका वडामा बढी बजेट विनियोजन गरेकोसमेत उनले बताए। गाउँपालिका अध्यक्ष थापालाई सम्पर्क गर्दा फोन सम्पर्क हुन सकेन। बुधबार दिनभर उनको मोबाइल अफ थियो। जिल्ला समन्वय समितिका प्रमुख शान्तिरमण वाग्लेले आफूले विकास समानुपातिक नभएको गुनासो सुनेको बताए। केही वडामा बढी बजेट गएको तर अन्यत्र समान रूपमा नगएको सुनेको छु, उनले भने, हामीकहाँ औपचारिक गुनासो आएको छैन। गुनासो आए दुवै पक्षलाई राखेर नियमानुसार गराउन पहल गर्नेछौं।"
सकियो प्रदेश २ को प्रथम अधिवेशन,"जनकपुरधाम : प्रदेश सभाको बिहीबार बसेको दोस्रो सत्रको बैठकबाट प्रथम अधिवेशन सकिएको घोषणा गरिएको छ। नेपालको संविधानको धारा १८३ को उपधारा १ बमोजिम माघ २१ गते आह्वान गरिएको प्रदेश सभाको चालु अधिवेशन जेठ ४ गतेदेखि अन्त्य गरिएको प्रदेश प्रमुख रत्नेश्वरलाल कायस्थबाट प्राप्त पत्र पढेर सुनाउँदै सभामुख सरोजकुमार यादवले अधिवेशन अन्त्यको घोषणा गरेका हुन्। जम्मा २५ वटा बैठक भएको प्रथम अधिवेशनको अवधिमा प्रदेश प्रमुखको सम्बोधन, सभामुख र उपसभामुखको निर्वाचन, सरकारको विश्वासको मत, आव२०७४०७५ को सरकारको नीति तथा कार्यक्रम र बजेटलगायतको विषयवस्तुमा छलफल भएको थियो।बिहीबार अन्तिम दिन प्रदेशसभा कार्य संचालन नियमावलीमाथि छलफलभई सर्वसहमतिले पारित भएको हो। प्रथम अधिवेशन सम्पन्न हुँदासम्म सरकारद्धारा पेश भएको आठ विधेयकमध्ये २ वटा सभाबाट पारित भई प्रमाणिकरण समेत भइसकेको र दुईवटा विधेयक सभामा प्रक्रियामा रहेको छ भने ४ वटा विधेयक सचिवालयमा दर्ता भएको छ।"
एकै नामका दुई पार्टी ! निर्वाचन आयोगले के गर्ला ?,"काठमाडौँः नेकपा एमाले र नेकपा माओवादी केन्द्रले एकीकृत नयाँ पार्टीको नाम नेपाल कम्युनिष्ट पार्टी राख्ने निर्णय गरेका छन् । दुवै दल सम्मिलित एकता संयोजन समितिले नयाँ पार्टीलाई आजै निर्वाचन आयोगमा पनि दर्ता गराउने निर्णय गरिसकेका छन् । बुधबार बालुवाटारमा बसेको एमाले स्थायी समितिको बैठकले नयाँ पार्टीको नाम नेपाल कम्युनिष्ट पार्टी राख्ने निर्णय गरेको प्रवक्ता योगेश भट्टराईले जानकारी दिए । त्यसैगरी माओवादीको केन्द्रीय कार्यालय बैठकले पनि एमालेको जस्तो नयाँ पार्टीको नाम नेकपा राख्ने कुरालाई अनुमोदन गरेको छ । दुवै पार्टीको अहिले केन्द्रीय कमिटि बैठक बालुवाटार र खुमलटारमा जारी छ । त्यो बैठकले एकताको निर्णयलाई अन्तिम अनुमोदन गरेपछि दुई पार्टीको संयुक्त केन्द्रीय कमिटि बैठक बस्नेछ नेकपा २०६९ मै दर्ता दुई ठुला वाम दलले नयाँ पार्टीको नाम नेपाल कम्युनिष्ट पार्टी राख्ने निर्णय गरेका बेला यो नामको पार्टी २०६९ सालमै निर्वाचन आयोगमा दर्ता भएको खुलेको छ । त्यस पार्टीका अध्यक्ष ऋषि कट्टेलले २०६९ सालमै नेकपालाई निर्वाचन आयोगमा दर्ता गराइसकेका छन् । यस्तो अवस्थामा अर्को नेपाल कम्युनिष्ट पार्टी आयोगमा दर्ता गर्न समस्या पर्ने देखिएको छ । आफ्नो पार्टी निर्वाचन आयोगमा दर्ता भइसकेको अवस्थामा त्यही नामको पार्टी पुनः दर्ता नहुने तर्क कट्टेलले गर्दै आएका छन् । उनले सत्ताको बलमा आफ्नो पार्टीकै नाममा आयोगले दर्ता गरेमा आफू अदालतमा जाने चेतावनी दिइसकेका छन् । कट्टेलले आफ्नो विचार पनि फरक रहेको बताउँदै एमालेमाओवादीसँग एकता पनि नहुने बताइसकेका छन् । उता नेत्रविक्रम चन्द विप्लवको नेतृत्वमा पनि नेपाल कम्युनिष्ट पार्टी नै सक्रिय छ । यद्यपि यो पार्टी निर्वाचन आयोगमा दर्ता भएको छैन । नामको समस्या ? पटक पटक टुटफुटबाट गुज्रेका नेपाल कम्युनिष्ट पार्टीहरुलाई यसअघि पनि नामको समस्या पर्दै आएको थियो । तत्कालीन राजा महेन्द्रले पञ्चायती व्यवस्था लादेपछि पनि कम्युनिस्टहरु टुटफुटबाट गुज्रेका थिए । नेकपा एकता केन्द्र बन्नुअघि नेपालमा दुईवटा मसला सक्रिय थिए । त्यो बेला मसालका पनि दुई रुप थिए । मसालका दुई घटकको नाम पनि मोटो र पातलो राखिएको थियो । मसाल पछि गएर नेकपा एकता केन्द्रमा रुपान्तरण भयो । त्यसपछि माओवादी जनयुद्धबाट शान्ति प्रक्रियामा फर्केपछि पनि माओवादीका नाममा धेरैवटा पार्टी सक्रिय भए । त्यसबेला मातृका प्रसाद यादवले पनि नेकपा माओवादी खोलेर सक्रिय भए भने मोहन वैद्यले पनि आफ्नो पार्टीको नाम माओवादी नै राखे । तर निर्वाचन प्रक्रियामा सहभागी हुनका लागि समस्या भएपछि कसैले माओवादी क्रान्तिकारी त कसैले माओवादीमा अन्य नामको पुच्छर जोडेर सक्रिय भए । निर्वाचन आयोग के भन्छ ? निर्वाचन आयोगले एउटै नामको दुईवटा पार्टी दर्ता गर्न नसकिने बताए । निर्वाचन आयोगका सहायक प्रवक्ता मुकुन्द शर्माले कानुनी व्यवस्था अनुसार एउटा पार्टी दर्ता भएपछि त्यही नामको अर्को पार्टी दर्ता गर्न नमिल्ने जानकारी दिए । एउटा पार्टी दर्ता भइसकेको अवस्थामा त्यही नामको पार्टी दर्ता गर्न मिल्दैन र दोहोर्याउन पनि मिल्दैन, शर्माले अन्नपूर्ण अनलाइनसँग भने, उस्तै नाम परेमा नाम फेरेर भने दर्ता गर्न कुनै अफ्ठेरो हुँदैन ।"
बजेटको प्राथमिकता प्रस्तुत,"धनगढी : बर्खे अधिवेशनमा प्रदेशका आर्थिक मामिला तथा योजनामन्त्री झपट बोहराले आगामी आर्थिक वर्षको विनियोजन विधेयकको सिद्धान्त, उद्देश्य, प्राथमिकता र प्रमुख नीति प्रस्तुत गरेका छन्। आगामी वर्षको बजेटमा अल्पकालीन, मध्यकालीन र दीर्घकालीन गरी आवधिक योजनालाई प्राथमिकतामा राखिने आर्थिक मामिला तथा योजनामन्त्री बोहराले बताए। प्रदेश ७ को प्रदेशसभा बर्खे अधिवेशन बुधबारदेखि सुरु भएको हो। यस्तै, संविधानप्रदत्त मौलिक हक कार्यान्वयनको दिशामा अघि बढ्न बजेट केन्द्रित रहनेछ। बजेटमा कृषिले नै समृद्धि ल्याउने भएकाले कृषिलाई बढी प्राथमिकतामा राखिएको छ। कृषिको आधुनिकीकरण तथा यान्त्रीकरण गरी कृषि, कृषिजन्य उपज तथा खाद्यान्नमा आत्मनिर्भर हुने नीति अवलम्बन गरिने नीति प्रस्तुत गरिएको छ। आगामी बजेटमा प्रदेशको विकासको आधार पर्यटन रहेको उल्लेख गर्दै धार्मिक, सांस्कृतिक, पुरातात्विक तथा पर्यटकीय पूर्वाधारकोे विकास तथा प्रवद्र्धनमा बजेट केन्द्रित पारिनेछ। आगामी बजेटमा प्रदेशभरका सबै तहमा बैंक स्थापना गरी जनताको वित्तीय पहुँच स्थापना गर्ने नीति अवलम्बन गरिने उल्लेख छ। आधारभूत तथा आकस्मिक स्वास्थ्य सेवामा नागरिकको पहुँच पुयाइने, प्रदेशवासीलाई स्वच्छ खानेपानी उपलब्ध गराइने, गरिबीको रेखामुनि रहेका प्रदेशवासीलाई गाँस, बास र कपासको व्यवस्था बजेटले गर्ने उल्लेख छ। आगामी बजेटमा सबै स्थानीय तहमा सडक सञ्जाल विस्तार गरी यातायात क्षेत्र सुरक्षित पारिने, बेरोजगारी समस्या घटाउन उद्योग स्थापनालाई प्रोत्साहन गर्दै औद्योगिक क्षेत्र स्थापना गरिने, प्रदेशमा शान्ति सुरक्षा प्रत्याभूति गरिनेलगायत विषय बजेटले समेट्ने बुधबार प्रस्तुत गरिएको प्रस्तावमा उल्लेख छ। बजेटले संघीय तथा स्थानीय सरकारसँग समन्वय र सहकार्य गरेर स्थानीय तहको उच्च वित्तीय अनुदान र व्यवस्थापन गरिने नीति अवलम्बन गर्नेछ। प्रदेश सरकार पेन्डुलम भएको आरोप संसद्को बर्खे अधिवेशनको विशेष समयमा कांग्रेस प्रदेशसभा सदस्य रणबहादुर रावलले प्रदेश सरकार अधिकार नभएको पेन्डुलम भएको अरोप लगाए। उनले प्रदेश बनेपछि सबै अधिकारी आउने आशा गरिए पनि अहिले प्रदेश सरकारले केही गर्न नसकेकाले पेन्डुलम भन्न मन लागेको बताए। उनले प्रदेश सरकारले बोलेर होइन गरेर देखाउने बेला आएको बताए। विशेष समयमा एमाले प्रदेशसभा सदस्य लीलाधर भट्टले पनि तीन तहमा समन्वयात्मक रूपमा काम नभएको बताए। उनले भने, प्रदेश सरकार पनि अलमलमा परेको छ। कर्मचारी समायोजन नभएको, प्रदेशका कानुन बनिनसकेकाले सरकार अलमलमा परेको उनको भनाइ छ। माओवादी केन्द्रका मानबहादुर धामीले अधिवेशनले सबै प्रकारका कानुन बनाएर जनताको तीव्र विकासको इच्छा पूरा गर्नुपर्नेमा जोड दिए। प्रदेशसभामा राजपाकी प्रदेशसभा सदस्य मालामती रानाले प्रदेश सरकारले वैशाख ३० गते आएको हावाहुरीले घरबारविहीन भएका जनतालाई राहत र क्षतिपूर्ति दिन संसदीय समिति गठनको माग गरिन्। माओवादी केन्द्रका प्रदेशसभा सदस्य वीरमान चौधरीले बर्खे अधिवेशनमा जनतालाई परेको विपत्तिबारे प्रदेश सरकार मौन देखिएकाले क्षतिको विवरण पेस गर्न माग गरे। प्रदेशसभा सदस्य कर्ण मल्ल, चुनकुमारी चौधरी, अम्बीकुमारी थापा, शान्ति नेपाली, रतन थापा, देवकी मल्ल, लालबहादुर खड्का, सुशीला बुढाथोकी, नन्दबहादुर साउदलगायतले मन्तव्य व्यक्त गरेका थिए।"
एमालेको अन्तिम केन्द्रीय समिति बैठकमा ओलीले यसो भने,"काठमाडौँ: अध्यक्ष केपी शर्मा ओलीले नेकपा एमालेको अन्तिम केन्द्रीय समिति बैठकलाई बिहीबार सम्बोधन गरेका छन् । प्रधानमन्त्रीको सरकारी निवास बालुवाटारमा बसिरहेको बैठकलाई सम्बोधन गर्दै ओलीले मदन भण्डारी र जीवराज आश्रितले देखाएको बाटोमा दृढतापूर्वक हिँड्ने अठोट आफूले गरेको बताएका छन् । मदनआश्रितको २५औँ स्मृति दिवस अरु भन्दा विशेष रहेको बताउँदै उहाँहरुले देखाउनुभएको बाटोमा हिँड्न दृढ भएको दोहोर्याए । यो टक मदनआश्रितको २५ औँ स्मृति सभा अघिल्ला वर्षको भन्दा विशेष थियो, जहाँ एमालेमाओवादी दुवै पार्टीका नेताहरु उपस्थित थिए, त्यसले धेरै फरक कुराको संकेत गरेको छ', उनले भने, 'हामीसँग उहाँहरुले देखाउनु भएको बाटोमा दृढतापूर्वक हिँड्ने बाहेक अर्को विकल्प पनि छैन ।' बालुवाटरमा जारी यो बैठकले माओवादीसँगको एकताको सहमतिलाई पारित गर्दै आफूलाई विघटन गर्ने भएको छ। केन्द्रीय समिति बिघटनसँगै नयाँ नेपाल कम्युनिस्ट पार्टी गठनको निर्णयलाई पनि पारित गर्ने कार्यतालिका छ । बालुवाटरमै बसेको एमालेमाओवादी एकता संयोजन समितिको बैठकले एकता प्रक्रियालाई अनुमोदन गर्दै नौ सदस्यीय सचिवालय पनि गठन गरेको थियो । त्यसैगरी बिहीबार बिहान भएको मदनआश्रित स्मृति दिवसमा दुवै पार्टीका नेता बल्खु पुगेर सहभागी भए । त्यसपछि प्रधानमन्त्री निवास बालुवाटारमा ओलीप्रचण्ड र अन्य नेताले वृक्षरोपण पनि गरेका थिए ।"

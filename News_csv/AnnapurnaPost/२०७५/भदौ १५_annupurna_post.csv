शीर्षक,विवरण
पश्चिम सेतीको पाठ,"पछिल्लोपटक पश्चिम सेती निर्माणमा थ्री गर्जेजको अनिच्छा कुनै संयोगको घटना होइन, हामी हाम्रो नीतिमा चुकेको गतिलो पाठ पनि हो र उदाहरण पनि। पश्चिम सेतीमा थ्री गर्जेज पछाडि हट्नुका धेरै कारण छन्। उसले भन्दै आएको डलर पीपीए कुनै मुद्दा नै होइन, जबकि सरकारले तोकेको प्रतियुनिट हिउँदमा १० रुपैयाँ ४० पैसा र वर्षायाममा प्रतियुनिट सात रुपैयाँ १० पैसा अत्यन्त आकर्षक दर हो। फेरि थ्री गर्जेजलाई लगानीको दुःख पनि होइन, ऊ त विश्वकै सबैभन्दा ठूलो जलविद्युत् आयोजना निर्माण गरिसकेको योग्य कम्पनी हो। यति हुँदा पनि नेपालको जलविद्युत्मा चासो देखाएका अन्तर्राष्ट्रियस्तरका कम्पनीले निर्माण गर्न नसक्नुको कारण सरकारले अब खोज्नुपर्ने बेला आएको छ। हामीकहा विद्युत् आयोजनामा लगानीकर्ताहरू उत्साहित तवरमा प्रवेश गरी लामो समय नदी ओगट्न पुग्छन्। तर उनीहरू निर्माणको चरणमा प्रवेश नगरी बाहिरिने प्रवृत्ति यथावत् छ। पश्चिम सेती जसरी नै विगतमा ठूला आयोजनाहरू बीचैमा तुहिने गरेको छ, त्यस्ता अनेकन उदाहरण छन्। नर्वेको एसएन पावरले सन् २००७ मा तामाकोसी तेस्रो (अर्धजलाशययुक्त ६५० मेगावाट) को सर्वेक्षण अनुमति लिएर विस्तृत परियोजना प्रतिवेदन (डीपीआर) समेत तयार गर्यो। एसएन पावरले भारतको टाटा कम्पनीलाई समेत रणनीतिक साझेदार बनाएको थियो। अन्ततः उक्त आयोजनाबाट उत्पादन हुने विद्युत् बजार भेट्न सकेन। विद्युत् प्राधिकरणले लिन नसक्ने र भारतीय बजारमा पनि महँगो भएको भन्दै प्रवेश पाएन। अन्ततः एसएन पावरले सम्पूर्ण आयोजनाबाट सन् २०१६ को जनवरीमा आएर हात झिक्यो। भारतीय कम्पनीले नै विश्वव्यापी प्रतिस्पर्धा गरेर लिएको माथिल्लो कर्णाली (९०० मेगावाट) अभै होल्ड मै छ। कारण उही हो अनिश्चित बजार। दस वर्षदेखि जीएमआरले माथिल्लो कर्णाली बनाउने भन्दै बसेको छ। पूर्ण जलाशययुक्त पश्चिम सेती (७५० मेगावाट) मा अस्ट्रेलियन कम्पनी स्मेकले १६ वर्षसम्म लाइसेन्स लिएर बस्यो, उसले पनि बजार पाएन। अन्ततः २०६८ मा झलनाथ खनालको सरकारले रद्द गरिदियो। त्यसपछि चिनियाँ कम्पनी थ्री गर्जेजले नेपाल सरकारसित निर्माणसम्बन्धी समझदारी गर्यो। उसले पनि आफ्नै तरिकाले अध्ययन गर्यो। यसपालि पश्चिम सेती भारत निकासी गर्ने भनिएको थिएन। आन्तरिक खपतका लागि थियो। स्मेकले लिएको पश्चिम सेती विशुद्ध भारत निकासी गर्ने र १० प्रतिशत ऊर्जा मात्र नेपाललाई दिने सम्झौता थियो। २० वर्षअघिको भारतीय ऊर्जा बजार नेपालको जलविद्युत्को हिसाबले अहिले पनि उस्तै छ, तात्विक भिन्नता छैन। झन्डै ६ वर्षदेखि सम्झौता गरेर बसेको थ्री गर्जेजले यहीं खपत गर्ने पश्चिम सेती अन्ततः नबनाउने निचोडमा पुग्यो। चिनियाँ कम्पनी थ्री गर्जेजले पश्चिम सेतीमा केही कुरा स्पष्ट पार्नु छ भनी लगानी बोर्डलाई पत्राचार गरिरहेको अवस्थामा अर्थमन्त्री डा युवराज खतिवडाले एकाएक बिनानिर्णय २०७५७६ को बजेटमा पश्चिम सेती स्वदेशी लगानीबाट निर्माण गरिनेछ भन्ने प्रस्ताव राखे। डा खतिवडाको यो प्रस्तावसग पश्चिम सेतीबाट थ्री गर्जेज विमुख हुनुमा मुख्य कारण बन्यो। आर्थिक र प्राविधिक क्षमता भएको, २२ हजार पाँच सय मेगावाट जलविद्युत् नै बनाएको अनुभव हासिल गरिसकेको कम्पनीले ससाना आशंका (जग्गा कसरी अधिग्रहण गर्ने, प्रसारण लाइन बनाउन दिने हो कि होइन आदि) लाई आधार बनाएर पश्चिम सेतीबाट अलग भयो। यसरी देशको आन्तरिक खपतका लागि अत्यन्त आकर्षक आयोजना विदेशीका हातमा पुगी होल्ड हुने, निर्माण नहुने क्रम गणतन्त्र आएपछि पनि कायमै छ। सरकारका आफ्नै झन्झटिला प्रक्रिया सबैभन्दा बढी जिम्मेवार छन्। जग्गा प्राप्ति गर्न वर्षाैं लाग्ने, निजी जग्गावालले जग्गाको मूल्य जति भनिदिए पनि हुने, सरकारले कानुन कार्यान्वयन गर्न नसक्ने, वन क्षेत्रको अनुमति प्राप्त गर्न वर्षाैं लाग्ने, उद्योग मन्त्रालयमा उद्योग दर्ता गर्न महिनौं लाग्ने, विद्युत् विकास विभाग र ऊर्जा मन्त्रालयका सिफारिसलाई सरकारकै अरू निकायले नटेर्ने, एउटा रुख काट्न मन्त्रिपरिषद्मा आइपुगेर स्वीकृति लिनुपर्ने र यस्तो स्वीकृति लिँदा वर्षाैं लाग्ने गरेका छन्। जलविद्युत् आयोजना भन्नेबित्तिकै जसरी पनि पैसा झार्न सकिन्छ भन्ने मान्यता राख्ने कर्मचारीतन्त्रले पश्चिम सेती मात्र होइन, आम जलविद्युत् आयोजना निर्माणकर्ताले भोगेका सास्ती हुन्। सरकारले एकद्वार नीति लागू गरी एउटै थलोबाट सबै प्रक्रिया छोटो समयमा पूरा गर्ने कानुन नल्याएसम्म यो प्रवृत्ति दोहोरिइरहनेछ। विदेशी लगानीबाटै जलविद्युत् आयोजना बनाउने सोचमा अब परिवर्तनको खाँचो छ। विदेशी लगानी ल्याउने नाममा जथाभावी डलरमा पीपीए गराई मोटो कमिसन हात पार्ने अर्काे अघोषित नियत छ हाम्रा नेता र कर्मचारीतन्त्रमा। प्राधिकरण सुक्ने, उसको बिजुली लिँदा टाटै पल्टने तर पीपीए गर्ने र गराउनेहरू मोटाउने अवस्था अद्यापि छ। माथिल्लो मस्र्याङ्दी होस् वा तल्लो सोलु प्रवृत्तिचाहिँ खिम्ती र भोटेकोसीकै छ। यसर्थ विदेशी लगानी होइन, स्वदेशी लगानीलाई कसरी संस्थागत गर्न सकिन्छ त्यसतर्प लाग्नु उचित हुनेछ।"
नेपालीमा मोदीको ट्विट : काठमाडौंमा अद्भूत एवम् फलदायी बिम्स्टेक,"काठमाडौं : भारतीय प्रधानमन्त्री नरेन्द्र मोदीले काठमाडौंमा सम्पन्न बिम्स्टेक चौथो सम्मेलन अद्भूत र फलदायी भएको बताएका छन्। नेपालमा भएको दुईदिने सम्मेलनमा सहभागी भएर स्वदेश फर्किए लगत्तै मोदीले अद्भूत एवम् फलदायी बिम्स्टेक सम्मेलन आयोजना गरेकोमा प्रधानमन्त्री केपी शर्मा ओली र नेपाल सरकारलाई विशेष धन्यवाद दिएका छन्। काठमाडौंमा अद्भूत एवम् फलदायी बिम्स्टेक सम्मेलन आयोजना गर्नु भएकोमा म नेपालका प्रधानमन्त्री केपी शर्मा ओली र नेपाल सरकारलाई विशेष धन्यवाद ज्ञापन गर्न चाहन्छु, मोदीले ट्विटमा भनेका छन्। उनले नेपाल सरकार र प्रधानमन्त्री ओलीलाई धन्यवाद दिएसँगै न्यानो मायाका लागि नेपाली दाजुभाइ तथा दिदीबहिनीप्रति आभार प्रकट गरेका छन्। यो भ्रमणले नेपालभारत सम्बन्ध थप गहिरो बनाउने विश्वास मोदीले लिएका छन्। मेरो नेपाल भ्रमणका क्रममा नेपाली दाजुभाइ तथा दिदीबहिनीले देखाउनु भएको न्यानोपन र आत्मीयताप्रति म आभार प्रकट गर्दछु, दोस्रो ट्विटमा मोदीले लेखेका छन्, यस भ्रमणले नेपालभारत सम्बन्धलाई थप गहिरो बनाउने छ।"
अब वाग्मती स्नान गरेर पशुपतिको दर्शन गर्न सक्ने हुन्छ : ओली,"काठमाडौं : प्रधानमन्त्री केपी शर्मा ओलीले वाग्मतीमा स्नान गर्न सक्ने बनाउने बताएका छन्। पशुपति क्षेत्रमा भारत सरकारले निर्माण गरेको धर्मशाला उद्घाटन समारोहलाई सम्बोधन गर्दै प्रधानमन्त्री ओलीले यस्तो बताएका हुन्। वाग्मतीमा स्थान गरेर पशुपतिको दर्शन गर्न सक्ने बनाउने सरकारको प्राथमिकता छ, युनेस्कोले पशुपति क्षेत्रलाई विश्व सम्पदा सूचीमा सूचिकृत गरेको बताउँदै ओलीले भने, यसमा पशुपति क्षेत्रविकास कोषले पहल गर्ने कुरामा हामी आशावादी छौँ। नेपाल भारत मैत्री पशुपति धर्मशालाको उद्घाटन प्रधानमन्त्री ओली र भारतीय प्रधानमन्त्री नरेन्द्र मोदीले संयुक्त रुपमा गर्दैछन्। मोदीलाई सम्बोधन गर्दै ओलीले पशुपति क्षेत्र ज्ञान, चिन्तन र तपोभूमि भएको बताए। भारतीय प्रधानमन्त्री मोदीले २०१४ जुलाईमा पहिलो पटक नेपाल भ्रमणमा आएका बेला उक्त धर्मशाला निर्माणको घोषणा गरेका थिए। ओलीले प्रधानमन्त्री मोदीको उद्घोष अनुसार नै धर्मशाला निर्माणको काम तिब्रताको साथ भएकोमा खुशी व्यक्त गरे। ओलीले धर्मशाला निर्माणका लागि भारत सरकारलाई धन्यवादसमेत दिएका छन्। ओलीले नेपालमा अहिलेसम्म भएका धर्मशाला मध्ये यो नै सुविधासम्पन्न एकमात्र धर्मशाला भएको बताए। बहुपक्षीय प्राविधिक तथा आर्थिक सहयोगका लागि बंगालको खाडीको प्रयास (बिमस्टेक) चौथो सम्मेलनमा सहभागी हुन् आएका धर्मशाला उद्घाटन र पशुपति दर्शनका लागि पशुपति क्षेत्रमा पुगेका हुन्।"
पशुपतिको आशिर्वाद नेपाल र भारतलाई उत्तिकै छ : मोदी,"काठमाडौं : भारतीय प्रधानमन्त्री नरेन्द्र मोदीले पशुपतिनाथको आर्शिवाद नेपाल र भारत दुई देशलाई रहेको बताएका छन्। शुक्रबार साँझ पशुपति क्षेत्रमा आयोजित नेपाल भारत मैत्री पशुपति धर्मशाला उद्घाटन समारोहलाई सम्बोधन गर्दै यस्तो बताएका हन्। पशुपतिनाथको आर्शिवाद नेपाल र भारत उत्तिकै छ, मोदीले भने, पशुपतिकै आर्शिवाद पाएकाले भारतले यत्तिबेला तिब्र विकास गरिराखेको छ। त्यसैगरी नेपालमा पनि आज राजनीतिक स्थिरता छ। नेपालले प्रगतिलाई अगाडि बढाइराखेको छ। मोदीले धार्मिक र आध्यात्मिक माध्यमबाट एक रहेको नेपाल र भारतको सम्बन्ध सधै त्यस्तै हुनुपर्नेमा जोड दिए। उनले प्रधानमन्त्री केपी शर्मा ओली र आम नेपाली जनतालाई भारतलाई विश्वास पात्रका रुपमा सम्झन् आग्रह गर्दै नेपालको विकासमा भारतको साथ सदैव रहने बताए। पशुपतिको नेपाल र भारतप्रति कृपादृष्टि उल्लेख गर्दै उनले नेपाल र भारतको समृद्धिमा पशुपतिनाथ बाबाको साथ रहेको उल्लेख गरेका हुन्। उनले पशुपति क्षेत्रमा उद्घाटन भएको धर्मशालालाई नेपाल र भारतको प्रतिक भएको संज्ञा दिए। सँगै उनले यस्ता धर्मशालाले नेपालको पर्यटनमा सहयोग पुग्ने विश्वास व्यक्त गरे। भारतीय पूर्व प्रधानमन्त्री अटलबिहारी बासपेयीका कविता नेपालीमा अनुवाद गर्ने निर्णय नेपाल सरकारले गरेकोप्रति खुशी व्यक्त गरे। उनका कविताको अनुवादले उनीप्रति सच्चा श्रद्धाञ्जलि हुने मोदीको भनाइ छ। सँगै मोदीले नेपाल र भारतको सम्बन्ध काठमाडौं र दिल्लीमा मात्र नभएर जनजनमा भएको बताए। नेपाल र भारतको सम्बन्ध काठमाडौं र दिल्लीमा मात्र छैन जनजनमा छ, मोदीले भने, त्यसैले हाम्रो सम्बन्ध दीर्घकालीन छ।"
मुख्य न्यायाधिवक्ता रविन्सन क्रुसो भए,"मुख्यमन्त्रीलाई आफ्नो बडिगार्ड फेर्ने अधिकारसम्म छैन पोखरा : मुख्य न्यायाधिवक्ता रविन्सन क्रुसोजस्तो अलग टापुमा बस्ने हो ? गण्डकी प्रदेशका मुख्यमन्त्री पृथ्वीसुब्बा गुरुङले भने, होइन भने मुख्य न्यायाधिवक्ता र प्रदेशमा रहेको र जिल्लाका न्यायाधिवक्तासँग अन्तरसम्बन्ध हुनुपर्दैन ? महान्यायाधिवक्ताप्रति भन्दा मुख्यमन्त्री तथा प्रदेश सरकारप्रति उत्तरदायी मुख्य न्यायाधिवक्ता हुनुपर्ने उनको भनाइ छ। सबै ७ प्रदेशका मुख्य न्यायाधिवक्ताको पोखरामा शुक्रबार सुरु उनीहरुको काम, कर्तव्य र अधिकारबारेको सम्मेलनमा मुख्यमन्त्री गुरुङले व्यवस्थापिका, कार्यपालिकासँगै न्यायापालिका पनि संघीय प्रणालीमा जानुपर्ने बताए। मुद्दा नेपाल सरकार र स्थानीय सरकारमा मात्रै नपरी प्रदेशमा पनि पर्नसक्ने उनले औंल्याए। हामीलाई महान्यायाधिवक्ताको कार्यकर्ता होइन, प्रदेश सरकारको मुख्य न्यायाधिवक्ता चाहिएको हो, उनले भने, त्यस्तो व्यवस्था संविधानमा र कानुनमा नगरी हुन्न। प्रदेशमा मुख्य न्यायाधिवक्ता हुने र मुख्यमन्त्रीले नियुक्त गर्ने संवैधानिक व्यवस्था छ। संविधानको धारा १६० ले भन्छ, महान्यायाधिवक्ता मातहतमा रहने गरी प्रत्येक प्रदेशमा १ मुख्य न्यायाधीवक्ता हुनेछ। मुख्य न्यायाधिवक्ताको कार्यालय अन्तर्गतका कर्मचारीको व्यवस्थापन महा न्यायाधिवक्ताको कार्यालयले गर्ने व्यवस्था छ। त्यसैमा मुख्यमन्त्री गुरुङले आश्चर्य प्रकट गरेका हुन्। ७ वटै प्रदेशका मुख्य न्यायाधिवक्ताले पनि आफूहरुको काम, कर्तव्य र अधिकारबारे असन्तुष्टि जनाएका छन्। गण्डकी प्रदेशका मुख्य न्यायाधिवक्ता राजेन्द्र घिमिरेले महान्यायाधिवक्ता मातहत रहेर काम गर्न असहज भएको विचार प्रकट गरे। विस्तारै व्यावहारिक कठिनाइ फुकाउँदै संविधान संशोधन जरुरी छ, उनले भने। प्रदेश नम्बर २ का न्यायाधिवक्ता दीपेन्द्र झाले संघ सरकारविरुद्ध प्रदेशबाट मुद्दा हाल्नुपर्ने अवस्थामा महा न्यायाधिवक्ताको मातहत रहन नसकिने बताए। संघ र प्रदेशबीच मुद्दा चल्यो भने महान्यायाधिवक्ता र मुख्य न्यायाधिवक्ता पक्ष विपक्ष भएर पैरवी गर्नुपर्छ, यो अवस्थालाई कसरी सामना गर्ने ?, उनले भने, मुख्य न्यायाधिवक्तालाई महान्यायाधिवक्ता मातहत राख्नु गम्भीर त्रुटि हो। झाले दलको असक्षमताका कारण संघीयता असफल भए पूरै संविधान असफल हुने बताए। प्रदेश सरकारलाई नै पनि अधिकार नदिइएकोमा उनको आपत्ति थियो। प्रदेशमा सरकार छ भनिन्छ, तर बन्दुक, कलम र पैसाबिनाको सरकार कहीं चल्नसक्छ ? झाले भने, मुख्यमन्त्रीलाई आफ्नो बडिगार्ड फेर्ने अधिकारसम्म छैन। यसरी कसरी प्रदेश बलियो हुन्छ ? प्रदेश नम्बर १ का मुख्य न्यायाधिवक्ता चूडामणि आचार्यले आफूहरुको पद संविधानले चिनेको तर कानुनले चिन्न नसकेको बताए। केन्द्रमा महान्यायाधिवक्ताले सरकारको तर्फबाट मुद्दामा पैरवी गर्न पाउँछन्, तर प्रदेशको हकमा के गर्ने भन्नेबारे कुनै कानुन बोलेको छैन, उनले भने, मुख्य न्यायाधिवक्ताले उच्च अदालत र उच्च सरकारी वकिल कार्यालयबीच समन्वय कसरी गर्ने भन्ने पनि अन्योलै छ। कर्णाली प्रदेशका मुख्य न्यायाधिवक्ता विद्याभूषण मानन्धरले मुख्य न्यायाधिवक्ताको काम, कर्तव्य र अधिकारलाई आवश्यक कानुनहरु बन्दै जाने आशा राखे। प्रदेश नम्बर ७ का मुख्य न्यायाधिवक्ता कुलानन्द उपाध्यायले नयाँ बेहुली अलमल परेजस्तै भएको अनुभव सुनाए। प्रदेश नम्बर ३ का मुख्य न्यायाधिवक्ता सूर्यचन्द्र न्यौपानले संघीयताबारे बुझ्ने कोही नहुँदा समस्या आएको बताए। कुन अधिकार कहाँ र कति बाँडफाँट गर्ने भन्ने खै कसलाई थाहा छ ? उनले भने। युएनडिपीको सहयोगमा आयोजित सम्मेलन पोखरा घोषणापत्र जारी गर्दै शनिबार सकिँदैछ।"
म्यान्माका राष्ट्रपति स्वदेश फिर्ता,काठमाडौं : बहुक्षेत्रीय प्राविधिक तथा आर्थिक सहयोगका लागि बङ्गालको खाडीको प्रयास (बिम्स्टेक)को चौथो शिखर सम्मेलनमा सहभागी भएर म्यान्माका राष्ट्रपति विन मिन्त शुक्रबार स्वदेश फर्किएका छन्। राष्ट्रपति मिन्तलाई त्रिभुवन अन्तर्राष्ट्रिय विमानस्थलको अतिविशिष्ट कक्षमा गृहमन्त्री रामबहादुर थापाले बिदाइ गरे। यसअघि बुधबार आएका मिन्तालाई उपप्रधान तथा रक्षामन्त्री ईश्वर पोखरेलले स्वागत गरेका थिए।
प्रदेशसभाले पाएन बिजनेस,"धनगढी : प्रदेश सरकारले बिजनेस दिन नसक्दा प्रदेश ७ को प्रदेशसभा बैठक कामविहीन भएको छ । बिजनेस नभएपछि अर्जुनबहादुर थापाले प्रदेशसभा बैठक अर्को सूचना जारी नभएसम्मका लागि स्थगन गरेका छन् । प्रदेश सरकारका महत्वपूर्ण विधेयक प्रदेशसभामा धमाधम छलफल हुनुपर्ने समयमा संसद् बैठक कामविहीन भएको हो । प्रदेशसभामा पेस भएको १५ वटा विधेयकमध्ये ११ वटा पारित भएका छन् भने ४ वटा समितिमा छलफलमा रहेको प्रदेशसभा सचिवलायका सचिव वालाराम शर्माले बताए । पारि श्रमिक सुविधासम्बन्धी विधेयक, कर लगाउने र उठाउने सम्बन्धी विधेयक, स्थानीय तहलाई वित्तीय हस्तान्तरण गर्नेसम्बन्धी विधेयक र प्रदेशसभाका पदाधिकारी तथा सदस्यको पारि श्रमिक र सुविधा सम्बन्धमा व्यवस्था गर्न बनेको विधेयक अर्थ विकास तथा प्राकृतिक स्रोत समितिमा छलफलमा छन् । चालु अधिवेशनमा बिजनेस दिने दायित्व प्रदेश सरकारको हुन्छ । भदौ ११ गते बसेको प्रदेशसभा बैठकमा पनि कुनै बिजनेस नभएपछि प्रदेशसभा सदस्यको विशेष समय लिने मात्र कार्यसूची पेस भएको थियो । संसद्का लागि आवश्यक बिजनेस नभएकाले बैठक बस्ने मिति टुंगो लागेको छैन, प्रदेशसभा सचिवालयका सचिव शर्माले भने, बिजनेस प्राप्त हुनेबित्तिकै बैठक आह्वान गर्छौ । बुधबारसम्म कुनै पनि मन्त्रालयले थप विधेयक संसद्मा दर्ता गराएका छैनन् । प्रदेशको नाम र राजधानीको पनि कुनै टुंगो लाग्न सकेको छैन । प्रदेश सरकार र प्रदेशसभा सञ्चालनको करिब ६ महिनापछि प्रदेशसभामा प्रवेश पाए पनि टुंग्याउन सकेको छैन । नाम र स्थायी राजधानी सिफारिस गर्न गठित विशेष सुझाव समितिले सुझावसहितको प्रतिवेदन भदौ ५ गते नै सभामुखलाई बुझाए पनि संसद्मा प्रवेश पाएको छैन । सभामुख अर्जुनबहादुर थापाले प्रदेशको नाम सबैलाई सहज हुने गरी राख्ने भएकाले सुझावसहितको प्रतिवेदन सबैसँग छलफलपछि मात्र संसद्मा पेस गरिने बताए । समितिमै अड्कियो विधेयक असार १५ मा प्रदेशसभा सचिवालयमा दर्ता भएको प्रदेशसभाका पदाधिकारी तथा सदस्यहरूको पारि श्रमिक र सुविधा सम्बन्धमा व्यवस्था गर्न बनेको विधेयक २०७५ विषयगत समितिमै अड्किएको छ । १५ गते सचिवालयमा दर्ता भएको विधेयक २२ गते सामान्य छलफलका लागि प्रदेशसभामा टेबल भएको थियो । असार २४ गते दफावार छलफलका लागि अर्थ विकास तथा प्राकृतिक स्रोतमा पठाइएको विधेयक दुई महिनादेखि समितिमै अड्किएको छ । प्रदेशसभा सदस्यलाई चित्तबुझ्दो नभएपछि दुई महिनादेखि विषयगत समितिले प्रतिवेदनसहित विधेयक प्रदेशसभामा पेस गर्न सकेको छैन । जेठ तेस्रो साता प्रदेशसभा सदस्यहरूले आफूहरूको मर्यादाक्रम मिलेन भनेर सच्याउनुपर्ने भन्दै संकल्प प्रस्ताव पास गरेका थिए । मर्यादाक्रम सच्चिएर आएपछि सोही मर्यादाक्रमअनुसार सेवासुविधा हुनुपर्ने माग उठेका कारण विधेयक समितिमै रोकिएको प्रदेशसभा सदस्यले बताए । गृह मन्त्रालयले तयार गरेको मर्यादाक्रममा संघीय सांसद आठौं स्थानमा र प्रदेशका मन्त्री नवौं स्थानमा छन् । प्रदेशसभा सदस्यहरूले पनि आफ्नो वरीयताक्रममा चित्त बुझाएका छैनन् । प्रदेशसभाका पदाधिकारी तथा सदस्यहरूको पारि श्रमिक र सुविधा प्रदेशसभाका पदाधिकारी तथा सदस्यहरूको पारि श्रमिक सुविधा सम्बन्धमा व्यवस्था गर्न बनेको विधेयक२०७५ मा सभामुखको पारि श्रमिक मासिक ५५ हजार रुपैयाँ प्रस्ताव गरिएको छ । विपक्षी दलको नेता र उपसभामुखको समान ५१ हजार रुपैयाँ, सत्तापक्षको प्रमुख सचेतक र सभापतिको मासिक ४९ हजार पाँच सय रुपैयाँ, सत्तापक्ष र विपक्षी दलको सचेतका लागि ४९ हजार र प्रदेशसभा सदस्यका लागि ४८ हजार पारि श्रमिक प्रस्ताव गरिएको छ ।"
नेकपामा किचलो,"परासी : पश्चिम नवलपरासीको तत्कालिन एमालेमा किचलो देखिएको छ । जिल्ला सचिवसहितको सदस्यको विषयलाई लिएर तत्कालिन पार्टी नेताबीच किचलो बढेको हो । गुट उपगुटका कारण जिल्ला नेतामा देखिएको किचलोको विवाद केन्द्रसम्म पुगेको छ । नेपाल कम्युनिष्ट पार्टी (नेकपा)को सहमति अनुसार तत्कालिन दुई पार्टीले आआफ्नो नाम प्रदेश कार्यदलमा पठाएका छन् । नयाँ गठन हुने नेकपाको जिल्ला समिति अध्यक्ष र सचिवसहित एक सय ४५ सदस्यीय रहने छ । सोही संख्याको आधारमा तत्कालिन एमालेले ८० जना र माओवादी केन्द्रले ६५ जनाको नाम प्रदेशमा पठाएको छ । सोही आधारमा नेकपाको प्रदेश स्तरीय संयुक्त कार्यदलले केन्द्रमा नामावली पठाएको छ । जसअनुसार यस जिल्लाको अध्यक्ष पद तत्कालिन माओवादी केन्द्रले पाएको छ । पद बाँडफाँड सहमति अनुसार अध्यक्षका लागि एक जनाको मात्र नाम सिफारिस भएपछि माओवादी केन्द्रका घनश्याम यादव जिल्ला अध्यक्ष बन्ने पक्का छ । तर यसको अन्तिम निर्णय भने स्थायी कमिटीले गर्ने तत्कालिन दुई पार्टीबीच सहमति छ । अध्यक्ष र सचिव फरक फरक पार्टीले पाउने सहमति अनुसार जिल्ला सचिव तत्कालिन एमालेको भागमा परेको छ । एमालेले तीन जनाको नाम सिफारिस गरेपछि जिल्ला नेताबीच देखिएको आन्तरिक विवाद केन्द्रसम्म पुगेको हो । अन्य पदभन्दा जिल्ला सचिव बनाउन तत्कालिन एमालेका नेता गुट उपगुटमा लागेका छन् । पार्टीका नेता र कार्यकर्ताको छलफल बिनै जिल्ला सचिव, जिल्ला कमिटी सदस्य र जिल्ला सचिवालय सदस्यको नाम सिफारिस गरिएको आरोप एक थरी गुटको छ । सचिवका लागि तत्कालिन एमालेका जिल्ला सहसंयोजक थानप्रसाद गैरे, सचिवालय सदस्यद्धय शिवलाल कँडेल र सरिता खनालको नाम सिफारिस गरिएको छ । गैरे दुई कार्यकालसम्म क्षेत्रीय इन्चार्ज हुँदै जिल्ला सचिवको जिम्मेवारी समालेका हुन् । कँडेल र खनाल सदस्यको जिम्मेवारी समाल्दै आएका हुन् । प्रदेशबाटै सहमति गरेर एकजनाको नाम पठाउन सकिने भएपनि आफ्नो पक्षका कार्यकर्ता राख्न कार्यकर्ताको क्षमता, वरिष्ठता र कार्य सम्पादनलाई वेवास्ता गरेर नाम सिफारिस गरिएको एक गुटले आरोप लगाएको छ । अर्को गुटले सचिवमा सहमति नभएपछि केन्द्रमा नाम पठाएको दाबी गरेको छ । आन्तरिक विवादकै कारण नेकपाले कुनै पनि जिल्लामा कमिटी गठन गर्न सकेको छैन ।"
स्वदेश फर्किइन् बंगलादेशकी प्रधानमन्त्री हसिना,काठमाडौं : बहुक्षेत्रीय प्राविधिक तथा आर्थिक सहयोगका लागि बंगालका खाडीको प्रयास (बिमस्टेक) को चौथो शिखर सम्मेलनमा राष्ट्रप्रमुखको रुपमा सहभागी हुन नेपाल आएकी बंगलादेशकी प्रधानमन्त्री शेख हसिना स्वदेश फर्किएकी छिन्। सम्मेलन सकिएपछि प्रधानमन्त्री शेख स्वदेश फर्किएकी हुन्।उनलाई त्रिभुवन अन्तराष्ट्रिय विमानस्थलमा उपप्रधान तथा रक्षामन्त्री ईश्वर पोखरेलले विदाइ गरेका थिए।बिम्स्टेकमा सहभागी हुन प्रधानमन्त्री हसिना बिहीबार नेपाल आएकी हुन्। बङ्गलादेशका प्रधानमन्त्री शेख हसिनालाई शुक्रबार त्रिभुवन अन्तर्राष्ट्रिय विमानस्थलमा बिदाइ गर्दै उपप्रधानमन्त्री एवं रक्षामन्त्री ईश्वर पोखरेल । रासस
सकियो चौथो बिम्स्टेक सम्मेलन,"काठमाडौं : काठमाडौं घोषणपत्र जारी गर्दै बहुक्षेत्रीय प्राविधिक तथा आर्थिक सहयोगका लागि बङ्गालको खाडीको प्रयास(बिम्स्टेक) चौथो सम्मेलन समापन भएको छ । बिहीबारबाट काठमाडौंमा सुरु भएको चौथो बिम्स्टेक सम्मेलन शुक्रबार समापन भएको हो । सम्मेलनमा विद्युत लाइन प्रसारणको अन्तरदेशीय मार्ग निर्माण सम्बन्धी एकमात्र समझदारी पत्रमा हस्ताक्षर भएको छ। प्रधानमन्त्री केपी ओलीले बिम्स्टेक अध्यक्ष राष्ट्रको जिम्मेवारी श्रीलंकाका राष्ट्रपति मैत्रीपाला सिरिसेनालाई सुम्पिएका छन् । १ बजे पत्रकार सम्मेलन गरी सम्मेलन समापनको औपचारिक जानकारी गराउने कार्यक्रम रहेको छ । बिम्स्टेकमा सहभागी हुन आएका भुटान र श्रीलंका बाहेक, अन्य चार राष्ट्रका राष्ट्र प्रमुख आजै स्वदेश फर्किने कार्यक्रम रहेको छ ।"
नेता नेपाल अमेरिकातर्फ,"काठमाडौँ : नेपाल कम्युनिष्ट पार्टीका वरिष्ठ नेता माधवकुमार नेपाल संयुक्त राज्य अमेरिकाको सिकागोमा यही भदौ १५ देखि १७ गतेसम्म हुने नेपाली अन्तर्राष्ट्रिय सम्मेलनमा सम्बोधनका लागि बिहीबार राति त्यसतर्फ प्रस्थान गरेका छन्। अमेरिकाको मध्यपश्चिम नेपाली सङ्घ, अमेरिकी दक्षिणपूर्वी नेपाली सङ्घ र अमेरिकी नेपाली सङ्घको संयुक्त आयोजनामा हुने उक्त सम्मेलनमा अमेरिका र क्यानाडामा रहेका नेपाली कलाकार र व्यक्तित्वसँग भेटघाट पनि हुने नेता नेपालको सचिवालयले जनाएको छ। नेता नेपाल यही भदौ २० गते स्वदेश फर्कनेछन्।"
निजामती सेवामा समावेशीकरणको यस्तो प्रभाव,"काठमाडौं : निजामती सेवामा समावेशीकरण लागू भएको सात वर्षमा सेवा र नीति निर्माण तहमा महिलाको संख्या उत्साहवद्र्धक छ। निजामती सेवामा महिलाको संख्या २३१७ प्रतिशत छ। समावेशी लागू हुनुअघि महिलाको संख्या ९ प्रतिशत मात्रै थियो। निजामती सेवामा ८७ हजार कर्मचारी छन्। जसमा महिलाको संख्या २० हजार ३ सय ३४ छ। पुरुष ६७ हजार ४ सय १९ छन्। जुन कुल प्रतिशतको ७६८३ हो। समावेशीका कारण आदिवासी जनजाति, मधेसी, दलित, अपांग र पिछडिएका क्षेत्रका व्यक्तिको समेत निजामती सेवामा उत्साहवद्र्धक उपस्थिति बढेको छ। यद्यपि, समावेशीको मर्मअनुसार वास्तविक समुदाय र विपन्नहरूले यो प्रणालीबाट अपेक्षित फाइदा लिन नसकेको प्रशासनविद्को तर्क छ। प्रशासनविद् एवं पूर्वसचिव पूर्णचन्द्र भट्टराईले समावेशीको परिणाम सकारात्मक रहे पनि यसको प्रभाव अझै लक्षित वर्गसम्म पुयाउनुपर्ने आवश्यकता औंल्याए। समावेशीको फाइदा दलित जनजातिका सभ्रान्तहरूले पाइरहेका छन् अब त्यहाँभित्रका विपन्नहरूले पाउने गरी समावेशीलाई खण्डीकृत गर्नुपर्ने आवश्यकता छ, भट्टराईले भने। केन्द्रीय कर्मचारी निकाय (सीपीए) का रूपमा रहेको संघीय मामिला तथा सामान्य प्रशासन मन्त्रालयले विभिन्न विज्ञ र परामर्शदाताको सहयोगमा पहिलो पटक अध्ययन गरेको हो। निजामती सेवामा समावेशीकरणको अवस्था र प्रभाव अध्ययनले समावेशीका विभिन्न त्रुटि देखिए पनि आशातीत सफलता हासिल भएको देखाएको छ। समावेशीकरण लागू गरिएको अवधिमा निजामती सेवामा पुरुष १७ हजार ५ सय ४६ जना प्रवेश गर्दा महिला ८ हजार ५ सय ६० जना प्रवेश गरेका छन्। दोस्रो जनआन्दोलन पछिको लोकतान्त्रिक सरकारले निजामती सेवामा सबै पक्षको सहभागिता बढाउने उद्देश्यले समावेशीसम्बन्धी व्यवस्था गरेको थियो। यस अवधिमा २६ हजार १ सय ६ जनाले सेवा प्रवेश गरेकामा महिलाको प्रवेश दर ३२८ पुगेको सामान्य प्रशासन मन्त्रालयले जनाएको छ। अध्ययनका अनुसार हाल निजामती सेवाको नीति निर्माण तहमा महिलाको संख्या सन्तोषजनक देखिएको छ। नीति निर्माण तहमा १० प्रतिशत महिलाहरु पुगेका छन्। समावेशी लागु हुनु पुर्व भने नीति निर्माण तहमा मुश्किलले ४ प्रतिशत महिलाहरु मात्रै थिए। निजामती सेवामा हाल भएको पदपुर्तिलाई पदका आधारमा विभाजन गरेर विश्लेषण गर्दा खरिदार र नायव सुव्वामा क्रमश महिलाको प्रवेश दर २८१२ प्रतिशत र २२३७ प्रतिशत छ। उपसचिव र सहसचिवमा यो दर क्रमशः १३३६ प्रतिशत र १०४८ प्रतिशत छ। तर, सचिव (विशिष्ट ) श्रेणीमा भने महिला दर न्यून (१३४ प्रतिशत) छ। । सामान्य प्रशासन मन्त्रालयका प्रवक्ता सुरेश अधिकारीले लैंगिक अनुपातमा महिलाको संख्या सन्तोषजनक नभए पनि सात वर्षको अवधिमा भने निजामती सेवामा महिलाको संख्या उत्साहजनक रूपमा वृद्धि भएको बताए। अध्ययनले सात वर्षको अवधिमा महिलाको संख्या उत्साहजनक रूपमा मात्रै वृद्धि नभएर प्रतिस्पर्धीसमेत बनेको देखाएको छ। अध्ययनअनुसार सात वर्षको अवधिमा समावेशी महिलातर्फ १२७७ प्रतिशत , आदिवासी जनजातितर्फ १०२८ प्रतिशत, मधेसीतर्फ ८०५ प्रतिशत पदपूर्ति भएको छ। यसैगरी, दलिततर्फ ३२७ प्रतिशत, अपांगतर्फ १६६ प्रतिशत र पिछडिएको क्षेत्रमा १३२ प्रतिशतका दरले पदपूर्ति भएको सामान्य प्रशासन मन्त्रालयले जनाएको छ। अध्ययनअनुसार निजामती सेवामा २३१७ प्रतिशत महिला रहेकामा त्यसमध्ये सबैभन्दा धेरै स्वास्थ्य सेवामा ४१६३ प्रतिशत महिला छन्। यसैगरी, विविध सेवामा ३९२२ प्रतिशत, परराष्ट्र सेवामा १८ प्रतिशत , इन्जिनियरिङ सेवामा ७०२ प्रतिशत, वन सेवामा ५७१ प््रतिशत र अन्य सेवामा १० प्रतिशत महिला छन्। समावेशीका कारण निजामती सेवाले समाजको विविधताको सम्बोधन गरेको, सीमान्तकृत समूहको प्रतिनिधित्वमा संख्यात्मक वृद्धि, भावनात्मक राष्ट्रिय एकीकरण, सशक्तीकरणमा योगदान दिएको निष्कर्ष अध्ययनले निकालेको सामान्य प्रशासन मन्त्रालयले जनाएको छ। मन्त्रालयका अनुसार समावेशीकरणका लागि गरिएको आरक्षणको व्यवस्थाले निजामती सेवा समावेशी हुँदै गएको पाइए पनि समावेशीले वास्तविक समुदायलाई अपेक्षित उपलब्धि दिन नसकेको र केही मधेसी, दलित, जनजाति र पिछडिएका महिला पुरुषको प्रवेश भए पनि प्रवेश गरेकाहरूको पृष्ठभूमि हेर्दा उनीहरू आफ्नो समुदायभित्रका धनीमानी र हुनेखाने मात्रै भएको पाइएको छ। सोही समुदायका सीमान्तकृतको प्रवेश निकै न्यून रहेको अध्ययनले देखाएको छ।"
नेकपाभित्र कार्यदल प्रतिवेदन विवादमा,"काठमाडौं : नेकपाको प्रदेश ३ र त्यसअन्तर्गतका जिल्ला कमिटीको एकता प्रक्रियाप्रति पूर्वमाओवादीभित्र असन्तुष्टि चुलिएको छ। प्रदेश कार्यदलमा रहेका स्थायी समिति सदस्य अग्नि सापकोटा र केन्द्रीय सदस्य नारायण दाहालले लिएको निर्णयप्रति तत्कालिन माओवादीको प्रदेश कार्यालयका नेकपाका १० केन्द्रीय सदस्यले सामूहिक रूपमै असन्तुष्टि जनाएका हुन्। कार्यदलमा रहेका तत्कालिन माओवादीतर्फका नेताहरू सापकोटा र दाहालले निर्णय प्रक्रियामा अवलम्बन गरेको विधि, लिइएका निर्णय र छनोट गरिएका नाममा पुनर्विचार नगरिए निर्णय नै नमान्ने चेतावनी १० जना केन्द्रीय सदस्यले दिएका छन्। केन्द्रीय सदस्यहरू झक्कु सुवेदी, दिलिप प्रजापति, हितबहादुर तामाङ, पुष्पविक्रम मल्ल, सूर्य सुवेदी, गंगा कार्की, लेखनाथ न्यौपाने, कुमार पौडेल, मुक्ति प्रधान र अञ्जना विसंखेको बुधबार बसेको संयुक्त बैठकले प्रदेश कार्यदल नेताहरू गरेको सिफारिसलाई नमान्ने निष्र्कष निकालेको बैठकमा सहभागी एक नेताले जानकारी दिए। असन्तुष्टि व्यक्त गर्ने १० जना नेता सबै तत्कालिन माओवादीका प्रदेश ३ का कार्यालय सदस्य थिए। माओवादीको प्रदेश ३ मा १२ जना नेताको कार्यालय बनेको थियो। तीमध्ये तत्कालिन इन्चार्ज हितमान शाक्य पार्टी स्थायी समिति चयन प्रक्रियाप्रति असन्तुष्टि जनाउँदै कार्यदलमै बसेनन् भने उनी नबसेपछि नेता अग्नि सापकोटालाई माओवादीले कार्यदलमा पठाएको थियो। एकता प्रक्रियाको कामका लागि नेकपाले तत्कालिन माओवादीकातर्फबाट अग्नि सापकोटा र नारायण दाहाल तथा एमालेकातर्फबाट अष्टलक्ष्मी शाक्य र काशीनाथ अधिकारी रहेको कार्यदल बनाएको थियो। तर माओवादीतर्फका कार्यदल सदस्यहरूले कार्यालयकै अन्य १० केन्द्रीय सदस्यसँग छलफल नै नगरी एकतर्र्फी नाम र नेतृत्वसहितको प्रतिवेदन केन्द्रीय कार्यालयमा बुझाएपछि उनीहरूले आक्रोश ब्यक्त गरेका हुन्। कार्यदलले निर्णय गर्ने होइन, प्रदेश कार्यालयमा निर्णय गरेर सिफारिससम्म गर्ने हो, दुई नेताले एकलौटी निर्णय लिँदै सिफारिस गर्नुभयो, हामी मान्दैनौं, एक केन्द्रीय सदस्यले भने। ती केन्द्रीय सदस्यले अन्नपूर्णसँग भने, हामी १० जनाको मत कमिटीमा छलफल गरी अनुमोदन पछि मात्रै निर्णय पठाउनुपर्छ भन्ने नै हो। १० केन्द्रीय सदस्यले बिहीबार निर्णय पुनर्विचार गर्न कार्यदलमा रहेका सापकोटा र दाहाललाई भेटी आग्रह गरेका छन्। पेरिसडाँडास्थित कार्यालयमा भएको छलफलमा कार्यदल सदस्यले निर्णय अब आफूहरूको तहमा पुनर्विचार गर्ने अवस्थामा नरहेको बताएपछि उनीहरू अध्यक्ष पुष्पकमल दाहालसम्म जाने भएको छ। हामीले असन्तुष्टि राख्यौं, तर अग्नि र नारयाण दाहालजीले छलफल गरेको भए राम्रो हुन्थ्यो, गर्न सकिएन, तर त्यसरी छलफल गर्नु अनिवार्य सर्त पनि थिएन निर्णय आफूहरूको तहमा सञ्चाउन सकिदैन भन्नुभयो, बैठकमा सहभागी अर्का एक केन्द्रीय सदस्यले भने, अब हामी अध्यक्षसँगै सामूहिक रूपमा लिखित असहमति जनाउँछौं। १० जना केन्द्रीय सदस्यले नै निर्णय पुनर्विचार गर्न कार्यदलमा रहेका नेताहरूको तहबाट सम्भव नहुने भए सामूहकि रूपमा अध्यक्षसँग डेलिगेशन जाने प्रस्ताव बिहीबारको छलफलमा राखेका थिए। तर दुबै नेताले उक्त प्रस्तावलाई मानेनन्। आफ्नै सिफारिस पुनर्विचार गर्ने प्रस्ताव लिएर नैतिकरूपमा पनि हामी जान सक्दैनौं, तपाईहरू जान सक्नुहुन्छ, बैठकमा नेता सापकोटाले राखेको भनाइ उदृत गर्दै ती नेताले भने, उहाँहरू नगए पनि अब हामी अध्यक्षसँग कार्यदलको रिपोट नमान्ने प्रस्ताव लिएर जान्छौं। अध्यक्ष दाहालसँग उनीहरूले शनिबारसम्म आफ्ना असन्तुष्टि राख्ने तयारी गरेका छन्। कार्यदलले बुझाएको प्रतिवेदन अनुसार, प्रदेश ३ मा पूर्वएमालेबाट ११६ र माओवादीबाट १०१ सदस्य रहने गरी २१७ जनाको प्रदेश कमिटी बन्ने छ। प्रदेश भित्रका १३ भूगोल र ४ वटा विशेष जिल्ला कमिटी गरी १७ जिल्ला समितिमा पूर्वएमालेले १० र माओवादीले ७ जिल्ला लिने गरी भागवन्डा भएको छ। भक्तपुर जिल्लाको नेतृत्व पूर्वएमालेले लिने कार्यदलले निर्णय गरे पनि जिल्लामा भने सहमति अझै जुटन नसकेको कारण माथिनै मिलाउन विवादित प्रतिवेदन बुझाएको छ। यसमध्ये काठमाडौंमा रामशरण ढुंगाना, मकवानपुरमा बद्री लम्साल, धादिङमा नेत्रराज पौडेल, रसुवामा कर्णेल लामा, सिन्धुपाल्चोकमा झम्क नेपाल, दोलखामा भीम दाहाल र ललितपुरमा हरिकृष्ण ब्यन्जनकारको नाम अध्यक्षमा सर्वसम्मत कार्यदलले सिफारिस गरेको छ। यी सबै तत्कालिन एमालेका नेताहरू हुन्। त्यस्तै नुवाकोटमा पुष्प लामिछाने, विद्यार्थी विशेष जिल्लामा रमेश मल्ल, मजदुर विशेष जिल्लामा गणेश रेग्मी, काभ्रेमा सूर्यमान दोङको नाम पनि सर्वसम्मत सिफारिस भएको छ। माओवादीलाई भने नुवाकोट, चितवन, काभ्रे, रामेछाप, सिन्धुलीको नेतृत्व दिने समझदारी कार्यदलले बनाएको थियो। पूर्वएमालेभित्र पनि कार्यदलको रिपोटमा गण्डकी र ५ नम्बर प्रदेशमा तिव्र असन्तुष्टि भएपनि ३ मा भने विवाद त्यक्ति सुनिएको छैन। यो प्रदेशमा भने अध्यक्ष केपी ओली र वरिष्ठ नेता माधव नेपाल पक्षले वरिष्ठताकै आधारमा नेतृत्व चयन गरेको बताइएको छ। पूर्वएमालेको भागमा १० जिल्ला परेकोमा दोलखा, सिन्धुपाल्चोक, रसुवा, पेसागत जिल्ला र उद्योगी व्यवसायी जिल्ला कमिटी अध्यक्षमा नेपाल पक्षका नेता सिफारिसमा परेका छन्। यीबाहेक धादिङ, मकवानपुर, काठमाडौं, भक्तपुर र ललितपुरका लागि सिफारिस भएका अध्यक्ष भने ओली निकटका छन्।"
रेडियो नेपालमा अनियमितताका चाङ,"काठमाडौं : रेडियो नेपालको समग्र सुधार गर्न गठित अध्ययन तथा छानबिन समितिले त्यहाँ अत्यधिक अनियमितता रहेको औंल्याएको छ। समितिले रेडियो नेपालको व्यवस्थापन र कार्यकारी निर्देशकको लापरवाही तथा अनियमित कामले राज्यकोषमा २६ लाख रुपैयाँभन्दा बढी क्षति पुर्याएको ठहर गर्दै असुल उपर गर्न सुझाव दिएको छ। अनियमितताको छानबिन गर्न माग गर्दै अख्तियार दुरुपयोग अनुसन्धान आयोग र राष्ट्रिय सर्तकता केन्द्रमा दर्जनौं उजुरी परेका थियो। सञ्चार तथा सूचना प्रविधि मन्त्रालयले गत जेठमा वरिष्ठ सञ्चारविज्ञ रघु मैनालीको संयोजकत्वमा छानबिन समिति गठन गरेको थियो। समितिका सदस्यमा प्रसारणविज्ञ तपनाथ शुक्ला, व्यवस्थापनविज्ञ यादव चापागाई, अर्थविद् धरणीधर अधिकारी र सञ्चार मन्त्रालयका लेखा उपसचिव नारायण अधिकारी सदस्यसचिव छन्। समितिले विस्तृत छानबिन गरी रेडियो नेपालमा भएको अनियमितता औंल्याएको हो। समितिले छानबिन प्रतिवेदन सञ्चार तथा सूचना प्रविधिमन्त्री गोकुल बास्कोटालाई बुझाएको छ। समितिको छानबिनमा रेडियो ट्रान्समिटर खरिदबापत् गेट्स एयर आईएनसी कम्पनी यूएसएलाई १ करोड २९ लाख रुपैयाँ भुक्तानी गरेकोमा गेट्स एयरले बेहोर्नुपर्ने भन्सार महसुल २० लाख ३० हजार ८ सय रुपैयाँ रेडियो नेपालले तिरेको भेटिएको छ। गेट्स एयरको अग्रिम आयकर ६ लाख ४५ हजार कट्टी नगरी राजस्वमा समेत हानि पुर्याएको फेला परेको छ। समितिले प्रतिवेदनमा सो रकम असुलउपर गर्न सुझाव दिएको छ। कारखाना भ्रमण तथा कर्मचारीलाई तालिमबापत् गेट्स एयरलाई २२ लाख ४७ हजार ५ सय ७७ रुपैयाँ भुक्तानी गरेको छ। तर छानबिनमा समितिले उक्त कम्पनीको भ्रमण गरेको र कर्मचारीलाई तालिम दिएको कुनै प्रमाण फेला पारेन। समिति संयोजक मैनालीले अध्ययन र छानबिनमा रेडियो नेपालमा धेरै विकृति देखिएको बताए। उनका अनुसार समितिले सबै विकृति औंल्याएर गर्नुपर्ने सुधारको सुझावसहित प्रतिवेदन बुझाएको छ। समितिका अनुसार रेडियोमा बेरुजु रकम ५० लाख ९५ हजार छ भने १५ लाख ९१ हजार रुपैयाँ खर्चको कुनै प्रमाण र कागजात छैनन्। समितिका सदस्यसचिव अधिकारीले छानबिनमा कानुनविपरीत जथाभावी खर्च गरेको फेला परेको स्पष्ट पारे। जग्गा भाडामा दिँदा बिनाप्रतिस्पर्धा कानुनविपरीत दिइएको उनले जानकारी दिए। समितिका अनुसार रेडियोको जग्गा पहिलेदेखि नै उपभोग गरिरहेका ३ वटा व्यापारिक संस्थालाई बिना प्रतिस्पर्धा टेन्डर नगराई नवीकरण गरिएको छ। ललितपुर महानगरपालिकाको खुमलटारस्थित रेडियोको ट्रान्समिसन टावर रहेको ५ ङ कित्ता नं १ को १२१ रोपनी १४ आना १ पैसा जग्गा बिना टेन्डर नवीकरण गरिएको हो। सञ्चारसचिव अध्यक्षताको सञ्चालक समितिलाई जग्गा भाडामा दिएकोबारे कुनै जानकारी दिइएको छैन। अर्थ मन्त्रालयको सहमतिसमेत नलिएको समितिले जनाएको छ। महालेखाको प्रतिवेदन २०७४ ले पनि रेडियोमा वित्तीय अनुशासन उल्लंघन भएको औंल्याएको छ। समितिका अनुसार रेडियोमा बेरुजु रकम ५० लाख ९५ हजार रुपैयाँ छ। १५ लाख ९१ हजार रुपैयाँ खर्चको कुनै प्रमाण र कागजात छैनन्। प्रतिवेदनमा कार्यकारी निर्देशक सुरेशकुमार कार्कीले ११ महिना सञ्चार मन्त्रालयमा हाजिर हुँदाको भन्दै नियमविपरीत सवारी सुविधाबापत् ७ लाख ७४ हजार ९ सय रुपैयाँ आफैंले निर्णय गरी लिएका छन्। महालेखाले पनि त्यसरी रकम लिन नमिल्ने स्पष्ट पारेको थियो। आफैंले तजबिजी निर्णय गरी सुविधा लिनु अनियमिता ठहर गर्दै त्यस्तो रकम असुलउपर गर्न समितिले सुझाएको छ। छानबिन थालेका छौं : अख्तियार अख्तियार दुरूपयोग अनुसन्धान आयोगका प्रवक्ता रामेश्वर दंगालले रेडियो नेपालमा भएका बेथिती र वित्तीय अराजकताबारे दैनिकजसो उजुरी आइरहेको बताए। धेरै उजुरी आएकाले अख्तियारले छानबिन थालेको जानकारी दिँदै उनले भने, छानबिन सुरु गरेका छौं, अनियमितता गर्नेहरू कानुनी दायरामा आउने छन्।"
कर्णालीका मुख्मन्त्री र मन्त्रीले बोके ढुंगा,"सुर्खेत : कर्णालीमा प्रदेश सरकारका मुख्यमन्त्री र मन्त्रीले श्रम गर्न थालेका छन्। मन्त्रीले महिनाको दुईदिन आफैं श्रम शिविरमा पुगेर काम गर्न थालेका हुन्। प्रदेश मन्त्रिपरिषद्को बैठकले हरेक महिनाको १ र १५ गतेलाई श्रम दिवसका रुपमा मनाउने निर्णय गरेको छ। यही निर्णयअनुसार मुख्यमन्त्री महेन्द्रबहादुर शाहीको नेतृत्वमा शुक्रबार मन्त्रीले वीरेन्द्रनगरस्थित खोर्के खोलामा पुगेर चार वर्षअघि बाढीले क्षति पुर्याएको भौत्तिक संरचनाको पुननिर्माणमा श्रम गरेका हुन्। मुख्यमन्त्री महेन्द्रबहादुर शाही, आन्तरिक मामिला तथा कानुनमन्त्री नरेश भण्डारी, सामाजिक विकास मन्त्री दल रावल र भूमि व्यवस्था, कृषि तथा सहकारीमन्त्री विमला केसीले बाढीले बगाएको स्थानीय सरस्वती बालविकास केन्द्रको भवन पुननिर्माणको काम सुरुवात गरेका हुन्। यस्तै बाढीले कटान गरेको स्थानमा तटबन्ध निर्माणका लागिसमेत मन्त्रीले ढुंगा बोक्ने तथा जाली भर्ने काम गरेका छन्। मन्त्रीले पसिना बगाउँदै ढुंगा बोकेपछि स्थानीय बासिन्दा पनि श्रममा जुटेका छन्। मुख्यमन्त्री र मन्त्रीले नै खोलामा पुगेर ढुंगा बोकेको र निर्माणको काम गरेको देखेपछि आश्चर्यमा परेका स्थानीय सहभागी भएका हुन्। श्रम गर्ने संस्कृति हराउँदै गयो, सुकिला लुगा लगाउनेले ढुंगामाटो छुनै हुन्न भन्ने सोच हाबी भयो, मुख्यमन्त्री महेन्द्रबहादुर शाहीले भने, श्रम नगर्दा नै हामी गरिब भयौं, मान्छेहरु श्रम गर्न लाज मान्न थाले। यही लाज मान्ने संस्कृतिलाई तोड्न हामीले श्रम शिविर संचालन गरेका हौं, अब महिनाको दुईदिन हामी अनिवार्य श्रम गर्नेछौं। प्रदेश सरकारले श्रम शिविरमा सहभागी हुन प्रदेशका सांसद, कर्मचारी, जनप्रतिनिधि र सर्वसाधारणलाई आग्रह गरेको छ। स्थानीय गौमाया नेपालीले भनिन्,बाढीले नोक्सान गरेको चारवर्ष बित्यो, हालसम्म कोही आएका थिएनन्। तर आज त मन्त्रीहरु नै आँगनमा आएर ढुंगा बोकेर जाली लगाइदिए, बल्ल सरकार भएको अनुभूति भयो। मन्त्रीहरु आफैंले आएर विकासको काम गरेको भन्दै उनले खुशी व्यक्त गरिन्।"
राहुल गान्धी काठमाडौंमा,काठमाडौं : भारतीय कांग्रेस आईका अध्यक्ष राहुल गान्धी नेपाल आएका छन्। शुक्रबार दिउँसो गान्धी काठमाडौं आइपुगेका हुन्। राहुल निजी भ्रमणका लागि नेपाल आएका हुन्। उनी नेपाल हुँदै तिब्बतको कैलाश मानसरोबर जाने बुझिएको छ। गान्धी इन्डिगोको जहाजबाट भर्खरै काठमाडौं आएका हुन्। भारतीय प्रधानमन्त्री नरेन्द्र मोदी नेपाल आएकै बेला विपक्षी दलका नेतासमेत रहेका गान्धी नेपाल आइपुगेका हुन्। बहुक्षेत्रीय प्राविधिक तथा आर्थिक सहयोगका लागि बङ्गालको खाडीको प्रयास (बिम्स्टेक) चौथो सम्मेलन सहभागी हुन आएका मोदी आज स्वदेश फर्किदै छन् । गान्धी सामान्य ढंगले दुई सहयोगीको साथमा नेपाल आएका हुन् । शुक्रबार काठमाडौंमै बस्ने र शनिबार नेपालगञ्ज जाने कार्यक्रम सार्वजनिक भए पनि अन्य भ्रमण तालिका भने सार्वजनिक भएको छैन ।
खानेपानी सचिव अनुमतिबिनै विदेश,"काठमाडौं : महेन्द्र संस्कृत विश्वविद्यालयका उपकुलपति प्राध्यापक डा कुलप्रसाद कोइरालालाई सरकारले क्यानडा जानबाट अपहरण शैलीमा रोक्यो । कोइरालाले विदेश यात्राको निवेदन दिँदा सरकारले स्वीकृत गरेन । स्वीकृत हुँदै होला भनेर निवेदन छाडी क्यानडा उड्नै लाग्दै विमानस्थलबाट डा कोइरालालाई प्रहरीले पक्राउ गरी प्रधानमन्त्री निवास बालुवाटार पुर्यायो । कोइराला निजी कम्पनीको निम्तोमा जान लागेका थिएनन् । उनको यो सरकारी भ्रमण थियो । यता खानेपानी मन्त्रालयका सचिव गजेन्द्र ठाकुर बिदा स्वीकृत नगरकनै बेलायत गए । ठाकुरको विदेश यात्रा मन्त्रिपरिषद्ले अहिलेसम्म स्वीकृत गरेको छैन । उनी त सरकारी निम्तोमा पनि होइन, एउटा निजी कम्पनीको निम्तोमा गएका हुन् । नेपाल सरकारका सचिव विदेशी निजी कम्पनीको निम्तोमा जानै हुँदैन, त्यसमाथि सरकारको अनुमतिबिना नै । विदेश जान भनेपछि हुरुक्क हुने ठाकुरले मन्त्रिपरिषद्ले तय गरेको नेपाल सरकार (कार्य सम्पादन) नियमावली, २०६४ को अनुसूची १ को विषय संख्या २५ लाई चुनौती दिँदै अनुमति नलिई बेलायत गएका छन् । उपत्यकाबाहिर वा विदेश जाँदा सचिवले विशेष अनुमति लिनुपर्छ । सचिवको विदेश भ्रमण मन्त्रिपरिषद्ले स्वीकृत गर्नुपर्ने प्रावधान छ । सचिव ठाकुर भदौ १२ गते बेलायत उडे, उनले भदौ ५ गते नै आफ्नो विदेश भ्रमण स्वीकृतिका लागि मन्त्रिपरिषदमा प्रस्ताव लगे । तर, मन्त्रिपरिषद्ले अहिलेसम्म उनको विदेश यात्रालाई स्वीकृत गरेको छैन । बेलायतको एउटा निजी कम्पनी एंगलियन वाटर सर्भिसबाट नेपालका दुईजना पदाधिकारीका लागि निम्तो आयो । पहिलो निम्तोमा सचिव ठाकुरको नाम थिएन । पछि सचिव ठाकुरले भ्रमणमा आफ्नो नाम पारिदिन आग्रह गरे । त्यसपछि साउन १६ मा पुनः अर्काे चिठी सचिवकै नाममा आयो । यो चिठीको प्रति अन्नपूर्ण पोस्ट्सित छ । आफ्नो नाममा पनि निम्तो आएपछि सचिवले बल्ल उक्त चिठी मन्त्रालयमा दर्ता गर्न लगाए । सचिव ठाकुर, मन्त्रालयकै सहसचिव अनिलभद्र खनाल र मन्त्री बिना मगरका निजी सचिव दिनेशसागर भुसाल विदेश गए । सचिव ठाकुरको विदेश भ्रमण मन्त्रिपरिषद्बाट स्वीकृतिका लागि प्रक्रिया मै रहेको मन्त्रालयको प्रशासन महाशाखाका सहसचिव शंकर सुवेदीले बताए । स्वीकृत भएको जानकारी आएको छैन, प्रोसेसमै छ, सुवेदीले बिहीबार अन्नपूर्णसित भने । यता प्रधानमन्त्री कार्यालयका एक अधिकारीले भने सचिव ठाकुरको प्रस्ताव मन्त्रिपरिषद्मै आइ नपुगेको बताए । एंगेलियन वाटर सर्भिसअन्तर्गत बेकन प्रोजेक्टमा यूके एक्सचेञ्ज भिजिट विषयक कार्यक्रममा सचिव ठाकुरलाई निमन्त्रणा पत्र प्राप्त भएकोले उनको सहभागिता हुन उपयुक्त देखिने मन्त्रिपरिषद्मा सचिव ठाकुर आपैंले लेखेको प्रस्तावमा उल्लेख छ । अन्नपूर्णलाई प्राप्त उक्त प्रस्तावको छायाँकपीमा उक्त कार्यक्रममा हुने उच्चस्तरको सहभागिताले यस क्षेत्रमा योगदान पुग्ने उल्लेख छ । अझ रमाइलो कुरा त, सचिवको यो भ्रमणको सारा खर्च नेपालमा विगत केही वर्षदेखि कार्यरत बेलायती गैरसरकारी संस्था वाटर एडले गरिदिने एंगेलियन वाटर सर्भिसकै पत्रमा उल्लेख छ । वाटर एडले मन्त्रालयसित मिलेर विभिन्न गतिविधि सञ्चालन गर्दै आएको छ । यता खानेपानी विभागका महानिर्देशक तेजराज भट्ट पनि बिहीबार भारत यात्रामा गए । उनले उपमहानिर्देशक सुनीलकुमार दासलाई निमित्त दिए । तर सचिव ठाकुरले त्यसो गरेनन् । सचिव आपू विदेशमा जाँदा वा केन्द्रीय राजधानी छाड्दा कसैलाई निमित्तको जिम्मेवारी दिने नियमै छ । तर यो नियममा पनि सचिव ठाकुर चुकेका छन् । उनले कसैलाई पनि निमित्त दिएनन् । संविधानले खानेपानीलाई मौलिक हकअन्तर्गत राखेको छ । यसलाई कार्यान्वयन गर्न मन्त्रालयले नयाँ खानेपानी ऐनको मस्यौदा गरिरहेको छ । प्रस्तावित खानेपानी ऐनमा निजी अपरेटरहरूले पनि सेवा प्रदायकको रूपमा सिष्टम चलाउन सक्ने बन्दोबस्ती गरिएको छ । उक्त ऐन छिट्टै लागू हुने अवस्थामा छ । संविधानले तोकेको समयसीमाभित्र लागू गर्नैपर्छ । भोलि मेलम्ची आएपछि निजी क्षेत्रका अपरेटरहरूले पनि सेवा प्रदायकको रुपमा काम पाउने भनिएको छ । उक्त बेलायती निजी कम्पनीले नेपालमा काम गर्ने वातावरण बनाउन सचिव आपैं कस्सिएको मन्त्रालय स्रोत बताउँछ । जबकी स्वार्थको टकराव हुने गरी भ्रमण, निम्तो आदिमा कुनै पनि सरकारी कर्मचारी सहभागी हुन नपाउने प्रावधान छ ।"
विप्लव कार्यकर्ताले कब्जा गरे वडा सदस्यको घरजग्गा,"रोल्पा (लिबाङ) : नेत्रविक्रम चन्द विप्लव नेतृत्वको नेपाल कम्युनिस्ट पार्टी (नेकपा) ले रोल्पाका एक वडा सदस्यको घरजग्गा कब्जा गरेको छ। माडीगाउँपालिका१ पेदीखोलाका वडा सदस्य हरिप्रसाद घर्तीको घरजग्गा बिहीबार दिउँसो विप्लव कार्यकर्ताले कब्जा गरेका हुन्। माडीगाउँपालिका स्तरीय नेकपाको जनसत्ता र स्थानीय गाउँलेले घरजग्गा कब्जा गरेको नेकपाका नेता एवं माडीगाउँपालिकाका जनसत्ता प्रमुख सूर्य खड्काले जानकारी दिए। वडा सदस्य घर्तीले पेदीखोला गाउँको आसपासका विभिन्न योजनामा आर्थिक हिनामिना गरेको आरोप उनीहरुको छ। आर्थिक पारदर्शिता नगरेसम्म घरजग्गा कब्जा हुने नेता खड्काको भनाइ छ। घरजग्गा कब्जा गर्नुअघि घर्तीसँग नेकपाका कार्यकर्ताले वडा सदस्य पदबाट राजीनामा दिनुपर्ने, गाउँकै विद्यालयलाई ७५ हजार दिनुपर्ने र सबै योजनाको खर्च सार्वजनिक गर्नुपर्ने शर्त राखेका थिए। राजीनामा दिएर गाउँपालिका पुगेका सदस्य घर्तीले गाउँ फर्किएर योजनाका खर्चमा पारदर्शिता गर्न नचाहेको र छलफलसमेत गर्न अटेरी गरेको भन्दै नेकपाको कार्यकर्ताले भदौ १४ गते दिउँसो झण्डा गाड्दै घरजग्गा कब्जा गरेका हुन्। विभिन्न योजनाको ४ लाख २४ हजारको हिसाबकिताब दुरुस्त देखाउन नसकेको नेकपाको आरोप छ। पेदीखोलामा निर्माण गरेको लालीगुराँस कृषक समूहको बिउ भण्डारण भवन निर्माण, भवन मर्मत, पानीपोखरी निर्माण, सिम्रीखोला कुलो मर्मत, बाख्राको खोर निर्माण, वन सफाई, ठाडोखोला खानेपानी योजना, सुन्तला पकेट क्षेत्र निर्माण लगायतका योजना खर्च पारदर्र्शी नभएको नेकपाका कार्यकर्ताको दाबी छ। विभिन्न योजनाका लागि गाउँमा आएको १८ लाख ४३ हजार ५ सयको खर्च विवरण पारदर्शिता गर्नसके मात्र घरजग्गा कब्जामुक्त गरिने नेकपा नेताको भनाइ छ। सदस्य घर्तीले विभिन्न योजनाको पैसा भ्रष्टाचार गरेको भन्दै गाउँलेले डेढ वर्षअघि नै नेकपालाई निवेदन दिएका थिए, नेकपा नेता खड्काले भने, सो बारे बुझ्दा हिसाब दुरुस्त देखाउन सकेका छैनन्। जनताको सामु हिसाब दुरुस्त देखाउन सके राजीनामा र कब्जा घरजग्गा फुकुवा हुन्छ। कब्जा भएको घरगाउँ इलाका प्रहरी कार्यालय घर्तीगाउँदेखि आधा घण्टा टाढाको सडक दूरीमा पर्छ। घरमा ताला लगाई झण्डा राखेको थाहा पाएपछि प्रहरी घर्तीको घरमा पुगेको इलाका प्रहरी कार्यालय घर्तीगाउँका इन्चार्ज प्रहरी निरीक्षक राजकुमार पहाडीले बताए। घरको ढोकामा लगाएको ताला र गाडिएको झण्डा नियन्त्रणमा लिएका छौं, प्रहरी निरीक्षक पहाडी भन्छन्, सदस्यले कार्यालयमा जाहेरी समेत दिएका छन्। वडा सदस्य घर्तीले आफूलाई नेकपाका कार्यकर्ताले भदौ ११ गते दिउँसो घरबाट बोलाएर नरदुङमा लगेर योजनामा भ्रष्टाचार गरेको भन्दै कुटपिट गरेको जिकिर गर्दै आएका छन्। उनी सोही दिन राति दुई बजे छोडेपछि घर फर्किएका थिए। भोलिपल्ट फेरि बोलाएर राजीनामा दिन लगाएको उनको दाबी छ। गाउँपालिका आएपछि सदस्य घर्ती गाउँ फर्केका छैनन्। सदस्यको राजीनामा गाउँपालिकामा नआएको गाउँपालिका अध्यक्ष नन्दबहादुर पुनले बताए। अध्यक्ष पुनले सदस्यलाई लागेको आरोपबारे गाउँपालिकाको पनि ध्यानाकर्षण भएको बताए। आर्थिक हिनामिना गरेको बारे गाउँपालिकाले पनि सदस्य उपर छानबिन गर्छ, अध्यक्ष पुनले भने, नेकपाका कार्यकर्ता र जनस्तरमै पुगेर समस्याको टुंगो लगाउन सकिन्छ। सदस्यले हिनामिना गरेको भनिएको योजना र रकमसहितको विवरण गाउँपालिकाले समेत नेकपाका कार्यकर्ताबाट माग गरेको जनाएको छ। सत्ताधारी नेकपाका नेता विजय घर्तीको नेतृत्वमा सदस्यमाथि लागेको आरोप र राजीनामा बारे छानबिन गर्न पाँच सदस्य समिति बनाइएको छ। खर्च विवरण दुरुस्त देखाउनुको साटो उल्टो प्रहरीमा जाहेरी दिएको भन्दै नेकपाका कार्यकर्ताले भने कडा आपत्ति जनाएका छन्। भ्रष्टमाथि कारवाही गर्ने पार्टीको घोषित नीति नै भएको नेकपा जिल्ला सेक्रेटरी सन्तोष सुवेदी प्रयासको भनाइ छ। जनता र जनसत्ताले सदस्यको राजीनामा र घरजग्गा कब्जा गरेको उनले दाबी गरे।"

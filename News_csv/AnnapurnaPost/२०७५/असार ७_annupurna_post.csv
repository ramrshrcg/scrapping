शीर्षक,विवरण
संघीयताको केन्द्रीकृत अभ्यास,"संघीय सरकारले आर्थिक विधेयकमार्फत संघीयतामा गइसकेको देशमा केन्द्रीकृत अर्थप्रणालीको पुरानै अभ्यासलाई निरन्तरता दिने संकेत गरेको छ। आर्थिक विधेयकमा उसले गरेको प्रावधानले यो झल्को आएको हो। विधेयकमा संघीय सरकारले प्रदेश र स्थानीय सरकारलाई दिएको अनुदान रकम आर्थिक वर्षभित्रै खर्च नभएमा पुनः आफ्नै खातामा फर्किने व्यवस्था गरेको छ। यसले संघीय सरकारले प्रदेश र स्थानीय सरकारलाई अंकुश लगाउने अभ्यास गरेको संकेत गर्छ। सामान्यतः संघीय सरकारले प्रदेश र स्थानीय सरकारलाई एकपटक अनुदान दिइसकेपछि उक्त रकम उनीहरूको आफ्नै हुन्छ। यदि सोही आर्थिक वर्षमै खर्च नभएमा उक्त रकम फ्रिज हुन्छ र स्थानीय सरकारको खातामा जान्छ। अर्को वर्षको लागि त्यो आम्दानी रकमको रूपमा रहन्छ र पुनः बजेटमा समेटिन्छ। सशर्त अनुदानको हकमा संघीय सरकारले रकम फिर्ता लिनु स्वाभाविक मानिन्छ। तर सशर्त अनुदानबाहेकको अनुदानको हकमा पनि आफ्नै कोषमा फर्किने बन्दोबस्त गर्नु संघीय अभ्यासअनुरूप मान्न सकिँदैन। यो प्रावधानका दुईथरी परिणाम सम्भावित छन्। एक, संघीयताको अभ्यास निर्बन्ध हुनसक्दैन। अर्को, यो प्रावधानले प्रदेश र स्थानीय स्तरमा जटिलता थप्नेछ। कुनै पनि राज्य प्रणालीको परिचय त्यसले तय गर्ने अर्थराजनीतिक नीतिहरूले गर्छन्। संघीयता अभ्यासको चुरो पनि अर्थराजनीतिमै जोडिएको हुन्छ। केवल राजनीतिक र प्रशासनिक संरचनाको निर्माणले संघीयता सफल हुने होइन। राज्यले तय गर्ने आर्थिक नीतिले संघीयताको अभ्यास सार्थक बनाउने हो। तर संघीय सरकारले तय गरेको आर्थिक विधेयकले संघीयताको सही अभ्यासमा राज्य गइरहेको देखाउँदैन। संविधानप्रदत्त अधिकार नै कुण्ठित हुनेगरी लागू गर्न खोजिएको यो बन्देजले संघीय अभ्यास खतरामा पर्नेछ। संघीय अभ्यासमा बन्देज लाग्नेगरी केन्द्रीय सरकारले गर्न खोजेको यो अभ्यास पछाडि केही कारण छन्। नेपाल संघीय अभ्यासमा जाँदैगर्दा जुन रूपमा आर्थिक प्रणाली र अधिकार प्रत्यायोजन सम्बन्धमा बहस हुनुपथ्र्यो, तर त्यसो हुन नसक्दा आजको अवस्था आएको हो। विकेन्द्रीकरणको सार्थक अभ्यास नहुँदा नेपालमा संघीयताको आवश्यकता बोध भएको हो भन्ने मूल तथ्य संघीयताको डिस्कोर्समा कतै हरायो। आर्थिक समानता, केन्द्रमा पहुँच, पहिलो अधिकार आफूलाई, स्थानीय स्रोतको स्थानीय परिचालनजस्ता आकांक्षाका कारण संघीयताको बहस जन्मिएको थियो। पछिल्लो कालखण्डमा पहिचान मुद्दासँग संघीयता गाँसिए पनि पहिचानपक्षधर स्वंयले दिने तर्कमा आर्थिक आकांक्षा जोडिएका हुन्थे। घरआँगनमा सिंहदरबारको अर्थ केवल जातीय, भाषिक र क्षेत्रीय पहिचानको सुनिश्चितता होइन। यसको केन्द्रमा आर्थिक अधिकार नै थियो। तर यो मूल तथ्य बहस क्रममा कतै हरायो। संघीय अभ्यासपछि आर्थिक अधिकारहरूको व्यवस्थापन कसरी हुने हो भन्नेबारे हुनुपर्ने जति मात्रामा बहस नभएको परिणाम हो अहिले संघीय सरकारले प्रस्तुत गरेको आर्थिक विधेयकको प्रावधान। संघीयता अभ्यासमा आइपर्ने यस्ता द्विविधा विश्व राजनीतिमा नयाँ भने होइन। भारतीय संघीयतामा बेलाबेलामा देखापर्ने स्रोत व्यवस्थापनको किचलो हाम्रो निम्ति शिक्षा बन्नुपर्ने हो। पूर्ण भनिने अमेरिकी संघीयतामा पनि यस्ता किचलो आउने गरेका छन्। तथापि नेपाल न अमेरिकी संघीयताजस्तो पूर्ण हो न त भारतीय संघीयताजस्तो अर्धसंघीय हो। नेपाली संघीयतालाई धेरै हदसम्म साझेदारी भन्न मिल्छ जहाँ प्रदेश सरकार र स्थानीय सरकार धेरै हदसम्म स्वायत्त छन्। यो स्वायत्तताको अभ्यास गर्ने जिम्मेवारी तीनै तहको सरकारको हो। बजेट निर्माण, विनियोजन र परिचालनको स्वायत्त अभ्यास पहिलोपटक गर्दै गरेकाले पनि अपचलन नहोस् र समयमै योजना कार्यान्वयन होस् भनेर संघीय सरकारले केही बाध्यात्मक बन्दोबस्त गरेको पनि हुनसक्छ। तर कुनै पनि नयाँ व्यवस्थाको अभ्यास वाध्यात्मक बन्दोबस्तले सफल बनाउने गर्दैनन्। त्यसका लागि कडा नियमन, ज्ञान र प्रविधिमा मद्दत, कुशल व्यवस्थापनमा सहयोग आदिको आवश्यकता पर्छ। अहिले प्रदेश सरकारहरूले विना आर्थिक सर्वेक्षण नै बजेट सार्वजनिक गरेका छन्। स्थानीय सरकारहरूसँग अर्थव्यवस्थापनको ज्ञान भएको जनशक्ति झनै कम छ। यस्तो बेला गरिने अभ्यास सार्थक बनाउन संघीय सरकारले पनि सहयोग गर्नुपर्छ। तर सहयोगको नाममा संघीय सरकारले पुरानै व्यवस्थामा जस्तो प्रदेश र स्थानीय सरकारलाई आफूमातहत ठान्नुहुँदैन।"
नेपाल र चीनबीच १० सम्झौता,"बेइजिङ : नेपाल र चीनबीच विभिन्न १० क्षेत्रमा द्विपक्षीय सहयोग आदानप्रदान गर्ने विषयमा बिहीबार सम्झौता भएका छन् । यस्तै, थप चार विषयमा नेपाली र चिनियाँ पक्षबीच लेटर अफ एक्सचेन्ज भएको छ । चीनको औपचारिक भ्रमणमा रहेका प्रधानमन्त्री केपी शर्मा ओली र उनका चिनियाँ समकक्षी ली खछ्याङबीच गे्रट हल अफ पिपलमा भएको प्रतिनिधिमण्डलस्तरीय वार्तामा रेलमार्ग निर्माणलगायतका विषयमा सम्झौता भएको हो । तिब्बतको राजमार्ग उपयोग, ऊर्जा सहयोग, आर्थिक तथा प्राविधिक सहयोग, मानव संसाधनको विकास जस्ता विषयमा दुई मुलुकबीच सझमदारी कायम भएको बुझिएको छ । किन गए भारतीय राजदूत नेपाल र चीनबीचको कोरला नाकामा ? नेपाल र चीनबीच बूढीगण्डकी आयोजना निर्माण सम्झौतामा हस्ताक्षर नेपाल र चीनबीच आठ परियोजना अगाडि बढाउन समझदारीपत्रमा हस्ताक्षर"
यी हुन् चीनमा ओलीले गरेका १० सम्झौता,"बेइजिङ : बेइजिङको ग्रेट हल अफ पिपुल्समा बिहीबार नेपाल र चीनका प्रधानमन्त्री र प्रतिनिधिमण्डलकाबीच भेटवार्ता भएको छ । भेटका अवसरमा दुवै देशका प्रतिनिधिबीच दुईपक्षीय सम्बन्धका विषयमा छलफलपछि केही सम्झौता भएका छन् । दुई देशका प्रतिनिधिबीच भएको वार्ताका क्रममा दुईपक्षीय सम्बन्ध सुधार गर्ने कनेक्टीभीटी, व्यापार, पर्यटन र लागानीका क्षेत्रका परियोजना अन्र्तगत सहयोग अघि बढाउने विषयमा सम्झौता भएको छ नेपालका परराष्ट्रमन्त्री प्रदीप ज्ञवाली र चिनियाँ विदेशमन्त्री वाङ यीबीच दुवै देशका परराष्ट्रमन्त्रालयहरुबीच सहमति कार्यान्वयनका लागि संयन्त्र निर्माण गर्ने विषयमा सम्झौता भएको छ । यस्तै नेपालका परराष्ट्रमन्त्री र चिनियाँ विदेश मन्त्रीबीच दुवै देशबीच सहयोग विस्तार गर्ने विषयमा पनि सहमति भएको छ । नेपालका ऊर्जा मन्त्री वर्षमान पुन र चीनका राष्ट्रिय उर्जा निर्देशक नुवेर वारकेलीबीच ऊर्जा सम्झौता गरेका छन् । रेलमार्ग निमार्ण सम्बन्धि सभ्झौतामा भौतिक पूर्वाधार तथा यातायतमन्त्री रघुवीर महासेठ र चिनियाँ समकक्षी ली सियोफिङले हस्ताक्षर गरेका छन् । उनीहरुले नेपालको कार्गो यातायतका लागि चीनको यातायातका लागि चीनको स्वशासित क्षेत्र तिब्बतको राजमार्ग प्रयोग गर्ने सम्बन्धि सम्झौतापत्रमा समेत हस्ताक्षर गरेका छन्। त्यस्तै सिन्धुपाल्चोकको तातोपानी र रसुवागढी मितेरीपुल निर्माण गर्न चीनले सहयोग गर्ने बारे पनि सम्झौता भएको छ । ती सम्झौतापत्रमा परराष्ट्र मन्त्रालयका सचिव शंकरदास वैरागी र चिनियाँ विदेश मन्त्रालयका उपमन्त्री कोङ झेङयुबीच हस्ताक्षर भएको छ ।"
पाकिस्तानी सेनाध्यक्षले राष्ट्रपतिलाई भेटे,"काठमाडौं : प्रधानसेनापति राजेन्द्र क्षेत्रीको औपचारिक निमन्त्रणामा नेपाल भ्रमणमा आएका पाकिस्तानी सेनाका संयुक्त सेनाध्यक्ष जनरल जुबाइर महमुद हायातले मंगलबार राष्ट्रपति विद्यादेवी भण्डारीसँग राष्ट्रपति भवन, शीतल निवासमा भेट गरेका छन्। सैनिक जनसम्पर्क तथा सूचना निर्देशनालयका अनुसार नेपालको भ्रमणमा रहेका जनरल हायातले कार्यवाहक प्रधानमन्त्री ईश्वर पोखरेलसँग पनि मंगलबार रक्षा मन्त्रालयमा भेटवार्ता गरेका छन्। निर्देशनालयका अनुसार बुधबार जनरल हायातले पाँचखालस्थित वीरेन्द्र शान्तिकार्य तालीम केन्द्र र ऐतिहासिक सिन्धुलीगढीको पनि भ्रमण गरेका थिए।"
राजपा महाधिवेशन वैशाखमा,"काठमाडौं ः राजपाले पार्टी महाधिवेशन आगामी वैशाखमा गर्ने निर्णय गरेको छ। काठमाडौंमा जारी बैठकले महाधिवेशनको मिति तोक्दै पार्टीको विधान संशोधनसमेत गरेको छ। तराईमधेसमा क्रियाशील विभिन्न ५ राजनीतिक दलबीच २०७४ वैशाख ७ मा एकीकरण भएर राजपा गठन भएको थियो। राजपाले त्यस बेला पार्टी विधानमा एक वर्षभित्र महाधिवेशन गरिसक्ने उल्लेख गरेको थियो। त्यसयता राजपाको महाधिवेशन हुन सकेको छैन। समयमै महाधिवेशन हुन नसकेपछि राजपा राजनीतिक समितिको ४, ५ र ६ असारमा बसेको बैठकले आगामी वैशाखमा महाधिवेशन गर्ने गरी विधान संशोधन गरेको हो। हामी अब पार्टी महाधिवेशन आगामी वर्षको वैशाख ७, ८ र ९ गते भव्यतापूर्वक गर्ने निर्णयमा पुगेका छौं, राजपा महासचिव केशव झाले भने, स्थानको भने टुंगो लागेको छैन, अब बस्ने राजनीतिक समिति बैठकले टुंगो लगाउनेछ। महाधिवेशन आगामी वर्ष गर्ने भएपछि राजपाले पार्टी विधान संशोधन गरेको छ। विधानको धारा २२(१०) लाई राजनीतिक समितिले संशोधन गर्दै महाधिवेशनको मिति नै विधानमा उल्लेख गरेको हो। विधान संशोधन गरेको राजपाले निर्वाचन आयोगलाई जानकारी गराउने भएको छ। महाधिवेशनबाट पार्टी संगठनात्मक संरचना केकस्तो बनाउने मस्यौदा तयार पार्न बैठकले विधान परिमार्जन समिति पनि बनाएको छ। राजपाले नेताहरू लक्ष्मणलाल कर्ण, सर्वेन्द्र्रनाथ शुक्ल र वृजेशचन्द्र लाल रहेको तीन सदस्यीय समिति बनाएको छ। समितिले आगामी २१ असारमा फेरि बस्ने राजनीतिक समिति बैठकमा विधानको मस्यौदा बुझाउनुपर्नेछ। राजपाको अहिले अध्यक्षमण्डल प्रणालीमा संगठनात्मक संरचना छ। महाधिवेशनपछि अध्यक्ष प्रणालीमा गएर एक जना अध्यक्ष रहने गरी पार्टी विधान बनाउनुपर्नेमा बैठकमा नेताहरूले जोड दिएका छन्। सोही आधारमा विधान परिमार्जन समितिले विधानको मस्यौदा गर्ने राजपा महासचिव झाले बताए। राजपाले अहिलेसम्म पार्टी संसदीय दलको नेतासमेत चयन गर्न सकेको छैन। संसदीय दलको विधान पारित गर्दै आगामी १२ गतेसम्म संसदीय दलको नेता चयन गरिसक्ने पनि राजपा नेताको भनाइ छ। हामी संसदीय दलको नेता अब असार १२ भित्रै चयन गरिसक्छौं, झाले भने।"
चीनमा प्रधानमन्त्री ओलीलाई गार्ड अफ अनर,"हरि लामिछाने बेइजिङ : चीनको औपचारिक भ्रमणमा रहेका प्रधानमन्त्री केपी शर्मा ओलीलाई गार्ड अफ अनर प्रदान गरिएको छ। भ्रमणको तेस्रो दिन ग्रेट हल अफ पिपलमा प्रधानमन्त्री ओलीलाई गार्ड अफ अनर प्रदान गरिएको हो। कार्यक्रममा चिनियाँ प्रधानमन्त्री लि खछ्याङ सहभागी थिए। त्यसअघि प्रधानमन्त्री ओलीले चिनियाँ जनकंग्रेस स्थायी समितिका अध्यक्ष लि झाङसुसँग भेटवार्ता गरेका थिए। ग्रेट हल अफ दि पिपलमा बिहीबार भएको भेटवार्तामा आपसीहित र द्विपक्षीय सम्बन्धका बारेमा कुराकानी भएको थियो। प्रधानमन्त्री ओलीले चिनियाँ जनकंग्रेसको अध्यक्षमा निर्वाचित हुनुभएकामा लिलाई बधाई दिँदै सफल कार्यकालको कामना गरेका थिए। अध्यक्ष लि ले नेपालको भूकम्प र त्यसले पारेको प्रभाव र पुनःनिर्माणमा भइरहेको प्रगतिका बारेमा प्रधानमन्त्री ओलीसँग जिज्ञासा राखेका थिए। भेटवार्तामा नेपाली प्रतिनिधिमण्डलको समेत सहभागिता थियो। रासस पढ्नुहाेस् चक्रपथमा मोनो रेल सञ्चालन गर्ने जिम्मा चिनियाँ कम्पनीलाई चिनियाँ लगानीकर्तासँग ज्वाइन्ट भेन्चर गर्ने निजी क्षेत्रको चाहना उर्जा, रेल र पुनर्निमाणमा चीनसँग सम्झौता : प्रधानमन्त्री बुधबार प्रधानमन्त्री ओली र चिनियाँ राष्ट्रपतिबीच भेटवार्ता चिनियाँ लगानीकर्ता करीब ९ सय मेगावाट क्षमताका आयोजनामा लगानी गर्ने प्रधानमन्त्री ओली र चिनियाँ राष्ट्रपतिबीच बेइजिङमा भेटवार्ता"
चिनियाँ कम्युनिस्ट पार्टीको केन्द्रीय कार्यालयमा प्रधानमन्त्री,"हरि लामिछाने बेइजिङ : प्रधानमन्त्री केपी शर्मा ओलीले चिनियाँ कम्युनिस्ट पार्टी (सीपीसी) केन्द्रीय समितिको कार्यालयमा रहेको संग्रहालयको अवलोकन गरेका छन्। सीपीसीको पार्टी स्कुलले आयोजना गर्ने छलफलमा सहभागी हुनुपूर्व प्रधानमन्त्री ओलीले उक्त संग्रहालयको अवलोकन गरेका हुन्। संग्रहालयमा चिनियाँ कम्युनिस्ट पार्टीको इतिहास भल्काउने विविध सूचनासहितको सामग्री राखिएका छन्। अवलोकनका क्रममा प्रधानमन्त्री पत्नी राधिका शाक्यसहित भ्रमणदलमा सहभागी मन्त्रीहरू, सांसद र सरकारी उच्च अधिकारीको सहभागिता थियो। यस संग्रहालयमा कम्युनिस्ट नेताले आफ्ना कार्यकर्तालाई कसरी अनुशासित गर्ने तथा पार्टीका बारेमा कसरी प्रशिक्षित गर्ने भन्ने कुरा झल्काइएको छ। पार्टीको संगठनका विषयमा कुन विषय सही र कुन गलत हो भन्ने विषयबारे जानकारी गराइनेबारे तस्बिर तथा यहाँ संग्रहित वस्तुले जानकारी दिन्छ। माओका विचारलाई अगाडि बढाउने र चिनियाँ विचार तथा शैलीसहितको समाजवादको विकास कसरी गर्ने भन्ने विषयमा पनि यस संग्रहालयले जानकारी दिन्छ। प्रधानमन्त्री ओलीले पार्टी स्कुल विभागको आयोजनामा विकास र समृद्धिमा राजनीतिक दलको भूमिका विषयमा प्रवचन दिँदै छन् भने आजै चीनका प्रधानमन्त्रीसँग भेटवार्ता गर्दै छन्। नेपालचीन मैत्री दौडको उद्घाटन चीनका प्रधानमन्त्री ली खछ्याङको मैत्रीपूर्ण निमन्त्रणामा छदिने चीन भ्रमणमा रहेका प्रधानमन्त्री ओलीले नेपालचीन मैत्रीपूर्ण दौड प्रतियोगिताको उद्घाटन गरे। नेपालको पर्यटन प्रवर्द्धन गर्ने उद्देश्यले बेइजिङ युनिभर्सिटी अफ स्पोर्टमा आयोजना गरिएको प्रतियोगिताको उद्घाटन कार्यक्रममा भ्रमण टोलीमा रहेका मन्त्रीहरू र चीनका राष्ट्रिय प्रशासन सहायकमन्त्री जाओ झिदानसहित चीनका लागि नेपाली राजदूत र नेपालका लागि चिनियाँ राजदूतको सहभागिता थियो। उद्घाटनअघि प्रधानमन्त्री ओलीसँग चीनका राष्ट्रिय प्रशासन सहायकमन्त्री जाओ झिदानले वार्ता गरे। सो अवसरमा उनले खेलकुदका माध्यमबाट दुई देशबीचको सम्बन्धलाई विस्तार गर्न सकिने विश्वास व्यक्त गरे। प्रधानमन्त्री ओलीले विभिन्न प्रकारका खेलकुदमा दुई देशबीच सहकार्य गर्न सकिने बताउँदै त्यसका लागि दुई देशका सम्बिन्धित निकायलाई त्यसतर्फ अघि बढाउने बताए। खेलमा नेपाल र चीनका गरी तीन दर्जनबढी युवा सहभागी थिए।"
नेकपामा गुटबन्दी गरे कारवाही,"काठमाडौं : नेपाल कम्युनिस्ट पार्टीमा गुटबन्दी वा षडयन्त्र गरेमा कारवाही हुने भएको छ। अन्तरिम विधानको ५७ मा गुटबन्दी र षडयन्त्र गरेमा अनुशासनको कारवाही गरिने व्यवस्था गरिएको छ। विधानमा भनिएको छः पार्टीभित्र गुटबन्दी तथा षडयन्त्र गरेको प्रमाणित भएमा कुनै पनि कमिटी वा निकाय र तिनका पदाधिकारी तथा सदस्यमाथि अनुशासनको कारवाही हुनेछ। पार्टीको सिद्धान्त, कार्यक्रम, नीति र वैधानिक व्यवस्थाको विपक्षमा सार्वजनिक क्रियाकलाप गरेमा, पार्टी निर्णय उल्लङ्घन गरेमा , पार्टीप्रति निष्ठा र विश्वास नरहे, पार्टीको प्रतिष्ठा र मर्यादामा आँच आउने काम गरे, पार्टी कमिटी गोपनीयता भङ्ग गरे अनुशासनको कारवाही हुने व्यवस्था विधानमा छ। सँगै पार्टीद्वारा सञ्चालित आन्दोलन र अभियानको विपक्षमा वा विरोधीसँग साँठगाँठ गरेमा,कुनै पनि जनप्रतिनिधिमुलक संस्थाको निर्वाचनमा पार्टी निर्णय विपरित उम्मेदवार बनेको, पार्टीको उम्मेदवारविरुद्ध प्रचार गरेको वा पार्टी उम्मेदवारकाविरुद्ध उठने अन्य कुनै पनि उम्मेदवारको प्रस्तावक वा समर्थक बनेको वा त्यस्तो उम्मेदवारको पक्षमा कुनै काम गरेको पाइएका अनुशासनको कारवाही हुनेछ। केन्द्र तथा प्रदेश सरकार, स्थानीय तह र जनप्रतिनिधि संस्थालगायत पार्टीले पठाएको कुनै पनि जिम्मेवारीमा रहँदा पार्टी निर्णय र निर्देशन विपरित कार्य गरेमा कारवाही हुन्छ। नैतिक पतनदेखिने फौजदारी कसुर गरेको, भ्रष्ट तथा अनैतिक आचरण गरेको र भ्रष्ट वा अवाञ्छित तत्वसँग साँठगाँठ गरेको तथा राष्ट्रको हितविपरित काम गरेमा अनुशासन कारवाही हुने व्यवस्था अन्तरिम विधानमा छ । पार्टीले माग गरेको अवस्थामा सम्पत्तिको यथार्थ विवरण नदिई लुकाएर राखेको र झुठ्ठा विवरण पेस गरेको वा स्रोत खुलाउन नचाहेको पाइएपनि कारवाही हुने व्यवस्था विधानमा छ। पदीय आचरण वा पार्टी हित विपरित आर्थिक अनुशासनहीनता या पार्टी सम्पत्तिको हिनामिनामा संलग्न भएमा, पार्टी विधान र नियमावलीमा पार्टी सदस्य वा पार्टी कमिटीले पालन गर्नु पर्ने भनी उल्लेखित कर्तव्यको उलङघन गरेको पाइएको कारवाही हुने व्यवस्था गरिएको छ। विधान विपरित काम गरेमा प्रकृति र परिणाम हेरी सदस्यको हकमा सम्बन्धित कमिटीले आलोचना गर्ने वा लिखितरुपमा आत्मालोचना गराउने वा चेतावनी दिने वा पद वा सदस्यताबाट निलम्बन वा निष्काशन गर्ने वा पार्टी सदस्यताबाट निष्काशन गर्नेसम्मको कारवाही गर्ने व्यवस्था गरिएको छ। पार्टीहित विपरितका गरेको पाइएमा आधार र कारण खुलाई एक पद घुटवा गर्न सक्ने व्यवस्था विधानमा गरिएको छ। त्यस्तै अनुशासनको कारवाही स्वरुप निलम्बनमा परी फुकुवा भएको ६ महिना व्यतित गरिनसकेका पार्टी सदस्य वा संगठित सदस्यले पार्टीको कुनै पनि तह र जनप्रतिनिधिमूलक निकायको निर्वाचनमा उम्मेदवार हुन नपाउने व्यवस्था विधानमा छ। संगठित सदस्यताबाट निलम्बन गर्ने अधिकतम अवधि दुई वर्षको हुनेछ। पार्टीकाविरुद्ध शत्रुतापूर्ण गतिविधि गरेको वा स्वतःपार्टी सदस्यता वा सङ्गठित सदस्यता समाप्त हुने अवस्था बाहेक कुनै पनि सदस्य वा संगठित सदस्य वा कमिटीमाथि कारवाही गर्नुअघि स्पष्टिकरण मौका दिइने व्यवस्था पनि विधानमा छ। आफूमाथि भएको कारवाही चित्त नबुझे माथिल्लो कमिटी र केन्द्रीय कमिटीको निर्णय चित्त नबुझे केन्द्रीय अनुशासन आयोगमा पुनरावेदन गर्न सकिने व्यवस्था छ। अनुशासन आयोगको निर्णय पनि चित्त नबुझेमा राष्ट्रिय महाधिवेशनसमक्ष पुनरावेदन गर्न सकिने छ।"
एक गाग्री खानेपानीको ५० रुपयाँ,"सिन्धुली : सिन्धुलीको गोलन्जोर गाउँपालिका३ ग्वाल्टारका पूर्णबहादुर विक (ठकुरी) उमेरले ७० वर्ष पुगिसकेका छन् । दैनिक उनको चिन्ता छ आज घरमा पानी कसले ल्याइदिन्छ । त्यो पनि सित्तैमा होइन, एक गाग्री पानीको ५० रुपैयाँ तिरेर । उनले यो समस्या भोग्नुको मुख्य कारण हो खानेपानी मुहान विवाद । आफ्नो घरभन्दा १ घण्टा तल कोसीको छेउबाट पानी लान आफू सक्दैनन् त्यसैले उनले दैनिक ५० रुपैयाँ तिरेर अरू कसैलाई पानी ओसार्न लगाउँछन् । गाउँमा पानीको धारा आउने हल्ला सुनेको लामै समय भए पनि अहिलेसम्म धाराबाट पानी खाने उनको आशा पूरा हुन सकेको छैन । यी ७० बर्से वृद्धलाई ५० रुपैयाँ तिरेर भए पनि पानीको जोहो गर्नुपर्ने बाध्यता छ । गाउँमा पानी मगाउँदा एक गाग्रीकै ५० रुपैयाँ तिर्ने भएपछि कतिपयले दिनभर पानी बोकेरै पैसा कमाउने गरेका छन् । गाउँमा ५० रुपैयाँ तिरेर सजिलै पानी खरिद गर्नेहरू धेरै भएपछि दिनभरमा २० देखि ३० गाग्रीसम्म पानी बोकेर पैसा लिनेहरू रहेको स्थानीय गौरव कार्कीले बताए । प्रायः बालबालिका र वृद्धवृद्धा भएका घरमा पानी किन्नुको विकल्पै छैन, उनले भने । केही समयअघि गाउँपालिकास्थित साविक तीनकन्या गाविस८ बाट भुवनेश्वरी४, ५, ६ र ७ का लागि खानेपानी ल्याउने प्रयास गरिएको भए पनि तीनकन्याका स्थानीयले मुहानमा विवाद सिर्जना गरेपछि चारवटा वडाका झन्डै ३ सय घरधुरीले एक घण्टा तलबाट पानी ओर्सानुपर्ने बाध्यता छ । खानेपानीकै समस्या भएपछि भूकम्पपीडित त्यस क्षेत्रका स्थानीयले आवास पुनर्निर्माणको पहिलो किस्ता रकम सम्झौता गरे पनि अधिकांशले आफ्नो घर पुनर्निर्माण सुरु गर्न सकेका छैनन् । मुहान विवादका कारण खानेपानी व्यवस्था गर्न नसकिएको कार्कीले बताए ।"
नेपाली कम्युनिस्ट एकतालाई विश्व कम्युनिस्ट आन्दोलनले आत्मसाथ गर्ने ः ओली,"हरि लामिछाने बेइजिङ : प्रधानमन्त्री केपी शर्मा ओलीले चिनियाँ कम्युनिस्ट पार्टीको केन्द्रीय पार्टी स्कुलद्वारा आयोजित कार्यक्रमलाई सम्बोधन गर्दै नेपालको कम्युनिस्ट आन्दोलनको एकता र सफलताले विश्व कम्युनिस्ट आन्दोलनलाई आत्मसाथ गर्ने विश्वास व्यक्त गरे । चीनको औपचारिक भ्रमणमा रहेका प्रधानमन्त्री ओलीले सुशासन र समृद्धिमा राजनीतिक पार्टीको भूमिका विषयमा सम्बोधन गर्दै नेपालको कम्युनिस्ट आन्दोलनको उतारचढाव र वर्तमानको शक्तिशाली सत्तारुढ पार्टीको लक्ष्यबारे स्पष्ट पारे । उनले भने , हाम्रो अहिलेको मुख्य प्राथमिकता राजनीतिक उपलब्धिलाई संस्थागत गर्दै आर्थिक समृद्धि हासिल गर्नु हो । हाम्रो नीति र कार्यक्रमको लक्ष्य समाजवादको जग खडा गर्नु हो । हामीले शान्तिपूर्ण माध्यम र लोकतान्त्रिक प्रतिस्पर्धाद्वारा जनताको सरकार स्थापित गर्ने सोच राखेका छौँ । नेकपा (एमाले) र नेकपा (माओवादी केन्द्र)को विभिन्न आन्दोलनको अनुभवसहित पार्टी एकताको बिन्दुमा आइपुग्दा साम्राज्यवाद र सामन्तवादविरुद्ध लड्दै वर्तमानको उपलब्धि हासिल भएको प्रधानमन्त्रीले उल्लेख गरे। उनले अन्तर्राष्ट्रिय कम्युनिस्ट आन्दोलन अस्तित्व रक्षाको अवस्थामा पुग्दा नेपालमा जनताको बहुदलीय जनवादको सिद्धान्तका आधारमा पार्टीलाई लोकप्रिय बनाउन सकिएको स्मरण गरे । माओवादी सशस्त्र जनयुद्धले मुलुकका सिमान्तकृत समुदायका बीचमा राजनीतिक चेतना फैलाउँदै संविधानसभा, गणतन्त्रलाई राष्ट्रिय मुद्दाका रुपमा स्थापित गर्न महत्वपूर्ण भूमिका निर्वाह गरेको पनि उनले जानकारी दिए। यी दुवै अनुभवपछि दुई पार्टीबीच माक्र्सवाद, लेनिनवादको मार्गदर्शक सिद्धान्तका आधारमा बहुदलीय प्रतिस्पर्धा, लोकतान्त्रिक मूल्यमान्यता, आर्थिक, सामाजिक रुपान्तरण, राष्ट्रिय अर्थतन्त्रको सबलीकरण, समाजवादी दिशानिर्देश, आम सहभागिता र शान्तिपूर्ण लोकतान्त्रिक माध्यमको नीतिगत विशेषतासहित नेपाल कम्युनिस्ट पार्टी स्थापना भएको प्रधानमन्त्री ओलीले स्पष्ट पारे । उनले नेकपाले हाल संघीय संसद्मा दुई तिहाइ जनमत र सातमध्ये छ प्रदेशमा सरकार सञ्चालन गरिरहेको जानकारी दिँदै यसबाट जनताले राजनीतिक स्थिरता र आर्थिक समृद्धिको जनादेश दिएकाले सरकार आफ्ना सबै प्रयासमार्फत समृद्ध नेपाल र सुखी नेपालीको संकल्प साथ अघि बढिरहेको छ भने । उनले नेपाल र चीनले एकआपसमा आफ्ना समाजवादी अभ्यास र मर्मलाई आत्मसात् गरेको उल्लेख गर्दै उनले जनताले समाजवादमा मात्र वास्तविक प्रगति, न्याय र जनमुखी विकास महसुस गर्न सक्ने भएकाले विश्व पूँजीवादको प्रभाव कम गर्नु वर्तमानको आवश्यकता रहेको बताए । नेपालले पञ्चशील सिद्धान्तअनुसार अन्तर्राष्ट्रिय सम्बन्ध कायम गर्दै आएको उल्लेख गर्दै प्रधानमन्त्रीले चीन सरकार र जनताले नेपालको शान्ति प्रगति र समृद्धिको चाहनामा सामान्य तथा विशिष्ठ अवस्थामा सहयोग गर्दै आएकोमा प्रशंसा गरे । उनले सो पार्टी स्कुलको अवलोकन गरे । पार्टीलाई जनतासँग जोड्न, नेता तथा कार्यकर्तालाई प्रशिक्षित गर्न त्यस्ता स्कुल महत्वपूर्ण हुने भन्दै उनले यसबाट आफूहरुले पनि सिक्ने अवसर पाएको बताए । प्रधानमन्त्रीले कम्युनिस्ट स्कुलको अनुभवको आदानप्रदान गर्दै सुशासन र समृद्धिका लागिसमेत सहयोग पुग्ने भएकाले आफूहरुलेसमेत सकारात्मक भूमिका खेल्ने उल्लेख गरे । रासस"
सांसदको सभामुखसँग चर्काचर्की,"सांसद रेग्मीले दिए समितिको सदस्यबाट राजीनामा सुर्खेतः कर्णाली प्रदेशमा संसदको कार्यव्यवस्था परामर्श समितिमा चर्को विवाद उत्पन्न भएको छ । बिहीबार सभामुख राजबहादुर शाहीको अध्यक्षतामा बसेको समितिको बैठकमा चर्काचर्की नै भएको हो । बैठकमा सभामुखसँग विवाद भएपछि सांसद धर्मराज रेग्मीले समितिको सदस्यबाट राजीनामा नै दिएका छन् । प्रदेश संसदको विहीवार बस्ने बैठकका लागि कार्यसूची तय गर्न कार्यव्यवस्था परामर्श समितिको बैठक डाकिएको थियो । समितिको उक्त बैठकमा सभामुख शाहीले संसदीय मामिला पत्रकार समाज र रेडियो कार्यक्रम उत्पादनका लागि बजेट उपलब्ध गराउने प्रस्ताव गरेका थिए । यस्तै संसद बैठक केहीदिन स्थगित गरेर असार १५ गतेको साटो १३ गते नै बोलाउने प्रस्ताव सभामुखले समितिको बैठकमा राखेका थिए । यही विषयमा समितिको बैठकमा विवाद भएको हो । पछिल्ला दिनमा सभामुख फरक शैलीमा प्रस्तुत हुन थालेको र बिहीबारको समितिको बैठकमा पनि अशोभनीय तरिकाले प्रस्तुत भएपछि आफूले सदस्यबाट राजीनामा दिएको रेग्मीले बताए । सभामुखसँग बैठकमा विवाद भएपछि रेग्मीले बिहीबार नै लिखित रुपमा आफ्नो राजीनामा पत्र सभामुखलाई बुझाएका छन् । संसदलाई मर्यादित बनाउन र बैठकलाई प्रभावकारी बनाउनका लागि दिइएका सुझावको कुनै सुनुवाइ नभएपछि आफूले समितिबाट राजीनामा दिएको रेग्मीको भनाइ छ । रेग्मीले भने,केहीदिनदेखि सभामुखको व्यवहार फरक हुँदै गएको थियो, समितिको बैठकमा पनि उहाँको व्यवहार पटक्कै शोभनिय देखिएन । अध्यक्षसँग नै बैठकमा विवाद भएपछि, त्यस्तो समितिमा बसिरहन मैले उचित ठानिन ।यस्तै बिहीबारको संसद बैठकमा पनि सरकारको बजेटका बारेमा छलफल गर्नुपर्ने अडान सांसद रेग्मीले राखेका थिए । तर सभामुख शाहीले बजेटभन्दा अन्य विधेयकलाई कार्यसूचीमा राख्नुपर्ने तर्क गरेका थिए । त्यसैगरी परामर्श समितिको बैठकमा केहीदिन संसद स्थगित गरेर असार १५ गते पुनः बैठक बोलाउनुपर्ने अधिकांश सदस्यको राय थियो । तर सभामुखले १३ गते नै बैठक बोलाउने प्रस्ताव गरेपछि विवाद उत्पन्न भएको थियो । विधि र प्रक्रिया भन्दा कचहरी शैलीमा समिति अगाडी बढेको आरोप सांसद रेग्मीको छ ।"

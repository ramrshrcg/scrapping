शीर्षक,विवरण
उखु आयात रोक,"उखु किसान बर्सेनि प्रताडित हुने गरेका छन्। कहिले सरकारी नीतिका कारण भने कहिले उद्योगीले समयमा भुक्तानी नदिएर मारमा पर्छन्। सरकारले उखु किसानको हकमा पछिल्लो समयमा द्वैध चरित्र प्रदर्शन गरेको छ। निर्धारित समयभन्दा ढिलो स्वदेशी उखुको मूल्य तोकेको सरकारले एक महिनाकै अन्तरालमा भारतबाट आयातका लागि चिनी उद्योगीलाई सहमति प्रदान गरेको छ। अब उखुको समर्थन मूल्यको कुनै अर्थ छैन। भारत सरकारले उखु उत्पादनका लागि उखुको बीउ, मल, खेत जोत्न र बीउ गोड्ने कृषि उपकरण, सिँचाइ र ढुवानीमा अनुदान दिएका कारण तुलनात्मक रूपमा नेपाली उखुभन्दा निकै सस्तो छ। लागत खर्चको हिसाबले भारतीय उखु सस्तो भएपछि स्वाभाविक रूपमा उद्योगीले सस्तो उखुलाई नै प्राथमिकतामा राख्छन्। स्वदेशी उद्योगलाई प्रोत्साहनका लागि अहिलेसम्म उद्योगीले जेजति माग अघि सारेका थिए, करिब ती सबै माग सरकारले पूरा गरिदिएको अवस्था छ। तर चिनी उद्योगीले अहिलेसम्म आफ्नो दायित्व पूरा गरेका छैनन्। अघिल्लो वर्ष र गत वर्ष उखु खरिद गरेका उद्योगीले अहिलेसम्म पनि ६६ करोडभन्दा बढी भुक्तानी गर्न बाँकी छ। अर्कोतर्फ सरकारले तोकेको उखुको मूल्य नदिएर उद्योगीले मूल्यमा बार्गेनिङ गरी आफूखुसी मूल्य उपलब्ध गराएका छन्। मूल्यमा मोलतोल नमिल्दा किसानको खेतको उखु नै खरिद नगर्ने अवस्था पनि भेटिएको छ। किसानले उत्पादन गरेको उखु खेतमै सुक्न लागेको अवस्थामा सरकारले पछिल्लो समयमा निकै अलोकप्रिय निर्णय गरेको छ, भारतबाट उखु आयात गर्न दिने। सरकारले आज एकजना उद्योगीको मागमा आयात गर्न अनुमति दियो। भोलि यही नजिर बनाएर अन्य उद्योगीले पनि भारतबाट सस्तो उखु आयात गरी चिनी उत्पादन गर्ने हो भने नेपाली किसानको उखु खेतमै सुकेर नष्ट हुनेछ र किसानको अवस्था निकै विकराल हुनेछ। नेपाली किसानको हितलाई ध्यानमा राखेर सरकारले तत्कालै यो निर्णय सच्याउनुपर्छ। भारतबाट उखु आयात गर्न दिन भारतीय उच्च अधिकारीले उद्योग, वाणिज्य तथा आपूर्ति मन्त्रालय र कृषि तथा पशुपक्षी विकास मन्त्रालयका विभागीय मन्त्रीलाई भेटेरै दबाब दिएका थिए। पछिल्लोपटक नेपालभारत व्यापार तथा पारवहन सन्धि पुनरावलोकनसम्बन्धी दोस्रो सहसचिव स्तरीय बैठकमा पनि सहमतिपत्रमा भारतबाट उखु आयातका लागि कुनै अवरोध देखापरे हटाउने विषयसमेत लिपिबद्ध गरिएको छ। आफ्ना किसान र उत्पादनका विषयमा निकै चासो राख्ने भारतबाट नेपालले पनि सिक्नुपर्ने समय आएको छ। सरकार, उद्योगी र किसान तीनै पक्ष मिलेर उखु क्षेत्रलाई व्यवस्थित बनाउनुपर्छ। सरकारले किसानको लागत मूल्य घटाउन भारतले जस्तै विभिन्न चरणमा अनुदानको व्यवस्था गरिदिनुपर्छ। नेपाली वस्तुको लागत मूल्यभन्दा सस्तो लागत मूल्यको वस्तु बाहिरबाट आयात हुँदा स्वदेशी वस्तुले बजारमा प्रतिस्पर्धा गर्न सक्दैनन्। यसका लागि सरकारले तत्कालै एन्टिडम्पिङसम्बन्धी ऐन ल्याएर कार्यान्वयन गर्न आवश्यक छ। विश्व स्वास्थ्य संगठनको एक प्रतिवेदनअनुसार प्रत्येक व्यक्तिले एक वर्षमा ११ किलो चिनी उपभोग गर्नुपर्ने हुन्छ। नेपालीको जनसंख्या अहिले दुई करोड ९४ लाखको हाराहारीमा छ। यो जनसंख्याका लागि मापदण्डअनुसार तीन लाख २४ हजार मेट्रिक टन चिनी आवश्यक पर्छ। तर नेपालमा करिब दुई लाख ८४ हजार मेट्रिक टन मात्रै उत्पादन हुन्छ। मापदण्डअनुसार सम्पूर्ण जनसंख्यालाई चिनी खुवाउन अझै ४१ हजार हेक्टरमा उखुको खेती गर्न आवश्यक छ।"
आइस क्लाइम्बिङ फेस्टिवलमा जे देखियो (फोटो र भिडियो),"काठमाडौं : मनाङको हुम्देमा माघ १८ देखि २९ गतेसम्म नेपालमै पहिलो पटक आइस क्लाइम्विङ फेस्टिवल भएको छ । फेस्टिवलमा विभिन्न देशका ५० बढीले सहभागिता जनाएका छन्। सहासिक पर्यटनको प्रवद्र्धन गर्ने लक्ष्यले नेपाल क्लाइम्विङ टिम नामक संस्थाले आयोजना गरेको आइस क्लाइम्विङ २२ आरोहीले ११ दिनसम्म पूर्णरुपमा क्लाइम्विङ गरेको संस्थाका प्रमुख विनायक जय मल्लले जानकारी दिए। अन्नपूर्ण हिमश्रङ्खला अन्र्तगत रहेकोे तीन हजार दुई सय मिटरको हुम्दे आइस क्लाइम्विङको मुख्य हव रहेको र १० वर्षपछि भारी हिमपात हुदाँ आइस क्लाइम्विङ फेस्टिवल भएको उनको भनाइ छ। फेस्टिबलमा सहभागी हुँदा जीवनकै नयाँ अनुभव लिन पाएको अमेरिकी आरोही इमिली योङले सुनाइन्। योङ र नेपालबाट सहभागी आरोही लक्मी तामाङ गरी दुई जना महिलाले अन्तिमसम्मै क्लाइम्विङमा सहभागिता जनाए। संसारमै हिमालको हवको देशले चिनिने नेपालमा पर्यटन क्षेत्रको मुख्य आकर्षक गन्तव्यनै हिमाल र साहसिक पर्यटन भएकाले यो पहिलो आइस क्लाइम्विङ फेस्टिवल प्रभावकारी भएको नेपाल पर्वतारोहण संघका अध्यक्ष शान्तवीर लामाको भनाइ छ। उनले आगामी वर्षदेखि सबैले पर्वकै रुपमा निरन्तरता दिने उल्लेख गरे। आइस क्लाइम्विङ, आइस हक्की, स्की र पर्वतारोहण प्राकृतिक रुपमा नेपालमा मात्र सम्भावना रहेको लामाको भनाइ छ। फेस्टिबलमा आइस क्लाइम्विङ कोर्ष, फोटोग्राफी, एडभेन्चर फिल्म प्रर्दशनी, स्थानीय जातजातिका संस्कृति प्रर्दशनी गरिने गरिएको प्रमुख मल्लले बताए। नेपाल भ्रमण वर्ष २०२० सफल बनाउन नयाँ कार्यक्रमको रुपमा यो फेस्टिवल आयोजना भएकाले नेपाल पर्यटन बोर्ड, नेपाल पर्वतारोहण संघलगायत अन्य गैरसरकारी संस्थाले साथ दिएका थिए। आइस क्लाइम्विङ स्पोटको मुख्य गन्तव्यनै हुम्दे विकास भएको छ। विश्वमै परिचित गराउने , एडभेन्चर (सहासिक) खेललाई विकास गर्ने, आइस क्लाइम्विङको प्रशिक्षण दिने, सहासिक खेल प्रति आकर्षण बढाउने, आइस क्लाइम्विङका प्रतिस्पर्धी उत्पादन गरी देश तथा विदेशमा प्रतिस्पर्धा गराउने लक्ष्य संस्थाले राखेको छ। नेपाललाई आइस क्लाइम्विङ हवको रुपमा चिनाउन आरोही मिलेर पर्वतारोहण पथ प्रर्दशकको समूहले स्थापना गरेको नेपाल क्लाइम्विङ टिम नामक संस्थाले कार्यक्रम सुरु गरेको हो। अन्नपूर्ण हिमश्रङखला हुदै अन्नपूर्ण २ र ३ हिमालबाट बगेर आएका झरना १५ बढी झरनामा आइस क्लाइम्विङ गराइने छ। मंसिरको अन्तिमदेखि फागुनको सुरुवातसम्म यि झरना जमेर आइस बन्छन्। आइस क्लाइम्विङको आधारभूत, एड्भान्स तालिम गर्न होम्दे उपयुक्त गन्तव्य बनेको छ। काठमाडौंदेखि एक दिनको गाडी यात्रामा पुगिने होम्दे आइस नदेख्नेलाई क्लाइम्विङ गर्न सस्तो, प्रभावकारी र उपयुक्त गन्तव्य हो। चार वर्षको प्रयास पछि विनायकको टिमले हुम्देलाई आइस क्लाइम्विङ गन्तव्यको रुपमा पक्ता लगाएका थिए। पाँच सयदेखि एक हजार मीटर भन्दा लामो झरना तीनदेखि पाँच स्तर (डव्लूआई ३ देखि डव्लूआई ५ सम्म) अथवा ६० देखि सय डिग्री उचाइसम्म झरनामा क्लाइम्विङ गर्न पाइने छ। हुम्देमा क्लाइम्विङका लागि तीनदेखि पाँच तहको स्तर रहेको छ। हुम्देको तापक्रम न्युनतम माइनस २० देखि ५ डिग्रीसेल्सीयससम्म हुने गर्छ। हिउँ बन्चरो, क्रम्पन, डोरी, जुक्ता र हेल्मेटको शाहारामा आइस क्लाइम्विङ गर्ने गरिन्छ। आइस क्लाइम्विङ लीड, मल्टीपीच, मिक्स गरी तीन प्रकारले क्लाइम्विङ गरिन्छ। होङदे सँगै सोलुखुम्बुको कोङदे, दोलखाको गौरिशंकर क्षेत्र आइस क्लाइम्विङको मुख्य गन्तव्य हो। मनाङको हुम्दे (३२०० मीटर) मा माघ १८ देखि २९ गते सम्म नेपालमै पहिलो पटक आइस क्लाइम्विङ फेस्टीवलका फोटो र भिडियो। तस्बिर : पासाङरिन्जी शेर्पानेपाल क्लाइम्विङ टिम"
"गहुँमा फौजी कीराको प्रकोप, किसान चिन्तित","बैतडी : जिल्लाको पाटन नगरपालिकाका विभिन्न स्थानमा गहुँमा फौजी कीराको प्रकोप देखिएको छ। पाटन६ स्थित पाटन सेरोमा गहुँमा फौजी कीराको प्रकोप देखिएको किसान शंकरदत्त भट्टले बताए। उनले गहुँ उत्पादन हुने खेतमा फौजीकीराको प्रकोप बढेपछि चिन्ताले सताएको बताए। गहुँमा फौजी कीराको प्रकोप देखिएपछि भोकमरी हुने चिन्ताले सताउन थालेको अर्का किसान गणेशदत्त भट्टले बताए। उनले भने, 'गहुँमा बाला लाग्ने बेला फौजी कीरा लागेर नष्ट गरिसकेको छ। खेतभरी फौजी कीरा फैलिने क्रम जारी छ। गहुँ उत्पादन हुने खेतमै फौजी कीराको प्रकोप देखिए पछि भोक प्यासै हराउन थालेको छ।' पाटनमा ५० भन्दा बढी किसानको खेत रहेको सेरामा फौजीका कीराको प्रकोप देखिएको पाटनका स्थानीय वसन्तप्रकाश बिष्टले बताए। किसानले मिहनेत गरेर लगाएको खेतामा फौजी कीराले आक्रमण गरेपछि यो वर्ष गहुँ उत्पादनमा कमी आउने उनले बताए। गहुँमा फौजी कीराको प्रकोप देखिएपछि किसानमा भोकमरी हुने चिन्ता छाएको छ। 'मिहनेत गरेर लगाएको बालीमा कीराले सखाप पारेपछि के खाने भन्ने चिन्ता छाएको छ।यसले हामीलाई निकै दुखित बनाएको छ।'पाटनका स्थानीय धर्मसिंह बिष्टले भने, 'किसानको समस्या बुझ्ने कोही भएनन्।जुनसुकै ठाउँमा पनि किसानले नै समस्या भोग्नु परिरहेको छ।' गहुँमा फौजी कीराको प्रकोपका बारेमा आफूलाई ढिलो जानकारी आएको कृषि ज्ञानकेन्द्र बैतडीका निमित्त प्रमुख कर्णबहादुर चन्दले बताए।उनले गहुँमा फौजी कीराले आक्रमण गरेर धेरै क्षति पुर्याएको जानकारी आएको बताए।' अब फौजी कीराको प्रकोप नभएका ठाउँमा यसको नियन्त्रणका लागि बिषादीको प्रयोग गर्नुपर्छ। त्यसका लागि बिषादी किन्ने प्रक्रिया सुरु गरिएको छ।' जिल्लामा कुल २१ हजार हेक्टरमा गहुँखेती गरिँदै आएको छ। सो मध्ये पाटन क्षेत्रमा ३५० हेक्टरमा गहुँखेती गरिँदै आएको छ। उत्पादनका हिसाबले पाटन गहुँ उत्पादन बढी हुने क्षेत्र भएपनि यो वर्ष भने फौजी कीराको प्रकोपले उत्पादन घट्ने अनुमान गरिएको कृषि ज्ञानकेन्द्रका निमित्त प्रमुख चन्दले बताए। फौजी कीराले गहुँको पात तथा डाँठ खाइदिने भएकाले गहुँबाली पुरै नष्ट हुने गरेको कृषि प्राविधिकले बताएका छन्। बैतडीको पाटनमा फौजी कीराको प्रकोप देखिएको गहुँबाली।"
दुर्घटना घटाउन प्रदेश१ मा नयाँ अभियान,"विराटनगर : विराटनगरबाट सुनसरीको इटहरीतर्फ जाँदै गरेको लु १ ख ६९४६ नम्बरको ट्रकको अगाडि सिसामा धागोबाट बनाइएका झल्लर टाँगिएका थिए। ट्रकको सिसामा झुन्ड्याइएका विभिन्न नायक नायिकाका पोष्टर र फुलका जस्ता देखिने प्लाष्टिकका मालाले चालकलाई ट्रक हाँक्न नै अवरोध गरिरहे जस्तो देखिन्थ्यो। मोरङको बुढीगंगा गाउँपालिका४ नेमुवामा पुगेको त्यही ट्रकलाई रोकेर झुन्ड्याइएका र टाँगिएका सबै झल्लर, पोष्टर र माला ट्राफिक प्रहरीका सहायक निरीक्षक (असई) तुलामणि आचार्यले निकालिदिए। उनले ट्रकका चालकलाई आगामी दिनदेखि यस्ता वस्तु सिसामा नराख्न अनुरोध गरे। चालकको अगाडिको सिसा ढाक्ने गरी त्यस्तै वस्तु झुन्ड्याएर र टाँगेर इटहरीतर्फ नै अघि बढ्दै गरेको ना ३ ख ३०१३ ट्रकलाई पनि रोक्दै असई आचार्यले सबै निकालेर चालकलाई सचेत गराए। सडकमा गुड्ने सवारी साधनमा यस्ता वस्तु राख्दा दुर्घटनाको धेरै जोखिम हुन्छ, आचार्यले चालकलाई सम्झाउँदै भने, तपाईं हामी नै सचेत हुँदा दुर्घटना न्यूनीकरणमा सहयोग पुग्छ। दुई ट्रकमा मात्रै होइन प्रदेश १ का सबै जिल्लाका सडकमा गुड्ने सवारी साधनमा राखिएका यस्ता वस्तु प्रहरीले बुधबारबाट हटाउन थालेको छ। ट्राफिकले सार्वजनिक यात्रुबहाक, निजी तथा मालबहाक सवारी साधनमा सजावटका लागि टाँगिने र झुन्ड्याइने गरेका धागोबाट बनाइएका झल्लर, प्लाष्टिकका माला, विभिन्न पोष्टर र पम्प्लेट हटाउनै पर्ने नियम बुधबारबाट प्रदेशमा लागू गरेको हो। २० प्रतिशत दुर्घटना यस्ता वस्तुका कारण भइरहेको पाइएपछि यो अभियान सुरु गरिएको प्रदेश १ ट्राफिक प्रहरी कार्यालय इटहरीका प्रमुख एसपी रविराज पौडेलले जानकारी दिए। धागोबाट बनेका झल्लर, विभिन्न ब्यानर, चुरा, पोते, धागो, धेरै कुरा लेखिएका स्टिकर, हिरोहिरोनीका पोस्टर, विभिन्न पम्प्लेट, खेलौना, प्लाष्टिकका माला र फूल झुन्ड्याएर, टाँगेर र टाँसेर राख्ने गरिएको एसपी पौडेलले बताए। सजावटका नाममा आँखै अगाडि पर्ने गरी राखिने धेरै वस्तुहरु र विभिन्न कुरा लेखेर टाँसिने पोस्टर एवं स्टिकरमा चालकको ध्यान केन्द्रीत हुँदा गम्भीर दुर्घटना हुने गरेको एसपी पौडेलले बताए। प्रहरीका अनुसार सार्वजनिक सवारी साधनमा यस्ता वस्तु बढी मात्रामा राखिएको पाइएको छ। दोहोर्याएर यस्ता वस्तु गाडीको सिसामा राखेको पाइएमा ट्राफिक नियम उल्लंघनको कारबाही गरिने एसपी पौडेलको भनाइ छ। चालु आर्थिक वर्षको माघसम्म प्रदेश १ मा सात सय २३ वटा सवारी दुर्घटना भएका छन्। दुर्घटनामा एक सय चार जनाको मृत्यु भएको छ भने एक हजार तीन सय २७ जना घाइते भएको प्रदेश १ ट्राफिक प्रहरी कार्यालयले जनाएको छ। एसपी पौडेललले चेकजाँचमा गरिएको कडाई, सडकमा सञ्चालन गरिएका विभिन्न सचेतनामुलक कार्यक्रम, सवारी साधनको गति मापन गर्न सडकमा प्रयोग गरिने राडार गन, मापसे चेकजाँचमा ब्रेथलाइजरको प्रयोग लगायतले सवारी दुर्घटना विगतको तुलनामा कमी हुँदै गएको जानकारी दिए। उनका अनुसार सामुदायिक प्रहरी साझेदारी कार्यक्रम अन्तर्गत ट्राफिक प्रहरी र विभिन्न संघ संस्थाको सहयोगमा प्रदेश भरीका सबै बसपार्क सरसफाईको कार्यक्रम पनि सञ्चालन गरिएको छ। ट्राफिक प्रहरीले सवारी दुर्घटना कम गर्नका लागि थालेको नयाँ अभियानको यातायात व्यवसायीले पनि स्वागत गरेका छन्। पूर्व नेपाल बस कम्पनीका क्षेत्रीय संयोजक राजु धमलाले गाडीका सिसा अगाडि विभिन्न वस्तु राख्दा त्यसले चालकलाई अवरोध पुर्याएर दुर्घटना हुने गरेको स्वीकार गरे। ट्राफिक प्रहरीले सुरु गरेको यस्ता वस्तु हटाउने अभियान स्वागतयोग्य छ, धमलाले भने।"
अवैध उत्खनन रोक्न महोत्तरीका सबै क्रसर बन्द,"बर्दिबास : जिल्ला समन्वय समितिले महोत्तरीले जिल्लाभरका क्रसरहरु बन्द गराएको छ । समितिको बुधबार बसेको बैठकले बुधबारदेखि नै तत्कालका लागि सबै क्रसर उद्योग बन्द गराउने निर्णय गरेको हो । अवैधरुपमा सञ्चालित क्रसर उद्योगले चुरेभावर क्षेत्र दोहन गरेर कुरुप बनाएको गुनासो उठेपछि जिल्ला समन्वय समितिले क्रसर उद्योगीहरुलाई उद्योगको आधार प्रमाण पेश गर्न पत्रचार गरेको थियो । अनुगमन समितिले गत पुसमै ७ दिन भित्र समन्वय समितिको कार्यालयमा उद्योगको कागजपत्र पेश गर्न निर्देशन दिएको थियो । दुई महिना बित्न लाग्दा पनि उद्योगीहरुले पत्रको उत्तर पठाएनन् । क्रसरवलाहरुले महोत्तरीका नदीमा अवैध दोहन गरिरहेका जनगुनासो छ, जिल्ला समन्वय समितिका प्रवक्ता सुदीपकुमार झाले भने, क्रसर बन्दको निर्णयले परेको असुविधाप्रति हामी क्षमाप्रार्थी छौं । महोत्तरीमा चार दर्जनभन्दा बढी क्रसर सञ्चालन छन् । जसमा धेरै जसो अवैध छन् ।"
न्यायाधीशकै सहमतिमा पाँच लाख घुस !,काठमाडौं : जिल्ला अदालत काठमाडौंका न्यायाधीश बाबुकाजी बानियाँको सहमति र सल्लाहमा नायब सुब्बा भोलानाथ चालिसेले पाँच लाख घुस लिएको खुलासा गरेका छन्। विचराधिन हरेको सवारी ज्यान मुद्दामा प्रतिवादीलाई कम सजाय गरी दिने भनी न्यायाधीस बानियाँको सल्लाह र सहमतिमा नासु चालिसेले घुस लिएको लिएको खुलेको हो। अख्तियार दुरुपयोग अनुसन्धान आयोगले बयान लिने क्रममा नासु चालिसेले आफूले न्यायाधीस बानियाँसँगको मिलोमतो नै रकम लिएको बताएका छन्। नासु चालिसेको बयानको आधारमा घुसकाण्डमा मुछिएका न्यायाधीश बानियाँलाई अनुसन्धान गर्न अख्तियारले न्यायपरिषदमा लेखि पठाएको जनाएको अख्तियारका प्रवक्ता एवं सहसचिव रामेश्वर दंगालले जानकारी दिए। सेवाग्राहीसँग घुस लिइरहेको अवस्थामा पक्राउ परेका नासु चालिसेविरुद्ध अख्तियारले विशेष अदालतमा मुद्दा दायर गरेको छ।
चितुवाको छाला सहित दुईजना पक्राउ,दाङ : प्रदेश नम्बर ५ प्रहरी कार्यालयले चितुवाको छालासहित दुई जनालाई पक्राउ गरेको छ। प्रदेश प्रहरीको विशेष अनुसन्धान समूहले बाँकेको नेपालगञ्ज नयाँ बसपार्क शर्मा गण्डकी होटेल नजिकैबाट चितुवाको छाला सहित रोल्पाका दुई जनालाई नियन्त्रणमा लिएको प्रदेश प्रहरी कार्यालय तुलसीपुरका एसपी टिकाबहादुर कार्कीले बताए। बुधवार दिउँसो रोल्पा लिवाङ नगरपालिका १ का ४४ वर्षिय चन्द्रबहादुर घर्ती र सुनिल स्मृति गाउँपालिकाका ४० वर्षिय आइती विष्टलाई पक्राउ गरिएको कार्कीले बताए। दुई मिटर लामो एक थान चितुवाको छाला सहित पक्राउ गरिएका दुबै जनालाई बाँके प्रहरीलाई जिम्मा दिइएको बताए।
बैतडीका ७० महिला स्वास्थ्य स्वयंसेविकालाई स्ट्रेचर वितरण,"बैतडी : जिल्लाको डिलाशैनी गाउँपालिकाले गाउँपालिकाभरीका महिला स्वास्थ्य स्वयंसेविकालाई स्ट्रेचर प्रदान गरेको छ। गर्भवती, सुत्केरी व्याथा लागेका महिला र अन्य बिरामीलाई स्वास्थ्य संस्थामा पुर्याउन सजिलो होस् भन्ने उद्देश्य सहित स्ट्रेचर वितरण गरेको गाउँपालिकाका स्वास्थ्य संयोजक रामसिंह खत्रीले बताए।उनले भने, 'गाउँपालिकाका अधिकांश वडा सडकविहीन छन्। बिरामीलाई बोकेरै स्वास्थ्य संस्थामा पुर्याउनुपर्ने बाध्यता छ। त्यसैले हामीले स्वयंसेविकालाई स्ट्रेचर वितरण गरेका हौं।' गाउँपालिकाका ७० जना महिला स्वास्थ्य स्वयंसेविकालाई स्ट्रेचर वितरण गरिएको स्वास्थ्य संयोजक खत्रीले बताए। उनले साविकका गाविसका एक वडामा कम्तीमा एक जना महिला स्वास्थ्य स्वयंसेविलाई स्ट्रेचर वितरण गरेको बताए। स्ट्रेचर पाएपछि बिरामीलाई स्वास्थ्य संस्थामा पुर्याउने सजिलो हुने डिलाशैनी गाउँपालिका ७ की महिला स्वास्थ्य स्वयंसेविका उत्तरा जोशीले बताइन्। उनले भनिन्, 'स्ट्रेचर नहुँदा भारी बोकेजस्तै बिरामीलाई बोक्नु पथ्र्यो। अब स्ट्रेचरले सजिलो हुने हामीले विश्वास गरेका छौं।' गर्भवतीलाई आयोडिनयुक्त नुन यसैगरी जिल्लाको दोगडाकेदार गाउँपालिकाले स्वास्थ्य संस्थामा गर्भजाँच गराउन आउने गर्भवतीलाई आयोडिनयुक्त नुन दिन थालेको छ। नेपाल सरकारको प्रोटोकल अनुसार स्वास्थ्य संस्थामा गर्भजाँच गराउन आउने महिलालाई आयोडिनयुक्त नुन दिन थालिएको न्वाली स्वास्थ्यचौकीका इन्चार्ज नैनसिंह गोयलाले जानकारी दिए। उनले नेपाल सरकारको प्रोटोकल अनुसार गर्भवतीहरुले चार पटक गर्भजाँच गराउने महिलालाई प्रत्येक पटक एकपोका आयोडिनयुक्त नुनका साथै सरसफाइका सामग्री दिएको बताए। गाउँपालिकाका सबै स्वास्थ्य संस्थाबाट गर्भवतीलाई आयोडिनयुक्त नुन र सरसफाइका सामग्री वितरण गरिन थालेको गाउँपालिकाले जनाएको छ। 'गर्भवती आमाहरुले समयअनुसार गर्भजाँच गराउन र उनीहरुको स्वास्थ्यका बारेमा जानकारी दिन सजिलो होस् भनेर यो अभियान थालिएको गाउँपालिकाकी उपाध्यक्ष पार्वती कार्कीले बताइन्।उनले भनिन्, 'हामीले सबै गर्भवतीले नेपाल सरकारको प्रोटोकल अनुसार स्वास्थ्य संस्थामा जाँच गराउन आउन भनेर आयोडिनयुक्त नुन र सरसफाइका सामग्री वितरण गर्न थालेका हौं।'"
बयान फेर्दै कैद,"जनकपुरधाम : जाहेरीवालाले बयान फेर्दा कैद सजायको भागिदार भएका छन्। सर्लाही जिल्ला निवासी भुपनारायण महतोले जिल्ला प्रहरी कार्यालय सर्लाहीमा २०७२ भदौ १० गते आफूलाई कुटपिट गरेर देब्रे आँखा फुटाइएको भन्दै किटानी जाहेरी दिएका थिए। महतोले प्रतिवादी रामविश्वास राय, प्रमोद साह, दिनेश राय र परुशरामले मिलेर आफूलाई कुटपिट गर्दै आँखा फुटाएको जाहेरीमा उल्लेख थियो। महतोको जाहेरीको आधारमा सरकार पक्षले अभियोजन तयार गर्यो। तर, अदालतमा बयानको क्रममा महतोले बयान फेरे। उनले प्रतिवादीलाई बचाउ गर्दै आफू औषधि किन्न बजार जाँदै गर्दा मोटरसाइकलबाट लडेर आँखामा चोट लागेको भन्दै बकपत्र गरे। उनको बकपत्रको आधारमा सर्लाही जिल्ला अदालतले २०७३ माघ ३ गते प्रतिवादीलाई सफाई दिने फैसला गर्यो। सो उपरमा वादी नेपाल सरकारले २०७३ फागुन ७ मा पुनरावेदन गर्यो। उच्च अदालत जनकपुरका मुख्य न्यायाधीश हरिकुमार पोखरेल र न्यायाधीश धु्रवराज नन्दको इजलाशबाट बयान फेर्ने जाहेरवाला महतोलाई कैद र जरिवानाको फैसला सुनाएको छ। फैसलामा उल्लेख भएअनुसार प्रतिवादीलाई सफाई पाउने कुरा त्यो हदसम्म ठिक भएपनि वादी जाहेरवालाले यदि त्यो मुद्दा भएकै छैन्, उनी लडेर आँखा फुटेको थियो भने यत्रो समय अदालतको समय र प्रहरीको समय किन बर्बाद गर्यो भन्ने उल्लेख छ। सरकारी वकिललाई झुठा मुद्दामा ओझेलमा राख्ने काम भएको भन्दै सरकारी मुद्दा सम्बन्धी ऐन २०४९ को दफा २८, २ (क) बमोजिम २० दिन कैद र २ हजार जरिवाना गरिने फैसला सुनाइएको छ। पहिले सुरुमा पिडितले जाहेरी दिने पछि आएर जाहेरीको प्रतिकुल हुनेगरी बकपत्र गर्ने समस्या निकै व्याप्त रहेको छ। वादी पक्षले बयान फेर्ने प्रवृत्तिका कारण सरकारको अभियोजनपक्षले मुद्दा हार्दै आएका थुप्रै उदाहरण समेत रहेको इजलाश अधिकृत गम्भीर राउतले बताए। राउतले भने, झूठो अभियोजन गर्नेका लागि एउटा सबक होस् भनेर पनि यस्तो फैसला सुनाइएको हो।"
बेवारिसे झोलाले तुलसीपुरको मदनआश्रित चोकमा तनाव,दाङ : दाङको तुलसीपुरस्थित मदन आश्रित चोकमा शंकास्पद बस्तु भेटिएपछि आसपासको क्षेत्र तनावग्रस्त बनेको छ। साँझ ६ बजेतिर चोकमा सामान भरिएको अवस्थामा कालो झोला फेला परेको हो। झोला कस्ले र किन राख्यो नखुलेको इलाका प्रहरी कार्यालय तुलसीपुरका प्रमुख प्रेम शाहीले बताए। मुख्य चोकमा शंकास्पद झोला देखिए पछि प्रहरीले अनुसन्धान सुरु गरेको छ। डिएसपी शाहीका अनुसार नेपाली सेनाको प्राविधिक टोली घटनास्थलतर्फ आउँदै छ। नेपाली सेना १९ नम्बर बाहिनी तुलसीपुरको टोली आएपछि यथार्थ पत्ता लाग्ने शाहीले बताए।
नुवाकोटमा जन्ती बस दुर्घटना : ६ घाइते,नुवाकोट : नुवाकोटमा बुधबार साँझ जन्ती बस दुर्घटना हुँदा ६ जना घाइते भएका छन्। सदरमुकाम विदुरदेखि २५ किलोमिटर पूर्वमा रहेको शिवपुरी गाउँपालिका ८ थानापतिमा जन्ती बस दुर्घटना भएको हो। काठमाडौंबाट जन्ती बोकेर खरानीटारतर्फ जाँदै गरेको बा २ ख २३८६ नम्बरको बस दुर्घटना भएको हो। बस साँझ आठ बजेतिर दुर्घटना भएको प्रहरीको भनाइ छ। दुर्घटनामा दुईजना गम्भीर घाइते छन्। घटनाको थप विवरण आउन बाँकी छ
झुलाघाटमा पुल बनाउन प्रधानमन्त्रीलाई ज्ञापन पत्र,बैतडी : भारतसँग सीमा जोडिएको बैतडीको झुलाघाटमा पक्की पुल निर्माणका लागि बैतडीबासीले प्रधानमन्त्रीलाई ज्ञापन पत्र बुझाएका छन्। पुल निर्माण दबाब समितिले प्रमुख जिल्ला अधिकारी चन्द्रप्रसाद गैरेमार्फत् प्रधानमन्त्रीलाई ज्ञापन पत्र बुझाएको हो। झुलाघाट नाकामा करीब डेढसय वर्ष अघि निर्माण गरिएको झोलुंगे पुलबाट आवतजावत भइरहेकाले सो ठाउँमा पक्की पुल निर्माणका लागि प्रधानमन्त्रीलाई ज्ञापन पत्र बुझाएको बैतडी उद्योग वाणिज्य संघका अध्यक्ष एवम दबाब समितिका संयोजक नरबहादुर चन्दले बताए। उनले भने झुलाघाटमा पक्की पुल निर्माणका लागि सबै सरकारका प्रमुखहरूले आश्वासन दिने गरेका छन्। तर अहिलेसम्म पुल निर्माण हुन सकेको छैन। यसले हाम्रो आर्थिक समृद्धिमा बाधा पुर्याएको छ। त्यसैले हामीले प्रधानमन्त्रीको ध्यानाकर्षण गराएका हौं। मध्य पहाडी लोकमार्गको अन्तिम विन्दु झुलाघाटमा पक्की मोटरेबल पुल नभएकै कारण सुदूरपश्चिमका पहाडी जिल्लाहरुको आर्थिक समृद्धिमा बाधा पुगेको बैतडी उद्योग वाणिज्य संघका उपाध्यक्ष एवं दबाब समितिका सदस्य खीमानन्द भट्टले बताए। उनले भने हामीले यसअघि पनि १० हजार बैतडीबासीको हस्ताक्षर सहित तत्कालीन सरकारलाई ज्ञापन पत्र बुझाएका थियौं। तर हाम्रो माग अझै सुनुवाई हुन सकेको छैन। त्यसैले सरकारलाई झुलाघाटमा पक्की पुल निर्माणका लागि दबाब दिन ज्ञापन पत्र बुझाएका हौं। झुलाघाटमा पक्की पुल निर्माणका लागि दबाब दिन ज्ञापन पत्र बुझाउन जिल्ला प्रशासन पुगेका स्थानीयहरूले यो क्षेत्रका धार्मिक पर्यटकीय क्षेत्रहरूको विकासका लागि पनि झुलाघाटमा पक्की पुल निर्माण हुनुपर्ने बताएका छन् झुलाघाटमा पक्की पुल निर्माण भएमा आर्थिक गतिविधि वृद्धि हुनुका साथै यो क्षेत्रको मुहार फेरिने शाहीलेकका व्यापारी वीरेन्द्रराज पाण्डेयले बताए। झुलाघाटमा पक्की पुल निर्माणका लागि प्रक्रिया अघि नबढे स्थानीयबासीका तर्फबाट संघर्षका कार्यक्रम गर्ने ज्ञापन पत्रमा उल्लेख गरिएको छ।
खरको झुप्रोमा बस्दै आएका मुसहरका लागि बन्ने भयो नमूना बस्ती,"वीरगन्ज : वीरगन्ज महानगरपालिका वडा नम्बर २२ मनियारीमा खरको झुप्रोमा बस्दै आएका मुसहरहरू अब नयाँ पक्की घरमा बस्न पाउने भएका छन्। मनियारीमा रहेको दलितवस्तीका मुसहर जातिका ४२ घरपरिवारलाई लक्षित गरी एक करोड रुपैयाँ लागतमा बुधबारदेखि नमूना मुसहर बस्ती निर्माण थालिएको हो। मुसहरवस्तीमा पर्सा क्षेत्र नम्बर १ का प्रतिनिधिसभा सदस्य प्रदीप यादवले बुधबार नमूना मुसहरवस्तीको शीलन्याश पनि गरेका छन्। नमूना मुसहरवस्ती निर्माणका लागि सांसद यादवको निर्वाचन क्षेत्रको स्थानीय पूर्वाधार कोषबाट ७० लाख रुपैयाँ र वीरगन्ज महानगपालिकाबाट ३० लाख रुपैयाँ विनियोजन गरिएको छ। नमूना मुसहरवस्तीमा विपन्न मुसहरजातिका लागि ४२ वटा एकतल्ले पक्की घर र प्रत्येक घरका लागि एक एक वटा शौचालय निर्माण गरिने छ। वीरगन्ज महानगरपालिकाका इन्जिनियर राजेश कुमारका अनुसार प्रत्येक परिवारका लागि १०१० फिट क्षेत्रफलको एउटा कोठा, ४७ फिट क्षेत्रफलको शौचालय सहितको स्नानघर र बरण्डाको संरचना निर्माण गरिनेछ। बुधबार शीलन्याश गरिएको नमूना मुसहर वस्तीको निर्माण कार्य चालू आर्थिक वर्षको असार मसान्त भित्रै सक्ने लक्ष्य रहेको पनि इन्जिनियर राजेश कुमारले जानकारी गराए। वीरगन्ज महानगरपालिकाको मनियारी, नगवा र बेल्वामा मुसहरवस्ती छन्। मनियारीको मुसहरवस्ती सबैभन्दा पछडिएको देखिएकोले नमूना वस्ती निर्माणक थालिएको सांसद यादवले जानकारी दिए। अर्को चरणमा नगवा र बेल्वाका मुसहरहरूका लागि पनि नमूना वस्ती बनाउने प्रतिबद्धता उनले गरे। नमूना वस्तीमा नर्सरीदेखि कक्षा १ सम्मको विद्यालय भवन पनि बनाउने तयारी छ। आफनो कार्यकालमा पर्सा क्षेत्र नम्बर १ का कोही पनि घरविहीन नहुने उनले घोषणा गरे। वर्षौदेखि माटो र खरबाट बनेका झुपडीमा कष्टकर जीवन व्यतित गर्दै आएका मनियारीका मुसहरहरू नयाँ पक्की घरमा बस्न पाउने सुनेर खुसी देखिए। 'झुपडीमा ५६ जनाको परिवार कोच्चिएर बस्दै आएका छौँ। वर्षाको बेला पानी पर्दा जता ततै चुहिन्छ', मुसहरवस्तीकी सुनीता मुसहर माझीले भनिन्, अब नेताजीले पक्की घर बनाइदिन थाल्नु भएछ, हामी एकदमै खुसी छौँ।' चुनावमा भोट माग्न आउँदा दिएको पक्की घर बनाइदिने आश्वासन पूरा गर्न लागेकोमा उनले सांसद यादवलाई धन्यवाद दिइन्।"
"स्कुल बस र टेम्पो ठोक्किए : दाइको मृत्यु, भाइ घाइते","सिरहा : सिरहाको मिर्चैया नगरपालिका५ स्थित स्कुल बसले टेम्पोलाई ठक्कर दिँदा दाइको मृत्यु भएको छ भने भाइ घाइते भएका छन्। दुर्घटनामा परी मिर्चैया नगरपालिका२ का २७ वर्षीय विरेन्द्र साहको मृत्यु भएको जिल्ला ट्राफिक प्रहरी कार्यालय लहान सिरहाका प्रमुख प्रहरी निरिक्षक मिलनसिंह बस्नेतले जनाएको छ। मृतकका भाइ २५ वर्षीय मुकुनदेव साह घाइते भएको प्रहरीले जानकारी गराएको छ। पूर्वबाट पश्चिमतर्फ जाँदै गरेको ना ४ ख ४९०४ नम्बर भएको टाइम्स स्कुलको बस र विपरित दिशाबाट आउँदै गरेको ना ३ स ३४२० नम्बरको टेम्पो ठोकिएको प्रहरी निरीक्षक बस्नेतले बताए। उनका अनुसार दुर्घटनापछि बस, टेम्पो र चालक प्रहरी नियन्त्रणमा रहेको र अनुसन्धान भइरहेको छ। घाइते मुकुनदेव साहको उपचार हुँदै।"
अख्तियार तातेपछि गुठीका जग्गा खोज्न मन्त्रालयको समिति,"काठमाडौँ : सरकारले जनकपुरधामस्थित विभिन्न मठ मन्दिरका नाममा रहेका जग्गा खोजीका लागि छानबिन समिति बनाएको छ । धनुषा र महोत्तरीमा रहेका गुठीका सयौँ बिघा जग्गा हराएको पाइएपछि मन्त्रालयले खोजीका लागि तीन सदस्यीय टोली बनाएको हो । गुठीका कयौँ बिघा जग्गा हराएकोबारेमा अन्नपूर्ण पोस्ट्ले समाचार प्रकाशित गरेपछि त्यसमा अख्तियार दुरुपयोग अनुसन्धान आयोगले चासो राखेको थियो। अख्तियारले यसबारे चासो राख्दै हराएका जग्गा खोजीका लागि तत्काल पहल अघि बढाउन निर्देशन दिएसँगै भूमि व्यवस्था, सहकारी तथा गरिबी निवारण मन्त्रालयले उपसचिव विक्रमप्रसाद पाण्डेको संयोजकत्वमा तीन सदस्यीय समिति गठन गरेको हो । समितिमा गुठी संस्थानबाट अधिकृततहका एकजना प्रतिनिधि र मन्त्रालयकै नायव सुब्बा यमबहादुर श्रेष्ठ सदस्य रहेका छन् । यो समितिले जनकपुरका गुठीका जग्गा भएको हिनामिनाके खोजबिन गरी एक महिनामा प्रतिवदेन दिने भएको छ । जनकपुरका गुठीका जग्गालाई लिएर अहिले पनि विभिन्न अदालतमा ५ सय भन्दा धेरै मुद्दा चलिरहेका छन् । भूमि व्यवस्था मन्त्रालयका सहसचिव एवम् प्रवक्ता जनकराज जोशीका अनुसार गुठीका जग्गा हराएको बारे अख्तियारको निर्देशन अनुसार छानबिन समिति बनाइएको हो । यो छानबिन समिति यथाशक्य चाँडो जनकपुर गएर हराएका गुठीका जग्गाको खोजबिन अघि बढाउने छ । अन्नपूर्णले देशका विभिन्न मठमन्दिरको नाममा रहेका कयौँ विगाह जग्गा हराएको समाचार निरन्तर प्रकाशित गर्दै आएको छ । अख्तियार हिन्दुहरुका आराध्यदेव पशुपतिकै जग्गामा भएका हिनामिनाको पनि छानबिन गर्न मन्त्रालयलाई निर्देशन दिइसकेको छ । मिलोमतोमा गुठीको जग्गा अतिक्रमणमा गुठीले उठाउन सकेन १० वर्षदेखिको भाडा व्यक्तिगत दाबीको ५० रोपनी गुठीकै ठहर रोकियो गुठी जग्गामा भवन शिलान्यास अतिक्रमणको चपेटामा गुठी गुठीको १७ बिघा जग्गा ओगटियो मुठीमा गुठी : जनकपुरमा मठमन्दिरका अर्बौंका जमिन गायब पशुपतिमा गुठीको गोलमाल गुठीमा मुद्दैमुद्दा"
मासुजन्य पदार्थ अनुगमन गर्न कार्यदल,"काठमाडौं : भक्तपुर तथा ललितपुरलगायत ठाउँमा रहेका तारे होटल, पार्टी प्यालेस, रेष्टुरेन्ट तथा कोल्ड रुमहरुमा अवैधरुपमा भारतबाट भित्रिएका तयारी मासु तथा मासुजन्य पदार्थको अनुगमन गर्न कार्यदल गठन गरिएको छ। सरकारी निकायको संयोजन रहने कार्यदलमा पोल्ट्री व्यवसायीहरु समेत संलग्न रहनेछन्। काठमाडौं, भक्तपुर, ललितपुर तथा काभ्रे जिल्लाका दाना उद्यमीहरु, ह्याचरी उद्यमीहरु, कुखुरा पालक किसानहरु, कोल्डस्टोर व्यवसायीहरु तथा चल्ला दाना वितरकहरुको संयुक्त भेलाबाट सो कार्यदल गठन गरिएको हो। भेलाले नाकाबाट खुलेआम रुपमा आयात भइरहेको कुखुरा तथा चल्लाको नियमित चेकजाँच गरेर मात्र भेटेरीनरी सिफारिस गरिदिन सरकारबाट सम्बन्धन प्राप्त भेटेरीनरी डाक्टरहरुलाई अनुरोध गरेको छ। उल्लेखित निर्णयलाई पूर्णरुपमा पालना गर्न पशुसेवा विभाग एवं अन्य मातहतका विभागीय प्रमुखसँग छलफल गरी समस्या समाधानका लागि सम्बन्धित निकायलाई पत्राचार समेत गर्नेगराउने निर्णय पनि भेलाले गरेको छ।"
धार्मिक मेला उद्घाटन गर्न उपराष्ट्रपति महेन्द्रनगरमा,"महेन्द्रनगर : उपराष्ट्रपति नन्द बहादुर पुन महेन्द्रनगर पुगेका छन् । कञ्चनपुरको बेदकोटमा बिहिवारदेखि सुरु हुने बेदकोट धार्मिक तथा पर्यटन मेलाको उद्घाटन गर्न उपराष्ट्रपति पुन महेन्द्रनगर पुगेका हुन् । बेदकोट नगरपालिकाले गरेको मेलाको उद्घाटन गर्न बुधवार बिहान उपराष्ट्रपति महेन्द्रनगर पुगेका हुन् । उनलाई बिहान सुदूरपश्चिम प्रदेश सरकारका मुख्यमन्त्री त्रिलोचन भट्ट र प्रदेश प्रमुख मोहन बहादुर मल्लसहित प्रदेश सरकारका सभामुख र मन्त्रीहरु ल्गायतले धनगढी बिमानस्थलमा स्वागत गरेका थिए । यस्तै विमानस्थलमा विभिन्न स्थानीय तहका प्रमुख सहित नेकपाका नेता कार्यकर्ताहरुले समेत उपराष्ट्रपतिलाई स्वागत गरे । मुख्यमन्त्री र प्रदेश प्रमुखले विमानस्थलमा स्वागत गरे पछि उपराष्ट्रपति पुन महेन्द्रनगर प्रस्थान गरेका हुन् । महेन्द्रनगरस्थित होटल ओपेरा परिसरमा समेत उनलाई स्वागत गरिएको थियो । बिहिवार हुने पर्यटन मेलाको उद्घाटन गर्ने कार्यक्रम रहेपनि बुधवार दिनभर उपराष्ट्रपति महेन्द्रनगरमा विभिन्न कार्यक्रममा सरिक हुने कार्यक्रम रहेको छ । महेन्द्रनगरस्थित शुक्लाफाँटा राष्ट्रिय निकुञ्जको उपराष्ट्रपतिले अवलोकन गर्नेछन् । उनले निकुञ्जको अवलोकन पश्चात एसियाकै दोस्रो लामो झोलुङ्गे पुलको समेत अवलोकन गर्ने कार्यक्रम रहेको आयोजक बेदकोट नगरपालिकाका नगर प्रमुख अशोक कुमार चन्दले जानकारी दिए । झोलुङ्गे पुलमा माहाकाली नगरपालिका र भीमदत्त नगरपालिकाले उपराष्ट्रपतिलाई सम्मान गर्ने कार्यक्रम रहेको उनले जानकारी दिए । उनले बुधवार नै विभिन्न राजनीतिक दल, सुरक्षा निकायका प्रमुख लगायतसंग भेटवार्ता गर्ने कार्यक्रम समेत तय भएको छ । बिहिवार भने उनले बेदकोटस्थित शिवलिङ्गेश्वरको दर्शन र दिउँसो बेदकोट तालमा आयोजना भएको पर्यटन मेलाको उद्घाटन गर्ने कार्यक्रम रहेको छ । उपराष्ट्रपति महेन्द्रनगर पुगेपछि सुरक्षा व्यवस्था कडा पारिएको छ । राजमार्ग लगायत उपराष्ट्रपतिको सवारी हुने विभिन्न स्थानमा ठूलो संख्यामा सुरक्षाकर्मी परिचालन गरिएका छन् ।"
टहरोबाट बाहिरिँदै विद्यार्थी,"चौतारा : भूकम्पले ढालेका विद्यालय भवन पुनर्निर्माणले सिन्धुपाल्चोकमा तीव्रता पाएको छ। विद्यार्थीले अस्थायी सिकाइ केन्द्र (टीएलसी)बाट मुक्ति पाउन थालेका छन्। दाता र जिल्ला आयोजना कार्यान्वयन इकाइ (शिक्षा)को लगानीमा सुरक्षित भवन बन्दै छन्। भूकम्पले ५ सय ४५ विद्यालयमा क्षति पुर्याएको थियो। ५ सय विद्यालयका केही भवन निर्माण भइसकेको र केही निर्माणाधीन छन्। भूकम्पका बेला रहेका ५ सय ४७ विद्यालय केही मर्ज भएपछि ५ सय १६ बाँकी छन्। १६ वटा मात्र पुनर्निर्माण सुरु हुन नसकेको आयोजना कार्यान्वयन इकाइ प्रमुख कृष्ण सुवेदीले बताए। जग्गा अभावका कारण १६ विद्यालयमा पुनर्निर्माण प्रक्रिया सुरु भएको छैन, उनले भने, केहीमा दाताको टुंगो लागिसकेको छ, अधिकांश निर्माणको अन्तिम चरणमा छन्। विद्यालय पुनर्निर्माणमा इकाइसहित १४ दातृ निकाय सक्रिय छन्। भूकम्पले ४ हजार ५५ कक्षाकोठा पूर्ण क्षति भएका थिए। इकाइले तीन वर्षमा २ सय ४७ विद्यालयमा १ हजार ३९ कक्षाकोठा निर्माण गरिरहेको छ। अघिल्ला वर्षका कार्यक्रम थोरै मात्र सम्पन्न हुन बाँकी रहेकाले असारसम्म सबै कक्षाकोठा निर्माण सम्पन्न गरिने उनको दाबी छ। इकाइबाहेक कारितासले सबैभन्दा बढी ३६ विद्यालयका २ सय ७२ कक्षाकोठा निर्माण गरिरहेको छ। कारितासले पहिलो चरणमा सम्झौता गरेको अधिकांश विद्यालयमा पठनपाठन सुरु भइसकेको छ, उनले भने, दोस्रो चरणमा सम्झौता भएका केही विद्यालय निर्माण चरणमा छन्। एडीबी ले ३८ विद्यालयमा काम गरिरहेको छ। हिल्फे वाइलिङ ग्रिस जर्मनीले १४ तथा हेल्प नेपालले १० विद्यालय निर्माण गरिरहेको इकाइले जनाएको छ। सिप्रदियन सहायता संस्था र प्लान इन्टरनेसनलले ६६ विद्यालयको जिम्मा लिएका छन्। चिनियाँ दूतावासले तीन विद्यालय निर्माण सुरु गरेको छ। भारतीय दूतावासले जिम्मा लिएका १० विद्यालय भवन टेन्डर प्रक्रिया सुरु गर्ने चरणमा छ। त्यस्तै विद्यालय निर्माणमा सेभ द चिल्ड्रेन, वल्र्ड भिजन, एएफसीलगायत संस्था क्रियाशील छन्। जिल्ला शिक्षा समन्वय इकाइ प्रमुख गौरीशंकर पाण्डेका अनुसार ३ हजार २ सय कक्षाकोठा निर्माण सम्पन्न भइसकेको छ। ४ हजार ७ सयवटा निर्माणाधीन छन्।"
त्यस्ता दिन फर्केर कहिल्यै नआऊन्,"जाजरकोट : बुढेस कालको साहारा एक मात्र छोरो माओवादी द्वन्दका क्रममा मारिएपछि भेरीमालिका नगरपालिका१ कालेगाँउकी ६८ वर्षीया चनमती बटाला अहिले साहाराविहीन भएका छिन्। देश र जनताको मुक्तिका लागि तत्कालिन विद्रोही माओवादीले २३ वर्ष अघि थालेको 'जनयुद्ध' मा लागेकै कारण २४ वर्षे लक्का जवान छोरो दीपक बटाला २०५५ सालमा सुरक्षाकर्मीको शिकार बनेपछि चनमतिका दु:खका दिन सुरु भए। त्यति बेला दिपक स्थानीय त्रिभुवन माविमा पढ्दै थिए। उनी माओवादी निकट विद्यार्थी संगठनमा आवद्ध थिए।विद्यार्थी संगठनमा आवद्ध भएकै कारण घरबाटै गिरफ्तार गरी उनको हत्या गरियो। चनमतीका श्रीमानको पहिले नै मृत्यु भइसकेको थियो।चार छोरी विवाह गरेर आआफ्नो घरमा छन्।अहिले वृद्धा चनमति एउटी अपाङ्ग छोरीसहित साहाराविहीन अवस्थामा छिन्। चनमती भन्छिन्, 'आफ्नो छोराजस्तै हजारौं नेपालीले युद्धको नाममा अकालमा ज्यान गुमाए। हजारौं व्यक्तिको रगतको खोलो बगाएर व्यवस्था त परिवर्तन भयो तर हाम्रो दु:खमा साथ दिने कोही भएन।' माओवादीले जनयुद्धताका बाँड्ने गरेका आश्वासन र सपना खोक्रा सावित हुँदै गएकोमा दुःख लागेको उनले बताइन्। 'नेताहरुले आफ्नो स्वार्थ पूर्तिका लागि सोझासाझा जनतालाई मर्न र मार्न लगाए। तर के पाए? काटमारभन्दा नेपाली जनतालाई सुशासन, विकास, शान्ति र स्थिरता चाहिएको छ', उनले भनिन्, 'नेपाली नेपालीबीच काटमार कहिल्यै नहोस्। मेरो जस्तो नियती कसैले पनि भोग्न नपरोस्। फेरि त्यस्ता दिन फर्केर कहिल्यै नआउन।' २०५२ साल फागुन १ गते तत्कालिन नेपाल कम्नियुस्ट पार्टी माओवादीले शसस्त्र युद्धको घोषणा गरी 'जनयुद्ध' थालेको २३ वर्ष पुग्यो। माओवादी जनयुद्ध छोडेर शान्ति प्रक्रियामा आएकै १२ वर्ष बितिसक्यो। तर सुन्दर सपना सजाएर द्वन्दमा होमिएका हजारौंको पीडा भने अहिलेसम्म कायमै छ। जाजरकोट, रुकुम, रोल्पा, कालिकोटलगायतका मध्यपश्चिम पहाडलाई आधारभूमि बनाएर माआवादीले संचालन गरेको 'जनयुद्ध' पछिल्लो पुस्ताका लागि एकादेशको दन्ते कथाजस्तै बनेको छ। तर अघिल्लो पुस्ता जसले शसस्त्र द्वन्द भोगे, व्यहोरे ती मानिस फेरी यस्ता दिन कहिल्यै नदोरिउन भनेर कामना गर्छन्। द्वन्दपीडित स्थानीय। माओवादी द्वन्दको क्रममा सुरक्षाकर्मीद्वारा बेपत्ता पारिएका भेरीमालिका नगरपालिका १ पिपेका भद्रवीर रानाकी श्रीमति बली राना अहिले पनि श्रीमान फर्केर आउँछन् कि भन्ने झिनो आशा पालेर बाँचिरहेकी छिन्। 'माओवादी आउँथे, घरमा पकाएको खान खान्थे, कार्यक्रममा बोलाएर लान्थे, त्यही गरेको निहुँमा सुरक्षाकर्मीले श्रीमानलाई घरबाटै पक्राउ गरेर बेपत्ता पारेको करिब १७ वर्ष वितिसक्यो, 'बलीले भनिन्, 'जीवन साथी गुमाउनुको पीडा आँसु पिएर सहेकी छु। फेरि पनि मेरोजस्तो पीडा कसैले भोग्न नपरोस्। युद्धको नाममा हामीजस्ता सोझा नागरिकलाई तड्पाउने काम कसैले नगरुन।' २०५६ साल जेठ २९ गते जिल्लाको लहँ प्रहरी चौकीमा आक्रमण गरी चार प्रहरीको हत्या गरेर चौकी कब्जा गरेपछि स्थानीय चारजना कांग्रेस कार्यकर्तालाई लाइन लगाएर माओवादीले काटेको प्रत्यक्ष देखेको लहँ ४ का रामबहादुर खत्रीलाई अहिले त्यो घटना सम्झदा पनि आङ सिरिङ हुन्छ। 'मलाई पनि लाइनमा लगाइयो, म लाइनको अन्तिममा थिए, अगाडीबाट काट्दै आए, खत्रीले भने, 'काटिनु भन्दा भाग्छु, जे परे पर्ला भनेर भागे। बाँच्न सफल भएँ। पछि सदरमुकाममा आएर लुकेर बसे । अहिलेसम्म गाउँ फर्केर गएका छैन।' भन्छन्, 'फेरि यस्तो दिन कहिल्यै देख्न र भोग्न नपरोस्।' सुराकीको आरोप लगाउँदै माओवादीले मार्ने धम्की दिएपछि खुकुरी दस्ता बनाएर कांग्रेसका ती युवाहरु प्रहरी चौकीकै शरणमा बस्दै आएका थिए।उक्त घटना पछि धेरै कांग्रेस कार्याकर्ताले थातथलो छोडे। सदरमुकाम र शहरी क्षेत्रतिर विस्थापित भए। घटना सम्झँदै नलगाड ७ दल्लीका वीनबहादुर सिंहले भने, 'बाँच्ने र मर्ने ठेगान हुँदैनथ्यो। त्यतिबेलाको अवस्था निकै जटिल थियो।' द्वन्दको दोहोरो मारमा यस क्षेत्रका सर्वसाधारण जनता परेको नागरिक अगुवा राजेन्द्र विक्रम शाह बताउँछन्। 'एकातिर माओवादी कार्यकर्तालाई खाना खुवाएको, कार्यक्रममा भाग लिएको, चन्दा दिएको, सुराकी लगायतका क्रियाकलापमा संलग्न भएको भन्दै सुरक्षाकर्मीको निसानामा सर्वसाधारण पर्थे।त्यसो नगरे माओवादी निसानामा पर्ने त्रास थियो। यही त्रासको बीचमा १० वर्षे युद्धमा कयौंका सिन्दुर पुछिए, कैयौं टुहुरा तथा घाइते भए।कतिको घरबार उजाड भयो।यति हुँदाहुँदै पनि देशको आर्थिक, सामाजिक अवस्थामा आमुल परिवर्तन गर्ने सुन्दर सपना बुनेर युद्धमा होमिएका युवायुवतीहरु अहिले निराश छन्', शाह भन्छन्, 'अरुको अवस्था सुधार्ने भनेर युद्धमा होमिएका आफ्नै दुरावस्था भएपछि कामको खोजीमा खाडीमुलुक जान बाध्य छन्। जनयुद्ध थालनी गर्ने माओवादी शान्तिप्रक्रियामा प्रवेश गरेसँगै पटक पटक सत्तामा गएपनि कार्यकर्ता र जनयुद्धमा सहयोग गर्ने नागरिकको चाहनाअनुसार अगाडी बढ्न नसकेको स्थानीयको गुनासो छ। 'खोलो तर्यो, लौरो बिर्सियो भने झैं माओवादीले व्यवहार गरेको भेरीमालिका१ रावतगाउँकी माओवादी सहिद पत्नी दीपा विकले भनिन्, 'हिजो मार्न र मर्न लगाउनेले सहिद, बेपत्ता र अन्य सर्वहारा वर्गको जीवन निर्वाहमा कुनै चासो दिएन यो दुःखको कुरा हो।' जनयुद्धकालमा जाजरकोटका ३ सय ७३ जनाले ज्यान गुमाएका थिए भने सयौ विस्थापित र घाइते भएका थिए। त्यस्तै सयौं महिला विधवा भए। बालबालिका टुहुरा भए।दर्जनौ सरकारी संरचना ध्वस्त भए। सरकार माओवादीबीच विस्तृत शान्ति सम्झौता भएको १० वर्ष वितिसक्दा पनि न त पीडितले न्याय पाएका छन्, न क्षतिपूर्ति।न त सबै सरकारी संरचना पूर्णरुपमा पुर्ननिर्माण हुन सकेका छन्।"
मेलम्चीको निर्माणाधीन ट्यांकीमा खसेर ठेकेदारको मृत्यु,"ललितपुर : ढोलाहिटीस्थित मेलम्चीको निर्माणाधीन ट्यांकीमा खसेर एकजना पेटी ठेकेदारको मंगलबार बिहान मृत्यृ भएको छ । महानगरीय प्रहरी वृत्त चापागाउँका डिएसपी राजकुमार खिउजुका अनुसार मृतक पश्चिम चम्पारम १९ भारतका ४९ वर्षीय ईश्वर महतो हुन् । खिउजुका अनुसार महतो ट्यांकीमाथि कोरा हालेर मसिनो गर्ने काम भइरहेको हेर्न जाँदा अकस्मात म्यानहोल (ठाउँठाउँमा मान्छे छिर्न राखिएको ठाउँ) मा अल्झेर ट्यांकीभित्र खसेका थिए । माथिबाट खसेका उनको घटनास्थलमै टाउको फुटेर मृत्यु भएको हो। 'ट्यांकीको उचाई करिब ६ मिटर अग्लो छ', खिउजुले भने, 'त्यही ट्यांकीमा खसेपछि टाउको फुटेर उनको घटनास्थलमै मृत्यु भएको देखिन्छ ।' ट्यांकीबाट खसेका महतोको टाउको फुट्नुका साथै आँखामा रगत जमेको देखिएको थियो । निधार भन्दामाथि चोट देखिएको खिउजुले जानकारी दिए । २० वर्षदेखि ढलान र प्लाष्टरको काम गर्ने महतो ढोलाहिटीमा दुई महिना अघि मात्रै आएका थिए । अन्य ठाउँमा काम गरेर ढोलाहिटी आएका उनी ट्यायांकी निर्माण सकेपछि झापा जाने तयारीमा थिए । उनको शव पोस्टमार्टमका लागि पाटन अस्पताल पठाइएको छ। शव उठाउनुअघि अस्पतालबाट फोरेन्सिक टोली र अपराध महाशाखाका प्रहरी अनुसन्धानका लागि आएका थिए । उनका परिवारका सदस्यले यो घटनामा शंका गर्ने अवस्था नरहेको स्वीकार गरेका छन् । उनको शव परिवारले जिम्मा लिइसकेका छन् । ढोलाहिटीस्थित मेलम्ची खानेपानी आयोजनाका प्रतिनिधि मुकुन्द शर्माले यस घटनाको जानकारी नपाएको बताए । उनका अनुसार ढोलाहिटीमा ट्यांकी निर्माण भइसकेर फिनिसिङ चलिरहेको छ । उपत्यकाका ११ ठाउँमा मेलम्चीका ठुला ट्याङ्की बनिरहेका छन् । ललितपुरको ढोलाहिटीमा मात्रै दुईवटा ट्याङ्की बनेका छन् । यी ट्यांकीको क्षमता ९५ लाख लिटर रहेको छ ।"
"छुट्टाछुट्टै दुर्घटनामा तीन गम्भीर, एकलाई हेलिकोप्टरबाट काठमाडौं लगियो","सिन्धुली : सिन्धुली र महोत्तरीको बर्दीवासमा भएका दुई छुट्टाछुट्टै सडक दुर्घटनामा बुधबार तीनजना गम्भीर घाइते भएका छन्। सिन्धुलीको कमलामाई नगरपालिका६ राममाढीमा पढ्न हिँडेका विद्यार्थीलाई तीव्रगतिमा रहेको बोलेरोले ठक्कर दिँदा दुई छात्रा गम्भीर घाइते भएको सिन्धुली प्रहरीले जनाएको छ। यस्तै बुधबारनै महोत्तरीको बर्दीवासमा टिपर दुर्घटना हुँदा एक जना घाइते भएका छन्। रातमाटाबाट सिन्धुली बहुमुखी क्याम्पस पढ्न पैदल हिँडेका गोलन्जोर गाउँपालिका३ सिन्धुलीकी १७वर्षीया रोजिना कार्की र कमलामाई नगरपालिका११ सिन्धुलीकै १८ वर्षीया मोनिका थापालाई बा३च ६७५१ नम्बरको बोलेरोले ठक्कर दिएको थियो। उनीहरुलाई सिन्धुली अस्पतालमा उपचार सम्भव नभएपछि थप उपचारका लागि काभ्रेको धुलीखेल पठाइएको छ। थापा र कार्की बहुमुखी क्याम्पस सिन्धुलीमा विएड प्रथम वर्षका विद्यार्थी हुन्। विद्यार्थीलाई ठक्कर दिने बोलेरो र चालकलाई प्रहरीले नियन्त्रणमा लिएको सिन्धुली प्रहरीका प्रवक्ता लोकदर्शन थापाले जानकारी दिए। यस्तै, महोत्तरीको बर्दीवास नगरपालिकास्थित बर्दीवास चोकमा तीव्र गतीमा रहेको टिपरले मोटर साइकल रोकेर बसेका बर्दीवास नगरपालिका११ खयरमाराका ३५वर्षीय सुमन थापालाई ठक्कर दिँदा गम्भीर घाइते भएका छन्। ना३च ७३५१ नम्बरको टिपरले ठक्कर दिँदा गम्भीर घाइते भएका उनलाई हेलिकोप्टरबाट काठमाडौं पठाएको सिन्धुली प्रहरीका प्रवक्ता लोकदर्शन थापाले जानकारी दिए।उनको अवस्था चिन्ताजनक भएपछि थप उपचारका लागि श्रीयरलाइन्सको हेलीकप्टरमार्फत काठमाडौं पठाइएको हो।"
प्रधानमन्त्री भन्छन् : गरिबी र बेरोजगारीले कोही भोकै मर्नुपर्दैन,"काठमाडौं : प्रधानमन्त्री केपी शर्मा ओलीले प्रधानमन्त्री रोजगार कार्यक्रम नयाँ अभियानको थालनी भएको बताएका छन् । गरिबीसँग बेरोजगारी समस्या जोडिएको भन्दै कोही पनि भोकै र काम नपाएर मर्नुपर्ने अवस्था नआउने बताए । प्रधानमन्त्री रोजगार कार्यक्रमको शुभारम्भ गर्दै प्रधानमन्त्री ओलीले मुलुकको बेरोजगारी र गरिबी अन्त्य हुन धेरै समय नलाग्ने बताए । रोजगारीले आयआर्जन बढ्ने, उत्पादन तथा उत्पादकत्व बढ्ने, आयात प्रतिष्ठान हुने, निर्यात बढ्ने भएकाले सरकारले यस कार्यक्रमलाई उच्च प्राथमिकतासाथ हेरको छ उनले भने । देशलाई रुपान्तरण गर्न चाहेको उल्लेख गर्दै प्रधानमन्त्री ओलीले संमृद्व देश निर्माण गर्न सरकारले एक पछि अर्को कार्यक्रम ल्याएको बताए । यस कार्यक्रम मार्फत प्रतिष्पर्धात्मक सिप विकास हुने छ उनले भने । यस वर्ष आधार वर्षको रुपमा रहेको भन्दै प्रधानमन्त्री ओलीले आउँदो चार वर्षमा व्यपकरुपमा रोजगारी सिर्जना हुने बताए । आजबाट सुशासन र विकासको बाटोमा जाने बाटो खुलेको छ उनले भने, क्रियाशील ६० प्रतिशत जनशक्ति अब काम नपाएर बस्नुपर्ने छैन । सरकार हरेक दिन एक कदम अघि बढ्दै बिनाज्यालाको टाउको बोक्ने नभई श्रम गर्ने मानसिकता बन्नुपर्ने उनको भनाइ थियो । हरेक नागरिकले रोजगारी पाउनुपर्छ, गरिबीबाट माथि उठ्नुपर्छ उनले भने । सबैले काम पाए कोही पनि गरिब हुनु नपर्ने उनको भनाइ थियो । रोजगार संयोजकमा २४ हजार आवेदन प्रधानमन्त्री रोजगार कार्यक्रम फागुन १ गतेदेखि ७५३ रोजगार संयोजकका लागि २२६२ जना सर्ट लिस्टमा (सूचीसहित) सरकारले बेरोजगारलाई दिन्छ सय दिनको भत्ता, यस्तो छ शर्त बिनाकाम सबै बेरोजगारले निर्वाह भत्ता नपाउने भन्दै प्रधानमन्त्री ओलीले काम नै पहिलो प्राथिमकता भएको बताए । श्रममन्त्री गोकर्ण विष्टले तीनै तहको समन्वयबाट प्रभावकारी ढंगले प्रधानमन्त्री रोजगार कार्यक्रम अघि बढ्ने बताएका छन् । काम नपाएर वैदेशिक रोजगारमा पलायन भएका युवालाई उत्साह जगाउन यस कार्यक्रमले सघाउने उनले बताए । श्रमशक्तिको अभावमा आयोजना अलपत्र छन्, खेत बाँझै छ मन्त्री विष्टले भने,अब त्यो परिस्थिति अन्त्य भएको छ, उनले भने, सार्वजनिक, निजी र सहकारीको सझेदारीमा गाउँगाउँसम्म रोजगारी सिर्जना हुनेछ । अर्र्थमन्त्री डा युवराज खतिवडाले युवा शक्ति बजारमा आबद्व नभएसम्म देशले प्रगति गर्न नसक्नेबताए । यस कार्यक्रमले श्रमको अवसर दिनेछ उनले भने,उत्पादन र उत्पदकत्व बढाउन सहयोग पुग्ने छ । अर्थमन्त्री खतिवडाले प्रधानमन्त्री रोजगार कार्यक्रम सहज कार्यान्वयन गर्न सार्वजनिक खरिद ऐन संशोधन गर्न आवश्यक भएको बताए । तीनतहको कानुन रोजगारीमैत्री बनाएर सबै नागरिकलाई रोजगारी दिन सरकारले भूमिका खेल्ने बताए । प्रदेश ३ का मुख्यमन्त्री डोरमणि पौडेलले प्रधानमन्त्री रोजगार कार्यक्रम ऐतिहासिक र युगान्तकारी भएको बताए । देशभित्रै समुचित सीपको उपयोग हुनेछ उनले भने । प्रदेश सरकारले रोजगारी सिर्जना गर्न भूमिका खेल्ने बताए । अब कोही बाध्यात्मकरुपमा विदेश जानुपर्ने छैन,उनले भने,नेपालमै श्रम गरेर बाँच्न सकिन्छ । काठमाडौं महानगरपालिका प्रमुख विद्यासुन्दर शाक्यले प्रधानमन्त्री रोजगार कार्यक्रम सबै तहले उत्तिकै महत्वका साथ लिुनपर्ने बताए । काठमाडौंमा कोही निर्वाह भत्ताका लागि आउने छैन उनले भने । सबैले काम पाउनेगरी महानगरले सहजिकरण गर्ने छ। श्रम, रोजगार तथा सामाजिक सुरक्षा मन्त्रालयका सचिव महेशप्रसाद दाहालले नेपालको ५० प्रतिशत भन्दा बढी जनसंख्या श्रम गर्न योग्य रहेको भन्दै सबैलाई काम गर्ने अवसरका रुपमा यस कार्यक्रम ल्याइएको बताए । श्रमको विभेद अन्त्य हुनेछ उनले भने,सबैले स्वदेशमै पसिना बगाउने छन् । फागुन १ रोजगारी दिवस प्रधानमन्त्री केपी शर्मा ओलीले हरेक फागुन १ गते रोजगारी दिवस मनाइने प्रतिवद्वता व्यक्त गरेका छन् । रोजगारी सिर्जनाको सम्झना गर्दै हरेक वर्ष फागुन १ गते रोजगारी दिवस बनाइने उनले बताए ।"
राजविराजमा बृहत स्वास्थ्य शिविर सुरु,"राजविराज : स्वास्थ्य तथा जनसंख्या मन्त्रालयको आयोजना र नेपाली सेनाको सहकार्यमा राजविराजमा बुधबारदेखि साताव्यापी स्वास्थ्य शिविर सुरु भएको छ। शिविरको उद्घाटन उपप्रधानमन्त्री एवं स्वास्थ्य तथा जनसंख्यामन्त्री उपेन्द्र यादवले गरे। उद्घाटन गर्दै उपप्रधान मन्त्री यादवले धरान, काठमाडौंमा झैं सप्तरीमा पनि स्वास्थ्य केन्द्र बन्ने बताए। यसका लागि सरकारले स्वास्थ्य विज्ञान प्रतिष्ठान स्थापना गर्ने निर्णय गरिसकेको र मन्त्री परिषदबाट ऐनको मस्यौदा पारित भई काम अगाडि बढेको जानकारी दिए। राजविराजलाई व्यावसायिक र औधोगिक नगरीका रुपमा विकसित गर्न भारतको पटना, दरभंगा, निर्मली, कुनौली जोड्दै नेपालको राजविराज, उदयपुर, ओखलढुंगा हुँदै सोलुखुम्बुसम्म सडकमार्ग जोडनुपर्ने उनले बताए। आफैमा विकास नगरी समाज र देश विकसित नहने दावी गर्दै यादवले खानपान, आचरण, रितीरिवाज बदल्दै शिक्षा, चेतना र सामाजिक सुधारको जरुरी रहेको बताए। उनले सप्तरीको बमनगामा कट्टीस्थित विद्यालय पढ्दाको स्मरण गर्दै यादवले छोरीलाई नपढाएकै कारण तराई मधेस पछाडि परेको बताए। उनले आफू पढेका बेला सिंगो विद्यालयमा दुईजना मात्र छात्रा पढने गरेको र उनीहरुले समेत पढाई पुरा गर्न नपाएको बताए। प्रदेश २ का मुख्यमन्त्री लालबाबु राउतले शिक्षा, स्वास्थ्य, गरिबी र बेरोजगारी हटाउन सरकार प्रतिबद्ध रहेकोले विशेष लगानी गरिने बताए। स्वास्थ्य तथा जनसंख्या मन्त्रालयका सचिव डा पुष्पा चौधरीले अस्पताल सुधार कार्यक्रमलाई प्राथमिकता दिँदै बृहत शिविर सुरु गरिएको र शिविरपछि विशेषज्ञसहितको शल्यक्रिया सेवा नियमित गर्नुपर्ने जिम्मेवारी महसुस भएको बताइन्। स्वास्थ्य क्षेत्रमा नाजुक रहेको सप्तरीमा स्वास्थ्य मन्त्रालयको विशेष पहलमा सेनाले मानवीय सेवालाई शिविरमार्फत अगाडी बढाएको सैनिक स्वास्थ्य महानिर्देशक शशी राईले जनाए। आजदेखि फागुन ७ गतेसम्म सञ्चालन हुने शिविरमा बिरामीको चाप बढेमा समयावधि समेत थप हुने गजेन्द्रनारायण सिंह सगरमाथा अस्पतालका प्रमुख मेडिकल सुपरिटेन्डेन्ट डा चुमनलाल दासले बताए। शिविरको निरिक्षण गर्दै उपप्रधान मन्त्री एवं स्वास्थ्य तथा जनसंख्या मन्त्री यादव । शिविरमा छाति, मुटु, मानसिक, हाडजोर्नी, दन्त, नाक, कान, घाँटी, आँखा, छाला, स्त्री रोग विशेषज्ञ साथै सर्जन डाक्टरहरुद्वारा स्वास्थ्य परीक्षण र हर्निया, पायल्स, पुरुष ग्रन्थी, हाइड्रोसिल, पित्तथैली, पथरी, नाक, कान, घाँटी र पाठेघर सम्बन्धी शल्यक्रिया गरिने डा दासले बताए। शिविरमा रोग अनुसार विशेषज्ञ चिकित्सकले स्वास्थ्य परीक्षण गराउने छुट्टाछुट्टै ९ वटा स्थानको व्यवस्था मिलाइएको छ। शिविरमा अत्याधुनिक सेवासहित सेनाकै गाडीमा ल्याव परीक्षण, अल्ट्रासाउण्ड, एक्सरे, इसिजीलगायत आवश्यक सबै सेवा उपलब्ध भएपछि गाउँघरमा रहेका विपन्न तथा दीर्घ रोगीको बिहानदेखि भीड लागेको छ। मोबाइल हस्पिटलसहित आएका एक सय २६ जना विशेषज्ञ चिकित्सक, स्वास्थ्यकर्मीको टोलीले एकै स्थानमा थुप्रै किसिमका रोगको उपचार गर्ने थाहा पाएपछि गाउँगाउँबाट बिरामी आएको श्री भीम दल गणका प्रमुख सेनानी गुप्तबहादुर कुँवरले बताए । शिविरमा सप्तरी, सिरहा, उदयपुर, सुनसरी र छिमेकी मुलुक भारतको विहारबाटसमेत बिरामीहरु सेवा लिन आउने अपेक्षा गरिएको छ। उद्घाटन कार्यक्रममा संघीय सांसद रेणु यादव, प्रदेश २ का उपसभामुख उपमा देव, प्रदेश सभा सदस्य गोबिन्द न्यौपाने, रुबी कर्ण, मनिष सुमन, संविधान सभाका पूर्व सदस्य रन्जु झा, राजविराज नगर प्रमुख शम्भु यादव, फोरमका दिनेश यादव, राजपाका दिपेन्द्र चौधरीले शुभकामना व्यक्त गरे।"
उपमेयरको घरका कामदारलाई सरकारी तलब !,धरान : धरान उपमहानगरपालिकाको बजेट दुरुपयोग गरेको आरोप खेप्दै आएकी उपमेयर मञ्जु भण्डारीले आफ्नो घरकी कामदार महिलालाई उपमहानगरपालिकाबाटै तलव खुवाउने गरेको भेटिएको छ । मेयर तारा सुब्बाको निधनपछि कार्यबाहक मेयरको जिम्मेवारी सम्हालेकी भण्डारीले पदको दुरुपयोग गर्दै आफ्नो घरकी कामदार धरान१५ की गीता मगरलाई उपमहानगरपालिकाबाट कर्मचारीको सेवा सुविधासहित मासिक तलव भुक्तानी गरेकी हुन् । उपमेयर भण्डारीले मगरलाई मासिक १६ हजार २ सय ३० रुपैयाँका दरले तलब उपलब्ध गराउन उपमहानगरको लेखा शाखा शालालाई टिप्पणी उठाएर आदेश दिएकी थिइन् । त्यही अनुसार लेखा शाखाले मगरलाई तलब भुक्तानी गरेको हो । भण्डारीको आदेशमा मगरलाई गत मंसिर १ गतेदेखि तलब खुवाउने गरी उपमहानगरको प्रशासन शाखाले नियुक्तिपत्रसमेत दिएको छ । उपमहानगरमा कर्मचारी आवश्यक परेमा विज्ञापन खुलाई आवेदन दिएकाबाट प्रतिस्पर्धा गराएर बढी अंक प्राप्त गर्नेलाई नियुक्ति दिनुपर्ने नियम छ । धरान१८ का वडाअध्यक्ष प्रविण राईले कर्मचारी नियुक्तिसम्बन्धी नियमविपरित घरेलु कामदारलाई उपमहानगरको कार्यालय सहयोगीको नियुक्ति पत्र दिएर मासिक तलब भुक्तानी गर्नु राज्यकोषको दुरुपयोग भएको बताए । बजेटमा जनप्रतिनिधिको मस्ती ! धरानमा नयाँ बसपार्क विवादमा : स्थानीयको विरोधपछि प्रहरी खटाएर शिलान्यास पर्यटन विकासमा छुट्याइएको ६३ लाख रकम भतेरमै स्वाहा उपमेयर भण्डारीले कार्यपालिका सदस्यलाई समेत जानकारी नदिइ घरका कामदारलाई उपमहानरबाट सरकारी तलब खुवाएपछि अन्य जनप्रतिनिधले विरोध गरेका छन् । धरान२० का वडाअध्यक्ष तथा धरान उपमहानरका प्रवक्ता मणिराम राईले उपमेयरले घरका कामदारलाई नियुक्ति दिएर तलब खुवाएकोबारे जानकारी नभएको बताउँदै त्यसबारे कार्यापालिका बैठकमा निर्णय पनि नभएको उल्लेख गरे । भण्डारीकी घरेलु कामदारलाई उपमहानरपालिकाको सरकारी तलब खुवाएको भए अत्यन्तै गलत हुने बताए । भण्डारीले पदको दुरुपयोग गर्दै गैह्रकानुनी काम गर्न थालेपछि धरान७ का कार्यवाहक वडाअध्यक्ष जीवन सुवेदीले सोमवारको नगरसभामा विरोध जनाएका छन् । उपमेयरको कामबाट धरानवासी रुष्ट बनेको र विकासका धेरै काममा अबरोध पुगेको भन्दै वडाअध्यक्ष सुवेदीले भण्डारीलाई आफ्नो कार्यशैली सुधार्न अनुरोध गरेका छन् । नेपाली कांग्रेस धरानका सभापति तिलक राईले उपमेयरले आफ्ना कामदारलाई सरकारी तलब खुवाएर पदको दुरुपयोग गरेको आरोप लगाएका छन् । उनले उपमेयर भण्डारीले निजी स्वार्थ पुरा गर्न उपमहानगरलाई विवादित बनाएको बताए । उपमेयर भण्डारीले भने नगरकार्यपालिकाबाट निर्णय गराई गीता मगरलाई कार्यालय सहयोगी नियुक्ति गरी घरमा कामदारका राखेको बताएकी छन् ।
ढुंगा बोकेर कुदिरहेकाे टिपर बीच बजारमा पल्टिएपछि(भिडियो),"बर्दिबास : पूर्वपश्चिम राजमार्ग अन्तर्गत महोत्तरीको बर्दिबासमा बुधबार बिहान टिपर दुर्घटना हुँदा दुईजना घाइते भएका छन् । उनीहरुको अवस्था गम्भीर छ।बर्दिबासको शुभ स्वस्तिक अस्पतालमा उनीहरुको उपचार भइरहेको प्रहरीले जनाएको छ । तर घाइतेहरुको पहिचान भइसकेको छैन । बिपी राजमार्गबाट बर्दिबासतर्फ आउँदै गरेको ना ३ ख ७३५१ नम्बरको टिपर ओरालो बाटोमा ब्रेक फेल भइ दुर्घटना भएको बताइएको छ । यसअघि हुनेभन्दा फरक खालको दुर्घटना भएको जिल्ला ट्राफिक प्रहरी कार्यालय महोत्तरीका प्रहरी निरीक्षक प्रकाश सिंहले बताए । भिडियो प्रहरीकाअनुसार ढुंगा बोकेर गुडिरहेको टिपर अचानक ब्रेक फेल भइ पल्टिएर सडकभरि ढुंगा छरिएका थिए । टिपर पल्टिँदा ढुंगा ५० फिट परसम्म उछिट्टिएको र आसपासमा रहेकाहरूबीच भागाभाग भएको प्रत्यक्षदर्शी अमृतकुमार महतोले बताए। उछिट्टिएका ढुंगाले लागेर फलफूलका दुईवटा ठेला, ४ वटा मोटरसाकल र एउटा टेम्पोमा समेत क्षति पुगेको छ । अति व्यस्त रहने बर्दिबास चोकमा दुर्घटना हुँद निकै बेरसम्म सडक नै जाम भएको थियो ।"
पहिरोले लग्यो अनुदानको घर,"गोरखा : धार्चे७ खानीगाउँका बासिन्दाको घर भूकम्पले भत्काएपछि लाभग्राहीले पाउने निजी आवास पुनर्निर्माणको ३ लाख रुपैयाँ लिएर घर बनाए। तर, साउनमा भीषण पहिरो आयो र २० घर बगाइदियो। जोङकङदेखि झरेको पहिरो गाउँको बीच भाग भएरै बग्यो। निरन्तरको कम्पन र पहिरोको त्रासले त्यहाँका ९० घरधुरीको उठिबास लाग्यो। उनीहरू आसपासको भीरपाखामा गएर बसे। त्रास कम हुँदै गएपछि पुरानै थातथलोमा फर्के। उनीहरू फेरि भागेर सुरक्षित ठाउँ खोज्दै गए। राङ्तमा ११ घर छन्, प्ल्याङचेतमा नौ घर छन्, स्थानीय सचिन गुरुङले भने, कोही टहरो बनाएर बसेका छन्, कोहीले जस्ताको छानो हालिसकेका छन्। सरकारले दिएको ३ लाखले नपुगेर ३४ लाख रुपैयाँ थपेर घर बनाएका गाउँलेलाई फेरि अर्को घर बनाउनुपर्दा झन् समस्या थपिएको उनले बताए। साउन अन्तिम साता पहिरोले घर बगाएपछि स्थानीय पुनराम गुरुङ, चित्रबहादुर, माहिला, सचिन, सेते, बिमाया, जिते, बिसबहादुर गुरुङ, बुधमान गुरुङ, उत्पाल, आशबहादुर, कान्छा, पेल्सिङ, मनताल, शेरमान, कान्छा, सुकपाल, चन्द्रमान, वनघरे र बिस्नी गुरुङ विस्थापित भएको सचिन गुरुङले बताए। उनीहरूलाई सुरक्षित ठाउँमा एकीकृत बस्ती बनाएर राख्न जरुरी रहेको वडाध्यक्ष सूर्यमान गुरुङको सुझाव छ।"
प्रेमिका सँगको यौन सम्बन्धले जेल,"ललितपुर : जिल्ला अदालत ललितपुरले सहमतिमा नै प्रेमिकासँग शारीरिक सम्बन्ध राखे पनि उमेर नपुगेको आधारमा एक युवकलाई ८ वर्ष कैद सजायको फैसला गरेको छ। किशोरीको उमेर १४ वर्षभन्दा मुनि छ। युवक र किशोरी दुवैले अदालतमा एकअर्कालाई मन पराएर प्रेमसम्बन्ध सुरुभएको र सहमतिमा नै शारीरिक सम्बन्ध राखेको बयान दिएका छन्। अदालतले पनि उनीहरू यससम्बन्धी कानुनबारे जानकार नभएको अनुमान गरेको छ। दक्षिण ललितपुरको वागमती गाउँपालिका४ स्याउलेका दिपेन्द्र लोलाई अदालतले ८ वर्ष जेल तोकेको हो। दुर्गम ठाउँ, अशिक्षित एवं पिछडिएको पारिवारिक पृष्ठभूमिबाट आएकाले कानुनी अज्ञानतावश त्यस्तो भएको हुनसक्ने निष्कर्षमा अदालत पुगेको छ। फौजदारी न्यायमा कानुनको अनभिज्ञता क्षम्य हुँदैन भन्ने सिद्धान्त रहेको अदालतका अधिकारीहरू बताउँछन्। ललितपुरका जिल्ला न्यायाधीश डारमेशप्रसाद रिजालको इजलासले १४ वर्षमुनिका किशोरीसँग सहमतिमा नै यौन सम्पर्क भए पनि कानुनले त्यसलाई बलात्कार मानेको ठहर गरेको छ। लोविरुद्ध ०७५ जेठ ११ गते प्रहरीमा जाहेरी परेको थियो। जिल्ला अदालत पाटनका स्रेस्तेदार चन्द्रप्रकाश तिवारीले उनलाई मुलुकी ऐन जबर्जस्ती करणी महलको ३ नम्बर को देहाय (२) बमोजिम ८ वर्ष कैद सजाय हुने फैसला भएको जानकारी दिए। उनी ०७५ जेठ ११ देखि नै थुनामा थिए। स्रेस्तेदार तिवारीले भने, १८ वर्षभन्दा कम उमेरकाले सहमतिमा सम्बन्ध बनाए पनि बलात्कार मानिने विधायिकी कानुनमा व्यवस्था छ। मुद्दाको न्यायिक टिप्पणीमा अमेरिकाको सर्वोच्च अदालतले सामान्य व्यक्तिलाई कानुन बुझ्न असहज हुने भएकाले सो सिद्धान्त कडाइपूर्वक नलिने तथा मनसायपूर्वक कानुन उल्लंघन गरे मात्र सजाय गराइने सन्दर्भ उल्लेख छ। बेलायतको सर्वोच्च अदालतले पनि विधायिकाले बनाएको कानुन एवं कमन ल को ज्ञान सबैमा हुन असम्भव मानेको उल्लेख गरिएको छ। भारतको सुप्रिम कोर्टले पनि सबैले कानुन जानेका हुन्छन् भन्ने सत्य नभएको टिप्पणीमा उल्लेख छ। अन्तर्राष्ट्रिय अभ्यास फरक रहे पनि नेपालको कानुनले अपराधजन्य कार्य मानेका आधारमा लोलाई ८ वर्ष कैद तोकिएको हो। फैसलाले सर्वसाधारणमा कानुनी ज्ञान तथा शिक्षा प्रभावकारी बनाउन ग्रामीण क्षेत्रसम्म पहुँच पुर्याउन, कानुन बनाउँदा जनताले थाहा पाउने गरी प्रचारप्रसार गर्न, प्रभावकारी रूपमा कानुनी पुस्तिका र पर्चालगायत सामग्री प्रचारप्रसार, प्रकाशन र वितरण गर्नसमेत प्रदेश सरकार, प्रदेश संसद् तथा स्थानीय तहका सरकारलाई आदेश दिएको छ।"
रेडियोकर्मीको कार्यक्रममा मन्त्रीमुख्यमन्त्रीले बजाए दमाह,"सुर्खेतः सामान्यत: औपचारिक कार्यक्रमको उद्घाटन कसरी गरिन्छ रु रिवन काटेर, विरुवामा पानी हालेर वा पानसमा बत्ती बालेर । तर बुधबार वीरेन्द्रनगरमा आयोजित एक कार्यक्रममा संघीय सरकारका सञ्चारमन्त्री र कर्णालीका मुख्यमन्त्रीले फरक र अनौठो तरिकाले कार्यक्रमको उद्घाटन गरे । कार्यक्रमको उद्घाटन गर्दा मन्त्री र मुख्यमन्त्रीले मञ्चमा राखिएका दमाह बजाए । र वीरेन्द्रनगरमा सुरु भएको सामुदायिक रेडियोहरुको सम्मेलनको औपचारिक उद्घाटन गरे । आधुनिक संचारका साधनहरु आविस्कार हुनुपूर्व दमाहामार्फत सूचना आदानप्रदान गरिन्थ्यो । त्यसैको सांकेतिक स्वरुप मन्त्री र मुख्यमन्त्रीले कार्यक्रमको उद्घाटन पनि दमाह बजाएर गरेका हुन् । बुधबारदेखि सुरु भएको अकोरावको सम्मेलनमा देशभरका सामुदायिक रेडियोका प्रतिनिधिहरु सहभागि रहेका छन् । संघीय सरकारका संचारमन्त्री गोकुल बास्कोटाले विश्वसनिय सूचनामा ध्यान दिन सबै रेडियोहरुलाई आग्रह गरे । समाचार प्रशारण गर्ने नाउमा अरुको चरित्र हत्या हुनेगरी अविश्वसनिय सूचना प्रवाहसमेत भइरहेको भन्दै आफ्नो विश्वसनियता कायम राख्न अनुरोध गरेका हुन् । सूचना दिने नाममा जबरजस्ती अरुको चरित्रहत्या गर्ने काम भइरहेको छ उनले भने, मार हान्नु (सूचना प्रवाह) गर्नुभन्दा पहिले दशपटक सोच्नुहोस्, बरु ढिलो जाँदा केही फरक पर्दैन । तर अविश्वसनिय सूचना जाँदा समाजमा भ्रम पैदा हुन्छ । तीन दिनसम्म चल्ने सम्मेलनले सामुदायिक रेडियोमा देखिएका चुनौतीका विषयमा छलफल गरी आगामी बाटो तय गरिने बताइएको छ । यस्तै कर्णाली प्रदेशका मुख्यमन्त्री महेन्द्रबहादुर शाहीले कर्णाली प्रदेश सरकार एक्लैले पछि परेका सूचकांकको ग्राफ बढाउन नसकेको बताए । अहिले अथाह सम्पत्ति, स्रोतसाधन छ भनेर भाषणमा भनेर मात्रै भनेका छौं, हामी कहाँ के कति छ भनेर तथ्यांक संकलन गर्ने छौं । आउँदो जेठसम्म कर्णालीको गन्तव्य कहाँ हो, कार्यान्वयन शैली कस्तो हुने परम्परागत शैली वा नयाँ शैली अपनाउनु पर्ने हो सार्वजनिक गर्नेछौं उनले भने ।"
अख्तियारको फन्दाबाट उम्किएका प्रहरी इन्चार्ज पक्राउ,बर्दिबास : १० हजार घुस लिदैं गर्दा अख्तियारको फन्दाबाट उम्किएका महोत्तरी औरहीको प्रहरी चौकीका इन्चार्ज रामनरेश साह तेली पक्राउ परेका छन्। असई रामनरेश साहलाई अख्तियार दुरुपयोग अनुसन्धान आयोगको बर्दिबासस्थित टोलीले मंगबार घुस लिदैं गर्दा पक्राउ गर्न खोज्दा उम्किएका थिए। प्रहरीले दबाब बढाएपछि उनी बुधबार आफैं अख्तियारको कार्यालयमा हाजिर भएका हुन्। सेवाग्राहीबाट घुस लिदैं गर्दा औरही चौकबाट उनलाई अख्यिारले घेरा हालेर पक्राउ गर्ने प्रयास गरेको थियो। पक्राउ गर्न लाग्दा भिड बढेपछि उनी उम्किएका थिए। घटना स्थलमा भएको भिड हटाउन खोज्दा स्थानीय र सुरक्षामा खटिएका प्रहरीबीच विवाद हुँदा मौका छोपेर इन्चार्ज साह भागेको अख्तियारका प्रतिनिधिको भनाइ छ। स्थानीयको कुटपिटबाट अख्तियारका तीन कम्रचारीसमेत घाइते भएका थिए।
बलात्कारका अभियुक्त भागेपछि गोली हानेर नियन्त्रणमा,"धनगढी : कैलाली प्रहरीले जिल्ला अदालत परिसरबाट फरार अभियुक्तलाई गोली प्रहार गरी नियन्त्रणमा लिएको छ। बुधबार बिहान धनगढी उपमहानगरपालिका६ बेलाको जंगलबाट कैलाली लम्कीका २३ वर्षीय दिल्प परियारलाई नियन्त्रणमा लिएको हो। मंगलबार जवरजस्ती करणी मुद्दाका अभियुक्त परियार जिल्ला अदालत परिसरबाट भागेका थिए।जिल्ला प्रहरी कार्यालयका प्रहरी नायब उपरीक्षक हरिबहादुर ओलीले वेलाको जंगलमा लुकेर बसेका परियारले भाग्न खोजेपछि गोली चलाइएको बताए ।'जंगलमा लुकेर बसेको अवस्थामा भाग्न खोजेपछि बाध्य भएर प्रहरीले गोली प्रहार गरी नियन्त्रणमा लिएको हो', उनले भने उनको धनगढीस्थित सेती अञ्चल अस्पतालमा उपचार भइरहेको छ। घाइते भएका परियारको बाँया खुट्टामा चोट लागेको उपचारमा संलग्न डा गोविन्द रावतले बताए। डा राउतका अनुसार उनको बाँया खुट्टामा गोलीले छेडेको छ।अप्रेसनको तयारी भइरहेको छ। जवरजस्ती करणी मुद्दाका अभियुक्त परियारलाई कैलाली प्रहरीले म्याद थपका लागि मंगलबार जिल्ला अदालत लगेका बेला उनी हतकडीसहित अदालत परिसरबाट फरार भएका थिए। प्रहरीले मंगलबारबाट जिल्लाका विभिन्न ठाउँमा प्रहरी परिचालन गरी खोजी गरेको थियो।"
अरुणमा पुल बनाउने समझदारी,"भोजपुर : अरुण नदीको लम्छुवा घाटमा पक्की पुल बनाउने प्रतिबद्धतापछि स्थानीयको आन्दोलन मंगलबार स्थगन भएको छ। ठेकेदार स्वच्छन्द निर्माण सेवाले भोजपुर षडानन्द र संखुवासभा खाँदबारी जोड्ने पुल अलपत्र छाडेको थियो। उक्त ठाउँमा पुल बनाउनुपर्ने मागसहित स्थानीय एक सातादेखि आन्दोलित थिए। उनीहरू अरुण नदी लम्छुवा घाट पक्की पुल बनाऔं संघर्ष समिति गठन गरेका थिए। षडानन्द नगरपालिकाका जनप्रतिनिधिले तत्काल पुल निर्माण अघि बढाउने सहमति जनाएका छन्। २०७७७८ सम्ममा पुल निर्माण सम्पन्न गर्ने गरी काम थालिने भएको छ। पुल निर्माणमा ढिलासुस्तीको जिम्मेवारी नगरपालिकाले लिएपछि आन्दोलन रोकिएको स्थानीय तारावल्लभ अधिकारीले बताए। उनका अनुसार आठ वर्षसम्म पुल अलपत्र छाडिएको थियो। उनीहरूले दिनहुँ नगरपालिका कार्यालय घेराउ गर्दा काम ठप्प बनेको थियो। ठेकेदार कम्पनीसँग सम्पर्क गरी फागुनभित्र काम अघि बढाउने सहमति भएको संघर्ष समितिका संयोजक दिलकुमार राईले बताए। अलपत्र पुलको काम थाल्ने वातावरण बनाउन प्रदेश १ सरकार र संघीय सरकारसँग अनुरोध गरिएको उपमेयर मेरिका राईले सुनाइन्। नगरपालिकाले पहल गरेन भनेर जनताले हामीलाई आरोप लगाएका छन्, उनले भनिन्, हामीले पटकपटक प्रदेश र संघीय सरकारसमक्ष यो विषयमा कुरा राखेका छौं। समयमै पुल नबनेपछि स्थानीयवासी आक्रोशित भएको उनले बताइन्। सडक विभागको बेवास्ता र ठेकेदारको लापरवाहीले पुल नबन्दा भोजपुरको उत्तरी क्षेत्रवासीले सास्ती भोग्दै आएका छन्। लम्छुवा पुल निर्माण सरोकार समितिका संयोजक सुरेश भण्डारीले पुल नबन्दा ७० हजार स्थानीयले सास्ती खेपिरहेको बताए। अब पनि झारा टार्ने काम भए जस्तोसुकै आन्दोलन गर्न तयार छौं, उनले भने, यहाँका सर्वसाधारणले पुल अभावमा कहिलेसम्म जोखिम मोलेर यात्रा गरिरहून् ? उनका अुनसार पुल नहुँदा सर्वसाधारणले जोखिम मोलेर डुंगाको यात्रा गर्नुपरिरहेको छ। सामान ढुवानीमा समस्या बेहोर्दै आउनुपरेको छ। १ सय ६७ मिटरको पुल २०७२ असोजभित्र निर्माण सक्नुपथ्र्यो। तत्कालीन उपप्रधान तथा भौतिक योजना तथा निर्माणमन्त्री विजयकुमार गच्छदारले २०६७ मा शिलान्यास गरेका थिए। त्यसपछि चारवटा पिलर ठड्याउने काम मात्र भएको छ। पुलको काम ३० प्रतिशत भएको हो। स्वच्छन्द निर्माण सेवाले २०६७ असार २५ को सम्झौतापछि खाल्डो खन्ने क्रममा चट्टान भेटिएको भन्दै काम छाडेको थियो। चारवटा पिलर १६ मिटर गहिराइसम्म गाडिनुपर्ने डिजाइन छ। तर, आधा भागमा चट्टान भेटिएको र त्यसलाई फुटाउन नसकिएकाले डिजाइन परिवर्तन प्रक्रियामा रहेको सडक डिभिजन तुम्लिङटारले जनाएको छ। पुनः डिजाइनपछि निर्माण खर्च १६ करोड ६३ लाख पुयाइएको छ। दुई प्रकारको डिजाइन रहेको पुलको ७७ मिटर स्टिल ट्रस्ट र ८० मिटर आरसीसी ढलान हुनुपर्नेछ। थप डिजाइनमा लम्बाइ २ सय ४७ मिटरको पुल बन्ने भए पनि थप ९० मिटरको ठेक्का लाग्न बाँकी छ।"
रसुवा भन्सारका अधिकृतसहित आठविरुद्ध साढे सात करोडको मुद्दा,"काठमाडौँ : रसुवा भन्सार कार्यालय टिमुरेका भन्सार अधिकृत पवित्रकुमार खड्कासहित आठजनाविरुद्ध भ्रष्टाचार मुद्दा दर्ता भएको छ । अख्तियार दुरुपयोग अनुसन्धान आयोगले खड्कासहित आठजनाविरुद्ध साढे सात करोड रुपैयाँ बिगो दाबी गर्दै बुधबार विशेष अदालतमा भ्रष्टाचार मुद्दा दायर गरेको हो । उनीहरुलाई राजस्व अनुसन्धान विभाग ललितपुरको टोलीले २०७५ मंसिर २५ गते चाइल्ड भेष्ट, बेबी इलास्टिक कट्टु, इलास्टिक कट्टु, भेष्ट भनी जाँचपास गरी ना ५ ख ६६५४ नम्बरको मालबाहक ट्रकमा काठमाडौँतर्फ ल्याउँदै गरेको अवस्था नियन्त्रणमा लिएको थियो। राजस्व अनुसन्धान विभागले काठमाण्डौं जिल्ला अदालतमा राजस्व चुहावटको कसुरमा भन्सार अधिकृत खड्कासमेत माथि मुद्दा दायर गरी उक्त मुद्दाको अभियोग पत्रसहितका प्रतिलिपी कागजात उजुरी उपर अनुसन्धान हुँदा एडिडास लेखिएका भेष्ट र कट्टु एउटै प्लास्टिकमा रहेका सेट ल्याएको पाइएको छ । जुत्ताको हकमा पैठारीकर्ता वा भन्सार एजेण्टले एउटा मालवुस्तालाई अर्कै भनी ल्याएको पाइएको छ । मालवस्तुको प्रकृति, भौतिक विशेषता, चारित्रिक गुण, नाप, अकार र गुणस्तरमध्ये सबै वा कुनै कुरा फरक पारी घोाण गरेमा वा कुनै मालवस्तु घोषणा नगरे भन्सार ऐन बमोजिम सजाय हुने व्यवस्था छ । सरकारलाई बुझाउन पर्ने राजस्व कम तिर्ने नियतले राजस्वको र दायित्व कम हने गरी र एउटा मुलुकमा बनेको सामान अर्को मुलुकको भनी उत्पत्तिको मुलुक फरक पारी राजस्व रकम देखाइ काठमाडौं ल्याउँदै गर्दा बरामद गरिएको थियो । थाइल्याण्डमा बनेको क्लासिक फुटवयर उल्लेख भएको दुई हजार १६० जोडा लेडिज सुजको उत्पत्तिको मुल चाइना देखाई भन्सारबाट ल्याइएको पाइएको छ । उत्पत्तिको मुलुक फरक पारी गलत घोषाण गरिएकोमा भन्सार कार्यालयबाट जरिवाना गर्नु पर्नेमा नगरिएको पाइएको अख्तियारको आरोपपत्रमा उल्लेख छ । एकापसमा मिलोमतो गरी भन्सार प्रज्ञापनपत्रमा मालवस्तुको गलत घोषण गरी वास्तविक तिर्नुपर्ने राजस्व नतिरी राजस्व चुहावट गरी गराई मालवस्तु पैठारी गरिएकाले उनीहरुविरुद्ध भन्सार ऐन बमोजिम सजायको मागदाी सहित मद्दा दायर गरिएको हो ।"
खुलेको आकाश,केही दिनअघिको झरी र हिमपात रोकिएपछि लमजुङ सदरमुकाम बेसीशहरबाट देखिएको हिमश्रृङ्ला र खुलेको आकाश । तस्बिर : नवीनराज कुइँकेल
जीर्ण झोलुंगे पुलबाट वारपार,"ओखरकोट (प्यूठान) : झिमरुक गाउँपालिका४ ओखरकोट सयमुरेदेखि वडा नम्बर ५ खहरे जोड्ने गर्तडखोलाको झोलुंगे पुल जीर्ण भएको ८ वर्ष बितिसक्यो। नयाँ पुल निर्माण गरिदिन स्थानीयले अनेकौंपल्ट माग राखे। २० वर्षअघि निर्मित पुलबाटै स्थानीय अझै नदी वारपार गर्न बाध्य छन्। जोखिम मोलेरै पनि ओहोरदोहोर गर्नुपरेको उनीहरूको गुनासो छ। खोलापारीको खेतीपाती गर्न वारपार गर्ने एउटामात्र पुल त्यही हो, ओखरकोट चुँधाराका स्थानीय वयोवृद्ध दण्डपाणी पोख्रेलले भने, त्यसै पुलमा हिँड्न गाह्रो हुन्छ झन् भारी बोकेर कसरी हिँड्नु ? जीर्ण झोलुंगे पुलबाट यस क्षेत्रका चुँधारा, खहरे, हुराना, बासटारी, जाइखोरलगायत गाउँका सर्वसाधारण ओहोरदोहोर गर्दै आएका छन्। गाउँपालिका कार्यालय मच्छिसहित बजार गर्न र विद्यालय पुग्न बालबालिकालाई हम्मेहम्मे हुने गरेको छ। हजारौं सर्वसाधारण पुल नहुनुको समस्याबाट प्रभावित छन्। सिद्धेश्वरी प्रावि चुँधारा, बालशिक्षा मावी, गौमुखी इंग्लिस बोर्डिङ स्कुलमा पढ्न जाने सयौँ विद्यार्थी जोखिम मोलेरै पुल वारपार गर्दै आएका छन्। स्थानीयका अनुसार पुलबाट लडेर धेरै विद्यार्थी घाइते भएका छन्। खेतबारीमा काम गर्न र उब्जनी घरसम्म पुर्याउन कठिन भएको स्थानीय दुर्गाप्रसाद पोख्रेलले सुनाए। पुल मर्मत गर्न धेरैसँग आग्रह गर्यौं, उनले भने, जति कराए पनि हाम्रो गुनासो सुनेनन्। पोहोरसाल नयाँ पुल निर्माणका लागि नापजाँच गर्न आए पनि हिजोआज कसैले वास्ता नगरेको उनले सुनाए। दुई वटा वडा र हजारौं सर्वसाधारणलाई लक्षित गरी निर्मित झोलुंगे पुल मर्मत गर्न गाउँपालिकाले समेत चासो नदेखाएको स्थानीयको गुनासो छ। पुलमा बिछ्याइएका काठ मक्किइसकेका छन्। तार चुँडिएको र पुल बांगिएको छ। राजनीतिक पहुँच भएकाहरूका क्षेत्रमा सय मिटरकै दूरीमा समेत पुल बनेका तर हजारौं जनसंख्या प्रभावित हुने ठाउँमा पुरानो पुलको मर्मतसमेत नगर्दा स्थानीय आक्रोशित छन्। नजिकैको खहरेका बासिन्दाले बारम्बार राज्यसँग पुल बनाइदिन माग गर्दा सुनुवाइ नभएपछि आफ्नै लगानीमा गाउँमा पक्कीपुल निर्माण गरेका थिए। यसअघि विकास निर्माण गरिमाग्न सदरमुकाम खलंगा पुग्नुपरेको गुनासो गर्दै आएका स्थानीयले गाउँमै सरकार आए पनि विकासको अनुभूति गर्न नपाएको प्रतिक्रिया दिएका छन्। जथाभावी सडक निर्माणमा भन्दा धेरै जनतालाई राहत पुग्ने विकासमा लगानी बढाउन उनीहरूले जनप्रतिनिधिसँग माग राखे।"
जिल्ला अस्पतालमा डाक्टर अभाव,"रुकुम पश्चिम : जिल्ला अस्पतालमा आवश्यक जनशक्ति नहुँदा बिरामीको उपचारमा समस्या भएको छ। दरबन्दीअनुसार डाक्टरको पदपूर्ति हुन नसक्दा एक जना मेडिकल अधिकृतले मात्र बिरामीको स्वास्थ्य परीक्षण गर्नुपर्ने बाध्यता छ। ०४५ सालमा स्थापित १५ शय्याको अस्पतालमा ३७ शय्याको सेवा प्रवाह भइरहेको छ। ३० वर्षअघिकै १५ शय्याका लागि स्वीकृत दरबन्दीले नै सेवा दिनुपर्ने बाध्यता छ। अस्पतालमा नवौं तहको मेडिकल सुपरिन्टेन्डेन्टको दरबन्दी भए पनि लामो समयदेखि निमित्तकै भरमा अस्पतालको सेवा सञ्चालन भइरहेको हो। अस्पतालमा मेसु एक र अन्य डाक्टर तीन गरी जम्मा चार जना डाक्टरको दरबन्दी छ। तर, अस्पतालमा एक जना डाक्टरले मात्र बिरामीको स्वास्थ्य परीक्षणसँगै प्रशासनिक कामसमेत हेर्दै आएका छन्। हरेक दिन एक सय ५० देखि दुई सय संख्यामा बिरामीको चाप हुने गरेको छ। मेडिकल अधिकृत सुशील पोखरेलले प्रशासनिक कामका साथै बिरामीको स्वास्थ्य परीक्षण एक्लैले गर्नुपर्दा अस्पतालबाट प्रवाह हुने सेवा प्रभावकारी हुन नसकेको बताए। जसले गर्दा बिरामीको ज्यानसमेत जोखिममा परेको छ। यसअघि चार जना डाक्टरले सेवा दिँदै आएका थिए। दुई जना डाक्टरको करार अवधि सकिएर गएको र एक जना डाक्टर रविन थामीको सरुवा भएको तथा अर्का डा आलोक महतो तालिममा गएको अस्पतालको सबै भार आफूमाथि परेको निमित्त प्रमुख डाक्टर पोखरेलले गुनासो गरे। अस्पतालको बहिरंग सेवा, अन्तरंग सेवा, २४ सै घण्टा इमर्जेन्सी सेवा, भिडियो एक्सरे सेवाका साथै जटिल प्रकारको प्रसूति सेवा (सीएस) समेत आफू एक्लैले गर्दा भ्याइनभ्याई हुने गरेको पोखरेलको भनाइ छ। २४ सै घण्टा एक्लै खटेर सेवा दिनुपर्दा सेवा प्रभाकारी हुन सकिरहेको छैन, उनले भने, नवौं तहको मेसु नहुँदा प्रशासनको कामसमेत आफैंले गर्नुपरेको छ। एक्लैले लगातार काम गर्दा बिरामीको राम्रो हेरचाह गर्न नपाएको र बिरामीको गुनासोसेमत बढिरहेको उनले बताए। अस्पतालमा उपलब्ध जनशक्ति बिरामीको चापका आधारमा अपुग भएको विषयमा सरोकारवाला जानकार भए पनि कसैले चासो नदिएको अस्पताल प्रशासनले जनाएको छ। कर्णाली प्रदेशअन्तर्गत सामाजिक विकास मन्त्रालयमा जनशक्ति अभावबारे अवगत गराउँदै डाक्टरको माग गरी पठाए पनि कुनै जवाफ नआएको अस्पताल प्रशासन शाखा प्रमुख ईश्वर रावलले जानकारी दिए। एक जना मात्रै डाक्टर हुँदा सेवा लिन आफूहरूले घण्टौं कुर्नुपरेकोे सेवाग्राहीको गुनासो छ। यस अस्पतालबाट सेवा लिन रुकुम पश्चिम तथा पूर्वका साथै रोल्पा, सल्यान र जाजरकोटदेखि बिरामी आउने गरेका छन्। तीन दशकअघिको जनसंख्या र बिरामीको चापलाई ध्यानमा राखेर १५ शय्याबाट सेवा सुरु गरेको जिल्ला अस्पतालमा बिरामीको चाप बढ्दै जाँदा सीमित भौतिक संरचनाबाट ३७ शय्या सञ्चालन गरिरहेको छ।"
चर्पीमा बास,"बेनी : सेतै फुलेका कपाल। चाउरिएको गाला। लौरोको सहाराबिना उकाली ओराली गर्न धौधौ पर्छ। सुत्ने कोठाको छानो प्वाल परेर पानी चुहिन्छ। भुइँमा एउटा बिस्तारा छ। दायाँबायाँ दुई नाबालक नातिलाई च्यापेर ७५ वर्षीया जमुना सुनार हिउँदको चिसो रात कटाउन बाध्य छिन्। बेनी२ ज्यामरुककोटकी जमुना भाडा तिर्ने पैसा नभएपछि डेरा बस्न सकिनन्। उनी मंसिरदेखि बगरफाँटस्थित सरस्वती आधारभूत विद्यालयको शौचालय (चर्पी) मा बस्दै आएकी छन्। बुवा र आमा दोस्रो विवाह गरी बेपत्ता भएपछि ९ वर्षीय एनोस र ७ वर्षीय सिमसन हजुरआमा जमुनासँग बस्दै आएका छन्। बुढेसकालले च्यापेपछि ज्यालामजदुरी गर्न छाडें, जमुनाले भनिन्, सरकारले दिने सामाजिक सुरक्षा भत्ता पाउँछु। पैसाको मुख देख्ने भनेको त्यत्ति हो। चर्पी तीनकोठे छ। एउटा कोठामा यी बज्यैनाति सुत्छन्। अर्को कोठामा उनीहरूले खाना पकाएर खान्छन्। भान्छा र सुत्ने कोठाको बीचको चर्पी प्रयोगमा छ। विद्यालयका दुईमध्ये प्रयोगविहीन चर्पीमा उनीहरू बस्ने गरेका हुन्। नजिकैको अर्को चर्पीबाट पनि दुर्गन्ध आउँछ। बिहानबेलुकी विद्यालयको रेखदेख गर्छु, खाली चर्पीको कोठामा बस्छु भनेर अनुरोध गरिन्, व्यवस्थापन समिति अध्यक्ष नारायण कार्कीले भने, त्यसपछि प्रयोग नभएको चर्पीमा बस्न दियौें। जमुनाका अनुसार बुहारी विदेश गएका बेला छोरा राजुले अर्को विवाह गरे। बुहारी दुई जना नाति छोडेर अर्कैसँग गई, उनले भनिन्। राजु तीन वर्षअघि बुवा बित्दा पनि घर आएनन्। भारत गएका माइला र साइला छोरा पनि बेपत्ता छन्। गाउँमा रहेका जेठो छोरो ज्यालामजदुरी गरेर जीविका चलाउँछन्। आफूले अन्नपात मागेर नाति र आफ्नो भोक मेट्ने गरेको जमुनाले बताइन्। सामाजिक सुरक्षा भत्ताबाट नातिको पढाइ, नुन, तेल गर्ने खर्च जुटाउने उनले सुनाइन्। उनीहरूलाई गत साता दिदीबहिनी बचत तथा ऋण सहकारीले मुठीदान अभियानअन्तर्गत खाद्यान्न सहयोग गरेको थियो। १० पाथी चामल, पाँच लिटर तेल, पाँचपाँच किलो नुन, दाल, चिनीसहित चियापत्ती, चाउचाउ, कापीकलम, साबुन र ५ हजार ५ सय नगद सहयोग गरिएको संस्थाकी अध्यक्ष ज्योति लामिछानेले बताइन्।"
"मेची पुल निर्माण : भारतमा धमाधम, नेपालतर्फ सुनसान","काँकडभिट्टा : नेपालतर्फको बस्ती नहट्दा झापाको काँकडभिट्टास्थित मेची नदीमा निर्माणाधीन पुल अन्योलमा परेको छ। नेपालतर्फको भूभागमा विवाद हुँदा निर्माण कम्पनीले भारततर्फ मात्र काम गरिरहेको छ। नेपाली भूभागमा कुनै काम हुन सकेको छैन। झापाको काँकडभिट्टा र भारतको पानीट्यांकी नाका जोड्ने गरी पुल निर्माणको सम्झौता भएको एक वर्षपछि भारतीय पक्षले काम थाले पनि नेपाली भूभागको एउटा सिंगो बस्ती हटाउने निर्णय सरकारले गर्न नसक्दा पुल निर्माण अघि बढ्न नसकेको हो। नेपालतर्फको पुल निर्माणस्थलमा पर्ने मेचीडाँडाका बासिन्दाले राहत र पुनःस्थापनाको काम नटुगिंउन्जेल पुल बनाउन नदिएपछि काम रोकिएको छ। मेची पुल निर्माण तत्काल अघि बढाउन काँकडभिट्टाको मेचीडाँडाका ४४ घर परिवार अन्यत्र सार्नु पर्ने हुन्छ। मेचीनगर नगरपालिकाले प्रधानमन्त्री केपी ओलीसँग समेत भेटेर तत्काल मुआब्जा उपलब्ध गराउन माग गरेको थियो। सहरी विकास र भौतिक तथा योजना मन्त्रालयको ढिलाइले काम अघि नबढेको बताइएको छ। नेपाली भूभागको एउटा सिंगो बस्ती हटाउने निर्णय सरकारले गर्न नसक्दा पुल निर्माण अघि बढ्न नसकेको हो। नगरपालिकाले अधिग्रहणमा पर्ने घर र जग्गाधनीलाई उचित क्षतिपूर्ति र वैकल्पिक पुनर्वासका लागि पहल गरिरहेको मेचीनगर नगरपालिका प्रमुख विमल आचार्य बताउँछन्। स्थानीय भने पहिले आफूलाई सार्ने सबै प्रक्रिया पूरा भएपछि मात्र ठाउँ छाड्ने पक्षमा छन्। लामो समयदेखि बसेका हामीलाई त्यसै खेदाएर त भएन नी। पहिले हाम्रो व्यवस्थापन गरियोस्, अनि मात्र यो स्थानमा पुल बनाउन दिन्छौं, पुलको पिलर बनाउने स्थानमा घर भएका स्थानीय एलजिङ शेर्पा भन्छन्। मेचीवारी विवाद भएको नेपाली बस्ती। तस्बिर : रविन भट्टराई करिब एक वर्षअघि तत्कालीन प्रधानमन्त्री शेरबहादुर देउवाको पाँचदिने भारत भ्रमण क्रममा मेचीमा पुल निर्माण गर्ने सम्झौता भएको थियो। नयाँ दिल्लीस्थित हैदराबाद हाउसमा दुई देशका प्रधानमन्त्रीबीच भएको सहमतिपछि भारतले मेचीमा पिलर गाड्न सुरु गरेको थियो। एसियाली विकास बैंकको लगानीमा भारतले काँकडभिट्टाबाट आफ्नो भूभागको पानीट्यांकी बाइपास जोडिने गरी मेचीमा पुल बनाउने समझदारी गरेको थियो। पुल निर्माणका लागि भारतले १ सय ५९ करोड भारतीय रुपैयाँ एसियाली विकास बैंकबाट सहयोग लिएको छ। १ हजार ५ सय मिटर लम्बाइको पुलसँगै ८ सय २५ मिटरको ६ लेनको अप्रोच रोड पनि बनाउने योजना छ।"

शीर्षक,विवरण
मौद्रिक नीति कार्यान्वयनको चुनौती,"सरकारले बुधबार सार्वजनिक गरेको मौद्रिक नीतिले वित्तीय अनुशासनमा कडाइ गर्ने संकेत दिएको छ। पछिल्लो समयमा तरलता अभावका कारण बैंकिङ क्षेत्रले निक्षेप र कर्जाको ब्याजमा चलखेल गर्दै आएका थिए। ब्याजदरलाई निश्चित विन्दुमा राख्ने भन्दै बैंकर्स संघका सदस्यहरूले खुला बजारलाई चुनौती दिने कामसमेत गर्न पछि परेनन्। ब्याजदरमा बेलाबेलामा हुने यस्तो चलखेलको ढोका मौद्रिक नीतिले नीतिगत रूपमै बन्द गर्ने प्रयास गरेको देखिन्छ। ब्याजदर नियन्त्रणका लागि स्प्रेड रेट घटाइएको छ। ब्याजदर करिडोरको परिधि साँघुरो बनाइएको छ। यसले अल्पकालमा ब्याजदरमाथिको उतारचढाव नियन्त्रणमा सघाउनेछ। खासगरी आगामी आवको बजेटले निर्धारण गरेको आठ प्रतिशत हाराहारीको आर्थिक वृद्धिदर र ६५ प्रतिशतको मूल्यवृद्धिलाई ध्यानमा राखेर ब्याजदरमा कडाइ गरिएको हो। ब्याजदरका कारण कर्जा महँगो हुन्छ। महँगो कर्जाले उत्पादन लागत बढाउँछ, जसले गर्दा मूल्यवृद्धि नियन्त्रण बाहिर जान्छ। ब्याजदरमाथिको चाप घटाउन मौद्रिक नीतिले बैंकिङ क्षेत्रले राख्नुपर्ने अनिवार्य नगद मौज्दातसमेत घटाएको छ। यस्तो मौज्दात प्रतिशत कम गर्दा बजारमा ४८ अर्ब लगानीयोग्य पुँजी थपिनेछ। जसले गर्दा तत्काल कर्जा लगानीलाई सहज बनाउनेछ। बैंकहरूले पछिल्लो समयमा लगानीयोग्य पुँजी अभाव देखाएर अघोषित रूपमा कर्जा प्रवाहमा कडाइ गर्दै आएका थिए। मौद्रिक नीतिले ब्याजदर नियन्त्रणमा गरेका यी सबै प्रयासका बाबजुद पनि निक्षेप बढ्न सकेन भने संकट जहाँको तहीं रहनेछ। पुराना घरमा लगाइएको रङको चमकजस्तो मौद्रिक नीतिको व्यवस्था अल्पकालका लागि आकर्षण भए पनि यसले निक्षेपमा संकुचन ल्याउन सक्ने सम्भावना पनि उत्तिकै छ। महँगो ब्याजका कारण बैंकिङ क्षेत्रतर्फ आकर्षित भएको निक्षेप ब्याजदरमा कमी आउनासाथ अन्य क्षेत्रतर्फ आकर्षित हुन सक्ने देखिन्छ। खासगरी सहकारी, घरजग्गा वा सेयर बजार निक्षेप आकर्षणका केन्द्र बन्न सक्छन्। यसतर्फ भने राष्ट्रबैंकले ध्यान दिनु आवश्यक देखिन्छ। अर्कोतर्फ मौद्रिक नीतिले सबैजसो आर्थिक कारोबारको केन्द्रमा वित्तीय क्षेत्रलाई राख्न खोजेको देखिन्छ। यसका लागि पहिलोपटक वाणिज्य बैंकहरूलाई सेयर ब्रोकरको अनुमति दिने व्यवस्था गरिएको छ। यसले सेयर कारोबारलाई थप सहजता प्रदान गर्ने देखिन्छ। सहकारीको नियमनबाट राष्ट्रबैंकले हात झिकेको छ। ब्याज नियन्त्रणमा राख्नु र सहकारीलाई छाडा छोड्नाले थप समस्या आउने देखिन्छ। बचतको स्रोत बताउने प्रावधानका कारण दिक्क भएका उपभोक्ताहरू फेरि सहकारीमा नपुग्लान् भन्न सकिँदैन। आगामी आवको बजेटले राजस्व चुहावट नियन्त्रणको प्रयास गरेको छ। खासगरी सबै क्षेत्रलाई राजस्वको दायरामा ल्याउने सोच बजेटमा आएको छ भने मौद्रिक नीतिले मौद्रिक बजारलाई नियन्त्रणमा ल्याउने प्रयास थालेको देखिन्छ। यो प्रयासले बैंकिङ क्षेत्रमाथि कस्तो प्रभाव पार्ला भन्ने विषय अहिले अनुमान मात्र हो। तर मौद्रिक नीतिले ल्याएका हरेकजसो विषयलाई व्यवहारमा रूपान्तरण गर्नु राष्ट्रबैंकको अबको चुनौती हो। यो चुनौतीलाई पार गर्ने यात्रामा राष्ट्रबैंक अगाडि जानुपर्ने देखिन्छ।"
प्रचण्ड भन्छन् : कम्युनिस्ट शक्तिलाई कमजोर पार्न ठूलो कसरत भइरहेको छ,"चितवन : नेपाल कम्युनिस्ट पार्टी (नेकपा)का अध्यक्ष पुष्पकमल दाहाल प्रचण्डले नेपालको कम्युनिस्ट शक्तिलाई कमजोर पार्न स्वदेशी र विदेशी शक्ति लागिरहेको बताएका छन् । शारदा स्मृति प्रतिष्ठान र जनसांस्कृतिक महासंघ चितवनले शुक्रबार यहाँ आयोजना गरेको पुरस्कार वितरण तथा सांस्कृतिक कार्यक्रमलाई सम्बोधन गर्दै उनले कम्युनिस्ट शक्तिलाई के गरी कमजोर पार्ने भनेर ठूलो कसरत भइरहेको बताए । सोभियत संघ र पूर्वी युरोपका समाजवादी देशहरुको विघटनपछि पश्चिमा पूँजीवादी शक्तिहरुले कम्युनिस्ट आन्दोलनकै अवसान भयो भन्ने गरेको बताउँदै उनले भने , इतिहासकै अन्त्य भयो भनेर प्रचार गर्दै गर्दा सबैभन्दा अग्लो टाकुराको देशबाट जनताको मतद्वारा दुई तिहाइको स्थितिमा आउनु उनीहरुका लागि आश्चर्यजनक भएको छ । विश्वका धेरै कम्युनिस्ट नेतासँग कुरा गर्दा नेपालमा कम्युनिस्टको अहिलेको गतिविधि संसारभरिका लागि प्रेरणादायी रहेको बताएको पनि उनले बताए। यसले आफूहरुलाई जिम्मेवारी र गौरव बढेको तथा चुनौती थपिएको अध्यक्ष दाहालको भनाइ छ । अर्को एक प्रसंगमा उनले पार्टी एकीकरणपछिको विधान नियमावली टुङ्गिएको र साउन महिनाभरिमा सबै एकताका प्रक्रिया टुङ्ग्याउने बताए । भदौ र असोज महिनामा देशभर प्रशिक्षण गर्ने, सभा सम्मेलन गर्ने र सरकारका सकारात्मक कामका बारेमा जनतासम्म पुर्याउने अध्यक्ष दाहालले बताए । उनले खम्बसिंह कुँवरजस्ता योद्धाका कारण पार्टी यो अवस्थामा आइपुगेको भन्दै उहाँहरुको सम्मानमा कहिल्यै नचुक्ने बताए । सो अवसरमा शारदा स्मृति पुरस्कारबाट कम्युनिस्ट नेता खम्बसिंह कुँवरलाई पुरस्कृत एवं सम्मानित गरिएको थियो । उनलाई २० हजार नगदसहित सम्मान गरिएको थियो । त्यसैगरी डिल्लीराम धनसरा प्रतिभा पुरस्कारबाट प्रगतिशील लेखक संघ चितवनका अध्यक्ष सुमन श्रेष्ठलाई पाँच हजार नगद पुरस्कारसहित सम्मान गरिएको थियो । सोही कार्यक्रममा गायक स्व खुसिराम पाख्रिनकी श्रीमती सुकमायाँ तामाङलाई १५ हजार नगदसहित सम्मान गरिएको थियो । उनीहरुलाई अध्यक्ष दाहालले सम्मान गरे । शारदा स्मृति प्रतिष्ठानका अध्यक्ष श्यामसुन्दर पन्तको अध्यक्षतामा भएको कार्यक्रममा नेकपाका केन्द्रीय सदस्य ईश्वरी भट्टराई, प्रदेशसभा सांसद कृष्ण खनाल, लेखक इन्द्र रेग्मीलगायतले बोलेका थिए । रासस"
परमाणुसम्बन्धी ऐन अन्तिम चरणमा,"काठमाडौं : पारमाणविक पदार्थको नियमन गर्न पहिलो पटक बन्न लागेको ऐनको मस्यौदा निर्माण अन्तिम चरणमा पुगेको छ। कानुन अभावमा पारमाणविक पदार्थको आयातनिर्यातमा कानुनी जटिलता उत्पन्न भएको भन्दै सरकार ऐन निर्माणमा जुटेको हो। दुई महिनाअघि नै सैद्धान्तिक सहमतिका लागि शिक्षा, विज्ञान तथा प्रविधि मन्त्रालयले पठाएको ऐनको मस्यौदा कानुन, न्याय तथा संसदीय मामिला मन्त्रालयमा रोकिएको छ। शिक्षा, विज्ञान तथा प्रविधि मन्त्रालयअन्तर्गत विज्ञान तथा प्रविधि विभागतर्फका प्रवक्ता सुरेन्द्र सुवेदीले कानुन मन्त्रायलबाट सहमति भएलगत्तै मस्यौदा स्वीकृतिका लागि मन्त्रिपरिषद्मा पठाइने जनाए। तीनचार चरणमा कानुन मन्त्रालय र हामीबीच छलफल भइसकेको छ, लगभग उहाँहरूले पनि सहमति जनाइसक्नुभएको छ, अब अन्तिम पटक चाँडै छलफल गरेर टुंगो लगाइन्छ, उनले भने। ऐन पारित भएपछि परमाणु उत्खननको बाटो खुल्नेछ भने यसको दुरुपयोग गर्नेलाई पनि कानुनी दायरामा ल्याउन सहज हुने सरकारको विश्वास छ। मस्यौदा निर्माणमा महŒवपूर्ण भूमिका खेलेका शिक्षा, विज्ञान तथा प्रविधि मन्त्रालयका उपसचिव कृष्ण गैरेले परमाणुको व्यवस्थित प्रयोग गर्न कानुनको आवश्यकता रहेको बताए। अहिले त हामीसँग कानुन छैन, कसैले नियतवश यसको दुरुपयोग गयो भने कुन आधारमा कारबाही गर्ने भन्ने स्पष्ट छैन, प्रवक्ता सुवेदीले भने, अन्तर्राष्ट्रिय प्रतिबद्धता र देशको आवश्यकतालाई दृष्टिगत गरी सरकार ऐन निर्माणमा जुटेको हो। पारमाणविक पदार्थको अनधिकृत प्रयोगबाट मानव स्वास्थ्य, वातावरण र सुरक्षामा पर्न सक्ने असरबाट जोगाउन तथा अन्तर्राष्ट्रिय प्रतिबद्धताको पालनाका लागि आवश्यक व्यवस्था गर्न भन्दै सरकारले तीन वर्षअघि नै निर्देशिका जारी गरे पनि ऐन निर्माणमा भने ढिलाइ भएको हो। निर्देशिकामा पारमाणविक पदार्थको प्रयोगलाई व्यवस्थित बनाउन र मन्त्रालयलाई आवश्यक रायसुझाव तथा सिफारिस गर्न १० सदस्यीय समिति रहने उल्लेख छ। कानुन नहुँदा निर्देशिका पनि कार्यान्वयनमा आउन सकेको छैन। सरकारले ऐनको मस्यौदा निर्माणका क्रममा विदेशी विज्ञसहित सरोकारवाला पक्षसँग समेत छलफल गरेको थियो। पारमाणविक पदार्थको आयातनिर्यातमा कानुनी जटिलता उत्पन्न भएपछि सरकार ऐन निर्माणमा जुटेको हो। नेपालमा स्वास्थ्य सेवा, कृषि, उद्योग (खानी)लगायत क्षेत्रमा पारमाणविक पदार्थको प्रयोग हुने गरेको छ। पारमाणविक पदार्थको अनधिकृत प्रयोगबाट मानव स्वास्थ्य, वातावरण र सुरक्षामा गम्भीर असर पर्ने विज्ञहरू बताउँछन्। नेपालमा बढी जसो क्यान्सर अस्पतालमा यसको प्रयोग हुन्छ, क्यान्सरको निदान र उपचारमा विकिरण प्रविधिको प्रयोग गरिन्छ। यस्तै एक्सरे गर्ने क्रममा विकिरणको प्रयोग हुन्छ, गैरेले भने, यसको सही प्रयोग नभए अरूलाई पनि क्यान्सरको जोखिम हुन्छ। त्यसैले मानव र परमाणु दुवैलाई एकअर्काबाट सुरक्षित राख्न सरकार कानुन निर्माणमा लागेको हो। यसैगरी विकास निर्माणका क्रममा विस्फोटक पदार्थको प्रयोग, खानी उत्खननमा पनि पारमाणिक पदार्थको प्रयोग हुने गरेको छ। सरकारको अनुमतिमा मात्र पारमाणविक पदार्थको आयातनिर्यात, भण्डारण हुने गरेको छ। पारमाणविक पदार्थको असुरक्षित तरिकाबाट कुनै कामदार, कर्मचारी, सेवाग्राही वा सर्वसाधारणलाई पुग्न सक्ने मानवीय वा वातावरणीय क्षतिबापत स्वीकृति लिने व्यक्ति वा संस्थाले बिमा र अन्य आर्थिक क्षतिपूर्तिको व्यवस्था गर्नुपर्ने निर्देशिकामा उल्लेख छ।"
सहमति खोज्न चिकित्सा विधेयक स्थगन,"काठमाडौं : अनशनरत डा गोविन्द केसीका माग सम्बोधन गरेर मात्र चिकित्सा शिक्षा विधेयक पारित गर्नुपर्ने प्रमुख विपक्षी कांग्रेसको अडानपछि उक्त विधेयक प्रतिनिधिसभामा पेस हुन सकेन। सरकारले विपक्षी कांग्रेससँग सहमति खोज्न समय माग गरेपछि सभामुख कृष्णबहादुर महराले बिहीबार विधेयक प्रस्तुत गर्ने बुँदा कार्यसूचीबाट हटाइएको जानकारी बैठकमा गराएका थिए। कांग्रेस नेता गगन थापा र नेमकिपाका प्रेम सुवालले विधेयकविरुद्ध विरोधको सूचना दर्ता गरेका छन्। थापा र सुवालको विरोधको सूचनामाथि निर्णय गरी प्रतिनिधिसभामा विधेयक प्रस्तुत गर्ने कार्यसूची बनाइएको थियो। तर सहमति खोज्न भन्दै सरकार र विपक्षी कांग्रेस तयार भएपछि कार्यसूचीबाट चिकित्सा शिक्षा विधेयक हटाइएको सभामुख महराको सचिवालयले जनाएको छ। विगतमा जारी चिकित्सा शिक्षासम्बन्धी अध्यादेशलाई तोडमोड गरेर विधेयक ल्याएको भन्दै विपक्षी कांग्रेसले सरकारको आलोचना गर्दै आएको छ। डा केसीले पनि आफ्ना माग विधेयकले सम्बोधन नगरेको बताउँदै आएका छन्। जति मिल्न सकिन्छ, छलफल गरौं भन्ने कुरा आएपछि कार्यसूचीबाट हटाइएको हो, नेकपाका प्रमुख सचेतक देव गुरुङले अन्नपूर्णसँग भने, सहमति हुन्छ भने दुईचार दिन छलफल गरांै भन्ने हो। विधेयक पेस गर्नुपर्ने शिक्षामन्त्री गिरिराजमणि पोखरेल काठमाडौंबाहिर थिए भने कानूनमन्त्री शेरबहादुर तामाङले सहमतिका लागि केही दिन पर्खौं भनेर नेतासँग छलफल गरेका थिए। हाम्रो पार्टीको सम्भावित विरोध देखेर सरकार पछि हटेको देखिन्छ, कांग्रेस सचेतक पुष्पा भुसालले भनिन्, हेरौं, सरकारले अब कसरी कुरा अघि बढाउँछ। प्रतिनिधिसभाको बैठक आइतबारसम्म स्थगन गरिएका कारण त्यस बेलासम्म सहमति खोजिने सत्तासीन दलका नेताको भनाइ छ। प्रतिनिधिसभा बैठकमा नेतारूले डा गोविन्द केसीको जीवनरक्षा गर्नुपर्ने, बाढीपीडितलाई उद्धार र राहत दिनुपर्ने धारणा राखेका थिए। विशेष समय लिएर कांग्रेसका प्रदीप गिरिले लोकतन्त्रमा जनतासँग सरकार डराउने भए पनि सरकारसँग जनता डराउनुपर्ने अवस्था आएको बताए। संस्कृत विश्वविद्यालयका उपकुलपतिमाथि गरिएको दुर्व्यवहार जनता तर्साउने उद्देश्य भएको उनको आरोप छ।"
तदर्थ समिति बनाउन सभापति देउवाको प्रस्ताव,"काठमाडौं : पार्टीलाई नयाँ संरचनामा लैजाने प्रक्रियामा तीव्र मतभेद देखिएका बेला कांग्रेस सभापति शेरबहादुर देउवाले वरिष्ठ नेता रामचन्द्र पौडेलसामु तदर्थ समिति बनाएर अघि बढ्ने प्रस्ताव राखेका छन् ।निर्वाचनपछि कांग्रेसलाई नयाँ संरचनामा रूपान्तरणको प्रक्रिया पार्टीका तल्ला निकायबाट प्रारम्भ गर्न सशक्त माग उठिरहेको छ । तर सभापति देउवा पहिले तदर्थ समिति बनाएर अघि बढ्ने दाउमा देखिएका थिए । गत आइतबार वरिष्ठ नेता पौडेलले आफूनिकट नेतासँगको छलफलमा सभापति देउवाले तदर्थ समिति बनाउने प्रस्ताव गरेको खुलासा गरेका थिए । आफ्नै निवासमा पौडेलले नेताहरू कृष्णप्रसाद सिटौला, डाशेखर कोइराला, अर्जुननरसिंह केसी, प्रकाशमान सिंह र डारामशरण महतलगायतसँग छलफल गरेका थिए । नेता केसीका अनुसार ७ मध्ये ३ वटा प्रदेशको संयोजक पौडेललाई दिने सभापति देउवाले प्रस्ताव राखेका छन् । केसीले भागबन्डाभन्दा पनि पार्टीको विधानअनुसार अधिवेशन गरी प्रदेशसहित अन्य नयाँ समिति गठन गर्नुपर्ने सुझाव सबैले नेता पौडेललाई दिएको जानकारी दिए । उनले भने, प्रदेश समितिको निर्वाचन गराउने विधानमै उल्लेख भएकाले त्यसैअनुसार जानु राम्रो हुने तर्क पौडेलपक्षीय नेताहरूले गरेका छन् । कांग्रेसको विधानमा प्रदेशअन्तर्गतका महाधिवेशन प्रतिनिधि भेला गरी प्रदेश समिति बनाउने व्यवस्था छ । सभापति देउवानिकट नेताहरूका अनुसार उनी विधान मस्यौदा समिति, पार्टीका विभागहरू गठन र प्रदेश समितिहरू बनाउन पौडेलसँग पछिल्लो समय निरन्तरजस्तै परामर्श गरिरहेका छन् । गत मंगलबार साँझ सभापति देउवाले पार्टी पदाधिकारीसँग समेत अनौपचारिक बैठक गरेका छन् । प्रवक्ता विश्वप्रकाश शर्माका अनुसार सभापति देउवा चाँडै विधान मस्यौदा समितिदेखि महासमिति भेलाको घोषणा गर्ने तयारीमा छन् । उनले मस्यौदा समिति र महासमिति भेलाको घोषणा सभापतिले एकैसाथ गर्ने तयारी गरेको बताए । पछिल्लो समय देउवासँग नजिकिएको गुनासो खेपिरहेका वरिष्ठ नेता पौडेलले यसबारे निर्णय दिन सकेका छैनन् । आइतबारको छलफलमा नेता सिटौलाले भने प्रदेश समिति कुनै हालतमा भागबन्डा गरी बनाउने पक्षमा आफू नरहेको बताएका थिए । विधानअनुसार पार्टी चल्नु पर्छ पनि भन्ने अनि भागबन्डामा जाने पनि भन्ने हुन्छ ? पार्टी जुन कारणले यो अवस्थामा आयो, फेरि त्यही उल्टो बाटो हिँड्ने ? , सिटौलाको भनाइ उद्धृत गर्दै एक नेताले भने, अब कुनै हालतमा भागबन्डामा जानुहुँदैन, निर्वाचनबाट समिति चयन हुनुपर्छ ।"
डाअधिकारीमाथि गृह मन्त्रालयमा दुर्व्यवहार,"काठमाडौं : द्वन्द्वकालका घाइतेको अपागंताको मेडिकल रिपोर्ट आफ्नो अनुकूल नबनाएको निहुँमा गृहमन्त्री रामबहादुर थापाको निर्देशनमा राष्ट्रिय ट्रमा सेन्टरमा कार्यरत बरिष्ठ हाडजोर्नी विशेषज्ञ डाभोजराज अधिकारीमाथि दुर्व्यवहार गरिएको छ । सरकारी चिकित्सक संघ (गोदान) का आजीवन सदस्य समेत अधिकारीलाई मंगलबार साँझ गृह मन्त्रालयमा बोलाएर दुर्व्यवहार गरिएको हो । ट्रमा सेन्टरमा बिरामीको उपचार गरिरहेको अवस्थामा गृहमन्त्रीले बोलाउनु भएको छ भन्दै सरकारी गाडीमा राखेर गृह मन्त्रालय लगिएका डाअधिकारीमाथि दुर्व्यवहार गरिएको हो । डाअधिकारीका अनुसार गृहमन्त्रीका राजनीतिक सल्लाहकार सूर्यप्रकाश सुवेदीले सोधपुछ गर्दै अपांगतको कार्ड आफूहरूले भने बमोजिम गराउन निर्देशन दिएका थिए । गृहमन्त्रीले बोलाउनु भएको छ भन्दै एक डेढ घण्टा राखियो । अनावश्यक प्रश्न गर्दै आफ्नो अनुकूलको अपांगता कार्ड बनाउन चेतावनी समेत दिइयो । तर गृहमन्त्रीसँग भेट नै नगराई जानुस् भन्दै फर्काइयो । यस्तो दुर्व्यवहारले चित्त दुःखेको छ, डाअधिकारीले भने । डाअधिकारीलाई मध्याह्न केही व्यक्ति ट्रमा सेन्टर पुगि द्वन्द्वकालका घाइतेको अपांग रिपोर्ट आफ्नो अनुकूल बनाउन दबाब दिएका थिए । डाअधिकारीले पेशागत मर्यादा विपरित कुनै कार्य नगर्ने अडान लिएपछि उनीहरूले केही बेर कोठा थुनेर विभिन्न आक्षेप लगाएका थिए । यो घटनाको चार घण्टापछि गृहमन्त्रीले बोलाउनु भएको छ भन्दै मन्त्रालयबाट फोन आएको थियो । आफूसँग गाडी नभएको बताएपछि मन्त्रालयबाटै पठाइएको गाडीमा चढेर उनी मन्त्रालय गएका थिए । झण्डै एक घण्टा सोधपुछ गरेपछि गृहमन्त्री थापाका राजनीतिक सल्लाहकार सुवेदीले माइन्ड नगर्नुहोला भन्दै फिर्ता पठाएको डाअधिकारीले बताए । गृहमन्त्रीका राजनीतिक सल्लाहकार सुवेदीले घाइतेले गुनासोसहितको उजुरी गरेपछि आवश्यक सोधपुछका लागि डाअधिकारीलाई बोलाइएको जानकारी दिए । उनले भने, मैले दुर्व्यवहार गरेको छैन । घाइतेलाई कसरी सुविधा दिन सकिन्छ भन्नेबारे छलफल भएको हो । सौहादपूर्ण ढंगले कुरा टुंगिएको छ । गृहमन्त्री बैठकमा व्यस्त भएकाले भेट गराउन नसकिएको सुवेदीले बताए । अपहरण शैलीमा अधिकारीलाई मन्त्रालयमा लगि दुर्व्यवहार गरेको भन्दै सरकारी चिकित्सक संघ (गोदान) ले खेद व्यक्त गरेको छ । द्वन्द्वकालमा घाइते भएका तत्कालीन माओवादीका कार्यकर्ताको अपांगताको परिचय पत्र बनाइदिन उनीमाथि दबाब आउने गरेको स्रोतले दाबी गरेको छ । संघले बिहीबार विज्ञप्ती प्रकाशित गरी सरकारी पक्षबाट नै चिकित्सा पेशामाथि सहजै धावा बोल्दा असुरक्षित महसुस गरिएको जनाएको छ । दोषिमाथि कारवाही नभए पेशाको मर्यादा र अनुशासनका लागि जस्तोसुकै कदम चाल्न पनि बाध्य हुने चेतावनी समेत विज्ञप्तीमा दिइएको छ । ट्रमा प्रशासनले अपांग परिचयपत्र बनाउने कार्य हाललाई स्थगित गरिएको जनाएको छ । नेपाल चिकित्सक संघले पनि चिकित्सा आचारसंहिता र तोकिएको नियम विपरितगलत रिपोर्ट बनाउन दिइएको दबाब अस्वीकार गर्दा गृहमन्त्रीको आदेश बमोजिम अपहरण शैलीमा गृह मन्त्रालयमा लागि दुर्व्यवहार गरिएको घटनाप्रति भत्र्सना गरेको छ । गृहमन्त्रीकै निर्देशनमा भनी एक निरापराध चिकित्सकमाथि भएको यो व्यवहारले लोकतान्त्रिक पद्धतिमाथि नै खिल्ली उठाएको संघका महासचिव डालोचन कार्कीद्वारा हस्ताक्षरित विज्ञप्तिमा उल्लेख छ । यही घटनाको विषयलाई लिएर कांग्रेस नेता अमरेशकुमार सिंहले बिहीबार संसद्मा गृहमन्त्री थापाको निर्देशनमा डा अधिकारीमाथि दुर्व्यवहारप्रति आपत्ति व्यक्त गरेका छन् । गृह मन्त्रालयका प्रवक्ता रामकृष्ण सुवेदीले घटनाबारे अनविज्ञता व्यक्त गरेका छन् । उनले भने, डाक्टरलाई किन गृह मन्त्रालयमा ल्याउनु र ? ल्याइएको छैन । यस्तो घटना भएको छैन ।"
सांसदको तलबबाट ९४ लाख पार्टीलाई,"जनकपुर : जनप्रतिनिधिको तलब, भत्ताबाट दलहरूले पार्टी सञ्चालनका लागि भन्दै लेबी लिने गरेका छन्। प्रदेश २ का प्रदेशसभा सदस्यले पार्टीलाई लेबीबापत वार्षिक ९४ लाख रुपैयाँ बुझाउने देखिएको छ। प्रदेश २ का सत्तापक्ष र प्रतिपक्षले नै आआफ्ना प्रदेशसभा सदस्यलाई मासिक रूपमा लेबीबापत निश्चित रकम तोकेका छन्। राजपा प्रदेश २ को संसदीय दलको बिहीबार सम्पन्न बैठकले प्रदेशसभा सदस्य, राज्यमन्त्री तथा मन्त्रीसँग बेग्लाबेग्लै लेबी लिने निर्णय गरेको छ। बैठकले प्रदेशसभा सदस्यसँग ५ हजार, राज्यमन्त्रीसँग ७ हजार र मन्त्रीसँग १० हजार रुपैयाँ मासिक रूपमा लिने निर्णय गरेको राजपा महामन्त्री मनीष सुमनले बताए। प्रदेशका आठ जिल्लाबाट राजपाले २५ सिट प्राप्त गरेको छ। मन्त्री, राज्यमन्त्री र सांसदबाट राजपाले मासिक १ लाख ४६ हजार रुपैयाँ लेबीस्वरूप रकम लिने देखिन्छ, जुन वार्षिक रूपमा साढे १७ लाख रुपैयाँ हुन जान्छ। संघीय समाजवादी फोरमले तलबको १५ प्रतिशत रकम लिने निर्णय भएको प्रदेशसभा मुख्यमन्त्रीसमेत रहेका संसदीय दलका नेता लालबाबु राउतले बताए। मुख्यमन्त्रीको मासिक तलब ६० हजार ९ सय ७०, मन्त्रीको ५७ हजार ७ सय ८०, राज्यमन्त्रीको ५६ हजार ४ सय ९० र सांसदको ५२ हजार ६ सय रुपैयाँ छ। यसको १५ प्रतिशत हेर्ने हो भने मुख्यमन्त्रीबाट ९ हजार १ सय हाराहारी, मन्त्रीबाट ८ हजार ५ सय ५० र राज्यमन्त्रीबाट ७ हजार ८ सय ५० रुपैयाँ पार्टीले लिन्छ। त्यसैगरी, प्रदेशसभा सदस्यबाट ७ हजार ८ सय ९० रुपैयाँ लेबी पार्टीले पाउँछ। यसरी मुख्यमन्त्री, मन्त्री, राज्यमन्त्री र सांसदबाट फोरमले मासिक २ लाख ३१ हजार ८ सय ८० रुपैयाँभन्दा बढी लेबीका नाममा लिने भएको छ। जुन वार्षिक रूपमा २८ लाख रुपैयाँ हाराहारी हुन्छ। जबकि सभामुख, उपसभामुख र सचेतकको तलब सांसदभन्दा बढी नै छ। राजपा, संघीय फोरम र कांग्रेसले लेबी तोके, नेकपाले मात्र निर्णय गर्न बाँकी। कांग्रेसले पनि प्रत्येक प्रदेशसभा सदस्यबाट लेबी लिने निर्णय गरेको प्रदेशसभा संसदीय दलका नेता रामसरोज यादवले बताए। प्रत्येक प्रदेशसभा सदस्यबाट ८ हजारका दरले लेबी लिइन्छ, उनले भने, पार्टीले भत्ता पाइरहेको दिनदेखि नै लेबी लिन भनेको छ। तापनि, हामीले साउन महिनादेखि लिने निर्णय गरेका छौं। प्रदेशसभामा कांग्रेसका १९ सदस्य छन्, जसबाट मासिक १ लाख ५२ हजार रुपैयाँ पार्टीलाई जान्छ, जुन वार्षिक १८ लाख रुपैयाँ हुन जान्छ। पार्टीको निर्णय नआएकाले लेबीबारे टुंगो लगाउन नसकिएको नेकपाले जनाएको छ। तत्कालीन एमाले प्रदेशसभा संसदीय दलका नेता सत्यनारायण मण्डलका अनुसार पार्टीले निर्णय गरेर पत्र पठाएपछि लेबी लिइन्छ। प्रदेश ७ मा नेकपाले १० हजार रुपैयाँ लेबी लिने निर्णय गरेको छ, उनले भने, हामी पनि त्यसकै नजिक रहन्छौं। उनका अनुसार प्रत्येक सांसदबाट ८ हजार लिने हो भने मासिक अढाई लाखभन्दा बढी पार्टीको खातामा जम्मा हुन्छ। यो वार्षिक रूपमा ३० लाख रुपैयाँ हुन्छ।"
प्रदेशसभाको गति सुस्त : ५ महिनामा ४ कानुन,"सुर्खेत : कर्णालीमा प्रदेश कानुन निर्माणको गति सुस्त बनेको छ। प्रदेश संसद्ले काम थालेको पाँच महिनाको अवधिमा जम्मा चार वटा मात्र कानुन निर्माण गरेको छ। सरकारले कानुन निर्माणका लागि हालसम्म १९ वटा विधेयक तयार पारेर संसद्मा दर्ता गराएको छ। तर, सोही गतिमा संसद्ले काम गर्न नसक्दा प्रदेशमा आवश्यक कानुन निर्माण हुन नसकेको हो । समयमै आवश्यक कानुन निर्माण हुन नसकेपछि प्रदेश सरकारलाई काम गर्न कठिन भएको छ। अधिकांश विधेयकमाथि संसद् बैठकमा सहमति नजुट्ने र लामो समयसम्म संसद् स्थगन हुँदा पनि कानुन निर्माणको गति सुस्त बनेको हो। यस्तै, संसदीय समिति निष्क्रिय बनेपछि कानुन निर्माणमा थप अवरोध भएको छ। संसद् बैठकबाट समितिमा छलफलका लागि पठाइएका विधेयक पनि अहिले समितिमै अलपत्र छन्। जसकारण प्रदेश कानुन निर्माणका लागि सरकारले विधेयक संसद्मा दर्ता गरेको भए पनि संसद्को काम गर्ने गति सुस्त हुँदा कानुन निर्माणको गति पनि सेलाएको हो। संसद्बाट कामचलाउबाहेक अन्य विधेयक पारित हुन सकेका छैनन्। सरकार सञ्चालनका लागि महŒवपूर्ण विधेयक तयार भए पनि संसद्बाट पास हुन सकेका नसकेका हुन्। सरकारले महŒवपूर्ण विधेयक संसद्मा पेस गरे पनि संसद् बैठक लामो समयसम्म स्थगन हुने र बैठकबाट पारित हुन नसक्दा कानुन बन्न ढिलाइ भएको हो। यस्तै, अधिकांश विधेयक संसद् बैठकमा टेबुल हुन सकेका छैनन्। जेठ ११ गतेदेखि सुरु भएको संसद्को दोस्रो अधिवेशन असार २२ गतेदेखि स्थगन भएको छ। साउन ११ गतेदेखि सञ्चालन हुने गरी सचिवालयले बैठक स्थगन गरेको हो। यो अवधिमा २२ दिनसम्म संसद् नचल्दा सरकारले दर्ता गरेका विधेयक अलपत्र पर्ने भएका छन्। कर्णालीमा माघ २१ गतेदेखि संसद्को पहिलो अधिवेशनको बैठक सुरु भएको थियो। सचिवालयका अनुसार संसद् सुरु भएयता हालसम्म १९ वटा विधेयक संसद्मा दर्ता भएका छन्। जसमध्ये चार वटा विधेयक मात्रै संसद्बाट पारित भएर कानुनका रूपमा प्रमाणीकरण भएका छन्। संसद्बाट पारित भएका अरू चार वटा विधेयक भने प्रदेश प्रमुखबाट प्रमाणीकरण हुन बाँकी छन्। यस्तै, संसद्मा निर्णय भई छलफलका लागि तीन वटा विधेयक विषयगत समितिमा पठाइएको छ। संसद्मा दर्ता भएका सामाजिक संघसंस्था सञ्चालन तथा व्यवस्थापन विधेयक, कर्णाली प्रदेशका मुख्य न्यायाधीवक्ताको काम, कर्तव्य र अधिकार तथा सेवा सर्तसम्बन्धी कानुन तर्जुमा गर्न बनेको विधेयक र कर्णाली प्रदेशको गाउँसभा र नगरसभाका कानुन निर्माण प्रक्रियासम्बन्धी विधेयक संसद्बाट विषयगत समितिमा पठाइएका छन्। समिति सक्रिय नहुँदा यी विधेयक अलपत्र बनेका छन्। संसदबाट कामचलाउबाहेक अन्य विधेयक पारित हुन सकेका छैनन्। यस्तै, कर्णाली प्रदेश स्थानीय तहका पदाधिकारी तथा सदस्यहरूले पाउने सुविधा सम्बन्धमा व्यवस्था गर्न बनेको विधेयक, कर्णाली प्रदेश विनियोजन विधेयक, कर्णाली प्रदेश वित्तीय हस्तान्तरणसम्बन्धी विधेयक र कर्णाली प्रदेश कर तथा गैरकर राजस्वसम्बन्धी विधेयक भने संसद्बाट पारित भएका छन्। यद्यपि, यी विधेयक प्रदेश प्रमुखबाट प्रमाणीकरण हुन भने बाँकी छन्। संसद्मा आर्थिक विधेयक, प्रदेश संसद्का पदाधिकारी तथा सदस्यहरूको पारि श्रमिक तथा सुविधासम्बन्धी विधेयक, कर्णाली प्रदेश ऋण उठाउने विधेयक, जिल्लासभा सञ्चालनका निम्ति व्यवस्था गर्न बनेको विधेयक र गाउँसभा तथा नगरसभा सञ्चालनका लागि व्यवस्था गर्न बनेको विधेयक भने संसद् बैठकमा टेबुल भएका छन्। यस्तै, कर्णाली प्रदेश सरकारका मुख्यमन्त्री तथा मन्त्रीहरूको पारि श्रमिक तथा सुविधासम्बन्धी विधेयक, कर्णाली प्रदेशसभा सचिवालय सम्बन्धमा व्यवस्था गर्न बनेको विधेयक र कर्णाली प्रदेश सहकारी विधेयक प्रदेशसभा सचिवालयमा दर्ता भए पनि संसद् बैठकमा छलफलका लागि टेबुल हुन बाँकी छन्। संसद्को दोस्रो अधिवेशन लामो समयसम्म सञ्चालन हुँदा सांसदहरूको काम प्रभावित भएको र उनीहरूलाई जिल्ला तथा निर्वाचन क्षेत्रमा जान संसद् बैठक स्थगन गरिएको सभामुख राजबहादुर शाहीले बताए। कानुन निर्माण सुस्त भएको छैन, उनले भने, प्रदेश सरकारले बनाएका विधेयक प्रक्रियामा छन्, सरकारले प्रयाप्त बिजनेस दिन नसक्ने भएकाले पनि संसद् रोकिएको हो। भूमि व्यवस्था कृषि तथा सहकारीमन्त्री विमला केसीले विषयगत मन्त्रालयले आवश्यक विधेयकको निर्माणलाई तीव्रता दिएको बताइन्। संघीय सरकारले कानुन नबनाउँदा समस्या भएको छ, प्रदेश सरकारका प्रवक्तासमेत रहेकी मन्त्री केसीले भनिन्, कानुन संघीय सरकारसँग बाझिएमा खारेज हुने संवैधानिक प्रावधान छ, यस कारण पनि हामीले कतिपय प्रदेश कानुन बनाउन सकेका छैनौं। वीरेन्द्रनगरमा रहेको कर्णाली प्रदेशको संसद् भवन। अन्नपूर्ण"

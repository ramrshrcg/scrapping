शीर्षक,विवरण
चाहिँदैन दलीय ट्रेड युनियन,"संघीय निजामती सेवा ऐनको प्रस्तावित विधेयकमा दलनिकट ट्रेड युनियनको पूर्ववतः व्यवस्था कायम राख्न भएको दबाबले सरकारी कार्यालयमा राजनीतिक दलीय युनियन बिगबिगी यथावत् राखिँदैछ। विधिवत् ढंगले निर्वाचित आधिकारिक ट्रेड युनियन हुँदाहुँदै राजनीतिक दलका भ्रातृ संस्था मानिएका युनियन राख्नु कति जायज हो ? अझ सरकारले नै दलपिच्छेका युनियनलाई बबरमहलमै महँगा जग्गा सरकारी उपलब्ध भव्य कार्यालय खोल्ने अनुमति दिएको छ। आधिकारिक ट्रेड युनियनसम्मलाई कार्यालय खोल्न सहयोग गर्न सक्छ, तर ठूला दलका नजिकका भएजति सबैलाई कार्यालय खोल्न जग्गा उपलब्ध गराउनु जायज देखिँदैन। यसले सरकार स्वयं कर्मचारीतन्त्रलाई राजनीतीकरण गर्न उद्यत् भएको देखाउँछ। नागरिकको करबाट सञ्चालित सरकारी सेवा प्रवाहमा दलीय युनियनको उपस्थिति र तिनका राजनीतिक क्रियाकलापलाई बिनाबन्देज छुट फेरि पनि जारी रहने व्यवस्था स्वीकार्य हुन सक्दैन। सरकारी सेवा प्रवाह क्षेत्रमा दलनिकट ट्रेड युनियनको अभ्यास र त्यसको परिणाम जगजाहेर छ। युनियनहरू आम जनताप्रति समर्पितभन्दा पनि आआफ्ना दलीय स्वार्थ रक्षामा समर्पित छन्। सीमित कर्मचारीका स्वार्थ रक्षामा समर्पित युनियनकै कारण कर्मचारीतन्त्र दलीय आस्थाका आधारमा विभाजित, कमजोर र अव्यावसायिक भइरहेछ। कर्मचारीतन्त्र मूलतः दण्ड र पुरस्कारले नियमित हुने प्रणाली हो। कर्मचारीले नै दण्ड र पुरस्कार निर्धारण गर्न थाले कामको सही मूल्यांकन कसरी हुन सक्छ ? विडम्बना दलनिकट युनियनले यही विकृत अभ्यासलाई जारी राखेका छन्। तिनीहरू सरुवा भएको ठाउँमा जान मान्दैनन्। सेवाग्राहीप्रति बेवास्ता गर्छन्। दलीय सम्बन्धलाई शक्तिस्रोतका रूपमा उपयोग गर्दै युनियनहरूले कर्मचारीतन्त्रलाई अकर्मण्य र कतिपय अवस्थामा असफल गराउनेबाहेक अन्य काम गरेका छैनन्। ट्रेड युनियन मूलतः औद्योगीकरणको उत्पादन हो। खासगरी उद्योग, कलकारखानामा मजदुरहरूको हकहित, अधिकारका लागि संघर्ष गर्ने क्रममा सांगठनिक संस्थाका रूपमा युनियनहरू स्थापना भएका थिए। आठ घन्टा काम, समान ज्याला, जोखिममा जीवन सुनिश्चितता, स्वास्थ्योपचार र गुणस्तरीय जीवनको सुनिश्चितता नभएको समयमा त्यस्ता संघर्ष जायज थिए। त्यही आधारमा युनियनहरू बने। मजदुर आन्दोलनलाई नै समाज परिवर्तनको संवाहक ठान्ने कम्युनिस्ट आन्दोलनले उभार लिँदै जाँदा ट्रेड युनियनहरू पेसागत संगठनभन्दा राजनीतिक संगठनमा रूपान्तरण भए। कर्मचारीतन्त्रमा ट्रेड युनियन नेपालजस्ता पछिबाट प्रजातन्त्रमा प्रवेश गरेका र समुन्नत नभइसकेका देशको उत्पादन हो। कर्मचारीतन्त्रजस्तो राज्यप्रदत्त अधिकार र सुविधा प्रवाह हुने प्रणालीमा बीसौं शताब्दीका कारखानामा हुने राजनीतिक युनियनको अस्तित्व सम्भवतः नेपालजस्ता कमजोर राज्य प्रणालीको परिणाम हो। नभए, राज्यको सेवाप्रवाहमा दलीय ट्रेड युनियनको आवश्यकता नै छैन। दलीय युनियनको आवश्यकता नहुनुका केही कारण छन्। सबैभन्दा पहिला त यी दलीय युनियनले कर्मचारीतन्त्रमा मेरिटोक्रेसी लाई कमजोर बनाउँछन्, दण्ड र पुरस्कार प्रणालीलाई क्षत्विक्षत् पार्छन्। कर्मचारीतन्त्रमा भनसुन, शक्ति प्रदर्शन र पहुँचले भूमिका खेल्न थाल्छ। परिणामतः योग्य, इमानदार र व्यावसायिक रूपमा चल्न खोज्ने कर्मचारीहरू पाखा पर्दै जान्छन् र दलका झोले कार्यकर्ताले उच्च स्थान पाउन थाल्छन्। सरकारी संयन्त्र कमजोर हुनु, कार्यप्रणालीमा नियमितता हुन नसक्नुमा यस्तै दलीय युनियनको भूमिका हो। अर्को कारण हो, दलीय युनियनले कर्मचारीतन्त्रमा दलीयकरणलाई बलियो बनाउँछन्। कर्मचारीतन्त्र नै दलीय आस्थाका आधारमा विभाजन हुन थाल्छ। युनियनका नेताहरू र दलीय नेताहरूको हालीमुहाली चल्न थाल्छ। सेवा प्रवाहमा नै असर उत्पन्न हुन थाल्छ। भ्रष्टाचारजस्ता गम्भीर अपराधमा समेत दलले ढाकछोप गर्ने र जोगाउने प्रचलन चल्छ, जसले कुशासनलाई मात्र प्राथमिकता दिन्छ। नेपालमा चालु अभ्यास नै यही भएको छ। दलीय झन्डा बोकेको कर्मचारी ढुक्कले भ्रष्टाचार गर्न नडराउनुको पछाडि युनियनको बल लुकेको खुला सत्य हो। कर्मचारीतन्त्रमा दलीय युनियन हावी गराउनुमा सबैभन्दा राजनीतिक दल स्वयं जिम्मेवार छन्। कर्मचारीतन्त्रलाई दलीय करबाट टाढा राख्नु र मेरिटोक्रेसी स्थापना गर्नु उनीहरूको जिम्मेवारी हो। तर भ्रातृ संगठनका रूपमा युनियन स्थापना गरेर उनीहरूले गम्भीर गल्ती गरेका छन्। परिणाम संघीय निजामती सेवा ऐनको विधेयक मस्यौदामै सबैजसो राजनीतिक दल ट्रेड युनियन कायम गराउन सहमत भएका छन्। कर्मचारीको हक अधिकार जोगाइरहन, उनीहरूमा संगठित भावना निर्माण गर्न र लोककल्याणकारी कार्यमा सहभागी गराउन आधिकारिक ट्रेड युनियन भए पुग्छ। दलैपिच्छेका युनियनको स्थापना र तिनलाई सेवा, सुविधा तत्काल बन्द गरिनुपर्छ।"
'अरिंगालको फौज भगाउन कांग्रेस सक्षम छ,"भक्तपुर : नेपाली कांग्रेस भक्तपुरका जिल्ला सभापति दुर्लभ थापाले देशभर धुँवा बनाएर प्रधानमन्त्री केपी ओलीको अरिंगालको फौज भगाउन कांग्रेस सक्षम रहेको बताएका छन्। भक्तपुरका प्रमुख जिल्ला अधिकारीमार्फत आइतबार प्रधानमन्त्रीलाई १८ बुँदे ज्ञापनपत्र बुझाएका जिल्ला सभापति थापाले नेपाल तरुण दल रोल्पाका अध्यक्ष रोहित पुनको हत्या बदला लिनसमेत कांग्रेस तयार रहेको बताए। उनले सरकारविरुद्ध चारैतिरबाट आलोचना हुन थालेपछि प्रधानमन्त्री ओलीलाई अरिंगालको फौज भएर प्रत्याक्रमण गर्न कसलाई भन्न खोजेको भन्दै प्रश्न गरे। सरकारसँग सेना र प्रहरीको फौज छ। सत्तासीन दलका नेता कार्यकर्ताहरुको पनि फौज छ, जिल्ला सभापति थापाले भने, प्रधानमन्त्री ओलीले कुन फौजलाई अरिंगालको फौज भन्न खोजेका हुन्। जुनसुकै अरिंगाल भने पनि धुँवा बनाएर त्यसलाई भगाउन कांग्रेस सक्षम छ। प्रधानमन्त्री ओलीले हालै एक कार्यक्रममा देशभर सरकारको विरोध हुन थालेपछि सरकारको प्रतिरक्षाको लागि सरकार पक्षधरहरु अरिंगालको गोलो भएर प्रत्याक्रमणमा उत्रनुपर्ने अभिव्यक्ति दिएका थिए। कांग्रेस भक्तपुरले आइतबार भक्तपुर नपा १ दूधपाटीस्थित पार्टी कार्यालयबाट विरोध र्याली प्रदर्शन गरी प्रजिअमार्फत प्रधानमन्त्री ओलीलाई ज्ञापनपत्र दिएको थियो। सरकारविरोधी विभिन्न नारा लगाइएको विरोध र्याली दूधपाटीबाट भार्वाचो, वंशगोपाल, नासमना, गःहिटी, टौमढी, साकोथा, दरबार क्षेत्र हुँदै जिल्ला प्रशासन कार्यालयमा समापन गरिएको थियो। कांग्रेसले बुझाएको ज्ञापनपत्रमा निर्मला बलात्कार तथा हत्याकाण्डका दोषीदेखि देशमा व्याप्त भ्रष्टाचारमा संलग्नलाई कारबाही माग गरिएको छ। त्यस्तै जग्गा बाँडफाँटमा मोही किसानलाई लगाइएको जग्गा हदबन्दी खारेज गर्न ज्ञापनपत्रमा माग गरिएको छ। भक्तपुरकाठमाडौं ६ लेन सडकमा दिनहुँ भइरहेको जाम हटाउन बैकल्पिक बाटाको तुरुन्त व्यवस्थ गर्नसमेत भक्तपुर कांग्रेसले माग गरेको छ। न्यायालय र सञ्चार क्षेत्रमा सरकारको हस्तक्षेप बढेकोमा विरोध गर्दै भक्तपुर कांग्रेसले सडक विस्तार र फराकिलो गर्ने नाउँमा अवैज्ञानिक मापदण्डअपनाएर जनतालाई सुकुमबासी बनाउने काम तत्काल बन्द गर्न माग गरेको छ। निर्धारित समयमा कार्य सम्पादन नगर्ने ठेकेदारहरुलाई कारबाही गर्नुको सट्टा राजनैतिक संरक्षण दिइएको भन्दै भक्तपुर कांग्रेसले आपत्ति जनाएको छ। सिन्डिकेटको नाउँमा यातायात क्षेत्रलाई अस्तव्यस्त बनाइँदा दसैं तिहार जस्तो महान चाडपर्वको मुखमा यात्रु थप समस्यामा परेकोतर्फ भक्तपुर कांग्रेसले सरकारको ध्यानाकर्षण गराएको छ।"
विश्व नगरपालिका संघको उपाध्यक्ष बने धुलिखेलका मेयर,"काठमाडौं : नेपाल नगरपालिका संघका अध्यक्ष एवं धुलिखेल नगरपालिकाका मेयर अशोक ब्याञ्जु इन्डोनेशियामा सम्पन्न एसिया प्रशान्त क्षेत्रका नगरपालिका र स्थानीय सरकारको सञ्जाल युसिएलजी एसिया प्यासिफिकको सातौं अधिवेशनबाट दक्षिण एसियाका लागि उपाध्यक्ष पदमा निर्विरोध निर्वाचित भएका छन्। सम्मेलनमा अन्य ६ देशको समर्थन प्राप्त गरेर शनिबार ब्याञ्जु उपाध्यक्ष पदमा निर्वाचित भएका हुन्। यसअघि उक्त पदमा संघका निवर्तमान अध्यक्ष एवं प्रदेश ३ का मुख्यमन्त्री डोरमणी पौडेल थिए। चार वर्षमा हुने कंग्रेसबाट नयाँ कार्यसमिति चयन हुने परिपाटी छ। सञ्जालको अध्यक्षमा इन्डोनेशियाको दोस्रो ठूलो सहर सुरावायाकी मेयर डा तृस महरानी निर्वाचित भइन् भने अन्य उपाध्यक्षमा न्यूजिल्याण्ड, चीन, भारत लगायतबाट निर्वाचिन भएका छन्। निर्वाचित भएपछि ब्याञ्जुले विशेषगरि दक्षिण एशियाका नगरपालिका र स्थानीय सरकारको क्षमता अभिवृद्धि, सञ्जालीकरण र सुशासन कायम राख्न आफूले काम गर्ने प्रतिवद्धता व्यक्त गरेका छन्।"
'सरकारमा जानु गल्ती',"बनेपा : राप्रपाका अध्यक्ष कमल थापाले आफू पटक पटक र सबैको सरकारमा जानु गल्ती भएको बताएका छन् । पटक पटक सरकारमा जाँदा जनताबाट पार्टीको विश्वासनीयता घटेकाले गत चुनावमा निराशाजनक परिणाम भोगेको उनले बताएका हुन् । काभ्रेको धुलिखेलमा अगुवा कार्यकर्ता भेलालाई सम्बोधन गर्दै शनिबार अध्यक्ष थापाले भने, जनताले हिन्दु राजसंस्था चाहे पनि पार्टी पटक पटक सबै दलको सरकारमा समावेश हुनु ठुलो गल्ती भयो । उनले अबदेखि त्यस्तो गल्ती नदोहोर्याउने प्रतिवद्धता व्यक्त गरे । उनले थपे, सरकारमा जानुको उद्देश्य संविधानमार्फत राजसंस्था र हिन्दु राष्ट्र कायम गर्ने थियो तर स्वदेशी तथा विदेशी शक्तिले राप्रपा पटक पटक सरकारमा गएर पनि एजेण्डा नै बिर्सिएको भन्ने गलत भ्रम फैलाइयो । त्यसैले चुनावी परिणाम राम्रो आउन सकेन । अध्यक्ष थापाले स्वदेशी र विदेशी शक्तिको आडमा पैसा खर्च गरेर दसौं लाख जनताको धर्म परिवर्तन गराएकोप्रति आपत्ति जनाउँदै धार्मिक हिंसा मच्चाएर मुलुकलाई विखण्डनतर्फ धकेलेको आरोप लगाएका छन् । मुलुकमा हिन्दु र बौद्ध धर्मावलम्वी ९५ प्रतिशतभन्दा बढी छन् तर सीमित वर्ग र जातिको स्वार्थको लोभमा परेर बहुसंख्यकको धर्मलाई अपमान गर्दै हिंसा मच्चाउन केही विदेशी र स्वदेशी दलालहरू लागेका छन्, उनले थपे ।"
गाैतमले ताके अब बाँके ३,"काठमाडौं : गत चुनावमा पराजित नेता वामदेव गौतमलाई जसरी पनि सांसद बनाउन नेकपा प्रयासरत छ । त्यसका लागि डोल्पामा ठाउँ खाली गराउन खोजियो । त्यहाँका कार्यकर्ताले मानेनन् । अब पार्टीको ध्यान बाँके ३ मा केन्द्रित भएको छ । त्यो मिलाइदिन महासचिव विष्णु पौडेल लागिपरेका छन् । पौडेलले वाके ३ का सांसद नन्दलाल रोकायलाई शुक्रबार बोलाएर ठाँउ खाली गरिदिन आग्रह गरेका छन् । रोकायले यसको पुष्टि गरेका छन् । उनले पौडेललाई पार्टीले राष्ट्रिय आवश्यकता ठानेर आधिकारिक निर्णय गरेमा सोच्न सकिने जवाफ दिएका थिए । वामदेवजीलाई संसदमा ल्याउनैपर्ने राष्ट्रिय आवश्यकता हो भने र त्यसमा पार्टीले निर्णय गर्छ भने म छोड्न तयार छु भनेर मैले जवाफ फर्काएको छु, अन्नपूर्ण पोस्टसँग उनले भने, व्यक्तिगत हिसाबले म छोड्न तयार छैन, तर पार्टीले निर्णय गरे छोडछु । महासचिव पौडेलले भने गौतमलाई चुनाव लडाउनेनलडाउने भन्ने विषयमा पार्टीले निर्णय लिने बताए । उहाँ उठने हुनुभयो भने हामी अािधकारिक निर्णय गरेरै सार्वजनिक गर्छौं नि, उनले भने । रोकायसँग शुक्रवार उनले गरेको कुराकानीलाई भने उनले इन्कार गरे । तपाईलाई यो कुरा कसले भन्यो, यस विषयमा कुनै छलफल र निर्णय भएको छैन, उनले भने । गत प्रतिनिधिसभा चुनावमा देशभर वामपन्थी उम्मेदवारले जितिरहँदा वर्दिया १ बाट गौतम पराजित भएका थिए । उनलाई कांग्रेसका सञ्जयकुमार गौतमले हराएका थिए । बाँके ३ त्यसमै जोडिएको क्षेत्र हो । हारमा उनले अन्र्तघात लाई दोष दिँदै आएका छन् । पार्टीका दुई अध्यक्ष (केपी ओली र पुष्पकमल दाहाल) सँग संसदमा आफनो आवश्यकताकबारे सोच्न कुरा राख्दै आएका थिए । अन्नपूर्णसँग शनिवार छोटो प्रतिक्रियामा गौतमले निर्वाचन लड्ने रुचीका विषयमा खासै जवाफ नै दिएनन् । उनले भने यस विषयमा मलाई अहिले जानकारी नै छैन । नेकपाभित्रै सचिवालय सदस्य गौतम उपचुनावमार्फत संसद छिर्ने विषयमा मतएकता देखिएको छैन । यसबारे सचिवालय वैठकमा एकपटक सामान्य छलफल चलेपनि निर्णयकै तहमा भने पुग्न सकेको छैन । अध्यक्ष ओलीले यसमा मुख खोलिसकेका छैनन् । अर्का अध्यक्ष दाहाल र वरिष्ठ नेता माधवकुमार नेपाल यसमा सकारात्मक छन् । ओलीले भने निकट नेताहरुसँग गौतमलाई चुनावै लडनुपर्ने आवश्यकता किन पयो भन्ने आधारविना निर्णयमा नजाने बताएको नेकपा स्रोतले जनायो । डोल्पाका सांसद धनबहादुर बुढा वामदेवलाई ठाउँ छोड्न तयार थिए । तर स्थानीय नेता, कार्यकर्ता त्यसमा असहमत रहे । त्यहाँको प्रयास असफल भएपछि उनी प्यूठानकी राजमो सांसद दुर्गा पौडेललाई राजीनामा गराउने प्रयासमा लागे । त्यो पनि सफल भएन । पौडेल नेकपा (मसाल) का महासचिव मोहनविक्रम सिंहकी श्रीमती हुन् । यसपछि रुकुम पूर्वबाट तत्कालीन माओवादी केन्द्रकी कमला रोकालाई राजीनामा गराउने चर्चा चल्यो । रोकाले यस विषयमा पार्टीले निर्णय गरे पनि अश्वीकार गर्ने सार्वजनिक रुपमै वताइन् । ललितपुरमा नवराज सिलवाललाई घरमै बोलाएर वामदेवले आग्रह गरे । तर त्यही पदका लागि एमाले बनेका सिलवालले छोड्ने कुरै भएन । त्यसपछि गौतमको दृष्टि पयो नवलपुर (पूर्वी नवलपरासी) । नवलपुरका तिलक महतलाई राजीनामा गराउने योजनापनि पूरा भएन । र, पुगे बाँके । कम्प्युनिस्टको प्रभाव क्षेत्र रहेको बाँके ३ का तीन वटै स्थानीय तह खजुरा, वैजनाथ र जानकी नेकपा (त्यसमा पनि तत्कालीन एमाले) ले जितेको छ । गत निर्वाचनमा रोकायले कांग्रेसका बादसाह कुर्मीलाई करिब पाँच हजार मतान्तरले हराएका थिए । रोकायले ३१ हजार ६ सय १ मत ल्याएका थिए भने कुर्मीले २६ हजार ६ सय १७ । त्यहाँको प्रदेश सभामा पनि दुवै क्षेत्रमा नेकपाले जितेको छ । २०७० को निर्वाचन एमालेका दलबहादुर सुनार र २०६४ मा तत्कालिन माओवादीकी पूर्णाकुमारी सुवेदी (पूर्व उपसभामुख) उक्त क्षेत्रबाट विजयी भएका थिए । पुराना वामपन्थी नेता रोकाय राजनीतिमा वामदेवका समकालीन हुन् । उनी पञ्चायतकालमा साविकको सीतापुर गाउँ पञ्चायतबाट जनपक्षीय उम्मेदवारका रुपमा प्रधानपञ्च भएका थिए । उनी इमान्दार र पुराना नेता मानिन्छन् । उनी एमाले बाँकेका निवर्तमान अध्यक्षसमेत हुन् । माक्सवाद दर्शनका ज्ञातासमेत रहेका रोकाय अध्यक्ष हुँदा बाँकेका तत्कालिन चारवटा मध्ये तीन क्षेत्रमा एमालेले जितेको थियो ।"
"जनप्रतिनिधिको दोहोरो चरित्र : बाहिर नारा जुुलुुस, भित्र तलब माग","परासी : नगरपालिकाले गरेको कर वृद्धि र नगर सदस्यलाई दिइने तलब भत्ताको विरोध गर्दै राष्ट्रिय प्रजातन्त्र पार्टी (प्रजातान्त्रिक) ले शुुक्रबार पश्चिम नवलपरासीको रामग्राम नगरपालिका अगाडि प्रदर्शन गर्यो । प्रदर्शनमा सो पार्टीबाट निर्वाचित वडाध्यक्ष र सदस्यहरूले समेत त्यसको चर्को विरोध गर्दै नाराबाजी गरे । जग्गा र विभिन्न शीर्षकमा लगाएको कर, नगरपालिकालाई मार पर्ने गरी सदस्यहरूलाई समेत तलब भत्ता दिने व्यवस्था खारेजी हुुनुुपर्ने लगायत विभिन्न नौं बुुँदे माग राखेर उनीहरूले विरोध प्रदर्शन गरेका हुुन् । पार्टीका केन्द्रीय महामन्त्री धुु्रवबहादुुर प्रधानले अगुुवाई गरेको विरोध प्रदर्शनसँगै ज्ञापन पत्र बुुझाउन पार्टीका नगर अध्यक्ष रामभवन यादवसँगै जनप्रतिनिधिहरू पनि नगरप्रमुुख नरेन्द्रकुुमार गुुप्ताको कार्यकक्षमै पुुगे । सबैले माग पूरा गर्न उनीसँग माग गरे । ज्ञापन पत्र बुुझाएपछि सबै बाहिर निस्के पनि पार्टीबाट सहभागी वडासदस्यहरू सीतारानी थरुनी र अञ्जुु दर्जी विक भने नगरप्रमुुख गुुप्तासामू आफूहरूको तलब कहिले पाइन्छ भनेर प्रश्न गरे । गुुप्ताले भने, तपाईहरू तलब भत्ता खारेज हुनुपर्छ भन्दै नाराबाजीसहित ज्ञापन पत्र बुुझाउन आउनु हुुन्छ अनि कहिले पाइन्छ भनेर पनि सोध्नुहुन्छ, यो दोहोरो चरित्र भएन र ? प्रमुखले प्रश्न सोधेपछि सदस्यद्धय अक्क न वक्क भए । उनले दोहोर्याउँदै भने, कि तपाईहरू पार्टीबाट उक्त माग खारेज गर्नुपर्यो भनेर भन्नुस् होइन भने विरोध पनि गर्ने अनि छिटो रकम पठाइदिनुुस् भनेर दवाब दिने ? यो त मिलेन । उक्त पार्टीबाट नगरपालिकामा तीनजना वडाध्यक्षसहित नौंजना सदस्यमा निर्वाचित भएका छन् । उनीहरूसँगै नगरपालिकाकै विरुद्धमा भएको विरोध कार्यक्रममा सहभागी थिए । कर वृद्धि भएको गुुनासो र विरोध हुुन थालेपछि नगरपालिकाले कार्यपालिकाको बैठकबाट कर परिमार्जन गर्ने निर्णय गरिसकेको छ । कर परिमार्जन गर्नका लागि कार्यपालिकाको बैठकबाट निर्णय भइसकेको र कुन कुन शीर्षकमा परिमार्जन गर्ने भन्नेबारे राजनीतिक दलसँग छलफलको तयारी गरिएको गुप्ताले बताए । नगरपालिकाले प्रायः सबै शीर्षकमा २० देखि ६० प्रतिशत कर बढाएको छ । कर परिमार्जन गर्न सकिने भए पनि सदस्यहरूको तलब भत्तामा प्रदेशसभाले तोकेकाले पुनर्विचार गर्न नसकिने उनले बताए । प्रदेशसभाले तलब तोक्नुअघि नगरपालिकाले निर्णय गरेअनुसार मेयरउपमेयर, वडाध्यक्ष र कार्यपालिका सदस्यहरूलाई २०७४०७५ को सम्पूर्ण तलब भने उपलब्ध गराइसकिएको छ । सदस्यहरूको भने प्रदेशसभाले पछि निर्णय गरेकाले उनीहरूको खाता खोल्न लगाइएको नगरप्रमुुख गुप्ताले बताए । केही दिनमै सबै सदस्यहरूको तलब खातामा पठाइने उनले बताए । नगरपालिकामा ९३ जना जनप्रतिनिधि छन् । उनीहरूका लागि वार्षिक डेढ करोड बढी तलबमा मात्र खर्च हुुने गरेको छ । तलब भत्ता नगरपालिकाको आन्तरिक आयबाट भुुक्तानी गर्ने प्रावधान छ । तलब भत्ता, इन्धन लगायत अन्य सुविधा र खर्च गरेर जनप्रतिनिधिका लागि वार्षिक दुई करोड भन्दाबढी खर्च हुन्छ । जुन आन्तरिक आयभन्दा पनि बढी हुने देखिन्छ । गतवर्ष नगरपालिकाले आन्तरिक आयबाट दुई करोड ७० लाखमात्र संकलन गरेको थियो । यसवर्ष आन्तरिक आयबाट पाँच करोड २४ लाख संकलन हुुने अपेक्षा छ । कर वृद्धिबारे गुुनासा र विरोध आउन थालेपछि आन्तरिक आय घट्ने पनि संभावना छ । तस्विर कर वृद्धि र नगर सदस्यहरूलाई दिइने तलव भत्ताको विरोध गर्दै राष्ट्रिय प्रजातन्त्र पार्टी (प्रजातान्त्रिक) का कार्यकर्ता ।"
संवैधानिक आयोगमा कर्मचारी खटाउन सकस,"काठमाडौं : संवैधानिक आयोगको प्रशासनिक संरचना टुंगो नलाग्दा कर्मचारी खटनपटनमा सकस भएको छ। आयोगको ऐनमा सचिवको नेतृत्वमा कर्मचारी खटिने स्पष्ट व्यवस्था भए पनि मन्त्रिपरिषद्ले नयाँ आयोगहरूमा सहसचिवको नेतृत्व रहने निर्णय गरेकाले आयोगका ऐन संशोधन नहुँदासम्म कर्मचारी खटनपटनमा समस्या हुने देखिएको हो। ऐन संशोधन गरेपछि मात्रै कर्मचारीको ओएनएम पास गर्नुपर्छ। अनि मात्र कर्मचारी खटाउन कानुनी जटिलता रहन्न, संघीय मामिला तथा सामान्य प्रशासन मन्त्रालयका प्रवक्ता सुरेश अधिकारीले भने। मन्त्रालय मातहतका आदिवासी जनजाति, दलित, मुस्लिम, थारू, समावेशी र मधेसी आयोगको प्रशासनिक संरचना तयार गर्न एक कार्यदल गठन गरिएको थियो। कार्यदलले प्रशासनिक संरचना समेटिएको प्रतिवेदन तयार गरी मन्त्रिपरिषद्मा बुझाएको थियो। कार्यदलले प्रत्येक आयोगमा सचिव नेतृत्वमा २८ जना कर्मचारी रहने व्यवस्था गरेको थियो। साथै आयोगको ऐनअनुरूप सचिव नेतृत्वमा कर्मचारी रहने प्रशासनिक संरचना तयार गरेको थियो। तर पछि मन्त्रिपरिषद्ले कार्यदलको प्रतिवेदनमा सचिवको साटो सहसचिव रहने निर्णय भएपछि कर्मचारी खटनपटनमा अन्योल भएको हो। नयाँ आर्थिक वर्ष सुरु हुँदा नै संवैधानिक संरचनाअनुरूप कर्मचारी खटाउने हाम्रो योजना थियो। तर संगठनात्मक प्रारूप नहुँदा ती संवैधानिक आयोगमा रूपान्तरण गर्न कठिनाइ भएको हो, सामान्य प्रशासन मन्त्रालयका प्रवक्ता सुरेश अधिकारीले भने। आयोगमा पदाधिकारी आउनुअघि नयाँ प्रशासनिक संरचनाअनुरूप कर्मचारी खटाइनुपर्नेमा अझै अन्योलमा छौं, उनले भने। मन्त्रिपरिषद्ले ऐन संशोधनको प्रक्रिया अगाडि बढाए पनि महत्वका साथ अगाडि नबढाएको अधिकारीहरूको गुनासो छ। ०५८ सालमा स्थापित दलित र महिला आयोगका साथै ०६९ सालमा स्थापित मुस्लिम आयोग बल्ल संवैधानिक स्वरूपमा जान लागेका आयोग हुन्। मधेसी, समावेशी र थारू आयोग नयाँ संविधानअनुरूप नयाँ आयोग नै गठन गर्न लागिएको हो। राष्ट्रिय प्राकृतिक स्रोत तथा वित्त आयोग, राष्ट्रिय महिला आयोग, राष्ट्रिय दलित आयोग, आदिवासी जनजाति आयोग, राष्ट्रिय समावेशी आयोग, मधेशी आयोग, थारू आयोग र मुस्लिम आयोग अहिले अध्यक्षविहीन छन् भने चारचार जना सदस्यको पद पनि रिक्त छन्। यता नयाँ प्रशासनिक संरचना टुंगो नलाग्दै संवैधानिक आयोगहरूमा पदाधिकारी नियुक्तिका लागि संवैधानिक परिषद्ले प्रक्रिया अगाडि बढाएको छ। संवैधानिक परिषद्ले साउन दोस्रो हप्ता आठवटा संवैधानिक आयोगमा रिक्त पदाधिकारीको पदपूर्ति प्रक्रिया एकैपटक अघि बढाएको हो। अझ पनि थारू आयोग, समावेशी आयोग, मधेसी आयोग र आदिवासी जनजाति आयोगका कार्यालयको नामनिसाना छैन।"
जनयुद्धमा माओले पहाड खोलेर बनाएको घरमा प्रचण्ड,"काठमाडौँ : चार दिने चीन भ्रमणमा रहेका नेपाल कम्युनिस्ट पार्टीका अध्यक्ष पुष्पकमल दाहाल प्रचण्ड अहिले घुमघाममा ब्यस्त छन् । चिनियाँ कम्युनिस्ट पार्टीको नेतृत्वमा त्यहाँ पुगेका उनले आइतवार घुमेर बिताए । उनले आइतवार दिउँसो चिनियाँ क्रान्तिका ऐतिहासिक स्थलको अवलोकन गरे प्रचण्डले सन् १९४५ मा चीनको येनान प्रान्तमा सम्पन्न भएको चिनियाँ कम्युनिष्ट पार्टीको सातौं महाधिवेशनस्थलको पनि अवलोकन गरे । उक्त महाधिवेशनले चिनियाँ क्रान्तिलाई विजयमा पुर्याउने ऐतिहासिक निर्णय गरेको मानिन्छ । उनले त्यसपछि सन् १९४२ मे मा सम्पन्न ऐतिहासिक येनान साहित्यिक गोष्ठी स्थलको पनि अवलोकन गरे । उनले त्यही सन्दर्भमा येनानमा सन् १९३८ देखि सन् १९४५ सम्म बसेका माओले पहाड खोलेर बनाइएको घरको अवलोकन गरे । उनले त्यहाँ माओले प्रयोग गरेका कोठा, पुस्तक, टेबुल, पत्रपत्रिका आदिको अवलोकन गरेका उनको निजी सचिवालयले जानकारी दिए । उनले त्यसपछि येनानमा बनेको प्यागोडा शैलीको नौ तले टावरको अवलोकन गरे । उक्त स्थानबाट येनानको सानो उपत्यका देखिन्छ । त्यसको ठीक माथिल्लो डाँडामा प्यागोडा शैलीको मन्दिर छ । उक्त स्थानबाट चिनियाँ लालसेनाले दुष्मनको निगरानी गर्दथ्यो । त्यही स्थानमा जनयुद्धमा माओका लालसेनाले जापानी सेनाका लगभग एक सयजनालाई नियन्त्रणमा लिई प्रशिक्षण दिएर जापानी आक्रमणकारीविरुद्ध तयार पारेको थियो । त्यसैगरी उक्त स्थानमा चाउयनलाइ प्रधानमन्त्री भइसकेपछि गाडीमा आउँदा गाडी फसेपछि जनताले निकालिदिएका थिए । तत्कालै प्रधानमन्त्रीको आदेशमा सरकारले उक्त स्थानमा पुल निर्माण गरेको थियो । त्यस पुललाई आजभोलि मानिसहरु प्रधानमन्त्री पुल भन्छन् । स्थानीय उपमेयर, पार्टीका नेताहरु र जनमुक्ति सेना पोशाक नै लगाएर अध्यक्ष प्रचण्डको भव्य स्थागत गर्दै अवलोकनमा सहभागी बनेका थिए । अवलोकनको क्रममा अध्यक्ष दाहालले चिनियाँ कम्युनिष्ट पार्टी, चिनियाँ सरकार र चिनियाँ जनताले चिनियाँ क्रान्तिमा महत्वपूर्ण स्थान राख्न सफल ऐतिहासिक स्थलहरुको संरक्षण गरेर विश्वकै नताको निम्ति क्रान्तिलाई अध्ययन गर्ने महत्वपूर्ण सामाग्री प्रदान गर्ने काम गरेको बताए । । सान्सीतर्फको यात्रा आइतवार बिहान अध्यक्ष प्रचण्ड ग्वान्जाओबाट सान्सी प्रान्त हिँडेका थिए। उक्त सहर विश्वकै ठूलो मोटरसाइकल फ्याक्ट्रीका लागि प्रसिद्ध छ । सो प्रान्तका विदेश विभाग प्रमुखले अध्यक्ष प्रचण्डको स्वागत गरेका थिए । अध्यक्षले मोटरसाइकल, मोटर र सूचना प्रविधि सम्बन्धी उद्योगहरुको अवलोकन गरे । नेपालमा बलियो कम्युनिष्ट पार्टीको नेतृत्वमा दुई तिहाईको सरकार बनेको छ । यो बेला नेपालको बिकास गर्ने बेला हो', उनले भने, 'चीन र नेपालका बीचमा चारवटा बन्दरगाह प्रयोग गर्न पाउने ट्रेड एण्ड टुरिष्ट सम्झौता भएको छ । यो नेपाल र चीनका लागि धेरै महत्वपूर्ण छ । उनले आफूले नेतृत्व गरेको पार्टीले सञ्चालन गरेको जनयुद्धकै जगमा गणतन्त्र आएको उल्लेख गर्दै आफूहरुले माओ र चाओबाट धेरै सिकेको बताएका थिए ।"
नगरप्रमुख र उपप्रमुख बीच सम्बन्ध चिसिँदै,"धादिङ : जिल्ला सदरमुकाम समेत रहेको धादिङको नीलकण्ठ नगरपालिकामा नगरप्रमुख र उपप्रमुख बीचको सम्बन्ध चिसिँदै गएको छ । नेपाली कांग्रेसबाट निर्वाचित नगरप्रमुख भीमप्रसाद ढुंगानाको कार्यशैलीको विरोध गर्दै तत्कालीन नेकपा माओवादी केन्द्रबाट निर्वाचित भएका उपप्रमुख मनराज भण्डारीले एमाले र माओवादीबाट निर्वाचित वडा अध्यक्षको साथमा खुला रूपमै विरोध गरेका हुन् । भण्डारीले ढुंगानाले एकलौटी निर्णय लादेको, फरक विचारको सम्मान नगरेको, वडाध्यक्षको क्षेत्राधिकार मिचेको, लामो समय विदेश भ्रमणमा जाँदा कार्यवाहक नदिएको तथा नगरसभाबाट पारित गरिएका नीति नियम र ऐन नियमहरू नै उलंघन गरेको आरोप लगाएका छन् । पत्रकार सम्मेलनमा बोल्दै भण्डारीले भने, नगरप्रमुखले सहमति र सहकार्यको साटो बहुमत सदस्यको साथ लिइ एकलौटी ढंगबाट काम गर्न थालेपछि असहमति व्यक्त गरेको हुँ । रोचक कुरा के छ भने स्थानीय तहको निर्वाचनताका प्रमुखमा ढुंगाना र उपप्रमुखमा भण्डारीले मिलेर चुनाव लडेका थिए । कांगे्रेस र तत्कालीन माओवादी केन्द्रबीच स्थानीय तहमा गठबन्धन बनेका बेला नेकपा एमालेका उम्मेद्वारहरूलाई उनीहरूले भारी मतान्तरले पराजित गरेका थिए । उपप्रमुखले लगाएको आरोपको भने नगरप्रमुखले खण्डन गरेका छन् । अन्नपूर्णसँगको कुराकानीमा ढुंगानाले भने, मैले व्यक्तिगत रूपमा कुनै पनि निर्णय गरेको छैन, सबै काम कानुनसम्मत छ, अन्यथा भए कारबाही भोग्न तयार छु । नगर प्रमुखको रूपमा रहे पनि कसैलाई पनि पेलेर अघि नबढेको उनको भनाइ छ । पार्टीको निर्देशनमा राजनीतिक आग्रह पूर्वाग्रह राखेर आफूलाई आरोप लगाइएको उनले बताए । प्रदेश सभा र प्रतिनिधि सभाको निर्वाचनपश्चात् तत्कालीन नेकपा एमाले र माओवादी केन्द्रबीच एकीकरण भइ नेकपा बनेपछि त्यसको असर देखिएको जानकारहरू बताउँछन् । नगरपालिकाको विकास र सम्वृद्धिका लागि भन्दै भोट मागेर चुनाव जितेका जनप्रतिनिधि नै एकापसमा आरोप प्रत्यारोपमा उत्रिएपछि नगरबासी भने अचम्मित भएका छन् । नीलकण्ठ नगरपालिका ३ का एक स्थानीयले भने, उ बेलामा भोट माग्न कुम जोडेर आएका थिए, मिलेर विकास गर्छौं भन्थे, अहिले चाहीँ अनेक बहाना बनाइरहेछन् ।"
प्रदेश पाँच मन्त्रिपरिषद् बैठक : नदीजन्य पदार्थ व्यवस्थापन कार्यविधि पारित,"बुटवल : पाँच नम्बर प्रदेशको मन्त्रिपरिषद्को बैठकले नदीजन्य पदार्थ व्यवस्थापन सम्बन्धी कार्यविधि पारित गरेको छ। कार्यविधि समयमै नबनेको भन्दै स्थानीय तह आक्रोशित भइरहेका बेला सरकारले कार्यविधि ल्याएको हो। कार्यविधि आएसंगै स्थानीय तहले नदीजन्य पदार्थ उत्खनन् गर्ने बाटो खुलेको छ। आइतबार बसेको बैठकले मुख्यमन्त्री ग्रामीण विकाश कार्यक्रमको कार्यविधि समेत स्वीकृत गरेको छ। मानव विकाश सूचाङक कमजोर रहेका गाउँपालिकालाई प्राथमिकतामा राखेर प्रदेश सरकारले बजेटमा मुख्यमन्त्री ग्राामीण विकाश कार्यक्रम संचालन गर्ने घोषण गरेको थियो। कार्यविधिमा कार्यक्रमलाई प्रभावकारी रुपमा संचालन गर्न मुख्यमन्त्री तथा मन्त्रिपरिषदको कार्यालयको सचिवको नेतृत्वमा प्रदेशमा निर्देशक समिति र जिल्ला समन्वय समिति संयोजको संयोजकत्वमा जिल्ला समिति रहने व्यवस्था गरेको छ। बैठकले फागुन ३ गतेलाई प्रदेश स्थापना दिवसका रुपमा घोषणा गर्ने निर्णय गरेको सरकारका प्रवक्ता बैजनथ चौधरीले जानकरी दिए। सँगै बैठकले प्रदेश सभा तथा जिल्ला समन्वय समिति सम्बन्धमा व्यवस्था गर्न बनेको विधेयक, अन्तर प्रदेश वासिन्दाको समान सुरक्षा, व्यवहार र सुविधा सम्बन्धमा कानुनी व्यवस्था गर्न बनेको विधेयक, संस्था दर्ता सम्बन्धी व्यवस्था गर्न बनेको विधेयक, प्रदेश ५ बाट प्रदखान गरिने विभूषण सम्बन्धी कानुनी व्यवस्था गर्न बनेको विधेयकको मस्यौदालाई मन्त्री परिषद्ले सैद्धान्तिक स्वीकृति प्रदान गरेको छ। असोज ३ गते विविध कार्यक्रम गरी संविधान दिवश मनाउने निर्णय बैठकले गरेको छ।"
प्रकाण्डलाई थुनामुक्त गर्न माग गर्दै सर्वोच्चमा पाँचौ पटक रिट दायर,"काठमाडौं : नेत्रविक्रम चन्द विप्लव नेतृत्वको नेपाल कम्युनिस्ट पार्टीका प्रवक्ता खड्गबहादुर विश्वकर्मा प्रकाण्ड लाई थुनामुक्त गर्न माग गर्दै सर्वोच्च अदालतमा बन्दीप्रत्यक्षीकरण निवेदन दर्ता भएको छ। विश्वकर्माका तर्फबाट उनका भाइ वीरेन्द्र विश्वकर्माले आइतबार बन्दीप्रत्यक्षीकरणको आदेशमार्फत थुनामुक्त गरी पाउँ भनेर निवेदन दर्ता गराएको सर्वोच्चका सहायक प्रवक्ता नगेन्द्र कालाखेतीले जानकारी दिए। निवेदनमा एउटै विषयमा पूर्ण अनुसन्धान नै नगरी पटकपटक फरकफरक विषय उठाई थुनामा राखिएकाले बन्दीप्रत्यक्षीरकरणको आदेशमार्फत रिहा गर्न भनिएको छ। योसँगै उनका भाइ वीरेन्द्रले पाँचौँपटक विश्वकर्माको रिहाइको माग गर्दै बन्दी प्रत्यक्षीकरणको निवेदन दर्ता गराएका हुन्। यसअघि सर्वोच्चले बन्दीप्रत्यक्षीकरणको निवदेनमा विश्वकर्मालाई भदौ १, ७, १८ र २९ गते सर्वोच्चले छाड्न आदेश दिएको थियो। यसअघिको विश्वकर्माको निवेदनमाथि आदेश दिँदै सर्वोच्चले सरकारलाई सर्वोच्चको आदेशलाई मर्यादित र पालना गर्नसमेत सरकारको ध्यानाकर्षण गराएको थियो। रासस"
विवेकशील साझाको तीन महिने विशेष संगठन विस्तार अभियान,"काठमाडौं : विवेकशील साझा पार्टीको संगठन विस्तार अभियान अन्तर्गत सात प्रदेशका उत्प्रेरक संगठकको अभिमुखिकरण प्रशिक्षण सम्पन्न भएको छ । भदौ ३० र ३१ गते काठमाडौंमा सम्पन्न प्रशिक्षणमा सात प्रदेशबाट १५० उत्प्रेरक सहभागी थिए । प्रशिक्षणको पहिलो दिन संयोजक रविन्द्र मिश्रले सम्बोधन गरे । मिश्रले वैकल्पिक राजनीतिको लागि आधार फराकिलो बन्दै गएको भन्दै संगठन निर्माणमा जुट्न सबैलाई आग्रह गरे । अर्का संयोजक उज्वल थापाले वैकल्पिक राजनीतिको लागि संगठनलाई पनि कुशल र ढंगपूर्ण विधिबाट अगाडि बढाउनुपर्नेमा जोड दिए । पार्टी प्रवक्ता सूर्यराज आचार्यले पार्टीको आधारभूत वैचारिक, राजनीतिक तथा अर्थनीतिको बारेमा प्रशिक्षण दिए । पार्टी केन्द्रीय सदस्य केशव दाहालले नेपालको सन्दर्भमा वैकल्पिक राजनीतिको औचित्यबारे प्रकाश पारे भने अर्का केन्द्रीय सदस्य गोविन्द नारायणले वैकल्पिक राजनीतिमा युवाहरुको भूमिकाबारे धारणा राखे । पार्टीका संगठन विभाग प्रमुख मुमाराम खनालले पार्टीको वैकल्पिक संरचना, पार्टीभित्र लोकतान्त्रिक अभ्यासको विधि, विधानको कार्यान्वयन तथा ३ महिने संगठन बिस्तार अभियानको महत्वमाथि प्रकाश पारेका छन्। केन्द्रीय सदस्य प्रकाशचन्द्र परियार समावेशिता, सुबुना बस्नेत उद्यमशिलता, शशीविक्रम कार्की सामाजिक अभियान, किशोर थापा पार्टीको अनुशासन तथा सुशासन र अर्जुनसिंह ठकुरीले पार्टीको आन्तरिक व्यवस्थापनबारे प्रशिक्षण दिएका छन्। प्रशिक्षणको दोश्रो दिन सबै प्रदेशका संयोजकले प्रदेशमा संगठनको अवस्था र आगामी दिनमा संगठन विस्तारको कार्यलाई तिव्रता दिने योजनाको बारेमा बोलेका छन्। केन्द्रीय सदस्य मिलन पाण्डेले पार्टीको सूचना प्रवाह, चुनौती र समाधानको सवालमा जानकारी गराए भने प्रदेश ३ की सांसद शोभा शाक्यले आफ्नो पार्टीको गतिविधिबारे धारणा राखिन्।"
राजपाले असाेज ३ लार्इ कालो दिनको रूपमा मनाउने,"जनकपुरधाम : राष्ट्रिय जनता पार्टी (राजपा) नेपालले संविधान दिवसलाई कालो दिनको रूपमा मनाउने तयारी थालेको छ । नेपालको संविधान २०७२ जारी भएको दिन (असोज ३) लाई संघीय सरकारले धुमधामका साथ संविधान दिवस मनाउने तयारी गरिरहँदा राजपाले भने कालो दिन भन्दै विरोध प्रदर्शनको तयारी थालेको हो । राजपाका केन्द्रीय अध्यक्ष मण्डलकोे बैठकले मधेसका जिल्लाहरूमा मात्र सीमित नभई अन्य प्रदेशमा पनि संविधान दिवसको दिन विरोधका कार्यक्रम गर्ने भन्दै तयारी थालेको छ । अध्यक्षमण्डलका संयोजक महन्थ ठाकुरद्वारा जिल्लाहरूमा परिपत्र जारी गरी असोज ३ गते विरोध प्रदर्शनका साथै साँझ सात बजेदेखि सवा सात बजेसम्म बत्ती निभाएर ब्ल्याक आउट गर्ने जनाएको छ । साथै अध्यक्षमण्डलका सबै अध्यक्षलाई विरोध कार्यक्रमका लागि विभिन्न जिल्लाको जिम्मेवारी सुम्पिइएको राजपाका महासचिव केशव झाले बताए । कैलाली, कञ्चनपुर, बाँके, बर्दियामा राजेन्द्र महतो र अनिल झा, नवलपरासी, कपिलवस्तु र रूपन्देहीमा महेन्द्र राय यादव, बारामा महन्थ ठाकुर, सुनसरी मोरङमा राजकिशोर यादव र झापामा शरतसिंह भण्डारीले विरोधसभाको नेतृत्वको जिम्मेवारी पाएका हुन् । त्यसैगरी प्रदेश २ मा राजपाको तर्फबाट मन्त्रिमण्डलमा रहेका नेताहरूले विरोध कार्यक्रम गर्ने तयारी गरेका छन् । राजपाले जनताको भावनाअनुरूप संविधान संशोधन होस् भन्ने अभिप्रायले नै विरोधको कार्यक्रमलाई परिवर्तित गरी सत्ताबाट पनि दबाब सिर्जना गरिराखेको महासचिव झाले बताए । उनले भने, संविधान संशोधनका लागि दुई तिहाई बहुमतको आवश्यक छ र त्यो वर्तमान सरकारसँग छ । यदि यो सरकारले पाँच वर्षको अवधिमा संविधान संशोधन गरेन भने त्यसपछि संशोधनको कुरा सजिलो हुने छैन् । त्यसैले हामीले संशोधनको आसमा सरकारलाई समर्थन गरिराखेका छौं । यदि सरकारले मधेसको माग सम्बोधन गरेन भने हामी पुनः सडक संघर्षमा आउन विवश हुनेछौं । यता राजपाले संविधान दिवसलाई दिन कालो दिनका रूपमा मनाउने तयारी थाल्दा मधेस आन्दोलनकै अर्को प्रमुख घटक संघीय समाजवादी फोरमले भने आफ्नो रणनीति सार्वजनिक गरिसकेको छैन । तर फोरमका केही नेताले भने संविधान दिवसको दिन आफूहरू खुलेर संविधानको विरोधमा उत्रिने बताएका छन् । संघीय संसद्मा फोरमका प्रमुख सचेतक उमाशंकर अरगडियाले भने, पार्टीले जेसुकै निर्णय लिए पनि म संविधान दिवसको कार्यक्रमलाई बहिष्कार गर्छु । यस संविधानले मधेसी जनताको अधिकार कुण्ठित गरेको बताउँदै उनले संशोधन नभएसम्म संविधान दिवसलाई बहिष्कार गर्ने बताए । संविधानको खुलेरै विरोध गर्दै आएको अर्को घटक सीके राउत समूहले पनि असोज ३ गतेलाई कालो दिनको रूपमा लिँदै विरोधको कार्यक्रम गर्ने तयारी गरेको छ । उसले असोज ३ लाई चलु जनकपुर, भरु जनकपुर कार्यक्रमको संज्ञा दिएको । राउतका समर्थकहरूले सामाजिक सञ्जालमार्फत प्रदेश २ को राजधानी जनकपुरलाई केन्द्रित गरी बृहत विरोधको कार्यक्रम गर्ने बताएको छ ।"
रातो पासपोर्टमा कडाइ गरिने,"काठमाडौं : कूटनीतिक राहदानी (रातो पासपोर्ट) दुरुपयोग भएको आलोचनापछि सरकारले कार्यविधि बनाएर व्यवस्थित गर्ने भएको छ । सरकारी काममा मात्र प्रयोग गर्नुपर्ने कूटनीतिक राहदानी निजी भ्रमणमा समेत उपयोग हुने क्रम बढेपछि सरकारले कानुन बनाएर व्यवस्थित गर्न लागेको हो । राहदानीसम्बन्धी कानुन संशोधन र एकीकृत गर्न बनेको विधेयकमा कूटनीतिक राहदानीका उपयोगसम्बन्धी कार्यविधि बनाउने प्रावधान समेटिने भएको हो । अन्तर्राष्ट्रिय सम्बन्ध समितिको शनिबारको बैठकमा परराष्ट्रमन्त्री प्रदीप ज्ञवालीले कूटनीतिक र विशेष राहदानी (रातो पासपोर्ट) को मर्यादा ख्याल गर्नुुपर्ने भन्दै नियमन र व्यवस्थित गर्न कार्यविधि बनाउने बताए । कूटनीतिक राहदानी प्रयोग गरेको व्यक्तिले देशको प्रतिनिधित्व गर्छ भन्ने मान्यता हो । यो पासपोर्टको मर्यादाको ख्याल गर्नुपर्छ । कार्यविधिअनुसार रातो पासपोर्टको प्रयोग हुन्छ, उनले भने, पहिलेभन्दा निगरानी बढाएर मर्यादित बनाउने प्रयास सरकारको रहनेछ । संघ, प्रदेश र स्थानीय तह मातहतका निकाय, संघीय संसद् सचिवालय, संवैधानिक निकायको सिफारिसमा मात्र कूटनीतिक राहदानी उपलब्ध गराइनेछ भने कूटनीतिक वा विशेष राहदानीवाहकले विदेश जाँदा परराष्ट्र मन्त्रालयलाई पनि जानकारी दिनुपर्ने प्रावधान विधेयकमा छ । विदेशी सरकारी निकाय, अर्धसरकारी, अन्तर्राष्ट्रिय मान्यताप्राप्त संस्थाको औपचारिक निमन्त्रणामा जाँदा मात्र कूटनीतिक राहदानी प्रयोग गर्न पाउने गरी विधेयकमा संशोधन गरिएको छ । नेकपा नेता एवं समिति सदस्य भीमबहादुर रावलले कूटनीतिक राहदानी दुरुपयोग रोक्नुपर्नेमा जोड दिएका थिए । उनले भने, कूटनीतिक राहदानी बोकेर अनावश्यक काममा जानु देशकै बेइज्जत हो । कूटनीतिक राहदानी बोक्नेको काम र पदीय मर्यादा देशसँग जोडिन्छ । त्यसैले यसको प्रयोग व्यवस्थित गर्न आवश्यक छ । विधेयकको दफा १६ मा सरकारी कामको सिलसिलामा विदेश भ्रमण गर्दा मात्र कूटनीतिक वा विशेष राहदानी प्रयोग गर्नुपर्ने व्यवस्था भए पनि केही सांसदले भने सो प्रावधानप्रति विरोध जनाएका थिए । नेकपाका सांसद प्रेम तुलाचनले झन्झटिला प्रावधान राखेर रातो पासपोर्ट वितरण नगर्न आग्रह गरेका थिए । कूटनीतिक राहदानीको दुरूपयोग कसरी रोक्ने गम्भीर हुनुपर्छ तर रातो पासपोर्ट दिने नाममा धेरै नौटंकी नगरौं, उनले भने, सर्त राखेर अनि यो ल्याऊ, त्यो ल्याऊ भनेर सांसदको पदीय मर्यादा बेवास्ता गर्ने हो भने बरु पासपोर्ट नै नदिनुस् । अर्का सांसद मोहन बानियाँले पनि सांसदलाई कूटनीतिक राहदानी दिँदा अंकुश लगाउने प्रावधान हटाउन माग गरे । सांसदलाई नै अविश्वास गरेर हुन्छ ? यस्तो हो भने बरु सबैलाई एकैखालको राहदानी दिए हुन्छ, उनले आक्रोश पोखे । सांसदहरूले रातो पासपोर्ट बोकेर विदेशमा श्रम गर्न कोही नलुक्ने भन्दै सहजै कूटनीतिक राहदानी दिन जोड दिएका थिए । विधेयकको दफा १६ को उपदफा २ को कूटनीतिक वा विशेष राहदानीवाहकले विदेश भ्रमण सकिएपछि विभागमा राहदानी बुझाउनुपर्ने प्रावधानप्रति पनि सांसदले आपत्ति जनाएका थिए । सरकारले राष्ट्रपति, उपराष्ट्रपति, प्रधानमन्त्री, प्रमुख प्रतिपक्षी दलको नेता, मन्त्री, सांसद, संवैधानिक निकायका प्रमुख एवं पदाधिकारी, विशिष्ट श्रेणीका सरकारी र सुरक्षा निकायका अधिकारी, महानगरपालिकाका प्रमुखलाई कूटनीतिक राहदानी दिँदै आएको छ । गाउँपालिकाका अध्यक्षउपाध्यक्ष, नगरपालिकाका प्रमुखउपप्रमुखलाई विशेष राहदानीको व्यवस्था गरिएको छ । कूटनीतिक राहदानीको चरम दुरुपयोग २०५२ सालदेखि हुन थालेको हो । पछिल्लो समय सरकारले नेपालस्थित कूटनीतिक नियोगहरूमा पत्राचार गर्दै कूटनीतिक राहदानीमा सीधै भिसा नदिनसमेत आग्रह गरेको थियो । कूटनीतिक राहदानी लिएर भिसाका लागि जाने वा विदेश भ्रमणमा पुग्नेसग अनिवार्य भिसा नोट को व्यवस्था गर्दै कूटनीतिक सम्बन्ध भएका देशहरूमा पत्राचार गरेको थियो ।"
मौलिक हक सम्बन्धी विधेयक पातिर गर्न नियम निलम्बन,"काठमाडौं : मौलिक हक सम्बन्धी सबै कानुन संवैधानिक समयसीमाभित्र निर्माण हुन कठीन भएपछि कार्यसम्पादन समितिको शनिबार बसेको बैठकले नियम निम्बन नगर्ने सर्वसम्मत निर्णय गर्यो। प्रतिनिधिसभाको शनिबार बसेको दोस्रो बैठकले प्रतिनिधिसभा नियमावलीको नियम २५० को उपनियम १ बमोजिम कुनै पनि सदस्यले सभामुखको अनुमति लिइ यस निमयावलीको कुनै निमयलाई प्रतिनिधि सभासमक्ष विचाराधीन कुनै कार्यको सम्बन्धमा लागू नहुँने गरी निलम्बित गरियोस् भन्ने प्रस्ताव पेश गर्न सक्नेछ । सो प्रस्ताव पारित भएमा उक्त नियम तत्कालका लागि निलम्बित भएको मानिनेछ भन्ने उल्लेख छ। सो प्रस्तावको प्रस्तावक नेकपाका सांसद सान्ता चौधरी र समर्थक कांग्रेस सांसद पार्वती डिसी चौधरी रहेका छन्। प्रस्तावका समर्थक कांग्रेसका सांसद चौधरीले अन्नपूर्णसंगको कुराकानीमा भनिन्, 'कुनै पनि विधयेकको कुनै पनि दफा उपदफामाथि संशोधन राख्ने ७२ घण्टा रहेकोमा अब भोली पल्ट बिहान १० : ३० बजेसम्म भएको छ। यो निर्णय संसदमा प्रतिनिधित्व गर्ने सबै दलको सहमतिमा कार्य व्यवस्था परामर्श समितिले गरेको हो। सरकारले मौलिक हक सम्वन्धी १७ वटा विधेयक संसदमा पेश गरेको छ। तर सबै विधेयक असोज २ भित्र पारित हुन कठीन हुने भएकाले नियम निलम्बनको विकल्प नरहेको नेकपाका सचेतक एवं प्रस्तावका प्रस्तावक शान्ता चौधरीले बताइन। संविधानले तीन वर्षभित्र मौलिक हक सम्वन्धी कानून बनाउने सिमा तोके पनि आवश्यक्ता अनुसार मात्र भनेकोले सबै विधेयक असोज २ भित्र पारित नभए पनि फरक नपर्ने तर्क बिर्तकका साथ नियम निलम्न गर्न संसद बाध्य भयो। नेकपाका प्रमुख सचेतक देवप्रसाद गुरुङले राज्यले तीन वर्षभित्र बनाउने भनेर प्रतिवद्धता गरेका सबै कानून समयसिमाभित्रै बनाइसक्नुपथ्र्यो हुन नसक्दा नियम निलम्वनमा जान बाध्य भएको बताए। यो कार्य संविधान निर्माणकै लागि भएको उनको तर्क थियो। बादलको सोच र क्षमतामै बादल लाग्यो प्रमुख प्रतिपक्षी दल नेपाली कांग्रेसका सांसद गगन कुमार थापाले शनिबार प्रतिनिधिसभामा जयुद्धका नेता गृहमन्त्री रामबहादुर थापा बादलको क्षमतामा मात्र नभएर सोचमै बादल लागेको बताएका छन्। उनलेभने,गृहमन्त्रीले प्रहरी हिरासतमा मारिएका राममनोहर यादव र निर्मला पन्तको हत्याराहरुलाई जोगाउन आफ्नै संयन्त्रहरु लाग्दा पनि गृहमन्त्रीलाई ग्लानी नहुनु दुःखको कुरा हो। गृहमन्त्रीले शुक्रबार संसदमा ती घटनाका बारेमा जानकारी दिदै निर्मला छनवीनको परणाम आउने, मिति भने तेक्न नमिल्ने भन्ने अर्मूत अभिव्यक्ति दिएका थिए। गृहमन्त्री जी ठूलो माछा जालमा आउदैछभन्ने अभिव्यक्ति कार्यान्वयन नहुँंदा पनि आफुहरुले केही नबोलेको स्मरण गराउदै सांसद थपालेभने, ठूलो माछा पक्रन सक्नुभएन हामी बोलेनौं। कामचोर व्यवसायीलाई कानून नै नबनाई पक्रनुभयो आफैं छोड्नुभयो हामी बोलेनौं। डाक्टर भोजराजलाई ट्रमा सेन्टरबाट उठाउनुभयो हामी बोलेनौं। लेनिन विष्टलाई विमानस्थलमा रोक्नुभयो, पत्रकार शम्भु श्रेष्ठ र राजु बस्नेतलाई प्रहरी लगाउनुभयो, हामी बोलेनौं। गृहमन्त्री बादल मान्छे त ठीकै हो क्षमतामा केही बादल लागेको मात्रै देखियोभन्नेमा उनले जोड दिए। जब सांसदहरुले निर्मला हत्याकाण्डमा संसदमा प्रश्न गरे, गृहमन्त्री बोलेको भन्दै सांसद थापाले भने, युद्ध वा शान्ति दुबैको नियमसँग नमिल्ने गरी आफ्नै हिरासतमा यादव मारिँदा अनि बालिका पन्तको जघन्य हत्या गर्ने पापीहरुलाई आफ्नो संयन्त्रहरु जोगाउन लागिरहँदा ग्लानी बोध नभएको गृहमन्त्रीको क्षमतामा मात्र होइन उहाँंको सोचमै बादल लागेको रहेछ भन्ने आरोप सांसद थापाले लाए। उनले आक्रोसका साथ प्रश्नगर्दैभने, सभामुख महोदय, क्षमता र सोच दुबैमा बादल लागेको गृहमन्त्री बादल हामीलाई चाहिन्छ र ? कांग्रेसका सांसद थापाले यस्तो अभिव्यक्ति दिइरहदा गृहमन्त्री रामबहादुर थापा (बादल) संसदको अग्रभागमा मुस्कुराई रहेका थिए। भ्रष्ट, अनैतिक र अपराधीको सम्पत्ति सार्वजनिक हुने : गृहमन्त्री गृहमन्त्री बादलले आगामी दिनमा भ्रष्ट, अनैतिक र अपराधिहरुको सम्पत्ति सार्वजनिक गर्दै दण्डित गरिने बताउदै भने, त्यसका लागि पुन विधेयक संशोधन, कानूनमा संशोधन हुनेछ। प्रतितिनिधिसभाले वैयक्तिक गोपनीयता सम्बन्धी विधेयक २०७५ लाई पारित गर्नु अगाबै सांसदहरुले सो बारेमा जिज्ञासा राख्ने क्रममा उनले भने, गोपनीयताको अर्थ अनैतिक, भ्रष्ट, अपराधिहरुलाई छुट दिनु होईन। संविधान अनुसार व्यक्तिको मौलिक हकको सूरुषा र समाज बिरोधीहरुले पाउने दण्ड दुबैमा सरकार सजग र सर्तक रहेको दाबी गृहमन्त्रीले गरे। मौलिक हक सम्बन्धी ६ वटा विधेयक पारित प्रतिनिधि सभाको शनिबार बसेको पहिलो बैठकले मौलिक हक सम्बन्धी चार वटा विधेयक पारित गरेको छ। बैठकले वैयक्तिक गोपनीयता सम्बन्धी विधेयक, २०७५, जातीय भेदभाव तथा छुवाछुत(कसूर र सजाय) (पहिलो संशोधन ) विधेयक २०७५, अपाङगता भएका व्यक्तिहरुको अधिकार सम्बन्धी (पहिलो संशोधन) विधेयक २०७५ र वातावरण संरक्षण (पहिलो संशोधन ) विधेयक २०७५ पारित गरेको छ। यसैगरी शनिबार नै बसेको दोस्रो बैठकले अनिवार्य तथा निशुल्क शिक्षा सम्बन्धी विधेयक २०७५ र सामाजिक सुरक्षा विधेयक २०७५ पारित गरेको छ। प्रतिनिधिसभाको शुक्रबार र शनिबार बसेको बैठकले १३ वटा विधेयक पारित गर।ेको छ। यस अगाबै शुक्रबार बसेको बैठकले सुरक्षित मातृत्व तथा प्रजनन् स्वास्थ्य अधिकार विधेयक २०७५, जनस्वास्थ्य विधेयक २०७५, श्रम, रोजगारिको हक सम्बन्धी विधेयक, २०७५, उपभोक्ता संरक्षण विधेयक २०७५, खाद्य अधिकार तथा खाद्य संम्प्रभुता सम्बन्धी विधेयक २०७५, आवासको अधिकार सम्बन्धी विधेयक २०७५ र भुमि सम्बन्धी सातौं संशोधन विधेयक २०७५ लाई बैठकले सर्वसम्मतिले पारित गरेको छ। बैठकमा राज्य व्यवस्था तथा सुशासन समितिका जेष्ठ सदस्य मीना पाण्डेले मौलिक हक सम्बन्धि दुई वटा विधेयकहरु बैयक्तिक गोपनियता र जातीय भेदभाव तथा छुवाछुत कसुर र सजाय पहिलो संशोधन विधेयक सम्बन्धमा समितिको प्रतिवेदन सदन समक्ष पेश गरेकी छन्।"
कांग्रेस विधानमा सुझाव लिन देशभर १२ भेला,"काठमाडौं : कांग्रेसको विधान मस्यौदा समितिले सुझाव संकलन गर्न सात प्रदेशका १२ ठाउँमा दुई दिवसीय भेला गर्ने निर्णय गरेको छ। उपसमितिहरूको प्रतिवेदन र पार्टीका शीर्ष नेताहरूको सुझावपछि एकीकृत मस्यौदा बनाइरहेको समितिले आगामी ८ देखि १३ असोजसम्म प्रदेशस्तरीय भेला गर्ने भएको हो। समितिले असोज ८ र ९ गते काठमाडौं, इलाम र सुर्खेतमा, ९ र १० गते पोखरा, बुटवल र जनकपुरमा तथा ११ र १२ गते काभ्रे, धनगढी र विराटनगरमा सुझाव संकलनका लागि भेला गर्ने तयारी समितिले गरेको छ। समितिले १२ र १३ गते वीरगन्ज, दाङ र बाग्लुङमा भेला गर्ने जनाएको छ। विधान मस्यौदा समिति संयोजक पूर्णबहादुर खडकाका अनुसार समितिले प्रदेशस्तरीय भेलाको तयारी गरिरहेको छ। उनले भने, भेलामा प्रदेशका जिल्लासँगै क्षेत्रीय, गाउँनगर कमिटीलाई प्राथमिकतामा राख्ने तयारी भइरहेको छ। जिल्ला सभापतिहरूले सुझाव दिइसकेकाले समिति क्षेत्रीय र गाउँनगर कमिटीमा बढी केन्द्रित हुन प्रयासरत छ। विधान समितिका प्रवक्ता रमेश लेखकका अनुसार उपसमितिहरूले दिएको प्रतिवेदन, आएका सुझावहरू र पार्टीका शीर्ष नेताका सुझावका आधारमा समितिले प्रारम्भिक मस्यौदालेखन अन्तिम चरणमा पुर्याएको छ। अब एक दुई दिनमै त्यसलाई टुंग्याउँछौं, उनले भने, समिति पहिलो चरणको मस्यौदा लेख्न लागीपरेको छ। यसअघि समितिले १५ असोजमा अन्तिम मस्यौदा तयार पारिसक्ने बताएको थियो। १३ असोजसम्म प्रदेशस्तरीय भेला हुने भएकाले अब १५ असोजमै समितिले अन्तिम मस्यौदा तयार पार्न नसक्ने सम्भावना रहेको नेताहरूले बताएका छन्। पछिल्लो समय उपसमितिहरूले नयाँ संरचनामा जाँदा टुंग्याउन नसकेका कतिपय विषयमा समितिले शीर्ष नेताहरूको सुझावअनुसार अन्तिम रूप दिन लागेको बताएका छन्। समिति प्रवक्ता लेखकले भने, अहिले बनाउन लागेको प्रारम्भिक मस्यौदा मात्रै हो, यसमा पछि फेरि हेरफेर हुन सक्छ। नयाँ संघीय संरचनामा जाँदा कांग्रेस केन्द्रीय, प्रादेशिक, जिल्ला समिति तथा क्षेत्रीय निर्वाचन समितिहरू र स्थानीय तहको समितिको आकार र कति अधिकार दिनेमा कांग्रेसभित्र मतभेद छ। प्रवक्ता लेखकले भने, पछिल्लो समय हामी यी सन्दर्भमा सहमतिको विन्दुमा पुग्न लागेका छौं। कांग्रेसका प्रदेश समितिको आकार सातै प्रदेशमा फरक हुने सम्भावना देखिएको छ। सम्बन्धित प्रदेशका पार्टीका जिल्ला सभापति पदेन सदस्य हुने, समानुपातिक क्लस्टरका आधारमा संख्या थपघट हुने र जनसंख्याका आधारमा संख्या तय गरिने भएकाले प्रदेश समितिको संख्या फरक फरक हुने मस्यौदा समितिले जनाएको छ। प्रदेश समिति बढीमा ९० सदस्यीय र घटीमा ३५ सदस्यीय हुनसक्ने नेताहरूले बताएका छन्। प्रदेशको जनसंख्या, समानुपातिक क्लस्टर र प्रदेशका जिल्लाको संख्याले पनि समितिको आकारमा फरक पार्ने देखिएको छ। समितिले शीर्ष नेताहरूको सुझाव र सातै प्रदेशमा हुने भेलाबाट आउने सुझावका आधारमा अन्तिम मस्यौदा बनाउनेछ।"

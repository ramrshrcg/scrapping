शीर्षक,विवरण
कांग्रेस कहिले सुध्रिन्छ ?,"असारको पहिलो साता हेटौंडामा हुने भनिएको जिल्ला सभापतिहरूको भेला नजिकिँदै जाँदा नेपाली कांग्रेसभित्रको गुट विभाजन सतहमा आउन थालेको छ। कांग्रेस जिल्ला सभापतिहरूको भेलामा तीन समूह तीन दाउ लिएर उत्रिएका छन्। गगन थापालगायतको समूह तुरुन्त महाधिवेशन डाकेर नेतृत्व परिवर्तन चाहन्छ। रामचन्द्र पौडेल नेतृत्वको समूह निर्वाचनमा हारको सम्पूर्ण दोष देउवालाई लगाएर उम्किन चाहन्छ। देउवा समूह भने आफ्नो बचाउ गर्न तल्लीन छ। यी सबै परिदृश्यले कांग्रेसको वर्तमान आन्तरिक शक्ति सञ्चयन स्पष्ट गर्छ। निर्वाचनमा लज्जास्पद हार व्यहोरेको कांग्रेसले अहिलेसम्म पनि आफ्नो हारको कारण के हो भनेर ठोस निचोड निकाल्न सकेको छैन। कांग्रेस केन्द्रीय समिति बैठकपछि पनि एउटा निष्कर्षमा पुग्न नसक्नुले उसको अकर्मण्यता पुष्टि गर्छ। जबकि नेपाली राजनीतिमा नयाँ शक्ति संरचनाको निर्माण भइसकेको छ। गठबन्धन निर्माण गरेर निर्वाचनमा गएको वाम शक्ति अहिले एकीकृत पार्टी भइसकेको छ। लामो समय सत्ता शक्तिभोग गरेको कांग्रेस प्रतिपक्षमा आइपुगेको छ। तर उसले अहिलेसम्म पनि आफू प्रतिपक्षमा भएको बोध गर्न सकेको देखिँदैन। आफूलाई प्रजातान्त्रिक विचारधाराको अग्रगामी शक्ति दाबा गर्ने कांग्रेसले संसदीय राजनीति नबुझेको पक्कै होइन होला। संसदीय राजनीतिको सौन्दर्य भन्नु बलियो प्रतिपक्ष हो। सायद सहमतीय प्रणालीको लामो अभ्यासका कारण हो, कांग्रेसले संसदीय राजनीतिको यो सौन्दर्य बुझ्न सकेको देखिँदैन। गठबन्धन हुँदै एकीकृत पार्टीले संघीय समाजवादी फोरमसहितको सहयोगमा दुईतिहाई पुर्याएर चलाइरहेको सत्ताको शक्ति उसले पक्कै पनि बुझेको हुनुपर्छ। यस्तो सर्वशक्तिमान सत्तासामु प्रतिपक्ष पनि बलियो चाहिन्छ, नभए हरेक प्रजातन्त्र अधिनायकत्वको वीज बोकेको हुनुपर्छ भन्ने निकट नेपाली इतिहासले नै सिकाइसकेका छन्। कांग्रेसका वर्तमान सभापति त त्यसका भुक्तभोगी नै हुन्। तथापि कांग्रेस सिक्न चाहने र आफूलाई रूपान्तरण गर्न सक्ने पार्टीको रूपमा दरिएको छैन। कांग्रेस अझै पनि आफ्नो पराजयको कारण खोतल्न व्यस्त देखिन्छ। प्रकृति विज्ञानको सामान्य नियमले भन्छ घटनाको मुख्य कारण आन्तरिक हुन्छ। कांग्रेसको पराजयको मुख्य कारण पनि आन्तरिक नै हो। कांग्रेस प्रवृत्तिका कारण ऊ असफल हुन पुगेको हो। गुटले थिल्थिलो हुनु, लामो समयसम्म सम्मेलन र महाधिवेशनमा नजानु, जनपक्षीय मुद्दामा प्रस्ट धारणा नराख्नु, नाकाबन्दीजस्ता कठिन समयमा मौन बस्नु, सांगठनिक स्वरूप बलियो नहुनु, पारदर्शी र इमानदार नेतृत्व र कार्यकर्ताको अभाव हुनु, ठोस सिद्धान्त बोकेको नेतृत्व नहुनु आदि कारणले कांग्रेस पराजित हुन पुगेको हो। जबसम्म यस्ता आन्तरिक समस्या हटाउन सक्दैन तबसम्म कांग्रेसले आफूलाई बलियो बनाउन सक्दैन। विडम्बना वामपन्थी राजनीति ध्रुवीकृत हुँदै एकगठ भइरहेको बेला गैरवामपन्थी राजनीतिको गठबन्धनसम्म भए पनि तयार गर्न कांग्रेसले नेतृत्व लिन्थ्यो। त्यसो भएमा राजनीतिक अस्थिरता अन्त्य हुन्थ्यो। तर अस्थिरताको पहिलो वीज बोक्ने कांग्रेस अहिले पनि समयका परिणामबाट शिक्षा लिन इच्छुक देखिँदैन। गुटहरूको अन्त्य गरेर आन्तरिक एकता नगर्दासम्म कांग्रेस बलियो बन्न सक्ने छैन। कमजोर प्रतिपक्षले लोकतन्त्रलाई नै संकटमा पार्नेछ।"
नेपाल कम्युनिस्ट पार्टी (नेकपा) निर्वाचन आयोगमा दर्ता,"काठमाडौं : एकीकरणपछि बनेको नयाँ कम्युनिस्ट पार्टी (नेकपा) बुधबार निर्वाचन आयोगमा दर्ता भएको छ। जेठ ३ गते नेकपा (एमाले) र माओवादी केन्द्रबीच एकीकरण भएको थियो। एकीकररणकै दिन नेपाल कम्युनिस्ट पार्टीको नामबाट दल दर्ताको लागि माग गरेको थियो। तर, उक्त पार्टी क्रषि कट्टेलको नेतृत्वमा पहिल्यै दर्ता भएपछि अन्डरलाइन राखेर पार्टी दर्ता गर्न माग गरेको थियो। यद्यपी त्यो नाम अप्ठेरो भएको भन्दै केही दिन अगाडि मात्रै नेपाल कम्युनिस्ट पार्टी (नेकपा) राख्न माग गर्दै आयोगमा निवेदन दिइएको थियो। नेकपा दर्ता भएसँगै आयोगमा दर्ता दलको संख्या १२५ पुगेको छ। राष्ट्रिय पार्टीको संख्या भने चारमा सीमित भएको छ। नेकपाको अध्यक्ष प्रधनमन्त्री केपी ओली र पूर्वप्रधानमन्त्री पुष्पकमल दाहाल प्रचण्ड छन् । गोपाल शर्माले नेकपाको केन्द्रीय सदस्य पद किन त्यागे ? नेकपाको पहिलो बैठकमा भ्रष्टाचारविरुद्ध ओली र प्रचण्ड आक्रमक नेकपाले फिर्ता लियो प्रदेश २ सरकारको समर्थन नेकपा र फोरमबीच दुई बुँदे सहमति, फोरम सरकारमा सामेल हुने नेकपा ? कृपया नाम फेर्नोस् नेकपाका तल्ला कमिटीमा यसरी एकीकरण"
अन्डरलाइन हटाउँदै ब्राइकेट राखेर आयोगमा नेकपा दर्ता,काठमाडौँः नेकपा एमाले र नेकपा माओवादी केन्द्र मिलेर बनेको नेपाल कम्युनिस्ट पार्टी (नेकपा) बुधबार निर्वाचन आयोग नेपालमा दर्ता भएको छ । दुवै पार्टीबीच गत जेठ ३ गते एकताको घोषणा भएपछि अन्डरलाइन राखेर नेपाल कम्युनिस्ट पार्टी निर्वाचन आयोगमा दर्ता गरिएको थियो । तर नेकपाका नेताहरुले विभिन्न पक्षको सुझाव लिएर निर्वाचन आयोगमा (नेकपा) दर्ता गरिएको जनाएका छन् । दुई पार्टी मिलेर बनेको नयाँ पार्टी अब विधिवत रुपमा नेपाल कम्युनिस्ट पार्टी (नेकपा) भएको छ । नेपाल कम्युनिस्ट पार्टी भनिए पनि आयोगमा भने देशै सबैभन्दा ठुलो दलका रुपमा ब्राइकेट भित्रको (नेकपा) दर्ता भएको हो । एकताका क्रममा नयाँ पार्टीको नाम नेपाल कम्युनिस्ट पार्टी राखिएको थियो । तर निर्वाचन आयोगमा यसअघि नै ऋषि कट्टेलले नेपाल कम्युनिस्ट पार्टी दर्ता गरिसकेकाले त्यही नाममा दर्ता गर्न समस्या भएपछि नाममा अन्डरलाइन राखेर आयोगमा निवेदन दिइएको थियो । निर्वाचन आयोगका कानुन अधिकृत अरुणकुमार झाले बुधबार निकालेको विज्ञप्तीमा नेकपा एमाले र नेकपा माओवादी केन्द्र एकीकरण गरी बनेको नेपाल कम्युनिस्ट पार्टी (नेकपा) दर्ता भएको जनाइएको छ ।
गठबन्धन सरकारले विदेश नीति कमजोर,"काठमार्डौँ : दलहरूबीच साझा विदेश नीतिमा सहमति नहुँदा नेपालको विदेश नीति तथा कुटनीति कमजोर हुन पुगेको छ। गणतन्त्र स्थापनायताको १२ वर्षमा विदेश नीति कमजोर हुनुमा गठबन्धन सरकार प्रमुख कारण रहेको परराष्ट्रविद्हरूले बताएका छन्। दलहरूमा विदेश नीतिका सन्र्दभमा एकरूपता नभएकाले प्रधानमन्त्री र परराष्ट्रमन्त्री दुई फरक पार्टीको हुनुले पनि कुटनीति कमजोर भएको उनीहरूको भनाइ छ। नेपालको राष्ट्रिय हितभन्दा पार्टीगत हितलाई प्राथमिकता दिने प्रवृत्तिलाई पनि परराष्ट्रविद्हरूले कमजोरीको कारण औंल्याएका छन्। परराष्ट्रविद् जयराज आचार्य पछिल्लो दशकमा प्रधानमन्त्री र परराष्ट्रमन्त्री फरकफरक पार्टीका नेताको नेतृत्वमा पुग्दा राष्ट्रिय नीति बन्न नसकेको बताउँछन्। मन्त्रीहरूले राष्ट्रिय हितभन्दा पनि आफ्नो पार्टी हितका लागि विदेश नीति संचालन गर्दा नेपालको विदेश नीति पहिलाको अवस्थाबाट खस्किएको छ, आचार्यले भने, राष्ट्रको विदेश नीतिमा एकरूपता हुनुपर्ने भए पनि नेपालका राजनीतिक दलहरूमा यस विषयको चिन्तन नहुँदा समस्या आउने गरेको छ। गठबन्धन सरकारमा मन्त्रालय बाँडफाँड गर्दा प्रधानमन्त्री र परराष्ट्रमन्त्री एउटै पार्टीको जिम्मा प्रायः परेको छैन। केपी ओली नेतृत्वको अहिलेको सरकार र डा बाबुराम भट्टराई नेतृत्वको सरकारबाहेक पछिल्ला १० सरकारमा प्रधानमन्त्री र परराष्ट्रमन्त्री अलग पार्टीका नेताहरूले सम्हालेका थिए। एकै दलको संसदमा बहुमत नहुँदा र सरकार सञ्चालनमा एकभन्दा बढी राजनीतिक दलको गठबन्धन हुँदा प्रधानमन्त्री र परराष्ट्र मन्त्री फरक दलबाट हुने गरेका थिए। फरक सैद्धान्तिक धरातलका पार्टीले विदेश नीति संचालन गर्दा समस्या आउने गरेको परराष्ट्रविद डा भेषबहादुर थापा बताउँछन्। २०६३ पछि राष्ट्रिय सहमतिका आधारमा राजनीति संचालन भयो तर विदेश नीति संचालनमा राष्ट्रिय सहमति बनेन, थापाले भने, मन्त्रिपरिषद् सम्पूर्ण रूपमा प्रधानमन्त्री मातहत रहन्छ, त्यसमा परराष्ट्र अछुतो छैन। तर पछिल्लो समय नेपालको विदेश नीति तथा कूटनीति संचालनमा असहजता देखिनुमा फरकफरक पार्टीहरू मिलेर सरकार र विदेश नीति संचालन गर्नुपर्ने बाध्यता पनि रहेको छ। परराष्ट्रविद ज्ञानचन्द्र आचार्य पनि प्रधानमन्त्री र परराष्ट्रमन्त्री दुई फरक पार्टीको हुँदा व्यक्तिगत मान्यता र पार्टीगत सिद्धान्तका कारण विदेश नीतिमा एकरूपता आउन नसकेको औल्याउँछन्। विदेशीहरूसँग राष्ट्रिय हितका विषयमा भन्दा पार्टीगत हितका विषयमा बढी केन्द्रित हुने प्रवृत्ति मौलाउँदै गयो, आचार्यले भने, महत्वपूर्ण विषयमा प्रधानमन्त्रीको कार्यालय र परराष्ट्र मन्त्रालयबीच एकरूपता आउन नसक्दा पछिल्लो चरणमा नेपालको विदेश नीति कमजोर हुन पुगेको छ। संसदीय व्यवस्थामा प्रधानमन्त्रीकै सहमतिमा विदेश नीति संचालन हुने अन्तर्राष्ट्रिय प्रचलन छ। तर नेपाल जस्तो देशमा प्रधानमन्त्री र परराष्ट्रमन्त्रीबीचमा विदेश नीति संचालनमा सहमति नभएका प्रशस्तै उदाहरण भएको आचार्यको भनाइ छ। संसदीय व्यवस्थामा प्रधानमन्त्रीको निर्णय अन्तिम हुने भए पनि प्रधानमन्त्री र परराष्ट्र मन्त्रालयमा दुई फरक पार्टीको नेतृत्व हुँदा समस्या देखिएको पूर्वराजदूत विजयकान्त कर्णले बताए। उनले भने, फरक पार्टीका मान्यताहरूले विदेश नीति संचालनमा असर पुयाएको कुरा सत्य हो। परराष्ट्रमन्त्रीले सुझाए नेपालचीन सहकार्यका पाँच क्षेत्र चीनबाट फर्केर परराष्ट्रमन्त्री ज्ञवालीले के भने ? मोदी भ्रमण : पूर्व परराष्ट्रमन्त्री बालुवाटारमा परराष्ट्र नीतिमा साझा अवधारणाको अपेक्षा निकम्मा बने परराष्ट्रका प्रतिवेदन"
राजपाले प्रदेश २ को सरकारलाई दिएको समर्थन फिर्ता लिन्छ,"काठमाडौं : राष्ट्रिय जनता पार्टी (राजापा) नेपालका महासचिव एवं प्रदेशसभा सदस्य मनिष सुमनले प्रदेश २ को फोरम नेतृत्वको सरकारबाट आफ्नो पार्टी फिर्ता हुने बताएका छन्। बुधबार राजधानीमा आयोजित साक्षात्कारमा नेता सुमनले मधेस आन्दोलनको भावनाविपरीत उपेन्द्र यादव सरकारमा गएको आरोप लगाउँदै नेकपा र फोरम नेपालबीच भएको दुई बुँदे सहमति सत्तामा चढ्ने सिँढी मात्रै भएकाले आफ्नो पार्टी सरकारबाट बाहिरिने स्पष्ट पारे। पार्टीको राजनीतिक समितिको आगामी २५ गते बस्ने बैठकबाट प्रदेश २ को सरकारबाट अलग हुने र केन्द्र सरकारलाई दिएको समर्थन फिर्ता लिने उनको भनाइ छ। झुट बोल्नेलाई हामी समर्थन गर्दैनौँ, संविधान संशोधन गर्ने विषयमा झ विश्वास देखाएर झुट बोल्ने काम भयो, आगामी २५ गतेको बैठकबाट दिएको समर्थन फिर्ता लिने निर्णय गर्छौं, महासचिव सुमनले भने। उनले नेकपाले राष्ट्रपति निर्वाचन, प्रधानमन्त्रीको निर्वाचन र सभामुखको निर्वाचनमा संविधान संशोधन गर्छौं मत दिनुहोस् भनेर ढाँटेको आरोप समेत लागाए। रासस"
मोदी भ्रमणको खर्च देखाउन माग,"जनकपुरधाम : भारतीय प्रधानमन्त्री नरेन्द्र मोदी जनकपुर आएर फर्किएको एक महिना हुन लागे पनि प्रदेश सरकारले उनको स्वागतमा लागेको खर्च नदेखाएको भन्दै प्रदेशसभा बैठकमा आलोचना बढ्दै गएको छ। नेकपाका प्रदेशसभा सदस्यले मोदीको भ्रमणमा लागेको खर्चबारे तत्काल जानकारी नगराए सदन अवरुद्ध गर्ने चेतावनी दिएका छन्। नेकपाका सुन्दरबहादुर विश्वकर्माले मंगलबार प्रदेशसभा बैठकको विशेष समयमा भने, हामीले अहिलेसम्म सरकारलाई खर्च सार्वजनिक गर्न अनुरोध गर्दै आएका छौं तर अझै बेवास्ता गरे सदनमा अवरोध गर्न बाध्य हुनेछौं। उनले मोदी भ्रमणका विषयमा भइरहेका टीकाटिप्पणी र सरकारको रवैयाले प्रदेशकै बदनाम भएको उनले बताए। हामीलाई जनतासमक्ष टाउको उठाएर प्रस्टसँग जवाफ दिने वातावरण छैन, उनले भने, तसर्थ सरकारले यथाशीघ्र भ्रमण खर्च पारदर्शी गरोस्। माेदीसँग १९५० को सन्धि र सीमा विवादबारे छलफल हुन्छ मन्त्री पण्डित जनकपुरबाट रामायण सर्किट उद्घाटन, अयोध्याका लागि छुट्यो बस मोदीलाई जनकपुरमा १२१ किलोका तीन माला जनकपुरको साँचो मोदीलाई, विकासको जिम्मा भारतको ! मोदीले जनकपुरमा सम्बोधन गर्दागर्दै राजधानीमा सवारी रोकियो (फोटो फिचर) नागरिक अभिनन्दनपछि जनकपुरमा मोदीले केके भने ? जनकपुरबासीलार्इ भारतीय भनेपछि सुष्मा स्वराजले माफी मागिन् उनले प्रदेश सरकारले ल्याएको १ अर्ब २ करोडको बजेटमा ३३ करोड ५४ लाख ६८ हजार विभिन्न मन्त्रालयमा विनियोजन गरिएको स्मरण गराउँदै खर्च विवरणसमेत सरकारसँग माग गरे। अहिलेसम्म प्रदेश सरकारका कुनै पनि मन्त्रालयबाट भइरहेका कामबारे थाहा पाएका छौं, उनले भने, यस्तो अपारदर्शिताले भ्रष्टाचारको गन्ध दिन्छ। प्रदेशसभाकै ज्येष्ठ सदस्य लगनलाल चौधरीले पनि प्रदेश सरकारले भ्रष्टाचारलाई मलजल गरिरहेको भन्दै असन्तुष्टि जनाए। प्रदेशसभाका सबै सदस्यले भारतीय प्रधानमन्त्रीको भ्रमणमा भएको खर्च के कति हो भनेर बुझ्न मात्र खोजेका छन्, उनले भने, तर, मुख्यमन्त्री र मन्त्रीहरूले सदनमा हामीले भ्रष्टाचार गरेका छैनौं, हामी चोखो छौं भनेर भाषण मात्र दिने गरेका छन्। हामीले कहिले पनि तपाईं भ्रष्टाचारी हो भनेकै छैनौं। मुख्यमन्त्री लालबाबु राउतले सदनमा चाँडै खर्च पारदर्शी गर्ने आश्वासन दिएको स्मरण गराउँदै उनले भने, हालसम्म बिल संकलन सम्पन्न भएको हो वा होइन भनेर बुझ्न पाउनुपयो सभामुख महोदय। सेवासुविधा टुंगो लगाउन समिति प्रदेशसभा बैठकमा मुख्यमन्त्री, मन्त्री, प्रदेशसभाका पदाधिकारी, सदस्य तथा स्थानीय तहका पदाधिकारीको सेवासुविधाबारे टुंगो लगाउन ६ सदस्यीय परामर्श समिति गठन गरिएको छ। समितिमा शैलेन्द्र यादव, परमेश्वर साह सुडी, सुन्दर विक, उपेन्द्र कुशवाहा, रामचन्द्र मण्डल र सावित्री साह सदस्य छन्। समितिले ३० दिनभित्र प्रतिवेदन बुझाउने र त्यसका आधारमा प्रदेशसभा बैठकबाट सम्बन्धित विधेयक पारित हुने जनाइएको छ।"
युवा आन्दोलनको कार्यभार,"कृष्णहरि केसी युवा सिर्जनाका खानी हुन्। युवा जोश हो। युवा जाँगर हो। युवा उत्साह हो। युवा ऊर्जा हो। युवा वर्तमान हो। युवा भविष्यको आधार हो। त्यसैले युवा क्रान्तिको जननी हो। सम्बृद्धिको सम्बाहक हो। युवा श्रमिक हो। युवा मजदुर हो। युवा अन्वेशक हो। युवा सिद्धान्तकार, अनुसन्धानकर्ता हो। युवा सर्जक हो। युवा आविस्कारक हो। युवा साधक हो। त्यसैले हरेक कुराको आविष्कार नयाँ नयाँ कुराको खोज अनुसन्धान र पत्ता पनि युवाले नै लगाएका हुन्छन्। चीनको द ग्रेट वाल कसले बनायो ? अमेरिकाको ट्वीन टानवरको निर्माता को हुन् ? कतारलाई स्वर्णभूमि कसले बनाउदैछ ? हाम्रा घरहरु बनाउदा निदाल कसले बोक्छ ? ढुङ्गा कसले फोर्छ ? जस्तोसुकै कठिन कामको फत्ते गर्न कोही अघि सर्छ भने त्यो युवा हो। जीवनको आहुति दिनुपर्दा सबैभन्दा अग्रमोर्चामा कोही उभिन्छ भने त्यो युवा हो। जारशाहीविरुद्ध जीवन आहुति दिँदा अलेग्जेण्डर हुन् या जहानीया राणाशाहीविरुद्ध हाँसी हाँसी फासी चढ्ने गंगालाल यी सबै युवा नै थिए। रगतको भेटी चढाउन युवा अग्रसर भए, हुन्छन् र हुनेछन्। श्रमको बली र पसिनाको भेटी पनि युवा सिवाय कसैले चढाउन सक्दैन। त्यसैले राष्ट्र निर्माणको आधार युवा हुन्। राष्ट्र सेवक कर्मचारी हुन् या देशभक्त सेना प्रहरी हुन् ती सबै युवा नै हुन्छन्। विश्व कम्युनिस्टका महान गुरु कार्लमाक्र्स कम्युनिस्ट घोषणापत्र तयार पार्दा ३० वर्षे ठिटो थिए। नेपाल कम्युनिस्ट पार्टीको स्थापना गर्दा कमरेड पुष्पलाल २५ वर्षे युवक थिए। बुद्धले युवा उमेरमा नै साधना गरेका थिए। तसर्थ युवाको प्रत्यक्ष संलग्नता बिना समृद्धि कसरी ? विकास कसरी ? युवा आन्दोलन नेपाली समाजको लामो समयदेखिको सपना समृद्ध नेपाल र सुखि नेपाली परिकल्पना साकार हुने अवस्था सिर्जित भएको छ। राजनीतिक सामाजिक क्षेत्रको आन्दोलनको रुप बदलिएको छ। नेपाली समाजको प्रधान अन्तरविरोध बदलिएको छ। यस प्रकारको परिवर्तनमा युवा वर्गकै नेतृत्व र पहलकदमी थियो। सहिद युवा थिए, घाइतेको लस्कर युवाको थियो। त्यस प्रकारको गौरवपूर्ण इतिहास निर्माणमा युवाशक्तिको अतुलनीय योगदान रहेको थियो। हिजो व्यवस्थाविरुद्ध लड्नु भिड्नु परेको थियो आज अवस्थाको परिवर्तनको लागि, गरिबीविरुद्ध जुद्नु परेको छ। गरिबी केवल भाषणले, नारा जुलुसले भाग्नेबाला छैन्। गरिबी भाग्दा शोषण, दमन र विभेदलाई पनि एउटै चिहानमा गाड्नु परेको छ। यो अभिभारा चानचुने होइन ? यो परम्परागत ढर्राले सम्भव छैन। हाम्रो जिवनशैली, हाम्रो काम गर्ने तौर तरिका, चिन्तनमननको शैली, हेराई बुझाई गराईमा आमुल परिवर्तन आवश्यक छ। युगले मागेको, समयले चाहेको, वर्तमानले रोजेको, भविष्यले आशा गरेको व्यवस्था निर्माण गर्न हामी युवा तयार हुनु आवश्यक छ। तर, हाम्रो कर्यशैली र वर्तमान अवस्थाले त्यस तर्फको यात्रालाई गिज्याई रहेको छ। वर्तमानको युवा आन्दोलन विगतको ढर्रालाई फेर्न पनि नसकेको र समातीरहन पनि नचाहेको अवस्थामा छ। यो वर्तमान यथार्थलाई फेर्नैपर्ने छ। अबको कार्यक्रम यात्रा समृद्धिको लक्ष्य समाजवादको हुन पुगेको छ। त्यसको लागि कस्तो समृद्धि र कसरी समाजवाद ? यसको जवाफ आवश्यक छ। आगामी कार्यभार विगतका उपलब्धीको शीरमा टेकेर भविष्यको सपना बोकेर सत्मार्गतर्फ फर्किएर लम्किएको कार्य नै वास्तवमा कार्यदिशा हो। संगठनको लक्ष्य र उद्देश्यलाई जुरुक्क बोक्ने काम, प्रकाश पार्ने काम कार्यदीशाले गरेको हुन्छ। आज नेपाली युवासँग समृद्ध नेपाल र सुखी नेपाली निर्माण नगरी भएको छैन। सिद्धान्त र व्यवहारबीचको तालमेल आवश्यक छ। श्रम गर्नसक्नेलाई श्रम नदिई भएको छैन। सबैखाले विभेद समाप्त गर्नुपर्छ। समाजवादलाई वायुपंखी गतिमा नभेटी भएको छैन। त्यसको लागि राष्ट्रिय पूँजीको विकास र दलालपूँजीको निषेध नगरी भएको छैन। अब प्रश्न छ। पहिले काटमार, युद्ध, रस्साकस्सी र प्रतिस्पर्धामा गर्ने पूँजीवादी झन झन एकजुट हुदैछन् किन ? कुनै जमानामा संसारमा कम्पन ल्याउने कम्युनिस्ट आन्दोलन कमजोर र कमजोर भएका छन् किन ? जनताको लामो त्याग तपस्या र बलिदानी संघर्षबाट उसैको युगौंको सपनाको रुपमा रहेको समाजवाद लामो समय टिक्न सकेन किन ? यस परिवेशमा नेपालमा लोकतान्त्रिक विधिबाट कम्युनिस्ट पार्टी शक्तिशाली र सत्ता पक्ष भएको छ। के अब विश्वको कम्युनिस्ट आन्दोलनमा नेपाल कम्युनिस्ट पार्टीले नयाँ भाइव्रेशन दिन सक्ला ? यी प्रश्नहरुको उत्तर, उपाय र समाधान खोज्नु नेपाली युवा आन्दोलनको एउटा महत्वपूर्ण कार्यभारको रुपमा खडा भएको छ। संविधानमा व्यवस्था भएको मौलिक हकहरुको व्यवस्थालाई कार्यान्वयन तत्काल गराउने, नेपाल कम्युनिस्ट पार्टीको स्थापनाको शतवार्षिकी सपना र आम निर्वाचनमा निर्माण गरिएको घोषणा पत्रको कार्यान्वयन गराउने अर्को महत्वपूर्ण कार्यभार युवाको काँधमा आएको छ। हिजो संविधानमा लेख्न दबाब दिनु पथ्र्यो भने आज त्यो लेखिएको कुरा यथाशिघ्र कार्यान्वयन गराउनु पर्ने भएको छ। संगठनको सुदृढीकरण राजनीतिप्रतिको आकर्षण बढाउने, संगठनलाई युवाको रोजाइको केन्द्र बनाउने, समाज रुपान्तरणको लागि युवा संगठनमा लाग्नै पर्ने सन्देश प्रवाह गर्ने गरी संगठन निर्माण गर्नुपर्छ। विगतको जस्तो बेरोजगार युवाहरुको केन्द्रमात्रै हैन, उद्यमीको भिड, चन्दा उठाउने मात्रै होइन।सबैभन्दा बढी कर तिर्ने जमातको पंक्ति निर्माण गर्नु आवश्यक छ। त्यसको लागि अश युवा संघ मात्रै होइन युवा महासंघ निर्माण गर्नुपर्दछ। जहाँ युवा, त्यहाँ युवा संगठन निर्माण गर्नुपर्छ। युथ फोर्सलाई व्यवस्थित तवरले सञ्चालन गर्न विभिन्न कामकाजी फोर्समा रुपान्तरण गर्नुपर्छ। जस्तै : विपद सामना फोर्स निर्माण गर्ने। प्राकृतिक बिपत्ती र क्षतिलाई न्यूनिकरण गर्ने, अध्ययन गर्ने र रोकथामको उपाय सिर्जना गर्ने जनशक्ति निर्माणमा जोड दिने गरी एक फोर्स निर्माण गरौं। नेपाल, जलवायु परिवर्तनको हिसाबले विश्वको चौथो जोखिमपूर्ण देश, भूकम्पमा ११ औं, बाढीमा २० औं, अन्यमा ३० औं जोखिम स्थानमा रहेको छ। त्यसैगरी डेभलभमेन्ट फोर्सको स्थापना गर्ने। जसले विकास निर्माण र उद्योग कलकारखाना सञ्चालन, ऊर्जालगायतको क्षेत्रमा योगदान गर्नेछ। वर्क फोर्स निर्माण गरौं। जसले प्रत्येक युवालाई सीपयुक्त र प्रविधि मैत्री बनाउने छ। सीप र प्रविधियुक्त युवा देश विकासका आधारस्तम्भ हुन्। जुन युवा खेत खलियान, कारखाना र उद्योगमा हुनेछन्। यसरी एउटा गतिशिल संगठन निर्माण गर्ने आधार तयार हुनेछ। युवा संगठनमा लाखौं युवा सामेल हुनेछन्। यसले सशक्त पार्टी निर्माण हुनेछ। समृद्ध पार्टी र समृद्ध राष्ट्र निर्माणको आधारशिला खडा हुनेछ। ती युवा श्रमशक्तिमा, उत्पादकशक्तिमा रुपान्तरण हुनेछन्। लम्पट सर्वाहारको अन्त्य हुनेछ। यसरी हाम्रै आँखाले हेर्दाहेर्दै राष्ट्रिय गौरवका आयोजना छिटो, दीगो र नमुनायुक्त तवरले ती युथ फोर्सले निर्माण गर्नेछन्। लेखक केसी युवा संघ नेपालका स्थायी कमिटी सदस्य हुन्"
प्रचण्डका घरधनीलाई कारबाही सिफारिस,"भक्तपुर : जिल्ला प्रशासन कार्यालय भक्तपुरले नेपाल कम्युनिस्ट पार्टीका अध्यक्ष एवं पूर्वप्रधानमन्त्री पुष्पकमल दाहाल प्रचण्डका ललितपुर खुमलटारस्थित घरधनी शारदाप्रसाद अधिकारीसहित १० ठेकेदारलाई कारबाही गर्न सिफारिस गरेको छ। समयमै काम सम्पन्न नगर्ने निर्माण व्यवसायीको सूची पठाउन गृहमन्त्री रामबहादुर थापा बादलले दिएको निर्देशनअनुसार जिल्ला प्रशासन कार्यालय भक्तपुरले अधिकारीसहित १० निर्माण व्यवसायीलाई कारबाही गर्न सिफारिस गरेको हो। अधिकारीको शैलुङ कन्स्ट्रक्सनले भक्तपुरको कमलविनायकदेखि नगरकोट पुग्ने सडकको ठेक्का लिएको थियो। तर, ठेक्का लिएको चार वर्ष पूरा हुँदा पनि उक्त सडक निर्माण सम्पन्न हुन सकेको छैन। २०७१ साल जेठमा सडक निर्माण सुरु गरेको शैलुङले २०७३ को असारभित्र निर्माण पूरा गर्नुपर्ने थियो। तर, अहिलेसम्म सडक निर्माण नहुँदा सर्वसाधारण जताततै खाल्डो भएको बाटो भएर यात्रा गर्न बाध्य छन्। करिब १६ किलोमिटर सडक निर्माण पूरा नहुँदा स्थानीय पानी पर्दा हिलाम्मे र घाम लाग्दा धूला खाएर यात्रा गर्न विवश छन्। उक्त सडक निर्माणको लागि भारतको एक्जिम बैंकले करिब २८ करोड रुपैयाँ आर्थिक सहयोग गरेको थियो। छिमेकी भारत सरकारको एक्जिम बैंकको सहयोगबाट बन्न लागेको भक्तपुरनगरकोट सडकसमेत समयमै पूरा नभएपछि भक्तपुर प्रशासनले शैलुङलाई कालोसूचीमा राखेर कारबाही सिफारिस गरेको हो। भक्तपुरका प्रमुख जिल्ला अधिकारी नारायणप्रसाद भट्टले ठेकेदारहरुले पाएको काम, काम सुरु गरिएको मिति, सम्पन्न गर्नुपर्ने मितिलगायतको विवरण समावेश गर्दै गृह मन्त्रालयमा कारबाही सिफारिस गरिएको जानकारी दिए। काममा धेरै ढिलाइ गर्ने ठेकेदारहरूको विवरणसहित कारबाहीका लागि मन्त्रालयमा पठाएका छौं, उनले भने, मन्त्रालयबाट निर्देशन आएपछि कारबाहीको प्रक्रिया अघि बढाउँछौं। विकास निर्माणका आयोजना अलपत्र पार्ने ठेकेदारको कामकारबाहीबारे सूक्ष्म अध्ययन जारी राखिएको उनको भनाइ थियो। एउटै ठेकेदारका तीन योजना अधुरा भक्तपुर प्रशासनले कारबाही सिफारिस गरिएको एकै ठेकेदारका तीन योजना अधुरा रहेको देखिएको छ। उसले कारबाही गर्न सिफारिस गरिएका भक्तपुरको सूर्यविनायक नपा ७ गुण्डुका दीपक रानामगरका तीनवटा योजना समयमै नसकिएका हुन्। उनको लोहनी एण्ड ब्रदर्शलालीगुराँस निर्माण सेवा जेभीले ठेक्का लिएको चाँगुनारायण प्राथमिक स्वास्थ्य केन्द्र भवन निर्माण, कमलविनायक बसपार्क भत्केपाटी सडक योजना र पेप्सीकोला सल्लाघारी भक्तपुर नगरकोट ब्यासी सल्लाघारी दरवार स्क्वायर सडक योजना अधुरा रहेका छन्। त्यस्तै निर्माण ढिलाइ गर्ने काठमाडौंको धापाखेलस्थित शाह इञ्जिनियरिङ कन्ट्रक्सन प्रालिका सञ्जीव शाहलाई पनि कारबाही सिफारिस गरिएको छ। उक्त कम्पनीले चाँगुनारायण नपा २ स्थित दुवाकोट स्वास्थ्य चौकी भवन निर्माण अधुरो राखेको छ। यसैगरी सुनौला खिम्ती कन्ट्रक्सनका भीमसेन भण्डारीलाई पनि कारबाही सिफारिस गरिएको छ। भण्डारीको कम्पनीका दुइटा निर्माण ठेक्का अधुरा छन्। लामा विल्डर्ससाल्पा शेर्पाजयबाबा गोरखा जेभीका श्यामकुमार श्रेष्ठ र श्री वल्ड वाइडविष्णु जेभी काठमाडौंका विष्णु लामालाई पनि कालोसूचीमा राखिएको छ। उनीहरुका एकएक योजना अधुरा छन्।"
देशलाई फलफूलको बगैंचा बनाउने प्रधानमन्त्रीको उद्घोष,"काठमाडौं : प्रधानमन्त्री केपी ओलीले मुलुकको प्रमुख प्रशासनिक निकाय सिंहदरबारमा फलफूलको बिरुवा रोप्दै अब सिंगो देशलाई फलफूलको बगैंचाको रूपमा स्थापित गर्ने उद्घोष गरेका छन् । प्रधानमन्त्री ओलीले समृद्ध नेपाल र सुखी नेपालीको लक्ष्य पूरा गर्न नेपाललाई अब हरियाली र फलफूलमय देशका रूपमा स्थापित गरिने प्रतिबद्धता जनाए । सो महाअभियानको मंगलबार बिहान उद्घाटन गर्दै प्रधानमन्त्री ओलीले सिंहदरबारको बगैंचामा लिची र एभोकार्डो बिरुवा रोपेका छन् । प्रधानमन्त्रीसँगै उपप्रधानमन्त्री ईश्वर पोखरेल, अर्थमन्त्री डा युवराज खतिवडा, परराष्ट्रमन्त्री प्रदीप ज्ञवाली, उद्योग वाणिज्य तथा आपूर्तिमन्त्री मातृका यादव, मुख्यसचिव लोकदर्शन रेग्मी, सेनापति तथा प्रहरी प्रमुख, सरकारका सचिवलगायत उच्च अधिकारीहरूले सिंहदरबार परिसरभित्र रहेको बगैंचामा विभिन्न जातका झन्डै सात सय फलफूलका बिरुवा रोपेर महाअभियान सुरु गरेको प्रधानमन्त्री कार्यालयले जनाएको छ । प्रधानमन्त्री ओलीले फलफूलमय नेपाल बनाउन सकिए मुलुक फलफूलमा आत्मनिर्भर हुन सक्ने बताए । प्रधानमन्त्री तथा मन्त्रिपरिषद् कार्यालयले मुलुकलाई फलफूलको देश बनाउन महाभियान नै सञ्चालन गरिएको जानकारी दिएको छ । प्रधानमन्त्रीको योजनाअनुसार देशभर फलफूलका बिरुवा रोप्ने महाभियान थालिएको प्रधानमन्त्री कार्यालयका प्रवक्ता सहसचिव विनोदबहादुर कुँवरले बताए । उनले मंगलबारदेखि सुरु भएको महाभियान जारी राख्ने र कम्तीमा देशभर ५ लाखभन्दा बढी फलफूलका बिरुवा रोप्ने लक्ष्य राखिएको जानकारी दिए ।"
कांग्रेस राष्ट्रिय सभा संसदीय दलको नेतामा सुरेन्द्रराज पाण्डे मनोनित,"काठमाडौं : कांग्रेस सभापति शेरबहादुर देउवाले राष्ट्रिय सभा संसदीय दलको नेतामा सुरेन्द्रराज पाण्डेलाई मनोनित गरेका छन् । कांग्रेस संसदीय दलको विधान (संशोधन तथा परिमार्जनसहित, २०७४) को उपधारा (१) बमोजिम राष्ट्रिय सभा सदस्य पाण्डेलाई संसदीय दलको नेतामा मनोनित गरेको कांग्रेस संसदीय दलका मुख्य सचेतक बालकृष्ण खाणले जानकारी दिए ।"
चीनसित ऊर्जाबारे छाता सम्झौता हुने,"काठमाडौं : प्रधानमन्त्री केपी ओलीको आसन्न चीन भ्रमणमा नेपाल र चीनबीच ऊर्जा सहयोग सम्झौतामा हस्ताक्षर हुने भएको छ । सम्झौतापछि नेपाल र चीनबीच ऊर्जा तथा जलविद्युत् क्षेत्रमा पहिलोपटक सरकारी तहमा औपचारिक सहयोग आदानप्रदान हुनेछ । सहयोगअन्तर्गत नेपालको ठूला जलविद्युत् आयोजनामा चीनले लगानी गर्ने, दुई देशबीच अन्तरदेशीय सीमापार उच्च भोल्टेजका प्रसारण लाइन निर्माण गर्ने, नेपालका अन्य सम्भाव्य आयोजना अध्ययन गर्ने, दुई देशबीच विद्युत् व्यापार गर्नेलगायत संयन्त्र स्थापित हुने जलस्रोत, सिँचाइ तथा ऊर्जा मन्त्रालयका सहसचिव दिनेशकुमार घिमिरले बताए । घिमिरेका अनुसार मन्त्रालयले सम्झौतासम्बन्धी सबै पक्ष समेटेर मन्त्रिपरिषद्मा पारित गर्न प्रस्ताव अघिल्लो साता पठाइसकेको छ । यो सम्झौतामा नेपालले प्रारम्भिक मस्यौदामा हस्ताक्षर गरिसकेको छ । तत्कालीन उपप्रधान तथा परराष्ट्रमन्त्री कृष्णबहादुर महराले गत असोजमा प्रारम्भिक हस्ताक्षर गरेका थिए । चीनसित हुने सम्झौताको विषयलाई लिएर सोमबार परराष्ट्र मन्त्रालयमा छलफल पनि भएको थियो । सहसचिव घिमिरेका अनुसार चीनसित हुन लागेको ऊर्जा सहयोग सम्झौता भारत र बंगलादेशको जस्तै हुनेछ । भारतसित विद्युत् व्यापार सम्झौता छाता सम्झौताका रूपमा छ । त्यसअन्तर्गतका विभिन्न संयन्त्र, निकाय तथा समितिले विषयगत छलफल गर्ने, सहमति गर्ने कार्य गर्दै आएका छन् । चीनसित हुने सम्झौता पनि यही प्रारूपमा हुनेछ, जसले आआफ्ना संयन्त्र स्थापित गर्नेछन्, घिमिरले अन्नपूर्णसँग भने । नेपालले बंगलादेशसित पनि यस्तै ऊर्जा सहयाता सम्झौतामा प्रारम्भिक हस्ताक्षर गरिसकेको छ । बंगलादेशका ऊर्जा राज्यमन्त्रीलाई सम्झौतामा हस्ताक्षर गर्न छिट्टै नेपाल आउन लागेको उनले बताए । हालसम्म चीनसित ऊर्जाक्षेत्रको परस्पर सहायतासम्बन्धी कुनै सम्झौता भएको छैन । चिनियाँ विभिन्न कम्पनी व्यक्तिगत र अनौपचारिक रूपमा नेपालको जलविद्युत् क्षेत्रमा सहभागी हुँदै आएका छन् । अघिल्लो पटक प्रधानमन्त्री रहेका बेला ओलीको चीन भ्रमणका क्रममा जारी संयुक्त विज्ञप्तिमा दुई देशबीच ऊर्जा सहायतासम्बन्धी सम्झौता हुने उल्लेख थियो । सम्झौतापछि स्थापित हुने विभिन्न तहका संयन्त्रले नेपाल र चीनबीच प्रसारण लाइन, इन्जिनियरिङ प्रोक्योरमेन्ट कन्ट्र्याक्ट विथ फाइनान्सिङ (ईपीसी) मोडेलमा ठूला तथा बृहत् आयोजनाको निर्माण सरकारी तहमा हुनेछ । सरकारी तहमा गरिएका काम कारबाही पारदर्शी हुने र दुवै देशको हितमा हुन्छ, घिमिरले बताए । दुई देशका प्रधानमन्त्रीबीच उक्त सम्झौतामा हस्ताक्षर भएपछि नेपालको ऊर्जा मन्त्रालय र चीनको नेसनल इनर्जी एडमिनिस्ट्रेसनबीच अन्तिम सम्झौता हुनेछ । यसरी हस्ताक्षर भएपछि दुई देशबीच भएको उक्त सम्झौता पूर्ण रूपमा कार्यान्वयनमा आउनेछ । चीनसित प्रस्ताव गरिएको उक्त सम्झौताका अतिरिक्त नेपालले गल्छीरसुवागढीकेरुङ ४०० केभी प्रसारण लाइन र ४ सय ५० मेगावाटको किमाथांका अरुण निर्माणसम्बन्धी प्रस्ताव गर्ने गृहकार्य गरेको छ । नेपालले चीनको बहुचर्चित परियोजना बीआरआईअन्तर्गत यी दुवै संरचनालाई राख्न यसअघि नै प्रस्ताव गरिसकेको छ । ओलीको प्रधानमन्त्रीका रूपमा भएको पहिलो चीन भ्रमणमा जारी संयुक्त विज्ञप्तिमा पनि यो उल्लेख थियो । अहिले ऊर्जा मन्त्रालयले अर्थ मन्त्रालयलाई यी दुई संरचना पनि प्रधानमन्त्री भ्रमणको एजेन्डामा राख्न प्रस्ताव गरेको छ, सहसचिव घिमिरले भने, अर्थ मन्त्रालयले प्राथमिकता निर्धारण गरेर परराष्ट्र मन्त्रालयमा पठाउनेछ । गल्छीरसुवागढीकेरुङ प्रसारण लाइन नेपाल खण्डमा ७० किलोमिटर पर्छ भने चीनको केरुङदेखि सिगात्सेसम्म ७ सय किलोमिटर छ । चीनले सिगात्सेसम्म उच्च भोल्टेजको यस्तो प्रसारण सुविधा तयार गरिसकेको छ भने त्यहाँदेखि केरुङसम्म निर्माण गर्न दुई वर्ष लाग्ने जनाउँदै आएको छ । यो प्रसारण लाइन निर्माण भएमा नेपालका ठूला तथा बृहत् जलविद्युत् आयोजनामा चिनियाँ लगानी आउने र दुई देशबीच ऊर्जा व्यापारको ढोका खुल्नेछ । प्रसारण लाइन र किमाथांका अरुण प्रधानमन्त्रीको भ्रमणको एजेन्डामा पर्नेनपर्ने अन्तिम टुंगो भने लाग्न बाँकी रहेको सहसचिव घिमिरले बताए ।"
महिला आन्दोलनकी अगुवा सरस्वती अस्ताइन्,"काठमाडौं : पुराना राजनीतिज्ञ एवं महिला आन्दोलनकी अगुवा सरस्वती राईको ९१ वर्षको उमेरमा निधन भएको छ । १२ वर्षअघिदेखि अल्जाइमर रोगबाट पीडित पूर्वसहायकमन्त्री राईको सोमबार बिहान ललितपुर बागडोलस्थित निवासमा निधन भएको हो । हाम्रो आमालाई झन्डै १२ वर्षअघि नै अल्जाइमर रोगले छोएको थियो, त्यस बेलादेखि आफन्तलाई बिर्सन थाल्नुभयो, छोरी नीलिमा श्रेष्ठ राईले अन्नपूर्णसँग भनिन्, पछि लड्नु पनि भयो, पाँच६ वर्ष त ओच्छ्यानै पर्नुभयो । त्यसपछि उहाँ उठ्न सक्नुभएन । सरस्वतीको बुधबार पशुपति आर्यघाटमा अन्त्येष्टि गरिने भएको छ । सरस्वतीका कान्छा छोरा गणेश थुलुङ झापाको धुलाबारी र प्राध्यापक नाति भारतको सिम्लाबाट आउने भएकाले बुधबार मात्र अन्त्येष्टि गरिने भएको हो । नीलिमाका अनुसार दुई आमामध्ये जेठीतर्फ तीन दाजुभाइ छन्, माइला भाइको निधन भइसकेको छ । आसाम लोकरामा १९८४ साल असार ४ गते जन्मिएकी सरस्वती २००० सालतिर सपरिवार नेपाल फर्किएकी थिइन् । उनले आफ्नो कृति सरस्वती राई ः जीवनयात्रा र आफन्तका आँखामामा लेखेकी छन्, म हुलाकीले दिएको चिठी बजारमै पढ्न थाल्थें । त्यस बेला सारा बजारेहरू जम्मा हुन आउँथे र मलाई घेर्थे । यस्तो देख्दा मलाई अचम्म लागेर काकालाई सोध्थें काका किन यसरी यिनीहरूले मलाई घेरेको ? , काका भन्नुहुन्थ्यो तैंले पढेको देखेर । उनीहरू आइमाईले पढेको अचम्म मानेर हेर्न आएका हुन् । विवाहपछि फेरि भारत बसाइ हुँदा राणा शासनविरुद्धका गतिविधिमा साथ दिएको उनले आफ्नो कृतिमा लेखेकी छन् । उनले इलाममा २००८ सालमा कन्या स्कुल सञ्चालनमा मात्र ल्याइनन् त्यहींबाट उनले एसएलसी उत्तीर्ण गरिन् । महिला अधिकार, शिक्षा तथा सामाजिक क्षेत्रमा क्रियाशील रहँदै गर्दा २०११ सालमा उनलाई राजा त्रिभुवन शाहले सल्लाहकारसभामा मनोनीत गरे । २०१४ सालमा सल्लाहकारसभा पुनर्गठन हुँदा राजा महेन्द्र शाहले पनि मनोनीत गरे । विसं २०१९ मा राजसभा सदस्य र २०२२ सालमा उनी पहिलो महिला सदस्यका रूपमा राजसभा स्थायी समितिमा मनोनीत भइन् । गाउँ फर्क राष्ट्रिय अभियानमा पनि जोडिएकी उनी २०३४ सालमा राष्ट्रिय पञ्चायत सदस्य चुनावमा निर्विरोध भइन् भने त्यही साल राष्ट्रिय पञ्चायत विकास समितिको सभापति चुनिइन् । पहिलोपटक २०३५ साल फागुनमा जलस्रोत सहायक मन्त्री बनेकी उनी २०३७ मा राष्ट्रिय पञ्चायत सदस्यमा मनोनयन भएपछि दोस्रोपटक जलस्रोत सहायक मन्त्री नै बनेकी थिइन् । कांग्रेस नेता कुलबहादुर गुरुङले महिला जागरणमा सरस्वतीको ठूलो योगदान रहेको उल्लेख गर्दै भने, सरस्वती राईले इलाममा कन्या स्कुल खोल्न ठूलो मिहिनेत गर्नुभयो । माया गुरुआमा र सरस्वती गुरुआमा दुई जनाले सात सालदेखि लगातार इलाममा ठूलो योगदान गर्नुभयो । नेकपा नेता एवं पूर्वसभामुख सुवास नेम्बाङले आफू सानो छँदादेखि सरस्वतीलाई नजिकबाट चिनेको बताए । सानो छँदादेखि म उहाँलाई नजिकबाट चिन्दछु । एउटै घरपरिवारजस्तो भएर बसेका हौं, मैले फूपू भनेर सम्बोधन गर्थें, नेता नेम्बाङले भने ।"
मर्यादा नाघ्दै सांसद,"विराटनगर : पूर्व बजेट छलफलमा कांग्रेसका प्रदेशसभा सदस्य ओमप्रकाश सरावगीले यसका सिद्धान्त र प्राथमिकताबारे सदनमा आफ्ना धारणा सुनाए। सभामुखले बोल्ने समय पूरा भएको भन्दै सचेत गराएपछि सरावगीले मन्तव्य छोट्याए अनि रोस्ट्रमबाट बिदा हुँदै भने, धेरै विषय अझै थिए तर समय सकियो, जय नेपाल। संघीय लोकतान्त्रिक राष्ट्रिय मञ्चकी विष्णु तुम्बाहाम्फेले प्रदेशका आर्थिक मामिला तथा योजनामन्त्री इन्द्रबहादुर आङ्बोले प्रस्तुत गरेको ३७ बुँदे बजेटका सिद्धान्त तथा प्राथमिकताका विषयमा आफ्ना राय पेस गरिन्। त्यसपछि उनी जय लिम्बुवान भन्दै रोस्ट्रमबाट बिदा भइन्। नेकपाका सचेतक बुद्धिकुमार राजभण्डारीले कांग्रेस सांसदले रोस्ट्रम घेराउ गरेका विषयमा टिप्पणी गर्दै बजेटका सिद्धान्त र प्राथमिकताबारे पनि बोले। उनी रोस्ट्रमबाट बिदा हुँदा भने धन्यवाद अभिवादन भन्दै ओर्लिए। प्रदेशसभाको दोस्रो अर्थात् बर्खे अधिवेशन जारी छ। यो सत्रमा पूर्व बजेटमाथिको छलफल सम्पन्न भइसकेको छ। प्रदेशसभा बैठकले प्रदेशसभा सञ्चालन नियमावली पारित गरेको थियो। सदनमा सांसद भने त्यसको मर्मलाई भुलेर आफ्नै शैलीमा प्रस्तुत हुने गरेका छन्। सदनमा प्रस्तुत हुने अधिकांश सांसदले पार्टीलाई चिनाउने जय नेपाल, लाल सलाम, जय लिम्बुवान र अभिवादनजस्ता शब्दावली प्रयोग गर्ने गरेका छन्। सदनमा सभामुख महोदय भन्दै प्रस्तुत हुनुपर्ने नियम छ। तर, धेरैले सभामुखज्यूजस्ता शब्दावली प्रयोग गर्दै सदनको कारबाहीमा सहभागी सांसद र समाचार संकलनमा खटिने पत्रकारलाई पनि सम्बोधन गर्न भ्याउँछन्। अधिकांश सांसदले सदनमा जय नेपाल, लाल सलाम, जय लिम्बुवान र अभिवादनजस्ता शब्दावली प्रयोग गर्ने गरेका छन्। सभामुखले उपलब्ध गराएको सयम कटिसक्दा गरिने रुलिङको बेवास्ता गर्दै सांसदले मन्तव्य लम्ब्याउने गरेका छन्। बजेट अधिवेशनमा यो क्रम दुई दिनका बैठकमा लगातार चल्यो। सांसद बोलिरहँदा सभामुखले विषयान्तर भएको र समय सकिएको भन्दै रुलिङ गर्दा पनि बेवास्ता गरिएको थियो। यस्ता विषयमा सम्बन्धित दलका सचेतकले सांसदलाई जानकारी नगराउँदा समस्या हुने गरेको जनाइएको छ। कांग्रेसका सचेतक केदार कार्की भन्छन्, सदनमा कुरा राख्ने र प्रस्तुत हुने विषयमा अभ्यस्त बन्न समय लागेकाले नै यस्तो समस्या देखिएको हो तर धेरै सुधार हुने क्रममा छ।"
'वातावरण विग्रनुमा ठूला देश जिम्मेवार',"ललितपुर : प्रधानमन्त्री केपी ओलीले वातावरण विग्रनुमा ठूला मुलुक जिम्मेवार रहेको दाबी गरेका छन् । वातावरण संरक्षणका लागि दीर्घकालिन असरका बारेमा सोच्नु पनि उनले सचेत गराएका छन् । विश्व वातावरण दिवसका अवसरमा वन तथा वातावरण मन्त्रालय तथा राष्ट्रिय प्रकृति संरक्षण कोषद्वारा मंगलबार ललितपुरमा आयोजित कार्यक्रममा प्रधानमन्त्री ओलीले भने, विश्वकै वातावरण बिग्रिनुमा ठूला मुलुक धेरै जिम्मेवार छन् । दुईवटा दाउरा बालेर कसौंडीमा भात पकाउँदैमा वा दुईवटा ढुंगा जोडेर मकै भुट्दैमा वातावरण प्रदुषण हुँदैन । उनले भने, पृथ्वी तथा मानवजातिको अस्तित्व बचाउन अहिलेको सरकार सचेत छ । हाम्रा सन्ततिको भविष्य सुरक्षित हुनुपर्छ । कार्यक्रममा वन तथा वातावरणमन्त्री शक्तिबहादुर बस्नेतले वातावरणका क्षेत्रमा आगामी वर्षसम्ममा महशुस गर्न सकिने र गौरव गर्न लायकका परिवर्तन गर्न चाहेको बताए । भौतिक पूर्वाधार तथा यातायातमन्त्री रघुवीर महासेठले पाँच वर्षभित्रै ५० प्रतिशत विद्युतीय सवारी चलाउने निती ल्याइने बताए । ललितपुर महानगरपालिकाका प्रमुख चिरिबाबु महर्जनले मंगलबारै वातावरणवीद्सँग अन्तक्रिया गरेको प्रसंग सुनाउँदै प्रदुषित वातावरणका कारण दैनिक नौजनाले ज्यान गुमाएको तथ्यबारे जानकारी मिलेको सुनाए । यो तथ्यले मेरो शरीरका रौं ठाडा भए, महर्जनले भने । उनले काठमाडौंललितपुर दुई महानगरपालिकाले विद्युतीय बस सञ्चालन गर्न लागेको बताए । काठमाडौं महानगरपालिकाका प्रमुख विद्यासुन्दर शाक्यले काठमाडौं र ललितपुरको सहकार्यमा विद्युतीय बस ल्याउने तयारी भइरहेको जानकारी दिए । बस खरिदका लागि काठमाडौं महानगरले पाँच करोड र ललितपुरले एक करोड रुपैयाँ लगानी गर्ने शाक्यले जानकारी दिए । हिलोमा बालबालिका व्यवस्थापन कमजोरीले कार्यक्रममा उपस्थित सयौं विद्यार्थी हिलोमा बस्न बाध्य भए । हिलोका कारण विभिन्न ठाउँबाट विद्यालय पोशाकमा आएका बालबालिकालाई कार्यक्रमस्थल रहेको जाउलाखेल फुटबल मैदानमा हिंड्न सकस परेको थियो । कार्यक्रमस्थलमा पाल टाँगिए पनि कार्यक्रममा आएका बालबालिकालाई भने बस्ने ठाउँ थिएन । प्रमुख अतिथिको रुपमा उपस्थित प्रधानमन्त्री केपी शर्मा ओलीले ठाउँको उचित व्यवस्थापन नगरेको भन्दै ललितपुर महानगरपालिकाका प्रमुख चिरिबाबुसँग गुनासो समेत पोखे । बालबालिकालाई यसरी हिलोमा राख्न हुँदैनथ्यो । अबदेखि व्यवस्थापनमा ध्यान दिनु हुनेछ, प्रधानमन्त्री ओलीले सुझाब दिँदै भने ।"
एमालेमाओवादी एकताका विषयमा साना वामदलबीच विवाद,"काठमाडौं : पछिल्ला दुई वर्षयता कार्यगत एकता गर्दै आएका चार साना वामदलबीच विवाद उत्पन्न भएको छ । दुई ठूला वामघटक (एमाले र माओवादी केन्द्र) बीच भएको पार्टी एकतालाई कसरी लिनेमा मतैक्यता नहुँदा उनीहरूबीच विवाद देखिएको हो । पार्टी एकताको सम्भावना खोजीमा कार्यगत एकतामा रहेका उनीहरूबीचको कार्यगत एकता भंग भएको छ । कम्युनिस्ट पार्टीको बलियो वैकल्पिक धार निर्माण गर्न मोहनविक्रम सिंह नेतृत्वको नेकपा (मसाल), मोहन वैद्य नेतृत्वको नेकपा (क्रान्तिकारी माओवादी), नेत्रविक्रम चन्द नेतृत्वको नेकपा र ऋषि कट्टेल नेतृत्वको नेकपाबीच कार्यगत एकता हुँदै आएको थियो । देशको आवश्यकता, समृद्धि र विकासका लागि पनि अनिवार्य भएको भन्दै मसालले दुई ठूला वामदलको एकताको स्वागत गरेपछि उनीहरूबीच कार्यगत एकतामा विवाद आएको हो । नेकपा मसालबाहेक अन्य साना वामदलले एमालेमाओवादी एकता कम्युनिस्टविरोधी भएको दाबी गर्दै आएका छन् । साना दलबीच यही विषयमा विवाद देखिएपछि मसालले तत्कालका लागि भन्दै कार्यगत एकता स्थगन प्रस्ताव गरेको हो । मसालका अध्यक्ष सिंहले तत्काल कार्यगत एकता स्थगन भए पनि नेताहरूबीच छलफल जारी रहेको बताए । उनले भने, हामीहरू छलफलमै छौं । तत्कालका लागि स्थगन भनिए पनि कार्यगत एकताको सम्भावना कायमै छ । उनले विप्लव नेतृत्वको नेकपासँग सहकार्य र कार्यगत एकताको सम्भावना टुटेको स्पष्ट पारे । ठाउँ ठाउँमा बम पड्काउने, स्थानीय तहमा पार्टीका झण्डा गाड्ने र निर्वाचित प्रतिनिधिलाई राजीनामा दिन दबाब दिने कार्य मान्य हुन सक्दैन, उनले भने, अरु दलहरूसँग भने हाम्रो छलफल जारी छ । कार्यगत एकता हुन सक्छ । मसालले प्रदेश र संघीय निर्वाचनमा वाम गठबन्धनसँग सहकार्य गरेको थियो । वैद्य नेतृत्वको क्रान्तिकारी माओवादी र विप्लवको नेकपाले संसदीय प्रणालीको विरोध गर्दै आएका छन् । मसालबाहेक तीन दलले एमालेमाओवादी केन्द्रको एकतालाई अवसरवादी संशोधनवादीबीचको एकता भनेका छन् । मोहनविक्रम सिंहले एमालेमाकेको एकतालाई वामपन्थीहरूको एकता भन्नुभएको छ, हामी त्यो मान्ने पक्षमा छैनौं, नेकपा क्रान्तिकारीका स्थायी समिति सदस्य तथा देशभक्त जनगणतान्त्रिक मोर्चाका अध्यक्षसमेत रहेका सीपी गजुरेलले भने, उहाँहरू कम्युनिस्ट नै होइन, उहाँहरूको एकता वामपन्थी एकता होइन । उनले मसालकै कारण कार्यगत एकतामा बे्रक लागेको दाबी गरे । सिंह नेत्रविक्रम चन्दको नेकपालाई कार्यगत एकतामा समेत ल्याउन चाहँदैनन् भने वैद्य र कट्टेलको पार्टी चन्दको पार्टीसहितको कार्यगत एकताको पक्षमा छ ।"
चीनविरोधी गतिविधि घटेकोमा राजदूत खुसी,"काठमाडौं : नेपालस्थित चिनियाँ दूतावासले पछिल्लो समय नेपाली भूमिमा हुने गरेका चीनविरोधी गतिविधिमा कमी आएको भन्दै नेपाल सरकारलाई धन्यवाद दिएको छ। गृह मन्त्रालयले नेपालमा रहेका तिब्बती शरणार्थीको गतिविधिमाथि सूक्ष्म निगरानी बढाएको र त्यसले नेपाली भूमिबाट हुने चीनविरोधी गतिविधिमा कमी आएको चिनियाँ दूतावासले विश्लेषण गरेको हो। नेपालका लागि चिनियाँ राजदूत यू होङले मंगलबार गृहमन्त्री रामबहादुर थापालाई भेटेर चीनविरोधी गतिविधि न्यूनीकरण भएकोमा खुसी व्यक्त गरेको गृह स्रोतले दाबी गरेको छ। गृहमन्त्री बनेकोमा चीनका सामाजिक सुरक्षामन्त्रीले पठाएको लिखित बधाई सन्देश लिएर राजदूत होङ थापालाई भेट्न गृह मन्त्रालय पुगेकी थिइन्। भेटका अवसरमा गृहमन्त्री थापाले नेपाल एक चीन नीतिप्रति प्रतिबद्ध रहेकाले आफूहरू सुरक्षा मामिलामा त्यत्तिकै संवेदनशील रहेको विश्वास राजदूत होङलाई दिलाएका थिए। नेपालमा रहेका तिब्बती शरणार्थीले गर्ने चीनविरोधी गतिविधिमा कमी आएको हामीले महसुस गरेका छौं, चिनियाँ राजदूत होङको भनाइ उद्धृत गर्दै गृह स्रोतले भन्यो, चीनविरोधी गतिविधि हुन नदिएकोमा चीन सरकार आभारी छ। राजदूत होङले गृहमन्त्री थापाको कार्यशैलीबाट आफूहरू प्रभावित रहेको बताएकी थिइन्। जवाफमा गृहमन्त्री थापाले आफू एक चीन नीतिप्रति प्रतिबद्ध रहेको र नेपाली भूमिबाट चीनविरोधी कुनै पनि घटना हुन नदिने प्रतिबद्धता व्यक्त गरेका थिए। छलफलपछि गृह मन्त्रालयको सचिवालयले निकालेको विज्ञप्तिमा गृहमन्त्री थापाले नेपाल एक चीन नीतिप्रति प्रतिबद्ध रहेकाले नेपाली भूमिबाट कुनै किसिमका चीनविरोधी गतिविधि हुन नदिने प्रतिबद्धता जनाएको उल्लेख छ। गृहमन्त्री थापाले सुरक्षा निकायलाई चीन सरकारबाट प्रदान गरिने तालिम, उपकरणलयागत सहयोगलाई निरन्तरता दिन आग्रह गरे। गृहमन्त्री रामबहादुर थापाले चिनियाँ नाकाहरूबाट अवैध सुन र डलरको कारोबार भइरहेको भन्दै त्यस्ता गतिविधि रोक्न सहयोग गर्न पनि चिनियाँ राजदूतको ध्यानाकर्षण गराएको बताइएको छ। गृहमन्त्री थापाले चिनियाँ नाका प्रयोग गरी सुन र डलरको तस्करी भइरहेकाले नाकाबाट हुने त्यस्ता गतिविधि रोक्न चिनियाँ राजदुत होङसमक्ष आग्रह गरेका हुन्।"
फाइल बोकेर कोठाकोठा पुग्नुपर्ने अवस्थाको अन्त्य हुनुपर्छ : अध्यक्ष तिमल्सिना,"काठमाडौं : राष्ट्रिय सभाका अध्यक्ष गणेश तिमल्सिना जनताका कामका लागि सांसद फाइल बोकेर मन्त्रालयको कोठाकोठा धाउनुपर्ने पद्धतिको अन्त्य हुनुपर्ने बताएका छन्। संघीय संसद्का सांसदलाई कानून तर्जुमालगायत विषयमा संसदीय प्रक्रियाकाबारे जानकारी दिन बुधबार संसद भवन बानेश्वरमा आयोजित अभिमुखीकरण कार्यक्रममा उद्घाटनमा बोल्दै उनले सांसदलाई कानुन निमार्णमा सक्रिय बनाउन जनताका अन्य कामलाई सरकारले सहजिकरण गर्नुपर्ने बताए। सदनको बैठकमा कुर्र्सी खाली रहने अवस्थाले जनताप्रति सांसद उत्तरदायी बन्न आवश्यक छ, भन्ने देखाएको छ, उनले भने, जनप्रतिनिधिले बैठक छाडी जनताका कामका लागि फाइल बोकेर मन्त्रालयका कोठा र भर्याङ धाउनुपर्ने अवस्था सरकारले अन्त्य गरोस्। उनले जनताको काम बोकेर आउने सांसदको काम एकै ठाउँबाट हुन सकेमा सुशासनको नमुना त्यही हुने बताए। अध्यक्ष तिमल्सिनाले संविधानअनुसार धेरै कानुन बन्न बाँकी रहेको बताउँदै कानुनको मस्यौदा समयमा तयार नपारेर संसद र सांसदले अपजस खानुपर्ने अवस्था आउन नदिन सरकारसँग आग्रह गरे। त्यसैगरी सदन नचलेको समयमा चाहिएका पुस्तक पढ्न पाउने सुविधा भएकाले सिंहदरबारस्थित संसद् सचिवालयको पुस्तकालको सदुपयोग गर्न अध्यक्ष तिमल्सिनाले सांसदलाई सुझाव दिए। संघीय संसद भवन नयाँ बानेश्वरमा चल्ने दुई दिने अभिमुखीकरणमा प्रतिनिधिसभा र राष्ट्रियसभाका सांसदको सहभागिता रहेको छ।"
यस्तो रणनीति बनाउँदै छ राजपा,"काठमाडौं : राष्ट्रिय जनता पार्टी (राजपा) अध्यक्षमण्डलले मुलुकको समसामयिक राजनीतिक अवस्थाबारे मंगलबारदेखि छलफल थालेको छ। यही २५ गते देखि बस्ने राजनीतिक समितिको बैठक अघि अध्यक्षमण्डलका एउटै धारणा बनाउन मंगलबारदेखि छलफल गरेका हुन्। प्रदेश २ मा सहयात्रामा रहेको संघीय फोरम केन्द्रमा एक्लै सरकारमा सहभागी भएपछि राजपा आफ्नो रणनीति बनाउन लागेको हो। राजपाका अध्यक्षमण्डलका सदस्य राजेन्द्र महतोले बैठकमा पछिल्लो राजनीतिक घटनाक्रमसँगै संसदीय दल नेता छान्ने तथा महाधिवेशनका बारेमा छलफल सुरु भएको छ। राजपा नेता महतोले फोरम केन्द्र सरकारमा सहभागी भएको विषयप्रति राजपा नाकारात्मक नभएको बताए। संविधान संशोधनका लागि हुने हरेक प्रयासलाई हामी सकारात्मक रुपमै लिन्छौं, महतो भने, उहाहरूको सत्तायात्रा संशोधनका लागि सकारात्मक हुने छ भन्नेमा हामी विश्वासमा छौं। यो सरकारलाई हामीले पनि समर्थन गरेका छौं। आफ्ना कैलालीबाट निर्वाचित सासंद रेशम चौधरीको सपथ नभएसम्म राजपा सरकारमा सहभागी हुने बारेमा छलफल गर्ने पक्षमा छैन, महतोले भने, हामीले प्रधानमन्त्री र पुष्पकमल दाहाल दुवैलाई यो कुराको जानकारी गराइ सकेका छौं। अध्यक्षमण्डलको मंगलबारकोे बैठकले कल्पना पाण्डेलाई प्रदेश ५ को प्रदेशसभा सदस्य बनाउने निर्णय गरेको छ। समानुपातिकबाट प्रदेशसभा सदस्य छानिएकी विनु पन्तले स्वास्थ्यका कारण देखाउँदै दिएको राजीनामा स्वीकृत गर्दै पाण्डेलाई उक्त पदमा नियुक्त गर्ने निर्णय गरिएको महतोले जानकारी दिए। पाण्डेलाई प्रदेशसभा सदस्यमा नियुक्त गर्ने पार्टी निर्णय निर्वाचन आयोगलाई जानकारी गराउने छ। बुधबार बस्ने अध्यक्ष मण्डलको बैठकमा पार्टी महाधिवेशनको तयारी र विधान निर्माण तथा संसदीय दल गठनका विषयमा केन्द्रीत हुनेछ। एक वर्ष अघि मधेसी मोर्चामा आबद्ध ६ ओटा मधेसवादी पार्टीहरूले एकीकृत भई राजपाज गठन भएको हो। राजपाले कात्तिकमंसिर भित्र एकता महाधिवेशन गर्ने तयारीमा छ।"
आफ्नै पार्टीका महिला नेत्रीलाई हप्काए प्रधानमन्त्रीले,"काठमाडौं : प्रधानमन्त्री केपी ओलीले आफ्नै पार्टीका महिला नेत्रीलाई अनावश्यक मागमा उचालिएर नहिँड्न चेतावनी दिएका छन्। पार्टीको आन्तरिक संगठनात्मक संरचनादेखि सरकारको सहभागितासम्ममा पार्टी नेतृत्वले महिलालाई उपेक्षा गरेको भन्दै मंगलबार ज्ञापनपत्र बुझाउन पुगेका महिला नेत्रीलाई प्रधानमन्त्री ओलीले त्यस्तो चेतावनी दिएका हुन्। ओलीले समावेशीसमानुपातिकका एजेण्डामै घुमिरहने भन्दा पहिले पार्टीका विषयमा सोच्न आग्रह गर्दै महिला नेत्रीमाथि आक्रोश पोखेको ज्ञापनपत्र बुझाउन पुगेकी एक महिला नेत्रीले जानकारी दिइन्। पार्टी समानुपातिक समावेशिताका विषयमा प्रष्टै छ। क्रमशः सहभागिता गराउँदै लगिएको छ, अहिले नभए महाधिवशेनपछि हुन्छ भनिएकै छ, तर जहिल्यै त्यही मात्र एजेण्डा बोकेर नहिँडनुस्, प्रधानमन्त्रीको भनाई उद्धृत गर्दै ति महिला नेत्रीले अन्नपूर्णसँग भनिन्, हिजो पहिलो संविधानसभा पनि जानजाति, महिला आदीइत्यादीका नाममा तपाईंहरूले नै गठन गरेका ककस का कारण विघटन हुन पुग्यो, अहिले पनि यस्तै नारामा धेरै उचालिने काम बन्द गर्नुहोस्। मंगलबार दिउँसो प्रधानमन्त्री निवास बालुवाटारमा नेकपाका अध्यक्षद्वय ओली र दाहाल तथा महासचिव विष्णु पौडेल छलफलमा बस्ने पूर्व संकेत पाएका महिला नेत्री लिखित ज्ञापनपत्र तयार पारेर बालुवाटार पुगेका थिए। महिला नेत्रीहरू बालुवाटार पुग्ने वित्तिकै सुरुमा प्रधनमन्त्री ओलीले आफूले महिला सहभागिताको विषयमा कुरै नगर्ने भन्दै खानाखान निस्किएका थिए। तर खाना खाएर आएपछि ओलीले आफू कहा रहन्छु भन्ने भन्दा पहिले पार्टीलाई केन्द्रमा राखेर सोच्न महिला नेत्रीलाई आग्रह गरेका थिए। अर्का अध्यक्ष दाहालले महिला नेत्रीको माग सकारात्मक भएपनि विशिष्ट परिस्थितिका कारण सहभागिता गराउन नसकेको बताउँदै महिला सहभागिता गराउनेमा पार्टीको कमजोरी रहेपनि समयक्रमसँगै सहभागिता सुनिश्चित हुने बताएका थिए। महासचिव पौडेल भने महिला नेत्रीसँग केही पनि बोलेनन। तर ओलीले भने अनावश्यक भेला गर्ने, असन्तुष्टि पोख्ने र पार्टी निर्णयलाई चुनौति दिने काममा नलाग्न कडा रुपमै प्रस्तुत भएका थिए। यो कुनै केटाकेटीको खेल होइन, अहिले सकिएन भनिरहेकै छौं, एउटै विषय मात्र उराल्ने काममा नलाग्नुस्, ओलीले भने। एमालेमाओवादी एकतापछिको एकीकृत पार्टीको नेतृत्वमा महिला सहभागिता न्यून भएपछि महिला नेत्रीहरू पार्टी नेतृत्वप्रति असन्तुष्ट छन्। एकीकृत पार्टीको ४४१ सदस्यीय केन्द्रीय समितिमा ७२ महिलाले अवसर पाएका छन्। यो कुल संख्याको १६ प्रतिशत हो। राजनीतिक दल दर्ता सम्बन्धी कानुन २०७४ को दफा १५ (४) मा दल दर्ता गर्दा दलको सबै तहको समितिमा एक तिहाई महिला सदस्य हुने ब्यवस्था गर्नुपर्ने प्रावधान छ। पार्टीको ९ सदस्यीय सचिवालयमा महिला नपरेको, ४५ सदस्यीय स्थायी समितिमा पनि दुई जना मात्रै (अष्टलक्ष्मी शाक्य र पम्फा भुषाल) अवसर पाएका थिए। अखिल नेपाल महिला संघकी कार्यवाहक अध्यक्ष गोमा देवकोटाले अध्यक्षद्वयले महाधिवेशनमार्फत् कानुनी ब्यवस्था अनुसारकै प्रतिनिधित्व सुनिश्चित गराउने प्रतिवद्धता ज्ञापनपत्र बुझने क्रममा ब्यक्त गरेको बताइन्। हामीले काुननमा भएको प्रावधानका विषयमा नेताहरूलाई जानकारी गरायौं, उहाँहरू (ओलीदाहाल) ले अहिले विशिष्ट परिस्थितिमा पार्टी एकताका कारण संख्या पुर्याउन र सुनिश्चित गर्न नसकिए पनि आगामी महाधिवशेनबाट त्यस्तो ब्यवस्था पार्टीका कमिटीमा पनि हुने बताउनुभयो, देवकोटाले अन्नपूर्णसँग भनिन्। नेतृत्वमाथि दबाब बढाउन नेकपा केन्द्रीय कमिटी, प्रतिनिधिसभा तथा राष्ट्रियसभामा प्रतिनिधित्व गर्ने झण्डै ७० जना महिला नेत्री बालुवाटार पुगेका थिए। बालुवाटार जाने योजना उनीहरूले सोमबार सिंहदरबारस्थित संसद् भवनमा उपसभामुख शिवमाया तुम्वाहाम्फेको कार्यकक्षमा बनाएका थिए। त्यस अगाडि नेतृ विन्दा पाण्डेलगायतले निर्वाचन आयोगलाई समेत दबाब दिएर दल दर्ता अगाडि नै ३३ प्रतिशित सुनिश्चितताका लागि पार्टी नेतृत्वलाई दबाब बढाउने भन्दै सामेबार नै निर्वाचन आयोगको ध्यानाकर्षण गराउने योजना समेत बनाएका थिए। तर कतिपय महिला नेत्रीले आयोगमा भन्दा पहिले आफ्नै दलका अध्यक्षद्वयलाई यो विषयमा ज्ञापनपत्र बुझाउने बताएपछि आयोग जाने योजना भने स्थगित भएको थियो।"

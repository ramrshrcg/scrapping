शीर्षक,विवरण
कमजोर कूटनीति,"भारतीय प्रधानमन्त्री नरेन्द्र मोदीको नेपाल भ्रमण अहिले नेपाली बहसको केन्द्रीय विषय बनेको छ। भूराजनीतिक चपेटामा आन्तरिक मामिला पटकपटक प्रभावित हुने गरेको पृष्ठभूमिमा विशिष्ट, ऐतिहासिक र जटिल सम्बन्ध रहेको छिमेकी देशका सरकार प्रमुखको भ्रमण चासोको विषय हुनु अस्वाभाविक होइन। तथापि एउटा भ्रमण नै कुनै पनि देशको विदेश नीति परिवर्तनका लागि पर्याप्त हुँदैन। कुनै पनि देशले विदेश नीति राष्ट्रिय हित, सम्भावनाका अवसर र सीमा, इतिहास र सामथ्र्यका आधारमा तय गर्छ। भारतीय प्रधानमन्त्री मोदीको यस भ्रमणले नेपालभारत सम्बन्धमा मित्रताको सिलसिलालाई निरन्तरता र सम्बन्धको पुनर्ताजगीमा पुट दिएकोे सर्वस्वीकार्य तथ्य हो। यो भ्रमणसँग जोडिएर उठेको अर्को महत्वपूर्ण प्रश्न हो, नेपालको कूटनीतिक अभ्यासमा भएका त्रुटिपूर्ण व्यवहार। कूटनीति एउटा यस्तो अभ्यास हो, जहाँ हाउभाउ र कटाक्षले पनि कहिलेकाहीं ठूलो अर्थ राखिदिन्छ। त्यसैले कूटनीतिक अभ्यासका क्रममा प्रयोग गरिने शब्द आफैंमा महत्वका हुन्छन्। प्रधानमन्त्री मोदीको भ्रमण क्रममा खासगरी जनकपुरमा आयोजित नागरिक अभिनन्दन सभामा गरिएको अभ्यासले नेपालको कूटनीति सञ्चालन सन्दर्भमा गम्भीर प्रश्न उठाएको छ। प्रश्नको केन्द्रमा छ, प्रदेश नं २ का मुख्यमन्त्री मोहम्मद लालबाबु राउतले भारतीय प्रधानमन्त्री मोदीको सम्मानमा व्यक्त गरेको मन्तव्य। छिमेकी देशका सरकार प्रमुखको सम्मुख देशको आन्तरिक विषयमा उनी जेजसरी प्रस्तुत भए, त्यसले आम नेपालीजनमा असहजता र अप्ठेरा महसुस गरिदियो। जुनसुकै प्रदेशको मुख्यमन्त्री भए पनि विदेशी पाहुनाका अगाडि ऊ देशकै प्रतिनिधि हो। के एक देशको सम्मानित प्रतिनिधिले आफ्ना आन्तरिक असन्तुष्टि अन्तर्राष्ट्रिय मञ्चमा छताछुल्ल पार्न मिल्छ ? के यसले कूटनीतिक शिष्टाचार भंग गर्दैन ? राष्ट्रकै प्रतिनिधिको वक्तव्य देशको एकात्मकताको प्रतिविम्बका रूपमा हुनुपर्छ, जुन राउतको प्रस्तुतिमा देखिएन। उनका अभिव्यक्तिले आपसी मतभेदलाई मात्रै प्रतिविम्बित गरेन, अविश्वास र आशंकाको वीजारोपणसमेत गरिदियो। संसारका कुनै पनि देश समस्यारहित छैनन्। आन्तरिक मतभेद, विवाद र बहसबाट नगुज्रिएका देश कतै पनि छैनन्। तर मतभेदको समाधान आन्तरिक रूपमै गरिन्छ भन्ने हेक्का मुख्यमन्त्रीजस्तो पदमा भएको व्यक्तिलाई हुुनुपर्छ। आन्तरिक मतभेद छताछुल्ल पार्नु अस्वाभाविक चासोलाई निम्ता दिनु हो भन्ने बिर्सन मिल्छ र ? एक प्रदेश सरकार प्रमुखको भूमिका प्रदेश र केन्द्रबीचको असमझदारी हटाउन भूमिका खेल्नु, संवादका बीचमा खाडल छन् भने सेतु बन्नु, समस्यालाई राष्ट्रिय बहसमा उभ्याउनु र निराकरणका लागि समाधानका उपाय खोज्नु हो। विदेशी पाहुनासमक्ष अरण्यरोदनको शैलीमा गुनासो गर्नु कूटनीतिक शिष्टाचारयुक्त त होइन नै, साथसाथै राष्ट्रिय मर्यादा र गरिमाकै खिल्ली उडाउनु पनि हो। त्यसैले मुख्यमन्त्री राउतको उक्त कथन खेदजनक छ। मुख्यमन्त्री राउतको त्रुटिपूर्ण मन्तव्यसँगै केन्द्रीय सरकारकै कूटनीतिक अभ्यास व्यवस्थापन क्षमता पनि प्रश्नमा परेको छ। मुख्यमन्त्रीले दिनुहुने मन्तव्य तयारीदेखि कार्यक्रम स्टेज तयारीसम्म केन्द्र सरकारको भूमिका निकै कमजोर देखियो। राष्ट्रिय ध्वजा नै गलत हुनु कसरी सर्वस्वीकार्य हुन सक्छ ? के केन्द्र सरकारले यस्ता कूटनीतिक दोषहरूको जिम्मा लिनु पर्दैन ? आइतबार संसद्मा प्रधानमन्त्री केपी शर्मा ओलीले राउतको अभिव्यक्ति कूटनीतिक कमजोरी भएको स्विकारेका छन्। ओलीले कमजोरी भएको स्विकार्दै संसद्मा गरेको भाषण मात्रैले दोषहरूको उपचार हुँदैन। जनकपुर अभिनन्दन सभामा कूटनीतिक गल्तीहरू भएकै हुन्। त्यो आम जनताले देखेको र अनुभूत गरेको तथ्य हो। त्यसको कारण के हो ? कारक को हो ? मुख्यमन्त्रीको मन्तव्य खेस्रादेखि स्टेज निर्माणसम्म ककसको कस्तो भूमिका छ ? सबैको खोजबिन गरेर आगामी दिनमा यस्ता गल्ती हुन नदिन सरकार सचेत हुनैपर्छ।"
एमालेमाओवादीबीच मतभेद चुलिँदै,"काठमाडौं : सत्तासहयात्री दल एमालेमाओवादी केन्द्रबीच सरकार सञ्चालनका क्रममा मतभेद चुलिन थालेको छ । पार्टी एकता गर्ने अन्तिम तयारी भइरहेको नेताहरूले बताइरहँदा केही दिनयता सरकार सञ्चालनलाई लिएर दुवै पार्टीबीच मतभेद फराकिलो हुँदै गएको छ । यसले दुई पार्टीको एकता प्रक्रियामा समेत प्रभाव पार्न थालेको छ । सैद्धान्तिकराजनीतिक विषयदेखि संगठनात्मक संरचनासम्म एकरूपता कायम गरी एकताको अन्तिम निर्णय लिन दुई अध्यक्षलाई जिम्मेवारी दिइएका बेला खटपट देखिन थालेको हो । असाध्यै राम्रो संकेत देखिएको छैन, केही खटपट, शंकाआशंका उब्जिएका छन्, कृषिमन्त्री तथा माओवादी केन्द्रका नेता चक्रपाणि खनालले भने, आपसी समझदारीका साथ सहकार्य, समन्वयका आधारका निर्णय लिने र काम गर्नुपर्ने, एकलेअर्काेलाई विश्वास गरेर जान सक्नुपर्नेमा केही कमीकमजोरी देखिएका छन्। माओवादीले प्रधानमन्त्री केपी ओली सरकार सञ्चालनमा स्वेच्छाचारी र एकलौटी ढंगले जान खोजेकोमा सन्तुष्ट छैन । त्यसको प्रष्ट संकेत उसले सोमबारको संसद् बैठकमा दिएको छ । माओवादी सांसद पम्फा भुसालले भारतसँगको अरुण तेस्रो सम्झौताका विषय संसद्को दुई तिहाइ बहुमतका आधारमा निर्णय लिएर गर्नुपर्नेमा सरकारले त्यसो नगरेको भन्दै असन्तुष्टि पोखिन् । प्राकृतिक स्रोतसाधनबारे सन्धिसम्झौता गर्दा प्रतिनिधिसभाको दुई तिहाइ बहुमतले पारित गरी गर्नुपर्ने संवैधानिक व्यवस्था टेरिएन, माओवादी केन्द्रकी भुसालले भनिन् । उनको असन्तुष्टि व्यक्तिगत नभएर माओवादी प्रवक्तासमेत रहेकी उनले संसद्मा दिएका कतिपय अभिव्यक्तिमा प्रधानमन्त्री केपी ओलीको सरकार सञ्चालन कार्यशैली प्रति माओवादी केन्द्रको असन्तुष्टि पनि थियो । बजेट निर्माणमा आफ्ना मन्त्रीहरूसँग परामर्श नगरेको, राष्ट्रिय योजना आयोगमा प्रतिनिधि नियुक्त गर्नु अगावै बजेटका प्राथमिकता निर्धारण गरेको, सचिव सरुवामा परामर्श नगरेको, गृह मन्त्रालयअन्तर्गतको राष्ट्रिय अनुसन्धान विभाग प्रधानमन्त्री कार्यालयमातहत लगेको र अरुण तेस्रोको शिलान्यास गर्दा विभागीय मन्त्रीलाई निम्तो नै नदिएकोजस्ता घटनाले प्रधानमन्त्री एकलौटी हिँड्न खोजेको माओवादीले बताउन थालेको छ । सरकार सञ्चालनमा देखिएका यस्ता मतभेदले पार्टी एकता प्रक्रियाको छलफलमा समेत दुई अध्यक्षबीच गम्भीर छलफल हुन नसकेको नेताहरू बताउँछन् । माओवादी केन्द्रका अध्यक्ष दाहालले पार्टी एकतालगायत अन्य विषयमा छलफल गरिरहेका छन् । मंगलबार एमाले नेता माधव नेपालसँग परामर्श गर्ने उनको तयारी छ । सोमबार उनले राष्ट्रपति विद्यादेवी भण्डारीसँग भेटघाट गरेका थिए । तर सरकारका प्रवक्ता तथा सञ्चारराज्यमन्त्री गोकुल बास्कोटाले भने अहिले सरकारमा रहेका दुई पार्टी (एमालेमाओवादी) बीच असमझदारीका कुनै पनि विषय नभएको दाबी गर्छन् । माओवादीले असन्तुष्टि जनाएका भनिएका कतिपय विषय पुरानो भइसकेका र अरू कुनै नयाँ विषयमा पनि असमझदारी नभएको उनले दाबी गरे । सरकारको आगामी नीति तथा कार्यक्रम र बजेटमा प्रधानमन्त्रीले मुख्य दलहरू, मन्त्रीहरू सबैसँग परामर्श, छलफल गरेर मात्र ल्याउने बताउनुभएको छ, प्रवक्ता बास्कोटाले भने, बजेट र नीति कार्यक्रममा प्रधानमन्त्रीले छलफल गर्ने कार्यसूची बाँकी नै छ । छलफल नै बाँकी छ भने विवाद हुने कुरै भएन । प्रधानमन्त्रीले मन्त्रिपरिषद् बैठकमा समेत बजेट र नीति कार्यक्रममा माओवादी अध्यक्ष दाहालसँग पनि छलफल गर्ने पटकपटक बताएको जानकारी दिँदै उनले भने, विवाद छन् भनेर नभएका कुरा बाहिर आएका हुनसक्छन्, हामीबीच असमझदारी छ वा भएजस्तो मलाई लाग्दैन । उनले अरुण तेस्रो शिलान्यासमा विभागीय मन्त्री वर्षमान पुनलाई निम्तो नै नगएको पनि स्वीकार्न चाहेनन् । उनले भने, माओवादीकै अन्य मन्त्री उपस्थित हुने तर उहाँ (वर्षमान) लाई निम्तै गरिएन भन्ने हुनै सक्दैन । काम विशेषले पो आउनु भएन की ? विवाद शृंखला विवाद १ : अनुसन्धान विभाग प्रधानमन्त्री कार्यालयमा गृह मन्त्रालयअन्तर्गत रहेको राष्ट्रिय अनुसन्धान विभाग १६ फागुनमा प्रधानमन्त्रीमातहत राख्ने निर्णय मन्त्रिपरिषद् बैठकले गयो । गृहमन्त्री रामबहादुर थापाले गृह मन्त्रालय सम्हालेको दुई दिनमात्र भएको थियो । पुरानो मिति राखेर गरिएको निर्णयमा असन्तुष्टि जनाउँदै गृहमन्त्री थापाले पार्टी अध्यक्ष पुष्पकमल दाहाललाई जानकारी गराएका थिए । विभाग प्रधानमन्त्री कार्यालयमातहात लैजाँदा नेपाल विशेष सेवा ऐन २०४२ लाई संशोधन गर्न बनेको ऐन २०७४ को प्रावधान संशोधन गरेर मात्र लैजान सकिनेमा त्यसो नगरी सिधै लगिँदा संसद्को सर्वाेच्चता लत्याइएकोमा पनि माओवादी केन्द्र प्रधानमन्त्रीसँग सन्तुष्ट छैन । विवाद २ : सचिव सरुवा २२ चैत मा प्रधानमन्त्रीले एकैपटक ३० जना सचिवको सरुवा गरे । भारत भ्रमणमा जानुभन्दा अघिल्लो रात गरिएको सचिव सरुवा माओवादी मन्त्रीहरूले प्रधानमन्त्री भारततर्फ उडेपछि मात्र थाहा पाए । आफूहरूसँग छलफल नै नगरी प्रधानमन्त्रीले गरेको सरुवा निर्णयविरुद्ध माओवादी मन्त्रीले पार्टी अध्यक्ष दाहालसँग संयुक्त असन्तुष्टि पोखे । यसरी सरुवा गर्दा मन्त्रीलाई सचिवले समेत नटेर्ने र सिधै प्रधानमन्त्रीले आफ्नो मन्त्रालयमा हस्तक्षेप गर्न खोजेको माओवादी मन्त्रीको बुझाइ छ । विवाद ३ : अरुण तेस्रोको शिलान्यास २८ वैशाखमा भारतीय प्रधानमन्त्री नरेन्द्र मोदीसँगै प्रधानमन्त्री ओलीले अरुण तेस्रो जलविद्युत आयोजना भारतीय कम्पनी सतलजलाई निर्माण गर्न दिने गरी काठमाडौंबाटै स्विच अन गरेर संयुक्त शिलान्यास गरे । प्रधानमन्त्रीले सरोकारवाला मन्त्री (ऊर्जामन्त्री)लाई समेत कुनै निम्तो नदिई परियोजना शिलान्यास गरेको माओवादी भनाइ छ । त्यसअघि परियोजनाको क्षेत्राधिकारमा लगानी बोर्ड र ऊर्जाबीच विवाद थियो । तर २९ फागुनको बैठकले ५ सय मेगावाटभन्दा माथिका जलविद्युत परियोजना कार्यान्वयनको क्षेत्राधिकार लगानी बोर्डमा रहने निर्णय गरेपछि मन्त्री वर्षमान पुन असन्तुष्ट थिए । अझ शिलान्यासमा विभागीय मन्त्रीलाई नै निम्तो नदिएपछि माओवादी थप संशकित भयो । विवाद ४ : मोदीको सुरक्षामा भारतीय सुरक्षाकर्मी प्रवेश भारतीय प्रधानमन्त्री नरेन्द्र मोदीको २८ र २९ वैशाखमा भएको भ्रमणमा भारतीय सुरक्षाकर्मी, हतियार र हेलिकप्टर पनि भारतबाटै ल्याइए । भारतले सिधै परराष्ट्र मन्त्रालयलाई मोदीको सुरक्षामा आउने सुरक्षाकर्मीका विषयमा अनुमति माग्दै पत्राचार गरेको थियो । तर परराष्ट्रले यस विषयमा गृह र रक्षा मन्त्रालयसँग समन्वय गर्ने आवश्यकता नै ठानेन । गृहरक्षाजस्ता सुरक्षासँग सम्बन्धित मन्त्रालयसँग समन्वय गरेर निर्णय लिनुपर्नेमा भारतले जेजे अनुमति माग्यो, त्यसैअनुसार परराष्ट्रले अनुमति दियो, गृहमन्त्रीको निजी सचिवालयका एक सदस्यले भने, यसले पनि विश्वासमा केही संकट निम्त्याएको छ । विवाद ५ : बजेटमा स्वेच्छाचारी संविधानअनुसार सरकारले जेठ १५ गते ल्याउन लागेको आगामी आव २०७५०७६ को बजेटमा आफूहरूसँग परामर्श नगरेको माओवादी मन्त्रीहरूको भनाइ छ । उनीहरूले पार्टी संसदीय दलको बैठकमा यस विषयमा अध्यक्ष पुष्पकमल दाहालसँग गुनासो पोखे । हामीसँग छलफल नै छैन, बजेट धमाधम बन्यो, स्वेच्छाचारी ढंगमा बजेट एमालेकरण गर्ने काम भयो, एक मुखमा माओवादी मन्त्रीहरूले अध्यक्ष दाहालसँग गुनासो गरे । बजेटका विषयमा प्रधानमन्त्रीसँग दाहालले छुट्टै छलफल गर्ने भनेका छन् । तर २६ वैशाखयता यस विषयमा कुनै छलफल भएको छैन ।"
प्रदेशसभा भवन नबनाउन दबाब,"कुमार लुइँटेल । विराटनगर प्रदेश १ को अस्थायी राजधानी विराटनगरमा प्रस्तावित प्रदेशसभा (संसद्) भवन निर्माण विवादमा तानिएको छ । लागत इस्टिमेट प्रदेश सरकारले छुट्याएको बजेटभन्दा तेब्बर बढी आएपछि सांसदले विरोध जनाएका छन् । प्रदेश सरकारले चालू आर्थिक वर्षको बजेटमार्फत भवन निर्माण गर्न १ करोड रुपैयाँ छुट्याएको छ । तर, मोरङबाहेक जिल्लाबाट प्रतिनिधित्व गर्ने ४३ सांसदले ४ करोडभन्दा बढी रकम खर्च हुने देखिएको भन्दै निर्माण प्रक्रिया अघि नबढाउन दबाब दिएका छन् । प्रदेशसभा भवन निर्माण रोक्न माग गर्दै उनीहरूले सभामुख प्रदीपकुमार भण्डारीलाई हस्ताक्षरसहितको ज्ञापनपत्र बुझाएपछि काम अघि बढाउने कि नबढाउने भन्ने अन्योल बढेको हो । सभामुख भण्डारीले सांसदको आग्रहले निर्माणमा असर गर्छ वा गर्दैन भन्ने भन्दा पनि सरकारले बजेट छुट्याइसकेको अवस्थामा केही काम अघि बढेको बताए । इस्टिमेटमा छुट्टिएको रकमभन्दा बढी खर्च आउला तर सभाहलको डिजाइन अझै तयार र बजेट तर्जुमा गर्ने विषयमा सरकारसँग थप सल्लाह गरिनेछ, उनले भने । उनका अनुसार अस्थायीभन्दा पनि स्थायी राजधानी तोकिएपछि सोहीअनुरूप निर्माण हुने स्थायी संरचनाकै लागि रकम खर्च गर्नुपर्ने माग आएको छ । प्रदेशसभा सचिवालयले हाल प्रदेशसभा रहेको जिल्ला समन्वय समितिकै परिसरमा जग्गा नापजाँचसमेत अघि बढाई लागत इस्टिमेट र नक्सासमेत तयार गरेको छ । सचिवालयका सचिव केदारप्रसाद पनेरूले आफूले नै नक्साको मोटामोटी स्केच तयार गरेको जानकारी दिए । अहिलेको हल धेरै नै साँघुरो छ, सचिव पनेरूले भने, नयाँमा २ सय जना अटाउन सक्ने गरी प्रिफेभको सभाहल निर्माण गर्ने सचिवालयको तयारी छ । कहिलेदेखि निर्माण थाल्ने भनेर उनले खुलाएनन् तर हल व्यवस्थित र सुविधासम्पन्न हुने दाबी गरे । लागत इस्टिमेट तेब्बर बढी आएपछि सांसदद्वारा विरोध । ४३ सांसदले निर्माण प्रक्रिया अघि नबढाउन माग गर्दैै सभामुखसमक्ष ज्ञापनपत्र बुझाए । मोरङबाहेक जिल्लाबाट प्रतिनिधित्व गर्ने सांसद भवन निर्माणको विपक्षमा । सत्तारुढ एमाले र माओवादी केन्द्र, प्रमुख प्रतिपक्षी कांग्रेसका ६ सहित प्रदेशसभाका बहुमत सांसदले निर्माण रोक्न हस्ताक्षर गरेका छन् । उनीहरूले यस विषयमा मुख्यमन्त्री शेरधन राईलाई पनि ध्यानाकर्षण गराएका छन् । प्रदेशसभाले स्थायी राजधानी तोक्ने काम बाँकी रहेको अवस्थामा दुईचार महिनाका लागि मात्र यति ठूलो रकम खर्च नगरौं भन्ने हाम्रो माग हो, अभियानमा सहभागी एमाले सांसद लक्ष्मण तिवारीले भने, सरकारले छुट्याएको बजेटभन्दा लागत इस्टिमेट नै बढ्न गई ४ करोड पुयाइएको छ । त्यत्रो ठूलो रकम हाललाई खर्च नगरौं बरु स्थायी मुकाम तोकेर मात्र निर्माण थालौं भनेका हौं । उनले अहिले छोटो समयका लागि अस्थायी ठाउँमा अस्थायी निर्माणमा धेरै रकम खर्च गर्नु अनुचित भएको टिप्पणी गरे । अस्थायीभन्दा पनि स्थायी राजधानी तोकिएपछि सोहीअनुरूप निर्माण हुने स्थायी संरचनाका लागि रकम खर्च गर्नुपर्ने माग आएको छ । प्रदीपकुमार भण्डारी, सभामुख प्रदेशसभा बैठक जिल्ला समन्वय समितिको भवनमा अस्थायी रूपमा तयार गरिएको हलमा बस्दै आएको छ । यो हल मर्मत र पुनर्निर्माणमा संघीय सरकारले पठाएको बजेटबाट २५ लाख रुपैयाँ खर्च भएको थियो । यसको पुनर्निर्माणको जिम्मा सहरी विकास डिभिजन कार्याल विराटनगरले लिएको थियो । कार्यालय प्रमुख श्यामकृष्ण सिंहले भने, फर्निचर, रंगरोगन, कुर्सी मर्मत, कार्पेटिङ आदि काममा २५ लाख खर्च भएको हो । यो हलमा १ सय ४० जना अटाउँछन् । जिससको भुइँतलामा संसद् सचिवालय, सभामुख, उपसभामुख, विपक्षी दलका नेतालगायतको कार्यालय पनि छ । आर्थिक मामिला तथा योजना मन्त्रालयको बजेट महाशाखाका सचिव हरिहर पौडेलले राजधानी नै टुंगो नभएको ठाउँमा स्थायीभन्दा अस्थायी रूपमा सुविधासहित बनाउन सकिन्छ कि भनेर सचिवालयबाट माग आएअनुसार बजेट दिइएको जानकारी दिए । प्रदेश सरकारले ल्याएको १ सय २ करोड बजेटबाटै सचिवालयले माग गरेअनुसारको रकम छुट्याइएको हो, उनले भने ।"
"मोदीले नाकाबन्दी गलत भएको स्वीकारे, तर बोलेनन् (भिडियोसहित)","काठमाडौँः नेकपा एमालेका उपाध्यक्ष भीम रावलले नेपालमा लगाइएको ६ महिने नाकाबन्दीलाई लिएर भारतीय प्रधानमन्त्री नरेन्द्र मोदीले गल्ती महसुस गरेको बताएका छन् । एपीवान टेलिभिजनको कार्यक्रम तमसोमा ज्योतिर्गमयमा टीकाराम यात्रीसँग सोमबार राति सम्बाद गर्दै नेता रावलले मोदीले नेपालको राष्ट्रि अखण्डता र यहाँको आन्तरिक मामिलामा टिप्पणी नगरेकाले पनि उनले नाकाबन्दीबारे गल्ती महसुस गरेको बताएका हुन् । रावलले मोदीले नेपाल आएर यहाँको अखण्डता र स्वाभिमानमा जोड दिएकाले पनि यो कुरा पुष्टि हुने बताए । मोदीले नेपाल आएर नाकाबन्दीबारे नेपालको अखण्डता र स्वाभिमानमा जोड दिएर बोलेका छन्, रावलले भने, नाकाबन्दी त्रुटिपूर्ण थियो भन्ने उनले स्वीकारेका छन् । तर नेपाली जनताले बुझ्ने भाषामा नबोलेका हुन् । नाकाबन्दी गलत थियो भन्ने महसुस गरे पनि उनले नेपाली जनताले बुझ्ने गरी बोल्न सकेनन् । आजादको टिप्पणी नाङ्गो हस्तक्षेप मोदीको भ्रमणपछि गरिएको १६ बुँदै सहतिमा आगामी सेप्टेम्बरसम्म पुरा गरिसक्ने भनिएकाले आफू सकारात्मक रहेको रावलको भनाइ छ । यदि सेप्टेम्बरसम्म पुरा भएनन् भने ती कुरालाई आफूले गफै मात्र रहेछन् भन्ने बुझ्ने पनि उनले बताए । भारतले उठाउँदै आएको संविधान संशोधनको विषयलाई नेपालले अस्वीकार गरिसकेको आफूले त्यसबारेमा बोल्नु जरुरी नभएको उनको भनाई थियो । रावलले अब नेपालभारतबीच रहेका सीमा विवाद, विराटनगरस्थित सम्पर्क कार्यालयदेखि अन्य समस्यालाई अब हल गर्दै जानुपर्नेमा पनि जोड दिए । भिडियो रावलले भारतीय जनता पार्टीका सांसद कीर्ति आजादको टिप्पणी नेपालको अखण्डतामाथिको ठुलो प्रहार भएको बताए । कीर्ति आजादको टिप्पणी नेपालको स्वाभिमानमाथिको नाङ्गगो प्रहार हो, रावलले भने, यसबारेमा भारतीय पक्षले गल्ती स्वीकारेर सच्याउनुपर्छ । यसबारेमा सत्तारुढ दल नेकपा एमालेले पनि बोल्नुपर्छ । उपाध्यक्ष रावलले आजादले उठाएको सुगौली सन्धि नेपालको भूगोल खुम्च्याउने गरी अंग्रेजसँग भएको सम्झौता भएकाले नेपालले पनि विशाल नेपाल माग्न सक्ने बताए । भारतीय प्रधानमन्त्री मोदी नेपाल भ्रमणका रहेका बेला आजादले गरेको त्यो टिप्पणीलाई भारतीय पक्षले गल्ती महसुस गरेर सच्याउनुपर्छ, उनले भने, हाम्रो स्वाभिमानमाथि भएको हस्तक्षेपबारेमा सरकारले पनि बोल्नुपर्छ । परराष्ट्रमार्फत् भारतसँग असन्तुष्टि जनाउनुपर्छ । मुख्यमन्त्रीको प्रस्तुति आपत्तिजनक अर्को प्रसङ्गमा रावलले मोदीको जनकपुर भ्रमणका क्रममा प्रदेश २ का मुख्यमन्त्री लालबाबु राउतको मन्तब्य आपत्तिजनक रहेको बताए । प्रदेश या केन्द्र सरकारका सदस्यले विदेशी पाहुनासँग आफ्ना धारणा राख्नुअघि परराष्ट्र मन्त्रालयबाट अनुमति लिनुपर्ने संवैधानिक व्यवस्थालाई पनि राउतले लत्याएको रावलले बताए । मुख्यमन्त्रीले राउतले विदेशी पाहुनासँग बोल्नुअघि परराष्ट्र मन्त्रालयबाट स्वीकृति लिनुपर्छ, मुख्यमन्त्रीले जनकुपरमा मोदीका सामू दिएको अभिव्यक्ति आपत्तिजनक छ, उनले भने, संविधानमा नेपाली भाषा सरकारी कामकाजको हुनेछ भनिएको छ । तर मुख्यमन्त्रीले परराष्ट्र र नेपाली भाषलाई पनि लत्याएका छन् । यो बेठीक भएको छ, अब दोहोरिनु हुन्न । झण्डा बिगार्नु गलत उपाध्यक्ष रावलले जानकी मन्दिरमा नेपाली झण्डाको स्वरुप बिगारेर राख्नु निकै दुःखदायी भएको पनि बताए । राष्ट्रि झण्डा बिगार्दा देशकै अनुहार कुरुप हुन्छ, रावलले भने, यस्ता कुरामा केन्द्र सरकार पनि गम्भीर हुनुपर्छ, भाषा र झण्डा जस्ता संविधानसँग जोडिएका विषयमा सचेत हुनु जरुरी छ । किन देखाइयो मुक्तिनाथ ? उपाध्यक्ष रावलले यदि सरकारले तस्बिर पनि लिन निषेध गरिएको मुक्तिनाथ बाबाको गर्भगृहबाटै भारतीय टेलिभिजनले प्रत्यक्ष प्रसारण गरिनु गलत भएको पनि बताए । उनले भारतीय टेलिभिनज दुरदर्शनबाट भएको यस्तो कामलाई आपत्तिजनक हो । यदि सरकाले मुक्तिनाथ बाबाको गर्भगृहमा तस्बिर र भिडियो खिच्न निषेध गरेको छ भने दुरदर्शनबाट प्रसारण गरिनु पनि आपत्तिजनक हो, रावलले थपे । म प्रतिपक्ष होइन उपाध्यक्ष रावलले आफू एमालेमा प्रतिप्रक्ष नभई निर्णय कार्यान्वयन गर्ने सशक्त नेता भएको स्पष्टिकरण दिए । एमालेमा म प्रतिपक्ष होइन, निर्णय कार्यान्वयन गर्ने सशक्त नेतृत्व हो, रावलले भने, एमालेका निर्णयहरु जनस्तरसम्म कार्यान्वयन गराउने कुरामा मेरो भूमिका रहँदै आएको छ । समानताका आधारमा मित्रता अर्को प्रसंगमा रावलले भारतसँग नजिकिँदैमा चीनसँग सम्बन्ध बिग्रने भ्रमबाट अब मुक्त हुनुपर्ने पनि बताए । चीन र भारतसँग समानताको आधारमा सम्बन्ध राखिएको छ । कुनै बिन्दुमा भारतसँग झुकेर चीनसँग टाढिएको देखियो भने सच्याउनुपर्छ, उनले थपे, सरकारको सय दिन पुगेको छैन, अहिले नै कतै ढल्क्यो भन्नु उचित हुन्न । भारतसँग सम्बन्ध सुधार गर्दा चीनसँग टाढा हुनैपर्दैन, दुवै देशसँग सम्बन्ध सुधार्दा युरोपसँग टाढिनुपर्दैन ।भारतले उठाउँदै आएको संविधान संशोधनको विषयलाई नेपालले अस्वीकार गरिसकेको आफूले त्यसबारेमा बोल्नु जरुरी नभएको उनको भनाई थियो । रावलले अब नेपालभारतबीच रहेका सीमा विवाद, विराटनगरस्थित सम्पर्क कार्यालयदेखि अन्य समस्यालाई अब हल गर्दै जानुपर्नेमा पनि जोड दिए । मोदीले एकता टरेको होइन उपाध्यध रावलले मोदी नेपाल आएर एमालेमाओवादी एकता टरेको कुरा गलत भएको बताए । मोदी आए भने एकता टर्न सक्छ भन्ने कुरा हावादारी हो, मोदीका कारण प्रभाव पर्ने कुरा पत्याउनै सकिँदैन, रावलले जिकिर गरे, कसैको भ्रमणले एकतामा प्रभाव पर्दैन, आफ्नो खुट्टामा उभिए मात्रै पुग्छ । खेलबाड नहोस एमालेमा अध्ययनशील नेताका रुपमा परिचित उपाध्यक्ष रावलले कसैलाई खुसी पार्न नेपाली जनतामाथि खेलबाड गर्ने समय अब सकिएको पनि बताए । राणाकालका अन्तिम प्रधानमन्त्री मोहन समशेरले सत्ता जोगाउन १९५० को सन्धि गरे जस्तो अब हुँदैन, रावलले अगाडि भने, कसैलाई खुसी पार्न अब नेपाली जनतामाथि खेलबाड गर्न पाइँदैन । यदि, किन्तु, परन्तु भन्ने हुँदैन एमालेमाओवादी एकताबारेमा बोल्दै रावलले अब पछाडि फर्किने या बहाना गर्ने कुनै अवसर नै नरहेको जिकिर गरे । दुवै कार्यदलले विवादका विषय मिलाइसकेका छन्, जनयुद्धसहितका शब्द पनि मिलिसकेको छ, उनले भने, तिथिमिति कहिले मिलाउने हो पार्टी एकता गर्नुपर्छ । कुनै व्यक्तिलाई पदमा पुर्याउन एकता हुन लागेको होइन । यदि, किन्तु, परन्तु भन्ने हुँदैन, अब दुवै नेताले एकताको मिति घोषणा गर्नुपर्छ । रावलले जनताको भावनाविपरित पछि हट्ने अधिकार दुवै पार्टीका नेतालाई नरहेको पनि प्रष्ट पारे । राजनीतिक मतभेद र विभेद छैनन् । विदेशीलाई मनाउन एकता गर्ने होइन, उनले भने, एक दुई प्रतिशत तलमाथि पर्दा सशंकित हुनुपर्दैन । दुई अध्यक्षले टुंगो नगरी अरु नेताले विवाद गर्नु हुन्न, अब एकताबाहेक अर्को विकल्प नै छैन ।"
भारतीय प्रधानमन्त्रीको भ्रमण उपलब्धिमूलक,"काठमाडौं : भारतीय प्रधानमन्त्री नरेन्द्र मोदीको दुईदिने नेपाल भ्रमण उपलब्धिमूलक भएको नेताहरुले बताएका छन् । रिपोर्टर्स क्लब नेपालले सोमबार यहाँ आयोजना गरेको साक्षात्कारमा राष्ट्रिय प्रजातन्त्र पार्टी (प्रजातान्त्रिक) का नेता पशुपतिशम्शेर जबराले यसअघि नेपाल र भारतबीचको सम्बन्धमा केही फाटो आएको भए पनि भारतीय प्रधानमन्त्री मोदीको भ्रमणले दुबै देशबीचको सम्बन्धमा सुधार भएको बताए । नेकपा (एमाले)का सचिव भीमप्रसाद आचार्यले कुनैपनि देशको कार्यकारी प्रमुखले नेपालको भ्रमण गर्नु आफैमा राम्रो पक्ष हो भन्दै समग्रमा भ्रमण सफल वा असफल भनेर आँकलन गर्ने समय अहिले नभएको धारणा व्यक्त गरे । नेपाली कांगे्रसका नेता नारायण खड्काले समग्र रुपमा हेर्दा भारतीय प्रधानान्त्री मोदीको भ्रमण सफल भएको चर्चागर्दै ठूलो समस्याका रुपमा रहेको सिमा विवाद, कालापानी र सुस्ता विषयमा पनि सकारात्मक परिणाम नआए यस पटकको भ्रमणलाई पनि परम्परागत र व्यक्तिगत फाइदाको रुपमा भ्रमणलाई लिनुपर्ने बताए । राष्ट्रिय जनता पार्टीका नेता लक्ष्मणलाल कर्णले भारतीय प्रधानमन्त्री मोदीको नेपाल भ्रमण सफल र फलदायी भएको बताउँदै उनको नागरिक अभिनन्दनका क्रममा प्रदेश नं २ का मुख्यमन्त्री लालबाबु राउतले दिएको अभिव्यक्ति अपरिपक्व नभई वास्तविकता भएको टिप्पणी गरे ।"
स्थानीय सरकारको एक वर्ष : जनतालार्इ सास्ती उस्तै,"धादिङ : संविधानले व्यवस्था गरेबमोजिम स्थानीय तहको निर्वाचन भएको एक वर्ष पूरा भएको छ । सिंहदरबारको अधिकार गाउँगाउँमा नारा दिइएर सम्पन्न भएको निर्वाचनपछि जनप्रतिनिधिले काम थालेको एक वर्ष भए पनि जनताले भने खासै परिवर्तनको महसुस गर्न सकेका छैनन् । निर्वाचन भएको ५ महिनासम्म पनि स्थानीय सरकार सञ्चालन ऐन दिन नसकेको संघीय सरकारकै कमजोरीका कारण सुरुका ५ महिना अन्धाधुन्धमै बितेको स्थानीय सरकारले जनताको अपेक्षाअनुसार सेवा दिन नसकेको जनप्रतिनिधिले नै स्विकारेका छन् । कर्मचारीको उचित व्यवस्थापन हुन नसक्दा स्थानीय तहको एक वर्ष अन्योल र हुलमुलमै बितेको छ । लामो समयसम्म जनप्रतिनिधि नभएको अवस्थामा निर्वाचन भएपछि जनताले ठूलो परिवर्तको अपेक्षा राखे पनि स्थानीय सरकारको अभ्यास नै पहिलो पटक भएकाले सोचेजति काम गर्न नसकिएको गजुरी गाउँपालिकाकी उपाध्यक्ष सीता ढुंगानाले बताइन् । संघीयताको पहिलो अभ्यास नै स्थानीय सरकारबाट भएकाले सुरुवाती दिनमा अन्योल रहनु स्वाभाविकै हो, ढुंगानाले भनिन्, पहिलेको संरचनाका केही नीतिगत कुराबाहेक सबै नयाँ संरचनामा नयाँ पद्धतिबाट काम सञ्चालन गर्नुपर्दा जनताले परिवर्तनको अनुभूति गर्न नपाएको पक्कै छ । अहिले गाउँ तथा नगरपालिकाबाट नयाँनयाँ योजना र लक्ष्य निर्धारण गरिएकाले आगामी वर्षदेखि स्थानीय सरकारको काम जनताले देखिने गरी हुने ढुंगानाको ठम्याइ छ । लामो समयसम्म जनप्रतिनिधिविहीन स्थानीय तहमा जनप्रतिनिधि आएपछि धेरै सुधार भएको नीलकण्ठ नगरपालिकामा उपमेयर मनराज भण्डारीको दाबी छ । यद्यपि, कर्मचारी अभावले गर्दा धेरै समस्या झेल्नुपरेको उनले बताए । जनप्रतिनिधिले परिवर्तन भएको दाबी गरिरहँदा स्थानीय जनता भने खासै परिवर्तन नभएको बताउँछन् । नीलकण्ठ नगरपालिका९ का सोमबहादुर गुरुङले भने, पहिला संयुक्त वडा कार्यालय भनेर ३४ वटा वडाको काम एकै ठाउँमा गर्थे । चुनाव जितेपछि जनतालाई सेवासुविधा दिन्छौं भन्नेहरूले खै त काम गरेको ? वडा कार्यलय मात्रै छुट्ट्याएर सुविधा हुने भए छुट्टै कुरा, नत्र एउटा वडामा सिफारिस लेखेर सही गराउन अर्को वडा पुग्नुपर्छ । जनतालाई सुविधा दिन्छौं भन्नेहरूले कर्मचारीचाहिँ ल्याउनु पर्दैन ? कर्मचारी अभाव भएकाले नै गाउँपालिकाको सेवा प्रवाहमा समस्या थपिएको गजुरी गाउँपालिकाकी उपाध्यक्ष ढुंगानाले बताइन् । २२ वटा एकल अधिकारीसहित धेरै वटा जिम्मेवारी भर्खरै बनेको स्थानीय सरकारलाई दिइयो । ढुंगानाले भनिन्, तर त्यति धेरै अधिकार कार्यान्वयन गराउने कर्मचारीचाहिँ उही पहिलेको गाउँ विकास समितिमै भएका कर्मचारी अनि कसरी नयाँपन दिन सक्नु । तैपनि, जनतालाई सकेसम्म सेवासुविधा दिइएको उनको दाबी छ । विकास निर्माणका काममा भने स्थानीय सरकार बनेपछि धेरै सुधार भएको सिद्धालेक गाउँपालिकाका अध्यक्ष प्रेमनाथ सिलवालको तर्क छ । पहिलेजस्तै कुनै योजनाका लागि सीमित बजेट माथिल्लो निकायबाट आउने गथ्र्याे । त्यसले स्थानीयको आवश्यकता पूर्ति हुन्थ्योहुँदैनथ्यो कसैले वास्ता गर्दैनथे । विकास गर्न छानिएका जनप्रतिनिधिले आफ्नै विवेकले न्याय दिन पाउनु पनि नयाँ अवसर रहेको जनप्रतिनिधि बताउँछन् । सानातिना विवाद गाउँ तहमै मिलाउन सक्ने अधिकार पनि स्थानीय सरकारलाई भएकाले १ वर्षको अवधिमा थुपै्र विवादित घटना गाउँ तहबाटै मिलाउन सक्नु जनतालाई राहत भएको उपाध्यक्ष एवं स्थानीय सरकारको न्यायिक समितिका अध्यक्ष ढुंगानाले बताइन् । समग्रमा भन्नुपर्दा स्थानीय सरकार बनेपछि केही प्रत्यक्ष र केही अप्रत्यक्ष रूपमा गाउँगाउँमा परिवर्तन देखिएको छ । सार्वजनिक चासो, दैनिक सेवा प्रवाहमा चुस्तता र जीवनयापनका गुनासा सम्बोधन गर्न १ वर्षको अवधिमा स्थानीय सरकार चुकेकै छ । जसले गर्दा गाउँगाउँमा सिंहदरबारको नारा खासै प्रभावकारी बनेको छैन ।"
"'सरकारमा धमिरा लाग्न थाल्यो, ओलीको राष्ट्रवाद चाकडीमा परिणत'","जनकपुरधाम: नेपाली कांग्रेसका उपसभापति विमलेन्द्र निधिले वर्तमान सरकारमा आन्तरिक धमिरा लाग्न सुरू भइसकेको बताएका छन् । कांग्रेस धनुषाको १३ औँ अधिवेशनको सोमबार यहाँ उद्घाटन गर्दै उनले भने, 'सरकारमाथि भरोसा गर्न सक्ने सङ्केत देखिएको छैन ।' उपसभापति निधिले सरकारको क्रियाकलापले संघीय संरचना र संविधानमाथि खतरा उत्पन्न हुन थालेको उल्लेख गर्दै एमाले अध्यक्ष केपी शर्मा ओली सरकारले देशभक्ति र राष्ट्रियता चाकडीमा परिणत गरिसकेको आरोप लगाए । कांग्रेस लोकतन्त्रको सुरक्षाको गार्ड भएको चर्चा गर्दै उनले लोकतन्त्रको रक्षा सन्दर्भमा कतिपय अवस्थामा हार भए पनि लोकतान्त्रिक प्रणालीको रक्षा गर्न सफल भएकाले निराश नभई संगठित हुनु जरूरी भएको बताए । उपसभापति निधिले प्रदेश नं २ को सरकारले भारतीय प्रधानमन्त्री नरेन्द्र मोदीको नागरिक अभिनन्दन समारोहमा आन्तरिक समस्या प्रस्तुत गरेर आफ्नो कमजोरी प्रदर्शन गरेको बताउँदै संविधान संशोधनको कुरा मोदीलाई होइन, प्रधानमन्त्री केपी शर्मा ओलीसमक्ष राख्नुपर्ने बताए । कार्यक्रममा कांग्रेस केन्द्रीय सदस्यहरू आनन्दप्रसाद ढुंगाना र महेन्द्र यादव, पूर्वमन्त्री रामकृष्ण यादव, सांसदद्वय स्मृतिनारायण चौधरी र मीनाक्षी झालगायतले अन्तरघात, स्वेच्छाचारिता, गुट, संकीर्णता, विभेद र अनुशासनहीनताले कार्यकर्तामा चिन्ता र निराशा बढ्दै गएको बताए ।"
स्थानीय तहका एक वर्ष : अझै अलमलमै स्थानीय सरकार,"जाजरकोट ः स्थानीय तहको निर्वाचनपछि सेवासुविधा सहज हुने र विकासले गति लिने स्थानीयको अपेक्षाअनुसार काम हुन नसक्दा सेवाग्राही निरास छन्। जनप्रतिनिधिको एक वर्षे अवधि अलमलमै बितेको छ। गाउँगाउँमा सिंहदरबारको अधिकार पुग्ने भनिए पनि कतिपय गाउँपालिकाको काम सदरमुकामबाटै हुने गरेका छन्। भौतिक पूर्वाधार र जनशक्ति अभावले सेवा प्रवाह गर्न नसकेको जनप्रतिनिधि दाबी गर्छन्। तीन नगरपालिका र चार गाउँपालिका रहेको जाजरकोटमा भेरी नगरपालिकाबाहेक अन्य ६ वटा पालिकामा अहिले पनि बैंकिङ सेवा विस्तार हुन सकेको छैन। गाउँमा बैंक नहुँदा सेवाग्राही भुक्तानीका लागि सदरमुकाम धाउनुको विकल्प छैन। यातायात, सञ्चार र बिजुली सबै पालिकाको साझा समस्या हो। चुनाव जितेलगत्तै बसेको भेरी नगरपालिकाको पहिलो बैठकले स्वच्छ र सफा हरियाली नगर बनाउने पहिलो निर्णय गयो तर उक्त निर्णय कार्यान्वयनमा खासै काम गरेको देखिएन। त्यस्तै, कुशे गाउँपालिकाले सबै सरकारी कर्मचारी र जनप्रतिनिधिका छोराछोरीलाई सरकारी विद्यालयमै पढाउनुपर्ने निर्णय गयो। नपढाए सेवासुविधासमेत कटौती गर्ने निर्णय गरेपछि उक्त निर्णयले खुबै चर्चा पायो तर निर्णयपछि कार्यान्वयनका लागि कुनै कदम चालिएन। अहिले पनि जनप्रतिनिधि र सरकारी कर्मचारीका छोराछोरी निजी स्कुलमा पढिरहेका छन् कुशे५ का स्थानीय कमान थापाले भने, निर्णय गरेर मात्र हुँदैन लागू गर्न पनि सक्नुपर्छ। जिल्ला सदरमुकामसमेत रहेको भेरी नगरपालिका तीन महिनादेखि नायब सुब्बाको भरमा चलिरहेको छ। उपसचिवको दरबन्दी भएको नगरपालिकामा नायब सुब्बाले कायमुकायम कार्यकारी प्रमुखका रूपमा चलाइरहेका छन्। जिल्ला शिक्षा र स्वास्थ्य शाखा कागजी रूपमा नगरपालिकामा स्थापना भइसकेका छन् तर कार्यालय स्थापना हुन सकेको छैन। पशु र कृषि शाखाका कर्मचारी पनि साविककै कार्यालयबाट काम गरिरहेका छन्। आफैं भाडाको घरमा बसिरहेका छांै, विषयगत कार्यालय कहाँ राख्ने ? नगरप्रमुख चन्द्रप्रकाश घर्तीले भने, पर्याप्त कर्मचारी र भौतिक पूर्वाधार अभावमा काम गर्न निकै सकस भइरहेको छ। स्थानीय तहले प्रदेशसभाको कानुनसँग नबाझिने गरी कानुन बनाउन सक्ने संविधानमा उल्लेख छ तर प्रदेशसभाले अहिलेसम्म कानुन नबनाउँदा समस्या भएको उनले बताए। कानुन नबन्दा कतिपय काममा अन्योल सिर्जना भएको उनले गुनासो गरे। स्वास्थ्यका कर्मचारी नगरपालिकामातहत गएपछि तलब खानसमेत समस्या भएको छ। मासिक रूपमा तलब पाउँदै आएका थियौं, स्थानीय तहमा गएदेखि तलब खानसमेत समस्या भयो, नगर स्वास्थ्य शाखा प्रमुख वीरेन्द्र शर्माले भने। स्वास्थ्य सेवा विभागले नै तलबभत्ता निकासा नगरेकाले उपलब्ध गराउन नसकिएको नगरपालिकाका लेखापाल डम्बर विष्टले बताए। कुशे, बारेकोट, शिवालय र जुनीचाँदे गाउँपालिकाका कार्यालय अहिले पनि जिल्ला सदरमुकाममा छन्। अन्य तीन वटा नगरपालिकाले सम्बन्धित ठाउँबाट सेवा प्रवाह गरिरहेको भए पनि पूर्वाधार अभावमा सेवा प्रभावकारी हुन सकेको छैन। भेरी२ का टीकाराम खड्काले भने, कसरी कामको गति बढाउने भन्ने योजना नहुँदा कामकाज निराशाजनक देखिएको हो। गाउँपालिकाहरूले वडा कार्यालय स्थापना गर्न नसक्दा जनप्रतिनिधिलाई भेट्नै मुस्किल परेको उनले बताए। कुशे र शिवालयमा एक एक जना सचिवले नौनौ वडाको काम धानिरहेका छन्। कर्मचारी नहुँदा एउटै वडासचिवले ९ वटा वडाको काम गराउनुपरेको शिवालय गाउँपालिकाका अध्यक्ष नरेन्द्र शाहीले बताए। त्यस्तै, बारेकोटमा तीन जना सचिवले ९ वटा वडा र जुनीचाँदेमा तीन सचिवले ११ वटा वडाको काम गरिरहेका छन्। अधिकांश जनप्रतिनिधि सदरमुकाम खलंगा, सुर्खेत, नेपालगन्ज र काठमाडौंमा भेटिने गरेका छन्। कुशे गाउँपालिकाका अध्यक्ष हरिचन्द्र बस्नेत भन्छन्, गाउँमा न टेलिफोनले काम गर्छ न बैंकिङ सुविधा छ न त कर्मचारी व्यवस्थापन नै भएको छ। सदरमुकाम नबसेर के गर्नु ? कतिपय सेवा सदरमुकामबाटै भइरहेको उनले स्विकारे। ००० यातायात, सञ्चार र बिजुली सबै पालिकाको साझा समस्या हो। ०० क्याप्सन ः १ ) दुई दिन पैदल हिँडेर जग्गाको लालपुर्जा लिन आएका सदरमुकाम आएका छेडागाडका दम्पती। २) योजनाको भुक्तानीका लागि सदरमुकाम आएका जुनीचाँदेका स्थानीय बासिन्दा तस्बिर ः राजेन्द्र कार्की"
प्रदेश सांसदलाई फुर्सदै फुर्सद,"नब्बे दिनमा २२ घण्टा मात्रै संसद धनगढी ः ०७४ माघ २१ गतेबाट सुरु भई ०७५ वैशाख २० गते पहिलो अधिवेशन अन्त्य गरेको प्रदेश संसद्ले ९० दिनमा २२ घण्टा ४ मिनेट मात्रै काम गरेको छ। ९० दिनमा भएका २१ वटा बैठकमा २२ घण्टा ४ मिनेट मात्रै संसद् बसेको प्रदेशसभा ७ संसद् सचिवालयले जनाएको छ। प्रदेशसभा कार्य सञ्चालन अन्तरिम कार्यविधि पारित गर्दै माघ २१ गतेबाट प्रदेशसभाका बैठक सुरु भएका थिए। ४० मिनेटका लागि संसद्को पहिलो बैठक बसेको थियो। प्रदेश प्रमुखको पत्र पढेर आह्वान गरिएको संसद्को पहिलो अधिवेशनमा दुई वटा बैठक त २० मिनेटमै सकिएका छन्। माघ २९ गते बसेको संसद्को दोस्रो र फागुन ६ गते बसेको तेस्रो बैठक २० मिनेटमै सकिएका थिए। प्रदेश ७ को संसद् सचिवालय रेकर्डअनुसार प्रदेशसभाका २१ मध्ये १२ वटा बैठक एक घण्टाभन्दा कम समयमै सकिएका छन्। संसदको बाह्रौं र चौधौं बैठक क्रमशः २५ र २४ मिनेट चलेका छन्। यस्तै, संसद्को सातौं, आठौं र पन्ध्रौं बैठक ३५ मिनेट मात्रै चलेका छन्। संसद् सचिवालयको रेकर्डमा मुख्यमन्त्री त्रिलोचन भट्टले नीति तथा कार्यक्रम प्रस्तुत गरेको १३ औं बैठक सबैभन्दा बढी ३ घण्टा १० मिनेट चलेको छ भने त्यसपछि आर्थिक मामिला तथा योजनामन्त्री झपट बोहराले प्रस्तुत गरेको बजेट सत्र २ घण्टा ४० मिनेट चलेको छ। प्रदेशसभाको यो अवस्थापछि प्रदेश ७ का झन्डै २९ लाख जनताको विकास र समृद्धिको चाहनाका लागि प्रदेशसभाले प्रारम्भिक चरणमै ढिलासुस्ती गरिरहेको आरोप लाग्न थालेको छ। सत्ता पक्षकै प्रदेशसभा सदस्य वीरमान चौधरी संसद् कामविहीन भएको स्विकार्छन्। संसद्ले बिजनेस कम पाइरहेको छ, प्रदेश सरकारले जसरी प्रारम्भिक चरणमै गति लिनुपथ्र्यो, त्यो लिन सकिरहेको छैन तर अब नयाँ आर्थिक वर्षदेखि त्यो गति समात्नै पर्छ, चौधरीले भने। उनले संसद् बैठक ९० दिनमा २२ घण्टा मात्रै बसेपछि संसदीय समितिले धेरै बैठक गरेको दाबी गरे। विधायन समितिका बैठक पाँच दिनसम्म पनि बसेका छन्, चौधरीले भने। आर्थिक मामिला तथा योजनामन्त्री झपट बोहराले प्रस्तुत गरेको प्रदेश सरकारको व्ययको विवरण (जसलाई प्रदेश सरकारले बजेट नै भनेको छ) उपर कांग्रेसले संशोधन प्रस्ताव दर्ता गराएपछि प्रतिपक्षलाई संशोधन प्रस्ताव फिर्ता लिन भन्दै विधायन समितिको बैठक पाँच दिनसम्म बसेको थियो। चौधरीले प्रदेश सरकारलाई अझै संवैधानिक बाधा भएकाले पनि विधेयक उत्पत्ति गर्न समस्या भइरहेको बताए। तर, प्रतिपक्ष दलका प्रदेशसभा सदस्य भरतबहादुर खड्का भने प्रदेश सरकारले अहिलेसम्म आफ्ना प्राथमिकता नै निर्धारण नगरेकाले यस्तो भएको बताउँछन्। प्रदेश सरकारले प्रदेशको गरिमा नै बुझेन, अहिले त संसद्मा हामीलाई खानसमेत फुर्सद नहुनुपर्ने हो तर विडम्बना प्रदेश संसद फुर्सदिलोझैं भएको छ, उनले भने। पूर्वसंविधानसभा सदस्य रहेका खड्काले त्यतिबेला संसद्ले बिहान ७ बजेदेखि राति १ बजेसम्म पनि काम गरेको बताए। म संविधानसभामा भएका बेला हामीले बिहान ७ बजेदेखि रातिको १ बजेसम्म भोकभोकै काम गरेका छौं, प्रदेशसभामा पनि अहिले त्यस्तै हुनुपर्ने हो, प्रदेशसभा सदस्यले दैनिक १८१८ घण्टा काम गरेर जनताको पक्षमा कानुन निर्माण गरेर प्रदेश सरकारलाई एउटा दिशा निर्देश गर्ने हो तर खै, यस्तै छ, उनले भने। खड्काले यसबारे गम्भीर हुन आफूले प्रदेशका मुख्यमन्त्रीलाई पनि धेरै पटक अनुरोध गरेको बताए। आर्थिक मामिला तथा योजना र आन्तरिक मामिला तथा कानुन मन्त्रालय बाहेकका कुनै पनि मन्त्रालयले संसदमा विधेयक पेस गरेका छैनन्। शिक्षा, स्वास्थ्यबारे सामाजिक विकास मन्त्रायले विधेयक पेस गर्नुपर्ने हो तर अहिलेसम्म नआएको संसद् सचिवालयले जनाएको छ।"
मिनेन्द्र रिजालको प्रश्न: सरकारले नाकाबन्दी कति चाँडै भुलेको ?,"काठमाडौँ: नेपाली कांग्रेसले भारतीय प्रधानमन्त्री नरेन्द्र मोदीलाई जनकपुरमा स्वागतका क्रममा प्रदेश नम्बर २ का मुख्यन्त्री लालबाबु यादवले दिएको अभिव्यक्तिबारे सरकारको धारण प्रष्ट नभएको गुनासो गरेको छ । एमाले र माओवादीको समेत समर्थनमा बनेको प्रदेश २ को सरकारका मुख्यमन्त्रीले कुटनीतिक मर्यादा भुल्दै अभिव्यक्ति दिएका छन् । आफ्नै समर्थनमा बनेको प्रदेश सरकारका मुख्यमन्त्रीको अभिव्यक्तिलाई फेरि प्रधानमन्त्रीले गलत पनि भन्नु भएको छ', उनले भने, 'आफैँले सघाएको प्रदेश सरकारका प्रमुखले कुटनीतिक मर्यादा भुलेर बोल्दा चुप लागेर अहिले बेठीक भनिँदा हामी अस्पष्ट भयौँ, चित्त बुझ्दो जवाफ चाहियो ।' सांसद रिजालले भारतीय प्रधानमन्त्री मोदी नेपाल आउँदा अभिव्यक्ति स्वतन्त्रमा हस्तक्षेप गर्न खोजेको भन्दै विवेकशील साझा पार्टीको कार्यालयमा भएको प्रहरी हस्तक्षेपको पनि निन्दा गरेका छौँ । 'भारतीय प्रधानमन्त्री तपाईँलाई स्वागत छ। तर नाकाबन्दी भुलेका छैनौं, भन्न पनि नपाइने हो र ?, सांसद रिजालको प्रश्न थियो । सांसद डा रिजालले नेपाली जनताले नाकाबन्दीको पीडालाई बिर्सेर भारतीय प्रधानमन्त्रीको स्वागत गरेको बताउँदै सरकारमा सहभागी दलले विगतका अभिव्यक्तिलाई अहिले बिर्सेकोमा चिन्ता पनि जनाए ।"
ओलीमाथि थापाको कटाक्ष: हिजो अरुलाई कुरीकुरी गर्नेले आज आफैँ नाङ्गिँदा लाज लागेन,"काठमाडौँ: नेपाली कांग्रेसका सांसद गगन थापले एमाले अध्यक्ष केपी शर्मा ओली नेतृत्वको सरकारमाथि कडा प्रहार गरेका छन् । सोमबार बसेको संसदको विषय समयमा बोल्दै थापाले ओली सरकारमाथि धावा बोलेका हन् । हिजो अरुले भारतसँग वार्ता गर्न खोज्दा घुँडा किन टेकेको ? घुँडामा कत्रो प्वाल पर्यो भन्ने प्रधानमन्त्री ओलीलाई हामीले लम्पसारवादी मात्र होइन, महालम्पसारवादी भन्न किन नपाउने ?', गगनले प्रश्न गरे, 'हिजो घुँडामा घाउ भयो कि भएन भन्नेलाई मैले सोध्न पाउने कि नपाउने ? प्रधानमन्त्रीज्यू तपाईँको घुँडामा भ्वाङ पर्यो कि परेन ?' सांसद थापाले आफ्नै समर्थनमा बनेको प्रदेश २ को सरकारका मुख्यमन्त्रीले दिएको अभिव्यक्तिलाई लिएर सरकारको मौनतामा पनि प्रश्न गरे । 'प्रदेश २ का मुख्यमन्त्रीको गलत अभिव्यक्तिलाई लिएर सरकार किन चुप ?', उनले प्रश्न गरे, 'विदेशीले मुख्यमन्त्री चिन्दैनन्, परराष्ट्र मन्त्रीलाई चिन्छन् । तर अब परराष्ट्र मन्त्रीले मुख्यमन्त्रीलाई ताला दिने कि नदिने ?' सांसद थापाले नाकाबन्दी भुलेको छैन भन्ने नागरिकको अभिव्यक्ति स्वतन्त्रतामाथि सरकारले अंकुश लाउन खोजेको बताए । मैले नाकाबन्दी बिर्सेको छैन पनि भन्न नपाउने ? यो कस्तो लम्पसारवाद हो ?', गगनले भने, 'एमालेका कार्यकर्ता भारतीय दूतावासमा विरोध गर्न जाँदा केही नहुने, तर आज आफ्नो पार्टी कार्यालयमा समेत विरोध गर्न नपाउने ? हिजो अरुलाई कुरीकुरी गर्नेले आज नाङ्गै हिंड्दा लाज लाग्दैन ? अब हामीले के भन्ने ? थापाले भारतीय प्रधानमन्त्री नरेन्द्र मोदीको भ्रमणलाई उनी स्वयम्ले पनि धार्मिक भनिसकेकाले धेरै टिप्पणी गर्नु आवश्यक नभएको बताए । मोदीको भ्रमणबारेमा प्रधानमन्त्री ओलीले कुरा लुकाउन खोजेको भन्दै थापाले आरोप लाग्नुअघि नै मुलुकको हित विपरीत नगरेको बताउनुले धेरै कुरा शंकास्पद रहेको दाबी गरे । प्रधानमन्त्री ओलीको पहिलो दिन सम्झिएँ, प्रधानमन्त्रीले हिजो संसदमा बोल्दा धेरै कुरा लुकाएको मैले ठानेको छु', उनले भने, 'कसैलाई सिंगडा बेच्न गएको, कसैलाई घुँडा टेक्न गएको भन्ने अहिले आफूले चाहिँ के गरेको ?"
अस्वभाविक सुविधा बढाएपछि विधेयक फिर्ता,"बुटवल : स्थानीय तहले थेग्न कठिन हुने सेवा सुविधा तोकिएपछि सरकारले विधायन समितिबाट पारित स्थानीय तहका जनप्रतिनिधिको सेवा सुविधा सम्बन्धी प्रतिवेदनलाई फिर्ता गरेको छ। अघिल्लो अधिवेशनको अन्तिम बैठकमा विधायन समितिले तलबमान वृद्धिसहितको प्रतिवेदन संसद्मा प्रस्तुत गरेको थियो। सरकारले संसद्मा प्रस्तुत गरेको विधेयकमा नगरपालिकाका वडा सदस्य र जिल्ला समन्वय समितिका सदस्यलाई मासिक तलब नभइ भत्ता मात्रै तोकिएको थियो। झण्डै एक महिनाको छलफलपछि विधायन समितिले वडा सदस्यको समेत मासिक तलब तोकी अन्य पादाधिकारीको सुविधा बढाउँदै प्रतिवेदन पेश गरेको थियो। सर्वसम्मतिबाट पारित प्रतिवेदनलाई सरकारले फिर्ता पठाएको हो। मुख्यमन्त्री शंकर पोखरेलले पहाडी जिल्लाका स्थानीय तहले सेवा सुविधामै सबै बजेट खर्च गर्ने स्थिति आउन दिन नहुने बताए। तराई र पहाडी जिल्लाका तहको आम्दानीको स्रोत निकै फरक छ, मुख्यमन्त्री पोखरेलले भने। मुख्यमन्त्रीको प्रस्तावपछि सभामुख पूर्णबहादुर घर्तीले विधेयकका चारवटा अनुसूची पुनः छलफलका लागि विधायन समितिमै पठाउन निर्णयार्थ पेश गरेका थिए। सर्वसम्मत रूपमा विधेयक विधायन समितिमा छलफलका लागि पुनः पठाइएको हो। विधायन समितिले उपमहानगरका वडा सदस्यले ९ हजार, नगरकाले ८ हजार र गाउँपालिकाकाले ७ हजार मासिक तलब पाउनेसहितको प्रतिवेदन तयार पारेको छ। समितिको प्रतिवेदनमा जिल्ला समन्वय समितिका सदस्यको १६ हजार मासिक तलबसहित सबै पदाधिकारीले बैठक भत्ता पाउने उल्लेख छ। मासिक तलब पाउने र बैठक भत्ता समेत दिने गरी दोहोरो सुविधाको प्रतिवेदन विधायन समितिले बनाएको छ। प्रतिवेदन पारित हुँदा स्थानीय तहको बजेटको ६० प्रतिशत सेवा सुविधामा र ४० प्रतिशत मात्रै विकासतर्फ खर्च हुने अवस्था आउने भएपछि सरकारले छलफलका लागि फिर्ता गरेको सामाजिक विकासमन्त्री सुदर्शन बरालले जानकारी दिए। सांसदहरूले आफूले निजी सचिव राख्न पाउने मागलाई पूरा गर्न स्थानीय तहका जनप्रतिनिधिको सेवा सुविधामा अत्याधिक वृद्धि गरेको आंकलन गरिएको छ। सांसदहरूले चाडपर्व भत्ता, निजी सचिव, गाडी, फर्निचर, भाडालगायतका सुविधा वृद्धिको माग गरेका छन्। संसद्का पदाधिकारीको सेवा सुविधा विधेयक पनि विधायन समितिमै छलफलमा छ। विधायन समितिका ज्येष्ठ सदस्य बलदेव शर्मा पोखरेलले सहमतिमै प्रतिवेदन पठाएको भन्दै फिर्ता भएपछि पुनः छलफल हुने बताए। समितिमा सहमतिबाटै प्रतिवेदन पठाइएको हो, उनले भने, फेरि समितिमै आएको छ। छलफलबाट टुंगो लगाउँछौं। सेवा सुविधा वृद्धि गर्न स्थानीय तहका पदाधिकारीले सांसदलाई दबाब दिएका थिए। बजेटका प्राथमिकता संसदमा प्रदेश ५ सरकारले आगामी बजेटका सिद्धान्त, उद्देश्य तथा प्राथमिकता संसद्मा पेश गरेको छ। सोमबारबाट सुरु भएको दास्रो अधिवेशनको पहिलो बैठकमा आर्थिक मामिला तथा योजना मन्त्रालयको समेत जिम्मेवारी समालेका मुख्यमन्त्री शंकर पोखरेलले बजेटका प्राथमिकता प्रस्तुत गरेका छन्। प्रदेश पाँचको विकासका लागि चालु आर्थिक वर्षकै बजेटमा समावेश आयोजनालाई सरकारले प्राथमिकताका दिएको छ। प्रदेशको भौतिक पूर्वाधार, पर्यटन, कृषि उद्योग क्षेत्रको विकास गरी रोजगारीका अवसर सिर्जना गर्ने कुरालाई प्राथमिकतामा राखिएको छ। प्रदेशका १२ वटै जिल्लाको समूचित विकासका लागि बजेटमा उचित सम्बोधन हुने मुख्यमन्त्री पोखरेलले बताए। समृद्ध प्रदेश खुसी जनता नारासहितको योजनालाई सरकारले नयाँ बजेटमा समेत निरन्तरता दिनेछ, उनले संसद्मा भने। प्रदेशको शिक्षा, स्वास्थ्य, पूर्वाधार विकासका लागि सम्भाव्यता अध्ययन गरी योजना निर्माण हुने गरी बजेट बनाइने सरकारले जनाएको छ। गत आर्थिक वर्षमा १ अर्ब २ करोड बजेट ल्याएको सरकारले आगामी आर्थिक वर्षको बजेट करिब २० अर्बको हुने अनुमान गरेको छ। प्रदेशको बजेट निर्धारण भने केन्द्र सरकारको अनुदानमा भर पर्ने मुख्यमन्त्री पोखरेल बताउँछन्। प्रदेशको राजश्व संकलन हुन नसकेको भन्दै अब राजश्व संकलनका स्रोतहरू पहिचान गरी आगामी साउनदेखि संकलन सुरु गरिने मुख्यमन्त्री पोखरेलले बताए। वित्त आयोगमा राजश्वका स्रोतको विषयमा छलफल हँुदैछ, उनले भने। बजेटका प्राथमिकता र उद्देश्यमाथि मंगलबारबाट छलफल हुने कार्यक्रम छ। दोस्रो अधिवेशनको पहिलो बैठकमा सभामुख घर्तीले प्रदेश प्रमुख उमाकान्त झाले बैठक आह्वान गरेको पत्र पढेर सुनाएका थिए।"
परराष्ट्र मन्त्रीले भने: मोदीको सुरक्षाको विषयलाई विवादित नबनाऊँ,"काठमाडौँ: परराष्ट्रमन्त्री प्रदीपकुमार ज्ञवालीले संविधानले नै नेपालको परराष्ट्र नीतिलाई निर्देशित गरेको बताएका छन् । 'राष्ट्रिय हितलाई ध्यानमा राखी नेपालको परराष्ट्र नीति अगाडि बढ्छ, नेपालको आन्तरिक विषय द्विपक्षीय छलफलको विषय हुन सक्दैन', उनले भने । प्रतिनिधिसभाको सोमबारको बैठकको विशेष समयमा सांसदले उठाएको जिज्ञासाको जवाफ दिँदै भारतीय प्रधानमन्त्रीको नेपाल राजकीय भ्रमणले नेपाल र भारतबीचमा थप विश्वासको आधार तयार गरेको बताए । ज्ञवालीले रक्सौल काठमाडौं रेलमार्ग, जलमार्ग र कृषिको क्षेत्रमा महत्वपूर्ण साझेदारी नेपाल भारतबीच प्राथमिकतामा रहेको पनि मन्त्री ज्ञवालीले बताए । भारतीय जनता पार्टीका निलम्बि नेता कीर्ति आजादको भनाइ निन्दनीय भएको र प्रधानमन्त्री केपी शर्मा ओलीले संसदमै आपत्ति जनाएकाले यसमा थप दोहोर्याउन आवश्यक नभएको पनि उनले बताए । प्रदेश २ का मुख्यमन्त्रीले बोलको विषयमा मन्त्री ज्ञवालीले त्यस्तो कुरा आउला भनेर नसोचेको बताए । संविधान कार्यान्वयनपछि पहिलो चोटी विदेशका कार्यकारीले प्रदेशबाट भ्रमण सुरु गरेकाले गल्ती भएको हुन सक्ने भन्दै अबदेखि परराष्ट मन्त्रालय सजग रहने स्षप्टिकरण उनले दिए । ज्ञवालीले विगतका विभिन्न प्रतिबद्धता हुने कार्यान्वयन सुस्त हुने परम्परालाई यस पटकको भ्रमणले अन्त्य गरेको चर्चा गर्दै समयबद्ध कार्यान्वयनमा यस पटकको सहमति भएको बताए । परराष्ट्रमन्त्री ज्ञवालीले प्रदेश नं २ का मुख्यमन्त्रीले भारतीय प्रधानमन्त्रीका भ्रमणका क्रममा दिनुभएको अभिव्यक्ति खेदजनक रहेको बताए । उनले प्रधानमन्त्री केपी शर्मा ओली र भारतीय प्रधानमन्त्री मोदीका बीचमा भएका कुराकानी विषयलाई विवादको विषय नबनाउन, भ्रमणका क्रममा सुरक्षाका विषयलाई विवादमा नतान्न आग्रहसमेत गरे । परराष्ट्रमन्त्री ज्ञवालीले नेपालभारतबीचको सम्बन्ध २१औँ शताब्दी अनुकूल बनाउने, सीमालाई अझ व्यवस्थित, पञ्चेश्वर जलविद्युत् आयोजनामा देखिएका समस्या समाधान हुँदै जाने विश्वास व्यक्त गरे ।"
"'देशको अर्थतन्त्र माफिया, तस्कर र ठेकेदारको हातमा छ","पोखरा : गृहमन्त्री रामबहादुर थापा बादलले देशको अर्थतन्त्र माफिया, तस्कर र ठेकेदारको हातमा रहेको बताएका छन्। तिनीहरुले अर्बाैंको राजस्व छली गरेका छन्, उनले भने। विकास र समृद्धिको लागि तस्करीतन्त्र अन्त्य जरुरी रहेको आवश्यकता गृहमन्त्री थापाले औंल्याए। आइतबार प्रदेशस्तरीय सुरक्षा गोष्ठीमा भाग लिएका उनले सोमबार बिहान पत्रकारहररुसँग भने, सिन्डिकेटधारीको हैकम अन्त्य जरुरी छ भन्ने हाम्रो गोष्ठीको पनि निष्कर्ष हो। सिन्डिकेटकै कारण बहुसंख्यक टाट पल्टने र मुठीभर व्यक्ति मोटाउने भइरहेको हुँदा खुला प्रतिस्पर्धाका आधारमा सबैलाई मौका दिनुपर्ने गृहमन्त्री थापालेले बताए। उनले एकाधिकार, कालो बजारी र लागु औषध विकासका बाधक रहेको धारणा व्यक्त गरे। विकास र समृद्धिका लागि शान्ति र सुशासन अपरिहार्य छ, उनले भने भ्रष्टाचार र सिन्डिकेटलाई जरैदेखि समाप्त पार्न जरुरी छ। यातायात व्यवसायीले गैरसरकारी संस्था बनाएर बैंकमा जम्मा गरेको पैसा रोक्का गरिसकिएको र त्यो पैसा राज्यको हुने उनले बताए। त्यो पैसा अवैध हो, प्रेस सेन्टर कास्कीले आयोजना गरेको पत्रकार सम्मेलनमा गृहमन्त्री थापाले भने। यातायातको सिन्डिकेट हटेको अनुभूति सर्वसाधारणले विस्तारै गर्दै जाने अभिव्यक्ति उनले दिए। अहिले सरकार छिमेकीसँगको सम्बन्ध सुदृढीकरणमा लागेको र ती कदमहरु विकास र समृद्धि लक्षित रहेको गृहमन्त्रीले सुनाए। भर्खरै भारतीय प्रधानमन्त्रीको भ्रमण भएको छ, उत्तर छिमेकका राष्ट्रपतिको भ्रमण हुनेछ, उनले भने, चीनले अघि सारेको ओबिओर २१ औं शताब्दीको विश्वकै विकासको गुरुयोजना हो, त्यसमा नेपालले हस्ताक्षर गरिसकेको छ। जाति, धर्म र क्षेत्रका नाममा अस्थिरता पैदा गर्ने दुष्प्रयास भइरहेको उल्लेख गर्दै उनले ती सबैलाई निस्तेज पार्न सरकार लागि परेको पनि सुनाए। भारतीय प्रधानमन्त्रीको जनकपुर भ्रमणका बेला स्वतन्त्र मधेसका ब्यानरहरु देखिए, ती हाम्रो राष्ट्रिय अखण्डता विरोधी हुन्, उनले भने। प्रदेश सरकारको मातहतमा प्रहरी आइनसकेको प्रसंगमा गृहमन्त्रीले नयाँ प्रहरी ऐन आइसकेपछि समस्या समाधान हुने जानकारी दिए। अहिले देखिएको समस्यालाई उनले संक्रमण कालको उपजको संज्ञा दिए। गृहमन्त्री थापाले मदिराको व्यापार अनियन्त्रित भएको हुँदा त्यसलाई व्यवस्थित गरिने जानकारी दिए। मदिराकै कारण घरेलु हिंसा बढेको, दिदीबहिनीहरु पीडित भएको र युवा पिढी बिचलित भएको उनको भनाइ थियो। मदिरा निषेध गर्ने भनेका छैनौं, व्यवस्थित गर्ने हो, उनले भने, कतिपय देशमा पूरै निषेध छ, हामी मदिरा अभियान चलाउँछौं र व्यवस्थित गर्छाैं। शान्ति र स्थिरताकै लागि २ कम्युनिस्ट पार्टी माओवादी केन्द्र र नेकपा एमालेबीच एकता हुने लागेको उनको भनाइ थियो। पार्टी एकता छिटै हुने उनले बताए।"
प्रदेश सांसद हरिशरण लामिछानेको निधन,"भक्तपुर: भक्तपुर निर्वाचन क्षेत्र नं १ प्रदेश 'ख' बाट निर्वाचित प्रदेश नं ३ का प्रदेशसभा सदस्य हरिशरण लामिछानेको निधन भएको छ । मतिष्तघातका कारण उपचारका क्रममा सिनमामंगलस्थित काठमाडौं मेडिकल कलेजमा सोमबार दिउँसो १ बजे उनको निधन भएको नेकपा एमाले भक्तपुर जिल्ला कार्यबहाक अध्यक्ष बच्चन देउजाले बताए । मुगुको रारा क्षेत्रको भ्रमण सकेर शनिबार साँझ घर आइपुगेका ५१ वर्षीय लामिछाने अस्वस्थ भएपछि उपचारका लागि आइतवार केएमसीको भेन्टिलेटरमा भर्ना गरिएको थियो । उनको आजै पशुपति आर्यघाटमा अन्त्येष्टि गरिने कार्यबहाक अध्यक्ष देउजाले बताए । चाँगुनारायण नगरपालिका६ (तेलकोट) निवासी लामिछाने एमाले जिल्ला कमिटी भक्तपुरका सचिव समेत थिए । उनी नेकपा एमालेको तर्फबाट भक्तपुर क्षेत्र नं १ प्रदेश नं 'ख' का प्रदेशसभा सदस्य थिए । लामिछानेका तप्नी, एक छोरा र ३ छोरी छन् ।"
देशभर ४८ गाउँपालिका अझै सडकविहीन,"काठमाडौं : संघीयता कार्यान्वयनसँगै गाउँमा सिंहदरबारको अधिकार पुगे पनि अझै ३७ जिल्लाका ४८ गाउँपालिकामा सडक पुगेको छैन । साविकका दुई सय ५९ गाविसमा सडक पुगेको छैन । साविकका ती गाविसबाटै ४८ गाउँपालिकाको केन्द्र तोकिएको छ । बाँकी गाविस दुई सय ११ वडामा परिणत भएका छन् । स्थानीय सरकारका प्रत्येक वडामा सडक सञ्जाल हुनु आवश्यक मानिएको छ। सरकारले स्थानीय पूर्वाधार विकास तथा कृषि सडक विभाग (डोलिडार) र सडक विभागमार्फत देशभर झन्डै ७० हजार किलोमिटर सडक निर्माण गरिसकेको छ । तर पनि कर्णाली अञ्चलको डोल्पा र हुम्ला जिल्ला सडक सञ्जालबाट जोडिएका छैनन् । यस हिसाबले हुम्लाका सात र डोल्पाका आठवटै गाउँपालिकामा सडक पुग्न सक्ने अवस्था भएन । ग्रामीण कृषि सडकको ट्र्याक खोल्ने र स्तरोन्नति गर्ने डोलिडारका अनुसार प्रदेश १ का ताप्लेजुङका तीन गाउँपालिकाका केन्द्र र १६ वडा केन्द्र, भोजपुरका दुई वडा, सोलुखुम्बुका चार गाउँपालिका र १४ वडा र खोटाङका पाँच वडा केन्द्रमा सडक पुगेको छैन । डोलिडारले तीन वर्ष लगाएर गरेको जिल्ला यातायात गुरुयोजना (डीटीएमटी)ले तयार पारेको प्रतिवेदनमा प्रदेश ३ का रामेछापका दुई वडा, दोलखाको एक वडा, काभ्रेका दुई गाउँपालिका र सात वडा, नुवाकोटको एक वडा, रसुवाका दुई वडा, धादिङको एक गाउँपालिका र तीन वडा एवं चितवनको एक गाउँपालिका र एक वडा पनि सडकले जोडिन बाँकी छ । यसैगरी प्रदेश ४ को गोरखाका आठ, लमजुङका तीन, तनहुँको एक, कास्कीका दुई, मनाङका दुई, म्याग्दीका ६ र बाग्लुङका दुई वडा बाँकी छन् । प्रदेश ५ मा प्युठानको एक, रोल्पाको एक र रुकुमका ६ वडाका केन्द्रमा सडक जोडिएका छैनन् । प्रदेश ६ मा सल्यानका चार, सुर्खेतका तीन, दैलेखका तीन वडा, जाजरकोटका दुई गाउँपालिका र १० वडा, जुम्लाका दुई वडा, डोल्पाका आठ गाउँपालिका र २१ वडा, कालिकोटका सात गाउँपालिका र २४ वडा, मुगुका दुई गाउँपालिका र १३ वडा एवं हुम्लाका सात गाउँपालिका र २७ वडा सडकविहीन छन् । प्रदेश ७ का बाजुराका तीन गाउँपालिका र १० वडा, बझाङको एक गाउँपालिका र सात वडा, डोटीका पाँच वडा, अछामका चार वडा, कैलालीको एक गाउँपालिका र तीन वडा, बैतडीका चार गाउँपालिका र २३ वडा, दार्चुलाका ११ गाउँपालिका र ६६ वडाका केन्द्रमा सडक पुगेको छैन । प्रदेश १ मा चार जिल्लाका सात गाउँपालिका केन्द्र र ३७ वडा केन्द्रमा सडक पुगेको छैन भने दुईका सबै गाउँपालिका र वडामा सडक सञ्जाल पुगेको छ । ेप्रदेश ३ का सात जिल्लाका चार गाउँपालिका र १७ वडा केन्द्रमा सडक पुगेको छैन । प्रदेश ४ का सात जिल्लाका २४ वडा केन्द्रमा सडक जोडिएको छैन । प्रदेश ३ का तीन जिल्लाका आठ वडा, ६ का नौ जिल्लाका २६ गाउँपालिका, एक सय सात वडा केन्द्र र प्रदेश ७ का सात जिल्लाका ११ गाउँपालिका र ६६ वडा केन्द्र सडक सम्पर्कविहीन छन् । सातवटै प्रदेशका ३७ जिल्लाका ४८ गाउँपालिका र दुई सय ५९ वडा सडक सञ्जालमा जोडिन बाँकी रहेको डोलिडारको ग्रामीण कृषि सडक शाखाका प्रमुख जीवन गुरागाईंले जानकारी दिए । सरकारले एसियाली विकास बैंक (एडीबी), वल्र्ड बैंक, डीएफआईडीलगायत दातामार्फत पनि ग्रामीण सडकमा लगानी गरेको उनको भनाइ छ । चालू आर्थिक वर्षमा एक अर्ब रुपैयाँ विनियोजन गरिएको उनले बताए । यसमध्ये जनसहभागितामा आधारित सडकलाई ५५ करोड र गाउँपालिका वा वडा केन्द्र जोड्ने सडकलाई ४५ करोड छुट्याइएको छ, उनले भने । विगतमा सडक प्रयोग र प्रयोगकर्ताको संख्याका दृष्टिले यी सडक प्राथमिकतामा नपरेको संघीय मामिला तथा सामान्य प्रशासन मन्त्रालयका सचिव दिनेश थपलियाले बताए । सिंगो गाविसलाई वडा बनाइए पनि त्यहाँ सडक जोडिनैपर्छ भनेर आगामी वर्ष सबै गाउँपालिकाका केन्द्र र वडाकेन्द्र जोड्न मन्त्रालयले बजेटमा विशेष पहल गरेको छ, उनले भने ।"
मन्त्री र हाकिमको मनोमानी रोक्न करार नियुक्ति बन्द,"काठमाडौं : सरकारले कार्यपालिका, व्यवस्थापिका, न्यायपालिका र सार्वजनिक निकायअन्तर्गतका सबै पदाधिकारी तथा राष्ट्रसेवक कर्मचारीलाई आर्थिक अनुशासन र मितव्ययितामा बाँध्न नयाँ नीति तथा मार्गदर्शन कार्यान्वयनमा ल्याएको छ । सरकारले सार्वजनिक खर्चमा मितव्ययिता र प्रभावकारीता कायम गर्नेसम्बन्धी नीतिगत मार्गदर्शन २०७५ कार्यान्वयनमा ल्याएको हो । समृद्ध नेपाल र सुखी नेपाली अभियान सफल पार्न सार्वजनिक कोषको दुरुपयोग रोक्न ३७ बुँदे मार्गदर्शन कार्यान्वयन गरिएको प्रधानमन्त्री तथा मन्त्रिपरिषद् कार्यालयका प्रवक्ता विनोदबहादुर कुवँरले जानकारी दिए । यो नीतिगत मार्गदर्शन पछिल्लो पटक बसेको मन्त्रिपरिषद् बैठकले पारित गरेको हो । मार्गदर्शनअनुसार अब मन्त्रालय, विभाग र मन्त्री, पदाधिकारी तथा कार्यालय प्रमुखले आफूनिकटलाई आफूखुसी करारमा कर्मचारी नियुक्त गर्न रोक लगाएको छ । यसअघि मन्त्री, सचिव, सहसचिव र विभागका महानिर्देशकलगायत कार्यालय प्रमुखहरूले मनोमानी रूपमा आफ्ना भाइबहिनी, सालासाली, आसेपासे र निकटलाई आफ्नो तजबिजीमा सरकारी कोषबाट तलब पाउने गरी करारमा कर्मचारी नियुक्त गर्ने गरेका थिए । वर्षौंदेखि भीआईपीहरूले स्थायी दरबन्दीमा पनि करारमा नियुक्ति गर्दै आफू निकटलाई जागिर खुवाउँदै आएका छन् । अहिले पनि यो क्रम जारी छ । अर्थ मन्त्रालयका अनुसार करारमा नियुक्त कर्मचारीको संख्या ३२ हजारभन्दा बढी छ । उनीहरूकै कारण राज्यकोषमा वार्षिक ५ अर्ब २६ करोड रुपैयाँ आर्थिकभार परिरहेको छ । यससँगै अब प्रधानमन्त्री कार्यालयले सबै सरकारी निकाय र सरकारी कोषबाट गरिने खर्च वस्तुगत र औचित्यका आधारमा मात्र हुने गरी सार्वजनिक खर्च र कोषमा कडाइ गर्ने भएको छ । मार्गदर्शनले अब मन्त्रालय, विभाग र मन्त्री, पदाधिकारी तथा कार्यालय प्रमुखले आफू निकटका व्यक्तिलाई आफूखुसी करारमा कर्मचारी नियुक्त गर्न रोक लगाएको छ । सरकारले लागू गरेको नीतिगत मार्गदर्शनअनुसार अब सबै संवैधानिक एवं सरकारी निकाय, सरकारी लगानीमा स्थापित संघसंस्था र सार्वजनिक पद धारण गरेका व्यक्तिले समेत अधिकतम मितव्ययी ढंगले कार्यसम्पादन गर्नुपर्नेछ । उच्चपदस्थ व्यक्तिहरू आफैं मर्यादित, मितव्ययी, उदाहरणीय एवं अनुकरणीय शैलीमा प्रस्तुत हुनुपर्ने छ । मार्गदर्शनअनुसार एउटै कार्यक्रममा धेरै निकायबाट बजेट माग्न र वैकल्पिक स्रोत ज्टाउन पाइने छैन । सार्वजनिक निकायका लागि आवश्यक वस्तु तथा सेवाको आपूर्ति, भण्डारण र वितरण पारदर्शी, मितव्ययी र अनुगमनयोग्य बनाउनु पर्ने व्यवस्था मार्गदर्शनमा छ । यसअनुसार अब खर्चको उपादेयता स्थापित नगरी खर्च गर्न नपाइने, सरकारी खर्चमा सभा, सम्मेलन, गोष्ठी र सेमिनार गर्दा सरकारी कार्यालयकै सभाहल प्रयोग गर्नुपर्ने प्रधानमन्त्री कार्यालयले जनाएको छ । स्वीकृत मापदण्डविपरीत सरकारी सवारीमा रातो (निजी) नम्बर प्लेट राख्न नपाउने, सार्वजनिक पद धारण गरेको व्यक्तिले कानुनसम्मतबाहेक अगुवापछुवासहितका सवारीसाधन प्रयोग नगर्ने, सरकारी काममा प्रयोग हुने सवारीसाधनबाहेक अन्य कुनै पनि सवारीसाधनमा सरकारी इन्धन प्रयोग नगर्ने, सरकारी सवारी सरकारी काममा मात्रै प्रयोग गर्नुपर्ने र अनधिकृत व्यक्तिलाई प्रयोग गर्न दिन नहुने प्रावधान छ । प्रयोगमा नआउने सरकारी सवारीसाधन ६ महिनाभित्र लिलाम गर्नुपर्ने, प्रकोप, उद्धार, शान्तिसुरक्षा, अप्रत्याशित विपत्ति र विशेष सरकारी समारोहमा अति विशिष्ट पदाधिकारी सहभागी हुनुपर्ने अवस्थामा मात्र हेलिकप्टर भाडामा लिनुपर्ने, सरकारी स्वामित्वका जग्गाघरलगायत सम्पतिको अद्यावधिक अभिलेख राखी उपयोगको व्यवस्था मिलाउने, सरकारी कार्यालयले सकेसम्म व्यापारिक क्षेत्र र प्रमुख मार्गमा भाडामा घर नलिने र न्यूनतम आवश्यकता र सुविधा भएका घरमात्र बहालमा लिनुपर्ने प्रावधान मार्गदर्शनमा छ । नीतिअनुसार अब सरकारी प्रयोजनका लागि उपलब्ध भएसम्म स्वदेशी वस्तु तथा सेवामात्र खरिद गर्नुपर्ने छ भने तोकिएको मापदण्डभित्र रहेर क्षतिपूर्ति, आर्थिक सहायता तथा औषधोपचारवापत आर्थिक सहायता दिनुपर्ने छ । मार्गदर्शनको पालना सबै स्वायत्त संस्था, सरकारको पूरा वा आंशिक स्वामित्व भएका संस्था, समिति, बोर्ड र परिषद्ले समेत गर्नुपर्ने छ । अनुगमन गर्न उच्चस्तरीय समिति सरकारले नीतिगत मार्गदर्शन पालना भए नभएको अनुगमन गर्न मुख्यसचिव लोकदर्शन रेग्मीको संयोजकत्वमा ६ सदस्यीय अनुगमन समिति गठन गरेको छ । समितिका सदस्यमा प्रधानमन्त्री तथा मन्त्रीपरिषद् कार्यालयका सचिव, अर्थ मन्त्रालयका सचिव, संघीय मामिला तथा सामान्य प्रशासन मन्त्रालयका सचिव, सार्वजनिक अनुगमन कार्यालयका सचिव र महालेखा नियन्त्रक सदस्य रहने छन् । मार्गदर्शन उल्लंघन गरी हानी नोक्सानी पुर्याचउनेहरूसँग रकम असुल गरी विभागीय कारवाहीका लागि सरकारसमक्ष सिफारिस गर्न सक्ने अधिकार समितिलाई दिइएको छ ।"
नेपालभारत सम्बन्ध : 'हैसियत बराबर',"नरेन्द्र साउद खगेन्द्र भण्डारी काठमाडौं : प्रधानमन्त्री केपी ओलीले नेपालभारत सम्बन्ध समानता र बराबरीको हैसियतमा नयाँ उचाइमा पुर्याइएको दाबी गरेका छन् । उनले भारतीय प्रधानमन्त्री नरेन्द्र मोदीको दुईदिने भ्रमणबारे आइतबार संसद्लाई जानकारी दिँदै ३ वर्षअघि उत्पन्न तिक्तता अन्त्य भई दुई देशबीच पारस्परिक लाभ र सम्मानका साथ अघि बढ्ने वातावरण बनेको दाबी गरे । नेपालभारत सम्बन्ध नयाँ दिशा, नयाँ उचाइ र नयाँ स्तरमा पुर्याइएको छ, प्रधानमन्त्री ओलीले संसद्मा भने, दुई देशको समानता र बराबरीको हैसियतमा, सार्वभौमसत्ता र स्वाधिन राष्ट्रको हैसियतमा । अहस्तक्षेप, पारस्परिक लाभ र समानताका साथ अघि बढ्ने परिस्थिति र वातावरण निर्माण भएको छ । ३ वर्षअघि आफू प्रधानमन्त्री हुँदा भारतले नाकाबन्दी लगाएको र नाकाबन्दी नहटेसम्म भारत भ्रमण नगर्ने अडान आफूले राखेको स्मरण गर्दै उनले भने, त्यसबेला पनि मैले बराबरी हैसियतमा दुई सार्वभौमसत्ता राष्ट्रको हैसियतमा व्यवहार हुनुपर्ने अडान राखेको थिएँ । भारतीय प्रधानमन्त्रीको यसपटकको भ्रमणमा नेपालको अखण्डता, सार्वभौमसत्ता, हाम्रा प्राथमिकताअनुसार सहयोग गर्ने खुलस्त राखेर समुचित र बराबरीका आधारमा अघि बढ्ने बताउनुभएको छ । दुई देशबीचको सम्बन्धको प्रस्थान विन्दुको जग पनि यही हो । ३ वर्षअघि भारतले नाकाबन्दी लगाउँदा दुई देशबीचको सम्बन्ध तनावग्रस्त भए पनि अब नाकाबन्दी नहुने स्थिति निर्माण भएको ओलीले बताए । हाम्रो दुश्मनी कसैसँग छैन, उनले भने, मित्रता सबैसँग चाहन्छौं तर पारस्परिक साथ र सहयोग चाहन्छौं । मोदीको भ्रमण क्रममा राष्ट्रहितविपरीत कुनै पनि काम नभएको दाबी गर्दै उनले भने, प्रधानमन्त्रीको हैसियतले देशको शिर निहुरिने, नोक्सान पर्ने कुनै काम भएको छैन । यसै देशको अन्नपानी खाएको हुँ, अरुको हितमा काम गरेको छैन । मोदीको भ्रमण उपलब्धिपूर्ण तथा दुई देशको लाभ र स्वाभिमानको पक्षमा भएको छ । नेपालभारत सम्बन्ध नयाँ दिशा, नयाँ उचाइ र नयाँ स्तरमा पुर्याइएको छ, दुई देशको समानता र बराबरीको हैसियतमा, सार्वभौमसत्ता र स्वाधिन राष्ट्रको हैसियतमा । अहस्तक्षेप, पारस्परिक लाभ र समानताका साथ अघि बढ्ने परिस्थिति र वातावरण निर्माण भएको छ । केपी ओली, प्रधानमन्त्री मोदीको भ्रमण क्रममा कतिपय तत्वबाट अखण्डतामाथि चुनौती दिने अभिव्यक्ति आएका भन्दै ओलीले आपत्ति जनाए । भारतीय जनता पार्टीकै सांसदको अभिव्यक्तिप्रति कटाक्ष गर्दै उनले भने, केहीले अत्यन्त अनुचित धृष्टता गरे, त्यसको जवाफ मोदीले नै आफ्नो अभिव्यक्तिमा औपचारिक र आधिकारिक होइन भन्ने स्पष्ट गरिसकेका छन् । केही काम गर्दा जहिले पनि गैरजिम्मेवार तत्व देखा पर्ने गरेको उनको भनाइ थियो । मोदीको स्वागत गर्नै नहुने, सम्बन्ध सुधार्न नहुने पक्षमा समेत केही देखिएको उल्लेख गर्दै उनले आक्रोश पोखे, विगतमा त्रुटि थिए, त्यही तनावपूर्ण सम्बन्ध राखिराख्नुपर्ने ? जे भए पनि विरोध गर्ने र जे भए पनि समर्थन गनु वाञ्छनीय होइन । मुख्यमन्त्रीद्वारा कूटनीतिक मर्यादा उल्लंघन प्रधानमन्त्री ओलीले जनकपुरमा नागरिक अभिनन्दनका क्रममा प्रदेश २ का मुख्यमन्त्री लालबाबु राउतद्वारा कूटनीतिक मर्यादाविपरीत कार्य भएको भन्दै आपत्ति जनाएका छन् । उनले प्रदेश २ का मुख्यमन्त्रीको नाम नलिई आपत्ति जनाए । मुख्यमन्त्री राउतले जनकपुरमा नागरिक अभिनन्दनका क्रममा नेपालको संविधान विभेदकारी भएको गुनासो मोदीसँग गरेका थिए । नागरिक अभिनन्दनका क्रममा अभिव्यक्त कतिपय कुरा राष्ट्रिय मर्यादा र कूटनीतिक मर्यादाको कसीमा कमजोर र अनुपयुक्त देखिए, उनले भने, सबैलाई थाहा छ, ती कुरा सरकारका नीति होइनन् । परराष्ट्र नीति, नेपालभारत सम्बन्ध सञ्चालनसम्बन्धी सरकारका आफ्ना स्पष्ट धारणा छन्। विगतका सहमति कार्यान्वयन गर्ने समयसीमा प्रधानमन्त्री ओलीले विगतमा भारतसँग भएका सहमति कार्यान्वयन गर्ने समयसीमा निर्धारण गरी अघि बढ्ने सहमति भएको जानकारी दिए । विगतका सहमति कार्यान्वयनमा ढिलाइ भइरहेको छ, अब ढिलाइ गर्न नहुने भनेर समयसीमा तोक्ने र हाम्रो संविधान दिवसलाई आधार मानेर कार्यान्वयन हुन बाँकी विषय कार्यान्वयन गर्ने सहमति भएको छ, उनले जानकारी दिए । चार हवाई रुट प्रधानमन्त्री ओलीले विदेशबाट नेपाल आउने हवाई उडानका लागि भारतले एउटा मात्र रुट दिएकोमा बढाएर चार पुर्याउने सहमति भएको जनाए । हालसम्म सिमराबाट मात्र एयर रुट रहेकोमा अब बिराटनगर, भैरहवा र नेपालगन्जबाट पनि भारतले रुट दिने सहमति भएको छ, उनले भने, यसका लागि आगामी सेप्टेम्बरभित्र प्राविधिक अध्ययन गरी काम अघि बढाउने सहमति भएको छ । लुम्बिनी र पोखरामा नयाँ अन्तर्राष्ट्रिय विमानस्थल निर्माण भइरहे पनि भारतले एउटा मात्र हवाई रुट दिएकाले नयाँ विमानस्थल सञ्चालनमा कठिनाइ हुने जानकारहरूको भनाइ छ । छिट्टै चीन भ्रमण प्रधानमन्त्री ओलीले आफू चाँडै नै चीन भ्रमणमा जान लागेको जानकारी दिए । प्रधानमन्त्री नियुक्तीलगत्तै भारत भ्रमण गरेका उनले चीन भ्रमण गर्ने जानकारी गराएका हुन् । अघिल्लो पटक प्रधानमन्त्री हुँदा चीनसँग भएका सहमति कार्यान्वयन गर्न उनको आगामी भ्रमण महत्वपूर्ण हुने प्रधानमन्त्रीको सचिवालयका अधिकारीहरू बताउँछन् । रेलवेका लागि संयुक्त कार्यदल प्रधानमन्त्री ओलीले काठमाडौंरक्सोल रेलवे निर्माणका लागि संयुक्त प्राविधिक कार्यदल गठन गरी सर्भे गर्ने र त्यससम्बन्धी समझदारीमा छिट्टै हस्ताक्षर गर्ने सहमति मोदीसँग भएको जनाए । भारतका तर्फबाट एउटा डिभिजनलाई जिम्मा दिइसकिएको र नेपालका तर्फबाट कार्यदल गठन गर्नुपर्ने अवस्था रहेको उनको भनाइ थियो । नदीको बाटो जलमार्ग सञ्चालन गर्न प्राविधिकको संयुक्त कार्यदल बनाएर सर्भे थाल्ने सहमति भएको उनले जानकारी दिए । दुई देशका कृषिमन्त्रीस्तरीय बैठक गर्ने, पञ्चेश्वर बहुउद्देश्यीय परियोजना अघि बढाउने, महाकाली नदीमाथि तीन वटा पुल बनाउने, महेन्द्रनगरमा ४ वटा पुल बनाएर भारतीय राजमार्गसँग जोडने, बुटवलगोरखपुर ट्रान्समिटर लाइन निर्माणबारे छलफल भएको र त्यसबारे भारत सकारात्मक रहेको उनले बताए । गिज्याउँदा गिज्याउँद रेल आउनेभयो प्रधानमन्त्री केपी ओलीले ५ वर्षभित्र रक्सोलबाट काठमाडौं रेल आउने दाबी गरेका छन् । आइतबार राष्ट्रियसभामा भारतीय प्रधानमन्त्री नरेन्द्र मोदीको भ्रमणबारे जानकारी दिने क्रममा उनले विगतमा रेलका कुरा गर्दा धेरैले नपत्याए पनि काठमाडौं रेल आउने निश्चित भएको दाबी गरेका हुन् । विगतमा आफूले रेलको कुरा गर्दा गिज्याउने गरेको उल्लेख गर्दै उनले व्यंग्य गर्दै भने, धेरैलाई अचम्म लाग्ला, हुँदैनहुँदैन भन्दाभन्दै, गिज्याउँदा गिज्याउँदै रक्सोलकाठमाडौं रेल आउने नै भयो । उनले भारतकै लगानीमा ५ वर्षमा रेल ल्याउने समझदारी भएको सदनलाई जानकारी दिए । उनले भने, भारतकै लगानीमा सर्भे र रेल निर्माण हुने समझदारी भएको छ । उनले तत्काल दुई देशका प्राविधिकको संयुक्त कार्यदल गठन गरी सम्भाव्यता अध्ययन थालिने जानकारी दिए । ओलीको एक महिनाअघिको भारत भ्रमणका बेला रक्सोलकाठमाडौं रेल निर्माण गर्ने समझदारी भएको थियो । समझदारीअनुसार मोदीको दुईदिने नेपाल भ्रमण क्रममा ५ वर्षभित्रै रेल सञ्चालन गर्ने गरी काम अघि बढाउने सहमति भएको हो । विगतमा भारतसँग सम्झौता हुने तर कार्यान्वयन नहुने प्रवृत्ति अन्त्य गर्न दुवै देश एकमत रहेको जनाउँदै उनले राष्ट्रियसभामा भने, अब सबै काम समय तोकेर हुनेछ, पहिलेजस्तो सहमति गर्ने तर काम नहुने प्रवृत्ति अन्त्य गर्न सहमति भएको छ । अन्तर्राष्ट्रिय हवाई उडानका लागि नयाँ रुट मागेको र त्यसमा भारत सहमत भएकोसमेत उनले जानकारी दिए । उनले भने, अहिले वीरगन्जको सिमरा एउटा मात्र हवाई रुट छ । हामीले थप चार इन्ट्री रुट माग गर्यौं, यसलाई तत्काल सम्भाव्यता अध्ययन गरेर टुंगोमा पुर्याइनेछ । भारतीय प्रधानमन्त्री मोदीको भ्रमणलाई लिएर कतिपय नकारात्मक टिप्पणी गरेको भन्दै प्रधानमन्त्री ओलीले असन्तुष्टि जनाए । उनले भने, केही व्यक्तिलाई जे भएपनि नकारात्मक टिप्पणि गर्ने बानी नै परेको छ तर हामीले नेपालको सार्वभौमसत्ता, स्वतन्त्रता, अखण्डता र स्वाधिनता तलमाथि नपर्ने गरी व्यवहार गरेका छौं । भारतीय प्रधानमन्त्री जनकपुरबाट नेपाल आएको विषयमा विवाद गर्नुको तुक नरहेको भन्दै उनले भने, अमेरिका जाँदा वासिङटनबाटै, चीन जाँदा बेइजिङबाटै, पाकिस्तान जाँदा इस्लामाबादबाटै प्रवेश गर्नुपर्छ भन्ने छैन । यो कुनै विवादको विषय होइन । पटनामा मोदीको कार्यक्रम थियो । त्यहाँबाट सहजताका हिसाबले जनकपुरबाट भ्रमण सुरु भएको हो ।"
कर्मचारीको उमेरहद ५८ वर्ष नै राखिने,"काठमाडौ : अघिल्लो सरकारले तयार पारेको संघीय निजामती सेवा ऐनको विधेयकलाई वर्तमान सरकारले पुनरावलोकन गर्ने भएको छ । संघीय मामिला तथा सामान्य प्रशासन मन्त्रालयले यस अघि तयार पारेको संघीय निजामती सेवा ऐनको मस्यौदामा व्यापक परिवर्तन सहित पुनरावलोकन कार्य थालेको हो । शेर वहादुर देउवा नेतृत्वको सरकारका पालामा तत्कालीन सामान्य प्रशासन मन्त्रालयले तयार पारेको संघीय निजामती सेवा ऐनको विधेयकमा निजामती कर्मचारीको अनिवार्य उमेरहद ५८ वर्ष वाट वढाएर ६० वर्ष वनाउन प्रस्ताव गरिएको थियो तर अहिले पुनरावलोकनको क्रममा ६० वर्ष उमेर हदको प्रस्तावलाई हटाएर ५८ वर्ष नै यथावत् राखिने भएको छ । संघीय मामिला तथा सामान्य प्रशासन मन्त्री लालवावु पण्डितले कर्मचारीको उमेरहद वढाउन नहुने भन्दै मन्त्रालयका अधिकारीहरुलाई सोही अनुसार प्रस्तावित विधेयकमा पुनरावलोकनको कार्य थाल्न मन्त्रालयका अधिकारीहरुलाई निर्देशन दिएका छन् । मन्त्री पण्डितले संघीय निजामती सेवा ऐनको प्रस्तावित मस्यौदामा व्यापक रुपमा पुनरावलोकन जरुरी रहेको वताए । सरकारी सेवामा नया जनशक्तिलाई ल्याउनु पर्ने भएकाले उमेर हद वढाउनु पर्छ भन्ने मान्यतामा आफु नरहेको मन्त्री पण्डितले जानकारी दिए । विज्ञहरु सँग आवश्यक छलफल थालेको छु, छलफल पछि यसमा टुंगोमा पुगिने छ । मन्त्री पण्डितले भने । मन्त्री पण्डितले कर्मचारीको उमेरहद ५८ वर्षमा नै यथावत् राखिने भएपनि काविल अनुभवी ,इमान्दार र मुलुकलाई वढि आवश्यक वोध हुन सक्ने खालका कर्मचारीको हकमा भने दुई तीन वर्ष सम्म उमेर अवधि थप्न सकिने वताए । यस अघि पनि सरकारका मुख्य सचिव र सचिवहरुको उमेर हद सरकारले आवश्यक ठानेमा केहि वर्ष थप्न सक्ने प्रावधान थियो तर दोस्रो जनआन्दोलन पछि त्यो व्यवस्था हटाइएको थियो । अत्याधिक राम्रो काम गरेको र उसको विज्ञता, दक्षता र इमान्दारीता मुलुकको लागि अझै केहि वर्ष आवश्यक छ भन्ने सरकारलाई लाग्यो भने त्यस्ता कर्मचारीको उमेरहद थप्ने व्यवस्था गर्न सकिन्छ । मन्त्री पण्डितले भने । लोकसेवा आयोग र सरकार द्धारा विभिन्न समयमा गठित प्रशासन पुनसंरचना समितिहरुले भने सरकारलाई निजामती कर्मचारीको उमेर हद ५८ वर्ष वाट वढाएर ६० वर्ष पुर्याउन पटक पटक प्रस्ताव गर्दै आएका थिए । संघीय मामिला तथा सामान्य प्रशासन मन्त्रालयका सहसचिव सुरेश अधिकारीले पनि अहिलेको परिवर्तित समय अनुसार प्रविधि मैत्री र युवा जनशक्ति भित्राउन पनि कर्मचारीको उमेर हद ५८ वर्षमा नै यथावत् राख्नु पर्ने आवश्यकता रहेको वताए । सम्भवत प्रस्तावित संघीय निजामती सेवा ऐनको मस्यौदामा रहेको ६० वर्षलाई हटाएर ५८ वर्षमा नै यथावत् राखिने संघीय मामिला तथा सामान्य प्रशासन मन्त्रालयका सहसचिव अधिकारीले जानकारी दिए । यसैगरि संघीय निजामती ऐनको मस्यौदामा सरकारको सहसचिव र उपसचिवमा खुला प्रतिस्पर्धाको लागि व्यवस्था गरिएको कूल सिटको १० प्रतिशत सिटलाई यथावत् राखिने भएको छ । यस अघिको प्रस्तावमा सहसचिव र उपसचिवमा खुला प्रतिशतलाई हटाएर आन्तरिक प्रतिस्पर्धाका आधारमा मात्रै वढुवा हुने प्रस्ताव गरिएको थियो । सामान्य प्रशासन मन्त्री पण्डितले सहसचिव र उपसचिवमा खुला वाट प्रतिस्पर्धा गरेर आउने वाटोलाई यथावत् राखिने र यसलाई १० प्रतिशत वाट वढाएर अझै १५ प्रतिशत वनाइने जानकारी दिए ।"
एकता नटुंगिदा कार्यकर्ता निराश,"काठमाडौं : एमालेमाओवादी केन्द्रबीचको एकता प्रक्रिया चाँडो नटुंगिदा कार्यकर्तामा निराशा बढ्न थालेको छ । वाम गठबन्धन घोषणा भएकै दिन एमालेमाओवादीले चुनाव लगत्तै पार्टी एक हुने घोषणा गरेका थिए । दुवै पार्टीका अध्यक्षहरू एकता प्रक्रियालाई टुंगोमा पुर्याउन घनिभूत वार्तामा बसेकाले प्रक्रिया चाँडो निष्कर्षमा पुग्ने दाबी एमालेका नेताहरूले गरेका छन् । तर माओवादी पक्ष भने प्रधानमन्त्री एवं एमाले अध्यक्षका कारण एकता प्रक्रियामा ढिलाइ भइरहेको बताएको छ । यी दुई पार्टीबीचको एकता एकीकृत पार्टीको संगठनात्मक हिस्सेदारी, चुनाव चिह्न, माओवादी जनयुद्धको स्वीकारोक्तिलगायतमा अल्झेको छ । ओली सरकारका केही समययताका निर्णय तथा व्यवहारका कारण समेत गाह्रो परेको दुःखेसो माओवादी पक्षको छ । दुई दिने नेपाल भ्रमणमा आएका भारतीय प्रधानमन्त्री नरेन्द्र मोदीको सम्मानका लागि ओली र माओवादी केन्द्रका अध्यक्ष पुष्पकमल दाहालबीच कुनै वार्ता नभए पनि पार्टी एकताका विषयमा दुई नेताबीच कुनै न कुनै रुपमा सम्पर्क भइरहेको दाबी एमाले पक्षको छ । संगठनात्मक हिस्सेदारी कसरी मिलाउने र कार्यदलले बुझाएको प्रतिवेदनका आधारमा एकीकृत पार्टीको केन्द्रीय समितिको आकार कस्तो बनाउने भन्ने विषय नै एकताका लागि समस्या बनिरहेको छ । दाहालले एकीकृत पार्टीमा आफ्नो स्थान कसरी सुरक्षित गराउने र भावी नेतृत्व कसरी हुत्याउने भन्ने रणनीति नछाड्दा एकतामा ढिलाइ भइरहेको एमाले स्रोतको दाबी छ । एकता प्रक्रिया पूर्वनिर्धारित समय वैशाख ९ मा नटुंगिएपछि वैशाख १८ एवं २२ गतेका लागि सारिएको चर्चा चलेको थियो । पछिल्लो समय भारतीय प्रधानमन्त्री नरेन्द्र मोदीको नेपाल भ्रमण लगत्तै एकता प्रक्रिया टुंग्याउने नेताहरूले बताउन छाडेका छैनन् । एकता संयोजन समितिका सदस्य सुवास नेम्वाङले एमालेमाओवादीबीच पार्टी एकता चाँडो टुंगिने विश्वास व्यक्त गरे । उनले आइतबार अन्नपूर्णसँग भने, ओली र दाहालबीच वन् टु वन् वार्ता भइरहेकोले पार्टी एकता चाँडो हुन्छ । अन्तरिम विधान कार्यदलले २९९ सदस्यीय केन्द्रीय समिति बनाउने प्रस्ताव एकता संयोजन समितिलाई गरेको थियो । तर केन्द्रीय समितिमा समेटिने दुवै पक्षका नेताको समायोजनमा कुरा नमिल्दा आकार बढाउने गरी पछिल्लो समयमा नेताद्वयबीच छलफल केन्द्रित छ । नेताहरूका बीचको छलफलमा ३५१ वा ३९९ मध्ये एकमा समझदारी बनाउनेमा सहमतिको प्रयास अझैजारी छ । माओवादीले केन्द्रीय समितिमा सम्मानजनक, समानता र न्यायोचित एकताको माग गरेपछि संगठनात्मक हिस्सेदारी मिलाउन ओलीदाहाललाई सकस भइरहेको छ । अहिले चलिरहेका दुई अध्यक्षको छलफल एकलेअर्काे पक्षलाई कतिसम्म गलाउन सकिन्छ भन्नेतर्फ नै केन्द्रित छ, तर एकताबाट टाढा दुवै अध्यक्ष छैनन्, एमालेका एक नेताले भने । माओवादी नेता टोपबहादुर रायमाझीले वैचारिक रुपमै दुई पार्टीबीचको राजनीति मिलाउन अझै समय लाग्ने बताउँछन् । एकताका लागि आवश्यक पर्ने सोच र कार्यान्वयनले कार्य गर्न नसकेको दुःखेसो उनले पोखे । माओवादी नेता प्रभु साहले एमाले अध्यक्ष एवं प्रधानमन्त्री ओलीको कार्यशैली र क्रियाकलापकै कारण एकता प्रक्रियामा ढिलाइ भएको बताए । उनले भने, सरकारका कतिपय महत्वपूर्ण नीति, निर्णय र कार्यशैलीकै कारण एकता हुन नसकेको पर्याप्त उदाहरण छन् ।"
"भ्रमण सकियो, चर्चा सकिएन","काठमाडौं : भारतीय प्रधानमन्त्री नरेन्द्र मोदीले नेपाल भ्रमणको सुरुवात काठमाडौंबाट नगरी जनकपुरबाट गर्नुलाई विश्लेषकहरूले अर्थपूर्ण रहेको बताएका छन् । सरकारले अन्तर्राष्ट्रिय स्तरमा पनि उच्च तहका भ्रमण राजधानी बाहिरबाट हुने प्रचलन विकसित हुँदै आएकोले भ्रमण कहाँबाट शुरु भयो भन्ने कुरा महत्वपूर्ण नरहेको बताउँदै आएको छ । मोदीले पनि नेपाल भ्रमणलाई राजनीतिक कम र धार्मिक धेरै बनाउने खोजे पनि यसमा राजनीतिक आर्थिक चासो पनि पर्याप्त रहेको विश्लेषण जानकारहरूको छ । नेपालका प्रधानमन्त्रीको निमन्त्रणामा भारतीय प्रधानमन्त्रीले जनकपुरबाट भ्रमण सुरु गरेकाले भ्रमण कहाँबाट भयो भन्ने कुराले धेरै महत्व नराख्ने पूर्वपरराष्ट्रमन्त्री उपेन्द्र यादव बताउँछन् । यादवले भने, नेपाली प्रमको निमन्त्रणामा भारतीय प्रमले नेपाल भ्रमण गरेकाले यो विषयमा धेरै टिप्पणी गर्नु उचित हुँदैन । तर कतिपय विश्लेषक जनकपुरबाट नेपाल भ्रमण गर्दा सम्पूर्ण नेपालमा आफ्नो प्रभाव देखाउन सकिने र त्यसको राजनीतिक फाइदा भारतलाई हुने भएकाले मोदीले नेपाल भ्रमणको शुरुवात जनकपुरबाट गरेको बताउँछन्। त्रिभुवन विश्वविद्यालयका अन्तर्राष्ट्रिय सम्बन्ध तथा कूटनीति विषयका संयोजक डा खड्क केसी अन्तर्राष्ट्रिय स्तरमा पनि राष्ट्र प्रमुखहरूले विदेश भ्रमण स्याटेलाईट स्टेटहरूबाट गर्ने प्रचलन बढ्दै गएको बताउँछन् । उनी भन्छन्, तर नेपालभारत सम्बन्धमा आशंकाहरू अझै कायम रहेकाले भूराजनीतिक रूपमा पनि जनकपुर भ्रमणलाई विश्लेषण गरिनुपर्छ । मोदीले भ्रमणको क्रममा नेपालीको समृद्धिको आकांक्षामा बढी जोड दिएको र राजनीतिक अभिव्यक्ति नदिएकाले शंकाको लाभ लिन सकिने उनको भनाइ छ । मोदीले नेपाल भ्रमणलाई सम्पूर्ण रूपमा धार्मिक रंग दिने प्रयास गरेपनि भारतीय सञ्चारमाध्यमले यस भ्रमणमा राजनीतिक अर्थ लुकेको बताएका छन् । मोदीले नेपाल भ्रमण गरिरहँदा भारतीय संचार माध्यमले हिन्दुहरूका नाममा आस्थाको भोटका लागि मोदीले नेपाल भ्रमण गरेको बताए । मोदीको नेपाल भ्रमणको धार्मिकभन्दा राजनीतिक महत्व रहेको उनीहरूले विश्लेषण गरे । यसको कारण सन् २०१९ मा हुने भारतको लोकसभा चुनाव पनि हो । नेपालका हिन्दूमार्फत भारतीय हिन्दूहरूलाई प्रभावित गर्ने रणनीतिको रूपमा उनको भ्रमणलाई उनीहरूले अथ्र्याएका छन् । नेपालका हिन्दू मन्दिरको भ्रमण गरी गत शनिवार भएको त्यहाँको कर्नाटक राज्यको विधानसभा चुनावलाई पनि मोदीले प्रभाव पार्न खोजेको बताइन्छ । उसो त भारतको अयोध्यामा राम मन्दिर निर्माणको चर्चा पनि उत्र्सगमा छ । यो मुद्धा भारतको सर्वोच्च अदालतमा विचाराधिन रहेकाले मोदी सरकार यस मामलामा तत्काल् केही गर्न सक्ने अवस्थामा छैन । पौराणिकधार्मिक पात्र रामकी पत्नी सीताको माध्यमबाट मोदी भारतमा धार्मिक राजनीतिलाई बढावा दिने प्रयासमा रहेका भारतीय संचार माध्यमले बताइरहेका छन् । राम मन्दिरको विवादलाई भारतीय इतिहासमा लामो समयसम्म चलेको विवादको रूपमा लिइन्छ । सन् १५२८ बाट सुरु भएको यो विवाद आजसम्म छ । मुगल सम्राट बाबरले अयोध्यामा राम मन्दिर रहेकै ठाउँमा बाबरी मस्जिद निर्माण गरेको आरोप हिन्दुहरूको छ, जहाँ सन् १९९२ मा दुवै समुदायबीचको असमझदारीले चरम रूप लिएको थियो । २०६२६३ को जनआन्दोलनपश्चात नेपाललाई हिन्दु राष्ट्रबाट धर्म निरपेक्ष राष्ट्र घोषणा गरिएपनि नेपालमा हिन्दु सेन्टिमेन्ट रहेको र २०७२ को नाकाबन्दीपश्चात् नेपालसँग बिग्रिएको सम्बन्धलाई धार्मिक भ्रमणसँगै सुर्धाने अभिप्रायको रूपमा कतिपय जानकार मोदी भ्रमणलाई व्याख्या गर्छन् । मोदीको नेपाल भ्रमणलाई दुई पक्षीय सम्बन्ध सुधारका रूपमा व्याख्या गरिए पनि भारतले नेपाललाई आफ्नो प्रभाव क्षेत्रका रूपमा लिनुलाई समस्याका रूपमा लिन्छन् अमेरिकाको बक्लिन विश्वविद्यालयमा प्राध्यापनरत चिनियाँ प्रध्यापक जिकिन्य झु । भारतले नेपाललाई आफ्नो प्रभाव क्षेत्रका रूपमा लिदाँ नेपालसँग चीनलगायत अरु देशको सम्बन्ध राम्रो हुन सकेको छैन । दुई पक्षीय सम्बन्ध सुधारका लागि यो निकै संवेदनशील विषय हो । मोदीले पछिल्लो नेपाल भ्रमणमा फेरी पनि त्यही कुरा दोर्याए ।"

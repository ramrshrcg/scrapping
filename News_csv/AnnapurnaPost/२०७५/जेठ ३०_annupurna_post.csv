शीर्षक,विवरण
विश्वशान्तिमा नयाँ कदम,"सिंगापुरमा सम्पन्न संयुक्त राज्य अमेरिकाका राष्ट्रपति डोनल्ड जे ट्रम्प र प्रजातान्त्रिक जनगणतन्त्र कोरियाका राज्य मामिला आयोगका प्रमुख किम जोङ उनबीच सम्पन्न शिखर वार्ता विश्वशान्तिका आकांक्षीका लागि खुसीको सन्देश लिएर आएको छ । शिखर वार्ताबाट दुवै देशका नेताले गरेको चारबुँदे सहमतिले भावी शान्तिको मार्गचित्र कोरेको छ । त्यसैले यो वार्ता र दुई देशका शीर्ष नेताबीचको सम्झौता स्वागतयोग्य छ । न युद्ध न शान्तिको अवस्थामा रहेको सन् १९५०५३ को तीन बर्षे कोरियाली युद्धको यस वार्ताले औपचारिक अन्त्य गरेको छ । तत्कालीन जापानी उपनिवेशविरुद्ध संघर्षरत कोरियाली कम्युनिस्ट पार्टी र दोस्रो विश्वयुद्धपछि जापानको सुरक्षा आफ्नो हातमा लिई पूर्वीएसियामा प्रभाव विस्तार गर्दै गरेको अमेरिकाबीच भएको सो युद्ध शीतयुद्धका दुई ध्रुवको शक्ति प्रदर्शनमा परिणत भएको थियो । परिणाम, कोरियाली प्रायद्वीप दुई देशमा विभाजित भयो । साझा भाषा, साझा इतिहास र साझा संस्कृति बोकेको मानव समुदाय ६ दशकभन्दा बढी समयसम्म दुस्मनीको काँडेतारले बाँधिएर बस्न बाध्य भए । ट्रम्पकिम वार्ताले त्यो वैमनश्यताको अन्त्य सँगसँगै फुटेका घरहरू फेरि जोडिने सम्भावना निर्माण गरिदिएको छ । साथसाथै पूर्वीएसियामा सधैँ मडारिइरहने युद्धको कालो बादल अब इतिहासका पानामा सीमित हुने आशा पलाएको छ । जारी वक्तव्यको सबैभन्दा महत्वपूर्ण पाटो हो, उत्तर कोरियाले गरेको पारमाणविक निःशस्त्रीकरणको प्रतिबद्धता । शान्ति हतियारले सुनिश्चित गर्छ भन्ने सन्गुन नीति बोकेको देश पारमाणविक निःशस्त्रीकरणसम्म आइपुग्नु सामान्य घटना होइन । यसले विश्वव्यापी रूपमै पारमाणविक निःशस्त्रीकरण सम्भव छ भन्ने पुष्टि गरिदिएको छ । तथापि, पारस्परिक अन्तर्राष्ट्रिय सम्बन्धको सर्वस्वीकार्य सिद्धान्त हो । पारमाणविक निःशस्त्रीकरणको मार्गले लिबियाको बाटो नसमाओस् भनेरै उत्तर कोरियाले सुरक्षासुनिश्चितताको माग गरेको हुनुपर्छ । पारमाणविक निःशस्त्रीकरणको बाटो अवलम्बन गर्दैगर्दा तत्कालीन लिबियाली शासक गद्दाफीलाई उत्तर कोरियाले दिएको चेतावनी कोरियाली पृष्ठभूमिमा अनूदित नहोस् भन्ने कामना विश्वशान्तिका आकांक्षीको सचेतनामा भर पर्छ । विश्व राजनीतिमा अर्को उत्तर कोरियाको जन्म नहुनका लागि संयुक्त राज्य अमेरिकाले खेल्ने भूमिका पनि महत्व पूर्ण हुने चार बुँदा अमूर्त तर दीर्घकालीन महत्वका शब्दहरूले अभिव्यक्त गर्छन् । पारमाणविक निःशस्त्रीकरणले विश्वव्यापी रूपमा पारस्परिकता ग्रहण गरोस् र सुरक्षा सुनिश्चितता अनाक्रमणको हदसम्म मात्र सीमित नहोस् भन्ने चाहना अनुचित अवश्य हुनेछैन । शान्ति र समृद्धिको आधारमा नयाँ मित्रता सम्झौताको अर्को पेटबोली हो । यो शब्दावलीले भावी दिनका सम्भावनाहरूबारे धमिलो चित्र प्रस्तुत गर्छ । वैदेशिक सम्बन्धमा उदारवादी अर्थनीति अवलम्बन गरिरहेका तर आन्तरिक रूपमा फरक राजनीतिक प्रणाली भएका अमेरिका र चीनको समझदारीबिना पूर्वीएसियामा यो उचाइको सम्झौता सम्भव थिएन । यसले अन्तरसम्बन्धको जटिल जालोले अन्तर्राष्ट्रिय सम्बन्ध निर्माण हुन्छ भन्ने उदारवादी मान्यतालाई प्रमाणित गर्छ । लामो समयसम्म एक्लै बस्ने नीति लिएको उत्तर कोरिया अन्तर्राष्ट्रिय जगतका लागि विस्मयकारी रहँदै आएको छ । यो वार्तापछि उत्तर कोरिया पनि विश्व रंगमञ्चमा उपस्थित हुने देखिइसकेको छ । यद्यपि, उत्तर कोरियाले अवलम्बन गर्ने आर्थिक मार्ग के हुन्छ भन्ने अनुमान गर्न गाह्रो छ । यसले समाउने शान्ति र समृद्धिको बाटो अमेरिकी मोडलको उदारवादी हुन्छ वा चिनियाँ मोडलको बजार अर्थतन्त्रमुखी हुन्छ भन्नेमा दुई देशको प्रभावले काम गर्ने आशा गर्न सकिन्छ । तर, विश्वस्त केमा हुन सकिन्छ भने अहिलेको एक्लोपनको आर्थिक नीति उत्तर कोरियाले अवश्य लिने छैन । शिखर वार्ताको यो उचाइले उत्तर कोरियाली नेता किम जोङ उनलाई विश्वको कूटनीतिक क्लबका नयाँ सदस्यका रूपमा उभ्याएको छ । वंश राजनीतिका कारण स्थान पाएको र राजतन्त्रजस्तै किम कुलको वंश निरन्तरता रहेको भनी आलोचित उत्तर कोरियाली शासन व्यवस्थालाई यस उपस्थितिले गलत सावित गर्ने मौका दिनेछ । त्यो सम्भावनाको सफलता वा असफलता किम जोङ उनका आगामी कूटनीतिक कदमले निर्णय गर्नेछन् ।"
अब पार्टी प्यालेस र क्याटरिङमा हप्ता असुल्नेलाई छोड्दिन : गृहमन्त्री,"काठमाडौँ : गृहमन्त्री रामबहादुर थापाले पार्टी प्यालेस र क्याटरिङ व्यवसायमा हप्ता असुली गर्ने गुण्डा तथा प्रहरीलाई सरकारले नछाड्ने बताएका छन्। नेपाल राष्ट्रिय पार्टी प्यालेस तथा क्याटरिङ व्यवसायी महासंघको दोस्रो साधारणसभा तथा प्रथम महाधिवेशनको मंगलबा उद्घाटन गर्दै उनले भ्रष्टाचार, कुशासन र गुण्डाराज अन्त्य नभएसम्म मुलुकको विकास हुन नसक्ने बताए। 'पार्टी प्यालेस र क्याटरिङ क्षेत्र उद्योग हो, यसको विकास गरेर बेरोजगार युवालाई रोजगार दिनु जरुरी छ,' उनले भने। महासंघका अध्यक्ष अरुणशंकर वैद्यले नेपालमा चार दशकअगाडि स्थापना भएको पार्टी प्यालेस तथा क्याटरिङ हाल नेपालको ४४ जिल्लामा चार हजार हाराहारीमा रहेको जानकारी दिए। महाधिवेशनमा देशभर रहेका व्यवसायीका विभिन्न समस्या तथा उपभोक्तालाई सर्वसुलभ मूल्यमा गुणस्तरीय सेवा उपलब्ध गराउने विषयमा छलफल हुनेछ। महाधिवेशनपछि नयाँ कार्यसमिति चुन्ने महासंघमा हाल देशभर ४२ जिल्लाका २०० महाधिवेशन प्रतिनिधिको सहभागिता छ।रासस गृहमन्त्री भन्छन् : भ्रष्टहरुविरुद्ध स्टिङ अपरेशन जरुरी छ चीनलाई उपहार दिने दुर्लभ एकसिंगे गैंडा हेर्दै गृहमन्त्री बादल गृहमन्त्री बादलले चिनियाँ राजदूतसँग मागे सुन तस्करी रोक्न सहयोग काम नगर्ने १६ ठेकेदारको नाम कैलालीबाट गृहमन्त्रालयमा पठाइयो गृहमन्त्री भन्छन्ः प्रचण्डका घरबेटी ठेकेदारलाई पनि कारबाही गर्छौँ"
प्रदेश मन्त्री र सांसदाई भारी सुविधा,"जनकपुरधाम : प्रदेश २ का प्रत्येक प्रदेशसभा सदस्यका लागि प्रदेश सरकारले सरकारी ढुकुटीबाट मासिक एक लाख रुपैयाँभन्दा बढी खर्च दिने भएको छ। प्रदेशसभाको सोमबारको बैठकले प्रदेशसभा सदस्यले स्वकीयसचिवको तलबसहित एक लाख आठ हजार पाँच सय मासिक तलबभत्तास्वरूप पाउने भएका छन्। यसबाहेक दैनिक बैठकभत्ता एक हजार रुपैयाँ तोकिएको छ। पारित सेवा सुविधा विधेयकअनुसार, प्रतिमहिना प्रदेशसभा सदस्यहरूले पारि श्रमिकबापत ५३ हजार, सञ्चार सुविधामा तीन हजार, आवास सुविधामा १५ हजार, निजी सचिवालय बन्दोबस्तमा पाँच हजार र बिजुली धाराबापत दुई हजार मासिक खर्च पाउने व्यवस्था निर्धारण गरिएको छ। सबै खर्च जोड्दा प्रदेश सरकारको मासिक एक करोड १६ लाख नौ हजार पाँच सय रुपैयाँ सांसदहरूले तलबभत्ता तथा विभिन्न शीर्षकमा सेवासुविधा पाउनेछन्। प्रदेश २ को संसद्मा एक सय सात सदस्य छन्। प्रदेशसभा सदस्यहरूले आफ्नो सहजताका लागि स्वकीय सचिव राख्न पाउने छन्। संसद् सचिवालयका अनुसार प्रदेशसभा सदस्यहरूले विभागीय कामहरू सहज बनाउन सदनबाट पद थप गरी स्वकीय सचिव राख्ने नीति पारित गरेका हुन्। विधेयकमा प्रत्येक प्रदेशसभा सदस्यलाई स्वकीय सचिव राख्ने व्यवस्था पारित गरिएको छ। स्वकीय सचिवलाई शाखा अधिकृतसरह सेवासुविधा दिने नीति बनाइएको छ। ती स्वकीय सचिवले मासिक ३० हजार पाँच सय तलब पाउनेछन्। तर, प्रदेश १ मा भने नायब सुब्बासरह स्वकीय सचिव राखिएको छ। प्रदेशसभा सचिवाय सचिव केदारप्रसाद पनेरूले प्रदेश १ मा प्रदेशभा सदस्यहरूका लागि नायब सुब्बासरह स्वकीय सचिव राख्ने व्यवस्था गरिएको बताए। त्यसमा पनि प्रवीणता प्रमाणपत्र तह उतीर्ण हुनुपर्ने व्यवस्था गरिएको छ। यता प्रदेश ३ मा भने प्रदेशसभा सदस्यहरूका लागि स्वकीय सचिव नराख्ने व्यवस्था गरिएको छ। मुख्यमन्त्री तथा मन्त्रिपरिषद् कार्यालयका सचिव रमेश शिवाकोटीका अनुसार अहिलेसम्म प्रदेशसभा सदस्यहरूका लागि स्वकीय सचिव राख्ने प्रस्ताव गरिएको छैन। प्रदेश २ मा सांसदहरू पाल्न मात्रै प्रदेश सरकारको वार्षिक १४ करोड रुपैयाँ हाराहारीमा खर्च हुने भएको छ। अन्य प्रदेशको तुलनामा प्रदेश २ मा सेवासुविधामा बढी प्रदेश सरकार केन्द्रित रहेको कर्मचारीहरू बताउँछन्। उनीहरूका अनुसार यसको तुलनामा अन्य प्रदेशमा निकै कम सुविधा राखिएको छ। सदनले सर्वसम्मत पास गरिसकेको हुनाले यसमा कर्मचारीहरूले असहमति जनाउन नपाइने संवैधानिक व्यवस्था रहेको सचिवहरू बताउँछन्। विधेयकमा प्रत्येक प्रदेशसभा सदस्यलाई स्वकीय सचिव राख्ने व्यवस्था पारित गरिएको छ। संवैधानिक व्यवस्थाअनुसार प्रदेश सरकारले स्वकीय सचिव राखेको अर्थमन्त्री विजय यादवले बताए। उनी भन्छन्, प्रदेशसभाको आरक्षण कोटाबाट आएका सदस्य शिक्षित नभएकाले उनीहरूको सहजताका लागि स्वकीय सचिव व्यवस्था गरिएको हो। जहाँ पनि स्वकीय सचिव राखिने व्यवस्था रहेको हुनाले प्रदेशसभा सदस्यका लागि स्वकीय सचिव राखिएको कांग्रेस संसदीय दलका नेता राम सरोज यादवले बताए। सांसदहरूको सहजताका लागि विशेष कारण स्वकीय सचिव रााखिएको उनी बताउँछन्। मुख्यमन्त्री तथा मन्त्रीहरूको तलब कति ? मुख्यमन्त्रीले मासिक ८४ हजार चार सय ७० रुपैयाँ पारि श्रमिक पाउनेछन्। यसबाहेक मुख्यमन्त्रीले तीन स्वकीय सचिव राख्न पाउने व्यवस्था पनि निर्धारण गरिएको छ। मुख्यमन्त्रीलाई पारि श्रमिकबापत मासिक ६० हजार नौ सय ७०, सञ्चार सुविधाबापत तीन हजार पाँच सय र अतिथि सत्कारमा २० हजार रुपैयाँ सुविधा पाउने व्यवस्था गरिएको हो। त्यस्तै मन्त्रीहरूले मासिक ७६ हजार एक सय ८० रुपैयाँ तलबबापत पाउनेछन्। उनीहरूको मासिक पारि श्रमिक ५७ हजार सात सय ८०, सञ्चार सुविधाबापत तीन हजार चार सय र अतिथि सत्कारबापत १५ हजार रुपैयाँ पाउनेछन्। यसैगरी राज्यमन्त्रीहरूले मासिक ५६ हजार चार सय ९०, सञ्चारबाट तीन हजार तीन सय र अतिथि सत्कारबापत प्रतिमहिना १० हजार रुपैयाँ पाउने व्यवस्था गरिएको छ। यसबाहेक मुख्यमन्त्री, मन्त्री तथा राज्यमन्त्रीहरूले छुट्टै इन्धन पाउने पनि व्यवस्था गरिएको छ। त्यस्तै मुख्यमन्त्रीको दैनिक भ्रमणभत्ता प्रतिदन तीन हजार तोकिएको छ। मन्त्री र राज्यमन्त्रीहरूको भने दैनिक भ्रमण भत्ता दुई हजार पाँच सय तोकिएको छ। प्रदेश सरकारले सभामुखको पारि श्रमिक मासिक ५९ हजार, सञ्चार सुविधामा तीन हजार पाँच सय, निजी सचिवालयमा प्रतिमहिना १८ हजार रुपैयाँ उपलब्ध गराउने भएको छ। उपसभामुख, विपक्षी दलका नेता तथा सत्तापक्षको सचेतकले पारि श्रमिकबापत ५७ हजार सात सय ८० रुपैयाँ मासिक तलब पाउने भएका हुन्। उनीहरूले आवास सुविधाबापत २० हजार, सञ्चार सविधामा तीन हजार चार सय रुपैयाँ पाउनेछन्। यसैगरी दलका नेता, सत्ता पक्षको प्रमुख सचेतक विपक्षी दलका प्रमुख सचेतक र सभापतिले मासिक पारि श्रमिकबापत ५७ हजार सात सय ८० रुपैयाँ तलब पाउने छन् भने सञ्चार सुविधामा तीन हजार तीन सय र आवास सुविधामा १८ हजार रुपैयाँ पाउनेछन्। यसैगरी दलका प्रमुख सचेतक र सचेतकको ५६ हजार चार सय ९० रुपैयाँ तलब निर्धारण गरिएको छ।"
स्थायी राजधानी खोज्दै संसदीय समिति,"बनेपा : स्थायी राजधानीका लागि सम्भाव्यता अध्ययन गर्न बनेको प्रदेश ३ को संसदीय समिति राजधानीको सम्भाव्यता खोज्दै काभ्रेमा आएको छ । विभिन्न स्थान र भौतिक पूर्वाधार अवलोकन र राजधानीको सम्भाव्यता अध्ययनअनुसन्धान गर्न संसदीय टोली काभ्रे आएको हो । संसदीय समितिका संयोजक दीपक निरौलाको नेतृत्वमा मंगलबार जिल्लामा रहेको सूचना प्रविधि पार्क, भूमि व्यवस्थापन केन्द्र, शैक्षिक तालिम केन्द्र तथा जिल्लामा खाली रहेका सरकारी कार्यालय भवन र खाली जग्गाको स्थलगत अनुगमन गरेका हुन् । राजधानीका लागि संसद्मा दर्ता भएका निवेदनका आधारमा सम्भावित र दाबी गरिएका जिल्लाको अवलोकन र तुलनात्मक अध्ययन भएको निरौलाले बताए । संसद्मा स्थायी राजधानीका लागि दाबी गरेका जिल्लाको भौतिक पूर्वाधार र सम्भाव्यताबारे स्थलगत अवलोकन गर्ने क्रममा काभ्रेको विभिन्न स्थानमा अवलोकन गरेका छौं, उनले थपे, राजधानीका लागि दाबी भएका जिल्लाको अवलोकन र पूर्वाधारको अवस्थाबारे जानकारी लिएका हौं । टोलीले जिल्लाका संरचनाको स्थलगत अध्ययन गरेपछि जिल्लाका सरोकारवाला निकायसँग अन्तरक्रिया र छलफल गरेको थियो । समितिले प्रस्तावित जिल्ला र निवेदन दर्ता भएका जिल्लाको स्थलगत अनुगमन सकेर असार ११ गते प्रदेश सरकारलाई प्रतिवेदन बुझाउने निरौलाले बताए । सबै जिल्लाको वस्तुस्थिति अनुगमन सकेर असार ११ भित्रै प्रदेश सरकारलाई देखिएको यथार्थ प्रतिवेदन बुझाउनेछौं, निरौलाले भने । अनुगमनका क्रममा जिल्ला समन्वय समितिका संयोजक उद्धव केसीले प्राविधिक र भौतिक रूपमा र प्रदेशको केन्द्रबिन्दु र अन्य धेरै जिल्लाका लागि पनि काभ्रे उपयुक्त भएको बताए । टोलीलाई केसीले समग्र जिल्लाको सम्भाव्यता अध्ययनको बुँदामा जिल्लाको समग्र वस्तुस्थिति र प्रदेशको राजधानी आएपछि बन्न सक्ने जग्गाको जानकारी दिएका थिए ।"
नयाँ शक्तिको नेतृत्वमा समृद्ध नेपाल बन्छ : डा भट्टराई,"काठमाडौं : नयाँ शक्ति पार्टी नेपालका संयोजक डा बाबुराम भट्टराईले गरिबीमा पिल्सिएका जनताको जीवनस्तरमा सुधार भएपछि मात्र देशमा सामाजिक रुपान्तरण सम्भव रहेको बताएका छन्। पार्टी निकट राष्ट्रिय युवा अभियानको विशेष संघीय भेलाको उद्घाटन गर्दै उनले भने, हामीले समाज सेवा र मानवजातिको रुपान्तरणका लागि राजनीतिक गतिविधि सञ्चालन गरेका छौँ, हाम्रै जीवनकालमा नयाँ शक्तिको नेतृत्वमा नयाँ समृद्ध नेपाल बन्छ। भ्रष्टाचारमा लिप्त भएका नेताले मुलुकमा आर्थिक परिवर्तन गर्न नसक्ने बताउँदै पूर्वप्रधानमन्त्री भट्टराईले सत्ता स्वार्थका लागि आदर्श बदल्न नहुने र जनता गरीब भएर नेता धनी हुनुको अर्थ नहुने बताए। पूँजीवाद र साम्यवादको अभ्यास पूरानो भइसकेको हुँदा आफ्नो पार्टीले लोकतान्त्रिक विधि र प्रक्रियाबाट समाजवादको आदर्शलाई अवलम्बन गर्ने जानकारी गराउँदै उनले निर्वाचनमा पार्टीले अपेक्षाकृत परिणाम हासिल गर्न नसकेकाले आगामी दिनमा देशभर संगठन सुदृढीकरणका कार्यक्रम गरिने बताए। पार्टीका नेताहरु डा केशवमान शाक्य, रामरिजन यादव, गंगा श्रेष्ठलगायतले गठबन्धनको सरकारले देश र जनताको हितमा काम गर्न नसकेको आरोप लगाउँदै महँगी, भ्रष्टाचारविरुद्ध देशभर सशक्त अभियान चलाउनुपर्नेमा जोड दिए। रासस"
प्रचण्ड प्रतिक्रान्तिकारी कित्तामा पलायन भए : गोपाल किराँती,"काठमाडौं : गोपाल किराँतीले नेकपा (माओवादी केन्द्र)को पुर्नगठन गरेको दाबी गरेका छन् । किराँतीको अध्यक्षतामा माओवादी केन्द्रको महाधिवेशन आयोजक समितिको पुर्नगठन गरिएको दाबी गरेका हुन् । किराँतीको अध्यक्षतामा पुर्नगठन भएको भनिएको माओवादी केन्द्रको महाधिवेशन आयोजक समितिको उपाध्यक्षमा भविश्वर पराजुली र तिलक थापा मगर, महासचिवमा कर्णजीत बुढाथोकीसुशील र सचिवमा राजन तिमिल्सिना छन् । ७०१ सदस्यीय महाधिवेशन आयोजक समिति रहने बैठकले निर्णय गरेको छ । पुर्नगठित माओवादीमा केन्द्रका १७५ सदस्यीय पोलिब्यूरो र ४३ सदस्यीय केन्द्रीय सचिवालय रहने छ । प्रदेश १ मा तिलक थापा, प्रदेश २ मा राजन तिमिल्सिना,प्रदेश ४ र ५ मा भविश्वर पराजुली तथा प्रदेश ६ र ७ मा कर्णजीत बुढाथोकीलाई इन्चार्ज तोकिएको छ । बैठकले प्रदेश ३ मा केन्द्रीय कार्यालयलाई हेर्ने निर्णय गरेको छ । किराँतीको अध्यक्षताका बसेका बैठकले राष्ट्रियता, जनवाद र जनजिविकाको सवालमा विभिन्न निर्णय गरेको छ । भारतीय प्रधानमन्त्रीको भ्रमणमा नेपाली सुरक्षाकर्मीमाथि अपमान गरेको सरकारले माफी माग्नुपर्ने ठहर समेत पुर्नगठित माओवादी केन्द्रले गरेको छ । बैठकले नेपाल भारतको सिमानाका पर्खाल वा काँडेतार लगाउनु पर्ने, विप्लव नेतृत्वको नेकपाका कार्यकर्ताविरुद्ध लगाइएका मुद्दा फिर्ता गर्नु पर्ने, प्रदेशको नामाकरण गर्दा ऐतिहासिक एवं सामुदायिक पहिचानको आधारमा राख्नु पर्ने, भूकम्पपीडितलाई ५ लाख राहत दिनु पर्ने, चरम महंगीविरुद्ध राष्ट्रिय संकटकाल घोषणा गरी श्रमिक तथा गरिबलाई विशेष राहतको व्यवस्था गर्नु, सिमाना रक्षा तथा भ्रष्टाचार र महंगीविरुद्ध अभियान सञ्चालन गर्नु पर्ने, गणतन्त्र स्थापनामा ऐतिहासिक योगदान गर्ने सहिद परिवार तथा पूर्वजनमुक्ति सेनालाई प्रति व्यक्ति १० हजार गणतन्त्र भत्ता उपलब्ध गराउनु माग गर्नेलगायतका निर्णय गरेको छ । बैठकले किराँतीद्वारा प्रस्तुत नेपाली क्रान्तिको कार्यक्रम शीर्षकको राजनीतिक प्रतिवेदनसमेत पारित गरेको छ । माक्र्सवादलेनिनवाद माओवादीको रक्षा र विकासमा जोड दिने, पार्टी एकताको १३ बुँदे पत्रका आधारमा खोज अनुसन्धानद्वारा महाधिवेशनबाट समाजवादी क्रान्तिको राजनीतिक कार्यनीति संश्लेषण गर्ने, वर्ग संघर्ष र बल प्रयोगको सिद्धान्तमा आधारित सशस्त्र विद्रोह र गणतन्त्र रक्षार्थ विद्यमान संवैधानिक व्यवस्थाको निर्वाचन उपभोगबीच समायोजनको फौजी कार्यदिशा अवलम्बन गर्ने, सर्वहारा वर्गको अग्रदस्ता सुदृढीकरणको लागि पार्टी प्रमुखसहित एक टोली सत्तासरकारमा नजाने यदि जानु परेमा पार्टी प्रमुखबाट राजीनामा दिएर जानु पर्ने, क्रान्तिकारी कम्युनिस्ट पार्टी निर्माण वृहत अभियान सञ्चालन गर्ने लगायतका राजनीतिक प्रतिवेदन पारित गरेको छ । किराँतीको प्रतिवेदनमा पूँजीवादी गणतन्त्र स्थापनासम्म क्रान्तिकारी भूमिका खेलका प्रचण्ड त्यसपछि भने प्रति क्रान्तिकारी कित्तामा पलायन भएको ठहर गरेकाे छ । बैठकपछि जारी विज्ञप्तिमा भनिएको छ, 'नेकपा माओवादी केन्द्रलाई सहयोग गर्नुहोस, माओवादी निधनपछिको अन्तर्राष्ट्रिय कम्युनिस्ट अन्दोलन र प्रचण्डको पलायनपछि नेपाली कम्युनिस्ट आन्दोलनले उठाएका प्रश्नको जवाफ हामी खोजी निकाल्ने प्रतिज्ञा गर्दछौ ।'"
अब विद्युत् चोरी गर्नेलाई सरकारले नछाड्ने,"काठमाडौं : सरकारले विद्युत् चोरी नियन्त्रणका लागि विशेष कारबाही अभियान सञ्चालन गर्ने भएको छ । गृह मन्त्रालयमा गृहमन्त्री रामबहादुर थापा बादल र ऊर्जामन्त्री वर्षमान पुनबीच भएको बैठकमा विद्युत् चोरी नियन्त्रणका लागि विशेष अभियान सञ्चालन गरिने समझदारी भएको हो । विद्युत् चोरी नियन्त्रणका लागि प्रत्येक जिल्लाको जिल्ला प्रशासन कार्यालय र विद्युत् प्राधिकरण शाखा कार्यालयबीच संयुक्त कार्ययोजना बनाइ अभियान सञ्चालन गर्ने निर्णय भएको छ । बैठकमा विद्युत् निर्माण आयोजना स्थलमा सुरक्षाको प्रत्याभूति गर्न थप सुरक्षा आवश्यक भएमा गृह मन्त्रालयमार्फत सक्रियतापूर्वक कार्य गर्ने निर्णय गरेको छ । यस्तै सडक निर्माणका सन्दर्भमा विद्युत्का पोल समस्याका रुपमा रहेकाले अन्तर निकाय समन्वय गरी अत्यावश्यक स्थानमा तत्काल बिजुलीका पोल सार्ने भएको छ । ऊर्जा, जलस्रोत तथा सिँचाइ मन्त्रालयअन्तर्गत सञ्चालनमा रहेका आयोजनाको निर्माण कार्यमा लापर्बाही भई समयमा नै गुणस्तरीय काम नभए ऊर्जा, जलस्रोत तथा सिँचाइ मन्त्रालयअन्तर्गत अनुरोध भई आएमा गृह मन्त्रालयबाट कानूनबमोजिम कारबाही गर्ने निर्णयसमेत भएको छ । बैठकमा गृहसचिव प्रेमकुमार राई, नेपाल विद्युत् प्राधिकरणका प्रबन्ध निर्देशक कुलमान घिसिङ, प्रहरी महानिरीक्षक सर्वेन्द्र खनाललगायतको उपस्थिति थियो । रासस"
खजुरा गाउँपालिकाले गर्यो राजपत्र प्रकाशित,"नेपालगन्ज : बाँकेको खजुरा गाउँपालिकाले जनप्रतिनिधि पाएको ११ महिनापछि पहिलो पटक राजपत्र प्रकाशिन गरेको छ । गाउँपालिका अध्यक्ष किस्मतकुमार कक्षपतिले बुधबार राजपत्र सार्वजनिक गरेका हुन् । राजपत्रमा खजुरा गाउँपालिकाको आर्थिक ऐन २०७४, विनियोजन ऐन २०७४, प्रशासकीय कार्यविधि नियमित गर्ने ऐन २०७४, खजुरा गाउँपालिकाको सहकारी ऐन २०७४, कृषि व्यवसाय, प्रवद्र्धन सम्बन्धमा व्यवस्था गर्न बनेको ऐन २०७४, खजुरा गाउँपालिकाको न्यायिक समितिले उजुरीको कारवाही किनारा गर्दा अपनाउनु पर्ने कार्यविधिका सम्बन्धमा व्यवस्था गर्न बनेको ऐन २०७४ समावेश गरिएको छ । राजपत्र सार्वजनिक गर्दै अध्यक्ष कक्षपतिले कार्यविधि तथा ऐनको अभावमा करिव एक वर्ष कार्यसम्पादनमा कठिनाइ भएको बताए । गाउँपालिकाबाट अन्य २२ वटा ऐन र नियमावली पारित भइसके पनि राजपत्रमा समावेश गरिएको छैन् । गाउँपालिकाले चाँडै अर्को राजपत्रमा समावेश गर्ने जनाएको छ ।"
नेकपाले एसिया महादेशीय मार्क्सवादी प्रशिक्षण सञ्चालन गर्ने,"काठमाडौं : नेकपाले नेपालमा एसिया महादेशीय कम्युनिस्ट प्रशिक्षण (स्कुल) चलाउने भएको छ । नेकपाले मदन भण्डारी एसियन स्कुल अफ मार्क्सिजम नाममा स्कुल सञ्चालन गर्ने भएको हो । साम्राज्यवादविरोधी मार्क्सवादी कम्युनिस्ट पार्टीहरूले हरेक महादेशमा यस्तो स्कुल चलाउँदै आएका छन् । युरोपमा स्पेन, अफ्रिकामा टियुनिसिया र जाम्बियामा यस्तो स्कुल सञ्चालन हुँदै आएको छ । एसियामा भने नेपालले सञ्चालन तयारी थालेको हो । नेकपाका वरिष्ठ नेता माधव नेपाल, प्रवक्ता नारायणकाजी श्रेष्ठ लगायत नेपाली टोलीको ब्राजिल भ्रमणका क्रममा त्यस्तो निर्णय भएको भ्रमण दलमै रहेका नेकपा केन्द्रीय सदस्य बलराम बास्कोटाले बताए । ब्राजिल भ्रमणमा रहेका नेताहरूले त्यहाँ एमएसटीले सन् २००६ बाट सञ्चालन गदै आएको स्कुलबारे पनि अध्ययन गरेर फर्किएका थिए । ब्राजिलको उक्त स्कुलमा ल्याटिन अमेरिकी मुलुकसहित विश्वका विभिन्न देशका वामपन्थी पार्टीका ४२ हजार नेताकार्यकर्ता सहभागी भइसकेका छन् । हामीले पनि एसियामा महादेशीयस्तरको स्कुल सञ्चालन गर्न लागेका छौं, बास्कोटाले भने, ब्राजिल भ्रमणका क्रममा हामीले त्यहाँको स्कुलको स्थलगत अवलोकन र अध्ययन समेत गरेर फर्केका छौं । एसियामा चीन, भियतनामका कम्युनिस्ट पार्टी शक्तिशाली भए पनि यस्तो स्कुल सञ्चालनमा नेकपाले चासो देखाएको हो । भारत, श्रीलंका र बंगलादेशका कम्युनिस्ट पार्टीहरूले स्कुल सञ्चालनमा चासो देखाएका थिए । तर, चार महिनाअघि ती देशहरूले नेपाललाई सञ्चालन सहमति दिएका थिए ।नेपालले आगामी भदौं ११ देखि ३१ सम्म (अगस्ट २७ देखि सेप्टेम्बर १६ सम्म) तीन साता त्यस्तो स्कुल सञ्चालन गर्दैछ ।हामीले तीन साताको प्रयोगात्मक आवसीय स्कुुल सञ्चालनको कार्यतालिका नै बनाइसकेका छौं, बास्कोटाले भने, भक्तपुर खरिपाटीमा रहेको विद्युत् प्राधिकरणको भवनमा हामी त्यस्तो स्कुल चलाउँछौं । स्कुल सञ्चालनको सम्पूर्ण तयारी नेकपाको अन्तराष्ट्रिय विभागले गर्नेछ । अहिले पनि नेकपाका प्रतिनिधिका रूपमा कृष्ण बजगाईं, गोकर्ण ज्ञवाली, ममता चौधरीलगायत ५ जना ब्राजिलमा अध्ययन गरिरहेका छन् । दुई महिने स्कुलका लागि उनीहरू दुई साताअघि मात्रै ब्राजिल पुगेका थिए । अन्तर्राष्ट्रिय सम्मेलनमा मदन भण्डारीको तस्बिर तत्कालीन एमाले महमासचिव मदन भण्डारीको तस्बिर कम्युनिस्ट पार्टीहरूको अन्तर्राष्ट्रिय सम्मेलनमा राखिने भएको छ । आउँदो फागुन दोस्रो साता हुन लागेको विश्वका कम्युनिस्ट पार्टीहरूको अन्तराष्ट्रिय सम्मेलनमा भण्डारीको तस्बिर पहिलोपटक अन्तर्राष्ट्रिय मञ्चमा राख्न लागिएको बास्कोटाले बताए । विश्वभरिका मार्क्सवादी कम्युनिस्ट पार्टीहरूको भेनुजुएलामा अन्तर्राष्ट्रिय सम्मेलन हुँदैछ । उक्त सम्मेलनमा विश्वका २० जना दिवंगत कम्युनिस्ट पार्टीका नेताको तस्बिर राखिने निर्णय भएको बास्कोटाले जनाए । भेनुजुएलामा फागुनमा हुने सम्मेलनमा मदन भण्डारीको पनि फोटो राखिने भएको छ, स्वदेश फर्केलगत्तै बास्कोटाले अन्नपूर्णसँग भने, कम्युनिस्ट आन्दोलनमा महत्वपूर्ण योगदान पुर्याउने विश्वका २० कम्युनिस्ट पार्टीका दिवंगत नेताका तस्बिर सम्मेलनमा हुनेछन्, त्यसमा नेपालबाट मदन भण्डारीको हुनेछ ।नेकपाले भण्डारीले प्रस्तुत गरेको राजनीतिक कार्यक्रम जनताको बहुदलीय जनवादलाई महाधिवशेनसम्म बहसमा लैजाने निर्णय लिएको बेला भण्डारीको तस्बिर अन्तर्राष्ट्रिय मञ्चमा राख्न लागिएको हो । ब्राजिलको वामपन्थी पार्टी निकट थिंक ट्यांक संस्था भूमिहीन श्रमिक आन्दोलन (एमएसटी)ले आयोजना गरेको कार्यक्रममा नेकपाका वरिष्ठ नेता माधव नेपालले नेपालमा मार्क्सवादको सिर्जनात्मक प्रयोग र जनताको जनवादबारे प्रवचन दिएका थिए । कार्यक्रममा प्रवक्ता श्रेष्ठ र बास्कोटालगायत सहभागी थिए ।"
प्रधानमन्त्री ओली असार ५ गते चीन भ्रमणमा जाने,"काठमाडौं : प्रधानमन्त्री केपी शर्मा ओलीले चीनको राज्य परिषद्का प्रधानमन्त्री ली खछ्याङको निमन्त्रणामा आगामी असार ५ गते चीनको औपचारिक भ्रमण गर्ने भएका छन् ।प्रधानमन्त्री ओलीकासाथ प्रधानमन्त्री धर्मपत्नी राधिका शाक्य पनि चीन भ्रमणमा जाने परराष्ट्र मन्त्रालयले जनाएको छ । प्रधानमन्त्रीको भ्रमण दलमा गृहमन्त्री रामबहादुर थापा बादल, परराष्ट्रमन्त्री प्रदीपकुमार ज्ञवाली, ऊर्जा, जलस्रोत तथा सिँचाइमन्त्री वर्षमान पुन अनन्त, भौतिक पूर्वाधार तथा यातायातमन्त्री रघुवीर महासेठ, प्रधानमन्त्रीका प्रमुख सल्लाहकार विष्णु रिमाल, सांसदहरु, नेपाल सरकारका उच्च अधिकारी, निजी क्षेत्रका प्रतिनिधि र सञ्चारकर्मी सहभागी हुनेछन् । भ्रमणका क्रममा प्रधानमन्त्री ओलीले आफ्ना चिनियाँ समकक्षी लीसँग प्रतिनिधिमण्डलस्तरीय द्विपक्षीय वार्ता गर्नेछन्। परराष्ट्र मन्त्रालयका अनुसार उनले चीनका वरिष्ठ नेताहरुसँग भेटवार्ता गर्नेछन् । प्रधानमन्त्रीले नेपालचीन व्यापारिक मञ्च तथा विद्वत समूहलाई बेइजिङमा सम्बोधन गर्नेछन् । भ्रमणकै सिलसिलामा केही सहमति र समझदारीपत्रमा हस्ताक्षर हुनेछ । प्रधानमन्त्री ओलीले चीनको स्वशासित क्षेत्र तिब्बतको राजधानी ल्हासाको पनि भ्रमण गर्नेछन् । त्यहाँ उनले तिब्बतका प्रान्तीय नेताहरुसँग भेटवार्ता गर्नेछन् । प्रधानमन्त्री ओली नेतृत्वको प्रतिनिधिमण्डल असार १० गते आइतबार स्वदेश फर्कनेछ । परराष्ट्र मन्त्रालयका सचिव शंकरदास वैरागीले चीनका राष्ट्रपति सी चिनफिङले अघि सारेका एक क्षेत्र एक मार्ग (बीआरआई) अन्तर्गत पूर्वाधार निर्माण, लगानी आकर्षण, ऊर्जा, पर्यटनलगायत क्षेत्रमा द्विपक्षीय छलफल र समझदारीपत्रमा समेत हस्ताक्षर हुने जानकारी दिए । उनले राजनीतिक विषयका साथै नेपालचीन सम्बन्धका सबै पक्षमा सघन छलफल हुने बताए ।"
अलैंची निर्यातबारे योगेश भट्टराईले संसदमा बोलेका १२ बुँदा,"काठमाडौं : नेपालको मुख्य निकासीजन्य नगदेबाली अलैंचीको बजार खोज्न ताप्लेजुङबाट निर्वाचित प्रतिनिधिसभा सदस्य योगेश भट्टराईले सरकारको ध्यानाकर्षण गराएका छन् । बुधबार संसदको विशेष समयमा बोल्दै भट्टराईले प्रधानमन्त्रीको आशन्न चीन भ्रमणमा यो विषयलाई प्राथमिकताका साथ समेट्नुपर्ने माग गरेका छन् । ताप्लेजुङ लगायत देशका ४७ जिल्लामा उत्पादित अलैचीको उत्पादन र मुल्य घटिरहेका बेला यसमा सरकार गम्भीर हुनुपर्छ, भट्टराईले भने । उनले बंगलादेशलाई नेपालको अलैंची निर्यातमा भन्सार छुटका लागि पहल गर्न पनि आग्रह गरेका छन् । एक सय आठ वटा वस्तुमा भन्सार छुट दिइरहेको बंगलादेशले अलैंचीमा पनि छुट दिए नेपाली किसानलाई राहत हुने भट्टराईले माग गरे । नेपालबाट निर्यात हुने मुख्य नगदेबाली अलैचीका सम्बन्धमा प्रतिनिधिसभाको जेठ २८ गतेको बैठकमा विशेष समयमा नेपाल कम्युनिष्ट पार्टीका स्थायी समिती सदस्य एवं संसद भट्टराईले संसदमा गरेको सम्बोधन यस प्रकार छ । १ ताप्लेजुङ लगायत हाल ४७ जिल्लामा अलैंचीको व्यवसायिक खेती हुने गरेको छ । कुल उत्पादनको ५० प्रतिशतभन्दा बढी उत्पादन एउटै ताप्लेजुङ जिल्लामा हुने गरेको छ । २ १४ हजार ८७५ हेक्टर जमीनबाट देशभरी ५५ सय मेट्रिक टन अलैची उत्पादन हुन्छ । यो तथ्याङ्क अघिल्लो सालकोभन्दा ५ सय बढेर ६ हजार मेट्रिक टन पुग्ने अनुमान गरिएको छ । जबकी सन् २००७ मा झण्डै १० हजार मेट्रिक टनसम्म अलैंची उत्पादन भएको थियो । सही नीतिको अभावका कारण यसको उत्पादनमा ठूलोमात्रामा हस आएको छ । ३ उत्पादनमध्ये करिब १ प्रतिशतमात्र देशभित्र खपत हुन्छ भने बाँकी ९९ प्रतिशत विदेश निकासी हुने गरेको छ । आजको बाजर मुल्यमा झण्डै १० अर्व बराबरको अलैंची विदेशी बजारमा निकासी हुने गरेको छ । ४ नेपालमा हाल अलैंची खेतीमा १ लाख परिवार आवद्ध रहेका छन् । यसबाट पूर्णकालीन र आंशिक गरेर लाखौँ मानिस रोजगार भएका छन् । ५ २०७०७१ मा अलैंची प्रति मन १ लाख २० हजार पुगेकोमा हाल मुल्य घटेर ३० हजारको हाराहारीमा रहेको छ । ६ अहिलेसम्म अलैंचीको निकासी मुलतः भारतीय बजारमा मात्र छ भने चीनलगायत अन्य मुलुकमा सामान्य रुपमा निकासी भएको अवस्था छ । ७ भारतीय बजारमा पुगेको अलैँचीमध्ये ५० प्रतिशत भारतीय बजारमा उपयोग हुन्छ भने बाँकी ५०प्रतिशत त्यही अलँैची भारतीय व्यापारी मार्फत बंगलादेश, पाकिस्तान र खाडी मूलुकमा निकासी हुने गरेको छ । यसबाट भारतीय व्यापारीले अध्याधिक फाइदा लिइरहेका छन् । ८ भारत र भुटान हुँदै ठूलोमात्रामा अलैची बंगलादेश जाने गरेको छ । त्यहाँबाट जाने अलैचीमा भन्सार छुट हुने गरेको छ । ९ नेपालीबाट सवैभन्दा बढी निर्यात हुने बस्तु अलैची भएकाले र दक्षिण एसियामा यसको मुख्यबजार बंगलादेश भएकाले नेपाल सरकारले अलैँचीलाई बंगलादेशको बजारमा सोझै पुयाउने प्रबन्ध गर्नु पर्दछ । नेपालबाट बंगालादेशमा जाने १०८ बटा बस्तुमा भन्सार छुट रहेको सन्दर्भमा अलैँचीमा समेत यो व्यवस्था लागु गरेमा नेपालीले फाइदा पाउने छन् । १० अलैंचीको अर्को ठूलो बजार खाडी मूलुक हुन । नेपाली अलैँचीलाई सिधैं खाडी मुलुकसम्म पुर्याउन सरकारले उचित प्रबन्ध गर्नु पर्दछ । ११ चीन अलैचीको अर्को विशालबजार हो । तसर्थ प्रधानमन्त्री केपी शर्मा ओली आसन्न चीन भ्रमणका अवसरमा अलैंची निर्यातलाई मुख्य एजेण्डा बनाउन सरकारको गम्भीर ध्यानकर्षण गर्दछु । १२ अलैँची उत्पादनलाई विशेष प्रोत्साहन गर्न कृषकलाई प्राविधिक, वित्तीयलगायत अन्य आवश्यक क्षेत्रमा सहयोग गर्ने, विशाल भण्डारन केन्द्र निर्माण गर्ने, प्रशोधन केन्द्र निर्माण गर्ने साथै बजारको सुनिश्चितता गर्ने हो भने अलैँचीले नेपालको वैदेशिक व्यापार घाटा सन्तुलन गर्न ठूलो योगदान पुर्याउने निश्चित छ । अलैंची विकास वोर्ड गठन गरी दीर्घकालीन योजनाका साथ काम गर्न सभामुख मार्फत म नेपाल सरकारको गम्भीर ध्यानाकर्षण गर्दछु । साथै सबैभन्दा बढी अलैँची उत्पादन र निर्यात गर्ने ताप्लेजुङ्ग जिल्लालाई अलैचीको सुपर जोन घोषणा गर्न समेत माग गर्दछु ।"
भातृ संगठनका कार्यक्रममा देउवा खेमा शून्य,"काठमाडौं : कांग्रेसका भातृ संगठनले राजधानीमा आयोजना गरेका पछिल्ला कार्यक्रममा सभापतिविरोधी समूहको मात्रै उपस्थित देखिन थालेको छ । नेपाल विद्यार्थी संघको काठमाडांै शाखाले सोमबार आयोजना गरेको कार्यक्रमा बरिष्ट नेता रामचन्द्र पौडेल, नेताहरू कृष्णप्रसाद सिटौला, प्रकाशमान सिंह, गगन थापा, प्रदीप पौडेललगायत उपस्थित भए । उनीहरू सबै सभापति देउवा विरोधी खेमाका हुन् । यस्तै मंगलबार पनि काठमाडैांमा काग्रेस नेतृ स्वशैलजा आचार्यको नवैां स्मृति दिवस कार्यक्रम आयोजना गरियो । शैलजा आचार्य आदर्श समाजले आयोजना गरेको कार्यक्रममा पनि वरिष्ट नेता पौडेल र डाशेखर कोइराला उपस्थित भए । अघिल्लो सातामा पनि नेविसंघ काठमाडौं जिल्लाले आयोजना गरेको कार्यक्रममा नेता सिटौलालगायत देउवाविरोधी समूह नै सहभागी रह्यो । शैलजा अचार्यको स्मृतिमा आयोजित कार्यक्रमका नेता कोइरालाले कांग्रेस भित्र मौलाएको गुट उपगुटकै कारण कम्युनिस्ट पार्टीहरूले फाइदा उठाइहेका दाबी गरे । संघप्रदेश निर्वाचनमा कांग्रेस पराजित भएपछि पार्टी भित्र तीब्र ध्रुवीकरण भएको छ । सभापति देउवाविरुद्ध सबै एक भएका छन् । बरिष्ट नेता पौडेल सभापति देउवाले पार्टी भित्र सबैलाई समेट्न नसकेका कारण पार्टी भित्र गुटबन्दी मौलाउँदै गएको मंगलबारको कार्यक्रममा जिकिर गरे । उनले भने, सभापति भनेको सबैको हुन्छ, देउवा मेरो पनि सभापति छ तर उहाँको व्यावहारले एउटा गुटलाई मात्रै संरक्षण गरेको देखियो । महामन्त्री सशांक कोइराला भन्ने सबै बीचमा एकता हुनुपर्छ भन्ने पक्षमा छन् । केही साताअघि बरिष्ट नेता पौडेल र सभापति देउवा उपस्थिति काठमाडौंमा आयोजित एक कार्यक्रममा महामन्त्री कोइरालाले भनेका थिए, हामी सबै मिल्नुको विकल्प छैन । महामन्त्रीपछि बोल्न गएका सभापति देउवाले आफू पनि पार्टी भित्रको सबै गुटबन्दी अन्त्यहोस् भनेर चाहेको तर केही साथीहरू गेटआउटको भाषा प्रयोग गर्न थालेको भन्दै आपत्ति जनाएका थिए । देउवाले भने, महाधिवेशनको वैद्यानिक प्रक्रियाबाट निर्वाचित भएर आएको सभापतिलाई यसअघि कहिल्यै यस्तो भनिएको थिएन । निर्वाचित पदाधिकारीलाई काम गर्न दिनुपर्छ । उनले भने, म पनि पटकपटक अध्यक्षमा हारेको हुँ व्यक्ति हो । तर कहिल्यै पनि कसैलाई यसरी भनिन् । तर, बरिष्ट नेता पौडेल समूहले भने आफूहरूले पार्टी भित्र थिति बसोस् भन्नका लागि आवाज उठाइरहेको दाबी गरेको छ । निर्वाचनमा पराजित भएपछि देउवा तथा पौडेल समूह एकले अर्काेलाई दोषारोपण गर्नमै व्यस्त छ । देउवालाई एक्ल्याउन पौडेललगायत समूहले पार्टीको भ्रातृ संगठन र शुभेच्छुक संस्थाको व्यानर प्रयोग गरी देउवाविरुद्धको मोर्चाबन्दी कसिलो पार्न लागेका छन् । असार पहिलो साता हेटौंडामा हुने कांग्रेस जिल्ला सभापति बैठक र भदौमा हुने महासमिति बैठकमा यसको प्रभाव स्पष्टै देखिने कांग्रेस नेताहरू बताउन थालेका छन् । राजधानीमा मंगलबारदेखि सुरु भएको कांग्रेस भातृ संगठन ट्रेड युनियन महाधिवेशन उद्घाटन सत्रमा शीर्ष नेताहरूले पार्टी एकतामा जोड दिए । महाधिवेशन उद्घाटन सत्रमा सभापति देउवा, उपसभापति विमलेन्द्र निधि, महामन्त्री शशांक कोइराला, बरिष्ट नेता पौडेल र नेता सिटौला उपस्थित भएका छन् । ट्रेड युनियन महाधिवेशनमा देउवा खेमा र पौडेल खेमाबीच कडा प्रतिस्पर्धा हुने देखिएको छ । नेविसंघद्वारा प्रधानमन्त्रीको पुत्ला दहन नेपाल विद्यार्थी संघले पेट्रोलियम पदार्थमा गरिएको मूल्यवृद्धि तत्काल फिर्ता लिन माग गर्दै प्रधानमन्त्री केपी ओलीको पुत्ला दहन गरेको छ । सरकारले पेट्रोलियम पदार्थमा पटकपटक मूल्यवृद्धि गरी जनतालाई मारमा पारेको भन्दै विद्यार्थी संघले काठमाडौंको गोंगबु चोकमा सरकारविरुद्ध प्रदर्शन र नाराबाजी गरेको हो । सरकारले पेट्रोलियम पदार्थमा लगातार गरेको मूल्यवृद्धि गलत भएको भन्दै आन्दोलन गर्नुपरेको नेविसंघ केन्द्रिय सदस्य सुशील भट्टले जानकारी दिए ।"
विश्व शान्तिमा ऐतिहासिक कदम,"सिंगापुर : भेटवार्ताअघिसम्म एक अर्काका कट्टर विरोधी अमेरिकाका राष्ट्रपति डोनाल्ड ट्रम्प र उत्तर कोरियाका राज्य मामिला आयोगका अध्यक्ष किम जोङ उनले मंगलबार सिंगापुरमा वार्तामात्र गरेनन्, ४ बुँदे सहमतिपत्रमा हस्ताक्षर समेत गरे। ट्रम्पकिम वार्ताले आणविक युद्धको छायाबाट दुवै देशसहित जापान र कोरियाली प्रायद्विप मुक्त हुने अपेक्षा गरिएको अन्तर्राष्ट्रिय सञ्चारमाध्यमले उल्लेख गरेका छन्। वार्तापछि दुवै नेताले आपसी सम्बन्ध सुधार गर्न ४ बुँदे सहमतिपत्रमा हस्ताक्षर गरे। ट्रम्पकिम दुवैबीच तनाव घटाउन र आणविक निःशस्त्रीकरणसम्बन्धमा वार्ता भएको अन्तर्राष्ट्रिय सञ्चारमाध्यमले जनाएका छन्। सहमतिपत्रमा कोरियाली प्रायद्विपमा आणविक निःशस्त्रीकरण र द्विपक्षीय सम्बन्ध सुधार गर्ने प्रतिबद्धता व्यक्त गरिएको छ। एक्लाएक्लै वार्तापछि ट्रम्पकिम दुवैले आआफ्ना वरिष्ठ सल्लाहकार तथा सहयोगीसहित पनि बैठक गरेका थिए। बैठकमा अमेरिकाका तर्फबाट राष्ट्रपति ट्रम्पसँग विदेशमन्त्री माइक पोम्पेओ, ह्वाइट हाउसका प्रशासन प्रमुख जोन केली र सुरक्षा सल्लाहकार जन बाल्टन सहभागी थिए। उत्तर कोरियाली नेता उनसँग उनका सबैभन्दा निकट मानिने किम योङ चुल, विदेशमन्त्री रि योङ हो र पूर्वविदेशमन्त्री रि सु योङ सहभागी थिए। ट्रम्पले उत्तर कोरियासँग आणविक निःशस्त्रीकरण गर्न भनेका छन्। अमेरिकाले उत्तर कोरियाको आणविक निःशस्त्रीकरण स्थायी हुनुपर्ने र पुष्टि हुनुपर्ने माग गरेको छ। साथै उसले कोरियाली प्रायद्विपमा स्थायी शान्ति सुनिश्चित गर्न पनि उत्तर कोरियासँग माग गरेको छ। उत्तर कोरियाली नेता किमले ट्रम्पसँग भएको वार्ताको क्रममा कोरियाली प्रायद्वीपलाई पूर्ण निःशस्त्रीकरण गर्ने विषयमा प्रतिबद्धता व्यक्त गरेका छन्। सिंगापुरको पर्यटकीय टापु सान्तोसाको कापेला होटलको पुस्तकालयमा करिब ३८ मिनेट एक्लाएक्लै वार्ता गरेका ट्रम्प र उन दुवैले वार्ता उपलब्धिमूलक भएको बताए। ट्रम्पउन दुवैले होटलमा सँगै लन्च गरेका थिए। उनीहरू बगैंचामा केहीबेर डुलेका थिए। वार्तापछि पत्रकार सम्मेलनमा अमेरिकी राष्ट्रपति ट्रम्पले भने, वार्तामा राम्रो प्रगति भएको छ, यो वार्ताले हामीलाई सफलतातर्फ डोयाउनेछ। ट्रम्पले भोलिका लागि पनि वार्ताले सकारात्मक वातावरण निर्माण गरेको बताए। उनले भने, हामी इतिहास बिर्सेर अघि बढेका छौं, अब विश्वले ठूलो परिवर्तन देख्नेछ। वार्तापछि दुवै नेताले सम्झौतामा हस्ताक्षर गरेका थिए र मुस्कुराउँदै हात मिलाएका थिए। होटलमा ट्रम्प र किम हात मिलाएर हाँसेका थिए। आआफ्नो देशका राष्ट्रिय झण्डासामु उभिएर पहिला हात मिलाए, एक अर्काको पिठ्यूँमा धाप मारे र केही सेकेन्ड फोटो खिच्न उभिए। ट्रम्पले भने, किम योग्य नेता हुनुहुँदो रहेछ, मैले आज थाहा पाएँ। त्यसपछि उनीहरू एक्लाएक्लै वार्ताका लागि होटलको पुस्तकालयमा प्रवेश गरेका थिए। वार्ताबाट प्रभावित अमेरिकी राष्ट्रपति ट्रम्पले उत्तर कोरियाली नेतालाई फेरि भेट्ने वचन दिएका छन्। ट्रम्पले सम्झौता हस्ताक्षर समारोह समापनपछि भने, हामी फेरि भेट्छौं, सम्भवतः हामी ह्वाइट हाउसमै भेट्छौं। दक्षिण कोरियासँग सैन्य अभ्यास नगर्ने अमेरिकी राष्ट्रपति ट्रम्पले अब अमेरिकाले कोरियाली प्रायद्वीपमा दक्षिण कोरियासँग संयुक्त सैन्य अभ्यास नगर्ने घोषणा गरेका छन्। संयुक्त सैन्य अभ्यासले कोरियाली युद्धको वातावरण बनाएको भन्दै उत्तर कोरियाले बन्द गर्न माग गर्दै आएको थियो। राष्ट्रपति ट्रम्पले परमाणु परीक्षणका कारण उत्तर कोरियामाथि लगाइएको प्रतिबन्ध भने तत्काल नहट्ने बताए। ट्रम्पले दक्षिण कोरियाबाट अमेरिकी सैनिक फिर्ता गर्न चाहेको पनि स्पष्ट पारेका छन्। ट्रम्पले भने, म कोरियाली प्रायद्वीपबाट आफ्ना सैनिक फिर्ता गर्न चाहन्छु। यसको निम्ति केही साय लाग्ने उनको भनाइ छ। यद्यपि यो जसरी पनि हुने उनले ठोकुवा गरे। अमेरिका र दक्षिण कोरिया सुरक्षा मामिलामा सहयोगी शक्ति हुन्। दक्षिण कोरियामा करिब ३० हजार अमेरिकी सैनिक तैनाथ छन्। उत्तर कोरियाको आक्रमणबाट दक्षिणको सुरक्षा गर्ने भन्दै सन् १९५० मा अमेरिकी सैनिक तैनाथ गरिएको हो। सम्मेलन शान्तिको कोशेढुंगा : गुतेरेस संयुक्त राष्ट्रसंघ : संयुक्त राष्ट्रसंघका महासचिव एन्तोनियो गुतेरेसले मंगलबार अमेरिकी राष्ट्रपति डोनाल्ड ट्रम्प र उत्तर कोरियाली नेता किम जोङ उनबीच भएको शिखर सम्मेलनको स्वागत गरेका छन्। उनले सम्मेलन कोरियाली प्रायद्वीपलाई आणविक रूपमा निःशस्त्रीकरण गर्नका लागि कोशेढुंगा हुने विश्वास व्यक्त गरे। महासचिव गुतेरेसले सम्बन्धित सबैलाई महत्वपूर्ण मौकाको सदुपयोग गर्न आग्रह गर्दै उत्तर कोरियाली आणविक कार्यक्रमलाई नष्ट गर्ने विषयमा सफलता हासिल गर्न राष्ट्रसंघको सहयोग रहने बताएका छन्। विज्ञप्तिमा उल्लेख छ, सिंगापुरमा भएको सम्मेलन विश्वको दीर्घ शान्ति र पूर्ण तथा प्रमाणित रूपमा कोरियाली प्रायद्वीपलाई आणविक रूपमा निरस्त्रीकरण गर्न कोशेढुंगा सावित हुनेछ। उत्तर कोरियाले पत्रकारहरूको उपस्थितिमा आणविक परीक्षण केन्द्रको नष्ट गरिने बताउँदै विदेशी सञ्चारमाध्यमलाई निमन्त्रणा पठाएपछि गुतेरेसले अन्तर्राष्ट्रिय विशेषज्ञलाई बोलाइनुपर्ने बताएका थिए। ट्रम्पउन वार्ताप्रति उत्साहित दक्षिण कोरियाली राष्ट्रपति मुन जाइइनले भने, दुई कोरिया र अमेरिकाले शान्ति र सहयोगको नयाँ इतिहास लेख्ने छन्। ट्रम्पकिम वार्तामा निकै चनाखोपूर्वक हेरिरहेको चीनले पनि वार्ताले नयाँ इतिहास लेखेको प्रतिक्रिया दिएको छ। चीन उत्तर कोरियाको एकमात्र सहयोगी राष्ट्र हो। जापानी प्रधानमन्त्री सिन्जो आबेले वार्तामा ट्रम्पको नेतृत्वको प्रशंसा गर्दै उत्तर कोरियाको निःशस्त्रीकरण कोरियाली प्रायद्विपमा दिगो शान्ति कायम गर्नेतर्फ एउटा पाइला भएकाले आफूले समर्थन जनाउने बताएका छन्। तर इरानले भने उत्तर कोरियाले अमेरिकालाई विश्वास नगर्ने प्रतिक्रिया दिएको छ।"

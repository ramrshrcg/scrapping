शीर्षक,विवरण
बहसमा ऋणपासो,"नेपालमा चिनियाँ लगानी भित्रिँदा त्यसले मुलुकलाई ऋण पासोमा पार्ने हो कि भन्ने आशंका आर्थिक क्षेत्र र विदेशी पुँजीको लगानीबारे चासो राख्ने बौद्धिक वृत्तमा बढेको देखिन्छ। विद्वान्हरू चिनियाँ लगानीलाई स्वागत गर्ने र त्यसलाई आशंकाको दृष्टिले हेर्ने दुई फरक मतमा विभाजित छन्। चिनियाँ लगानी नेपालका लागि फाइदाजनक हो कि होइन भन्ने बहस पनि छिटपुट हुन थालेको छ। सर्वप्रथम त नेपाल विदेशी लगानी अस्वीकार गर्ने अवस्थामा छैन। नेपालले आगामी केही दशकभित्र समृद्धिको लक्ष्य पूरा गर्ने हो भने विदेशी लगानी भित्र्याउनैपर्छ। अझ आपूर्तिमा भारतसँग रहेको एकतर्फी निर्भरता तोड्न पनि चिनियाँ लगानीमा पूर्वाधार बन्न आवश्यक छ। यसको अर्थ विदेशी पुँजी र लगानीका सर्तलाई बेरोकटोक स्विकार्नुपर्छ भन्ने होइन। चिनियाँ लगानी पनि ऋणका रूपमा नेपालमा भित्रिँदै गरेकाले यसप्रति केहीले आशंका व्यक्त गरेका हुन्। त्यस्तो आशंका व्यक्त गर्नेहरूले अन्य देशमा देखिएका केही समस्यालाई उदाहरण बनाउने गरेका छन्। हुन त विदेशी ऋणसँगै ऋणदाताको स्वार्थ पनि भित्रिने गर्दछ। यसको उदाहरण खोज्न टाढा जानै पर्दैन। विश्व बैंकको संरचनागत समायोजन कार्यक्रमले नै यसको पुष्टि गरिसकेको छ। विश्व बैंकसँग ऋण वा अनुदान लिँदा हामीले हाम्रा आवश्यकता वा रुचिलाई प्राथमिकतामा राख्न सकेनौं, फलस्वरूप विकसित बन्ने हाम्रो लक्ष्य पूरा भएन। हामी धेरै हदसम्म उस्तै रह्यौं। आफ्नो आवश्यकता र सर्तहरूलाई लागू गर्न नसक्नु हाम्रो गम्भीर कमजोरी थियो, जसको मूल्य हामी अझै चुकाइरहेका छौं। त्यसैले चिनियाँ लगानीमा पनि यही क्रम नदोहोरियोस् भनेर सचेत हुनु सकारात्मक हो। त्यसैले हामीले सकेसम्म अनुदानका रूपमा चिनियाँ लगानी भित्र्याउने प्रयास गर्नु उपयुक्त हुन्छ। ऋणकै रूपमा लगानी आउँछ भने पनि त्यसमा सकेसम्म बढी राष्ट्रिय स्वार्थअनुकूल सर्त राखिनुपर्छ। ऋणको सर्त के हुने भन्ने विषयमा विस्तृत बहस हुन जरुरी छ। यस्तो बहसमा आर्थिक जगत्सँगै सकेसम्म बढी मानिसले भाग लिए त्यो देशका लागि हितकारी हुनेछ। तर बहसका नाममा चिनियाँ लगानी प्रक्रिया सुरु नहुँदै ऋण पासोको अनावश्यक कोकोहोलो मच्चाउनु उपयुक्त हुँदैन। ऋण पासोको कुरालाई अनावश्यक चर्चामा ल्याउँदा त्यसले विदेशी लगानी आउन नदिने वातावरण बनाउनेछ। त्यसैले विदेशी ऋण तथा लगानीका लागि हुने बहसमा रचनात्मकता अपनाउन आवश्यक छ। आर्थिक वर्ष २०७४७५ मा नेपालको कुल राष्ट्रिय अर्थतन्त्रको २९ प्रतिशत मात्र ऋण रहेको र त्यो विकासशील देशको अनुपातमा कम रहेको विज्ञहरूले बताएका छन्। चीनबाट आउने भनिएको ऋण पनि तत्काल केही अर्ब मात्र आउने हो। त्यसैले यसबाट उति ठूलो फरक पर्ने देखिँदैन। त्यसैले अबको बहसलाई ऋणपासोको विषयमा केन्द्रित गर्नु उपयुक्त हुँदैन। अबको बहस त चीनसँग सम्झौता भएका परियोजनाको उपयोगितामाथि केन्द्रित हुनुपर्छ। कस्ता परियोजना नेपालका हितमा हुन्छन्, ती परियोजनामा भएका सर्तहरू राष्ट्रका हितमा छन् या छैनन्, परियोजनाले हाम्रो समृद्धिको यात्रालाई कसरी सहयोग पुर्याउन सक्छ जस्ता विषयमा बहस केन्द्रित हुनुपर्छ। कनेक्टिभिटीसँगै राष्ट्रिय उत्पादन बढाउनेतर्फ ध्यान दिनुपर्छ। आखिरमा विदेशी पुँजीले हाम्रो विकासको बृहत् योजनामा सहयोगीको भूमिका मात्रै खेल्ने हो। त्यसको सुनिश्चितता गर्नका लागि राजनीतिक नेतृत्व, आर्थिक वृत्त र विज्ञहरूले विचार पुर्याउनुपर्छ। विदेशी लगानी भित्र्याउने सन्दर्भमा सतर्कता अपनाउनुपर्छ तर लगानी नै आउन नदिने वातावरण सिर्जना नहोस् भन्नेतर्फ पनि सचेत हुनुपर्छ।"
प्रदेश योजना आयोगको उपाध्यक्षमा डागिरिधारी नियुक्त,"पोखरा : गण्डकी प्रदेश सरकारले प्रदेश योजना आयोग उपाध्यक्षमा डा गिरिधारी शर्मा पौडेललाई नियुक्त गरेको छ । मन्त्रिपरिषद बैठकले पौडेललाई उपाध्यक्ष नियुक्तिको निर्णय गरेको सरकारका प्रवक्ता भौतिक पूर्वाधार विकास मन्त्री रामशरण बस्नेतले जानकारी दिए । उनकै भनाइमा अब २ सदस्य नियुक्त गर्न बाँकी छ । एकजना महिला र अर्का एक पुरुषलाई सदस्य नियुक्त गरिने उनले बताए । उपाध्यक्ष पौडेल अहिले राष्ट्रिय योजना आयोगमा कार्यरत छन् । उनी आयोगमा योजना अनुगमन तथा मूल्याकंन, क्षमता सुदृढीकरण आयोजनाका राष्ट्रिय आयोजना प्रबन्धक हुन् । थाइल्यान्डको एसियन इन्टिच्युट अफ टेक्नोलोजीबाट डेभलपमेन्ट प्लानिङमा एमएस्सी र पिएचडी गरेका पौडेल गण्डकी प्रदेशकै स्याङ्जाका बासिन्दा हुन् ।"
कांग्रेस नेताले समाजवाद बिर्सिए : रवीन्द्र मिश्र,"काठमाडौं : विवेकशील साझा पार्टीका संयोजक रवीन्द्र मिश्रले कांग्रेसका नेताले निहित स्वार्थमा समाजवाद बिर्सिएको आरोप लगाएका छन्। शुक्रबार कांग्रेस सांसद गगन थापाले प्रतिनिधिसभामा बोल्दै कांग्रेसले विरोध नगरेको भए प्राडा गोविन्द केसी सुतेको सुत्यै हुने बताएका थिए। थापाको यही भनाइप्रति टिप्पणी गर्दै मिश्रले कांग्रेसले समाजवाद बिर्सिएको आरोप लगाएका हुन्। मिश्रले कांग्रेसले समाजवाद नबिर्सिएको भए शिक्षा र स्वास्थ्य क्षेत्रमा व्यापारीकरण नहुने उल्लेख गरे। गोविन्द केसी कांग्रेस होइन, जोगी हो : गगन थापा कांग्रेसले समाजवाद नबिर्सिएको भए संसदमा बोल्दै गगन थापाजीले कांग्रेस नउठेको भए डाक्टर केसी सुतेको सुत्यै हुन्थे भन्नुभएछ, मिश्रले ट्विटरमा लेखेका छन्, तर कांग्रेसका नेताहरूले निहित स्वार्थमा समाजवाद नबिर्सिएको भए डा केसी सुत्नै पर्दैन थियो। समाजवादीले शिक्षा र स्वास्थलाई यसरी व्यापारीकरण कहिल्यै गर्दैनन्। कांग्रेसले समाजवाद नबिर्सिएको भए संसदमा बोल्दै  जीले ""कांग्रेस नउठेको भए डाक्टर केसी सुतेकोसुत्यै हुन्थे"" भन्नुभएछ। तर कांग्रेसका नेताहरूले निहित स्वार्थमा 'समाजवाद' नबिर्सिएको भए डा केसी सुत्नै पर्दैनथियो। समाजवादीले शिक्षा र स्वास्थलाई यसरी व्यापारीकरण कहिल्यै गर्दैनन्।   ()  ,"
नेकपा संसदीय दलको बैठक बालुवाटारमा जारी,काठमाडौं : नेपाल कम्युनिस्ट पार्टी (नेकपा)को संसदीय दलको बैठक बालुवाटारमा जारी रहेको छ । शुक्रबार बिहान बालुवाटारमा बसिरहेको संसदीय दलको बैठकमा पछिल्लो राजनीतिक घटनाक्रम र समसामयिक बिषयमा छलफल भइरहेको प्राधानमन्त्री सचिवालयले जानकारी दिएको छ ।
कांग्रेसले गर्यो सरकार र डा केसीबीचको सहमतिको स्वागत,"काठमाडौ प्रमुख प्रतिपक्ष दल नेपाली कांग्रेसले सरकार र डा गोविन्द केसीबीच गएराति भएको सहमतिको स्वागत गरेको छ । पार्टी केन्द्रीय कार्यालय ललितपुरमा शुक्रबार पत्रकार सम्मेलन गरी पार्टी प्रवक्ता विश्वप्रकाश शर्माले सहमतिको इमान्दारपूर्वक कार्यान्वयनले नेपालको चिकित्सा शिक्षामा सुधार र अग्रगतिका लागि महत्वपूर्ण योगदान पुग्ने बताए । उनले कांग्रेस नेतृत्वको सरकारले जारी गरेको अध्यादेशअनुसार १० वर्षसम्म काठमाडौं उपत्यकामा मेडिकल कलेज खोल्न नपाइने, एउटा विश्वविद्यालयले पाँच वटाभन्दा बढी कलेजलाई सम्बन्धन दिन नपाउने, स्नातक तहमा ७५ प्रतिशत छात्रवृत्ति दिनुपर्ने लगायतकै विषय समेटेर सहमति हुनु स्वागतयोग्य भएको बताए । चिकित्सा शिक्षाका लागि सत्याग्रहका माध्यमबाट निरन्तर दबाब दिँदै आएका डाकेसीको पछिल्लो अनशनलाई अन्तिम अनशन बनाउन सत्तापक्ष र प्रतिपक्ष दुवै गम्भीर र जिम्मेवार भएर लाग्नुपर्ने उनको भनाइ छ । सहमतिको इमान्दार कार्यान्वयन हुने विश्वासका आधारमा संसद्मा हालै प्रस्तुत गरिएको चिकित्सा शिक्षा विधेकप्रतिको विरोधको सूचना पार्टीले शुक्रबार नै संसद्बाट फिर्ता लिएको सो अवसरमा उनले जानकारी दिए । कांग्रेसले शिक्षा र स्वास्थ्यका क्षेत्रमा सुधार र अग्रगतिका लागि कांग्रेस निरन्तर अगाडि बढ्ने जनाउँदै आगामी १५ गते सबै जिल्ला सदरमुकाममा एकदिने विरोध प्रदर्शन कायम राख्ने जनाएको छ । संविधानको धारा ९१ को उपधारा २ को कार्यान्वयन, निषेधाज्ञा, चर्को मुल्यवृद्धि, उपकूलप्रति अपमानजनक व्यवहार लगायतका मुद्दामा कांग्रेसले विरोध कार्यक्रम गर्न लागेको जनाएको छ ।"
"गोविन्द केसी कांग्रेस होइन, जोगी हो : गगन थापा","काठमाडौं : नेपाली कांग्रेसका सांसद गगन थापाले डा गोविन्द केसी जोगी भएको बताए । संसदमा बोल्दै थापाले भने, गोविन्द केसी कांग्रेस होइन, जोगी हुन्, कांग्रेस नबनाउनु होस । उनले केसीलाई हार्न नदिइने बताए । गोविन्द केसीलाई हार्न दिदैनौँ, हामी पनि हार्दैनौं, उनले भने, जे सम्झौता भएको छ, त्यसअनुसार सरकारले पनि जिम्मा लिन्छ, ठूलो दलको हैसियतले नेकपाले पनि जिम्मा लिन्छ । उनले देउवा सरकारकै पालामा अध्यादेशका रुपमा चिकित्सा विद्येयक ल्याएकाले कांग्रेस नैतिक बन्धनमा रहेको बताए । सांसद थापाले चिकित्सा विद्येयक संसदबाट कानुनका रुपमा लाने कुरामा कांग्रेस सहयोगी बनेर अघि उनकाे भनाइ छ। उनले केसीसँग सहमति गरेकोमा सरकारलाई धन्यवाद दिए । उनले सम्झौता संबैधानिक प्रक्रियाबाट कार्यान्वयन गर्नु पर्ने बताए । नेपालमा सम्झौता हुने तर पालना नहुने गरेको बताउँदै थापाले भने, हामी सम्झौता गर्छौं । तर पालना गरिरहेका छैनौं । त्यसैले यो पटक अनसनको श्रृङ्खलालाई अन्तिम बनाऔं । आज जे कुुरा सरकारकोतर्फबाट संसदमा पेश गरिएको छ, संसदको सम्पत्ति भएको छ । हामी सरकार र संसदमाथि विश्वास गर्छौं । सांसद थापाले आफूलाई वार्ता भँडुवाको आरोप लगाएको सन्दर्भमा भने,मलाई गालीगलौज ,षड्यन्त्रकारी, भँडुवा भनेर लखेट्ने काम भयो, आखिरमा सत्य त्यही थियो । त्यही सम्झौता गर्नुर्पयो ।"
सहकारीमार्फत् कृषिको बजारीकरण हुन्छ : मन्त्री खनाल,"काठमाडौं : कृषि मन्त्री चक्रपाणी खनालले कृषि क्षेत्रका उत्पादन र बजार व्यवस्थापन सहकारीमार्फत् गर्ने योजना अगाडि बढेको बताएका छन्। मन्त्री खनालले भने, सरकारले सहकारीमार्फत् कृषि उत्पादन वितरण र बजार व्यवस्थापन गर्ने योजना अगाडि बढाएको छ। तीन बर्ष भित्र सात प्रदेशमा नमूना कार्यक्रमको रुपमा यो लागू गरिने छ। राष्ट्रिय मानव अधिकार आयोगद्वारा शुक्रबार किसानको अधिकार सम्बन्धी कानुनको पुनरावलोकन अध्ययन प्रतिवेदन सार्वजनिक गर्ने कार्यक्रममा बोल्दै कृषि मन्त्री खनालले स्थानीय उत्पादनलाई प्रर्वद्धन गर्न सरकारले विषेश कार्यक्रम ल्याउने पनि बताए। सरकारले खाद्य वस्तुको गुणस्तर अनुगमन गरिरहेको बताउँदै उनले धुलो दूध आयातमा प्रतिबन्ध लगाइएको र दूधको गुणस्तरमा पछिल्लो समय सुधार हुँदै आएकाले उपभोक्तालाई ढुक्क भएर खान पनि आग्रह गरे। उपभोक्ता पनि खाद्य सुरक्षाका लागि निरन्तर लाग्नु पर्ने उनले बताए। खाद्य सुरक्षाका लागि काठमाडौंबाटै उपभोक्ताले सचेतनाका लागि अभियान चाल्न पर्ने आवश्यकता पनि उनले औल्याए।"
भागबण्डा मिलाउन मन्त्रालय फुटाइयो,"काठमाडौं : सरकारले राजनीतिक भागबण्डा पुर्याउन फेरि पनि मन्त्रालय टुक्र्याउने निर्णय गरेको छ । आर्थिक मितव्ययिताको नारा दिँदै आएको केपी ओली नेतृत्वको सरकारले भागबण्डाकै लागि राज्यमाथि वार्षिक करोडौं व्ययभार थप्दै मन्त्रालय टुक्र्याउने निर्णय गरेको हो । बिहीबार बसेको मन्त्रिपरिषद् बैठकले साबिकको कृषि, भूमि व्यवस्था तथा सहकारी मन्त्रालय टुक्र्याएर दुई वटा मन्त्रालय बनाउने निर्णय गरेको छ । निर्णयअनुसार अब कृषि तथा पशुपक्षी मन्त्रालय र भूमि व्यवस्था, सहकारी तथा गरिबी निवारण मन्त्रालय बेग्लाबेग्लै दुई मन्त्रालय बन्ने भएका छन् । हाल संघमा प्रधानमन्त्री तथा मन्त्रिपरिषद् कार्यालयसहित २१ वटा मन्त्रालय छन् । सरकारले मन्त्रालय फुटाएर एउटा मन्त्रालय थप्ने निर्णय गरेपछि अब मन्त्रालयको संख्या २२ पुगेको छ । यसअघि सरकारले उच्चस्तरीय प्रशासनिक पुनःसंरचना समितिको सिफारिसअनुसार मन्त्रालयको संख्या १८ मा झारेको थियो । त्यसलगत्तै संघीय फोरमलाई सरकारमा ल्याउन सरकारले साबिकका १८ मन्त्रालय टुक्र्याएर २० पुर्याएको थियो । अहिले फेरि मन्त्रालय फुटाएर संख्या बढाइएको हो । सरकारका प्रवक्ता सञ्चार तथा सूचना प्रविधिमन्त्री गोकुल बास्कोटाले यसअघि चार वटा मन्त्रालय गाभेर बनाइएको मन्त्रालयले प्रभावकारी काम गर्न नसकेकाले फुटाएर दुई वटा बनाइएको जानकारी दिए । काम चुस्त बनाउनकै लागि मन्त्रालय फुटाइएको हो, उनले भने । संघीय शासनमा तीन वटा सरकार हुने र केन्द्रका धेरै अधिकार प्रदेश र स्थानीय तहमा गइसक्दा पनि संघमा २२ वटा मन्त्रालय बनाउँदा भद्दा र संघीयताको अभ्यास गलत हुने प्रशासनविद्ले बताएका छन् । प्रशासनविद् शारदाप्रसाद त्रितालले केन्द्रमा मन्त्रालय फुटाएर बढाउँदै जाँदा संघीय शासनको मर्मविपरीत हुने बताए । पद्मा अर्याललाई स्वास्थ्य राज्यमन्त्रीबाट पूर्ण मन्त्री बनाउन मन्त्रालय फुटाइएको प्रधानमन्त्री कार्यालय स्रोतले जानकारी दिएको छ । मन्त्रालय फुटाउने निर्णय गरे पनि ती मन्त्रालयको ओ एन्ड एम सर्भे भने गरिएको छैन । कामु प्रधानसेनापतिमा थापा सिफारिस सरकारले यही २५ साउनदेखि लागू हुने गरी सेनाको कामु प्रधानसेनापतिको जिम्मेवारी पूर्णचन्द्र थापालाई दिन राष्ट्रपति विद्यादेवी भण्डारीसमक्ष सिफारिस गरेको सञ्चारमन्त्री बास्कोटाले जानकारी दिए । प्रधानसेनापति राजेन्द्र क्षत्री अवकाश हुन लागेकाले साउन २४ देखि बिदा बस्दै छन् । बैठकले लुम्बिनी विकास कोषको सदस्यसचिवमा विष्णुप्रसाद ढकाल र उपाध्यक्षमा अवधेशकुमार त्रिपाठीलाई नियुक्त गर्ने निर्णय गरेको छ । बैठकले प्रेस काउन्सिललाई नेपाल मिडिया काउन्सिलमा रूपान्तरण गर्न आवश्यक विधेयक तर्जुमाको सैद्धान्तिक सहमति दिने निर्णय गरेको छ । हवाई सम्झौताको निर्णय बैठकले नेपालभारतबीच २१ डिसेम्बर २०१६ मा हस्ताक्षर भएको समझदारीपत्र बमोजिम प्रतिस्थापन हुने नेपालभारत हवाई सम्झौता अनुमोदन गर्ने निर्णय गरेको छ । बैठकले संयुक्त राष्ट्र संघीय मानव अधिकार परिषद्को सदस्यमा सन् २०२१ देखि २०२३ सम्मका लागि नेपालले फेरि उम्मेदवारी दिने निर्णय गरेको छ । बैठकले ग्रामीण भेगमा पानी आपूर्ति र सरसफाइ परियोजनाका लागि एसियाली विकास बैंकबाट प्राप्त १३ करोड अमेरिकी डलर ऋण सहायता स्वीकार गर्ने निर्णय गरेको जानकारी पनि मन्त्री बास्कोटाले दिए । बैठकले रेडियो विकास समिति, सुरक्षण मुद्रण विभाग, रेडियो प्रसार विकास समिति, राष्ट्रिय प्रविधि केन्द्रलगायत विभिन्न निकाय संघीय सरकारअन्तर्गत नै राख्ने निणर््ाय पनि गरेको छ ।"
मोदी भ्रमण खर्च : प्रदेश सरकारलाई ३ करोड १२ लाख भुक्तानी,"प्रदेश सरकारले संघीय सरकारसँग ७ करोड माग गरे पनि बिलका आधारमा ३ करोड १२ लाख रुपैयाँ मात्र भुक्तानी भएको जनाइएको छ। मनिका झा। जनकपुरधाम भारतीय प्रधानमन्त्री नरेन्द्र मोदी जनकपुर भ्रमणमा आउँदा प्रदेश सरकारले ३ करोड १२ लाख रुपैयाँ खर्च गरेको खुलेको छ। मोदीको स्वागतमा लागेको खर्चबारे टीकाटिप्पणी भइरहेका बेला मुख्यमन्त्री तथा मन्त्रिपरिषद् कार्यालयले विवरण नै उपलब्ध गराएको हो। प्रदेश सरकारमातहत ६ मन्त्रालयमार्फत विभिन्न शीर्षकमा सो रकम खर्च भएको जनाइएको छ। प्रदेश सरकारले संघीय सरकारसँग ७ करोड माग गरे पनि बिल र खर्चका आधारमा ३ करोड १२ लाख रुपैयाँ मात्र भुक्तानी भएको हो। हामीले विभिन्न मन्त्रालयबाट खर्चको विवरण संकलन गरी सोहीअनुसार संघीय सरकारलाई रकम भुक्तानीका लागि अनुरोध गरेका थियौं, मुख्यमन्त्री कार्यालयका सचिव हरिप्रसाद फुयाँलले भने, सोहीअनुसार असार अन्तिम साता भुक्तानी भई आएको हो। उनका अनुसार प्रचारप्रसार कार्यमा २० लाख ६२ हजार, नगर सरसफाइमा ५७ हजार, पण्डाल, पाल, अस्थायी शौचालय निर्माण, सांस्कृतिक कार्यक्रममा १ करोड ९४ लाख ७२ हजार, सुरक्षा व्यवस्थापनमा ५ लाख ७५ हजार रुपैयाँ भएको थियो। त्यस्तै, जनपरिचालनतर्फ आठ जिल्लामा ७४ लाख ६८ हजार, बुलेटिन, स्वागतद्वार, फ्लेक्स, अतिथि स्वागत, जानकी मन्दिरमा रंगरोगन, सूचना प्रकाशन, प्रसारण, उपहारमा २५ लाख ६ हजार खर्च भएको थियो। मोदीको स्वागतका लागि मुख्यमन्त्री लालबाबु राउतको संयोजकत्वमा मूल स्वागत समारोह समिति गठन गरिएको थियो भने ६ वटा उपसमिति गठन गरिएका थिए। भौतिक पूर्वाधार तथा विकासमन्त्री जितेन्द्र सोनारको संयोजकत्वमा मञ्च व्यवस्थापन उपसमिति, आर्थिक मामिला तथा योजनामन्त्री विजय यादवको संयोजकत्वमा अर्थ व्यवस्थापन उपसमिति, सामाजिक विकासमन्त्री नवलकिशोर साहको संयोजकत्वमा सरसफाइ तथा स्वागतद्वार निर्माण उपसमिति, आन्तरिक मामिला तथा कानुनमन्त्री ज्ञानेन्द्र यादवको नेतृत्वमा सुरक्षा व्यवस्थापन उपसमिति, भूमिव्यवस्था, कृषि तथा सहकारीमन्त्री शैलेन्द्र साहको नेतृत्वमा जनपरिचालन उपसमिति र वन, वातावरण, पर्यटन तथा उद्योगमन्त्री रामनरेश रायको संयोजकत्वमा प्रचारप्रसार समिति गठन गरिएको थियो। जनकपुर उपमहानगरपालिकाले १ करोड ६८ लाख रुपैयाँ खर्च भएको भन्दै संघीय सरकारलाई रकम निकासाका लागि माग गरेको छ। मोदी भ्रमणका क्रममा प्रदेश सरकार र स्थानीय सरकार दुवैले एकै शीर्षकमा रकम खर्चिएको देखिएको छ। जनकपुरमा मोदीको तीन घण्टा बसाइका लागि प्रदेश सरकार र उपमहानगरपालिकाबाट ५ करोडजति खर्च भएको दाबी गरिए पनि यसमा भ्रष्टाचार भएको सरोकारवालाको आशंका छ। मोदीको अभिनन्दनका बेला प्रत्येक स्थानीय सरकारका प्रमुख आआफ्नो गाडी लिएर आएका थिए। स्वागत तथा अभिनन्दन कार्यक्रमका लागि जिल्लाजिल्लाबाट बोलाइएका जनतालाई रंगभूमि मैदानमा खानेपानीको व्यवस्थासमेत गरिएको थिएन। तर, त्यही शीर्षकमा रकम खर्च गरेको देखाइएको छ।"
यस वर्ष सबै विद्यालयबाट अस्थायी शिक्षक हट्ने,"काठमाडौं : सरकारलाई वर्षौंदेखि टाउको दुखाइको विषय बनेको विद्यालय तहका अस्थायी शिक्षकको समस्या यस वर्षदेखि पूर्ण रूपमा समाधान हुने भएको छ । अस्थायी शिक्षकको समस्या समाधान भएसँगै विद्यालय शिक्षाको हालको सिकाइ स्तर उकासिने शिक्षा मन्त्रालयको विश्वास छ । अहिले सार्वजनिक विद्यालयमा शिक्षकको दरबन्दी एक लाख सात हजार छ । यसमध्ये करिब ७० हजार शिक्षक मात्र दरबन्दीमा कार्यरत छन् । अन्य शिक्षक अस्थायी दरबन्दीमा कार्यरत छन् । अस्थायी दरबन्दीमा कार्यरतलाई प्रक्रिया पुयाएर स्थायी गरिनुपर्ने, सेवाको सुनिश्चितता गरिनुपर्नेलगायत माग राख्दै शिक्षक आन्दोलनमा थिए । जसका कारण विद्यालय तहको पढाइसमेत प्रत्यक्ष रूपमा प्रभावित भएको थियो । सेवाको सुनिश्चितता नभएका कारण शिक्षकले पढाइमा समेत ध्यान दिन सकेका थिएनन् । माग पूरा गराउन उनीहरूले राजधानी तथा जिल्लाकेन्द्रित आन्दोलन सञ्चालन गर्दा विद्यालयको पढाइ लथालिंग बनेको थियो । यस्ता शिक्षकलाई आन्तरिक प्रतिस्पर्धाबाट स्थायी गराउन शिक्षक सेवा आयोगले परीक्षासमेत सञ्चालन गरिसकेको छ । विद्यालयलाई अस्थायी शिक्षकमुक्त बनाउन परीक्षा अत्यन्त फलदायी हुने आयोगका प्रशासकीय अधिकृत सहसचिव डा तुलसी थपलियाले बताए । कुन मोडलबाट परीक्षा लिने, कस्ता शिक्षकलाई परीक्षामा सहभागी गराउनेलगायत विषय जटिल थिए । यसबारे शिक्षकको हकहितका लागि क्रियाशील संस्थाबीच पनि एकमत थिएन, उनले भने, तर सबै पक्षलाई सकेसम्म सहमत गराएर परीक्षा सञ्चालन गरेका छौं । यो परीक्षाको नतिजा प्रकाशन भएपछि आयोग र मुलुकलाई पनि ठूलो राहत मिल्नेछ । गत असार २९ र ३० गते सञ्चालित परीक्षामा अस्थायी दरबन्दी कायम रहेका २२ हजार ७९ पदका लागि अस्थायी शिक्षकबीच प्रतिस्पर्धा भएको छ । शिक्षकका फरकफरक समूहले फरकफरक माग राख्दै आन्दोलन गरेका कारण आयोगले यसअघि चार पटकसम्म अस्थायी शिक्षकलाई आन्तरिक प्रतिस्पर्धा गराउन परीक्षाको मिति तोकेर पनि स्थगित गरेको थियो । यस पटकको परीक्षामा प्राथमिक तहमा १६ हजार ५ सय ३२, निम्न माध्यमिक तहका लागि तीन हजार दुई सय ३४ र माध्यमिक तहका लागि दुई हजार तीन सय १० पदमा प्रतिस्पर्धा भएको थपलियाले जानकारी दिए । यसबाहेक आयोगले खुला प्रतिस्पर्धाका लागि पनि १२ हजार सात सय ३९ दरबन्दीमा आवेदन मागिसकेको छ । उनीहरूको परीक्षा असोज ११, १२ र १३ गते सञ्चालन गर्ने तालिका निर्धारण गरिएको छ, जसमा प्राथमिक, निम्न माध्यमिक र माध्यमिक तहका लागि क्रमशः नौ हजार नौ सय ९६, एक हजार ६ सय ३५ र एक हजार एक सय आठ दरबन्दी छन् । परीक्षा सञ्चालन गरेर नतिजा सार्वजनिक भएपछि नियमित प्रक्रियाबाट अवकाश पाएर रिक्त स्थानबाहेक अन्यमा अस्थायी शिक्षक नरहने आयोगको भनाइ छ । यीमध्ये आन्तरिक प्रतिस्पर्धाबाट नियुक्त गराउन लागिएको कुल कोटाबाट परीक्षामा उत्तीर्ण हुन नसकेर तथा अन्य कारण करिब दुई हजार पाँच सय दरबन्दी रिक्त रहने आयोगको अनुमान छ । नियमित प्रक्रियाबाट अवकाश पाएर वा राजीनामा दिएर रिक्त हुने शिक्षक दरबन्दी वार्षिक तीन हजारजति हुन आउँछ । अस्थायीको समस्या समाधान भएपछि यी दरबन्दीमा नियमित परीक्षा चलाएर शिक्षक नियुक्त गर्छौं, थपलियाले भने, यो काम गर्न आयोगलाई समस्या पर्दैन । थोरै दरबन्दीमा परीक्षा सञ्चालन गर्न बोझ पनि हुँदैन । आयोग स्थापना भएपछि हालसम्म तीन पटक मात्र खुला प्रतिस्पर्धाबाट शिक्षक नियुक्त गरिएको छ । यस्तो प्रतिस्पर्धाबाट अठार हजार ३९ जना शिक्षक मात्र नियुक्त भएका हुन् । आयोग स्थापना हुनुअघि जिल्ला र क्षेत्रीय रूपमा शिक्षक नियुक्त हुन्थे । उच्चस्तरीय शिक्षा आयोगको प्रतिवेदन २०५५ को सुझावका आधारमा शिक्षा ऐनको छैटौं संशोधनपछि २०५६ सालमा आयोग स्थापना गरेर खुला प्रतिस्पर्धाबाट शिक्षक नियुक्त गर्न थालिएको हो ।"
चिकित्सा शिक्षा सुधारको कोसेढुंगा,"काठमाडौं : चिकित्सा शिक्षा सुधार अभियन्ता डा गोविन्द केसीले २७औं दिनमा अनशन तोडेका छन् । डा केसी र सरकारबीच संसद्मा दर्ता भएको राष्ट्रिय चिकित्सा शिक्षा विधेयक संशोधन सम्बन्धमा नौ बुँदे सहमति भएपछि बिहीबार राति १०ः३० मा उनले अनशन तोडेका हुन् । सरकारले केसीले उठाउँदै आएको चिकित्सा शिक्षा सुधारसम्बन्धी माग र प्राध्यापक केदारभक्त माथेमाको संयोजकत्वमा गठित चिकित्सा शिक्षा सम्बन्धी राष्ट्रिय नीति तर्जुमा उच्चस्तरीय कार्यदलको प्रतिवेदन २०७२ लाई कार्यान्वयन गर्ने सहमति गरेपछि केसीको तीन साता लामो अनशन टुंगिएको हो । सहमतिअनुसार अब १० वर्षसम्म काठमाडौं उपत्यकाभित्र मेडिकल कलेज खोल्न नपाउने व्यवस्था छ । काठमाडौं, ललितपुर र भक्तपुर जिल्लामा मेडिकल, डेन्टल र नर्सिङ विषयमा स्नातक कार्यक्रम सञ्चालन गर्नका लागि शिक्षण संस्था स्थापना गर्न आशयपत्र प्रदान नगर्ने सहमति भएको छ । (हेर्नुस्, नौ बुँदे सहमितिपत्र) त्यस्तै आशयपत्र प्राप्त गरी पूर्वाधार पूरा गरेका मेडिकल कलेजले सरकारलाई सम्पत्ति हस्तान्तरण गर्न चाहेमा सरकारले उचित मुआब्जा दिई स्वामित्व ग्रहण गर्न सक्नेछ । यस्ता शिक्षण संस्थाले आयोगले प्राथमिकता तोकेको क्षेत्रमा स्थान्तरण गर्न चाहेमा नेपाल सरकारले प्रोत्साहन सुविधा उपलब्ध गराउने सहमति पत्रमा उल्लेख छ । जुम्लाबाट सुुरु भएको डा केसीको १५ औं अनशन २७ दिनपछि राजधानीको टिचिङ अस्पतालमा अन्त्य भएको हो । केसीले अस्पतालको शैय्यामै बसेर सरकारी वार्ता टोलीसँग सहमतिपत्रमा हस्ताक्षर गरेका थिए । उनलाई नेकपा नेता तथा पूर्वसभामुख सुवास नेम्वाङ र चिकित्सा शिक्षाका विज्ञसमेत रहेका त्रिविका पूर्वउपकुलपति केदारभक्त माथेमाले जुस खुवाएर अनशन तोडाएका थिए । अनशन तोडिएपछि बोल्दै नेकपा नेता नेम्वाङले सरकार सहमतिप्रति प्रतिबद्ध रहने बताए । तपार्इं जुन अभियानमा लाग्नुभएको छ, त्यस अभियानमा प्रधानमन्त्री र सिंगो सरकार प्रतिबद्ध रहेको छ, नेम्वाङले भने । नेम्वाङले प्रतिबद्धतालाई व्यवहारमा उतारिने भन्दै केसीलाई विश्वस्त बन्न आग्रह गरेका थिए । केसीले अनशन तोडेलगत्तै हात उठाएर उपस्थितलाई अभिवादन गरेका थिए । अघिल्लो सरकारले ल्याएको चिकित्सा शिक्षा अध्यादेश निस्क्रिय भएसँगै सरकारले केसीका मुख्य माग विपरीतका प्रावधानसहितको नयाँ विधेयक संसदमा पेश गरेपछि डा केसीले अनशन सुरु गरेका थिए । बिहीबारको सहमतिअनुसार केसीका मागबमोजिम चिकित्सा शिक्षा विधेयकमा संशोधन गर्न सरकार तयार भएको छ । डा गोविन्द केसीले उठाउनुभएको राष्ट्रिय चिकित्सा शिक्षा विधेयकमा संशोधन गर्ने विषयका सम्बन्धमा संसदीय प्रक्रिया बमोजिम सहमति भएका विषयहरू टुंगोमा पुयाउन सरकार प्रतिबद्ध छ, सहमति पत्रमा भनिएको छ, सहमतिका यी विषयहरू संघीय संसदबाट संसदीय प्रक्रिया पुयाएर यथाशक्य टुंग्याउन सरकारले आवश्यक पहल गर्नेछ । वार्तामा प्रधानमन्त्रीकै अग्रसरता बुधबारको सरकार र केसी पक्षधर वार्ता टोलीबीचको वार्ता विफल भएपछि प्रधानमन्त्री केपी ओली नै समाधानका लागि सक्रिय रहेका थिए । सिंहदरबारस्थित शिक्षा मन्त्रालयमा रातिसम्म चलेको वार्तामा सरकारी पक्ष र केसी पक्षले आआफ्नो अडान नछाडेपछि वार्ता बिनानिष्कर्ष टुंगिएको थियो । वार्ता विफल हुनुमा दुवै पक्षले एक अर्कालाई दोषारोपण गरेका थिए । त्यसलगत्तै प्रधानमन्त्री ओलीले केसीको माग सम्बोधन गर्ने उपाय खोज्न आफै अग्रसरता लिएका थिए । बुधबार राति ११ बजे केसी पक्षका वार्ता टोलीका संयोजक अभिषेकराज सिंह र सुरेन्द्र भण्डारीलाई बालुवाटार बोलाएर ओलीले आफै कुराकानी गरेका थिए । प्रधानमन्त्री ओलीकी निजी चिकित्सका दिव्यासिंह शाहको समेत सहभागिता सो छलफल भएको थियो । प्रधानमन्त्रीसँगै वार्ता सफल बनाउन नेकपा प्रवक्ता नारायणकाजी श्रेष्ठ, सुवास नेम्वाङलगायतको समूह पनि मध्यरातसम्म मध्यस्थकर्ताको भूमिकामा क्रियाशील रहेका थिए । प्रधानमन्त्री ओलीले सरकारी वार्ता टोलीलाई सकेसम्म लचिलो हुन निर्देशन दिएका थिए । प्रधानमन्त्री ओलीसँगको छलफलपछि केसी पक्षधर वार्ता टोली पनि लचिलो भएको थियो । बुधबार अवरुद्ध भएको वार्ता बिहीबार सम्पन्न गरी निकास निकाल्नु पर्नेमा दुवै वार्ता टोली सहमत भएको थियो । प्रधानमन्त्री कार्यालयमा बिहीबार दिउँसो वार्ताका लागि जाँदै गर्दा दुवै वार्ता टोली उत्साहित देखिएका थिए । आज वार्ता हुन्छ, तपाईंहरूलाई वार्ताको सफलतापछि सबै कुरा भन्छौं, वार्ताअघि सरकारी वार्ता टोलीका संयोजक बरालले सुनाएका थिए । केसी पक्षका वार्ता टोली सदस्य ओमप्रकाश अर्याल पनि बिहीबारको वार्ता सफल हुने भन्दै भित्र प्रवेश गरेका थिए । दिउँसो चारबजे सहमतिका बुँदाहरूसहित बाहिर निस्केको डा केसी पक्षको वार्ता टोलीले ब्रेक थ्रु हुने बताएको थियो । सुरुमा काठमाडौं उपत्यकामा मेडिकल कलेज संचालन गर्न दिने कि नदिने भन्ने विषयमा दुवै पक्षबीच सहमति हुन नसक्दा वार्ता सफल हुन सकेको थिएन । साँझ सात बजे बालुवाटारमा वार्तामा जानुअघि डा केसी पक्षले पत्रकार सम्मेलन गरी प्रधानमन्त्री तथा मन्त्रिपरिषद्को कार्यालयमा भएको वार्तामा लगभग सबै कुरा मिलिसकेको बताएको थियो । तर वार्ता नाटकीय मोड लिएपछि साँझपख प्रधानमन्त्री निवास बालुवाटारमा दुवै पक्षबीच सहमति हुन सकेन । संसद्मा दर्ता भएको चिकित्सा शिक्षा विधेयक, २०७५ भएका प्रावधानमा संशोधन गर्न सरकार तयार भएको छ । त्यसपछि मेडिकल कलेजलाई सम्बन्धन दिने विषयमा सरकारी पक्षको भनाइ सुनाउन डा केसी पक्षको वार्ता टोली शिक्षण अस्पताल पुगेको थियो । अनशनस्थलमा झण्डै पाँच मिनेटसम्म डा केसी पक्षले बिफ्रिङ गर्दा डा केसीले दश वर्षभित्र सम्बन्धन दिन नहुने अडान दोहोयाएका थिए । त्यसपछि सरकार १० वर्षसम्म काठमाडौं उपत्यकामा मेडिकल कलेजलाई सम्बन्धन नदिने प्रावधान राख्न तयार भएको थियो । बिहीबार वार्ता डायरी २ः३० मा प्रधानमन्त्री तथा मन्त्रिपरिषद् कार्यालयमा वार्ता ४ः३० मा स्थगित ७ः०० वजे पुन बालुवाटारमा वार्ता ७ देखि ९ बजेसम्म वार्ता स्थगित ९ बजे फेरि वार्ता सुरु १०ः३० मा सहमति"
केसीसँगको सहमति उपलब्ध गराउन माग गर्दै कांग्रेसद्वारा संसदमा अवरोध,काठमाडौं : प्रमुख प्रतिपक्षी कांग्रेसले प्रतिनिधि सभा बैठक अवरोध पारेको छ। डा गोविन्द केसी र सरकारबीच भएको सहमति जानकारी नगराएको भन्दै कांग्रेसले संसद अवरुद्ध गरेको हो । बैठक सुरु हुनसाथ कांग्रेस सांसदले केसी र सरकारबीच सहमति उपलब्ध गराउन माग गरेका थिए । शिक्षामन्त्री गिरिराजमणि पोखरेलले ९ बुँदे सहमति भएको मात्र जानकारी गराएका थिए। उक्त सहमति पत्र सांसदलाई उपलब्ध गराउन माग गर्दै कांग्रेस सांसद सीटबाट उठेर विरोध गरेपछि सभामुख कृष्णबहादुर महराले संसद स्थगित गराएका छन् ।
"प्रश्न तीन घण्टा, जवाफ १२ मिनेट","काठमाडौं : प्रधानन्यायाधीशमा नियुक्तिका लागि सिफारिस दीपकराज जोशीलाई संसदीय सुनुवाइ विशेष समितिमा बिहीबार पौने तीन घण्टा प्रश्नको वर्षा भयो । तर जोशीले जवाफ दिए, जम्मा १२ मिनेट । सुनुवाइ समिति सदस्य रहेका सांसदहरूले न्यायपालिकाको भ्रष्टाचार, ढिलासुस्ती, सार्वजनिक जग्गा निजी बनाउने निर्णय, एसएलसीको प्रमाणपत्र, अदालतबाट विकास निर्माण रोकिएकालगायत विषयमा जोशीलाई अनेक प्रश्न सोधेका थिए । सुनुवाइ समितिमा जोशीलाई सुरुमा आफ्ना भावी योजना प्रस्तुत गर्न भनिएको थियो । उनले पावरपोइन्ट प्रस्तुतिमार्फत् संवैधानिक इजलासको व्यवस्थापन, छिटो न्यायका लागि प्यानल प्रणालीमार्फत् मुद्दाको सुनुवाइ, पुराना मुद्दाको चाँडो टुंगो लगाउने, सर्वसाधारणको न्यायमा पहुँच, भौतिक र प्राविधिक सुधारलगायत दर्जनौं सुधार योजना राखे । जोशीले आफ्नो कार्यकाल तीन सय ८० दिन बाँकी रहेको पनि बताए । जोशीको प्रस्तुति सकिएपछि सांसद जितेन्द्र देवले अदालतमा चलखेल गर्ने बिचौलिया र भ्रष्टाचारको विषय नसमेटिएको भन्दै सुधार योजनाबारे सोधे । अर्का सांसद भिमसेनदास प्रधानले पनि अदालतमा भ्रष्टाचार र बिचौलियाको प्रश्न उठाए । अदालतका मानिसहरू भ्रष्टाचारजन्य क्रियाकलापमा लागेको सुनिन्छ त्यो नियन्त्रण हुन्छ कि हुन्न ? , सांसद सुरेन्द्र पाण्डेले सोधे, प्रधानन्यायाधीशजस्तो व्यक्तिले उमेर र प्रमाणपत्रको टुंगो लगाउन नसक्ने लाजमर्दो अवस्था किन छ ? उनले अदालतबाट सरकारी सम्पत्तिको संरक्षणमा संवेदनशीलता नदेखिएको विषय पनि उठाए । सांसद योगेश भट्टराईले बिचौलियासँग प्रधान्यायाधीशकै सम्बन्ध रहने गरेका प्रसंग बाहिर आउने गरेको भन्दै जानकारी मागे । समथिङ दाहाल तपाईंका को कुन् ? तलब पो दिइएको छ कि ? भट्टराईको प्रश्न थियो । सांसद भट्टराईले दाहाल थरका ती बिचौलियालाई जोशीले खोटाङको हलेसीमा चिनेको भनेर जानकारीमा आएको भन्दै पछ्याउनुको कारणसमेत सोधेका थिए । अर्का सांसद पार्वत गुरुङले न्यायालय भ्रष्टाचारको केन्द्रभन्दा अलिकति आत्मग्लानी हुन्छ कि हुँदैन भनी प्रश्न गरेका थिए । जोशीले सांसदलाई साथीहरू भनेर संबोधन गरेपछि गुरुङले आपत्तिसमेत जनाए । सांसद अमृता थापाले पनि यस्तै खालका दुई तीनवटा प्रश्न राखिन् । समितिमा जोशीविरुद्ध बिचौलियासँगको सम्बन्ध अन्तरिम आदेशबाट राजस्व छलीलाई बढावा, सार्वजनिक जग्गाका अतिक्रमणकारीको पक्षमा आदेश, एसएलसीको प्रमाणपत्र विवादित जस्ता विषयमा उजुरी परेका थिए । सांसद राजेन्द्र श्रेष्ठले न्यायालय संघीय ढाँचामा किन नगएको भन्दै प्रश्न गरे । सांसद ज्ञानेन्द्रबहादुर कार्की, निरु पाल, पूर्णकुमारी सुवेदी, पुष्पा भुसाल, शिवकुमार मण्डललगायतले पनि न्यायालयका बेथिति र विसंगतिलाई लिएर प्रश्न गरेका थिए । समितिमा उठेका सबै प्रश्नको जोशीले एकसरो जवाफ दिए । समितिका सदस्यहरूले भ्रष्टाचार, बेथिति, ढिलासुस्ती र अनियमिततासँग सम्बन्धित प्रश्नमा बढी जोड दिएका थिए । म यो गर्छु वा गरिसकेँ भन्नुभन्दा पनि इँट्टा थप्ने काम हुन सक्छ । १५ वर्षे रणनीतिक योजना चालू छ । सोही अनुसार काम हुन्छ, जोशीले भने, प्रधानन्यायाधीश भनेको निरन्तर बगिरहने विषय हो । एसएलसीको प्रमाणपत्रबारे उठेको प्रश्नमा समिति सभापति लक्ष्मणलाल कर्णलाई प्रमाण कागज पेश गर्दै मिडियामा आएका समाचार तथ्यभन्दा बाहिर रहेको उनले दाबी गरे । जोशीले जवाफमा यो वा ऊ भ्रष्टाचारी भनेर पत्याएर बस्ने कुराको चर्चा गर्नुभन्दा न्यायालयमा कस्तो निर्णय भएको छ भन्नेमा ध्यान दिनुपर्ने जवाफ दिएका थिए । आफू अदालतमा रहँदासम्म न्यायनिसाफ गर्न अदालतपछि नहट्ने पनि उनले बताए । भ्रष्टाचारको विषयमा जवाफ दिँदै उनले थपे, भ्रष्टाचार यो हो भनेर हामी निर्णय नै गर्छौं । मुद्दा आएपछि निर्णय आउँछ । अदालतमा कस्ता मुद्दा आउँछन् । कस्तो निर्णय गर्ने हो भनेर हामीले फुलकोर्टबाटै निक्र्योल गर्छौं । भ्रष्टाचारबारे निर्णय गर्न न्यायाधीश स्वतन्त्र छन् । उनले राम्रोनराम्रो कामको अनुगमन गरिने र भ्रष्टाचार रहेछ भने कारबाही हुने प्रष्ट पारे । अदालतका विचाराधीन मुद्दामा आफूले बोल्न नमिल्ने बताउँदै जोशीले उजुरीसम्बद्ध जग्गाको विषयमा आफूले कुनै पनि फैसला नगरेको जवाफ दिए । जोशीको अनुमोदनका विषयमा निर्णय लिन शुक्रबार ३ बजे बैठक समिति बैठक डाकिएको छ ।"
मन्त्री र कर्मचारीको विदेश भ्रमणमा कडाईः अघिल्लो वर्षको विवरण प्रधानमन्त्रीले झिकाए,"काठमाडौं : प्रधानमन्त्री केपी शर्मा ओलीले मन्त्री र कर्मचारीको विदेश भ्रमणमा कडाई गरिएको बताएका छन्। सरकारले मितव्ययी नीति लिएको भन्दै प्रधानमन्त्रीले शुक्रबार यस्तो बताएका हुन्। सरकारको मितव्ययी नीति अनुसार मन्त्री र कर्मचारीलाई विदेश भ्रमणमा कडाइ गरिएको छ, नेपाल नगरपालिका संघका प्रतिनिधि मण्डलसँगको कुराकानीका क्रममा प्रधानमन्त्री ओलीले भने, विदेश जाने, घुमेर आउने मात्र गर्नाले ठूलो धनराशी खर्च हुने तर उपलब्धि शून्य हुने निष्कर्ष मेरो छ। प्रधानमन्त्री ओलीले अघिल्लो वर्ष विदेश भ्रमणमा गएका कर्मचारी र मन्त्रीको विवरण मगाएको खुलासा गरे। गतबर्ष मन्त्रालयगत रुपमा कति कर्मचरी विदेश गएका छन् त्यस वापत कति रकम खर्च भएको छ। त्यसको पूर्ण विवरण मैले मगाएको छु, प्रधानमन्त्री ओलीले भने, साउन २० गते सम्ममा यो विवरण प्राप्त हुन्छ। त्यसपछि विदेश भ्रमणको उपलब्धि र क्षतिबारे समीक्षा हुन्छ। प्रधानमन्त्री ओलीले स्थानीय तहका जनप्रतिनिधिलाई पनि कडाइ गरेको बताए। दाताको खर्चमा विदेशमा जाँदा आन्तरिक खर्च नभए पनि सेवाग्राहीलाई दिनु पर्ने समयको क्षति हुने प्रधानमन्त्रीको भनाइ छ। महासंघको प्रतिनिधि मण्डलले प्रधानमन्त्री ओलीलाई विभिन्न बिषयमा ध्यानाकर्षण पत्र बुझाएको छ। प्रतिनिधि मण्डलले कर्मचारी समायोजनमा तदारुकता देखाउनु पर्ने, बिषयगत कार्यलयको हस्तान्तरण गर्नुपर्ने, एकीकृत सम्पती करको निरन्तरता, जनप्रतिधिको सुरक्षाको प्रत्याभूतिलगायत १६ बुदें ध्यानाकर्षण पत्र बुझाएको छ। प्रधानमन्त्री ओलीले सम्बन्धित मन्त्रीसँग यस बिषयमा छलफल गर्ने बताए। संघका संयोजक अशोक ब्याञ्जुको नेतत्वमा प्रतिनिधि मण्डल प्रधानमन्त्रीलाई भेट्न पुगेको थियो।"
खास कुरा यस्तो हो,"काठमाडौँः नेपाल कम्युनिस्ट पार्टीको संसदीय दलको बैठक प्रधानमन्त्रीको सरकारी निवास बालुवाटारमा बसेको छ । त्यसक्रममा भलाकुसारी गर्दै संसदीय दलका नेता केपी शर्मा ओली र पार्टी अध्यक्ष पुष्पकमल दाहाल प्रचण्ड । बैठकमा संसदीय दलका नेता तथा प्रधानमन्त्री केपी शर्मा ओली र पार्टी अध्यक्ष पुष्पकमल दाहाल प्रचण्डसहितका नेताहरु सहभागी छन् । प्रा डा गोविन्द केसीको २७ दिन लामो आन्दोलन टुंगिएको भोलिपल्ट सत्तारुढ दलको संसदीय दलको बैठक बसेको हो । बैठकमा पछिल्लो राजनीतिक घटनाक्र, सरकार सञ्चालन र समसामयिक विषयमा छलफल भइरहेको छ ।"
नेकपा संसदीय दलको बैठक : केसीसँगको सहमतिबारे सांसदलाई जानकारी,"काठमाडौँ : नेपाल कम्युनिष्ट पार्टीले चिकित्सा शिक्षा विधेयकका सम्बन्धमा डा गोविन्द केसीसँग भएको सहमतिबारे आफ्नो संसदीय दललाई शुक्रबार जानकारी गराएको छ । प्रधानमन्त्री निवास बालुवाटारमा शुक्रबार बिहान बसेको बैठकमा दलका उपनेता एवं उक्त सहमतिको पहलकर्ता सुवास नेम्वाङले सो सहमतिबारे जानकारी गराएका हुन् । बैठकमा सहमतिपछिको फरक स्थितिका बारेमा छलफल भएको र सहमतिले संसदीय प्रक्रिया तथा सर्वोच्चतालाई स्वीकार गरेको उनले बताए । चिकित्सा शिक्षा विधेयकमा असहमति जनाउँदै प्रमुख प्रतिपक्षको सदन अवरोधको अवस्था रहेको स्थितिमा बैठक बोलाइएको र सहमतिपछि सदन खुल्ने अपेक्षा आफूहरुले गरेको नेता नेम्वाङले बताए । उनले सरकारले प्रस्तुत गरेको विधेयकमा संशोधनको प्रक्रियाबाट टुंगो लगाउने समझदारी विपरीत काँग्रेसले सदन अवरोध गरेकामा असन्तुष्टि व्यक्त गरे । नेकपाका प्रतिनिधिसभा र राष्ट्रियसभाका सदस्य सहभागी बैठकमा प्रधानमन्त्री एवं पार्टीका अध्यक्ष केपी शर्मा ओली, अध्यक्ष पुष्पकमल दाहाल प्रचण्ड लगायत नेताको उपस्थिति थियो । काठमाडौँ उपत्यकाका १० वर्षसम्म नयाँ मेडिकल कलेजका खोल्न नदिने प्राबधानसहित बिहीबार राति सरकार र आमरण अनशनरत डा केसीबीच नौ बुँदे सहमति भएको थियो । सहमतिपछि केसीले २७ दिने अनशन तोड्नुभएको थियो । प्रतिनिधिसभाको बैठक आज दिउँसो १ बजेका लागि बोलाइएको छ । रासस"
"'देशलाई भ्रष्टाचारको महारोगले गाँज्यो, उपचार खोजौँ'","बर्दिबास: देशलाई भ्रष्टाचारको महारोगले गाँजेकाले विकासमा पछाडि परेको नेपाल कम्युनिष्ट पार्टीका प्रवक्ता नारायणकाजी श्रेष्ठ प्रकाश ले बताएका छन् । बर्दिबास नगरपालिकाको दोस्रो नगरसभाबाट पारित आर्थिक वर्ष २०७५०७६ को नीति, कार्यक्रम तथा बजेट सार्वजनिक गर्दै नेता प्रकाशले यस्तो बताएका हुन् । राजनितिक र समाजिक शक्तिहरुसँग सरकार विकास र समृद्धिका लागि हातोमालो गर्न सबै बाधा विरोध छिचोल्न तयार रहेको उनले जिकिर गरे । समृद्ध नेपाल बनाउन भ्रष्टाचार जस्तो महारोगलाई उपचार गर्नु पर्छ, नेता श्रेष्ठले भने, भ्रष्टाचार महारोग फलामे ढोका जस्तै छ । भ्रष्ट्राचार नियन्त्रण नभए देशको समृद्धिको यात्राबीचमै तुहिन्छ । समृद्धिको नारा व्यवहारमा लागू गर्न सरकारले सक्नुपर्नेमा उनले जोड दिए । दलाद, पुँजीवादी र बाह्य शक्तिले देशमा अझै पनि अस्थितरता ल्याउन खोजेको उल्लेख गर्दै उनले थपें,नेपाली जनताले हामीलाई दिएको विश्वासलाई घात हुन्न दिन्नौं ।अहंकार, खुट्टा तान्ने प्रवृत्ति, अस्वस्थ्य होडबाडीले देश विकास नहुने उनले औंल्याए । विकास र यात्रामा खुट्टा तान्ने चलने समृद्धि र विकासको यात्रा पुरा हुँदैन, नेपाली कांग्रेसलाई इंगित गर्दै, उनले भने, चुनाव जित्नेका लागि सरकारले गर्ने विकास मात्रै होइन, । विपक्षीको लागि पनि सरकारले विकासको काम गर्छ । त्यसो भए सरकारको कदममा बाधा र विरोध किन ? राम्रो काममा विपक्षीले समर्थन गर्नुपर्ने बताउँदै उनले आर्थिक समृद्धि र समाजिक न्याय सबैको पहुँचमा पुर्याएर राजनीतिक रुपान्तरणको औचित्य पुष्टि गर्नु आजको आवश्यकता रहेको औंल्याए ।"
कर छुटका लागि केन्द्रसँग आग्रह,"सुर्खेतः कर्णालीमा प्रदेश सरकारले निजी लगानीकर्तालाई आकर्षित गर्न कर छुटको योजना अगाडि सारेको छ । कर्णालीको समृद्धिका लागि नीजी लगानी अपरिहार्य रहेको निश्कर्षसहित प्रदेश सरकारले दश वर्षसम्म कर र राजश्वमा छुट दिने रणनीति अपनाएको हो । प्रदेश मन्त्रिपरिषद्को बिहीबार सम्पन्न बैठकले कर्णाली प्रदेशमा नीजी क्षेत्रबाट लगानी हुने योजना, आयोजना, कार्यक्रम र उद्योगमा राज्यबाट संकलन हुने कर र राजश्वमा दश वर्षसम्म छुट हुने व्यवस्था मिलाइदिन केन्द्र सरकार तथा अर्थ मन्त्रालयलाई अनुरोध गर्ने निर्णय गरेको छ । आर्थिक मामिला तथा योजना मन्त्रालयको प्रस्तावमा सरकारले यस्तो निर्णय गरेको हो । कर्णालीको विकास र समृद्धिका लागि नीजी लगानी आकर्षित गर्न र लगानीमैत्री वातावरण बनाउन अपरिहार्य छ आर्थिक मामिला तथा योजनामन्त्री प्रकाश ज्वालाले भने, त्यसका लागि हामीले यो पहल थालेका हौं । निजी क्षेत्रबाट हुने लगानी आकर्षित गर्न र उक्त लगानी सुरक्षित हुने वातावरण बनाउन प्रदेश सरकार प्रतिबद्ध रहेको मन्त्री ज्वालाले बताए । कर्णालीमा लगानीमैत्री वातावरण निर्माण गर्न हामी प्रतिवद्ध छौं मन्त्री ज्वालाले भने,यसका लागि गर्नुपर्ने आवश्यक काम हामी चरणवद्ध रुपमा गर्दै जानेछौं । उनले लगानीका लागि आवश्यक पर्ने पूर्वाधार निर्माण गर्ने, शान्ति सुरक्षाको अनुभूति दिलाउने, आवश्यक समन्वय गर्ने र लगानीको सुरक्षित हुने गरी काम भइरहेको बताए । यसैका लागि सरकारले कर छुटको पहल थालेको उनको भनाइ छ । लगानीमैत्री वातावरण निर्माणका लागि हामीले यसअघि नै आफ्नो नीति तथा कार्यक्रम र बजेटमार्फत पनि प्रतिवद्धता व्यक्त गरिसकेका छौं मन्त्री ज्वालाले थपे, त्यसको कार्यान्वयनका लागि कर छुटको प्रस्ताव पहिलो कदम हो । कर्णालीमा सरकारी लगानीले मात्र ठूला आयोजना सञ्चालन गर्न सम्भव नभएकोले नीजी क्षेत्रको लगानी आकर्षित गर्ने योजना सरकारको प्राथमिकतामा परेको सरकारको ठहर छ । यसैगरी प्रदेश सरकारले वैदेशिक ऋण र अनुदान भित्र्याउनका लागि पनि पहल सुरु गरेको छ । वैदेशिक ऋण, अनुदान, सहायता एवं अन्तर्राष्ट्रिय लगानी प्राप्त गर्न विकास साझेदार, दातृ निकाय एवं वैदेशिक लगानीकर्तामैत्री वार्ता, संवाद र साझेदारी गर्न प्रदेश सरकारलाई सहमति दिनका नेपाल सरकार तथा अर्थ मन्त्रालयसँग अनुरोध गर्ने निर्णय बैठकले गरेको हो । संविधानअनुसार अन्तर्राष्ट्रिय ऋण तथा अनुदान लिनका लागि संघीय सरकारले सम्झौता गर्नुपर्दछ । तर सम्झौता संघीय सरकारले गरे पनि त्यसका लागि समन्वय र छलफल गर्ने सहमति प्रदेश सरकारलाई दिनका लागि संघीय सरकारबाट सहमति माग गरिएको मन्त्री ज्वालाले जनाए । कर्णाली प्रदेश विकासका दृष्टिले पछि परेको छ । प्रदेशको आन्तरिक स्रोतबाट मात्रै ठूला आयोजना निर्माण गर्न सम्भव छैन मन्त्री ज्वालाले भने, प्रदेशको विकास र समृद्धिका लागि अन्तर्राष्टिय ऋण र सहयोग आकर्षित गर्न आवश्यक छ । बैठकले कर्णाली प्रदेशका गौरवका आयोजनाहरुको लागि सरकारले विशेष अनुदान, समपुरक अनुदान, आन्तरिक ऋण तथा वैदेशिक सहायता एवं लगानीको व्यवस्थापनका लागि नेपाल सरकार तथा अर्थमन्त्रालयलाई अनुरोध गरी पठाउने निर्णय पनि गरेको छ । यसका साथै प्रदेश लोकसेवा आयोग विधेयक २०७५ को मस्यौदा तर्जुमा गर्न मुख्यमन्त्री तथा मन्त्रिपरिषदको कार्यालयलाई सैद्धान्तिक स्वीकृति दिने, सल्यान जिल्लाको छत्रेश्वरी गाउँपालिकाको केन्द्र विवाद र गाउँपालिकाको नाम परिवर्तनको विषयलाई प्रदेश सरकारको राजनैतिक समितिमा पठाउने, प्रशासकीय कार्यविधि नियमित गर्ने सम्बन्धमा बनेको विधेयकको मस्यौदा प्रदेशसभामा पेश गर्न आन्तरिक मामिला तथा कानुन मन्त्रालयलाई स्वीकृति दिने निर्णय पनि मन्त्रिपरिषद बैठकले गरेको भूमि व्यवस्था, कृषि तथा सहकारी मन्त्री विमला केसीले जानकारी दिइन् ।"
डा केसीसँगको सहमति प्रतिनिधिसभा बैठकमा टेबुल,"काठमाडौं : प्रतिनिधिसभाको शुक्रबारको बैठकमा प्रमुख प्रतिपक्षी दल नेपाली काँग्रेसको मागपछि सरकार र प्रा डा गोविन्द केसीबीच भएको नौबुँदे सहमति सदनमा टेबुल गरिएको छ । शुक्रबारको बैठकको शुरुमै कांग्रेसका सांसदले आसनबाट उभिएर उक्त सहमतिका बारेमा स्पष्ट पार्न सरकारसँग माग गरेका थिए । त्यसपछि सभामुख कृष्णबहादुर महराले कांंग्रेसका डा मीनेन्द्र रिजाललाई बोल्न समय दिएका थिए। सांसद डा रिजालले सरकार र प्रा डा केसीबीच वार्तामार्फत सहमतिमा अनशन टुङ्गिनु सकारात्मक भए पनि प्रा डा केसीले लामो समय अनशन बस्नुपरेको र संसद् पनि नियमित चल्न नसक्नु दुःखद भएको बताए । सरकारले जबर्जस्ती यथास्थितिमा विधेयक अघि बढाउन नसक्ने भन्दै उनले प्रा डा केसीको माग सम्बोधन गर्न भएको सहमतिले सार्वभौम जनताको जीत भएको उल्लेख गरे सरकारका तर्फबाट जवाफ दिँदै शिक्षा, विज्ञान तथा प्रविधिमन्त्री गिरिराजमणि पोखरेलले सरकार र केसीबीच बिहीबार नौबुँदे सहमति भएपछि उनको स्वास्थ्यलाई ध्यानमा राखी सघन उपचार कक्षमा उपचार भइरहेको तथा सहमति भएका विषयलाई सरकारले प्राथमिकताका अगाडि बढाउने बताए । कांग्रेसका गगनकुमार थापा, देवेन्द्रराज कँडेल, डा डिला संग्रौला, लक्ष्मी परियार, उमा रेग्मी, रामबहादुर विष्ट र प्रकाश रसाइली तथा नेपाल मजदूर किसान पार्टीका प्रेम सुवालले वार्ताका माध्यमबाट भएको सहमति सकारात्मक छ भन्दै बंगलादेशमा अध्ययन गरेर फर्केका र अध्ययनरत छात्राका बारेमा मेडिकल व्यवसायी दुर्गा प्रसाईंले दिएका अभिव्यक्ति छानबीन गरी कानूनी कारवाहीको माग गरे। उनीहरुले डा केसीको मागका विषयमा भएका सहमतिका बारेमा स्पष्ट पार्नुपर्ने बताउँदै सभामुख र उपसभामुख फरक फरक दलको हुनुपर्ने संवैधानिक प्रावधान कार्यान्वयन नभएका बारेमा सरकारको ध्यानाकर्षण गराए । प्रतिपक्षी दलका सांसदले सरकारसँग पुनः स्पष्ट पार्न थप प्रश्न गरेपछि मन्त्री पोखरेलले सरकार र प्रा डा गोविन्द केसीबीच भएको नौबुँदे सहमति सदनमा टेबल गर्दै थप जानकारी दिए । मन्त्री पोखरेलले जुम्लामा भएको घटना तथा बंगलादेशमा अध्ययनरत छात्राका बारेमा दिइएको सार्वजनिक अभिव्यक्तिका सम्बन्धमा सरकारले मन्त्रिपरिषद्मा छलफल भएपछि सदनलाई जानकारी दिने बताए। त्यसपछि पनि काँग्रेसका सांसदले सहमतिको पत्रका बारेमा सांसदलाई जानकारी पाउनुपर्ने अडान राखेपछि सभामुख महराले संसद् बैठक १० मिनेटका लागि स्थगन गरे । मन्त्री पोखरेलको जवाफपछि कांग्रेसका बालकृष्ण खाँडले प्रा डा केसीसँग भएको सहमतिका बारेमा स्पष्ट पार्नुपर्ने बताउँदै सहमतिको मन्त्रिपरिषद्ले स्वामित्व लिनुपर्ने माग गरे । रासस"

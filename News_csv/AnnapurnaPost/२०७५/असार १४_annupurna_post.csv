शीर्षक,विवरण
विपद्मा तयारी खोइ !,"वर्षा मौसमको आगमनसँगै नेपालमा बाढी, पहिरो र डुबानबाट कैयौंको ज्यान जाने गर्छ। यस्ता प्रकोपबाट सास्ती बेहोर्नेको संख्या अत्यधिक छ। प्राकृतिक प्रकोप रोक्न त सकिन्न तर त्यसबाट हुने क्षति न्यूनीकरणका लागि तयारी गर्न सकिन्छ। तर हामीकहाँ प्रभावकारी रूपले विपद् व्यवस्थापन हुन सकेको छैन, जसका कारण जनधनको अत्यधिक क्षति भइरहेको छ। पछिल्लो समय प्राकृतिक तथा मानवनिर्मित कारणवश विपद्का घटनामा वृद्धि भइरहेको छ। कठिन भौगोलिक अवस्थिति, फरकफरक जलवायु, अव्यवस्थित बसोवास आदि पक्ष बढी क्षति हुनुमा जिम्मेवार छन्। वर्षायाममा मूलतः पहाडी क्षेत्रमा बाढी र पहिरो तथा मधेसमा डुबान समस्या बढी देखिन्छ। तर यससँगसँगै फैलिने हैजा, झाडापखालाजस्ता रोगको प्रकोपका कारण पनि कैयौंको ज्यान जाने गरेको छ। प्राकृतिक विपत्तिमा बढी क्षति हुन नदिन प्रकोपको विषयमा पर्याप्त जानकारी र तयारी बढी महत्वपूर्ण हुन्छ। हरेकपटक विपद्पछि भविष्यमा यस सम्बन्धमा राम्रो तयारी गर्ने चर्चा हुन्छ, तर त्यसको प्रभावकारी कार्यान्वयन हुन सकेको पाइँदैन। फलस्वरूप सानो पहिरोले देशकै लाइफलाइन मानिने सडक अवरुद्ध गर्दा पनि हामी त्यसलाई समयमै खोल्न सक्दैनौं। हालै मात्र मुग्लिननारायणगढ सडक १२ घन्टासम्म अवरुद्ध हुँदा हजारौं यात्रु सास्ती बेहोर्न बाध्य भए। विपद् व्यवस्थापनसम्बन्धी जानकारी जनमानसमा शून्यप्रायः छ। पछिल्लो समय विद्यालय शिक्षामा समावेश गरिने भनिएको विपद् व्यवस्थापन विषयमा प्रभावकारी सिकाइ हुन जरुरी छ। विपद् व्यवस्थामा यसका लागि सरकारी संयन्त्र पनि कामचलाउ मात्र देखिन्छ। त्यसैले बर्सेनि हुने यस्तो क्षतिबाट बच्ने उचित कदम चाल्न ढिलाइ भइसकेको छ। केन्द्रमा रहेको प्रधानमन्त्री दैवी प्रकोप व्यवस्थापन समितिले प्रभावकारी र दिगो अर्थ राख्ने निर्णय गर्न सकेको देखिँदैन। जिल्लामा रहेका दैवी प्रकोप उद्धार कोषहरू स्थानीय समस्या समाधानमा चुस्त बन्न सकेका छैनन्। यस्तोमा प्रदेश ५ मा विपद् व्यवस्थापन गर्न प्रदेशको आफ्नै युनिट निर्माण गरिने भएको छ, जुन स्वागतयोग्य कदम हो। स्थानीय तहसम्म यस्तो युनिट निर्माण गर्न जरुरी छ। सोहीअनुसार सुरक्षा निकायहरूसँग समन्वय र परिचालन गर्नुपर्छ। पछिल्लो समय बाढीको पूर्वसूचना दिने गरिएको छ। यस्ता पहलहरूको विस्तार गर्नुपर्छ। विपद् न्यूनीकरणका लागि बृहत् र स्थानीय तहमा आधारित योजना हुन जरुरी छ। जोखिम कम गर्नका लागि यो विषयलाई राष्ट्रिय र स्थानीय सरकारको प्राथमिकतामा राखिनुपर्छ। विपद्मा परेका मानिसको सुरक्षा सबैभन्दा पहिले पुगेका उद्धारकर्मीमा बढी निर्भर हुन्छ। त्यसैले बाढी, भुइँचालो, डुबानजस्ता समस्या आइपरे विपत्तिमा रहेका मानिसको ज्यान जोगाउने आधारभूत तयारी हुन जरुरी छ। यसका लागि स्थानीय रूपमा उपलब्ध स्रोतसाधनको प्रयोग, प्रविधिको अधिकतम उपयोग, सूचना व्यवस्थापन, विपद्बाट बाँचेकाहरूलाई पर्याप्त सहयोग, क्षतिको मूल्यांकन र पुनर्निर्माणका सबै पक्षबारे पूर्वतयारी गर्न आवश्यक छ। यसका लागि स्थानीय सरकारसम्म सहकार्य हुन जरुरी छ। विपद् जोखिम न्यूनीकरण तथा व्यवस्थापन ऐन २०७४ बनिसकेको सन्दर्भमा यसलाई बाध्यात्मक रूपमा पनि लागू गर्न सकिन्छ। क्षति कम गर्न बाढी, पहिरो, डुबानजस्ता प्रकोपको मारमा पर्न सक्ने बस्ती तथा क्षेत्रको पहिचान गरी आवश्यक तयारी गर्नुपर्छ। नदी, खोलानजिकका बस्तीमा पनि सोहीअनुसारको तयारी आवश्यक छ। विपद् हरेक वर्ष आइपर्छ। विपद् न्यूनीकरणका लागि भौतिक संरचना निर्माणका मापदण्डलाई पनि पूर्णरूपमा कार्यान्वयन गराउनुपर्छ। विपद्पछि कैयौं दिन मानो र छानोरहित भएर जनताले महिनौं गुजार्नुपर्ने अवस्था अन्त्य गरिनुपर्छ।"
माइतीघर मण्डलामा प्रदर्शन रोक्न यो उत्तर कोरिया होइन : विश्वप्रकाश,"काठमाडौं : कांग्रेस प्रवक्ता विश्वप्रकाश शर्माले सिंहदरबार नजिकै माइतीघर मण्डलामा प्रदर्शनमा प्रतिबन्ध लगाउने गृह मन्त्रालयको निर्णयप्रति आक्रोश व्यक्त गरेका छन्। प्रवक्ता शर्माले सरकारले तोकेको निषेधाज्ञा उचित समयमा तोडिने चेतावनीसमेत दिएका छन्। शर्माले अमेरिका, स्वीट्जरल्यान्ड, जापानको उदाहरण दिँदै सिंहदरबार नजिकै प्रदर्शन रोक लगाउनु उचित नभएको उनको भनाइ छ। उनले प्रदर्शनमा रोक लगाउने सरकारको निर्णयप्रति आक्रोश व्यक्त गर्दै यो उत्तर कोरिया नभएर नेपाल भएको सम्झाएका छन्। सामाजिक सञ्जालमा सक्रिय शर्माले बिहीबार साँझ ट्विट गर्दै सरकारको निर्णयको चर्को विरोध गरेका हुन्। निषेधाज्ञाः उचित समयमा तोडिनेछ, शर्माले ट्विटरमा लेखेका छन्, अमेरिकामा ह्वाइटहाउस सामुन्ने, स्वीट्जरल्यान्ड वा जापानमा सरकारको नाकै अघि विरोध प्रदर्शन गर्न पाइन्छ। तर, सिंहदरबार नजिक माइतीघर मण्डलामा समेत प्रदर्शनमा रोक लगाउने सरकारलाई स्मरण गराउँछु यो उत्तर कोरिया होइन नेपाल हो। सँगै उनले सरकारको यो निर्णयको नियतमै खोट भएकोसमेत बताएका छन्। निर्णयको नियतमा खोट छ, उनले थप लेखेका छन्।"
राप्रपाका सहमहामन्त्री तथा सचिवालय प्रमुखको पदवहाली,"काठमाडौं : राष्ट्रिय प्रजातन्त्र पार्टीका सहमहामन्त्री भाष्कर भद्राले बिहीबार पार्टी केन्द्रीय कार्यालय धुम्बाराहीमा औपचारिक पदवहाली गरेका छन्। पार्टी अध्यक्ष कमल थापाले उनलाई पार्टीको सहमहामन्त्रीमा मनोनयन गर्दै कार्यबाहक महामन्त्रीसहित केन्द्रीय सचिवालय प्रमुखको जिम्मेवारी प्रदान गरेका छन्। पदवहालीपछि भद्राले सचिवालयलाई चुस्त, दुरुस्त ढंगबाट सञ्चालन गर्न सबैको सहयोगको अपेक्षा गर्दै पार्टीले लिएको एजेण्डालाई जनतामाझ पुर्याउन तथा पार्टी संगठनलाई विस्तार गर्न सचिवालयको तर्फबाट सशक्त योगदान पुर्याउने प्रतिबद्धता व्यक्त गरे। पार्टी केन्द्रीय कार्यालयको हलमा सचिवालयले गरेको कार्यक्रममा काठमाडौंमा उपलब्ध नव नियुक्त प्रदेश ३ का अध्यक्ष विक्रमबहादुर थापा, प्रदेश ५ का अध्यक्ष धनबहादुर बुढा, प्रदेश ७ का अध्यक्ष श्यामबहादुर शाहीले सम्बोधन गरे। कार्यक्रममा पार्टीका वरिष्ठ नेता बालाराम घर्तीमगर, उपाध्यक्ष टंक ढकाल, महामन्त्री राजेन्द्र लिङदेनलगायत केन्द्रीय नेता, जनवर्गीय संगठनका पदाधिकारी सहभागी थिए।"
'चित्रबहादुर भन्दा केपी ओली खतरनाक संघीयता विरोधी' (भिडियो),"काठमाडौं : प्रमुख प्रतिपक्षी दलका सांसद गगन थापाले विनियोजित बजेट संघीयता र स्थानीय सरकार विरोधी रहेको भन्दै फेल गराउन आग्रह गरेका छन्। प्रतिनिधि सभाको बैठकमा दर्ता भएको सार्वजनिक महत्वको प्रस्तावमाथि बोल्दै थापाले विनियोजित बजेट न्यापूर्ण र विवेकसंगत नभएको कुरा यसअघि नै अग्नि सापकोटाले बताएको उल्लेख गर्दै सरकार संघीयता विफल पार्न लागिरहेको आरोप लगाएका हुन्। बजेट न्यायपूर्ण छैन। विवेकसंगत छैन। नियमसंगत छैन। यो कुरा मैले होइन मान्य अग्नि सापकोटाले भन्नु भएको हो, थापाले भने, यो बजेट ठिक छैन। महत्वपूर्ण विषयलाई छुटाएको छ। न्यायपूर्ण नभएको र सन्तुलित नभएको बजेटलाई अगाडि नबढाऔं। सांसद थापाले प्रधानमन्त्री केपीशर्मा ओली चित्रबहादुर केसी भन्दा बढी संघीयता विरोधी भएको आरोपसमेत लगाए। मान्य चित्रबहादुर केसी जहिले पनि आएर यहाँ संघीयता खराब भो भनेर भन्नुहुन्थ्यो। त्यही बेलामा म नेपाल कम्युनिस्ट पार्टी (नेकपा)का श्रद्धेय अध्यक्ष केपी शर्मा ओलीलाई भेट्न उहाँको निवास गएको थिएँ। केसीले संघीयतालाई जति नरुचाउनु हुन्थ्यो त्यो भन्दा बढी ओलीले नरुचाएको कुरा उहाँसँगको संवादबाट थाहा पाएँ, थापाले भने, नेपाल कम्युनिस्ट पार्टीका अध्यक्षले संघीयता गलत भन्न पाउनुहुन्छ। तर, आज सम्माननीय प्रधानमन्त्रीले संघीयता असफल भन्न पाउनुहुन्न। सम्माननीय प्रधानमन्त्रीले यसको खिलापमा उभिन पाउनुहुन्न। सार्वजनिक महत्वको प्रस्ताव ल्याएर संघीयता असफल छ भन्ने कुराको साक्षी सांसदलाई बनाउन खोजेको भन्दै थापाले आक्रोश व्यक्त गरे। आज प्रधानमन्त्रीज्यू सिंगो सरकार र सिंगो पार्टी संघीयता चल्दै चल्दैन, प्रदेश र स्थानीय निकाय काम नलाग्ने भए भनेर उभिदै गर्दा संसदलाई साक्षी राख्न खोजिएको हो भने क्षमा गर्नुहोला, यो संसद संघीयता र संविधान विरोधी वृत्तको साक्षी बस्न सक्दैन। थापाले सरकार संघीयता विरोधी भए पनि संघीयता र संविधान रक्षाका लागि संसद प्रतिबद्ध रहेको प्रष्ट पारे। संघीयता विरोधीको प्रतिरोध संसदबाट हुन्छ। संघीयता र संविधानको रक्षा गर्न यो संसद प्रतिबद्ध छ। सरकार खिलापमा उभियो, सत्तारुढ दलले संघीयता चल्दैन भन्ने ठान्यो भने पनि हामी संघीयताको पक्षमा उभिन्छौँ, थापाले भने, यो प्रस्ताव प्रदेश सरकार चाहिँदैन भन्ने हो। स्थानीय निकाय चाहिदैन भन्ने हो। यो हामीलाई स्वीकार्य छैन।"
"नेपालमा एक पाखे सरकार छैन, कतैतिर ढल्किनु पर्दैन","बिर्तामोडः सञ्चार तथा सूचना प्रविधि मन्त्री गोकुलप्रसाद बास्कोटाले नेपालमा अहिले एक पाखे सरकार नरहेको बताएका छन् । विहीबार झापा पुगेका मन्त्री बाँस्कोटाले भद्रपुर विमानस्थलमा सञ्चारकर्मीसँग कुरा गर्दै अन्तर्राष्ट्रिय मामलामा छिमेकी भारत र चीन दुवैसँग प्रधानमन्त्रीको भ्रमणपछि सम्बन्ध सुधार भएकाले एक पाखे सरकारको अन्त्य भएको बताएका हुन् । सरकार अब अन्तर्राष्ट्रिय मामलामा क्लियर छ, दुवै देशसँग बराबर सहकार्य गर्ने हैसियत यो सरकारले बनाएको छ, मन्त्री बास्कोटाले भने, एकातिरको सम्बन्ध बिग्रँदा अर्कोतिर ढल्कने अवस्था अब छैन । उनले अब अन्तर्राट्रिय मामिला सकिएकाले अब सरकार आन्तरिक मामिलामा केन्द्रित हुने बताए । अब सरकार नीति निर्णण र बजेटको कार्यान्वयनमा लाग्छ, अब सरकारको प्राथमिकता भनेको मुलुकको समृद्धि हो, उनले भने । मन्त्री बाँस्कोटाले प्रतिपक्षले उठाएका असल कुराहरुलाई यथोचित स्थान दिएर समृद्ध मुलुक निर्माणका लागि वर्तमान सरकार अघि बढ्ने समेत बताए । विकासको कुरामा सत्तापक्ष र प्रतिपक्ष भन्ने हुँदैन, प्रतिपक्षलाई पनि साथमा लिएर हामी सिङ्गै नेपालको विकासका लागि अघि बढ्छौँ, उनले भने । आफ्नै बजेट, आफ्नै नीति र आफ्नै घोषणाबाट सरकारले समृद्धि र विकासलाई मूर्तरुप दिन खोजेकाले अब सरकारको कामको वास्तविक परीक्षण शुरु भएको समेत मन्त्री बाँस्कोटाले बताए ।"
माइतीघरमा सभा र प्रदर्शन गर्न रोक : कहाँ गर्ने त प्रदर्शन ?,"काठमाडौं : सरकारले साउन १ गतेदेखि विरोध प्रदर्शनका लागि निश्चित ठाउँ तोकेको छ। राजधानी उपत्यकाका काठमाडौं, भक्तपुर र ललितपुरमा गरेर अब तोकिएको ठाउँमा मात्र सभा र प्रदर्शन गर्न पाइने छ। गृहमन्त्री रामबहादुर थापा बादलले बिहीबार मन्त्रालयमा पत्रकार सम्मेलन गरेर राजधानीको सवारी चापलाई व्यवस्थापन गर्न निश्चित ठाउँमा मात्र प्रदर्शन र सभा गर्न पाइने जानकारी गराएका हुन्। गृह प्रशासन सुधार कार्ययोजना अन्तर्गत विरोध प्रदर्शनस्थल तोकिएको सम्बन्धमा आयोजित छलफलमा गृहमन्त्री थापाले यस्तो बताएका हुन्। यसअघि ०७४ चैत ३० गतेको जिल्ला सुरक्षा समिति र काठमाडौं महानगरपालिकाबीच बसेको बैठकले विरोध प्रदर्शनका लागि सात ठाउँ तोकेको थियो। अब रत्नपार्क, माइतीघर मण्डला, नयाँ बानेश्वरलगायतका ठाउँमा सभा र प्रदर्शन गर्न पाइने छैन। सुरक्षा समितिले खुलामञ्च, तीनकुने खुला चौर, भुइँखेल चौर, भगवान पाउ, पेप्सीकोला, खेल मैदान, सानो गौचर फुटबल मैदान, लैनचौर समाज कल्याण परिषद, अगाडिको खुला स्थान, सिफल चौर, गौशलामा मात्र प्रदर्शनका लागि ठाउँ तोकिएको थियो। यसबाहेक ललितपुर र भक्तपुरमा समेत गृहमन्त्रालयले सभा र प्रदर्शन स्थल तोकेको छ। भक्तपुरमा सभा र विरोध प्रदर्शनका लागि सल्लाघारीमा रहेको नेपाल ट्रष्टको खाली जग्गा एक ठाउँ मात्र छ। ललितपुरमा भने च्यासल खेल मैदान, गोदावरी बसपार्क नजिकैको खाली चौर, भैंसेपाटीको छयासीकोटमा रहेको खाली क्षेत्र, बज्रबाराही, लुभुको खुला स्थान, धोविघाट नजिकैको मलपोखरीको खुला स्थानलाई प्रदर्शन र सभास्थलका रुपमा तोकिएको छ। माइतीघर मण्डलामा कार्यक्रम गर्दा सवारी आवागमन र सर्वसाधारणमा असर पर्ने दाबी सरकारको छ। सवारी चाप हुने क्षेत्रको एउटा सुन्दर क्षेत्रमा प्रदर्शन भन्दा संरक्षणमा जुट्नसमेत सरकारले सबैलाई अनुरोध गरेको छ।"
सार्वजनिक महत्वको प्रस्तावले बजेटलाई सहयोग गर्छ : अर्थमन्त्री,"काठमाडौँ : अर्थमन्त्री डा युवराज खतिवडाले प्रतिनिधिसभामा बिहीबार प्रस्तुत भएको सार्वजनिक महत्वको प्रस्तावले विनियोजनमाथिको छलफलमा प्रभावित पार्ने नभई थप सहयोग पुग्ने बताएका छन्। सार्वजनिक महत्वको प्रस्तावमाथि सांसदले उठाएका प्रश्नको जवाफ दिँदै अर्थमन्त्री डा खतिवडाले उक्त प्रस्ताव निर्माणाधीन आयोजनाको कार्यान्वयनमा अवरोध नआओस् भनेर सरकारको ध्यानाकर्षण गराउन आएको आफूले बुझेको बताए। उनले भने, 'यसले विनियोजनमाथिको छलफललाई अवरोध होइन बरु थप सहयोग पुर्याउने विश्वास व्यक्त गरेको छु ।' सरकारका सामु असंख्य योजना र सीमित स्रोतसाधन रहेकाले आयोजनामा बजेट कम हुने गरेको बताउँदै अर्थमन्त्री खतिवडाले निर्माणाधीन ठूलो आयोजना केन्द्रले र मझौला तथा साना योजना तत् प्रदेशमा प्रदेश तथा स्थानीय तहले गर्नुपर्नेमा सरकार स्पष्ट रहेको जानकारी गराए। प्रस्तावले संघीयता कार्यान्वयनमा अवरोध होइन सहयोगी हुने भन्दै उनले त्यस्ता आयोजना बजेट रकमान्तर गरेर पनि सम्पन्न गर्ने अठोट व्यक्त गरे। अर्थमन्त्री खतिवडाले सार्वजनिक खर्च प्रभावकारी बनाउन सार्वजनिक खर्च पुनरावलोकन आयोग गठन गर्ने सरकारको तयारी रहेको बताए। सांसद खगराज अधिकारीले प्रतिनिधिसभाको आजको बैठकमा 'देशभर निर्माणाधीन अवस्थामा रहेको चालु आव २०७५७६ सम्म सरकारको छनोटका खानेपानी, सडक, ढल, पुलेसा, सिँचाइ र अन्य आयोजनाहरु सम्पन्न गरी तत् प्रदेश र स्थानीय तहमा हस्तान्तरण गर्ने व्यवस्था मिलाउन आवश्यक भएको' भन्ने विषयको जरुरी सार्वजनिक महत्वको प्रस्ताव प्रस्तुत गरेका हुन्। सांसद अधिकारीले केन्द्रको स्रोतबाट निर्माणाधीन आयोजना अलपत्र हुनसक्ने र समयमै सम्पन्न हुन नसक्ने र विकास निर्माणमा गम्भीर असर पर्ने भएकाले ती आयोजना समयमै सम्पन्न गर्न अत्यावश्यक भएको भन्दै गत जेठ २९ गते संघीय सचिवालयलमा उक्त प्रस्ताव दर्ता गराएका थिए।उक्त प्रस्तावमा सत्ता पक्ष र विपक्षका सांसदले आआफ्ना धारणा राखेका थिए। अर्थमन्त्रीको बैंक खातामा ९० लाख नेपाली, ६२ हजार अमेरिकी डलर अर्थमन्त्री खतिवडाले उचालेको रातो ब्रिफकेसमा कति खर्बको बजेट ? भाषण र वक्तव्यले देश विकास हुँदैन : पूर्वअर्थमन्त्री महत अमेरिकाको विरोधमा उभिए जी ७ का अर्थमन्त्री अर्थमन्त्री युवराज खतिवडाको कार्यकाल दुई वर्ष"
संसद्मा सार्वजनिक महत्वको प्रस्ताव प्रस्तुत,"काठमाडौं : सांसद खगराज अधिकारीले प्रतिनिधिसभामा निर्माणाधीन खानेपानी, सडक, ढल, पुलेसा, सिँचाइका आयोजनाको उचित व्यवस्था मिलाउन सरकारको ध्यानाकर्षण गर्दै सार्वजनिक महत्वको प्रस्ताव प्रस्तुत गरेका छन्। सांसद अधिकारीले प्रतिनिधिसभाको बिहीबारको बैठकमा देशभर निर्माणाधीन अवस्थामा रहेको चालु आव २०७५७६ सम्म सरकारको छनोटका खानेपानी, सडक, ढल, पुलेसा, सिँचाइ र अन्य आयोजना सम्पन्न गरी तत् प्रदेश र स्थानीय तहमा हस्तान्तरण गर्ने व्यवस्था मिलाउन आवश्यक भएको भन्ने विषयको जरुरी सार्वजनिक महत्वको प्रस्ताव प्रस्तुत गरेका हुन्। उनले संविधानले संघ, प्रदेश र स्थानीय तहको अधिकार बाँडफाँड गरेको अवगत गराउँदै निमार्णाधीन खानेपानी, सडक, ढल, पुलेसा, सिँचाइ र अन्य आयोजना प्रदेश तहमा हस्तान्तरण गरे पनि प्रदेशमा आवश्यक उपकरण, स्रोतसाधन र जनशक्तिको कमी रहेको बताए । सांसद अधिकारीले त्यस्ता आयोजनाका बारेमा प्रदेशमा संघले गरोस् भन्ने मान्यतासमेत रहेको उल्लेख गरे । उक्त प्रस्तावका समर्थक सांसद विशाल भट्टराईले एक सरकारले सुरु गरेको आयोजना अर्को सरकारले अविछिन्न रुपमा सम्पन्न गर्नुपर्ने र निर्माणाधीन आयोजनालाई बेवारिसे अवस्थामा छोड्न नहुने बताए । सांसद धु्रवकुमार शाहीले प्रस्तावको समर्थन गर्दै कुनै पनि खानेपानी, सडक, ढल, पुलेसा, सिँचाइसम्बन्धी आयोजना सम्पन्न गरी हस्तान्तरण गरेपछि मात्र नयाँ आयोजना सुरु गर्दा उपयुक्त हुने धारणा व्यक्त गरे । प्रस्तावमाथिको छलफलमा भाग लिँदै सांसद मीनबहादुर विश्वकर्माले बजेट विनियोजनमाथिको छलफल चलिरहेका बेला छलफललाई प्रभावित गर्ने गरी सत्ता पक्षकै सांसदबाट सार्वजनिक महत्वको प्रस्ताव आउँदा शंका उत्पन्न भएको छ बताए । उनले सार्वजनिक महत्वको प्रस्तावका विषयवस्तु महत्वपूर्ण भए पनि सरकारले बजेटमा विनियोजनमा गरेको भेदभावपूर्ण व्यवहारको परिणाम स्वरुप सत्ता पक्षका सांसदले असन्तुष्टि पोख्न यो प्रस्ताव ल्याएको आरोप लगाए । सांसद अतहर कमाल मुसलमानले विकास निर्माणका आयोजनामा संघले अनुगमन गर्नुपर्ने बताए । सांसद घनश्याम खतिवडाले संविधानको अनुसूचीमा तीनै तहका अधिकार बाँडफाँड गरिएको भए पनि निमार्णाधीन आयोजना केन्द्रीय सरकारले सम्पन्न गर्नुपर्ने बताए । सांसद यज्ञराज सुनुवारले सार्वजनिक महत्वको प्रस्ताव महत्वपूर्ण भएकाले संसद्ले गम्भीरतापूर्वक लिई सुनुवाइ गर्नुपर्ने धारणा व्यक्त गरे । सांसद भवानीप्रसाद खापुङले संविधानअनुसार प्रदेश र स्थानीय तहमा आयोजना निर्माण समयको किटानी गरेर आवश्यक प्राविधिक जनशक्ति र बजेटको व्यवस्थापन गर्नुपर्ने सुझाव दिए । सांसद गणेशसिंह ठगुन्नाले कतिपय ठूला आयोजनाका लागि केन्द्र सरकारबाट छुट्याइएको बजेट निकै कम भएको भन्दै त्यस्तो रकमले प्रभावकारी काम हुन नसक्ने तर्क गरे । सांसद रीता न्यौपानेले प्रदेश सरकारसँग तत्काल राष्ट्रिय महत्वका ठूला सडक र पुल निर्माण गर्ने क्षमता विकास भइनसकेकाले त्यस्ता आयोजनाको निर्माण केन्द्रीय सरकारले नै सम्पन्न गर्नुपर्नेमा जोड दिए । सांसद गणेश पहाडीले खानेपानी, सडक, ढल, पुलेसा, सिँचाइसम्बन्धी निर्माणाधीन योजना बजेट बिना स्थानीय र प्रदेश तहमा हस्तान्तरण गर्दा पूरा गर्न कठिन हुने बताए । सांसद कृष्णकुमार श्रेष्ठले केन्द्रबाट प्रदेश र स्थानीय तहमा हस्तान्तरण गरिएका निर्माणाधीन आयोजना केन्द्रबाटै सम्पन्न गर्नुपर्ने धारणा व्यक्त गरे । सांसद महेश बस्नेतले स्थानीय तहलाई स्रोतसाधन सम्पन्न बनाउनुपर्ने र समयमै विकास निर्माण कार्य सम्पन्न नगर्ने ठेकेदारलाई कारबाही गर्नुपर्नेमा जोड दिए । सांसद लक्ष्मणलाल कर्णले केन्द्र सरकारले बजेटको बहानामा योजना सम्पन्न नगर्ने प्रवृत्तिको अन्त्य गर्नुपर्ने बताउँदै संघीयता कार्यान्वयनका लागि प्रदेश सरकारलाई बलियो बनाउनुपर्नेमा जोड दिए । सांसद प्रेमबहादुर आलेले कतिपय योजनामा बहुवर्षीय ठेक्का भएर पनि आवश्यक बजेट विनियोजन नहुँदा काम अघि बढ्न नसकेको गुनासो गर्दै त्यस्ता योजना केन्द्र सरकारबाटै सम्पन्न हुनुपर्ने बताए । सांसदहरु यज्ञबहादुर बोगटी, बिमला विक, सरिताकुमारी गिरि, कृष्ण राई, दुर्गा पौडेल, भरतकुमार साह, छक्कबहादुर लामा, प्रेम सुवाल, अग्निप्रसाद सापकोटा, टेकबहादुर बस्नेत लगायतले निर्माणाधीन खानेपानी, सडक, ढल, पुलेसा, सिँचाइका आयोजना अलपत्र हुन नदिन विशेष व्यवस्था गरी केन्द्र सरकारले नै सम्पन्न गरी स्थानीय तहमा हस्तान्तरण गर्नुपर्नेमा जोड दिए । सांसद अधिकारीले केन्द्रको स्रोतबाट निर्माणाधीन आयोजना अलपत्र हुनसक्ने र समयमै सम्पन्न हुन नसक्ने र विकास निर्माणमा गम्भीर असर पर्ने भएकाले ती आयोजना समयमै सम्पन्न गर्न अत्यावश्यक भएको भन्दै गत जेठ २९ गते संघीय सचिवालयलमा उक्त प्रस्ताव दर्ता गराएका थिए ।रासस"
नजिकिदै देउवापौडेल,"काठमाडौ : निर्वाचन पछि तिक्क्तपुर्ण सम्बन्धका कारण एक अर्काको चर्को आलोचना गर्ने गरेका काग्रेस सभापति शेरबहादर देउवा र वरिष्ट नेता रामचन्द्र पौडेल पछिल्लो समयमा नजिकन थालेका हुन । अघिल्लो हप्तामा मकवानपुरको हेटौडामा भएको जिल्ला सभापति भेलामा जिल्ला सभापतिहरुले केन्द्रीय नेतृत्व तहमा देखिएको असमझदारीको चर्को आलोचना गरे पछि सभापति देउवा र वरिष्ट नेता पौडेल आपसी संवादमा जुटेको काग्रेस नेताहरुले बताएका छन् । सभापति भेलाको उदघाटन सत्र मै असन्तुष्टी देखिए पनि वरिष्ट नेता पौडेलले भेलाको समापन समारोहमा भने, मेरो कुनै गुट नै छैन, म अव सभापतिसंग केहि कुरामा सल्लाह गर्छु र त्यस पछि सभापतिलाई सहयोग गर्ने गरि अघि वढछु । भेलाको उदघाटन सत्रमा सभापति देउवाले पौडेल पक्षका प्रभावशाली नेताहरु कृष्णपसाद सिटौला, प्रकाशमान सिंह, अर्जुननरसिंह केसी लगायतकालाई बोल्ने समय नदिए पछि उनीहरु बन्द्यसत्रमा समेत सहभागी नहुदै काठमाडौ फर्किएका थिए । तर वरिष्ट नेता पौडेलले भेला अघिको आफनो गुटगत अडानमा नदेखिए पछि उनी प्रति आफै पक्षका नेताहरुको विचमा शंका उपशंका देखिएको नेताहरुले बताउन थालेका छन । पौडेलको पछिल्लो भुमिकालाई लिएर चौतर्फी शंका उब्जन थाले पछि नेताहरु सिटौला, सिंह र केसीले मंगलवार काठमाडौमा भेटेरै छलफल सम्म गरेका छन । नेता केसीले अन्नपुर्णसंग भने, हाम्रो वरिष्ट नेताको वारेमा हामी केहि साथीमा शंका उब्जीएकै हुन तर मंगलवार उहासंगको छलफलमा उहाले यी कुराहरुलाई गलत भएको बताउनु भयो । हेटौडामा गएको ५ देखि ८ गते सम्म भएको जिल्ला सभापतिहरुको भेलामा सहभागी हुन जादा वरिष्ट नेता पौडेल, सभापति देउवा, सहमहामन्त्री प्रकाशशरण महत र प्रवक्ता विश्वप्रकाश शर्मा एउटा होटलमा बसेका थिए । पौडेलले आफनो पक्षका एक जना नेतालाई पनि त्याहा नराखेर पछि पछिल्लो समयमा सभापति देउवा इत्तर समुह बनाएका नेताहरुको विचमा शंकाहरु देखिएका हुन । पौडेल निकटका एक नेता भन्छन, त्यस पछि सभापति देउवाको हरेक निर्णयमा उहाले सही गरे जस्तो देखियो । जिल्ला सभापति भेलामा सभापति शेरबहादुर देउवा र वरिष्ट नेता रामचन्द्र पौडेल एक ठाउँमा उभिएको सन्देश दिएको नेताहरु बताउछन । स्रोतका अनुसार पौडेल सभापति शेरबहादुर देउवासँग जुहारी खोजेर नभई सहमतिबाटै आउँदो कार्यकालमा आफूलाई नेतृत्वमा उभ्याउने पक्षमा लागेका छन् । उनलाई देउवाले आउँदो महाधिवेशनमा सघाउने आश्वासनमा समझदारी गरेका छन् । हेटांैडामा वरिष्ठ नेता पौडेलले एकाएक कसरी खुट्टा छोड्नु भो, हामी नै चकित भएका छौं । सिटौला र सिंहलाई बोल्न नदिँदा उहाँ आक्रमक हुनुहोला भन्ने थियो, उल्टै ओइलाउनुभयो, एक युवा नेताले भने । गएको निर्वाचन पछि सभापति देउवाको विरुद्धमा पार्टी बैठकमा लिखित धारण नै राखेका पौडेल पदाधिकारी मनोयनको निर्णय नमान्ने उदघोष गरेका थिए । सभापति देउवाले पौडेललाई वाइपास गरेर पदाधिकारी मनोयन गरे पछि पौडेलले आफु त्यसको विरुद्धमा देश दौडाहामा निकल्ने बताएका थिए । हेटौंडा जानुअघि गत २९ जेठमा मात्रै ट्रेड युनियन कांग्रेसको निर्वाचनसम्म एकअर्काप्रति कडा रूपमा प्रस्तुत भएका दुवै शीर्ष नेताले हेटौंडामा सम्पन्न भेलाको समापनबाट भने पार्टी्भित्र गुटउपगुटको अन्त्य गर्नुपर्ने सन्देश दिएका थिए । नेता केसीका अनुसार पार्टीमा देखिएको व्यापक सुधारका लागी आफुहरुले सभापति देउवको विरोध गरेको र त्यसका लागी संवाद नै नगर्ने कुरा होईन । तर सभापति सच्चिएर आउनु पर्यो, केसी भन्छन, त्यतीकै संवादमा जानुको कुनै अर्थ नै हुदैन । यद्यपी पौडेल निकटका एक जना प्रभावशाली युवा नेताका अनुसार हेटौडा भेलाकै सेरोफोरो देखि सभापति देउवा र वरिष्ट नेता पौडेल लागातार संवादमा देखिएका छन । यसलाई कतिपयले सभापति देउवाको रणनितीक मुभ समेत भन्ने गरेको छ । आउदो महासमिती भेलावाट निर्णयहरु पारित गराउनका लागी दुई तिहाईको आवश्यता पर्ने छ । सभापति देउवाले त्यसमा पौडेललाई साथ नलिएमा त्यो मुस्कील पर्ने देखिन्छ । त्यही भएर सभापति भेला अघि पौडेलले नाम नदिदा सभापति देउवाले विद्याँन कस्यौदा समिती समेत घोषणा गरेन । हेटौडावाट सुरु भएको देउवा र पौडेल विचको संवालाई काग्रेस भित्र सबै पक्षले चासो पुर्वक हेरेको छ । कतिपय भित्रियाका अनुसार यसमा उपसभापति विमलेन्द्र निधिको भुमिका पनि अह्म देखिएको छ । नेताहरु भन्छन, वरिष्ट नेता पौडेल कोइराला परिवारको पछिल्लो समयमा प्रगट भइरहेको सक्रियता र नेता सिटौलाले महाधिवेशनमा नसघाउने निश्चित जस्तै देखिएकाले पौडेल सभापति देउवासंगको संवादका लागी साकारात्मक देखिएको हुन सक्छ । प्रोग्रेसीप एलाइन्सको कार्यक्रममा सहभागी नहुन पौडेललाई आफनै नेताहरुको चेतावनी सभापति देउवासंग संवादमा लागेको सुइको पाएर मंगलवार वरिष्ट नेता पौडेलसंग छलफल गरेका नेताहरु सिटौला, सिंह र केसीले यही १५ गते देखि हुन लागेको प्रोगेसीप एलाइन्सको कार्यक्रममा सहभागी नहुन पौडेललाई सुझाएका छन । देउवाले आन्तरिक छलफल नै नगरी सोसलिस्ट इन्टरनेसनल विरुद्धमा प्रोग्रेसीप एलाइन्स फोरम स्थापना गरेको भन्दै यी नेताहरु सम्मेलनमा सहभागी नहुने निष्कर्ष निकालेका हुन । सोसलिस्ट इन्टरनेसनलका उपाध्यक्षसमेत रहेका देउवाले उक्त संगठनलाई विभाजीत गरेर प्रोग्रेसीप एलाइन्स फोरम स्थापना गरेको यी नेताहरुले आरोप लगाएका छन । असार १५ गते देखि एलाइन्सको भेला काठमाडौंमा सभापति देउवाले गर्न लागेका हुन । पार्टीका संस्थापक सभापति बिपी कोइरालाको अन्तराष्ट्रिय छवि बनाउन सोसलिष्ट फोरमको महत्वपूर्ण भूमिका भएको संस्थालाई देउवाले आफनो मनपरी गरेको आरोप नेताहरुले लगाएका छन ।"

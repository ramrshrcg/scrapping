शीर्षक,विवरण
जीविकामै छुवाछूत,"ऋणधन गरेर निम्न पुँजी व्यवसाय थालेका सर्लाही चन्द्रनगरका मधेसी दलितको नयाँ प्रयास छुवाछूतकै कारण असफल भएको छ। यो समाचार आफूलाई आधुनिक दाबी गर्ने नेपाली समाजको निम्ति दुःखद् मात्र नभई लज्जास्पद पनि हो। पटकपटकका पेचिला संघर्षपछि संघीय गणतान्त्रिक बनेको नेपाली राज्य प्रणालीमा दासकालीन भेदभाव बाँकी नै छन् भन्नु जोकोहीका लागि संकोच लाग्ने विषय हो। दलित भएकैले ग्राहकले उपेक्षा गरेको र व्यवसाय नै बन्द गर्नुपरेको उक्त घटनाले राजनीतिक परिवर्तनको इतिहास रचेको हाम्रो समाजमा सामाजिक र सांस्कृतिक परिवर्तन नभएको जनाउँछ। यो घटनाले अहिलेसम्मको नेपाली राजनीतिकसामाजिक इतिहासमाथि नै गम्भीर भएर सोच्न प्रेरित गर्छ। २०२० सालको मुलुकी ऐनदेखि नै कानुनी रूपमा बन्देज लगाइएको जातीय विभेद किन जीवित छ ? यो प्रश्नले केवल कानुनी बन्दोबस्तले मात्र समस्याको निराकरण गर्न नसक्दो रहेछ भन्नेतर्फ इंगित गर्छ। सँगै उठ्ने अर्को प्रश्न हो, पटकपटकका राजनीतिक आन्दोलन हुँदाहुँदै पनि सामाजिक परिवर्तन किन हुन सकेन ? प्रस्ट छ राजनीतिक आन्दोलनका अगुवाहरूले सामाजिक परिवर्तनलाई कहिल्यै पनि केन्द्रमा राखेनन्। राजनीतिक आन्दोलन केवल सत्ता प्राप्तिका खातिर बन्यो। दलित समस्या विभेदकारी सोपानीकरणको लामो अभ्यासमा उत्पन्न हो। यसलाई धेरैले सामाजिकसांस्कृतिक समस्याका रूपमा हेर्छन् भने कसैकसैले आर्थिक समस्याका रूपमा। कुनै एक पाटोबाट मात्र यसलाई हेर्नु एकांगी हुनेछ। दलित समस्यालाई राजनीतिकअर्थशास्त्रीय र सामाजिकसांस्कृतिक समस्या दुवै फलकको मिश्रित परिणामका रूपमा बुझ्न उपयुक्त हुनेछ। राजनीतिक अर्थशास्त्र यस अर्थमा, लामो समयसम्म नेपाली समाजमा तीनवटा आर्थिक स्रोत थिए : जमिन, जंगल र खनिज। जमिन र जंगलमा कहिल्यै दलितहरूको स्वामित्व रहेन। खनिज सधैं राज्यको प्रत्यक्ष सञ्चालनमा रहने गथ्र्यो। जमिन र जंगलमा स्वामित्व नभएकैले दलित समुदाय ज्यालादारी श्रममा बाँच्न बाध्य भयो। बालीघरे प्रथा, हरुवा, चरुवा त्यसैको उदाहरण हो। दलित समुदायले श्रम गर्ने पेसालाई समाजमा हेपिएको दर्जामा राखियो। सर्लाहीका मधेसी दलितले थालेको व्यवसाय गर्ने प्रयास यो इतिहासदेखिको लामो श्रम विभाजनको साङलोबाट उन्मुक्त हुने प्रयत्न हो। तर त्यो अहिले पनि सफल हुन सकेको छैन। किनभने समाजमा जरा गाडेर बसेको संरचनाले दलित समुदाय पुरानै पेसामा सीमित भइरहोस् भन्ने चाहन्छ। उसले अरू पेसा अपनाएको देख्न चाहँदैन। यो हाम्रा राजनीतिक आन्दोलनका असफलताको उदाहरण हो भने सामाजिक आन्दोलन थालनी नै नभएको प्रमाण पनि। संविधानको धारा १७ मा उल्लिखित स्वतन्त्रताको हक, धारा २४ को छुवाछूत तथा भेदभावविरुद्धको हक र धारा ४० को दलितको हक बाट सर्लाहीका मधेसी दलित वञ्चित भएका छन्। तर यस्ता विभेदमा दोषी प्रत्यक्ष छैनन्। सिंगो सामाजिक चेत नै दोषी बनेको छ। प्रत्यक्ष तवरमा विभेद नदेखिने, कानुन उल्लंघन नै गरेजस्तो पनि नमानिने तर कुनै न कुनै हिसाबले विभेद भइरहने यस्तो सूक्ष्म भेदभाव हटाउन राज्यले नै पहलकदमी लिनुपर्छ। त्यसका लागि राज्यले विशेष कार्यक्रम लागू गर्न आवश्यक छ। राज्यका नीतिहरूकै कारण दलितकरण भएको हो। त्यसैले यसको समाधान पनि राज्य तहबाटै खोजिनुपर्छ। राज्यले एकातर्फ समाजको सांस्कृतिक स्तर उकास्ने गरी कार्यक्रम ल्याउनुपर्छ भने अर्कोतर्फ नाफामूलक व्यवसायमा दलित समुदाय स्थापित हुने गरी नीति निर्माण गर्नुपर्छ।"
सरकारले बिजनेस दिन नसक्दा प्रदेशसभा अधिवेशन अन्त्य,"बुटवल : प्रदेश नाम र राजधानी तोक्न सुझाव समिति गठन गर्दै प्रदेश ५ को बर्खे (दोस्रो) अधिवेशन अन्त्य गरिएको छ । सरकारको सिफारिसमा प्रदेशप्रमुख उमाकान्त झाले संसद् अधिवेशन अन्त्यको पत्र संसद्लाई पठाएका हुन । संसद्मा दर्ता भएका सबै विधेयक पारित भएपछि संसद् बिजनेसविहीन भएको थियो । बुधबारको मन्त्रिपरिषद् बैठकले अधिवेशन अन्त्यका लागि प्रदेश प्रमुखलाई आग्रह गरेको थियो । प्रदेश प्रमुख उमाकान्त झाको पत्र पढ्दै सभामुख पूर्णबहादुर घर्तीले अधिवेशन अन्त्य भएको घोषणा गरेका थिए । बिजनेस दिन नसकेको सरकारले सबै शक्ति बजेट कार्यान्वयनमा लगाउने योजनासहित संसद्को अन्त्य गरिएको दाबी गरेको छ । संसद्ले अहिलेसम्म १४ वटा विधेयक पारित गरेको छ भने प्रादेशिक लोकसेवा आयोगसम्बन्धी विधेयक छलफलकै क्रममा छ । संघीय सरकारले कानुन नबनाउँदा मस्यौदा निर्माणमा ढिलाइ भइरहेको प्रदेश कानुन आयोगले जनाएको छ । दोस्रो अधिवेशनको अन्तिम बैठकले प्रदेश नामाकरणका विषयमा चौतर्फी माग र सदनसमेत अवरुद्ध भएपछि सुझाव समिति गठन गरेको थियो । १५ सदस्यीय समितिमा नौ जिल्लाका सांसदहरू सदस्यका रूपमा रहेका छन् । समितिले तीन महिनाभित्र प्रतिवेदन पेस गर्नुपर्ने सभामुख घर्तीले सदनलाई जानकारी गराए । समितिमा राजपाकी कल्पना पाण्डे, नेकपाका चेतनारायण आचार्य, तुल्सीप्रसाद चौधरी, दिनेश पन्थी, विष्णु पन्थी, सरस्वती गौतम, नारायणप्रसाद आचार्य, दीपेन्द्रकुमार पुन, दिपेश थारू, कांग्रेका भुवनेश्वर चौधरी, वीरबहादुर राना, रमा अर्याल, निर्मला क्षत्री, फोरमका सहसराम यादव, जनमोर्चाकी तारा जिसी रहेका छन् । सदस्यमध्ये अर्घाखाँचीका ३, पाल्पा, कपिलवस्तु, बर्दिया र रूपन्देहीका २२ सांसद छन् । त्यस्तै दाङ, प्युठान, गुल्मी र रोल्पाका एकएक सदस्य समितिमा राखिएको छ । प्रदेश नामाकरण र राजधानीको विषयमा सांसदहरू विभाजित हुँदा यो काम कठिनपूर्ण देखिएको छ । प्रदेश राजधानी बुटवल र दाङ हुनुपर्ने तीव्र माग छ भने कपिलवस्तुका सांसदले सोही जिल्लामा हुनुपर्ने माग राखेका छन् । नाम भने लुम्बिनी र बुद्धभूमिमध्ये एक हुने सम्भावना देखिएको छ । बिहीबार प्रदेशसभामा विशेष सम्बोधन गर्दै मुख्यमन्त्री शंकर पोखरेलले प्रदेश नामाकरण र राजधानी तोक्ने काम जनता विभाजन नहुने गरी गर्न समितिलाई सुझाव दिएका छन् । अहिले रहेको आञ्चलिक मनोविज्ञान हटाउँदै प्रदेशको विकास गर्नुपर्ने दायित्व रहेकाले आग्रह पूर्वाग्रहमा नरही नाम र राजधानी टुंगो लगाउनमा उनले जोड दिए । मुख्यमन्त्री पोखरेलले बजेट कार्यान्वयनमा सरकार जुटेको समेत संसद्लाई जानकारी गराएका छन् । बजेट कार्यान्वय इकाइहरूको विषयमा संघीय सरकारबाट साउनभित्रै निर्णय हुने भन्दै नभए प्रदेश बजेट कार्यान्वयनमा जुट्ने उनले बताए । आफ्नो इकाइ नभएको अवस्थामा सेवा करारमै भए पनि बजेट कार्यान्वयनमा सरकार जान्छ, उनले भने । प्रदेशको पूर्वाधार विकासको काम भदौबाट सुरु हुने भन्दै प्रदेश सरकारले जनअपेक्षाअनुरूप काम गरेर देखाउने मुख्यमन्त्रीले पोखरेलले बताए । तीन तहको सरकार बनेपछि करका विषयमा प्रदेश गम्भीर रहेको भन्दै प्रदेश ५ मा कुनै पनि कर वृद्धि नभएको र स्थानीय तहलाई समेत अनुचित कर संकलन नगर्न आग्रह गरिएको उनले बताए । जनतामाथि कर थप्ने विषय राम्रो होइन, हाम्रो प्रदेशमा कुनै कर बढेको छैन, बरु जिससले लिने कर घटाएका छौं, उनले भने । मुख्यमन्त्री पोखरेलले बजेट विनियोजनको विषयमा सांसदहरूले गुनासो गर्न नपर्ने भन्दै मापदण्ड बनाएर काम गरिएको उनले बताए । उनले चालु वर्षलाई कानुन निर्माणको वर्षका विषयमा सरकारले लिएको भन्दै तत्कालै अर्काे अधिवेशन आह्वान गरिने जानकारीसमेत गराए । बिहिबारको प्रदेश सभामा विशेष समय लिएर बोल्दै सांसद सन्तोष पाण्डेले प्रदेश नामाकरण लुम्बिनीको विषयमा हुनुपर्ने, प्रदेशको एउटा मन्त्रालय भैरहवामा लैजानुपर्ने, साना दलको भूमिकालाई पनि प्रदेश सरकारले ध्यान दिनुपर्ने विषयमा कुरा उठाएका थिए । प्रदेश ५ सभाले विशेषाधिकार समितिको नामसमेत टुंगो लगाएको छ । विशेषाधिकार समितिमा अमरबहादुर डाँगी, अष्टभुजा पाठक, कमलराज श्रेष्ठ, कल्पना पाण्डे, तारा जिसी, तेजबहादुर वली, पार्वती पुन, फखरुद्दिन खान, बाबुराम गौतम, सन्तोषकुमार पाण्डे, हरि रिजाल रहेका छन् । यसअघि संसद्मा ६ वटा संसदीय समिति निर्माण गरिएको थियो ।"
अदालतमा हाजिर हुन राज्यमन्त्रीलाई पार्टीको निर्देशन,"जनकपुरधाम : राजपा अध्यक्षमण्डलले महोत्तरीमा भएको सशस्त्रका असइ हत्याकाण्डका आरोपितलाई अदालतमा हाजिर हुन निर्देशन दिएको छ । अध्यक्षमण्डलको बैठकले प्रदेश राज्यमन्त्री अभिराम शर्मासहित मुद्दा लागेका सबै आरोपितलाई अदालतमा हाजिर हुन निर्देशन दिएको जनाइएको छ । राजपा स्रोतका अनुसार बुधबार बसेको बैठकले यस विषयमा निर्णय लिएको हो । अध्यक्षमण्डलका ६ जना नेताकै सहभागितामा भएको बैठकले अदालतको सम्मानका लागि आरोपितलाई हाजिर हुन निर्देशन दिएको एक पदाधकिारीले सुनाए । उनका अनुसार अध्यक्षमण्डलका सबै नेता अदालतको फैसलाकै पक्षमा छन् । असइ हत्याका आरोपित राज्यमन्त्री शर्माले अदालतको सम्मान गर्ने बताएका छन् । यसका लागि आफू चाँडै अदालतमा हाजिर हुने उनको भनाइ छ । राज्यमन्त्रीबाट राजीनामा नदिई अदालतमा हाजिर हुने उनले सुनाए । मधेस आन्दोलनका क्रममा सशस्त्र प्रहरीका असइ थमन विकको हत्या आरोपमा राज्यमन्त्री शर्मासहित २८ जनाविरुद्ध मुद्दा लागेको छ । २०७२ भदौ २५ गते महोत्तरीको जलेश्वरमा असइ विकको हत्या भएको थियो । घटनामा संलग्न भएको आरोपमा प्रहरीले तीन जनालाई पक्राउ गरेको थियो । महोत्तरी ३ को प्रदेशसभा (१) बाट निर्वाचित शर्माले प्रदेश सरकारमा सामाजिक विकास राज्यमन्त्रीका रूपमा बुधबार शपथ लिएका थिए । महोत्तरी जिल्ला अदालतमा विचाराधीन मुद्दामा शर्मासहित जलेश्वर६ का रमेशप्रसाद साह, सतीशनन्द चौधरी, राजा चौधरी, नरेश साह, रामराजा साह, हरिओमकुमार भगत, बिक्की साह, जलेश्वर९ का चन्देश्वर साह, गोलु साह, रवीन्द्रराम चमार, रञ्जित साह, देवेन्द्र चौधरी, पवन कापडी, अनिल ठाकुर, फुले यादव, रोहितकुमार शर्मा, लालबाबु बिन, शम्भु साह, देवेन्द्र यादव, कौशलकुमार यादव, लक्ष्मी महतो, धमेन्द्र राय, रामशंकर मि श्र, सुरेश पाण्डेसहितकालाई अभियुक्त बनाइएको छ । विककी पत्नी शोभा गहतराजले २०७४ चैत २८ गते जिल्ला प्रहरी कार्यालय र त्यसका कार्यालय प्रमुखलाई विपक्षी बनाउँदै परमादेशका लागि उच्च अदालतमा निवेदन दिएकी थिइन् । उक्त निवेदनमाथि सुनुवाइ गर्दै २९ चैतमा उच्च अदालत जनकपुरका न्यायाधीश रमेशकुमार खत्रीको इजलासले जिल्ला प्रहरी कार्यालय महोत्तरीलाई १५ दिनभित्र सरकारी वकिलको कार्यालय जनकपुरमार्फत लिखित जवाफ पेस गर्न परमादेशसमेत जारी गरेको थियो । प्रहरी प्रतिवेदनमा उल्लेख भएअनुसार असइ विकलाई आन्दोलनकारीले नियन्त्रणमा लिई लाठी, भाटा, लात्ती, मुक्काले हानी गम्भीर घाइते बनाएका थिए । प्रहरीले विकलाई उद्धार गरी उपचारका लागि जलेश्वर पुयाएका थिए । उनलाई थप उपचारका लागि जनकपुर ल्याइँदै गरेका बेला आन्दोलनकारीको समूहले प्रकौली चोकमा पुगेर बाटो अवरुद्ध गरी ढुंगामुढा गरेको थियो । एम्बुलेन्स नरोकी भ्रमरपुरा गाउँको बाटो भई जाने क्रममा पुनः अवरोध भएपछि कुरुवा र प्रहरी डराएर भागेपछि विक पनि भाग्न खोजेका थिए । सोही क्रममा उनलाई आन्दोलनकारीले कुटपिट गरी मारेको प्रतिवेदनमा उल्लेख छ ।"
अर्थमन्त्री फेर्न प्रधानमन्त्रीलाई दबाव,"काठमाडौं: दुईतिहाइ बहुमतको कम्युनिस्ट सरकारले ल्याएको बजेटबाट जनता निराश भएको भन्दै अर्थमन्त्री फेर्न प्रधानमन्त्री केपी शर्मा ओलीमाथि दबाब बढेको छ । सत्तारुढ दल नेपाल कम्युनिष्ट पार्टी (नेकपा) का सांसदहरूले अर्थमन्त्री डा युवराज खतिवडाले ल्याएको बजेटका कारण जनता निराश बनेको जनाउँदै फेर्नुपर्ने माग गरेका हुन् । बजेट र अर्थमन्त्री खतिवडाको कार्यशैलीका कारण जनतामा दुईतिहाइ बहुमतको सरकारबाट निराश हुँदै गएको जनाउँदै नेकपाका सांसदहरुले अर्थमन्त्री फेर्नुपर्ने माग गरेका हु्न् । प्रधानमन्त्री केपी शर्मा ओलीलाई भेट्न शुक्रबार सिंहदरबार पुगेका ५ नम्बर प्रदेशका सांसदहरुले अर्थमन्त्री डा खतिवडाको भूमिकाको कडा आलोचना मात्रै गरेनन् सच्चिन नसकेको अवस्थामा राजीनामा दिन लगाएर अर्थमन्त्रालयको जिम्मेवारी फेर्नुपर्ने पनि बताए । प्रदेश ५ बाट प्रतिनिधि सभा र राष्ट्रिय सभामा प्रतिनिधित्व गरिरहेका नेकपाका सांसदहरुले सिंहदरबारमा प्रधानमन्त्रीलाई भेटेर आर्थिक वर्ष २०७५०७६ को बजेट आएपछि सरकारबारे जनताको तहमा गुनासा मात्रै नबढी निराशा पनि छाएको बताएका हुन् । प्रधानमन्त्रीलाई भेटेपछि दाङ क्षेत्र नम्बर १ बाट नेकपाका सांसद मेटमणि चौधरीले खतिवडाले ल्याएको बजेटले सरकारलाई असफलको बाटोतर्फ लगेको दाबी गरे । उनले सकेसम्म अर्थमन्त्रालयले आफ्नो बजेटको त्रुटी सच्याउनुपर्ने जिकिर गरे । 'सम्भव भएमा अर्थमन्त्रालयले आफ्नो बजेट 'करेक्सन' गर्नु जरुरी छ', बैठकमा आफूले राखेका धारणाबारे उनले भने, 'यदि त्यो सम्भव नभएमा नयाँ अर्थमन्त्री ल्याएर सरकारलाई व्यवस्थितरुपमा अघि बढाएर जनतामा उत्साह ल्याउनु आवश्यक भइसकेको छ ।' प्रधानमन्त्रीसँगको भेटमा अन्य सांसदहरुले पनि दुईतिहाइ बहुमतको सरकारले ल्याएको बजेट जनतामा विश्वास जगाउन नसकेको जनाउँदै यसबारे गम्भी हुन प्रधानमन्त्रीलाई आग्रह गरेका थिए । चौधरीले थप प्रतिक्रिया दिँदै सरकारको अलोकप्रियताको कारण बजेट पनि भएको दाबी गरे । 'वाम सरकारको पहिलो बजेटपछि सरकार अलोकप्रिय बनेको देखिन्छ, यसमा अर्थमन्त्रीको भूमिका मू्ख्य छ', उनले भने, 'सकेसम्म कोर्ष करेक्सन गरौं, यदि मिल्दैन भने अर्थमन्त्री फेरेर भए पनि सरकारलाई व्यवस्थित बनाउनु जरुरी हुन्छ ।' नेकपाको सरकार नभए मुलुक संकटमा भेटमा प्रधानमन्त्री केपी शर्मा ओलीले नेकपाको सरकार नभएको भए देश भयानक संकटमा पर्ने बताए । अघिल्लो सरकारले देशलाई गम्भीर आर्थिक संकटमा पुर्याएको बताउँदै उनले अब चालू आर्थिक वर्षमै देशको आर्थिक अवस्थामा सुधार आउने दाबी गरे । हामीले विकास र निर्माणका ठूलाठूला योजनाल्याएका छौं, शिक्षा र स्वास्थ्यका क्षेत्रमाअभियानहरु सुरु गरेका छौं, उनले आशावादी हुँदै भने । प्रधानमन्त्रीले यो सरकारले केही गरेर देखाउनैपर्ने बाध्यता रहेको सुनाए । कसैलाई कम्युनिष्ट पार्टीको सरकार बनेकोमा असैह्य भएको हुन सक्छ', ओलीले थपे, 'तर जनताले विश्वास गरेर सुविधाजनकवहुमतप्रदान गरेको अवस्थामाहामीले देशमाआर्थिकसामाजिक रुपान्तरण गरेरै देखाउनु पर्छ ।' सांसदहरुले प्रदेश नम्बर ५ का बाढी, डुबन, जंगली जनावारका आक्रमण, सिँचाइ र बाटोघाटोबारे सरकारको ध्यानाकार्षण गराएका थिए । कार्यक्रममा नन्दलाल रोकाया, खिमलाल भट्टराई, पूर्णा सुवेदी, हिराचन्द्र केसी, सोमप्रसाद पाण्डे र तुलसा थापालगायतका सांसदहरुले सरकार र मन्त्रीहरुका कामका साथै बजेटबारेमा धारणा राखेको प्रधानमन्त्रीको सचिवालयले जनाएको छ ।"
नेकपामा जनप्रतिनिधिले कार्यकारी जिम्मेवारी नपाउने,"काठमाडौं : नेकपाले कुनै पनि तहका जनप्रतिनिधिलाई दोहोरो जिम्मेवारी नदिने भएको छ । केन्द्र र प्रदेशका सांसद तथा स्थानीय तहका प्रमुख एवं उपप्रमुखलाई कार्यकारी जिम्मेवारी नदिने गरी नेकपाले पार्टीको सांगठिनक संरचना निर्माण गर्ने भएको छ । दुई कम्युनिस्ट पार्टीबीच केन्द्रीय समितिको एकता भए पनि तल्लो तहमा एकता भइनसकेको सन्दर्भमा नेकपा सचिवालय बैठकले कार्यकारी भूमिकामा रहेका नेताहरूलाई दोहोरो जिम्मेवारी नदिने गरी कार्यविधि टुंग्याएको हो । बिहीबार प्रधानमन्त्री निवास बालुवाटारमा बसेको सचिवालय बैठकले संघीय तथा प्रदेशसभाका मन्त्री, पदाधिकारी, समिति सभापतिदेखि सांसदसम्म र स्थानीय तहका प्रमुख र उपप्रमुखसम्मलाई पार्टीको कार्यकारी जिम्मेवारी (अध्यक्ष र सचिव)को जिम्मेवारी नदिने कार्यविधि बनाएको हो । नेकपाले केन्द्रीय समितिबाहेक अन्य पार्टी कमिटीमा अध्यक्ष र सचिव मात्र पदाधिकारी रहने गरी विधान बनाएको थियो । बिहीबार सचिवालयले तय गरेको कार्यविधिले प्रदेश कमिटी, जिल्ला कमिटीदेखि अन्य तल्ला कमिटीको अध्यक्ष र सचिव ताक्दै बसेका सांसददेखि स्थानीय तहका जनप्रतिनिधिलाई समेत अंकुश लगाएको छ । सचिवालय बैठकले संघीय संसद्का मन्त्री, प्रदेशका मन्त्रीदेखि दलका पदीय जिम्मेवारीमा रहेका नेता कसैलाई पनि पार्टीको कार्यकारी जिम्मेवारी नदिने निर्णय गरेको नेता नारायणकाजी श्रेष्ठले बताए । संघीय र प्रदेशका मन्त्री, प्रादेशिक दल नेता र उपनेता, संघीय र प्रदेशका प्रमुख सचेतक, सचेतक, संसदीय समितिका सभापति, महानगर, नगरपालिकाका मेयर उपमेयर, जिससका संयोजक, गाउँपालिकाका अध्यक्ष र उपाध्यक्षले कुनै पनि स्तरको पार्टीको कार्यकारी पद अध्यक्ष र सचिवको जिम्मेवारी पाउँदैनन्, उनले भने । सांसद वा प्रादेशिक सभाका सदस्यलाई पनि जिल्ला पार्टी वा त्योभन्दा तलको कुनै पनि कमिटीको अध्यक्ष वा सचिवको जिम्मेवारी पनि नेकपाले दिनेछैन । संघीय संसदअन्तर्गत नेकपाका प्रतिनिधिसभामा १ सय ८४ र राष्ट्रियसभामा ४२ सांसद छन् । त्यस्तै प्रदेशसभाका सांसदले पनि पार्टी कमिटीका अध्यक्षसचिवको जिम्मेवारी लिन पाउनेछैनन् । यी जनप्रतिनिधिले पाउँदैनन् कार्यकारी जिम्मेवारी संघीय मन्त्री, प्रदेशका मन्त्री, प्रादेशिक दल नेता र उपनेता, संघीय र प्रदेशका प्रमुख सचेतक, मुख्य सचेतक, सचेतक, संसदीय समितिका सभापतिहरू, महानगर, नगरपालिकाका मेयरउपमेयर, जिल्ला समन्वय समिति (जिसस)का संयोजक सहसंयोजक र गाउँपालिकाका अध्यक्ष र उपाध्यक्षले कुनै पनि स्तरको पार्टीको कार्यकारी पद अध्यक्ष र सचिवको जिम्मेवारी पाउँदैनन् । स्थानीय तहमा महानगरपालिकामा मेयर ३, उपमेयर १, उपमहानगरपालिकामा मेयर ७, उपमेयर ७, नगरपालिकामा मेयर १ सय ४७, उपमेयर १ सय ८१, गाउँपालिकामा अध्यक्ष २ सय ४३ र उपाध्यक्ष २ सय ६२ गरी ४ सय जना छन् । यी कुनै जनप्रतिनिधिले पनि पार्टीका मुख्य कार्यकारी पद अध्यक्ष र सचिवको जिम्मेवारी पाउनेछैनन् । नेकपाले प्रदेश तथा जिल्ला कमिटी र जनवर्गीय संगनठको एकताका लागि छुट्टाछुट्टै कार्यादल बनाई काम गरिरहेको छ । ती कार्यदललाई साउन २५ भित्र प्रतिवेदन तयार पारी बुझाउन निर्देशन भए पनि बिहीबारको बैठकले साउन मसान्तसम्मको म्याद थपेको छ । सचिवालय बैठकले कार्यदललाई थप कार्यादेश पनि दिएको छ । अब कार्यदलले केन्द्रीय सल्लाहकार, राष्ट्रिय परिषद्, ज्येष्ट कम्युनिस्ट मञ्च, केन्द्रीय आयोग र विभागमा रहने सदस्यको नामसमेत तय गरेर केन्द्रीय सचिवालयमा प्रतिवेदन बुझाउन निर्देशन दिएको छ । नेकपाले भदौ ८ र ९ गते पार्टी स्थायी समिति बैठक बोलाउने निर्णय पनि गरेको छ । पार्टी केन्द्रीय कार्यालयको टुंगो नेकपाले पार्टी केन्द्रीय कार्यालयको टुंगो लगाएको छ । धुम्बाराहीस्थित कार्यालयलाई पार्टी केन्द्रीय कार्यालय र पेरिसडाँडास्थित कार्यालयलाई जनवर्गीय संगठनका केन्द्रीय कार्यालय, केन्द्रीय विभाग र अन्य आवश्यक निकायका कार्यालय राख्ने निर्णय गरिएको हो । यसअघि केन्द्रीय कार्यालय कहाँ राख्ने भन्नेमा नेकपा निर्णयमा पुगेको थिएन । आचारसंहिता बनाउन कार्यदल बैठकले पार्टी विधान तथा नियमावलीका आधारमा बनाउनुपर्ने कतिपय विनियम र आचारसंहिताका लागि ६ सदस्यीय कार्यदल गठन गरेको छ । कार्यदलका स्थायी समिति सदस्य सुवास नेम्वाङ, भीम रावल, हरिबोल गजुरेल, पम्फा भुसाल, जर्नादन शर्मा र वेदुराम भुसाललाई जिम्मेवारी दिइएको छ । कार्यदलले आर्थिक विनियम, कार्यकर्ता संरक्षण कोष विनियमलगायत आचारसंहिता बनाउनेछ । सांसद वा प्रादेशिक सभाका सदस्यलाई जिल्ला पार्टी वा त्योभन्दा तलको कुनै पनि कमिटीको अध्यक्ष वा सचिवको जिम्मेवारी नदिइने । बैठकले नेता नारायणकाजी श्रेष्ठको नेतृत्वमा एक प्रतिनिधिमण्डललाई भदौ २७ देखि असोज ३ सम्म एक हप्ताका लागि चीन भ्रमणमा पठाउने निर्णय पनि गरेको छ । चिनियाँ कम्युनिस्ट पार्टीको निमन्त्रणमा उनीहरू त्यसतर्फ जान लागेका हुन् ।"
'प्रकाण्ड' पक्राउको बचाउ गर्दै गृहमन्त्रीले भने 'बादल भनेको गृहमन्त्री हो',"भरतपुर : गृहमन्त्री रामबहादुर थापाले विप्लव नेतृत्वको नेकपाका नेता एवं प्रवक्ता खड्गबहादुर विश्वकर्मा प्रकाण्ड गैरकानुनी कृयाकलापहरूमा संलग्न भएकोले पक्राउ गरिएको बताएका छन्। बिहीबार चितवनको भरतपुरमा भएको पत्रकार सम्मेलनमा गृहमन्त्री थापाले कानुन कार्यान्वयन गरी शान्ति सुरक्षा स्थापना गर्नु आफ्नो काम भएको भन्दै विश्वकर्मा पक्राउको बचाउ गरे। विप्लव नेतृत्वको नेकपाका प्रवक्ता विश्वकर्मा पक्राउ प्रवक्ता पक्राउ परेपछि विप्लवले गरे नेपाल बन्दको घोषणा किन पक्राउ पर्दैछन् विप्लवका नेता ? सरकार किन आक्रमक ? विप्लवका गोरखा इन्चार्ज पक्राउ इन्काउन्टर फेक नभएको गृहमन्त्रीको दावी विगतमा थापा र प्रकाण्ड एउटै पार्टीमा रहेको र हाल थापा गृहमन्त्री भएको बेला प्रकाण्डलाई पक्राउ गरिएको सन्दर्भलाई लिएर चर्चा भएका बेला उनले आफू गृहमन्त्री भएको बताउँदै उनले पक्राउको बचाउ गरे। सोसल मिडियामा 'बादल गृहमन्त्री हुने, प्रकाण्डलाई हत्कडी लगाउने' भन्दै चर्चा भएको थियो। 'बादल भनेको गृहमन्त्री हो', थापाले भने 'गृहमन्त्रीको काम भनेको अपराधीहरूलाई नियन्त्रण गर्नु हो। अपारधीहरूलाई नियन्त्रण गर्ने क्रममा यस्ता घटना हुन्छन्।' 'अपराधी हुन् त्यसो भए उनी?' पत्रकार सम्मेलनमा गृहमन्त्रीलाई पत्रकारले सोधे। गृहमन्त्री थापाले प्रश्नको घुमाएर जवाफ दिए। 'निश्चिरुपमा जसले कानुनलाई उल्लंघन गर्छ, जसले विधिलाई उल्लंघन गर्छ, त्यसलाई हामी अपराधी भन्छौँ', उनको जवाफ थियो। 'चन्दाआतंक र राज्यको विरुद्ध ध्वंसात्मक गतिविधिमा उनको समूह संलग्न भएकोले' उनलाई पक्राउ गरिएको गृहमन्त्रीको स्पष्टीकरण छ। थापाले थपे, 'उनी वारेन्टेड व्यक्ति पनि हुन्।' हेर्नुस् भिडियो"
प्रदेश सरकारलाई सुन्दैन केन्द्र,"पोखरा : गण्डकी प्रदेशका मुख्यमन्त्री पृथ्वीसुब्बा गुरुङले चीनको सीमा कोरलादेखि पोखरा र पोखरादेखि दुम्कीबास हुँदै भारतीय सीमासम्मको सडकलाई प्रदेशकै लाइफलाइनको संज्ञा दिएका छन् । यो सडक डेडिकेटेड २ लेन फराकिलो बनाउन सके आर्थिक गतिविधि बढेर प्रदेशको अर्थतन्त्र उकासिने धारणा उनी बेलाबेला प्रकट गरिरहन्छन् । असार अन्तिम साता मुस्ताङ पुगेर फर्कंदा कालीगण्डकी किनार गलेश्वरमा एउटा अन्तरक्रियामा उनको असन्तुष्टि छचल्कियो । सडक निर्माणमा ढिलासुस्ती भएको भन्दै उनी कड्किए । खटाएको जनशक्ति र उपकरण हेर्दा समयमै सडक पूरा हुने लक्षण देखिन्न, उनले भने, यो पाराले समृद्धि हासिल हुँदैन । प्रदेशको समृद्धिमा कोसेढुंगा साबित हुने भनेको सडकको काम केन्द्र सरकारभन्दा प्रदेश सरकारमार्फत होस् भन्ने उनको भनाइ थियो । खर्चमा केन्द्र सरकारले समेत सहकार्य गर्ने तर प्रदेशमातहत भए निर्माण छिटो र राम्रो काम हुने विश्वास उनले प्रकट गरे । उनकै भनाइमा फराकिलो द्रुतमार्ग निर्माणको सम्भाव्यता अध्ययन निःशुल्क गरिदिन चिनियाँ कम्पनीले चासो देखाएको छ । तर अन्तर्राष्ट्रिय सहकार्यका लागि प्रदेश सरकारले केन्द्रको अनुमति लिनुपर्छ । अर्काेतिर उक्त सडक केन्द्रकै मातहत छ । गण्डकी प्रदेश मन्त्रिपरिषद्को वैशाख १९ को बैठकले कोरलापोखरा, पोखरादुम्कीबास द्रुतमार्गको सम्भाव्यता अध्ययन चिनियाँ कम्पनीबाट निःशुल्क गराउन सहमति माग्दै केन्द्र सरकारसँग अनुरोध गर्ने निर्णय गयो । त्यसको जवाफ अहिलेसम्म गण्डकी प्रदेशले पाएको छैन । एउटा कार्यक्रममा मुख्यमन्त्री गुरुङले मुख फोरे, सहमति छ भन्ने दुई शब्द लेख्न पनि केन्द्र सरकार कन्जुस्याइँ गर्छ, सबै अधिकार आफ्नै मुठीमा राख्ने केन्द्रीकृत सोच अझै गएको छैन । भारतीय सीमानाका त्रिवेणीस्थित भन्सारबाट अहिले स्थानीयले ५ हजार रुपैयाँभन्दा बढीको आयातनिर्यात गर्न सक्दैनन् । त्यो भन्सार अझै पनि प्रदेश ५ को भैरहवा भन्सार कार्यालयमातहत छ । गण्डकी प्रदेश मन्त्रिपरिषद्को साउन २ को बैठकले अन्तर्राष्ट्रिय सीमासँग जोडिएको दक्षिणी नाका त्रिवेणी र उत्तरी नाका कोरलामा आवश्यक भौतिक पूर्वाधार विकास गर्न केन्द्र सरकारसँग अनुरोध गर्ने निर्णय गयो । त्यसको जवाफ सरकारबाट प्रदेशलाई अझै आएको छैन । गण्डकी प्रदेशको त्रिवेणी पुग्न प्रदेश ५ को बर्दघाट हुँदै जानुपर्छ । चितवन राष्ट्रिय निकुञ्जको मध्यवर्ती क्षेत्रबाट सडक निर्माण गर्न वन मन्त्रालयले अनुमति नदिँदा रोकिएको छ । अनुमतिका लागि गण्डकी प्रदेश मन्त्रिपरिषदले संघीय सरकारसँग अनुरोध गरेको पनि धेरै समय भइसक्यो । सबै प्रतिनिधि उदाहरणको एउटै सार होप्रदेश सरकार कराउँछ, केन्द्र सरकार सुन्दै सुन्दैन । प्रदेश मन्त्रिपरिषद्को पहिलो बैठकले सुविधासम्पन्न क्यान्सर, मुटुसम्बन्धी रोग तथा मिर्गाैला उपचार केन्द्र निर्माण गर्ने निर्णय गरेको थियो । त्यसका लागि पोखरा स्वास्थ्य विज्ञान प्रतिष्ठानअन्तर्गतको पश्चिमाञ्चल क्षेत्रीय अस्पताललाई विशिष्टीकृत सेवासहित सञ्चालन गर्न प्रदेशमातहत ल्याउन केन्द्र सरकारसँग अनुरोध गर्ने निर्णय मन्त्रिपरिषद्को २० असारको बैठकले गरेको थियो । साउन १५ गते मुख्यमन्त्री गुरुङ स्वयं उक्त अस्पतालको निरीक्षणमा गएका थिए । अस्पतालको दुरावस्था देखेपछि उनले भने, अस्पताल केन्द्र सरकारमातहत छ, प्रदेशले सहयोगमात्र गर्न सक्छ । सिटीस्क्यान मेसिन १० महिनादेखि बिग्रँदा पनि नबनेको, एमआरआई मेसिन नभएको, डाइलासिस मेसिन नपुगेकोलगायत धेरै समस्या देखेपछि मुख्यमन्त्रीले समाधान गर्न धेरै नलाग्ने सुनाए । प्रदेश मन्त्रिपरिषद्ले अघिल्लो महिना उक्त अस्पताल प्रदेशलाई दिन अनुरोध गरेको थियो । बुधबार फेरि प्रदेश सरकारले त्यही अनुरोध दोहोयाएको छ । यी प्रतिनिधि उदाहरणको एउटै सार होप्रदेश सरकार कराउँछ, केन्द्र सरकार सुन्दै सुन्दैन । भौतिक तथा पूर्वाधार विकासमन्त्रीसमेत रहेका प्रदेश सरकारका प्रवक्ता रामशरण बस्नेतका अनुसार प्रधानमन्त्रीको कार्यालयका सचिव लालशंकर घिमिरे नेतृत्वको टोलीसँग मंगलबार र बुधबार यस्तै गुनासा राखिएका छन् । मुख्यमन्त्री, मन्त्रीहरू, सचिवहरूसहित दुई दिन गुनासा सुनेर उक्त टोली काठमाडौं फर्किएको छ । मन्त्री बस्नेतले अहिले प्रदेश सरकार बसेका कार्यालयहरू केन्द्रबाट प्रदेशमा नामसारी गरिदिन पनि अनुरोध गरिएको जानकारी दिए । यताबाट निर्णय गरेर अनुरोध गरेका पत्रको जानकारी छिटो दिनुपयो भनेका छौं, उनले भने, ऐननियम छिटो बनाइदिनु पयो, कार्यक्षेत्र छुट्ट्याइदिनु पयो । केन्द्रबाट आएको टोलीसँगको बैठकमा सहभागी प्रमुखसचिव नारायणप्रसाद बिडारीले कर्मचारी अभावको कुरा राखेको जानकारी दिए । उनले संघीय कानुनहरू नबन्दा यहाँ कानुन बनाउनै समस्या रहेको पनि सुनाए । गण्डकी प्रदेश सरकारले आफूलाई ३२ सय कर्मचारी चाहिने केन्द्रलाई जानकारी गराइसकेको छ । तर अहिलेसम्म प्रदेशमा २ सय ५० कर्मचारीमात्र छन् । कर्मचारी नभएकै कारण मन्त्रालयमातहतका विभाग, निर्देशनालय बनाउन नसक्दा बजेट कार्यान्वयनमै समस्या आएको उनी सुनाउँछन् ।"
रोल्पामा विप्लवका दुई र कांग्रेसका एक कार्यकर्ता पक्राउ,"(लिबाङ) रोल्पा : प्रहरीले शुक्रबार पश्चिम रोल्पाबाट नेत्रविक्रम चन्द विप्लव नेतृत्वको नेकपाका दुई कार्यकर्ता र कांग्रेसका एक कार्यकर्तालाई पक्राउ गरेको छ । नेकपाका प्रवक्ता खड्गबहादुर विश्वकर्मा प्रकाण्ड लगायतका नेतालाई पक्राउ गरेको विरोधमा पश्चिम घर्तीगाउँमा कोण सभा गर्ने तयारी गरेको अवस्थामा उनीहरुलाई पक्राउ गरिएको हो । पक्राउ पर्नेहरुमा नेकपाका जिल्ला सचिवालय सदस्य एवम् माडी गाउँकमिटी ईन्चार्ज दिनेश वली, नेकपा निकट मजदुर संगठनका जिल्ला अध्यक्ष सूर्य खड्का र नेपाली कांग्रेसका क्षेत्रीय सभापति गोपाल घर्तीलाई इलाका प्रहरी कार्यालय घर्तीगाउँले पक्राउ गरेको हो । ईलाका प्रहरी प्रहरी कार्यालय इन्चार्ज ईन्सपेक्टर राजबहादुर पहाडीका अनुसार विरोधस्वरुप कोण सभा नगर्न भन्दा अटेरी गरेकाले पक्राउ गरिएको जनाए । विरोध कार्यक्रम गर्न रोक्ने माथिको आदेश पालना गर्दै पक्राउ गरेको प्रहरी स्रोतले जनाएको छ । उनीहरुलाई पक्राउ गरेर इप्रका घर्तीगाउँमा राखिएको जिल्ला प्रहरी कार्यालयले जनाएको छ । जिल्ला सुरक्षा समितका एक अधिकारीका अनुसार विरोध प्रदर्शनस्थल बाहिर कोणसभा गर्न खोजेकाले नियन्त्रणमा लिईएको जनाए । नेकपाका जिल्ला सेक्रेटरी सन्तोष सुवेदीले आफ्ना पार्टीका नेता पक्राउ परेकोमा आक्रोश व्यक्त गरे । सामाजिक दलाल सत्ताले जनताबीचमा विरोध गर्दैगर्दा डाँका शैलीमा प्रहरीले कब्जा गरेको छ, सेक्रेटरी सुवेदीले भने, पक्राउ परेकालाई निःशर्त रिहाई नगरे भोलीबाट सशक्त प्रतिरोधमा उत्रन्छौं । शान्तिपूर्णरुपमा विरोधका कार्यक्रम गर्न नदिने सरकारको रवैयाप्रति नेकपाले खेड समेत प्रकट गरेको छ । नेकपाले सशक्त प्रतिरोधबाट उत्पन्न हुने प्रस्थितीको सरकारले महँगो मूल्य चुकाउने चेतावनी समेत दिएको छ । विगतमा घर्तीगाउँमा गरिएको विरोध कार्यक्रममाझैँ आजको कार्यक्रममा समेत सहकार्य गर्न खोजेको भन्दै कांगे्रेसका क्षेत्रीय सभापति घर्ती समेत पक्राउ परेका हुन् । माइकसमेत प्रहरीले नियन्त्रणमा ल्याएको छ । छाड्ने या थुन्नेबारे सुरक्षा अधिकारीबीच छलफल भइरहेको छ ।"
सहिदको शालिक बन्यो बच्चाको खेलौना,"वीरगन्ज : दोश्रो मधेस आन्दोलनमा प्रहरीको गोली लागेर मारिएका सहिद सत्रुधन पटेलको शालिक अनावरण नभएपछि अलपत्र परेको छ। शालिक अहिले ससाना बालबालिकाको खेनौना भएको छ। पर्साको पकाहा मैनपुर गाउँपालिक ४ स्थित पकाहा चोकमा एक वर्षअघि नै निर्माण गरिएको सहिद पटेलको शालिक मधेसी दलको विवादका कारण अनावरण हुन नसकेको हो। दोश्रो मधेस आन्दोलनका क्रममा संविधान जारी गर्ने दिन २०७२ साल असोज ३ गते वीरगन्जको गीता मन्दिर रोडमा भएको प्रदर्शनमा प्रहरीले चलाएको गोली लागेर पटेलको घटनास्थलमै मृत्यु भएको थियो। साविकको पकाहा मैनपुर गाविसका पूर्वअध्यक्ष मदनप्रसाद चौरसीयाले २०७३ साल असारमा आफ्नो निजी खर्चमा पाकाहा मैनपुरको चोकमा शालिक बनाइ दिएका थिए। २०७३ साल असार ३१ गते शालिक अनावरण राष्ट्रिय जनता पार्टी (राजपा) का अध्यक्ष मण्डलका संयोजक महन्थ ठाकुरले गर्ने कार्यक्रम तय भएको थियो। पटेलकी आमा कुश्मी देवीले आफनो छोराको अनुहार शालिकको अनुहारसँग नमिलेको भन्दै आपत्ति जनाएपछि अनावरण कार्यक्रम राजपाले स्थगित गरेको थियो। शालिक अनावरण कार्यक्रम स्थगित भएपछि राजपा अध्यक्ष ठाकुर पाकाहा मैनपुरको पार्टी प्रवेश कार्यक्रमलाई सम्बोधन गरेर फर्किएका थिए। संघीय समाजवादी फोरम नेपालका नेताको उक्साहटमा सहिद पटेलकी आमा कुश्मी देवीले विवाद खडा गरेका कारण शालिकको अनावरण हुन नपाएको आरोप राजपाका नेताले लगाएका थिए। अहिले पाकाहामैनपुर गाउँपालिकाको उपप्रमुख, सहिद पटेलकी आमा कुश्मी देवी छिन्। उनी फोरम नेपालका तर्फबाट उपप्रमुखमा निर्वाचित भएकी हुन्। गाउँपालिका प्रमुख विजय कुमार चौरसीया पनि फोरम नेपालबाटै निर्वाचित हुन्।"
बनेन छाया सरकार,"काठमाडौं : सरकारको कामकारवाही निगरानी गर्न छाया सरकार बनाउने घोषणा गरेको कांग्रेसले ६ महिना वितिसक्दा पनि अझै गठन गर्न सकेको छैन । फागुन दोस्रो साता कांग्रेस संसदीय दलको पहिलो बैठकले नै केन्द्रमा गठन भएको कम्युनिस्ट सरकारका गतिविधिमाथि निगरानी गर्न केन्द्र, प्रदेश र स्थानीय तहमा छाया सरकार बनाउने निर्णय गरेको थियो । दुई तिहाइको दम्भमा सरकारले संविधान र कानुनविपरितका कार्य अगाडि बढाउन सक्ने आंकलन गर्दै कांग्रेसले सरकारमाथि निगरानी गर्न छाया खांचो महसुस गरेको थियो । छाया सरकार गठन गर्न नसके पनि कांग्रेस पछिल्लो एक महिनायता सरकारविरुद्धमा सडकमा उत्रेको छ । कांग्रेसले डागोविन्द केसीको चिकित्सा शिक्षा सुधारलगायतका मागमा ऐक्यवद्धता जनाउँदै सडकमा उत्रेको थियो । यस्तै मूल्यवृद्धि, निषेषधाज्ञा घोषणा, उपकुलमाथि गरिएको दुर्वव्यवहारसहितको घटनालाई लिएर सरकारविरुद्ध आन्दोलनमा उत्रिएको थियो । कांग्रेस केन्द्रीय कार्यसमिति बैठकले सरकार एकपछि अर्को गरि संविधान मिचेर अघि बढिरहेको आरोप लगाएका थिए । कांग्रेसका प्रमुख सचेतक बालकृष्ण खाँणले पार्टी भित्र गृहकार्य भइरहेकोले चाँडै छाया सरकार गठन गर्ने बताए । कांग्रेस केन्द्रसहित ६ वटा प्रदेशमा प्रमुख प्रतिपक्षीको भूमिकामा छ । स्थानीय तहका धेरै जसो गाउँपालिका तथा नगरपालिमा कांग्रेस प्रतिपक्षमै छ । कांग्रेस संसदीय दलको पहिलो बैठकले केन्द्रसहित प्रदेशका मन्त्रीहरूको गतिविधि निगरानीका लागि छाया सरकार बनाउने घोषणा गरेको थियो । यस्तै स्थानीय तहमा प्रमुख, उपप्रमुखसहित वडा अध्यक्षका कामको निगरानी गर्ने गरी छाया सरकार बनाउने घोषणा उसको थियो । असार पहिलो साता हेटांैडामा सम्पन्न कांग्रेस जिल्ला सभापतिहरूको भेलाले स्थानीय तहमा व्यापक अनियमता देखिएको भन्दै कांग्रेसले भ्रष्टाचारविरुद्ध अभियान चाल्नुपर्ने आवाज उठेको थियो । कांग्रेस नेता एवं सासंद गगन थापाका अनुसार सरकारको केन्द्र, प्रदेश तथा स्थानीय तहसम्मको जनप्रतिनिधिहरूको कामको निगरानी गर्न अब विलम्ब गर्नु नहुने बताउँछन् । थापा भन्छन, संघीय मन्त्रिपरिषद्का सबै निर्णय सार्वजनिक हुँदैनन् । मन्त्रालय तहमा हुने कामसमेत कति अपारदर्शी छन् भन्ने देखिसकियो । यसलाई हामीले निगरानी गरेर जनता माझ सार्वजनिक गर्नुपर्छ । थापासहितका युवा सांसदले संसदीय दलको बैठकमा छाया सरकारको सुझाव दिएपछि कांग्रेसले सरकार गठनको अवधारणा अघि सारेको हो । थापा भन्छन, सरकारका पछिल्लो कामका विरुद्ध हामी सदनदेखि सडकसम्म विरोधमै छौं । यस्तोमा छाया सरकार गठन भएको भए त्यो थप प्रभावकारी बन्थ्यो । कालीकोटसहित केही जिल्लामा स्थानीय पार्टी समितिले छाया गठन गरी जनप्रतिनिधिका कामको निगरानी गरिरहेका छन् । पार्टी प्रवक्ता विश्वप्रकाश शर्माले पछिल्लो समयमा पार्टी एकपछि अर्को काममा अल्झेकाले छाया सरकार बनाउन ढिलाइ भएको स्वीकार गरे । शर्माले भने, अब यो चाँडै नै गठन हुन्छ । पछिल्लो समयमा पार्टी सभापति शेरबहादुर देउवाले पार्टी शीर्ष नेतासँग अनौपचारिक तहमा छलफल सुरु गरेकाले छाया सरकार छिट्टै गठन हुने शर्माले जानकारी दिए ।"

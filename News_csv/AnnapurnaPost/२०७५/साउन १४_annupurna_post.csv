शीर्षक,विवरण
नास्टको औचित्य,"सरकारले देशभरिका प्रतिष्ठान र विकास समिति खारेज गर्ने निर्णय गरेसँगै नेपाल विज्ञान तथा प्रविधि प्रतिष्ठानको भविष्य अन्योलमा परेको छ। सरकार उक्त प्रतिष्ठानलाई खारेज गर्नेतर्फ अग्रसर देखिन्छ। नास्ट सरकारी अनुदानमा सञ्चालन हुने विशुद्ध अनुसन्धान संस्था हो। सरकारी अनुदानमा चल्ने संस्थाको औचित्यको खोजी स्वयं सरकारले गर्नु विरोधाभासपूर्ण कुरा हो। यसको औचित्य सबैभन्दा पहिला सरकारलाई नै थाहा हुनुपर्ने हो। नेपालमा विज्ञान र प्रविधिको विकास गर्न नास्टको स्थापना गरिएको थियो। यसले उद्देश्यअनुरूप परिणाम दिन सक्यो या सकेन, समीक्षाअनुगमन गर्ने पहिलो जिम्मेवारी सरकारको हो। उद्देश्यअनुरूप परिणाम दिन सकेको छैन भने त्यसको कारण खोज्ने जिम्मेवारी पनि सरकारको हो। त्यसकारण यसको गम्भीर समीक्षा गर्नेतिर सरकार अग्रसर हुनुपर्छ। नास्टले देखिने गरी प्रभावकारी परिणाम दिन सकेको छैन। यसको मुख्य कारण राज्यको नीति हो। अहिलेसम्म कुनै पनि सरकारको प्राथमिकतामा विज्ञान र प्रविधि परेको छैन। अनुसन्धान र विकास (आर एन्ड डी) मा लगानी नगर्दासम्म कुनै पनि देशको विकास हुँदैन भन्ने घामजत्तिकै छर्लंग हो। विडम्बना आजसम्मका सरकारले विज्ञान र प्रविधिको अनुसन्धानका लागि आवश्यक न्यूनतम बजेट पनि छुट्ट्याएका छैनन्। निकै न्यून पूर्वाधार र स्रोतसाधनको सहारामा देशमै बस्ने वैज्ञानिकहरूले अनुसन्धान गर्ने गरेका छन्। नास्टमा आज पनि एउटा अनुसन्धान संस्थामा हुनुपर्ने न्यूनतम उपकरण पनि छैनन्। यस्तो न्यून स्रोतसाधनका बीच गरिएका अनुसन्धान पनि कार्यान्वयनमा ल्याइएको छैन। वैज्ञानिकको काम अनुसन्धान गरेर नयाँ विकल्प सिर्जना गर्नु हो। ती विकल्पको बृहत् उत्पादन र प्रसारण राज्यले गर्ने हो। नेपालमा त्यस्तो अभ्यास आजसम्म थालनी नै भएको छैन। त्यसैले पनि सरकारलाई नास्टको उपादेयता कमजोर लागेको हुन सक्छ। यो कम बुझाइको परिणाम पनि हो। विज्ञान र प्रविधिमा गरिने लगानीले एकैबाजी परिणाम दिँदैन। त्यसका लागि निरन्तरको लगानी र प्रतीक्षा आवश्यक पर्छ। तर यसले दिने लगानी दीर्घकालीन हुन्छ। नेपालमा त्यस्तो लगानी निकै कम मात्रामा भएको छ। नास्टजस्ता अनुसन्धान संस्थाहरूले स्थानीय स्रोतसाधनका आधारमा आवश्यकताको सम्बोधन गर्नु हो। सँगसँगै नयाँ खोज र आविस्कारले देशलाई प्रगतिको बाटोमा डोर्याउनु हो। नयाँनयाँ खोज र आविष्कारका लागि नयाँनयाँ वैज्ञानिक र अनुसन्धान आवश्यक पर्छ। तर नेपाली सन्दर्भमा अधिकांश सम्भावित वैज्ञानिक र प्राविधिक विदेश जाने गर्छन्। त्यसका निम्ति सरकार पहिलो दोषी हो। नेपालमै बसेर अध्ययनअनुसन्धानबाट केही गर्न सकिन्छ भन्ने विश्वास राज्यले दिलाउन सकेको छैन। बरु ससाना कामका लागि पनि अनेकन् प्रशासनिक झन्झटमा पार्ने गरिन्छ। बजारमा पाइने केमिकलका निम्ति पनि अनेकन् तोक आदेश लगाएर किनेर ल्याउनुपर्ने झन्झटिलो पद्धतिले अनुसन्धातालाई निराश बनाउने गरेको दुखेसो बारम्बार सुनिन्छ। नास्टसँग जोडिएको अर्को प्रश्न, के उसले मात्र अनुसन्धान अगाडि बढाउन सक्छ ? प्रायः देशमा प्रारम्भिक अनुसन्धान विश्वविद्यालयमै हुने गर्छन्। त्यसैले अनुसन्धान केन्द्रहरू विश्वविद्यालयमातहत नै खोलिएका हुन्छन्। नेपालमा नास्टलाई विश्वविद्यालयबाट स्वतन्त्र निकायका रूपमा स्थापना गरिएको छ। यसलाई विश्वविद्यालयमातहत राख्ने गरी छलफल गर्न सकिन्छ। मुख्य विषय संस्था खारेज गर्ने वा राख्ने भन्ने होइन। मुख्य विषय विज्ञान र प्रविधिमा लगानी कति गर्ने भन्ने हो। सरकारले विज्ञान र प्रविधिलाई विकास र समृद्धिको आधार बनाउन आवश्यक छ। त्यसका लागि अनुसन्धान र विकासमा राज्यले लगानी बढाउनुपर्छ। भइरहेको नास्ट खारेज गर्ने होइन, यस्ता धेरैभन्दा धेरै प्रतिष्ठान स्थापना हुन आवश्यक छ। नेपाल सम्भावनाहरूले भरिएको देश हो। वनस्पति विज्ञान, प्राणीशास्त्र, वातावरण विज्ञान, रसायनशास्त्र, भौतिकशास्त्र, इन्जिनियरिङजस्ता विषयमा अनुसन्धान बढाउन बेग्लाबेग्लै अनुसन्धान केन्द्र खोल्नु उपयुक्त हुनसक्छ।"
"कुरामा क्रमभंग, सुशासनमा सुस्त","काठमाडौं : प्रधानमन्त्री तथा नेकपा अध्यक्ष केपी ओलीले समृद्ध नेपाल, सुखी नेपाली नारासहित सबै क्षेत्रमा सुशासन कायम राख्ने र आमूल परिवर्तन गर्ने बताउँदै आएका छन्। गठनको पाँच महिना पुग्दै गर्दा सरकारको कार्यशैली भने सुस्त देखिएको विज्ञहरूले टिप्पणी गरेका छन्। सत्तारुढ दल नेकपाका अर्का अध्यक्ष पुष्पकमल दाहाल पनि राजनीतिमा क्रमभंग शब्द प्रयोग गरिरहन्छन्। तर, नेकपा नेतृत्वको सरकारको पहिलो पाँच महिनाले क्रमभंग गरेको होइन, बरु परम्परावादी चरित्र नै देखाएको राजनीतिशास्त्री प्राध्यापक कृष्ण खनालको विश्लेषण छ। बिहानीले नै दिनको संकेत गर्छ भनेझैं अहिलेको सरकारको गति हेर्दा यो नागरिकको घरदैलोमा पुग्न सकेको छैन, प्राध्यापक खनालले भने, प्रशासनयन्त्र र त्यसलाई डोर्याउने राजनीतिक नेतृत्व दुवै पक्ष परम्परावादी चरित्रमा रहेकाले क्रमभंग भन्नु शब्दजालका रूपमा मात्रै छ। पूर्वप्रधानमन्त्री समेत रहेका अध्यक्ष दाहालले विगतका परम्परा तोड्दै सबै क्षेत्रमा उल्लेख्य परिवर्तन र विकास हुने अर्थमा क्रमभंग शब्द प्रयोग गरेको पाइन्छ। ओली प्रधानमन्त्री भएको ५ महिनामा समृद्धिको चर्चा धेरै भए पनि व्यवहारमा नागरिकले कुनै अनुभूति गर्न नपाएको सुशासनविद्हरूको भनाइ छ। सुशासनविद् तथा पूर्वमहालेखा परीक्षक सुकदेव भट्टराई सरकारले सुरुमा जनतामा आशा जगाएको तर पछिल्ला दिनमा जनताका अपेक्षा बेवास्ता गरिएको बताउँछन्। सरकार हाँक्ने राजनीतिक नेतृत्व र प्रशासनिक नेतृत्वमा मुलुकमा वर्षौंदेखि जकडिएका समस्याको पोको खोतल्ने दम नै देखिएन, सबै क्षेत्रमा क्रमभंगता गर्ने वास्तविक स्प्रिट देखिन सकेन, भट्टराईले भने। दैनिक उपभोग्य वस्तुको अचाक्ली मूल्यवृद्धि हुँदा पनि सरकारले रोक्नका लागि प्रभावकारी कदम चाल्न सकेको छैन। विकासको प्रमुख आधार मानिने पर्यटन, शिक्षा, स्वास्थ्य, कृषि, जल श्रोत, विद्युत्, उर्जा, यातायात, भूमिसुधारलगायत क्षेत्रमा पनि उल्लेख्य विकासका कार्यक्रम सञ्चालन भएका छैनन्। आर्थिक समृद्धि र सुशासनको नारा लगाए पनि प्रधानमन्त्री ओलीकै मातहतको राष्ट्रिय सतर्कता केन्द्र सक्रिय बनाउन सकेका छैनन्। लामो समयदेखि अख्तियार दुरूपयोग अनुसन्धान आयोगमा प्रमुख आयुक्त नियुक्ति प्रक्रिया पनि थाल्न सकेका छैनन्। अहिले सतर्कता केन्द्रले भ्रष्टाचारीलाई खोजीखोजी पत्ता लगाउनुपथ्र्यो भने तर त्यस्तो केही देखिएको छैन, पूर्वसचिव तथा प्रशासनविद् शारदाप्रसाद त्रितालले भने, यी दुवै निकाय कमजोर बनाएर कसरी सुशासन र आर्थिक समृद्धि कायम हुन सक्छ ? राजनीतिक नेतृत्वको नीति, योजना र कार्यक्रम कार्यान्वयन गर्ने जिम्मेवारी प्रशासन यन्त्रको हो। तर भ्रष्ट चरित्रका प्रशासकहरू यथावत् राखेर आर्थिक समृद्धि र सुशासनको नारा सफल हुन नसक्ने सुशासनविद् भट्टराईको तर्क छ। त्रितालका अनुसार अहिलेका झण्डै ७५ जना सचिव, सात सय जना सहसचिवलगायत झण्डै ३ हजारको संख्यामा रहेका उच्च तहका सरकारी अधिकारीहरूको कार्यसम्पादन र भूमिकाको सम्पूर्ण कार्यविवरण तयार हुनुपर्छ। तर, सरकारले त्यसो नगरिरहेको उनले दाबी गरे। मुख्यसचिवले कामकाजी र इमान्दार सचिव र सहसचिवबारे विस्तृत जानकारी राखी प्रधानमन्त्रीलाई नियमित ब्रिफिङ गर्नुपर्ने त्रितालले सुझाव दिए। अहिले न मुख्यसचिवले त्यस्ता कर्मचारीबारे गम्भीर अध्ययन गर्न सक्नुभएको छ, न प्रधानमन्त्रीले नै सूची मागेर अध्ययन गर्न सक्नुभएको छ, त्रितालले भने।"
जोशीबारे विवेकपूर्ण निर्णय गर्न ओलीदाहाल निर्देशन,"काठमाडौं : प्रस्तावित प्रधानन्यायाधीश दीपकराज जोशीबारे विवेकपूर्ण निर्णय गर्न नेकपा अध्यक्षद्वय केपी ओली र अर्का अध्यक्ष पुष्पकमल दाहालले संसदीय सुनुवाइ विशेष समितिका सदस्यहरूलाई निर्देशन दिएका छन् । प्रस्तावित प्रधानन्यायाधीश जोशीबारे निर्णय गर्न समिति अलमलमा परेका बेला नेताद्वयले यस्तो निर्देशन दिएको नेकपाका नेता बताउँछन् । १५ सदस्यीय समितिमा नेकपाका नौ जना सांसद छन् । समितिले बहुमतबाट प्रस्तावित नाम अनुमोदन गर्न पाउने भए पनि अस्वीकृत गर्न भने दुईतिहाइ बहुमत चाहिन्छ । जोशीबारे केकस्तो निर्णय गर्ने भन्नेमा नेकपाका सांसद नै अलमलमा छन् । पार्टी अध्यक्षद्वयले विवेकपूर्ण निर्णय गर्नू भनेर निर्देशन दिनुभएको छ, समितिमा रहेका नेकपाका एक सांसदले भने, हामी छलफलमै छौं । कसरी अघि बढ्ने भन्ने टुंगो छैन । गत शुक्रबार नै जोशीबारे निर्णय गर्ने बताइए पनि समितिको बैठक आइतबारसम्मका लागि स्थगित गरिएको थियो । तर आइतबारको बैठक पनि एजेन्डामा प्रवेश नगरी सोमबारसम्मका लागि स्थगित गरिएको छ । शैक्षिक प्रमाणपत्रलगायत जोशीसमेतको इजलासले गरेका अधिकांश फैसलाआदेशबारे समितिले बिहीबार जोशीसँग छलफल गरेको थियो । पार्टी अध्यक्षद्वय ओली र दाहालको ग्रिन सिग्नल पाए उपसमिति बनाएर जोशीको प्रमाणपत्रबारे छानबिन गरिने समितिका सदस्यहरू बताउँछन । अध्यक्षद्वय ओली र दाहालसहित अन्य शीर्ष तहमा पनि जोशीबारे छलफल चलिरहेको नेताहरू बताउँछन् । प्रमुख विपक्षी कांग्रेसले भने सुनुवाइ सकिएकाले जोशीबारे समितिले निर्णय गर्न ढिलाइ गर्न नहुने धारणा राख्दै आएको छ ।"
प्रदेश राजधानी र नामको टुंगो कहिले लाग्छ?',"जनकपुरधाम : प्रदेशसभा गठन भएको ६ महिना हुन लाग्दा पनि प्रदेशको नाम र स्थायी राजधानीको टुंगो नलागेपछि प्रदेश २ का सांसद आक्रोशित बनेका छन् । प्रदेशसभाको आइतबारको बैठकमा विशेष समय लिएर बोलेका सांसदले प्रदेश राजधानी, नामकरण र कामकाजको भाषाका विषयमा चासो नदेखाएको भन्दै सभामुखमार्फत सरकारको ध्यानाकर्षण गराएका हुन् । हामी संसद् छिरेको झन्डै ६ महिना हुन लाग्यो तर अहिलेसम्म प्रदेश राजधानी, भाषा र नामकरण अन्योलमै छ, सत्तारुढ दल राजपाका परमेश्वर साहले भने, यो विषयलाई टुंगोमा पुयाउन सरकारले यथाशीघ्र ध्यान दिनुपर्छ । राजपाकै मनीष सुमनले राजधानी, कामकाजी भाषा र नामकरणसम्बन्धी विधेयक नल्याएर सरकार षड्यन्त्रमा लागेको त होइन भन्ने प्रश्न गरे । संघीय सरकारले प्रदेश सरकारलाई आफूले गरेको निर्णय थोपरेर पंगु मात्र बनाएको छ, उनले भने । भारतीय प्रधानमन्त्री नरेन्द्र मोेदी भ्रमणको खर्च सरकारले सार्वजनिक नगर्दा भ्रष्टाचारको गन्ध आउन थालेको उनले बताए । प्रदेश सरकारले मोदी भ्रमणको खर्च विवरण सदनमा पेस नगरे संसदीय समिति गठन गरी छानबिन गर्नुपर्ने भन्दै उनले सभामुखको ध्यानाकर्षण गराए । प्रदेशमाथि संघीय सरकारको हस्तक्षेप बढ्दै गएको भन्दै सांसदहरू कडा रूपमा प्रस्तुत भएका थिए । संघीय फोरमका पारसप्रसाद साहले प्रदेशको अधिकारमा संघीय सरकारले हस्तक्षेप गरेको भन्दै त्यसलाई अविलम्ब रोक्नुपर्ने माग गरे । नागरिकले प्रदेश सरकारबाट विकासको आशा र भरोसा राखेको सुनाउँदै उनले त्यसलाई पूरा गर्नुपर्ने दायित्व प्रदेश सरकारको भए पनि जनभावनाअनुसार काम हुन नसकेको बताए । प्रदेशले केही गर्छ भन्ने आशा जनताले गरेका छन्, उनले भने, त्यो पूरा नभए प्रदेश सरकारप्रति जनतको विश्वास टुट्छ । हालसम्मको अवस्था हेर्दा संघीय सरकारको निर्णय मान्न मात्र प्रदेश सरकारको गठन भएजस्तो देखिन्छ । यस्तोमा प्रदेश सरकारको के महत्व ? नेकपाका सुन्दरबाबु विश्वकर्माले प्रदेश २ का आठै जिल्लामा आपराधिक गतिविधि बढेको सुनाउँदै तत्काल प्रदेश सरकारले त्यसलाई रोक्न मातहतका निकाय परिचालन गर्नुपर्ने बताए । सांसद राजेश्वरप्रसाद साहले पर्सामा तीनमहिने बालकको हत्या भएको ६ महिना नबित्दै अर्का ६ वर्षीय बालकको हत्या भए पनि प्रहरीप्रशासन मूकदर्शक बन्नु लज्जास्पद भएको बताए । प्रदेशमा भएका घटनाबारे आन्तरिक मामिला तथा कानुनमन्त्रीले अनभिज्ञता प्रकट गर्नु सरकारको कमजोरी हो, उनले भने, अपराधीले एकपछि अर्को अपराध गर्छन् तर सजाय पाउनुको साटो उम्किँदै गएका छन् । संघीय समाजवादी फोरमकी करिमा बेगमले पहिलो र दोस्रो मधेस आन्दोलनका सहिदलाई प्रदेश सरकारले बेवास्ता गरेको भन्दै सरकारको ध्यानाकर्षण गराइन् । नेकपाका डिल्लीप्रसाद उप्रेतीले सर्लाहीका बागमती र हरिवन नगरपालिकामा रेलवे मुआब्जामा २५ लाख कट्ठा पर्ने जग्गाको मूल्य ९ लाखका दरले वितरण गरेर किसानमाथि अन्याय भइरहेको जानकारी सदनलाई गराए । प्रदेश २ कृषिमा आधारित छ तर किसानले कृषिकै लागि पानी, मल, बीउबिजन पाउन सकेका छैनन्, राजपाका बच्चा राउतले भने, प्रदेशको मुख्य कृषि नै समाप्त भयो भने कसरी सरकारले सफलता पाउँछ ? सभामुख सरोजकुमार यादवले प्रदेश प्रमुखबाट प्राप्त विधेयक प्रमाणीकरणसम्बन्धी पत्र पढेर सुनाएका थिए । त्यसैगरी, मुख्यमन्त्री तथा मन्त्रिपरिषद् कार्यालयबाट प्राप्त मन्त्रिपरिषद् विस्तारसम्बन्धी पत्र पनि वाचन गरेर सुनाइएको थियो । आर्थिक मामिला तथा योजनामन्त्री विजयकुमार यादवले प्रदेश आकस्मिक कोष सम्बन्धमा व्यवस्था गर्न बनेको विधेयक २०७५ र कानुनमन्त्री ज्ञानेन्द्रकुमार यादवले प्रदेश २ को विपद् व्यवस्थापन गर्न बनेको विधेयक २०७५ प्रस्तुत गरेका थिए । संसदीय पत्रकार समूह गठनप्रदेश २ मा संसदीय रिपोर्टिङको अभ्यास गरिरहेका पत्रकारले आइतबार संसदीय पत्रकार समूह गठन गरेका छन् । प्रदेशसभा बैठकमा सञ्चारकर्मीका लागि सहज प्रवेशको वातावरण बनाउने र संसदीय पत्रकारिता गर्नेका लागि क्षमता अभिवृद्धि गर्ने उद्देश्यले समूह गठन गरिएको जनाइएको छ । प्रदेश २ का सभामुख सरोजकुमार यादवलाई समूह गठन गरिएकोबारे आइतबार जानकारी गराइएको छ । समूहको संयोजकमा अजित तिवारी, सदस्यमा ईश्वरचन्द्र झा, सुरेश यादव, अलि असगर देवान, सन्तोष सिंह, हदिश खुदार र दीपक कर्ण छन् । ००० प्रदेश २ को प्रदेशसभा बैठक । अन्नपूर्ण"
संसद्को भूमिकामा राजनीति भयो : कांग्रेस,"काठमाडौं : सभामुख कृष्णबहादुर महाराले सभामुखउपसभमुखका विषयमा नबोल्न रुलिङ गरेपछि प्रमुख प्रतिपक्ष दलले संसद्को भूमिकामाथि राजनीति भएको आरोप लगाएको छ । सभामुख महराले प्रतिनिधिसभाको आइतबारको बैठकमा अदालतमा विचाराधीन बिषयमा नबोल्न रुलिङ गरेका थिए । महराले सभामुखउपसभामुख पद विवाद सम्बन्धी मुद्दा सर्वोच्च अदालतमा विचाराधीन रहेको भन्दै त्यस विषयमा नबोल्न निर्देशन दिएका थिए । कांग्रेसले सभामुखउपसभामुख फरक फरक दलको हुनुपर्ने संवैधानिक व्यवस्था रहेको भन्दै दुईमध्ये एकजनाले राजीनामा दिनुपर्ने माग गर्दै आएको छ । प्रतिनिधिसभाको आइतबारको बैठकमा कांग्रेस सांसद लक्ष्मी परियारले सभामुख र उपसभामुखको पदीय विवाद सम्बन्धी धारणा राख्न खोजेकी थिइन् । प्रतिनिधिसभाको सभामुखमा तत्कालीन माओवादी केन्द्रबाट महरा र उपसभामुखमा एमालेका तर्फबाट शिवमाया तुम्बाहाम्फे निर्वाचित भएका थिए । दुई दलबीच एकीकरण भइ नेकपा बनेपछि कांग्रेसले फरक फरक दलको सभामुख र उपसभामुख हुनुपर्ने मागलाई उठाउँदै आएको छ । कांग्रेसले प्रदेशसभाका सभामुख र उपसभामुख मध्ये एक पद नेकपाले छाडनुपर्ने मागलाई उठाइरहेको छ । सभामुखको रुलिङप्रति टिप्पणी गर्दै कांग्रेस नेता डाशेखर कोइरालाले कांग्रेसका लागि पद नभइ संविधान पालना महत्वपूर्ण विषय भएको बताए । सभामुख महराले सभामुख र उपभामुखको विषयमा प्रश्न नउठाउन रुलिङ गर्दै भनेका थिए, यो विषय अदालतमा विचाराधीन रहेकोले संविधानको धारा १०५ अन्तगर्त पर्छ । संविधान निर्माणमा महत्वपूर्ण भूमिका निभाएका कांग्रेस नेता रमेश लेखकले सभामुखको रुलिङ असंवैधानिक भएको टिप्पणी गरे । उनले अन्नपूर्णसँग भने, अदालतमा यो विषय विचाराधीन रहेपनि संविधानमा समेत स्पष्ट उल्लेख भएको छ । यो राजनीतिक विषय भएकोले संसद्ले नै निरुपण गर्नुपर्छ । संसद्मा प्रतिपक्षी दलहरूले विशेष एजेण्डा उठाउँदै बैठकको कारवाही रोक्छन् भन्ने नाउमा अदालत जानु राम्रो नुहँने धारणा लेखकको छ । संसद्को बिषय र सांसदको अधिकारलाई अन्य निकायका नाममा रोक्न नहुँनेमा लेखकले जोड दिए । कांग्रेस नेता डाकोइरालाले एकातिर संविधानमै स्पष्ट व्यवस्था रहेको र अर्कोतर्फ राजनीतिक मुद्दामा अदालत भन्दै संसद्मा प्रतिपक्षी दलको मुख थुन्न खोज्नु राजनीतमिा नैतिकताको खडेरी रहेको बताए । यस्ता कुराले कम्युनिस्टहरूको छवि खतम हुने दाबी उनको छ । डा कोइरालाले भने, संसद्को सभामुख र उपसभामुख भिन्न पार्टीको हुनुपर्छ भन्नुको अर्थ कांग्रेसलाई पद चाहिएको होइन । नेकपाले अन्य पार्टीलाई उपसभामुख दिए हुन्छ । कांग्रेस पदका लागि होइन, संविधानको पलाना गर्न चाहान्छ । कांग्रेस नेता नवीन्द्रराज जोशीले संविधानको पालना गर्न अन्यत्र देखाउँदै ढाँट्नेहरूलाई केही भन्न नसकिने बताए । संविधानमा घामझै छर्लङ् भएको कुरालाई ढाँट्नु भनेको सूर्यलाई हत्केलाले छेक्नु सरह हो । यस्तो कार्य सत्ता पक्षले अन्त्य गर्नु राम्रो हुनेछ, जोशीले भने । संविधानको अभिभावकाका रुपमा रहने सभामुखले यसको कार्यान्वयनमा निष्पक्षता गर्नुपर्नेमा जोशीले जोड दिए । सभामुखले संविधानमा उल्लेख भएको कुराको कार्यान्वयन गराउने छन् उनले आशा गर्दै भने, चिकित्सा विधेयकमाथि संशोधनको समय खुला चिकित्सा शिक्षा सम्बन्धी विधेयकमाथि संशोधनका लागि आइतबारबाट ७२ घण्टे समय सुरु भएको छ । प्रतिनिधिसभाले उक्त विधेयकलाई विचार गरियोस भन्ने प्रस्ताव पारित गरेसँगै संशोधनको समय सुरु भएको हो । शिक्षामन्त्री गिरिराजमणि पोखरेलले डागोविन्द केसीसँगका सम्झौतालाई विधेयकमा समावेश गर्न संशोधनको समय सुरु भएको बताए । डाकेसीसँग भएको ९ बुँदे सहमति समेटेर विधेयक पारित गर्ने सरकारको तयारी छ । विधेयकमाथिको सैद्धान्तिक छलफलमा कांग्रेस सांसद भरत शाहले डा केसीसँग भएको सम्झौता कार्यान्वयनमा सरकार प्रतिवद्ध हुनुपर्ने बताए । नेकपाकी सांसद गंगा चौधरी सत्गौवाले केसीलाई अपराधी को संज्ञा दिएपछि कांग्रेसका सांसदहरूले नियमापत्ति गरेका थिए ।"
जोशीको बारेमा निर्णय लिन सुनुवाई समितिको बैठक,काठमाडौं :प्रस्तावित प्रधानन्यायाधीश दिपकराज जोशीको विषयमा टुंगो लगाउन संसदीय सुनुवाई समितिको बैठक सुरुवात भएको छ ।आजै जोशी सम्बन्ध निर्णय गर्ने भन्दै बैठक सुरुवात भएको हो । शैक्षिक प्रमाणपत्र र जोशीले विगतमा गरेका फैसलाहरुमा आएको विवादका कारण यसअघि दुईपटक संसदीय सुनुवाई स्थगित भएको छ । नेपाल कम्युनिष्ट पार्टीले प्रस्तावित प्रधानन्यायाधीश जोशीलाई स्वविवेक प्रयोग गरी निकास दिन सल्लाह दिएको छ।तर उनले अहिलेसम्म कुनै निकास दिएका छैनन् । १५ सदस्यीय संसदीय सुनुवाई समितिमा नेकपाका ९ र संघीय समाजवादी फोरम १ गरी १० जना सत्तापक्षीय सांसद छन् ।

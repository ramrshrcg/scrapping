शीर्षक,विवरण
न्यायमा खेलबाड नगरौं,"सर्वोच्च अदालतको प्रधानन्यायाधीशमा सिफारिस दीपकराज जोशीबारे बुधबार पनि संसदीय सुनुवाइ समितिले निर्णय गर्न नसकेपछि यो विषय झन् पेचिलो हुन पुगेको छ। खासगरी जोशीको एसएलसी प्रमाणपत्र र न्यायसम्पादन क्षमतालाई लिएर भएको विवादमा सम्मति जुटन् नसकेपछि समितिका लगातार चार बैठक अनिर्णीत भएका हुन्। यही विषयलाई लिएर सत्तापक्ष र प्रतिपक्षी सांसदबीच नै ध्रुवीकरण भएको छ। प्रधानन्यायाधीशजस्तो गरिमामय पदको सिफारिसमा परेको व्यक्तिबारे दलीय आधारमा मतभिन्नता हुनु स्वाभाविक होइन। प्रधानन्यायाधीश न्यायपालिकाको सर्वोच्च पद मात्र होइन, सिंगो न्याय प्रणालीको प्रतिबिम्ब पनि हो। उक्त स्थानमा कस्तो व्यक्ति पदासीन हुन्छ भन्नेले न्यायपालिकाप्रतिको विश्वासको तह निर्धारण गर्छ। नबिर्सौं, न्यायपालिकाको वैधानिकताको प्रमुख स्रोत जनविश्वास नै हो। उदार लोकतान्त्रिक राज्यमा जनविश्वास गुमाएको न्यायपालिका कमजोर हुन्छ। प्रधानन्यायाधीश नियुक्ति सन्दर्भमा सुनुवाइ समिति पटकपटक अनिर्णीत बन्दा अदालतप्रतिको जनविश्वास कमजोर बन्दै जाने खतरा छ। निर्णयमा ढिलाइ बढ्दै जाँदा न्यायाधीश सिफारिस प्रक्रियामाथि नै शंका उठे अस्वाभाविक हुने छैन। सँगसँगै जोडिएका पेस्तोल देखाइएको जस्ता सन्दर्भले शंकाको आधार बढाउँदै लगेको छ। त्यसमाथि दलीय आधारमा पक्षविपक्षमा उभिँदा न्यायाधीशहरूमा हुनुपर्ने स्वतन्त्र, स्वच्छ, इमानदार र सत्यनिष्ठ चरित्रमाथि नै शंका जाग्छ। सुशासन र राज्य तहमा नागरिकको सहज पहुँचका लागि लोकतन्त्रको लडाइँ लडिएको हो। लोकतन्त्रको अर्को मुख्य पाटो समयमा सही र सहज न्यायप्राप्तिको सुनिश्चितता पनि हो। दलीयकरणको सिकार बनेको न्यायपालिकाले सहज र सही न्याय निरूपण गर्न सक्दैन। न्यायालयको नेतृत्वकर्ता प्रधानन्यायाधीशको भविष्यमाथि समितिका सदस्यहरू आफ्नो संवेदनशील भूमिकाप्रति सचेत हुन जरुरी छ। न्यायाधीश जोशी गलत छन् भने उनलाई किमार्थ सिफारिस अनुमोदन गरिनु हुन्न। न्यायाधीश जोशीको विषयमा उठेका विवादका दुई पक्ष छन् एसएलसीको प्रमाणपत्र र न्यायसम्पादन दक्षता। जोशीको एसएलसी प्रमाणपत्रबारे उठेको प्रश्न संवेदनशील छ। सबैभन्दा पहिला यसको प्रामणिकताबारे छानबिन गर्न जरुरी छ। प्रमाणपत्र विवाद आरोपप्रत्यारोपले होइन, प्राविधिक अनुसन्धानले टुंगो लगाउने विषय हो। गलत प्रमाणपत्र प्रस्तुत गरेर न्यायसेवामा सक्रिय छन् भने उनी प्रधानन्यायाधीश पदमा अस्वीकार्य छन्। उनको प्रमाणपत्र गलत भएको पुष्टि भएमा त्यससँगै अन्य प्रश्न पनि उठ्नेछन्। सबैभन्दा पहिला त गलत प्रमाणपत्र पेस गरेर सर्वोच्चको न्यायाधीशसम्म बन्न सक्ने हाम्रो कमजोर संस्थागत अभ्यासमाथि नै प्रश्न उठ्नेछ। सँगसँगै त्यसमा भूमिका खेल्ने राज्य सञ्चालकहरू पनि प्रश्नको घेरामा उभिनुपर्नेछ। जोशीको न्यायसम्पादन दक्षताबारे पनि विवाद भएको छ। उनले गरेका सुरुवाती फैसलामाथि पुनरावेदन फैसला दिने न्यायाधीशहरूले उठाएका टिप्पणीले उनको न्यायसम्पादन दक्षतामाथि प्रश्न उठाएको छ। त्यस्तै सर्वोच्च अदालतमा न्यायाधीश नियुक्त गरिँदा नै न्यायपरिषद्का तत्कालीन सदस्य रामकुमारप्रसाद साहले राखेको फरक मत पनि स्मरणीय छ। साहले जोशीको कार्य सम्पादनको स्तर, कार्यक्षमता, विषयवस्तुको ज्ञान न्यूनस्तरको रहेको, कारागार निरीक्षणको क्रममा मुद्दाको मिसिल नै नहेरी थुनुवालाई छोड्ने गरेको र माथिल्लो अदालतबाट सचेत गराउँदासमेत त्यस्तो कार्य दोहोर्याएको समेत कारणबाट सर्वोच्च अदालतको न्यायाधीशका लागि अयोग्य भएको राय राखेका थिए। यसबारे पनि समितिले सूक्ष्म अनुसन्धान गरी निर्णय लिन आवश्यक छ। जोशीबारेको प्रश्न र शंका एक व्यक्तिप्रतिको आशंका होइन। यो त न्यायालयमा सक्षम, इमानदार र सत्यनिष्ठ व्यक्तिलाई न्यायाधिकारी स्थापित गर्ने प्रयास हो। यो प्रक्रियालाई समितिका सदस्यहरूले यसैगरी नै मनन गर्न जरुरी छ। त्यसका लागि जोशी एक मानक हुन सक्छन्। उनीबाट सुरु गरेर न्यायपालिकाका बहालवाला अन्य न्यायाधीशबारेका आशंका टुंगो लगाउन सकिनेछ। साथसाथै यही अभ्यासको निरन्तरताले आगामी न्यायाधीश नियुक्तिमा पनि स्वच्छ अभ्यास स्थापना गर्नेछ। त्यसका लागि समितिले तुरुन्तै अनुसन्धान कार्य अगाडि बढाई जोशीबारेका सबै विवादको निरूपण गर्नुपर्छ। विवादलाई दलीय अहम्को स्पर्धामा छोड्नु गलत हुनेछ। उनी गलत भएको खण्डमा पनि प्रधानन्यायाधीश नियुक्ति गरेर महाभियोग को बाटो खुला राखिए अर्को भयानक गल्ती हुनेछ। दुवै गल्तीबाट जोगिन पनि विवादित विषयमाथिको अनुसन्धान र शीघ्र निष्कर्ष आवश्यक छ।"
इँटा कारखानाको जग्गा बिक्री रोक्न विप्लवको विज्ञप्ति,"ललितपुर : ललितपुर महानगरपालिका २८ मा रहेको हरिसिद्धि इँटा तथा टायल कारखाना उद्योगको जग्गाा विवाद तानिएपछि नेपाल कम्युनिस्ट पार्टी नेत्रविक्रम चन्द विप्लवले जग्गा बिक्री तत्काल रोक्न चेतावनी दिएको छ। बिहीबार विज्ञप्ति सार्वजनिक गर्दै विप्लव समूहले यस्तो चेतावनी दिएको हो। भूमाफिया, राजनीतिक दलका नेता, कार्यकर्ता तथा सरकारी कर्मचारीको मिलेमतोमा जग्गा बिक्री वितरण गर्त लागेकोप्रति विप्लव समूहले आपत्ति जनाएको हो। विप्लप समूहले मालपोत कार्यालयको नाममा सो जग्गा कुनै व्यक्ति तथा कम्पनीको नाममा नामसारी नगर्न तथा भूमिसुधार कार्यालयलाई कुनै पनि प्रक्रिया अगाडि नबढाउन विज्ञप्तिमार्फत् चेतावनी दिएको हो।"
कोरियामा रहेका नेपाली कामदारको सेवा सुविधाबारे गृहमन्त्रीको चासो,"काठमाडौं : गृहमन्त्री रामबहादुर थापा बादलले नेपालका लागि दक्षिण कोरियाका राजदूत पार्क योङ सिकसँग भेटवार्ता गरेका छन्। गृहमन्त्रालयमा बिहीबार दिउँसो भएको भेटमा नेपालदक्षिण कोरियाको सम्बन्ध, आपसी हित र सहकार्यका विषयमा छलफल भएको गृहमन्त्रीको निजी सचिवालयले जानकारी गराएको छ। भेटमा गृहमन्त्री थापाले पछिल्लो समय दक्षिण कोरिया र उत्तर कोरियाबीच भइरहेको वार्ता र छलफलको स्वागत गर्दै यसले समग्र विश्वमै शान्ति कायम गर्न सहयोग पुग्ने विश्वास व्यक्त गरे। उनले दक्षिण कोरियामा नेपालीलाई रोजगारीको अवसर दिएकोमा धन्यवाद दिँदै त्यहाँ कार्यरत नेपालीको सेवा, सुविधा तथा सुरक्षाका विषयमा राजदूतसँग चासो राखेका छन्। भेटमा राजदूत सिकले नेपालको प्रवेशाज्ञा प्रक्रिया केही झन्झटिलो रहेको कारण यहाँ कोरियाली लगानी गर्न आउँदा केही समस्या रहेको बताए। यस विषयमा बुझेर तत्काल सुधार गर्ने जवाफ गृहमन्त्री बादलले राजदूत पार्कलाई दिएका छन्। राजदूत पार्कले नेपालमा ऊर्जा, पर्यटनलगायतका क्षेत्रमा कोरियाली कम्पनीले लगानी गरिरहेको भन्दै त्यसमा थप लगानी गर्न कोरिया तयार रहेको बताए। अहिले ३५ हजार नेपाली दक्षिण कोरीयामा कार्यरत रहेको र २० हजारले कार्य अवधि पूरा गरेर नेपाल फर्किसकेको जानकारी दिँदै कोरियामा कार्यरत नेपालीको हितका विषयमा आफू संवेदनशील रहेको बताएका छन्।"
संघीय संसद् : बल्ल बने समिति,"काठमाडौं : पहिलो अधिवेशन प्रारम्भ भएको झण्डै ५ महिनापछि संघीय संसद् (प्रतिनिधिसभा र राष्ट्रियसभा) का विषयगत समिति गठन भएका छन्। सभामुख कृष्णबहादुर महराले प्रतिनिधिसभाको बिहीबारको बैठकमा १० वटा विषयगत समितिका सदस्यको नामावली घोषणा गरे भने राष्ट्रियसभा अध्यक्ष गणेश तिमिल्सेनाले पनि बिहीबार नै राष्ट्रियसभा बैठकमा ४ वटा विषयगत समितिका सदस्यको नामावली घोषणा गरे। दुवै सदनको संयुक्त समिति संसदीय सुनुवाई विशेष समिति यसअघि नै गठन भइसको छ। संसद्को पहिलो अधिवेशन फागुन २१ बाट सुरु भएपनि चालु दोस्रो अधिवेशनले नियमावली बनाएपछि मात्र समिति गठनको बाटो खुलेको हो। मिनी पार्लियामेण्ट मानिने विषयगत समिति गठन नहुँदा संघीय संसद्को काम कारबाही प्रभावकारी हुन सकेको थिएन। सांसदहरू पनि फुर्सदिला बनेका थिए। मौलिक हक सम्बन्धी दर्जनौ विधेयकहरू संसद्मा पठाउने सरकारको तयारीसँगै विषयगत समिति गठन भएका हुन्। असोज २ भित्र मौलिक हक सम्बन्धी ऐनहरू संसद्ले बनाइसक्नुपर्ने संवैधानिक सीमा छ। सभापतिमा दलीय भागबण्डाको विवादले लामो समयदेखि समिति गठन हुन सकेका थिएनन्। झण्डै दुई तिहाइको नजिक रहेको नेकपाले प्रमुख विपक्षी कांग्रेसलाई लेखा समिति सभापति मात्र दिने अडान राखेको थियो भने ४ वटा समितिको सभापति नपाए आफ्ना सांसदको समितिगत नामावली नबुझाउने चेतावनी कांग्रेसले दिएको थियो। सभामुख महरा र राष्ट्रियसभा अध्यक्ष गणेश तिमिल्सेनाले समिति गठनको अधिकार आफुसँग भएको भन्दै नाम नदिए आफैं समितिको घोषणा गरी अघि बढ्ने चेतावनी दिएपछि कांग्रेसले दुवै सदनका समितिका सदस्यहरूको नामावली बिहीबार बुझाएको संसद् सचिवालय स्रोतले बतायो। कांग्रेस प्रमुख सचेतक बालकृष्ण खाँणले समिति सभापतिका लागि सहमति नजुटे पनि कांग्रेसले नामावली बुझाएको जानकारी दिए। नेकपाका भानुभक्त ढकालले समिति गठनको प्रक्रिया अघि बढाउने र सभापतिबारे छलफल गर्दै जाने समझदारी कांग्रेससँग बनेको बताए। सभामुख महराले घोषणा गरेअनुसार प्रतिनिधिसभातर्फ राज्यव्यवस्था, अन्तर्राष्ट्रिय सम्बन्ध र विकास तथा प्रविधि समितिमा शीर्ष नेताहरू रहेका छन्। नेकपाका अध्यक्ष पुष्पकमल दाहाल राज्य व्यवस्था समितिको सदस्य बनेका छन् भने कांग्रेस सभापति शेरबहादुर देउवा र नेकपाका बरिष्ठ नेता झलनाथ खनाल विकास तथा प्रविधि समितिमा बसेका छन्। अधिकांश पूर्वअर्थमन्त्री र मन्त्रीहरूको रोजाईमा अर्थ समिति परेको छ। पूर्व प्रधानमन्त्री एवं नयाँ शक्ति पार्टीका संयोजक डाबाबुराम भट्टराई, पूर्व अर्थमन्त्री एवं नेकपामा महासचिव विष्णु पौडेल, अर्का पूर्वअर्थमन्त्री सुरेन्द्र पाण्डे, कांग्रेस महामन्त्री शशांक कोइराला, कांग्रेस संसदीय दलका उपनेता विजय गच्छदार, राजपा अध्यक्षमण्डलका संयोजक महन्थ ठाकुर, पूर्व अर्थमन्त्री एवं कांग्रेस नेता ज्ञानेन्द्रबहादुर कार्की अर्थ समितिमा बसेका छन्। पूर्वसभामुख एवं नेकपा संसदीय दलका उपनेता सुवास नेम्वाङसहित कानुन पृष्ठभूमिका अधिकांश सांसदको रोजाइमा कानुन, न्याय तथा मानवअधिकार समिति परेको छ। उक्त समितिमा कांग्रेसका प्रमुख सचेतक बालकृष्ण खाँण, नेकपाका प्रमुख सचेतक देव गुरुङ, संविधानविद् एवं राजपाका सांसद लक्ष्मणलाल कर्ण, नेकपाका कृष्णभक्त पोखरेल सदस्य बनेका छन्। नेकपाका जनार्दन शर्मा, नवराज सिलवाल, पम्फा भुसाल, भानुभक्त ढकाल, कांग्रेसका दीलेन्द्रप्रसाद बडू, अमरेशकुमार सिंह, राजपाका राजेन्द्र महतोको रोजाइमा राज्य व्यवस्था समिति परेको छ। नेकपाका युवा नेता योगेश भट्टराई र कांग्रेसका युवा नेता गगन थापा शिक्षा तथा स्वास्थ्य समितिमा परेका छन्। कांग्रेसका डामीनेन्द्र रिजाल, भरत शाह, नेकपाका लेखराज भट्ट, सूर्य चिह्न लिएर चुनाव जितेका हृदयेश त्रिपाठीले सार्वजनिक लेखा समिति रोजेका छन्। पूर्वसभामुख एवं नेकपाका नेतृ ओनसरी घर्तीमगर कृषि, सहकारी तथा प्राकृतिक स्रोत समितिमा बसेकी छन्। महिला तथा सामाजिक र उद्योग तथा वाणिज्य समिति शीर्ष र चर्चित सांसदहरूको रोजाइमा पर्न सकेनन्। राष्ट्रियसभाका पनि चार समिति दीगो विकास तथा सुशासन समितिमा इन्दु कडरिया, कमला कुमारी वली, कविता बोगटी, कालीबहादुर मल्ल, खिमकुमार विक, चक्रप्रसाद स्नेही, दीनानाथ शर्मा, प्रमिला कुमारी, भैरवकुमार श्रेष्ठ, महेशकुमार महरा, मुक्ताकुमारी यादव, रमेशजंग रायमाझी, डाविमला राई पौड्याल र सरिता प्रसाईं सदस्य रहेका छन्। यस्तै विधायन व्यवस्थापन समिति सदस्यमा अनिता देवकोटा, उदया शर्मा पौडेल, जीतेन्द्रनारायण देव, ठगेन्द्रप्रकाश पुरी, नन्दा चपाईं, परशुराम मेघी गुरुङ, बद्रीप्रसाद पाण्डे, मीना बुढा, युटोल तामाङ, रामलखन चमार, वृषेशचन्द्र लाल, शेरबहादुर कुँवर, सिंहबहादुर विश्वकर्मा र हरिचरण शिवाकोटी छन्। प्रत्यायोजित व्यवस्थापन तथा सरकारी आश्वासन समितिको सदस्यमा अगमप्रसाद वान्तवा राई, चन्द्रबहादुर खड्का, दुर्गाप्रसाद उपाध्याय, नरपति लुवार, नैनकला ओझा, बलरामप्रसाद बाँस्कोटा, राधेश्याम अधिकारी, रामनारायण बिडारी, विन्दादेवी आले (राना), बिना पोखरेल, शान्तिकुमारी अधिकारी, सुमनराज प्याकुरेल र हरिराम चौधरी छन्। राष्ट्रिय सरोकार तथा समन्वय समितिमा भने कोमल वली, खिमलाल भट्टराई, खेमराज नेपाली, जीवन बुढा, तारादेवी भट्ट, दीपा गुरुङ, दीलकुमारी रावल, धनकुमारी खतिवडा, प्रकाश पन्थ, रमेशप्रसाद यादव, राजकुमार कुँवर, रामचन्द्र राई, रामप्रित पासवान र सुरेन्द्रराज पाण्डेको नाम घोषणा गरिएको छ।"
प्रतिनिधिसभा मातहतका १० समिति गठन,"काठमाडौं : प्रतिनिधिसभा मातहतका १० विषयगत समितिको गठन भएका छन्। प्रतिनिधिसभाको बिहीबारको बैठकमा सभामुख कृष्णबहादुर महराले प्रस्तुत गरेका विषयगत समितिमा रहने सदस्यको नाम बहुमतले अनुमोदन गरेको हो। प्रमुख प्रतिपक्ष दल नेपाली कांग्रेसको अवरोधका बाबजुद सभामुख महराले सभामा विभिन्न समितिमा रहने सांसदको नाम प्रस्तुत गरेका थिए। प्रतिनिधिसभा मातहत अर्थ समिति, अन्तर्राष्ट्रिय सम्बन्ध समिति, उद्योग तथा वाणिज्य र श्रम तथा उपभोक्ता हित समिति, कानुन, न्याय तथा मानवअधिकार समिति, कृषि, सहकारी तथा प्राकृतिक स्रोत समिति, महिला तथा सामाजिक समिति, राज्यव्यवस्था समिति, विकास तथा प्रविधि समिति, शिक्षा तथा स्वास्थ्य समिति र सार्वजनिक लेखा समिति रहेका छन्।"
प्रतिनिधिसभामा स्थानीय करवृद्धि बारेमा सरकारको ध्यानाकर्षण,"काठमाडौं : प्रतिनिधिसभामा स्थानीय तहले कर वृद्धि गरी जनतालाई सास्ती दिने काम गरेको भन्दै सांसदहरुले सरकारको ध्यानाकर्षण गरेका छन् । उनीहरुले बर्दियामा सीमा स्तम्भ हराएको विषयमा पनि सदनमार्फत ध्यानाकर्षण गरेका हुन् । बैठकमा शून्य समयमा भाग लिने सांसदहरुले वर्षायाममा बजेट सक्ने नाममा गुणस्तरहीन कालोपत्रे गरिएको, नमूनाका रुपमा जनताले हातैले कालोपत्र उप्काएर देखाएका थिए । बिहीबार बसेको उक्त बैठकमा संसदीय सुनुवाइ समितिमा प्रस्तावित प्रधानन्यायाधीशको नाममा सुनुवाइ भइरहेको बेला राजधानीमै सांसद निरु पालमाथि आक्रमणको प्रयास भएको घटनाबारे पनि सरकारको ध्यानाकर्षण गराएका थिए। राजधानीको हिलो र धुलोले अस्तव्यस्त सडक सुधार गर्न र फोहरमैला व्यवस्थापन गर्ने कार्यक्रम ल्याउन पनि उनीहरुले सुझाव दिए। शून्य समयमा सांसदहरु रगमती शाही, भरतकुमार शाह, महेश बस्नेत, विमल नेपाली, राजन केसी, महेन्द्रकुमारी लिम्बू, मीना सुब्बा, यज्ञबहादुर बोगटी, रामवीर मानन्धर, यज्ञराज सुनुवार, यशोदाकुमारी सुवेदी र रामबहादुर विष्टले भाग लिएका थिए।"
प्रदेश एकको नाम खम्बुवान राख्न माग,"विराटनगरः खम्बुवान राष्ट्रिय मोर्चा मोरङले जातीय पहिचान र ऐतिहासिक पुष्ठभूमिको आधारमा प्रदेश नम्बर १ को नाम खम्बुवान राख्न माग गरेको छ । प्रदेशको नाम खम्बुवान प्रदेश राख्नु पर्ने माग गर्दै बिहीबार मुख्य मन्त्री तथा मन्त्रिपरिषद्को कार्यालयमा एउटा ज्ञापनपत्र पनि बुझाइएको छ । खम्बुवान राष्ट्रिय मोर्चा पार्टी नेपाल मोरङले ज्ञापन पत्र बुझाएको हो । मुक्ति मोर्चाका केन्द्रीय सहसचिव राजुदेव राई, पार्टीका प्रवक्ता रडेन्द्र तिम्म्राहार, जिल्ला अध्यक्ष दिलाराम राईसहितको उपस्थितिमा मुख्यमन्त्री तथा मन्त्रिपरिषद्को सचिवालयमाफर्त मुख्यमन्त्री शेरधन राईलाई ज्ञापन पत्र बुझाइएको हो । ज्ञापनपत्र बुझाउँदै पार्टीका केन्द्रीय सहसचिव राजुदेव राईले प्रदेशको राजधानी र नामाङ्कन तोक्न प्रदेश सरकाले ढिलाइ गरेको बताए । उनले जातीय पहिचान र ऐतिहासिक पृष्ठभूमिको आधारमा प्रदेशको नामाकरण गरिनुपर्ने बताए । उनीहरुले प्रदेशको राजधानी नामसाम घोषणा गर्न समेत माग गरेका छन् । ज्ञापन पत्रमा अनियन्त्रित रुपमा बजारमा हरेक सामानमा भएको मूल्यवृद्धि तत्काल नियन्त्रण गर्न माग गरिएको छ । जनतालाई असर पर्ने गरी गरिएका कर वृद्धि पनि फिर्ता गर्न माग गरिएको छ । संघीय, प्रदेश र स्थानीय सरकारबाट लागू गरिएको अनियन्त्रित दोहोरो कर तत्काल खारेज गर्न पनि माग गरिएको छ ।"
'झगडा मिलाउन नसकेर कांग्रेसले कार्यकर्ता सडकमा उतार्यो',"ललितपुर : प्रधानमन्त्री केपी शर्मा ओलीले सरकार नेपालीका सुखका चाहना पुरा गर्न प्रयासरत रहेको बताएका छन् । २१ औं तुल्सीलाल स्मृति दिवशको अवरसरमा बिहीबार तुलसीलाल स्मृति प्रतिष्ठानले कार्यक्रममा बोल्दै प्रधानमन्त्री ओलीले यसो भनेका हुन् । प्राकृतिक स्रोत साधन र परम्पराले धनी भएको देशका जनता गरिब हुन नसुहाउने प्रधानमन्त्री ओलीको भनाइ छ । 'सरकार हरेक क्षेत्रलाई उत्पादनसँग जोड्न चाहन्छ । उत्पादनमा आधुनिकीकरणका माध्यमबाट उत्पादकत्व वृद्धि गरी उपभोगमा पनि सामाजिक न्याय सहितको प्रवन्ध गरिन्छ', उनले भने । समृद्धिले मात्र सुख प्राप्त नहुने भन्दै प्रधानमन्त्री ओलीले समान अधिकार,समान अवसर,समान सुरक्षा र समान आत्म सम्मान प्राप्त भएमात्र सुख प्राप्त हुने प्रधानमन्त्रीको भनाइ छ । 'सामाजिक न्यायलाई स्थपित गर्दै नेपालीका सुखका चाहना पुरा गरिन्छ', उनले भने । प्रधानमन्त्रीले केही राजनीतिक दल (कांग्रेस) बिचारमा प्रतिष्पर्धा गर्न नसकेर अधिनायकवादको हल्ला फिजाउँदै हिँडेको पनि जिकिर गरे । 'यस्ता हल्लालाई जनताले तिरस्कार गर्छन्', प्रधानमन्त्री ओलीले भने, 'कतिपयले पार्टीको आन्तरिक झगडा मिलाउन नसकेर सरकारको विरोधमा नेता कार्यकर्तालाई अलमलल्याएका छन् ।' प्रधानमन्त्री ओलीले तुल्सीलाललाई वाम आन्दोलनका पुराना नेताको रुपमा स्मरण गर्दै नेकपा आजको अवस्थामा आइपुग्न उनको महत्वपूर्ण योगदान रहेको बताए ।"
राष्ट्रियसभाका कुन समितिमा को सदस्य ?,"काठमाडौं : राष्ट्रियसभाले विषयगत समितिहरूमा रहने सदस्यहरूको नाम अनुमोदन गरेको छ। बिहीबार बिहान बसेको राष्ट्रियसभा बैठकमा अध्यक्ष गणेशप्रसाद तिमल्सिनाले राष्ट्रियसभा नियमावली २०७५ को नियम १४९ बमोजिम विषयगत समितिमा रहने सदस्यहरूको नाम मनोनयनका लागि प्रस्ताव गरेका थिए। अध्यक्षको प्रस्ताव सभाले अनुमोदन गरेको हो। संघीय संसदका दुई संयुक्त बाहेकका राष्ट्रियसभाका ४ विषयगत समितिमा सदस्यहरूको मनोनयन भएको हो। कुन समितिमा को सदस्य ? दिगो विकास तथा सुशासन समितिमा इन्दु कडरिया, कमलाकुमारी ओली, कविता बोगटी, परिन्दा कुमारी, मुक्ताकुमारी यादव, सरिता प्रसाईँ, खिमकुमार विक, चक्रप्रसाद स्नेही, कालिबहादुर मल्ल, दिनानाथ शर्मा, भैरवसुन्दर श्रेष्ठ, रमेशजंग रायमाझी, महेश कुमार महरा र डा विमला राई पौड्याल समितिमा सदस्य भएका छन्। विधायन व्यवस्थापन समितिमा महिला समूहबाट अनिता देवकोटा, उदया शर्मा पौडेल, नन्दा चपाई, मिना बुढा, युटोल तामाङ, रामलखन चमार, सिंहबहादुर विश्वकर्मा, जितेनद्रनारायण देव, ठगेन्द्रप्रकाश पुरी, शेरबहादुर कुवँर, हरिचरण सिवाकोटी, परशुराम मेघी गुरुङ, बद्रीप्रसाद पाण्डे र बृषेशचन्द्र लाल सदस्य भएका छन्। प्रत्यायोजित व्यवस्थापन तथा सरकारी आश्वासन समितिमा नैनकला ओझा, बिन्दादेवी आले राना, विना पोखरेल, शान्ति कुमारी अधिकारी जिसी, नरपति लोहार, अगमप्रसाद बान्तवा राई, चन्द्रबहादुर खड्का, दुर्गाप्रसाद उपाध्याय, बलराम प्रसाद बास्कोटा, राधेश्याम अधिकारी, रामनारायण बिडारी, सुमनराज प्याकुरेल र हरिराम चौधरी सदस्य अनुमोदित भएका छन्। यस्तै राष्ट्रिय सरोकार समितिमा कोमल ओली, खिमलाल भट्टराई, खेमराज नेपाली, जीवन बुढा, तारादेवी भट्ट, दीपा गुरुङ, दीलकुमारी थापा, धनकुमारी खतिवडा, प्रकाश पन्त, रमेशप्रसाद यादव, राजकुमार कुवँर, रामचन्द्र राई, रामपृत पासवान र सुरेन्द्रराज पाण्डे सदस्य भएका छन्। राष्ट्रियसभाको आउँदो बैठक साउन २१ सोमबार ११ बजे बस्नेछ। संघीय संसदमा प्रतिनिधिसभा सदस्य र राष्ट्रियसभाका सदस्य रहनेगरी संसदीय सुनुवाई समिति र राज्यका निर्देशक सिद्धान्त, नीति र दायित्वको कार्यान्वयन अनुगमन तथा मूल्यांङ्कन समिति गरी दुई संयुक्त समिति छन्।"
संघ सरकारका भवनमा प्रदेश मन्त्रालय,"पोखरा : सीप विकास तालिम केन्द्रले भवन निर्माण पूरा गर्नै भ्याएको थिएन । हतारहतार सकेर फागुन पहिलो साता मुख्यमन्त्री तथा मन्त्रिपरिषद्को कार्यालय र अरू २ मन्त्रालय त्यहाँ राखियो । जिल्ला वन र क्षेत्रीय वन कार्यालयको बगर कार्यालयकै एउटा कोठामा तत्कालीन पर्यटन, उद्योग, वन तथा वातावरण मन्त्री रामशरण बस्नेतले कार्यालय पाए । पछि उनको मन्त्रालय हेरफेर भएपछि आएका उक्त मन्त्रालयका मन्त्री विकास लम्सालले पार्दीमा भर्खरै निर्मित क्षेत्रीय वन कार्यालयको भवनमा डेरा सारे । सहरी विकास तथा भवन डिभिजन कार्यालयका २ भवनमध्ये एउटामा भौतिक पूर्वाधार विकास मन्त्रालयको कार्यालय राखिएको छ । सहकारी डिभिजन तथा प्रशिक्षण कार्यालयको भवनमा भूमि व्यवस्था, कृषि तथा सहकारी मन्त्रालय छ । क्षेत्रीय शिक्षा कार्यालयको भवनमा सामाजिक विकास मन्त्रालय राखिएको छ । प्रदेश सरकार बसेका कार्यालय अझै संघीय सरकारकै भवनमा छन् । त्यसो हुँदा कानुनी अप्ठेरो परेको भन्दै गण्डकी मन्त्रिपरिषद्ले भवनहरू आफूलाई हस्तान्तरण गर्न अनुरोध गरेको छ । बुधबारको मन्त्रिपरिषद् बैठकले संघ सरकारलाई त्यस्तो अनुरोध गरेको हो । यो वर्षलाई प्रादेशिक संरचना निर्माणको वर्ष भनेका छौं, हाम्रो स्वामित्वमा कुनै पनि भवन छैनन्, गण्डकी प्रदेश सरकारका प्रवक्ता तथा भौतिक पूर्वाधार विकास मन्त्री रामशरण बस्नेतले भने, अहिले बसिरहेकै भवन पनि कानुनी रुपमै प्रदेशको हुनुपयो भनेर हस्तान्तरणका लागि अनुरोध गरेका छौं । आर्थिक मामिला तथा योजना र आन्तरिक मामिला र कानुन मन्त्रालय मुख्यमन्त्री झै सीप विकास तालिम केन्द्रकै भवनमा छन् । प्रदेश सभा नगर विकास प्रशिक्षण केन्द्र नदीपुरमा छ । बजेट कार्यान्वयनका लागि आवश्यक मात्राका कर्मचारी आउने हो भने कार्यालय भवनले नपुग्ने मन्त्री बस्नेत सुनाउँछन् । विभागहरू बनाउनु छ, निर्देशनालयहरू बनाउनु छ, उनले भने, हामीलाई कम्तीमा ३२ सय कर्मचारी चाहिन्छ भन्ने स्टिमेट तयार गरेर पठाइसकेका छौं, तर आवश्यक भौतिक संरचना हामीसँग केही पनि छैन । प्रदेश सरकारको बुधबारकै बैठकले गण्डकी प्रदेश नीति तथा योजना आयोगमा लमजुङका ३६ वर्षे विष्णुराज बराललाई विज्ञ नियुक्त गरेको छ । सहसचिव सरहको तलब सुविधा पाउने गरी उनी ३ महिनाका लागि नियुक्त भएका हुन् । हाइड्रोलिक इन्जिनियरिङमा स्नातकोत्तर उनले बेलायतबाट जलविज्ञानको विद्यावारिधि पूरा गर्दैछन् । यसअघि प्रदेश सरकारले स्याङ्जा डा गिरिधारी पौडेललाई नीति तथा योजना आयोगको उपाध्यक्ष नियुक्त गरेको थियो । १ महिलासहित २ सदस्य नियुक्त गर्न बाँकी नै छ । मन्त्रिपरिषद्को बैठकले फेवातालको बाँधस्थलनजिकै १ सय मिटर अग्लो नेपाली झन्डा निर्माण गर्ने निर्णय गरेको छ । पोखरा महानगरपालिकासँगको सहकार्यमा गण्डकी प्रदेश सरकारले पर्यटकीय गन्तव्य थप्न लागेको हो । १ करोड रुपैयाँ लाग्ने अनुमान गरिएको झन्डासहितका पूर्वाधारका लागि प्रदेश सरकार र महानगरपालिकाले आधाआधा खर्च गर्ने भएका छन् । फेवातालमा माछापुच्छेको छायाँ देखिने ठाउँ र नेपालको झण्डाले त्यो ठाउँको आकर्षण बढ्नेछ, मन्त्रिपरिषद्् प्रवक्ता बस्नेतले भने । मन्त्रिपरिषद् र मुख्यमन्त्रीको कार्यालयका सचिव लालमणि ओझालाई आउँदो सेप्टेम्बरमा तालिमका लागि चीन भ्रमणमा जाने स्वीकृति दिने निर्णय पनि गरेको छ ।"
राष्ट्रियसभा बैठक : विषयगत समितिका सदस्यको नाम प्रस्ताव हुने,"काठमाडौं : राष्ट्रियसभाको आजको बैठकमा विषयगत समितिमा रहने सदस्यहरूको नाम मनोनयनका लागि प्रस्ताव गर्ने कार्यसूची छ। बिहान साढे ११ बजे बस्ने तय गरिएको बैठकमा राष्ट्रियसभाका अध्यक्ष गणेशप्रसाद तिमल्सिनाले राष्ट्रियसभा नियमावली २०७५ को नियम १४९ बमोजिम विषयगत समितिमा रहने सदस्यहरूको नाम मनोनयनका लागि प्रस्ताव गर्नेछन्। राष्ट्रियसभामा दुई संयुक्तसहित ६ समिति छन्। सभामा दिगो विकास तथा सुशासन समिति, विधायन व्यवस्थापन समिति, प्रत्यायोजित व्यवस्थापन तथा सरकारी आश्वासन समिति, राष्ट्रिय सरोकार समिति छन्। प्रतिनिधिसभा सदस्य र राष्ट्रियसभाका सदस्य रहनेगरी संसदीय सुनुवाई समिति र राज्यका निर्देशक सिद्धान्त, नीति र दायित्वको कार्यान्वयन अनुगमन तथा मूल्यांङ्कन समिति गरी दुई संयुक्त समिति पनि सभामा छन्।"
दुई उपमहानगर सीमा विवाद सहमतिमा टुंग्याइने,"धरान : लामो समयदेखिको इटहरी र धरान उपमहानगरपालिकाबीचको सीमा विवाद सहमतिमा टुंग्याइने भएको छ। बुधबार धरान उपमहानगरका प्रतिनिधिबीच भएको बैठकले यस्तो निर्णय गरेको हो। कोसी राजमार्गमा पर्ने तरहरामाथिको चारकोसे जंगल क्षेत्रको भाग पूरै धरानमा पर्ने स्थानीयको दाबी भए पनि इटहरीले भोगचलन गर्दै आएपछि सीमा विवाद चर्केको थियो। जग्गाको क्षेत्रफलअनुसारै सरकारले धरानलाई उपमहानगर बनाउने निर्णय गरेसँगै धरानले आफ्नो स्वामित्वको जमिन खोजी गरेपछि इटहरीले भोगचलन गरेको खुलासा भएको बताइएको छ। आफ्नो स्वामित्वको जमिन धरानले भोग चलन गर्न पाउनुपर्ने माग राख्दै यसअघि इटहरी उपमहानगरले सेउती खोलालाई सीमा ठानेर टाँगेको स्वागत बोर्ड धरानबासीले फालिदिएपछि विवाद सुरु भएको थियो। उक्त विवाद जनप्रतिनिधिबीच पनि कायमै रहेपछि सीमा विवाद सहमतिमा टुंगो लगाइने भएको छ। हाल कोसी राजमार्गको सेउती खोलामुनिको सयौं हेक्टर जमिन इटहरीले भोगचलन गदै आएको छ। २०५० सालमा गरिएको नापी विभागको सर्भेअनुसार धरानको स्वामित्वमा रहेको सयौं हेक्टर जमिन र वन जंगल इटहरीले भोगचलन गरेपछि दुवै उपमहानगरबीच सीमा विवाद उत्पन्न भएको थियो। नापी कार्यालयको नक्साअनुसार धरानको स्वामित्वमा रहेको जग्गा जमिनको भोग चलन धरानले नै गर्न पाउनुपर्ने र भोगचलनका आधारमा इटहरीले उक्त जमिनको स्वमित्व लिन पाउनुपर्ने भन्दै दुवै कार्यालयका जनप्रतिनिधिबीचको बैठकले समाधान गर्ने सहमति गरिएको धरान उपमहानगरकी कार्यवाहक मेयर मञ्जु भण्डारीले जानकारी दिइन। बैठकमा इटहरी उपमहानगरका मेयर द्वारिकलाल चौधरी, उपमेयर लक्ष्मी गौतम, धरान उपमहानगरकी कार्यवाहक मेयर मञ्जु भण्डारी, धरान १५ का वडाध्यक्ष नरेशकुमार इवारम, धरान उपमहानगरका प्रमुख प्रशासकीय अधिकृत सुमन घिमिरेलगायतको बैठकले सीमा विवाद तत्काल अन्त्य गरी दुवै उपमहानगरबीच भाइचाराको सम्बन्धलाई प्रगाढ बनाउने निर्णय गरेको छ। कोसी राजमार्गमा पर्ने तरहरामाथिको चारकोसे जंगल क्षेत्र नापीअनुसार धरानमा पर्छ। नक्साकै आधारमा धरानको स्वामित्वमा भएको सबै जमिन धरानको अधीनमा हुनुपर्ने धरान१५ का वडाध्यक्ष नरेश इवारमले बताए। उनले अर्काको स्वामित्वमा रहेको जमिन, वनक्षेत्र अतिक्रमण बन्द गर्न इटहरीका जनप्रतिनिधिहरूलाई अनुरोध गरिएको उनले जानकारी दिए। इटहरी उपमहानगरकी उपप्रमुख लक्ष्मी गौतमले नापी नक्सामा धरानको जमिन देखाए पनि सेउतीमुनिको जमिनलाई इटहरीले भोगचलन गर्दै आएको बताइन्। उनले इटहरीले भोगचलन गर्दै आएको जंगल क्षेत्रलाई दुवै उपमहानगरका प्रतिनिधि बसेर सहमतिमा टुंगो लगाइने बताइन्। नक्साअनुसार जमिन धरानको अधीनमा हुनुपर्ने धरानका जनप्रतिनिधिको अडान यथावत् रहेपछि अर्को बैठकले विवाद समाधान गर्ने सहमति भएको वडाध्यक्ष इवारमले बताए।"
विदेश भ्रमण गरेका १५ सय कर्मचारीमाथि छानबिन,"काठमाडौं : प्रधानमन्त्री तथा मन्त्रिपरिषद् कार्यालयले एक वर्षको अवधिमा विदेश भ्रमण गएका एक हजार पाँचसय भन्दा बढी कर्मचारीको भ्रमण औचित्यमाथि छानबिन थालेको छ। गत आर्थिक वर्ष २०७४ साल १ साउनदेखि २०७५ असार मसान्तसम्म विदेश भ्रमणमा गएका कर्मचारीबारे छानबिन थालिएको प्रधानमन्त्री कार्यालयले जानकारी दिएको छ। कार्यालयका अनुसार एक वर्षको अवधिमा विदेश गएकामध्ये अधिकांशको विवरण प्राप्त भइसकेको छ भने केहीले विवरण दिन अटेर गरिरहेका छन्। यो संख्या अझै बढ्न सक्ने कार्यालयले जनाएको छ। प्रधानमन्त्री कार्यालयका अनुसार सो अवधिमा निजामतीतर्फ झण्डै एक हजार र सुरक्षाकर्मी (प्रहरी र सेना) तर्फ ५ सय गरी १५ सय कर्मचारीहरू विदेश भ्रमणमा गएका छन्। विदेश भ्रमणमा जानेमा आधाभन्दा बढी सरकारका सचिव, सहसचिव र उपसचिवहरू छन् भने सेना तथा प्रहरीमा पनि उच्च पदस्थ नै बढी छन्। केही सचिव र सहसचिवहरू भने एक वर्षमा चारपाँच पटकसम्म पनि दोहोयाएर विदेश गएको पाइएको कार्यालय स्रोतले जानकारी दिएको छ। प्रधानमन्त्रीको निर्देशनअनुसार विदेश भ्रमणमा गएका कर्मचारीको भ्रमणको औचित्यमाथि बुधबारदेखि नै छानबिन र अध्ययन थालिएको प्रधानमन्त्री तथा मन्त्रिपरिषद् कार्यालयका प्रवक्ता विनोदबहादुर कुँवरले जानकारी दिए। प्रधानमन्त्री कार्यालयले कर्मचारी विदेश जाँदा अपनाएको प्रक्रिया र खर्चको स्रोत, भ्रमणको विषय र उपलब्धि, कूल खर्च, विदेश लैजाने दाताहरू तथा विदेश भ्रमण गरेको अवधिलगायतका विषयमा गम्भीर अध्ययन थालेको छ, प्रवक्ता कुवरले बताए। प्रधानमन्त्री कार्यालयले गत २०७२ सालमा उच्च पदस्थ पदाधिकारी तथा कर्मचारीको विदेश भ्रमणसम्बन्धी निर्देशिका जारी गर्दै भ्रमणमा कडाइ गरेको थियो तर अधिकांश कर्मचारीहरू सो निर्देशिकाविपरीत धमाधम विदेश गएका थिए। प्रधानमन्त्रीको निर्देशनबमोजिम प्रधानमन्त्री तथा मन्त्रिपरिषद् कार्यालयले सबै २१ वटै मन्त्रालय, विभिन्न संवैधानिक आयोग, नियोग तथा केन्द्रीय निकाय, प्रहरी प्रधान कार्यालय तथा ती निकाय मातहतका निकायलाई पत्र लेख्दै विगत एक वर्षको अवधिमा विदेश गएका सम्पूर्ण कर्मचारीको विवरण माग गरेको थियो। पछिल्लो एक हप्तादेखि प्रधानमन्त्री कार्यालयले सबै केन्द्रीय निकायसँग विदेश जाने कर्मचारीको विवरण पठाउन पटकपटक ताकेता गर्दा पनि अटेर गरेपछि कार्यालयले सबै निकायलाई गत सोमबार अन्तिम पटक २४ घण्टे सर्कुलर पठाउँदै विदेश भ्रमणको विस्तृत विवरण माग गरेको थियो। कर्मचारीहरूमा विदेश भ्रमणमोह अत्यधिक बढ्दै गएको र उनीहरूको विदेश भ्रमणले मुलुकलाई खासै उपलब्धि दिन नसकेको भन्दै प्रधानमन्त्री केपी ओलीले विदेश भ्रमणमा गएका कर्मचारीको सूची मगाएर छानबिन गर्न प्रशासनिक नेतृत्वलाई निर्देशन दिएका थिए। कतिपय कर्मचारी बिदा स्वीकृत नगराई गएको, केही विभिन्न ठेकेदार कम्पनीको सहयोगमा विदेश गएको र अधिकांश कर्मचारीहरू राष्ट्रको आवश्यकताभन्दा पनि आफ्नै व्यक्तिगत हितका लागि विदेश गएको भन्दै त्यस्ता कर्मचारीको भ्रमणको औचित्यमाथि छानबिन थालिएको हो। विदेश भ्रमण अचाक्ली भएपछि कडा निर्देशिका सरकारले २०७२ मा नेपाल सरकारका सचिव एवं विशिष्ट श्रेणीका पदाधिकारीको विदेश भ्रमणमा कडाइ गर्न विदेश भ्रमणसम्बन्धी निर्देशिका जारी गरेको थियो तर सो निर्देशिकाको लगातार उल्लंघन हुँदै आएको प्रधानमन्त्री कार्यालयकै अधिकारीहरू स्वीकार्छन्। सरकारले डेढ महिनाअघि मात्रै विदेश भ्रमणलाई पुनः कडाइ गर्दै वैदेशिक भ्रमण व्यवस्थापन निर्देशिका २०७५ जारी गरेको थियो। निर्देशिकामा व्यवस्था भएका महत्वपूर्ण प्रावधानहरू : विदेश भ्रमणको सान्दर्भकिता र औचित्यअनुसार मात्रै सम्बन्धित पदाधिकारीलाई पठाउनुपर्ने विदेश जानेको विवरण वेभसाइटमार्फत सार्वजनिक गर्नुपर्ने व्यक्तिविशेषलाई किटान गरी निमन्त्रण गरिएमा त्यसलाई खारेज गरिने परामर्शदाता तथा ठेकेदारको खर्चमा वैदेशिक भ्रमण गर्न नपाइने वैदेशिक तालिममा विशिष्ट श्रेणीका पदाधिकारीलाई मनोनयन नगर्ने परराष्ट्र सचिवबाहेक अन्यले वार्षिक तीस कार्य दिनभन्दा बढी समय विदेश भ्रमण गर्न नपाइने मन्त्रीले नियुक्त गरेका पदाधिकारी सरकारको खर्चमा विदेश जान नपाउने कुनै पनि पदाधिकारी तोकिएभन्दा बढी अवधि विदेश भ्रमण गरे कार्यसम्पादन मूल्यांकन गर्दा न्यून नम्बर दिने।"
"संसदमा गृहमन्त्रीलाई प्रश्न: सांसद असुरक्षित छौं, जनतालाई कसरी सुरक्षा दिनुहुन्छ ?","काठमाडौं : प्रतिनिधिसभाको बिहीबारको बैठकमा सांसदले आफूहरु नै सुरक्षित हुन नसकेकोमा चिन्ता व्यक्त गरेका छन्। काठमाडौंमा साँझको समयमा एउटा समूहले सांसदलाई पेस्तोल देखाएर ज्यान लिने धम्की दिएको छ। तर सरकारले दोषीलाई समात्न सकेको छैन, बैठकमा विशेष समयमा बोल्दै सांसद् अतहर कमाल मुसलमानले भने, काठमाडौं भित्र एउटा सांसद सुरक्षित हुन सक्दैन भने देशका जनता कसरी सुरक्षित हुने ? एकजना सांसदलाई पिएसओ दिएर सुरक्षित गर्न खोज्नु उचित नभएको उनको भनाइ छ। सरकारले सांसदको सुरक्षा गर्ने भए सबैलाई पिएसो उपलब्ध गराउनुपर्ने मागसमेत उनले अघि सारेका छन्। पिएसओ किन एकजना मात्र सांसदलाई राखियो ? संसदमा सरकारले जानकारी दिनु पर्छ, उनले भने, सांसदको हत्या गर्नेसम्मको घटनाको सत्य तथ्यबारे गृहमन्त्रीले जानकारी दिनुपर्छ। त्यसैगरी सांसद हृदयस त्रिपाठीले दण्डहिनताका कारण महिला हिंसाका घटना बराम्बर बढिहरेको बताए। यस्ता अपराधीलाई बाच्ने अधिकार हुन्छ र ?, उनको प्रश्न छ। उता सरकारले उखुको मूल्य तोके पनि कृषकले तोकेको मूल्य नपाएको भन्दै उनले आपत्ति जनाए। अहिलेसम्म उखु किसानले साढे नौ अर्ब पाउन सकेका छैनन्, उनले भने, मूल्य तोकेको सरकारले जसरी हुन्छ भुक्तानी दिने व्यवस्था गर्नुपर्छ।"
प्रधामन्त्रीले खोज्दा लाश भेटिँदैन भन्दै घाँटीमा पेस्तोल तेर्स्याए',"काठमाडौँः नेपाल कम्युनिस्ट पार्टीकी सांसद निरु पालले आफ्नो ज्यान लिने उद्धेश्यका साथ राजधानी काठमाडौँमै आफूमाथि पेस्तोल ताकिएको बताएकी छन् । प्रतिनिधि सभाको बिहीबार बसेको बैठकको विशेष समयमा बोल्दै पालले राजधानीको थापागाउँस्थित एक गल्लीमा आफूलाई मार्ने योजनाका साथ आक्रमण प्रयास भएको बताएकी हुन् । साउन १५ गते साँझ ८ बजे दूध लिन कोठाबाट पसलमा जाँदै गर्दा गल्लीमा बसेका समूहका एकजनाले म माथि घाँटीमा पेस्तोल दागेर मार्ने धम्की दिए, उनले भनिन्, मलाई खुट्टाले छेकेर पेस्तोल घाँटीमा ताकियो, मैले कसैलाई आक्षेप लाउन खोजेको होइन, तर राजधानीमै सांसद सुरक्षित हुँदैनन् भने सर्वसाधरणको अवस्था के होला ? सांसद पालले आफूलाई पेस्तोल देखाएर सरकार डगमगाउँछ भन्ने भ्रम पनि त्याग्न चेतावनी दिइन् । मलाई प्रधानमन्त्रीले खोज्दा तेरो लाश पनि भेटिँदैन भनियो, बैठकमा गइस भने ज्यान लिन्छु भन्दै धम्की दिए, उनले भनिन्, तर म अन्तिम श्वास रहुन्जेल लडिरहन्छु, पेस्तोले देखाउँदैमा डराउँदिन । सांसद पालले पुलिसले अनुसन्धानका क्रममा आफूले नाटक गरेको भनेर गरेको टिप्पणीप्रति पनि आक्रोश पोखिन् ।"

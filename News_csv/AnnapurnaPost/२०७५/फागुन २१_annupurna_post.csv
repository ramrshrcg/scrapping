शीर्षक,विवरण
सहकारी अनुगमन गर,"सहकारीमा नियमविपरीत लगानी गर्ने, सञ्चालकहरूले मनपरी पेस्की लिने तथा असुरक्षित रूपमा लगानी गर्ने गरेकाले सहकारीको पैसा जोखिममा छ। सरकारले कार्यक्षेत्रभन्दा बाहिर गएर कारोबार गर्ने र गैरसदस्य कारोबार गर्ने गरेकाले सहकारीमा दिनप्रतिदिन जोखिम बढ्दै गएको छ। देश संघीयतामा गएसँगै सहकारी पनि स्थानीय तहमा हस्तान्तरण भएका छन्। यसअघि ३८ डिभिजन कार्यालयले देशभर दर्ता भएका ३४ हजार पाँच सय १२ सहकारीको नियमन गर्ने गर्दथे। स्थानीय तहले सहकारीको नियमन गर्नुपर्छ। तर अधिकांश स्थानीय तहले सहकारी नियमन गर्न सकेका छैनन्। कतिपय अवस्थामा डिभिजन कार्यालयले दिएको पोकोसमेत खोलिएको छैन। दर्ता भएका भएका सहकारीमध्ये अधिकांश सहकारी स्थानीय तहमातहत छन्। प्रदेशअन्तर्गत पाँच हजार, संघीयअन्तर्गत एक सय ५० र स्थानीय तहअन्तर्गत २९ हजार सहकारी छन्। सहकारीका कानुन अपूरो र अधुरो भएका कारण पनि सहकारीका पैसामा जोखिम बढ्दै गएको हो। २०४७ सालमा बनेको सहकारी ऐन नियमावली तर्जुमा गर्न नसक्दा कार्यान्वयन हुन सकेको छैन। पछिल्लो समयमा रूपन्देही तिलोत्तमास्थित सुमधुर बचत तथा ऋण सहकारी संस्थाका अध्यक्षले सहकारीको रकममा मनोमानी गरेको सार्वजनिक भएको छ। अध्यक्षले नियमविपरीत लगानी गरेको, मनपरी पेस्की लिएको, आफूहरूको बचत असुरक्षित भएको भन्दै उजुरी परेको छ। त्यसमा मन्त्रालयले पत्र पठाउँदै हिसाब मिलान गर्न निर्देशन दिए पनि रकम हिनामिना गर्नेमाथि कारबाही हुन सकेको छैन। नियमको अभावमा सहकारीलाई कारबाही हुन नसकेको हो। प्रदेश र अधिकांश स्थानीय तहले सहकारीको कानुनसमेत बनाउन सकेका छैनन्। रूपन्देहीमा हालै भएको एउटा प्रतिनिधिमूलक घटना हो यो। सहकारीको नियमन निकाय डिभिजन सहकारी कार्यालय खारेज भएपछि सहकारीको नियमन शून्य छ। समस्याग्रस्त सहकारीका समस्या अझै समाधान हुन सकेका छैनन्। एक सय ३० वटा सहकारीको समस्या समाधान गर्न सरकार क्रियाशील भए पनि कसरी समाधान गर्ने भन्ने अझै निचोड निस्किएको छैन। नौ हजार सहकारीको ११ अर्ब रुपैयाँभन्दा बढी पुँजी छ। समस्याग्रस्त सहकारीको समस्या समाधान गर्न गठित छानबिन समितिले प्रभावकारी ढंगले काम गर्न सकेको छैन। प्रदेशमा सहकारीको व्यवस्थापन गर्ने जिम्मेवारी पाएको भूमि व्यवस्था कृषि तथा सहकारी मन्त्रालयले अनगुमन गरेकै छैन। मुलुकमा संख्यात्मक रूपमा सहकारीको संख्या बढी छ, तर सदस्यलाई प्रभावकारी सेवा नपाएको गुनासो पनि उत्तिकै छ। अब सहकारी एकीकरण गरेर मर्जमा जानुको विकल्प छैन। सहकारी कि त राष्ट्रबैंकले नै नियमन गर्नुपर्छ कि त सहकारीको नियमन गर्न छुट्टै नियमक निकाय गठन गर्न आवश्यक छ। जनताको खर्बाैं रुपैयाँ धरापमा पर्दा पनि सरकार कानमा तेल हालेर बस्नु उचित होइन। जनताको लगानी सुरक्षित गर्नु उसको प्रथम दायित्व हो। अझ अनुत्पादक क्षेत्रमा थुप्रिएको सहकारीको रकमलाई उत्पादक, राष्ट्रिय आवश्यकता सम्बोधन गर्ने, रोजगार सिर्जना गर्ने, आयात विस्थापन गर्ने क्षेत्रमा परिचालन गर्नुपर्छ। ठूला आयोजनामा सहकारीको पैसा परिचालन गर्न उचित ऐन, नियमको आवश्यकता पर्छ। संघीयता अभ्यास नभइसकेको सुरुआती चरणमा जनताको खर्बाैं रुपैयाँको जिम्मा स्थानीय तहलाई दिँंदा अब वास्तविक विकृति देखा पर्नेछन्। सरकारले तत्काल सहकारी नियमनलाई उच्च प्राथमिकतामा राखी यसका विकृति र विसंगति अन्त्य गर्ने दिशामा पाइला चाल्न ढिलाइ भइसकेको छ। सहकारी भनेको अवैध धन लुकाउने संगठनका रूपमा दुरुपयोग हुन नदिन पनि उत्तिकै जरुरी छ। कानुन बनेको छ तर कार्यान्वयन भएको छैन। तसर्थ सरकारले तत्काल सहकारीको पारदर्शी अनुगमन गरी जनताको पैसा सुरक्षित गरिहाल्नुपर्छ।"
राहत शिक्षकको आन्दोलन : दोलखाका ४ दर्जन बढी स्कुल बन्द,दोलखा : मंगलबार दोलखाका ४ दर्जन विद्यालय पूर्णरुपमा बन्द भएका छन्। राहत तथा बालविकास शिक्षकले देशभरका सामुदायिक विद्यालय बन्द गर्न आह्वान गरेपछि मंगलबार दोलखा जिल्लाको ४ दर्जन विद्यालय पूर्णरुपले बन्द भएका हुन्। सामुदायिक विद्यालयमा कार्यरत राहत तथा बालविकास शिक्षकले आयोजना गरेको शान्तिपूर्ण आन्दोलनलाई सरकारले हस्तक्षेप गरेको विरोधमा जिल्लाका ५० भन्दा बढी विद्यालय पूर्ण रुपले बन्द भएका हुन्। राहत तथा बालविकास शिक्षकको बहुमत भएको विद्यालय पूर्णरुपले बन्द भएका छन्। अन्य विद्यालयले भने नैतिक समर्थनका लागि भन्दै विद्यालय आंशिक बन्द गरेका छन्। जिल्लामा करिब तीनसय ५० सामुदायिक विद्यालय रहेकोमा करिब ५० वटा पूर्ण र करिब डेढ सय विद्यालय आंशिक बन्द भएको राहत शिक्षक समिति दोलखाका अध्यक्ष बालकृष्ण खड्काले जानकारी दिए। एसईई परीक्षा चैत ८ गतेबाट र जिल्लाको वार्षिक परीक्षा चैत ७ गतेबाट हुने निर्धारण गरिएको अवस्थामा विद्यालय बन्द गरी शिक्षक आन्दोलनमा उत्रिएपछि अभिभावकमा चिन्ता थपिएको छ। बन्द हुने विद्यालयमा अधिकांश माध्यमिक विद्यालय रहेको राहत शिक्षक समिति दोलखाले जनाएको छ। विद्यालय बन्द भएको बारेमा जनप्रतिनिधिसँग सम्पर्क गर्दा बन्द गरेको पाइएमा छानबिन गरेर आवश्यक कारवाहीको प्रक्रिया अगाडी बढाउने जनाएका छन्।
कुवेतमा बन्धक बनाइएका तीन नेपाली चेलीको रोल्पाली समाजद्वारा उद्दार,"रोल्पा : कुवेतमा बन्धक बनाइएकी तीन नेपाली चेलीलाई अन्तराष्ट्रिय रोल्पाली सेवा समाजले उद्दार गरेको छ।कास्की पोखराकी सरस्वती बराल, झापा दमकी शोभाकुमारी लिम्बू र करैया२ उदयपुरकी गीतादेवी चौधरीको उद्दार गरिएको हो। बन्धक जीवन बिताएरहेकी तीन चेलीलाई पाँच महिनाको अवधिमा उद्दार गरिएको रोल्पाली सेवा समाज कुवेत शाखाले जनाएको छ।समाजका डिबी बुढाथोकीका अनुसार विदेशमा अलपत्र परेका, बन्धक बनाइएका र असाहयलाई सेवा समाजले उद्दार गर्दै आएको छ। भारतहुँदै दलालले नेपाली चेलीलाई कुवेतमा घरेलु कामदारका रुपमा पुर्याउँछन्।कतिपयले त्यहाँ बन्दीसरह जीउनु परिरहेको समाजले जनाएको छ। पोखराकी बराल पनि एक वर्षअघि भारत हुँदै कुवेत बेचिएकी हुन्। घरेलु कामदारको रुपमा कुवेत पुगेकी बराल एक वर्षको अवधिमा कुवेती दलालबाट चारवटा घरमा कामका लागि सारिइन्। सजिलो काम मिलाइ दिने बहानामा एक घरबाट अर्को घरमा सार्ने गरेको बताउँछिन्। घरेलु कामदार ओसारपसार गर्ने दलालले एक महिनाको तलब समेत नदिएको उनले समाजका पदाधिकारीसँग बताइन् । घरेलु कामदार रहेकी उनले सात महिनाको तलब समेत पाइनन्।मालिक घरबाहिर जाँदा उनलाई ताला लगाएर राख्ने गरेको गुनासो उनको छ।उनी घरेलु कामदारका रुपमा लगेपनि कैदीबन्दी जसरी बस्न बाध्य पारिएकी थिइन्। उद्दारमा संलग्न समाजका कुवेत शाखा उपाध्यक्ष बलबहादुर जिएमका अनुसार मानसिक र शारीरिक यातना पाएकी उनको उद्धार गरिएको हो। कतारको एक कम्पनीमा कार्यरत पीडित बरालका छिमेकी दाइले बहिनी बन्धकमा परेको सोही कम्पनीमा काम गर्ने राँकका कृष्ण ओलीलाई जानकारी दिएका थिए। कृष्णले समाजका महासचिव लेखप्रसाद रोकालाई उद्दारमा सघाउन भनेका थिए। महासचिव रोकाले पीडित बरालको उद्दारको लागि कोषाध्यक्ष प्रेम बुढाथोकीसँग समन्वय गरेका थिए। समाजको कुवेत शाखाको आकस्मिक बैठक बसेर उनको उद्दारको योजना बनाइएको थियो। उद्दारपछि उनलाई समाजले कुवेतस्थित नेपाली दुतावासको जिम्मा लगाएको छ। यस अघि उद्दार गरिएका दुई चेलीलाई पनि दुतावाससँगको समन्वयमा नेपाल पठाइएको थियो। उद्दार गरिएकी बरालले नेपाल फर्केपछि आफूलाई झुक्याएर कुवेत पठाउने दलाल विरुद्ध उजुरी दिने बताएकी छन्। उनले कम्पनी र दलालको नाम खुलाउन चाहिनन्। नेपाली दलालले भारतको बाटो हुँदै कुवेतमा चेली पठाउने र कुवेतमा रहेका दलालले लाखौं रकम खाएर निकृष्ट प्रकारको घरेलु कामदारका रुपमा कुवेती घर घरमा पठाउने धन्दा चलिरहेको समाजले जनाएको छ। अवैधानिक बाटो भएर गएको पत्तो नपाउने चेलीले बन्धकसरह काम गर्नु परेपछि मात्र आफूलाई फसाएको बारे थाहा पाउने गर्छन्।"
"तीन लाख बत्ती बालेर दीपमहायज्ञ, ४२ हजारले गरे हवन (फोटो फिचर)","वीरगन्ज : वीरगन्जमा जारी अश्वमेध गायत्री महायज्ञमा तेश्रो दिन मंगलबारसम्म ४२ हजार भक्तजनले देवपूजन र हवन गरेका छन्। चार दिने महायज्ञको उद्घाटन आइतबार गरिएको भए पनि देवपूजन र हवनको कर्मकाण्ड भने सोमबारदेखि मात्र सुरु भएको हो। सोमबार र मंगलवार गरी दुई दिनको अवधीमा नेपालका विभिन्न जिल्ला, भारतका विभिन्न प्रान्त र तेश्रो मुलुकका गरी ४२ हजार भक्तजनहरूले देवपूजन र हवन गरेको महायज्ञ आयोजक अखिल विश्व गायत्री परिवार वेदमाता गायत्री शक्तिपिठ वीरगन्जका संयोजक विजय सरावगीले जानकारी दिए। उनका अनुसार महायज्ञ अवधीभर ६० हजार भक्तजनले देवपूजन र हवन गर्ने गरी प्रबन्ध मिलाइएको छ। आदर्शनगर रंगशालामा आयोजित अश्वमेध महायज्ञस्थलमा देवपूजन र हवनका लागि २५१ वटा हवनकुण्ड बनाइएको छ। सोमबार बिहान एक हजार सात सय ५७ जना मुख्य यजमानहरूले एकै साथ पूजापाठ, गायत्री मन्त्र उच्चारण र हवन गरेर महायज्ञमा देवपूजन र हवन कार्यको शुभारम्भ गरेका थिए। यसैगरी महायज्ञमा मंगलबार साँझसम्म दुई लाख २५ हजार भक्तजन र आगन्तुकहरूले सामान्य पूजापाठ र अवलोकन पनि गरेको सरावगीले जानकारी दिए। उनका अनुसार आइतबारदेखि मंगलवार साँझसम्म नेपाल, भारत र मुलुकका गरी दुई लाख २५ हजार भक्तजन र आगन्तुक महायज्ञमा सहभागी भएका हुन्। महायज्ञमा मंगलबार बेलुकी तीन लाख दीप प्रज्वलन गरी भव्य दीपमहायज्ञ गरिएको छ। महायज्ञस्थल परिसरमा एक लाख एक वटा र नगरवासीका घर घरमा दुई लाख गरी तीन लाख वटा माटोको दियो बालेर दीपमहायज्ञ गरिएको हो। महायज्ञस्थलमा एक लाख एक र हरेक नगरवासीको घरमा गरी तीन लाख दियो बालेर दीपमहायज्ञ गरिएको संयोजक सरावगीले बताए। आइतबारदेखि सुरु भएको अश्वमेध महायज्ञ बुधबार सकिने छ। महायज्ञको समापन समारोहमा बुधबार प्रधानमन्त्री केपी शर्मा ओली सरिक हुनेछन्।"
भजन जोगाउँदै तन्नेरी (तस्बिरसहित),"बागलुङ : बागलुङ जिल्लाको काठेखोला गाउँपालिका ५ बिहुँकोट। जिल्लामा सबैभन्दा बढी युवाहरु जापान जाने र अधिक रेमिट्यान्स भित्रिने सदरमुकाम नजिकैको गाउँ। जुन गाउँका घरमा जापान नगएका युवा मुस्किलले भेटिन्छन्। जापान नगएका घरहरुको पनि अन्य कुनै न कुनै देशमा जाने क्रम तीव्र छ। गाउँका पुराना मौलिक सँस्कृति नयाँ पुस्तामा हस्तान्तरण नहुने हो की भन्ने बुढापाकाको चिन्ता र पिरलोलाई ध्यानमा राख्दै मौलिक लोक भजन जोगाउन गाउँमा भएका स्थानीय युवाहरु सक्रिय बनेका छन्। विदेशमा भएकाहरुले आफूले सक्ने सहयोग गरेका छन्। धेरै ठाउँमा स्थानीयस्तरमा गठित क्लबले खेल कार्यक्रम राखेर मेला उत्सव गर्ने परिपाटी बढेका बेला बिहुँका युवाहरुले बिहुँकोट खेलकुद तथा समाज विकास केन्द्र गठन गरी रामकोटस्थित त्रिपुरेश्वर महादेव मन्दिर परिसरमा राष्ट्रिय भजन उत्सव गरे। राष्ट्रियस्तरको भजन प्रतियोगितामा विभिन्न जिल्लाका १८ भजन समूहको सहभागिता रहेको थियो। प्रतियोगितामा जैमिनी नगरपालिकाको जैमिनी सङकिर्तन समूह पहिलो भएको छ। पार्वति गुफा भजन कृतन समूह पर्वत दोस्रो, अमर माविको समूह तेस्रो र शिव मन्दिर भजन समूह जैमिनीले सान्त्वना स्थान हासिल गरेको केन्द्रका सदस्य भरत सापकोटाले बताए। मौलिक भजनको जर्गेना र ऐतिहासिक महत्वको मन्दिरको प्रचार प्रसार गरी धार्मिक पर्यटन प्रर्वद्धन गर्न राष्ट्रियस्तरको भजन उत्सव आयोजना गरिएको केन्द्रका अध्यक्ष कृष्ण कंडेलले बताए। गाउँघरमा युवा पुस्ताको विदेश पलायनका कारण मौलिक लोक भजन लोप हुन सक्ने जोखिममा छ, पाश्चात्य सँस्कृतिको प्रभावका कारण भजन भन्ने बित्तिकै अहिले शहरका मात्र होइन, गाउँका युवा, बालबालिकाले पनि नाक खुम्च्याउन थालेका छन्, उनले भने, भजनको आफ्नै मौलिकता, मर्म र सन्देश छ भन्ने उनीहरुलाई बोध गराएर पुरानो पुस्ताबाट नयाँ पुस्तामा संस्कृति सिप हस्तान्तरण गर्न कार्यक्रम गरेका हौँ। गाउँमा गरिएको राष्ट्रियस्तरको यस कार्यक्रमले अन्य स्थानका युवाहरुलाई पनि आफ्नो मौलिक कला संस्कृति संरक्षणका लागि जिम्मेवारीबोध हुने आयोजकको अपेक्षा छ। गाउँमै बसेर स्थानीय युवाहरुले मौलिक संस्कृति जगेर्नाका लागि गरिरहेको प्रयास प्रशंसनीय भएको गायक प्रजापति पराजुलीले बताए। गाउँ नै जापानमय भएको रहेछ, युवा जापान जाने र श्रीमति पनि उतै लैजाने यस गाउँको संस्कृति जस्तो बनेको पाए, उनले भने, स्थानीय युवाहरुले आफ्नो दायित्वबोध गरेर कार्यक्रम गर्नु सकरात्मक हो, सबैले प्रोत्साहित गर्नुपर्छ। १००८ स्वामी श्री प्रमानन्द सरस्वतीको जन्मथलो रहेको बिहुँको रामकोटलाई धार्मिक गन्तव्यको रुपमा विकास गर्न सकिने धेरै सम्भावना भएकाले यस कार्यक्रमले देश विदेशमा प्रचार प्रसारका लागि सहयोग गरेको काठेखोला गाउँपालिका वडा नम्बर ५ वडा अध्यक्ष शिव कंडेलले बताए। अहिले मन्दिर परिसरमा भौतिक पूर्वाधार निर्माणको काम पनि तीव्र पारिएको छ। उच्च डाँडामा जंगलकोबीचमा अवस्थित भएकाले यो ठाउँमा पुग्दा पुजाआजामा विश्वास नगर्नेहरु पनि आनन्दको महुशुस गर्न सक्छन्।"
लागुऔषधसहित एक महिला पक्राउ,"विराटनगर : विराटनगर महानगरपालिका१५ मा प्रहरीले लागुऔषधसहित मंगलबार एक महिलालाई पक्राउ गरेको छ । विराटनगर भन्सार कार्यालयको १ नम्बर ढाट नजिकै भारतको जोगवनीदेखि आउँदै गरेकी महिलालाई लागुऔषध नियन्त्रण ब्युरो विराटनगरको टोलीले पक्राउ गरेको हो । पक्राउ पर्नेमा सुनसरीको धरान उपमहानगरपालिका८ की ३५ वर्षीया रिया लिम्बू तामाङ रहेकी छन् । चेकजाँच गर्ने क्रममा उनको साथबाट २० एम्पुल डाईजेल्याब, २० एम्पुल लुपिजेसिक, २० एभिल र १६ पिस एसपी र पाँच पिस नाईट्रोसन नामक लागुऔषध बरामद भएको प्रहरीले जनाएको छ । रियालाई इलाका प्रहरी कार्यालय रानीमा राखेर थप अनुसन्धान अघि बढाइएको जानकारी प्रहरीले दिएको छ ।"
पेशागत चुनौती बढेको पत्रकारहरुको गुनासो,परासी : पछिल्लो समय पत्रकारिता क्षेत्रमा भौतिकभन्दा पेशागत चुनौती बढेको पत्रकारहरुको गुनासो छ । संघीय सरकार र प्रदेश सरकारले ल्याउन लागेका कानुनले साना लगानीका सञ्चारमाध्यम बन्द हुने अवस्था आएकोले पेशागत चुनौती बढेको उनीहरुको ठहर छ । प्रेसलाई अंकुश गर्ने गरी सरकारले कानुन निर्माणको तयारी गरेपछि नेपाल पत्रकार महासंघले देशव्यापी मिडिया मिसन कार्यक्रम सञ्चालन गरेको छ । सोही मिसन कार्यक्रम अन्तरगत मंगलबार पत्रकार महासंघ जिल्ला शाखा पश्चिम नवलपरासीको संयोजनमा भएको अन्तरक्रियामा पत्रकारहरुले यस्तो टिप्पणी गरेका हुन् । पत्रकारहरुको सुरक्षा र प्रेस स्वतन्त्रता विषयक अन्तरक्रियामा महासंघका केन्द्रीय अध्यक्ष गोविन्द आचार्यले प्रेस स्वतन्त्रालाई अंकुश ल्याउने गरी ल्याउन लागिएका कुनै पनि कानुन नेपाली पत्रकारितालाई स्वीकार्य नहुने भन्दै प्रेसमैत्री कानुन निर्माण गर्न आग्रह गरे । संघीय र प्रदेश सरकारले ल्याउन लागेको प्रेस सम्बन्धी कानुनलाई परिमार्जन गर्न महासंघले कानुनको मस्यौदा तयार गरेर दिइसकेको उनले बताए । सोही मस्यौदाअनुसार कानुन ल्याउन उनले सरकारसँग आग्रह गरेका छन् । महासंघको जिल्ला शाखाको आयोजनामा सम्पन्न अन्तरक्रियामा वरिष्ठ उपाध्यक्ष विपुल पोखरलेलले स्वतन्त्रताका नाममा नेपाली प्रेसले नागरिक अधिकार हनन् कहिल्यै पनि नगरेको दावी गरे । संघ र प्रदेश सरकारले ल्याउन लागेका कानुनले प्रेसमाथि अंकुश लगाउने भएकाले त्यसका लागि खबरदारी आवश्यक भएको बताए । स्थानीय तहमा पनि कानुन निर्माण गर्ने क्रममा प्रेसमैत्री कानुन बनाउन सुझाव दिन जिल्लाका पत्रकारहरुलाई उनले आग्रह गरे । कार्यक्रममा जिल्लाका पत्रकारहरुले अहिले पनि जिल्लामा सञ्चालित सञ्चारमाध्यमहरुले सरकारी विज्ञापन सहज रुपमा पाउन नसकेको र न्युनतम पारिश्रमिकमा काम गर्नुपर्ने बाध्यता रहेको बताएका थिए । जिल्लामा रहेका सरकारी कार्यालयले उपलव्ध गराउने विज्ञापन स्थानीय सञ्चारमाध्यमहरुलाई उपलव्ध गराउने व्यवस्था मिलाउन महासंघ मार्फत जिल्लाका पत्रकारहरुले सरकारसँग आग्रह गरेका थिए ।
"बादी समुदायले भने : साहित्यको नाममा हाम्रो अपमान, सर्वोच्चको आदेश मान","काठमाडौं : बादी समुदायका अगुवाले अदालतको आफूहरुको पक्षमा भएको सर्वोच्च अदालतको आदेश कार्यान्वयन गर्न माग गरेका छन् । बादी समुदायको अपमान हुने गरी लेखिएका दुई उपन्यास र एक चलचित्र सम्बन्धमा सर्वोच्च अदालतबाट भएको निर्देशनात्मक आदेश कार्यान्वयनका लागि उनीहरुले माग गरेका हुन् । यही फागुन १५ गते अदालतले प्रधानमन्त्री तथा मन्त्रिपरिषद्को कार्यालयसहित चारवटा निकायलाई निर्देशनात्मक आदेश दिएको छ । उनीहरुले अदालतको फैसलाले बादी समुदायको आत्मासम्मान गरेका सुखीसमेत प्रकट गरेका छन् । थमनकुमार भण्डारीद्वारा निर्माण तथा दीपक वलीद्धारा निर्देशित 'पण्डित बाजेको लौरी' चलचित्र सरस्वती प्रतिक्षाद्धारा लिखित तथा बुक हिल् प्रकाशनबाट प्रकाशित नाथिया, विवेक ओझाद्धारा लिखित र साग्रिला प्रकाशनबाट प्रकाशित ऐलानीमा बादी समुदायको अस्मिता र आत्मासम्मानमा असर पर्न गरेको भन्दै मुद्दा दायर गरेका थिए । बादी अगुवा केशव वादी, निर्मल वादी, गोपाल नेपाली, मिना वादी र रुञ्जिता वादीले सयुक्तरुपमा सर्वोच्चमा मुद्दा दायर गरेका थिए । संवैधानिक र कानी व्यवस्थाको उलघंन भएको भन्दै विरोध गरेका छन् । उनीहरुले पत्रकार सम्मेलन गरी अदालतको आदेशले वादी समुदायको अधिकार, न्याय र आत्मसम्मानको प्रत्याभूति हुने काम भएको भन्दै रखुसी प्रकट गरेका छन् । राष्ट्रिय वादी परिषद्का अध्यक्ष केशव नेपालीले अदालतको फैसला कार्यान्वयन हुनेमा विश्व प्रकट गरेका छन"
दुई प्रहरी अधिकृतविरुद्ध मुद्दा,"काठमाडौं : अख्तियार दुरुपयोग अनुसन्धान आयोगले दुई प्रहरी अधिकृतविरुद्ध मुद्दा दायर गरेको छ। प्रहरी नायब निरीक्षक सुर्यबहादुर नेपाली र प्रहरी सहायक निरीक्षक रामनरेश साह तेलीविरुद्ध विशेष अदालतमा मुद्दा दायर गरेको अख्तियार प्रवक्ता एवं सहसचिव रामेश्वर दंगालले जानकारी दिए। तत्कालीन अञ्चल प्रहरी कार्यालय कोशी, धरान दरबन्दी भई पूर्व क्षेत्रीय प्रहरी तालिम केन्द्र रानी, विराटनगरमा कार्यरत तत्कालीन प्रहरी नायव निरीक्षक नेपालीलाई शैक्षिक योग्यताको प्रमाणपत्र नक्कली रहेको आरोपमा मुद्दा दायर भएको छ। सूर्यबहादुर नेपाली भन्ने सूर्य बहादुर दर्जीले प्रहरी सहायक निरीक्षक पदमा बढुवा हुने प्रयोजनको लागि बिहार संस्कृत शिक्षा बोर्ड, पटना, भारतबाट प्राप्त मध्यमा तहको नक्कली शैक्षिक योग्यताको प्रमाणपत्र पेश गरी बढुवासमेत भई सरकारी लाभ सुविधा लिएको पुष्टि भएको अख्तियारले जनाएका छ। उनीविरुद्ध भ्रष्टाचार निवारण ऐन बमोजिम सजाय हुन मागदाबी लिई विशेष अदालतमा आरोपपत्र दायर गरिएको छ। त्यस्तै प्रहरी चौकी औरही, महोत्तरीमा कार्यरत प्रहरी सहायक निरीक्षक तेलीले नेपाल भारत सीमा बजारबाट घरमा प्रयोग गर्ने इलेक्ट्रोनिक लगायतका सामानहरू ल्याउन सहज गराई दिने भनी सेवाग्राहीसँग घुस लिएका थिए। भारतको बजारबाट सामान ल्याएर स्थानीय फर्निचर उद्योग सञ्चालक दिनेश साहलाई दिँदै गरेको अवस्थामा नियन्त्रणमा लिई अनुसन्धान गरिएको थियो। असई तेली र फर्निचर व्यवसायी साहविरुद्ध भ्रष्टाचार निवारण ऐन बमोजिम सजायको माग दाबी गर्दै अदालतमा आरोप पत्र दायर गरिएको छ। यस्तै उत्तिम नवआदर्श प्राथमिक विद्यालय, बाराका शिक्षक दिनेशकुमार पालविरुद्ध मुद्दा दायर गरिएको छ। विहार विद्यालय परीक्षा समिति, पटनाको राकृत उच्च विद्यालय, मधुवन, भारतबाट प्राप्त गरेको एसएलसी तहको नक्कली शैक्षिक योग्यताको प्रमाणपत्र पेश गरी राहतकोटा शिक्षक पदमा नियुक्ति लिई सरकारी लाभ सुविधा लिएको पुष्टि भएपछि उनीहरुविरुद्ध मुद्दा दायर गरिएको छ। भ्रष्टाचार निवारण ऐन बमोजिम सजाय हुन मागदाबी गर्दै विशेष अदालतमा आरोपपत्र दायर गरिएको छ।"
कानुनी समस्याले स्थानीय तहको गति रोकियो,"कालिकोट : कालिकोटका जनप्रतिनिधिहरुले कानुनी जटिलताका कारण स्थानीय तहका विकासको गति रोकिएको बताएका छन्। मंगलबार जिल्ला समन्वय समितिको सभाहलमा कर्णाली प्रदेशको आन्तरिक मामिला तथा कानुन मन्त्रालयले आयोजना गरेको कानुन तर्जुमा सम्बन्धि अन्तरक्रिया कार्यक्रममा सहभागी जनप्रतिनिधिहरुले यस्तो बताएका हुन्। कार्यक्रममा खाँडाचक्र नगरपालिकाकी उपप्रमुख विजया बिष्टले प्रदेश सरकारले कानुन ढिलो बनाउँदा स्थानीय तह अलमलिएको बताइन्। उनले भनिन्, 'कतिपय कानुनहरु प्रदेश सरकारले तय गर्नुपर्ने हुन्छ। जुन कानुनका आधारमा स्थानीय तहहरु संचालन हुन्छन्। प्रदेश सरकारको गति सुस्त हुँदा स्थानीय तह अलमलिनु परेको छ।' उनले आफूहरु निर्वाचित भएपछि शुन्यबाट सुरु गरिएको नयाँ संरचनाको अनुभव बटुल्दै समय बितेको बताईन्। विष्टले भनिन्, 'नयाँ संरचना, नयाँ जनप्रतिनिधि, नयाँ कार्यको सुरुवात गर्न निकै समस्या झेल्नुपर्ने रहेछ। त्यसको भागिदार स्थानीय सरकार भएका छन्।' कार्यक्रममा आन्तरिक मामिला तथा कानुन मन्त्रालयका सचिव तोयानारायण सुवेदीले कानुन निर्माण गर्दा आवश्यक पर्ने कुराहरु, कानुन निर्माण प्रक्रियाको नेपालको सन्दर्भ, स्थानीय तहले कानुन निर्माण गर्दा भोग्नु परेको समस्याहरु, अपनाउनु पर्ने कुराहरु, कानुन तर्जुमा गर्दा पालना गर्नुपर्ने सीमाहरु लगायतका बारेमा प्रशिक्षण दिए। उनले स्थानीय तहले कानुन निर्माण गर्दा तर्कपुर्ण, न्यायसंगत, सरल भाषाको प्रयोग, लैंगिक मैत्री, व्याकरण सम्बन्धि नियम लगायतका विषयमा संवेदनशील हुनुपर्ने बताए। कार्यक्रममा वर्तमान मुलुकी ऐन अन्तरगतको देवानी संहिता र फौजदारी संहिताको बारेमा पनि सरोकारवालाहरुलाई जानकारी गराईएको थियो। कार्यक्रममा पूर्वसंविधान सभा सदस्य तुलाराज विष्ट, खाँडाचक्र नगर प्रमुख जसीप्रसाद पाण्डे, प्रमुख जिल्ला अधिकारी चन्द्रबहादुर कार्की, जिल्ला प्रहरी प्रमुख विनोद शर्मालगायतका सरोकारवालाहरुले प्रदेश सरकारले कानुन निर्माणका सन्दर्भमा सुझाव पनि दिएका छन्। कानुनी जटिलताका कारण स्थानीय स्तरको विकास निर्माणका काम प्रभावित भएको बताउँदै स्थानीय सरकार, प्रदेश सरकारको समन्वय जरुरी रहेको बताए।"
"टायर पड्केपछि जिप पल्टिँदा दुईको मृत्यु, तीन घाइते",तनहुँ : पृथ्वी राजमार्गको घाँसीकुवास्थित जिप दुर्घटना हुँदा दुई यात्रुको मृत्यु भएको छ। तीनजना घाइते छन्। छिर्कनेबाट दमौलीतर्फ आउँदै गरेको ग १ ज २९०७ नम्बरको जिप टायर पड्किएर दुर्घटना भएको थियो। दुर्घटनामा बन्दीपुर नगरपालिका३ रामकोटका ७५ वर्षीय बुद्धिबहादुर थापा र जिपका चालक व्यास नगरपालिका१४ केशवटारका ३५ वर्षीय बिमल घर्तीको मृत्यु भएको हो। दुर्घटनामा घाइते उनीहरुलाई उपचारको लागि अस्पताल लैजाँदैगर्दा मृत्यु भएको बताइएको छ। प्रहरीका अनुसार द्रुत गतिमा रहेको जिपको अगाडिको टायर पड्कीएपछि असन्तुलित भइ सडकबाट झण्डै ५० मिटर तल खसेको थियो। दुर्घटनामा अरु तीनजनाको दमौली अस्पतालमा उपचार भइरहेको छ।
गण्डकी मेडिकल कलेजविरुद्ध सम्पत्ति शुद्धीकरण र प्रहरीमा उजुरी,"काठमाडौं : पोखरास्थित गण्डकी मेडिकल कलेजले शैक्षिक शुल्कका नाममा अवैध रुपमा रकम असुली गरी ठगी गरेको आरोपमा प्रहरी र सम्पत्ति शुद्धीकरण विभागमा छुट्टाछुट्टै उजुरी परेका छन्। कलेजका तीन विद्यार्थीले मंगलबार जिल्ला प्रहरी कार्यालय कास्कीमा उजुरी दर्ता गरेका छन् भने कलेजका एक विद्यार्थीसहित तीन जनाले मंगलबार नै सम्पत्ति शुद्धीकरण विभागमा उजुरी दर्ता गराएका छ्न। सम्पत्ति शुद्धीकरण विभागमा दर्ता भएको उजुरीमा विद्यार्थीले कलेज सञ्चालकले विद्यार्थीबाट असुलेको रकम जफत गर्न माग गरेका छन्। उजुरीमा कलेज सञ्चालकको बैंक खाता रोक्का गरी उनीहरूको सम्पत्तिबारे विस्तृत अनुसन्धान गर्न माग गरिएको छ। 'राहदानी, अवैध कारोवार तथा बैंक खाता रोक्का गरी विस्तृत अनुसन्धान गरी अवैध सम्पत्ति जफत गरी निज (कलेजका अध्यक्ष खुमा अर्याल) लगायत कसुरमा संलग्न व्यक्तिहरूलाई हदैसम्मको कानुनी कारवाही गरी पाऊँ', विभागमा दर्ता भएको उजुरीमा भनिएको छ, 'पीडित विद्यार्थी तथा अभिभावकबाट असुलेको रकम फिर्ता गरी सम्बन्धित पक्षलाई दिलाई पाऊँ।' कलेज सञ्चालकको मिलेमतोमा कलेजले विद्यार्थीबाट अवैध रुपमा बढी शुल्क लिएको भन्दै एमबीबीएस अध्ययनरत अनित सिन्हासहित चिकित्सा शिक्षा सुधार अभियानका प्रितम सुवेदी र विजयवावु शिवाकोटीले विभागमा उजुरी दिएका हुन्। कलेजका अध्यक्ष खुमा अर्याल, प्रशासकीय अधिकृत कृष्ण घिमिरे, प्रधानाध्यापक रवीन्द्र प्रसाद श्रेष्ठ, फाइनान्स कन्ट्रोलर युवराज शर्मा र लेखा शाखा प्रमुख हरिमाया पौडेल तथा कलेजमै कार्यरत दिनेश पौडेलको मिलेमतोमा कलेजका विभिन्न तहका विद्यार्थीलाई अवैध रकम दिन बाध्य पारिएको उजुरीकर्ताको आरोप छ। 'अवैध रकम असुल्न विद्यार्थीको भर्ना नलिने, भर्ना रद्द गर्ने, परीक्षामा सामेल हुन नदिने, परीक्षामा फेल गराउने, कलेजबाट निस्कासन गर्ने लगायत डर, धाक, धम्की दिएको' उजुरीमा उल्लेख छ। 'मानसिक कष्ट हैरानी दिने कार्य गरी फिरौती असुल गरे जस्तै गैरकानुनी रुपमा शैक्षिक शुल्कका नाममा विनाबिल भरपाई अवैध रुपमा अनेक तवरले मनोमानी ढंगले रकम असुल गरको' पनि उनीहरूले आरोप लगाएका छन्। अध्यक्ष अर्यालले आफ्नो स्वामित्वमा रहेको युनिभर्सल मेडिकल कलेज भैरहवाका विद्यार्थी तथा अभिभावकलाई समेत यस्तै गरी अर्बौँ रुपैयाँ अवैध असुल गरी ठगी गरेको, राजश्व छली गरेको तथा कालो धनको लगानी गरी अकुत सम्पत्ति बढाएको आरोप उजुरीमा छ। कतिपय राजनीतिकर्मी तथा नियमनकारी संस्थाका पदाधिकारीलाई समेत गलत प्रभाव पारी चिकित्सा शिक्षा प्रणाली तहसनहस पारेको र सम्पत्ति शुद्धीकरण सम्बन्धी कसुर गरेको आरोप उनीहरूको छ। काठमाडौँ उपत्यकाबाहिर एमबीबीएस पढ्ने विद्यार्थीले ४२ लाख ४५ हजार रुपैयाँ शुल्क तिर्नुपर्ने सरकारी नियम भए पनि विद्यार्थीले ५५ लाखभन्दा बढी शुल्क तिर्नु परेको उजुरीकर्ताले उल्लेख गरेका छन्। जिल्ला प्रहरी कार्यालय कास्कीमा दर्ता भएको उजुरीमा कलेजका अध्यक्ष अर्यालसहितका सञ्चालकहरूलाई ठगी लगायत फौजदारी कसूरमा छानबिन तथा अनुसन्धान गरी कानुनी कारबाही गर्न माग गरिएको छ। उजुरीमा अवैध रुपमा असुलेको रकम क्षतिपूर्तिसहित फिर्ता गराउन माग गरिएको छ। पीडित विद्यार्थीहरूलाई परीक्षामा सामेल हुने हकबाट बञ्चित गरिएकोले विशेष व्यवस्था गरी परीक्षामा सामेल गराउन पनि माग गरिएको छ।"
किशोरीलाई प्याड लगाउन सिकाउँदै प्रियंकाआयुष्मान,"धनुषाधाम : आयंका फाउण्डेशनले धनुषा जिल्लाका तीन विद्यालयमा महिलामैत्री शौचालय निर्माण गरी हस्तान्तरण गरेको छ । फाउण्डेशनले हरेक विद्यालयमा दुईवटा शौचालय, फल दिने ९ वटा बोटबिरुवा, २ थान डस्टबिन, सय थान ब्याग र ५० थान पुनः प्रयोग गर्न मिल्ने प्याड पनि वितरण गरेको छ । धनुषाको जनता मावि, हरिपुर निगाहपुर मावि र आधारभूत माविमा एक कार्यक्रमकाबीच उक्त सामग्री वितरण गरिएको हो । फाउण्डेशनका अध्यक्ष एवम् कलाकार प्रियंका कार्की, कोषाध्यक्ष आयुष्मान देशराज जोशी एवं सल्लाहकार सरोज ओलीको उपस्थितिमा भएको कार्यक्रममा महिनावारी सम्बन्धि सचेतना अभिवृद्धि पनि गरिएको छ । नायिका कार्कीले महिनावारीको विषयमा अहिलेसम्म खुलेर कुरा गर्ने संस्कारको विकास भइनसकेको भन्दै छात्राहरुलाई महिनावारी भएको समयमा सरसफाईमा ध्यान दिन आग्रह गरिन् । कपडाबाट बनेको त्यस प्याडलाई धोएर एक वर्षसम्म प्रयोग गर्न मिल्ने उनले बताइन् । एउटा झोलामा चार थान प्याड, दुई थान अन्डरवेयर, साबुनलगायतका सामग्री रहेको उनले जानकारी दिइन् । कार्यक्रममा उनले प्याड प्रयोग गर्ने तरिकासमेत छात्राहरुलाई सिकाएकी थिइन् । यस्तै, नायक आयुष्मान देशराज जोशीले महिनावारी लाज र महिलाको मात्र विषय नभएको बताए । महिनावारी भएको समयमा महिलाको पीडा कम गर्न पुरुषले पनि सहयोग गर्नु पर्नेमा जोड दिए । 'न महिना वारी, न महिना पारी, म हुँ महिनाभरी' लेखिएको टिर्सट लगाएर कार्यक्रममा उपस्थित भएका उनीहरुको यो आयंका फाउण्डेशनको तर्फबाट पहिलो सामाजिक काम हो । कार्यक्रममा महिला सचेतनामा आफुहरु निरन्तर लाग्ने प्रतिबद्धता पनि उनीहरुले जनाएका छन् । प्रियंका र आयुष्मानलाई खानेपानी मन्त्रालयले महिनावारी स्वच्छता दूतमा नियुक्त गरेको थियो । फाउण्डेशनलाई शौचालय निर्माणमा पञ्चकन्या ग्रुपले सहयोग गरेको छ भने प्याड वितरणमा केजीएच ग्रुपले सहयोग गरेको हो । यस्तै, झोला, डस्टविन र बिरुवालगायतका सहयोग सामग्री प्रियंका र आयुष्मानले व्यक्तिगत रुपमा सहयोग गरेका हुन् ।"
धादिङमा ४ वर्षदेखि नवीकरण नगरेका उद्योग संचालनमा,"धादिङ : प्रदेश३ को सरकारले गत मंसिर ४ गतेदेखि लागु गरेको नदीजन्य पदार्थ (संकलन र उपयोग) कार्यविधि लागु गर्ने बारे धादिङ जिल्लामा कुनै सुरसार देखिएको छैन। त्रिशूली नदी र राजमार्ग प्रदूषणको मुद्धालाई वेवास्ता गर्दै स्थानीय सरकार र प्रदेश सरकारकै मिलोमतोमा आफैले निर्धारण गरेको मापदण्ड समेत लागु गर्ने कुनै सुरसारै नदेखिएको हो। गत साउनदेखि नविकरण नभएका गिट्टी उत्पादन गर्ने क्रसर उद्योगलाई प्रदेश सरकारको कार्यविधि लागु भएलगत्तै जिल्ला समन्वय समितीले ३ महिने अस्थायी संचालन अनुमतीपत्र दिएर माघसम्ममा कार्यविधिको मापदण्ड अनुसार अन्तै सार्न निर्देशन दिएको थियो। तर अन्त सार्नु त परको कुरा जुन ठाउँमा थिए त्यही ठाउँबाटै अवैधानिक रुपमा क्रसर तथा बालुवा धुने उद्योगहरु संचालन भइरहेका छन्। जिल्ला समन्वय समितिले व्यवसायीलाई गत मंसिरमै हालसम्म संकलन गरेको कच्चा पदार्थ ३ महिनामा कुटानी तथा बिक्री वितरण गरी तोकिएको मापदण्डअनुसार मात्रै संचालन गर्न कडाईका साथ पत्राचार गरेको थियो। त्यस्तै गजुरी गाउँपालिकाको बेल्खुबगरमा ३ सय रोपनी सार्वजनिक जग्गा हडपेर संचालित फिरफिरेहरु तथा क्रसर उद्योगहरुपनि हटाउन निर्देशन दिएको थियो। जिल्ला समन्वय समितीको निर्देशनको अवज्ञा गर्दै पुरानो स्टक रित्याउनुको साटो उल्टै वर्ष दिनलाई पुग्ने जम्मा गर्दै छन्। उद्योग सार्ने त कुरै छोडौं त्रिशूली नदी दोहन गरेर थप अरु एक वर्षलाई कच्चा पदार्थ संकलन गरिरहेका छन्। समन्वय समितिको पत्रअनुसार माघ महिनामा उद्योग अन्तै सार्नुपर्ने थियो। तर प्रदेश सरकारले फेरी फागुन ९ गतेसम्मलाई म्याद थपिदिएको थियो। फागुन ९ को समयाअवधि पनि गुज्रिसकेपछि पुनः असार मसान्तसम्म म्याद थपेको जिल्ला समन्वय समिती धादिङले जनाएको छ। क्रसर उद्योगहरुमा जनप्रतिनिधि र ठूला नेताहरुकै अघोषित लगानी भएका कारण विगत ४ वर्षअघिदेखि हरेक ४४ महिना म्याद थप्दै संचालन भइरहेका छन्। हरेक पटक म्याद थपिरहँदा प्राकृतिक श्रोत साधन, नदी तथा खानीजन्य पदार्थको नियमन र अनुगमन गर्ने जिम्मेवारी पाएको जिल्ला समन्वय समितीले कडाईका साथ प्रदेश सरकारको मापदण्ड लागु गराउन सकेको छैन। त्रिशुली बचाउ महाअभियानका अभियन्त्रा शिव पाण्डे भन्छन्, 'प्रदेश सरकाले कार्यविधि लागु गराउने, अनुगमन गर्ने र नियमनको सम्पूर्ण जिम्मा जिल्ला समन्वय समितिलाई दिएको छ अनि प्रदेश सरकार नै फेरी अवैधानिक उद्योगहरुको म्याद थपिरहन्छ, अनि यिनिहरुको मिलेमतो नभए किन पटकपटक हटाउने म्याद थपिरहन्छ त?' प्रदेश सरकारले नदीजन्य पदार्थको संकलन र उपयोग गर्ने बारे हालै सार्वजनिक गरेको १ सय ७३ पानाको कार्यविधिमा अघिल्लो कार्यविधिभन्दा अलि फरक छ। अघिल्लो कार्यविधिमा राजमार्ग र खोला नदीको वर्षातको प्रवाहभन्दा ५ सय मिटर उल्लेख भए पनि यस पालाको कार्यविधिमा व्यवसायीलाई सहज हुनेगरी ३ सय मिटर मात्र दूरी कायम गरिएको छ। विद्युतको हाइटेन्सन लाइनबाट सय मिटर दूरी र ऐतिहासिक मठमन्दिर, शैक्षिक र स्वास्थ्य संस्था, सुरक्षा निकाय र घनावस्ती, वन क्षेत्रबाट एक किलोमिटर टाढाको दूरीमा मात्रै संचालन गर्न अनुमती हुने जनाइएको छ। त्यसैगरी पक्कीपूलबाट पनि ५ सय मिटर टाढा मात्रै उद्योग संचालन गर्न अनुमती दिइने उल्लेख छ। धादिङ जिल्लामा संचालित ३४ वटा क्रसरमध्ये कतिपय दर्ता नै नगरी संचालन मा ल्याइएका छन् भने दर्ता गरेका उद्योगहरु पनि विगत ४ वर्षदेखि नविकरणनै नगरी चलाइरहेका छन्। 'प्रदेश सरकारले लागु गरेको नदीजन्य पदार्थ (संकलन तथा उपयोग)संबन्धमा व्यवस्था गर्न बनेको कार्यविधिलाई धादिङ जिल्लामा लागु गराउने प्रयास भइरहेको छ।जिल्ला समन्वय समितिका संयोजक नेपालले भने, 'हाल संचालन भइरहेको स्थानबाट सर्नको लागि उद्योगीलाई पनि केही समय लागेकाले यो मापदण्ड हामी लागु गराएरै छाड्छौं।' त्रिशुली नदीको किनारमै अवैधानिक रुपले संचालित बालुवा प्रशोधन केन्द्र।"
नेपालभारत सीमामा संयुक्त गस्ती सुरु,"विराटनगर : नेपालभारत सीमाक्षेत्रमा दुई देशका सुरक्षाकर्मीले संयुक्त गस्ती गर्न थालेका छन् । यसले सीमाक्षेत्रमा हुने अपराध नियन्त्रण र सीमा सम्बन्धी समस्या समाधानमा सहयोग पुग्ने अपेक्षा गरिएको छ । भारतसँग सीमा जोडिएको मोरङको सीमावर्ती क्षेत्रमा थालिएको गस्ती टोलीमा नेपालका २१ र भारतका १५ सुरक्षाकर्मी छन् । ७२ किलोमिटर क्षेत्रमा संयुक्त गस्ती गरिरहेको टोलीले मोरङको रतुवामाई नगरपालिका३ मिर्चैया गढीसम्मको रेखदेख गर्ने जिम्मेवारी पाएको छ । नेपालका तर्फबाट सशस्त्र प्रहरी र भारतको तर्फबाट सीमा सुरक्षा बल (एसएसबी) ले गर्ने गस्तीलाई सीमाक्षेत्रको विशेष अप्रेशन पनि भनिएको छ । सशस्त्र प्रहरीको नेतृत्व ईन्सपेक्टर सुमन बुढाथोकी र भारतका तर्फबाट एसएसबीको नेतृत्व ईन्सपेक्टर पशुपति सिंहले सम्हालेका छन् । नेपाल र भारतका सुरक्षाकर्मीले संयुक्त रुपमा गस्ती थालेको क्षेत्रभित्र एक सय २४ वटा दुई देशीय सीमा छुट्याउने साना तथा ठूला पिलरहरु छन् । गस्तीका क्रममा सबै पिलरहरु चुस्त दुरुस्त नै रहेको पाइएको ईन्सपेक्टर बुढाथोकीले जानकारी दिए । काउन्टर पार्टस्सँगको मिलेमतोमा थालिएको नियमित गस्तीका कारण सीमाक्षेत्रबाट हुने अवैध गतिविधि, साना हतियार ओसारपसार नियन्त्रण, चोरी तस्करी, मानव तस्करी, लागुऔषधको ओसारपसार नियन्त्रण, सीमा विवाद जस्ता समस्याको अन्त्य हुने अपेक्षा गरिएको ईन्सपेक्टर बुढाथोकीले दिए । संयुक्त गस्तीले सीमा क्षेत्रमा सुरक्षा प्रदान गर्न मद्धत गरेको छ, उनले भने, सीमाक्षेत्रको अनुगमनमा पनि सहयोग पुगेको छ । बुढाथोकीले सीमाक्षेत्रलाई शान्त र अपराधरहित बनाउने उद्देश्यसहित दुई देशका सुरक्षाकर्मीको समन्वयमा गस्ती सञ्चालन गरिएको जानकारी दिए । उनले संयुक्त काम कारवाहीका कारण दुई देशका सुरक्षा अधिकारीबीचको समन्वय पनि राम्रो र सुदृढ हुने बताए । संयुक्त सुरक्षा गस्तीका कारण सीमाक्षेत्रमा बसोबास गर्ने दुबै देशका नागरिकले समेत सुरक्षित महसुश गर्न सकेको बुढाथोकीको भनाइ छ ।"
रसुवामा २६ लाख रुपैयाँ विद्युत महशुल बुझाउन बाँकी,"त्रिशूली,नुवाकोट : रसुवामा २६ लाख रुपैयाँ विद्युत महशुल बक्यौता रहेको पाइएको छ। विद्युत प्राधिकरणले बक्यौता विद्युत महशुल तिर्न ताकेता गरेपछि यो कुरा खुल्न आएको हो। पाँच गाउँपालिका रहेको रसुवामा घरायसी र औद्योगिक गरी कुल २५ लाख ७१ हजार ७ सय ७४ रुपैयाँ ६० पैसा विद्युत महशुल बक्यौता रहेको विद्युत प्राधिकरण नुवाकोट वितरण केन्द्रले जनाएको छ। १५ वर्षदेखिको महशुल बक्यौता असुली गर्न नेपाल विद्युत प्राधिकरण नुवाकोट शाखाले ताकेता पत्राचार गरेको छ। रकम नतिरे विद्युत लाइन काट्ने जनाउँदै पत्राचार गरेको उपभोक्ताहरु बताउँछन्। तत्काल वक्यौता रकम नतिरे कालो सूचिमा राख्ने र विद्युत लाइन काट्ने पत्रमा लेखिएको छ। उपभोक्ताले द्वन्द्वकालदेखिको विद्युत महशुल नतिरेका कारण वक्यौता बढेको प्राधिकरणले जनाएको छ। बक्यौता रकम जरिवानासमेत नतिरेको प्राधिकरणले जनाएको छ। विद्युत प्राधिकरणले कालिका गाउँपालिका र उत्तरगया गाउँपालिकाको रकम कालिकास्थान केन्द्रमार्फत असुली गरिरहेको छ । बक्यौता रकम ताकेता गरेर रकम असुली गरिरहेको छ। तर, रकम तिरेपनि बिल नदिएको उपभोक्ताले गुनासो गरेका छन्। नेपाल विद्युत प्राधिकरण धुन्चे वितरण केन्द्रले बक्यौताको रकम असुली गर्दा बिल दिइरहेको र कुनै कर्मचारीले नदिएको भए कार्यालयमा खबर गर्न उपभोक्तामा अनुरोध गरेको छ। कुनै कर्मचारीले बिल नदिएको भए तत्काल कारबाही गर्ने समेत कार्यालयले जनाएको छ। विद्युत महशुल भुक्तानीका लागि रसुवाका ७ सय ७१ उपभोक्तालाई पत्राचार गरिएको छ। द्वन्द्वकालको समयको विद्युत बक्यौता सबैभन्दा बढी उत्तरगया गाउँपालिकाबाट उठ्नुपर्ने नेपाल बिद्युत प्राधिकरण धुन्चे वितरण केन्द्रले जनाएको छ। यसअघि, विद्युत बालेवापत मासिक ८० रुपैयाँ तिर्दै आएकालाई बक्यौता रकम तिर्न पत्र काटिएको उपभोक्ताले बताए। तत्काल १० हजार त्यो भन्दा बढी रकम बुझाउन ताकेता गरेपछि उपभोक्ता चिन्तित भएका छन्। उत्तरगया गाउँपालिका५ बनुवाका तारानाथ आचार्यको नाममा ६३ हजार ६ सय ८३ रुपैयाँ बक्यौता रहेको छ। आर्थिकस्तर कम भएका उपभोक्तालाई एकैपटक हजारौं रुपैयाँ तिर्नुपर्दा समस्या परेको बताए। यसअघि नै आफूले १ हजार ८ सय ८५ रुपैयाँ तिरेको र द्वन्द्वकालको विद्युत महसुलको बक्यौता भन्दै थप बिल दिएको यदुकुमार आचार्यले बताए। उपभोक्ताले द्वन्द्वकालको विद्युत महसुल भन्दै अहिले असुलीका लागि ताकेता गरिरहेको जनाउँदै आक्रोश पोखेका छन्। नेपाल विद्युत प्राधिकरणले द्वन्द्वकालदेखिको विद्युत महसुलको बक्यौता उठाउन सुरु गरेपछि लामो समयदेखि महशुल नतिरेका समस्यामा परेका हुन्। बक्यौता उठाउन केन्द्रबाट ताकेता भएअनुसार द्वन्द्वकालको समयमा बाँकी रहेको बक्यौता असुलिका लागि उपभोक्तालाई पत्राचार गरेको नेपाल विद्युत प्राधिकरण धुन्चे वितरण शाखा रसुवाका प्रमुख कृष्णहरि दाहालले बताए।"
भाइरल ज्वरोको प्रकोपबाट सिंगै गाउँ प्रभावित,"मार्तडी : बूढीनन्दा नगरपालिका३ साविकको कोल्टी गाविस नुरी कालगोठीमा भाइरल ज्वरोको प्रकोप गाउँभर फैलिएको छ । लगातारको वर्षा र पटकपटकको हिमपातका कारण दैनिकरुपमा चिसो बढ्न थालेपछि विगत एक सातादेखि पूरै गाउँमा भाइरल ज्वरोको प्रकोप फैलिएको हो। भाइरल ज्वरोबाट गाउँका १२० भन्दा बढी बिरामी परेको बूढीनन्दा नगरपालिका३ का वडाध्यक्ष रामबहादुर बोहराले जानकारी दिए। 'टाउको दुख्ने, ज्वरो आउने, खोकी लाग्ने, खान मन नलाग्नेलगायतका समस्याबाट गाउँका सबै प्रभावित छन्, उनले भने, 'भाइरल ज्वरोबाट थला पर्न थालेपछि गाउँका पशुचौपायालाई गोठमै राख्नुपर्ने अवस्था आएको छ।' उपचारका लागि बिरामीलाई करीब छ घण्टा पैदलयात्रा गरेर कोल्टी प्राथमिक उपचार केन्द्रसम्म पुग्नुपर्ने अवस्था छ। बिरामीलाई आवतजावत गर्न निकै कठिन भएकाले स्वास्थ्य संस्थामा गएर उपचार गराउन नसकेको र यसले गर्दा बिरामी थला पर्न थालेको दुखेसो उनको छ। पूरै गाउँले बिरामी भएपछि उनीहरुलाई स्वास्थ्य संस्थामा ल्याउन नसकेको वडाध्यक्ष बोहराले बताए।प्राथमिक स्वास्थ केन्द्र कोल्टीका प्रमुख डाक्टर गणेश चौधरीले नुरीका स्थानीयवासीमा भाइरल ज्वरोको प्रकोप फैलिएको बारेमा आफूलाई जानकारी नआएको बताए। बिरामी भएको खबर प्राप्त हुनासाथ स्वास्थ्यकर्मी टोलीलाई त्यसतर्फ पठाउने उनले बताए। भाइरल ज्वरोको उपचारका लागि औषधिको व्यवस्थासहित आवश्यक जनशक्ति परिचालनका लागि नगरपालिकासँग समन्वय गरेर तत्काल स्वास्थ्यकर्मीको टोली पठाउने उनले बताए।रासस"
सय केजी गाँजा सहित घरबाटै पक्राउ,"हेटौँडा : मकवानपुर प्रहरीले एक सय केजी गाँजा सहित पक्राउ परेका एक व्यक्तिलाई मंगलबार सार्वजनिक गरेको छ । पश्चिमी मकवानपुरको राक्सिराङ गाउँपालिका४ बस्ने ४० वर्षीय भीमबहादुर ब्लोनलाई उनकै घरबाट एक सय केजी गाँजा सहित पक्राउ गरिएको मकवानपुर प्रहरी प्रमुख एसपी मुकेश सिंहले बताए । घरबाटै बिक्रीको तयारी गरिरहेको सूचनाको आधारमा ब्लोनलाई सोमबार पक्राउ गरिएको उनले जानकारी दिए । पाँचवटा ठूलो र दुईवटा सानो प्लास्टिकको बोरामा लुकाइराखेको अवस्थामा गाँजा बरामद गरिएको प्रहरीले जनाएको छ । पक्राउ परेका ब्लोनलाई लागुऔषध नियन्त्रण ऐन, २०३३ बमोजिम अदालतबाट म्याद थप गरी अनुसन्धान भइरहेको एसपी सिंहले जानकारी दिए ।"
त्रिभुवन विमानस्थलबाट ६९ हजार डलरसहित २ जना पक्राउ,काठमाडौं : त्रिभुवन अन्तर्राष्ट्रिय विमानस्थलबाट ६९ हजार ५ सय ५० अमेरिकी डलरसहित २ जनालाई प्रहरीले पक्राउ गरेको छ । मंगलबार वैंकक जान लागेका काठमाडौं महानगरपालिका४ की सरला खड्का र काठमाडौं महानगरपालिका१६ बस्ने रिंकु गुरुङलाई प्रहरीले पक्राउ गरेको हो। नेपाल एयरलाइन्सबाट बैंकक जान लागेका उनीहरुलाई अन्तर्राष्ट्रिय उडानतर्फको प्रस्थान होल्ड ब्यागेज चेकिङ एरियामा जाँच गर्ने क्रममा लुकाएर लैजान लागेको अमेरिकी डलर फेला पारेपछि पक्राउ गरेको प्रहरीले जनाएको छ । प्रहरीले सरला खड्काको साथबाट ३५ हजार ६ सय ५० र रिंकु गुरुङको साथबाट ३३ हजार ९ सय अमेरिकी डलर बरामद गरेको छ। पक्राउ दुवै जनालाई आवश्यक कारवाहीको लागि राजश्व अनुसन्धान विभाग हरिहरभवन ललितपुर लगिएको छ।
राहत शिक्षकको आन्दोलन : डोल्पाका सबै विद्यालय बन्द,"दुनै,डोल्पा : राहत शिक्षक आन्दोलनमा उत्रिएपछि डोल्पा जिल्लाका सामुदायिक विद्यालय ठप्प भएका छन्।आफ्ना मागहरु सरकारले पूरा नगरेको भन्दै जिल्लाका अस्थायी,राहात र बाल विकास केन्द्रका शिक्षक आन्दोलनमा उत्रिएपछि विद्यालय बन्द भएका हुन्। गत असोज २२ गते सरकारसँग भएको चार बुँदे सहमति कार्यन्यन गर्न दवावस्वरुप जिल्लामा कार्यरत राहत, बाल विकास केन्द्रका शिक्षक,अस्थायी शिक्षक, विद्यालय कर्मचारी तथा कार्यालय सहयोगीहरुले अनिश्चितकालिन शैक्षिक हड्ताल आह्वान गरेको राहत शिक्षक जिल्ला कार्यसमिति डोल्पाले जनाएको छ। राहत शिक्षकलाई आन्तरिक प्रतिस्पर्धाबाट स्थायी गरिनुका साथै बाल विकास केन्द्रका शिक्षक, विद्यालय कर्मचारी र कार्यालय सहयोगिलाई थप सेवा सुविधासहित स्थायी गर्नुपर्ने, सार्वजानिक विद्यालयमा कार्यरत राहत, अस्थायी,राहत, सट्टा,बाल विकास केन्द्रका शिक्षकबीचको भेदभाव हटाउनुपर्ने, राहत शिक्षकलाई स्थायी परीक्षामा सामेल हुँदा उमेरको हद हटाउनुपर्ने लगायतका माग राख्दै शसक्त रुपमा आन्दोनमा उत्रेको राहत शिक्षक जिल्ला कार्यसमिति डोल्पाका अध्यक्ष पूर्णकेशर न्यौपानेले जानकारी दिए। आफ्ना मागहरु सम्बोधन गराउनका लागि देशभरका राहत शिक्षले काठमाडौंमा शान्तिपूर्ण आन्दोन गरिरहेको अवस्थामा शिक्षकमाथि प्रहरीले गरेका धरपकटप्रति नेपाल राहत शिक्षकले घोर आपत्ति जनाएको समेत उनले बताए। मंगलबार आठैवटा स्थानीय तहमा ज्ञापनपत्र बुझाउनुका साथै ब्यानर र नारा अंकित प्लेकार्डसहित प्रदर्शन समेत गरिएको छ । शिक्षकको आन्दोलनमा उत्रेपछि जिल्लाका सम्पूर्ण सामुदायिक विद्यालयको पठनपाठन ठप्प भएको छ। नयाँ पाठ्यपुस्तकसहित विद्यालय पुगेका हजारौँ विद्यार्थीहरु विद्यालय बन्द भएपछि घर फर्के।देशव्यापी आन्दोलनप्रति जिल्ला स्थिति शिक्षक पेसागत शिक्षक संघ,संगठनले समेत एैक्यबद्धता जनाएका छन्। आफूहरुको माग पुरा नहुन्जेलसम्म देशव्यापीरुपमा अनिश्चितकालिन आन्दोलन जारी रहने त्रिपुरा माविका राहत शिक्षक लोकेश खत्रीले बताए। जिल्लाभर ६१ जना राहत शिक्षक आधारभुत तथा माध्यामिक तहमा कार्यरत रहेका छन्। देशभरका विद्यालयमा ४० हजार राहत शिक्षक र ३६ हजार बाल विकास केन्द्रका शिक्षक कार्यरत रहेका छन् भने त्यत्तिकै मात्रामा विद्यालय कर्मचारी छन्।"
हिउँले पुरिए गोरखाका दुई गाउँ,"गोरखा : चुमनुब्री गाउँपालिका१ का सामागाउँ र साम्दो दुई सातादेखि हिउँले पुरिएका छन्। गाउँमा साढे सात फिटभन्दा बाक्लो हिउँ जमेको छ। एकतले घर साढे ६ फिट अग्लो हुन्छ। यस्ता घर त सबै ठ्याम्मै पुरिएका छन्, साम्दोका वडासदस्य निमा दोर्जेले भने, दुईतले घरका माथिल्लो तलाचाहिँ देखिन्छ। २० वर्षपछि भारी हिमपात भएको उनले बताए। उनका अनुसार जनजीवन ज्यादै कष्टकर र अत्यासलाग्दो भएको छ। हिउँ थपिएको थपियै छ। एउटा घरको मान्छे अर्कोमा जान सक्ने अवस्था छैन, उनले भने, घाँस, पराल, पानी नपाएर पशुचौपायाको पनि बिचल्ली छ। हिमपहिरोको त्रासले साम्दोको माथिल्लो टोलका ४० घरका बासिन्दा तल्लोमा सरेका छन्। हिमपहिरोले २० वर्षअघि पनि घर, गोठ, गुम्बा सबै लगेको रहेछ, उनले भने, अहिले पनि त्यस्तै हिमपहिरोको डरले गाउँलेहरू तल्लो टोलमा सरेर बसेका छन्। बिहान र बेलुका गाईवस्तुलाई खानेकुरा दिने बेला मात्र माथिल्लो टोलमा जान्छन्। सामागाउँका १ सय २० घर पनि हिउँले पुरिएको अर्का वडासदस्य मिङ्मार लामाले सुनाए। एकतले घर त जति खोतल्दा पनि भेटिएको छैन, उनले भने, बारी र जंगलमा छाडिएका याक, चौरी त कति मरे भन्ने अत्तोपत्तो छैन। खोज्न जाऊँ भने मान्छे पनि मर्छ कि भन्ने डर छ। सामागाउँ ३ हजार ५ सय २० मिटर र साम्दो ३ हजार ७ सय मिटर उचाइमा छन्। हिमपातका कारण लोपोन्मुख जनावर पनि मर्न थालेका छन्। जंगली कुकुरले कस्तुरी, नाउर, थारलाई मारेको लामाले बताए। हिउँ परेपछि ती जनावर भाग्न सक्दैनन् अनि जंगली कुकुरले मारेको भेटिएको छ, उनले भने, तीन कस्तुरी, चार नाउर र चार थार मारेको हामीले फेला पारेका छौं। गाउँमा विपत्ति पर्दा सरकार र जनप्रतिनिधिले वास्ता नगरेको स्थानीयको गुनासो छ। उनीहरूका अनुसार नजिकैका तिब्बती गाउँमा सरकारले केही समस्या हुन दिएको छैन। हाम्रो सरकारले पशुचौपाया त परै जाओस्, मान्छेलाई कस्तो छ ? जोगिएर बससम्म भनेको छैन, एक स्थानीयले भने, हामीले भोट दिएर जिताएर पठाएका थियौं। तर, दुःख परेका बेला हाम्रोे पनि सरकार छ, संरक्षण गर्छ, अभिभावक छ भन्ने महसुस भएन।"
"आगलागीमा परी छोरीको मृत्यु, आमा गम्भीर",तेह्रथुम : छथर गाउँपालिका२ हमरजुङको शुक्रबारे बजारस्थित एक घरमा आगलागि हुँदा छोरीको मृत्यु भएको छ भने आमा गम्भीर घाइते भएकी छन्। मंगलबार बिहान ६:१५ बेजेतिर टुकीबाट आगो बाल्ने क्रममा आगलागी हुँदा २० वर्षीया सम्झना कार्कीको जलेर मृत्यु भएको जिल्ला प्रहरी कार्यलय तेह्र्रथुमका प्रहरी निरीक्षक नारायण गौतमले जानकारी दिए। आगलागीबाट सम्झनाकी आमा ५५ वर्षीया राममाया कार्की भने सक्त घाइते भएकी छन्। उनलाई उपचारका लागि वीपी कोइराला श्वास्थ्य विज्ञान प्रतिष्ठान धरान पठाइएको छ। आमाछोरी मात्र बस्दै आएको सो घर पूर्णरुपमा जलेर नष्ट हुँदा करिब १० लाख बराबरको क्षति भएको प्रहरीको अनुमान छ । आगो प्रहरी र स्थानियबासीको सक्रियतामा एकघण्टा पछि नियन्त्रणमा आएको थियो। मृतकको शव पोष्टमार्टमका लागि जिल्ला अस्पताल ल्याउने तयारी भइरहेको प्रहरीले जनाएको छ।
अब माछापुच्छ्रेको आरोहण खुलाइने,"घाचोक (कास्की) : आरोहण अनुमति बन्द गरिएको माछापुच्छ्रे हिमाल (६ हजार ९ सय ९३ मिटर) को आरोहण खोलिने भएको छ। गुरुङ समुदायले देवता मानेर आरोहणमा रोक लगाएपछि अनुमति दिन बन्द गरेको माछापुच्छ्रेको आरोहण फेरि पर्यटन विभागसँग सहकार्य गरी खोलिने भएको हो। उक्त हिमाल आरोहण खोल्न माछापुच्छ्रे गाउँपालिकाले पहल थालेको हो। गाउँपालिकाअन्तर्गत पर्ने हिमाललाई यहाँका स्थानीय गुरुङ, मगर जातिले परापूर्वकालदेखि भगवान शिवको पवित्र स्थान र प्रतीक मानेर श्रद्धा गर्ने गरेको माछापुच्छ्रे गाउँपालिका अध्यक्ष कर्णबहादुर गुरुङले बताए। अधिकांश गुरुङ समुदायका पुर्खाले देवता मानेर तीन दशकअघि विदेशीलाई आरोहण गर्न रोक लगाएपछि माछापुच्छ्रेमा सरकारले आरोहण अनुमति दिन रोकेको थियो। समयअनुसार परम्परा पनि परिवर्तन भएकाले पर्यटन प्रवद्र्धन गर्न आरोहण खुलाउने तयारीमा जुटेको उनको भनाइ छ। गाउँपालिकाले माछापुच्छ्रेमा आरोहण खोल्नुअघि नै फोहोर व्यवस्थापनमा चुनौती थपिने भन्दै कार्ययोजना निर्माण गरेको जनायो। पर्यटन विभागका महानिर्देशक डन्डुराज घिमिरेले माछापुच्छ्रेमा आरोहण अनुमति लामो समयदेखि रोकिएको बताए। अनुमति किन बन्द गरिएको प्रष्ट नभएकाले यसको अर्थ खोज्ने र समय सान्दर्भिक हिमाललाई आरोहण खुला गर्न आफू लागि पर्ने उनले बताए। माछापुच्छ्रेलगायत ८६ हिमालको आरोहण अझै पनि हुन सकेको छैन। सरकारले ४ सय १४ हिमाल आरोहणका खुला गरेको छ। पुराना प्रचलन तोडेर स्थानीय सरकारसँगको समन्वयमा हिमाल आरोहण गर्नु उपयुक्त हुने विभागको भनाइ छ। समयअनुसार उपयुक्त कारण दिएर अनुमति खोल्ने विभागले जनाएको छ। विश्वकै सुन्दरमध्ये माछापुच्छ्रे सातौंमा पर्छ। अनुमति दिए विश्वका प्रख्यात आरोहीहरू माछापुच्छ्रे आरोहणमा आउन इच्छुक भएको भन्दै प्राकृतिक सम्पदामा रोक लगाएर होइन उपयोग गरेर संरक्षण गर्नुपर्ने ट्रेकिङ एजेन्सीज एसोसिएसन अफ नेपाल (टान) का महासचिव आङपेम्बा शेर्पाले बताए। यसको आरोहण अनुमति खुला गरे आरोहीको घुँइचो लाग्ने र देशले ठूलो आम्दानी गर्ने उनले बताए। विश्वका सुन्दर हिमालमा स्विट्जरल्यान्डको द मटेरहोर्न, अमेरिकाको अलास्कास्थित डेनाली, आइसल्यान्डको किर्कजुफिल, दक्षिण अफ्रिकाको टेबल माउन्टेन, नेपालको आमादब्लम, स्विट्जरल्यान्डको माउन्ट इगर र माछापुच्छ्रे पर्छन्। तमु भाषामा माछापुच्छ्रे हिमाललाई कतासुँ क्लिको भनेर चिनिन्छ। यसलाई स्थानीयले भगवान मानेर यहाँका बुढापाकाले आरोहण गर्न नदिएको स्थानीय रासबहादुर मगरले बताए। यो संस्कार तोडेर हिमालको सौन्दर्य र महत्वको उपयोग गर्ने पक्षमा लागेको माछापुच्छ्रे गाउँपालिका७ का वडाध्यक्ष समबहादुर गुरुङले बताए। यो हिमाल अन्नपूर्ण संरक्षण क्षेत्रअन्तर्गत पर्ने भएकाले पर्यटकका लागि उत्कृष्ट ट्रेकिङ गन्तव्यमा समेत पर्छ।"
१३ वर्षीया बालिका बलात्कारको आरोपमा युवक पक्राउ,गाईघाट : १३ वर्षीया बालिका बलात्कारको आरोपमा उदयपुरका एक युवालाई प्रहरीले सोमबार साँझ पक्राउ गरेको छ। फाल्गुन १७ गते राति ७ बजे घरमा कोही नभएको मौकाछोपी बालिका बलात्कार गरेको आरोपमा चौदण्डीगढी नगरपालिका १ कटहरेका २५ वर्षीय मिनकुमार श्रेष्ठ पक्राउ परेका हुन्। पीडितका आफन्तले सोमबार जाहेरी दिएपछि इलाका प्रहरी कार्यालय बेल्टारबाट खटिएको प्रहरी टोलीले श्रेष्ठलाई पक्राउ गरेको हो। बलात्कार पछि ज्यान मार्ने धम्की दिएपछि पीडितले त्रासले घटना बारेमा कसैलाई जानकारी नगराएको बताइएको छ। पक्राउ परेका श्रेष्ठलाई प्रहरीले हिरासतमा राखी थप अनुसन्धान भइरहेको जनाएको छ।
गुठीको करोडौंको जग्गामा भूमाफियाको चलखेल,"काठमाडौं : मृगस्थली गोरखनाथ गुठीको करोडौं मूल्य पर्ने जग्गा व्यक्तिलाई नामसारी गरिएको छ। नापी र मालपोतका कार्मचारी तथा भूमाफियाले साविकको बालाजु गाविस २ क को कित्ता नम्बर ३४३ को २ रोपनी ७ आना गुठीको जग्गा प्लटिङ गरी व्यक्तिलाई नामसारी गरेका हुन्। ०२२ सालमा जग्गा ऐनअनुसार गुठीको नाममा दर्ता भई संस्थानले पुर्जा पाएको अभिलेख सुरक्षित छ। जग्गाधनी पुर्जामा गुठीको जग्गा भएको स्पष्ट देखिन्छ। ०४५४६ सालतिर दोस्रो नगर नापी हुँदा धेरै कित्ताकाट भएको पाइन्छ। नापी कार्यालय डिल्लीबजारले गुठी संस्थाको तहसी शाखा कार्यालयलाई दिएको विवरणअनुसार साविकको बालाजु २ को उक्त जग्गा हाल काठमाडौं १६ सिट नम्बर १०२०९८४१२ को कित्ता नम्बर १२२ र ११४ को पूरै जग्गा पारिएको छ भने कित्ता नम्बर ३१४, ३१५, १८४, १४५, १४९, १२०, १११, ११२, १२३, १८५, ५० र ५१ कित्तामा पारिएको छ। नापी कार्यालयले ०६४ साउन १८ मा गुठीलाई पठाएको पत्रअनुसार कित्ता नम्बर ३१५, १४५, १४९, १२०, १२२, ११, ११४, १२३ र १८५ व्यक्ति विशेषको नाममा कायम रहेको अभिलेखबाट देखिन्छ। लगत रजिस्टार, फिल्डबुक उतार र ओभर ल्याप नक्सा यसै पत्रसाथ पठाइएको नापीको पत्रमा उल्लेख छ। एउटै कित्तालाई धेरैमा विभाजन गरी व्यक्ति विशेषको नाममा दर्ता गरिएको छ। ०५९ सालमा उक्त जग्गा छविलाल भुसाल र गोविन्द सरियाको नाममा दर्ता भएको देखिन्छ। त्यसपछि विभिन्न व्यक्तिको नाममा १२ कित्ता बनाएर बिक्रीवितरण गरिएको छ। ती जग्गामा ६ वटा घर निर्माण भइसकेका छन्। जग्गा दोस्रो नापीमा गुठीको नाममा नापनक्सा एवं हालसाविक दर्ता हुनुपर्नेमा नापी र मालपोतका कर्मचारीको मिलेमतोमा करोडौंको जग्गा व्यक्ति विशेषको नाममा दर्ता भएको गुठी संस्थानका उपप्रशासन जयप्रसाद रेग्मी बताउँछन्। दोस्रो नापीमा बदमासी गरी गुठी जग्गा व्यक्तिको नाम दर्ताको भएको छ, उनले भने, यसको सम्बन्धमा संस्थानले नापीसँग विवरण माग गरेको छ। स्थानीय माधव थापाले करोडौंको जग्गा भूमाफियाले हडपेर बेचिसक्दा पनि कसैको ध्यान नजानु दुर्भाग्य भएको बताउँछन्। टोखा नगरपालिका४ धापासीको ३० आना जग्गा अतिक्रण भएको छ। उक्त जग्गामा अतिक्रमण गरी संरचना बनाउने कामसमेत भइरहेको छ। वडा कार्यालय दुई पटक उक्त स्थानमा संरचना नबनाउन परिपत्र गरेको छ। तर, संरचना निर्माण रोकिएको छैन। आफ्नो जग्गासँग जोडिएको सरकारी जग्गा अतिक्रमण गरेर संरचना बनाउने काम भइरहेको छ। स्थानीय रोशन थापा सरकारी जग्गा अतिक्रमण गरेर प्लटिङसमेत गरेर बिक्रीवितरण हुँदा पनि महानगर र वडा कार्यालय मुकदर्शक हुनमा मिलोमतोको आशंका गर्छन्। यत्रो सरकारी अतिक्रमण भएको छ, त्यहाँका रूख काटिएका छन् तर वडाध्यक्ष मुकदर्शक छन्, उनले भने, नापीले प्रमाणित नगरेकोमा नगरपालिकाले यो निर्माण कार्य रोक्नुपर्ने होइन। वडाध्यक्ष धमेन्द्र श्रेष्ठ पनि जबर्जस्ती संरचना बनाउने काम भइरहेको बताउँछन्। सरकारी जग्गा अतिक्रमणको मुकदर्शक हुनुपरेको बाध्यता सुनाए। हामीले संरचना नबनाउन २ पत्र चिठी पठाइसकेका छौं तर सुन्दैन, उनले भने। वडासदस्य मधुकर बस्नेतसमेत जबर्जस्ती सार्वजनिक जग्गा मिचेर निर्माण भइरहेको बताउँछन्। हामीले भनेको मान्दैन, रोक्न गयो भने आक्रमण गर्ने डर छ, उनले भने, हामीसँग प्रहरी छैन, ढुंगाले टाउको फुटाउने डर छ। यी उदाहरण मात्र हुन्। कर्मचारीको मिलेमतोमा भूमाफियाले काठमाडौं उपत्यकाका अधिकांश जग्गा अतिक्रमण गरिरहेका छन्। महानगर, नापी र मालपोत, गुठीका कर्मचारी र पदाधिकारीको मिलेमतोमा सार्वजनिक जग्गा सकिन लागेको छ। तर, सम्बन्धित सरोकारवाला मौन छन्। भूमाफियाले पशुपतिनाथको सयौं रोपनी जग्गा अतिक्रमण गरेका छन्। नगरपालिका, गाउँपालिकाको खाली जग्गा मात्र होइन, खोलाको जग्गासमेत भूमाफियाले बिक्री वितरण गरिरहेका छन्। कीर्तिपुर नगरपालिका२ र चन्द्रगिरि नगरपालिका१५ मा रहेको बल्खु खोलाको जग्गासमेत किनबेच भएको छ। खोला नै मोडेर भूमाफियाले जग्गा बिक्रीवितरण गरिरहेका छन्। कीर्तिपुर२ को कित्ता नम्बर ४७२, ४८१ लगायत जग्गा बल्खु खोला र बाटोमा पर्छ। कही सार्वजनिक जग्गा थाहा पाउनेवित्तिकै भूमाफियाको आँखा लागिहाल्छ। उनीहरू कर्मचारीलाई प्रलोभनमा पारेर खाली सार्वजनिक जग्गामा चलखेल गर्छन्।"
"पोखरामा फेरि प्याराग्लाइडिङ दुर्घटना, रसियन पर्यटकको मृत्यु",पोखरा : पर्यटकीय नगरी पोखरामा मंगलबार पनि प्याराग्लाइडिङ दुर्घटना भएको छ । मंगलबार मध्यान्ह १२ बजेर ५ मिनेटमा सराङकोटबाट उडेका एकजना रसियन नागरिक डिमित्री स्टेपनसिनको दुर्घटनामा परेर ज्यान गएको हो । दुर्घटनामा परेका रसियन प्याराग्लाइडरलाई उपचारका लागि पोखरास्थित मेट्रो सिटी अस्पतालमा पुर्याइएको थियो । चिकित्सकले त्यहीँ उनलाई मृत घोषित गरे । मृत्यु हुने राहदानी नम्बर ७५६६५५८०६ का रसियन पर्यटक ४२ वर्षीय डिमित्री स्टेपनसिन रहेका वडा प्रहरी कार्यालय बैदामका डिएसपी कोमल शाहले जानकारी दिएका छन् । पोखरामा तीन दिनदेखि लगातार प्याराग्लाइडिङ दुर्घटना भइरहेको छ । सोमबार रसियाका दुई नागरिक प्याराग्लाइडिङ दुर्घटनाा परी गम्भीर घाइते भएका थिए । त्यस्तै आइतबार रोमानियाका एक पर्यटकको प्याराग्लाइडिङ दुर्घटनामा परेर ज्यान गएको थियो ।
नेपालका कर्मचारीको तेस्रो टोलीलाई भारतमा तालिम,"काठमाडौँ :नेपाल सरकार अर्थ मन्त्रालयका २२ कर्मचारीको तेश्रो टोलीले इन्स्टिच्यूट अफ गभर्मेन्ट अकाउन्ट्स एण्ड फाईनान्स बाट तालिम लिइरहेको छ । आईएनजीएफमा सञ्चालन भइरहेको ग्लोबल पर्सपेक्टिभ अन पब्लिक फाइनान्सियल म्यानेजमेन्ट तालिम फागुन २० देखि सुरु भएको हो । उक्त तालिम भारतीय विदेश मन्त्रालयको भारतीय प्राविधिक तथा आर्थिक सहकार्य कार्यक्रम (आईटेक) अन्तर्गत सञ्चालन भइरहेको छ । कुल ६२ कर्मचारीलाई प्रदान गरिने यो विशेष तालिम नेपालको अर्थ मन्त्रालयको अनुरोध र आवश्यकतामा तयार पारिएको हो । यस तालिमले विद्युतीय भुक्तानी प्रणाली, लेखाविधि तथा रकम व्यवस्थापन, सार्वजनिक ऋण प्रणाली, वैदेशिक ऋणअनुदान तथा प्रतिदानको लेखाविधि, पेन्सन भुक्तानी प्रणाली, आन्तरिक लेखापरिक्षण, आर्थिक जिम्मेवारी तथा बजेट व्यवस्थापन आदि विषयहरुमा चलिरहेको विश्वव्यापी अभ्यासबारे सहभागीहरुको क्षमता अभिवृद्धि गर्ने बताइएको छ । यस अघि ४० नेपाली कर्मचारीहरुले (दुई टोलीका २०२०) आफ्नो १० दिने तालिम सफलतापूर्वक सम्पन्न गरेका थिए । आईएनजीएफ भारत सरकारको सार्वजनिक अर्थ व्यवस्थापन क्षेत्रको आधुनिक सिकाई सुविधायुक्त एक प्रमुख तालिम केन्द्र हो । अर्थ क्षेत्रमा आफ्नो छुट्टै पहिचान बनाउन सफल यस संस्था इन्स्टिच्युसन आफ इन्टरनल अडिटर्स (आईएए) फ्लोरिडासहितका प्रमुख संस्थासँग आबद्ध छ । आईएनजीएफ संसारभरका विकासशील मित्र राष्ट्रका कर्मचारीलाई आईटेक कार्यक्रम अन्तर्गत व्यवसायिक तालिम प्रदान गर्ने एक साझेदार संस्था हो"
सडक दुर्घटना नहोस् भन्दै गाडी चालकले चढाए मूर्ति,"कालिकोट : कर्णाली राजमार्गमा सवारी दुर्गटना नहोस् भन्दै एकजना गाडी चालकले मन्दिरमा शिवको मूर्ति चढाएका छन् । जिल्लाको खाँडाचक्र नगरपालिका२ जिते बजारस्थित तिला र कर्णाली नदीको दोवानमा रहेको शिव मन्दिरमा शिवरात्रीको अवसरमा भव्य मेला नै आयोजना गरी गाडी चालक बिष्णुबहादुर शाहीले मूर्ति चढाएका हुन्। साँघुरो राजमार्गमा दिनानुदिन दुर्घटना बढ्दै गएपछि चिन्ता व्यक्त गर्दै डिभिजन वन कार्यालयका गाडी चालक बिष्णुबहादुर शाहीले शिवरात्रीको अवसरमा कर्णाली राजमार्गसँग जोडिएको शिव मन्दिरमा मूर्ति चढाएका छन्।२०६४ सालमा तत्कालिन प्रधान सेनापती रुकवान्दन कटुकालको सहयोगमा निर्माण गरिएको उक्त मन्दिरमा सवारी दुर्घटनामा परी कसैको ज्यान नजाहोस् भन्दै काठमाडौंबाट १ लाख २५ हजार २ सय ५१ रुपैयाँको लागतमा निर्माण गरिएको शिवको मन्दिर चढाएको बताए। उनले भने, 'कर्णाली राजमार्ग निकै साँघुरो छ। यसको स्तोरोन्नती गर्न सम्बन्धित निकायले चासो दिएको छैन्। वर्षेनी भइरहेको सवारी दुर्घटनामा सयौंले ज्यान गुमाउनु परेको छ। उनले प्रधानसेनापती कटुवालले स्थापना गरेको मन्दिरमा शिवलिंग मात्रै रहेकाले मूर्ति स्थापना गरेको बताए। उनले भने,' अब हरेक वर्ष हुल्म बजार व्यवस्थापन समितिको समन्वयमा उक्त मन्दिरमा मेला लगाउने कार्यको पनि सुरुवात गरेका छौं।' 'शिवको आसिरवादले कर्णाली राजमार्गमा सवारी दुर्घटनामा कसैले ज्यान गुमाउनु नपरोस। राजमार्गको स्तोरोन्नतीका लागि सम्बन्धित निकायको ध्यान पुगोस्', उनले भने,' हामी गाडी चालकले ज्यान नै जोखिममा राखेर सवारी चलाउनुपर्ने बाध्यता पनि हटोस्।' आइतबार मात्र कर्णाली राजमार्गको दैलेख टुनिबगर नजिकै सुर्खेतबाट कालिकोटतर्फ आउँदै गरेको मोटरसाइकलमा ढुंगा लागेर जिल्लाको खाँडाचक्र नगरपालिका३ निवासी सुरेन्द्र शाहीको ज्यान गएको थियो। मन्दिर निर्माण उपभोक्ता समितिका अध्यक्ष ऐनबहादुर मल्लको अध्यक्षता तथा खाँडाचक्र नगरपालिका प्रमुख जसीप्रसाद पाण्डेको प्रमुख आतिथ्यतामा भएको कार्यक्रममा मन्दिर परिसरमा शिवको पूजाआजा गरियो। कार्यक्रममा तिला कर्णाली नदीको दोबानमा शिवजीको मन्दिर निर्माण गरिदिने तत्कालिन प्रधान सेनापती रुकवान्दन कटुवाल, मूर्ति चढाउने गाडी चालक बिष्णुबहादुर शाहीको जयजकार गरिएको थियो।"
बाघलाई डीप बोरिङको पानी !,"नेपालगन्ज : विश्वमै लोपोन्मुख पाटेबाघ बाँके राष्ट्रिय निकुञ्जमा पाँच वर्षको अवधिमा पाँच गुणा वृद्धि भएको छ। असोज ७ मा राष्ट्रिय निकुञ्ज तथा वन्यजन्तु संरक्षण विभागले सार्वजनिक गरेको तथ्यांकमा बाँकेमा बाघको संख्या २१ पुगेको छ। सन् २०१३ को गणनामा निकुञ्जमा ४ वटा मात्र बाघ भेटिएका थिए। सन् २०१७ डिसेम्बर १ देखि सन् २०१८ अप्रिल ३ सम्म विभागले पर्सादेखि कञ्चनपुरसम्मको तराई क्षेत्रमा आधुनिक क्यामेरा ट्र्यापिङ विधिबाट बाघ गणना गरेको थियो। गणनापछि निकुञ्जले गरेको स्थलगत अनुगमनमा डमरुसहित बाघ भेटिएकाले यो संख्या बढेको आकलन गर्न सकिन्छ। निकुञ्जमा पाटेबाघ वृद्धिमा अहिले पानी बाधक बनेको छ। वर्षातको समयमा निकुञ्जमा जसोतसो आकाशे पानी जम्मा हुने भए पनि हिउँदमा भने वन्यजन्तुका लागि पानी अभाव हुने गरेको छ। निकुञ्जको पूर्वीभेगमा सुक्खा क्षेत्र बढी भएकाले वनस्पति पनि सुक्ने गरेका छन्। डिप बोरिङ गाड्न सके निकुञ्जमा डढेलो नियन्त्रण गर्न मद्दत पुग्नेछ। बाघको आहारका रूपमा रहेका मृग, चौका, बँदेलका लागि पनि पानी र चरिचरनको समस्या छ। पानी र घाँसेमैदानको व्यवस्था गरेर निकुञ्जले त्यसको उचित व्यवस्थापन गर्ने तयारी गरिरहेको छ। निकुञ्जका सूचना अधिकारी विष्णु थपलियाका अनुसार पानीको वैकल्पिक व्यवस्थाका लागि कृत्रिम पोखरी खन्न यस वर्ष मात्रै एक करोड २० लाख रुपैयाँ विनियोजन गरेको छ। यसअघि दुई दर्जनभन्दा बढी पोखरी खनिसकिएको छ। यस वर्ष २० वटा कृत्रिम पोखरी खनिएका छन्। ४० वटा पोखरी खन्ने तयारी छ। उनले भने, २० वटा कृत्रिम पोखरी त मध्यवर्ती क्षेत्रका सात वटा सामुदायिक वनमा खन्न लागिएको छ। वनलाई दुईदुई लाखका दरले रकम दिइनेछ। त्यसमा कम्तीमा पनि १० प्रतिशत श्रमदान थपिनेछ। कृत्रिम पोखरीमा आकाशे पानी संकलन गर्ने र मूल वा खोलाको पानी पाइपबाट खसाल्ने काम पनि भइरहेको छ। यस्ता पोखरीमा ट्यांकरबाट कम्तीमा १५ दिन र बढीमा एक महिनामा एक पटक निकुञ्जले पानी हाल्छ। चुरेको खोंचमा ठूला जनावरका लागि पानीको कुनै समस्या छैन, निकुञ्जका प्रमुख संरक्षण अधिकृत (वार्डेन) युवराज रेग्मीले अन्नपूर्ण पोस्ट्सँग भने, तल्लो तटीय (भावर) क्षेत्रमा भने पानीका स्रोत चाँडो सुक्ने भएकाले पानीका वैकल्पिक स्रोतको खोजी भइरहेको छ। राजमार्गको बाटो हुँदै पानीको खोजीमा निस्कँदा गाडीको ठक्करबाट जनावरको मृत्यु हुने गरेको छ। बर्सेनि औसत ५० वटा जनावरको गाडीको ठक्करबाट ज्यान गइसकेको छ। वार्डेन रेग्मी वन्यजन्तुलाई पानीको जोहो गर्न यही वर्ष कम्तीमा एउटा डिप बोरिङ र पुरानो सोलार पम्प मर्मत गरेर सञ्चालन गर्ने बताउँछन्। उनले भने, निकुञ्जभित्र ५६ वटा डिप बोरिङ गाड्नुपर्ने हाम्रो योजना छ। यसबारे केन्द्रलाई जानकारी गराएका छौं। सिक्टा गाउँभन्दा केहीमाथि गोठेरीमा निकुञ्ज क्षेत्रबाट २६ वटा घर उठाएर खाली गरिएको क्षेत्रमा पाइलट प्रोजेक्टका रूपमा डिप बोरिङ खन्ने तयारी छ। यसअघि निकुञ्जमा जडान गरेको सोलार पम्प हात्तीले क्षति पुर्याएको थियो। त्यो मर्मत हुँदै छ। निकुञ्जको तल्लो तटीय क्षेत्रमा परुवा, सुखार र मुगुवा खोला छन्। यी खोलाको पानी पनि पर्याप्त हुँदैन। निकुञ्जको पूर्वीभेगमा पानीको समस्या बढी भएको निकुञ्जका सहायक संरक्षण अधिकृत पुरुषोत्तम शर्मा बताउँछन्। पश्चिममा पानीको खासै समस्या छैन। पूर्वी भेगमा भावर क्षेत्रमा पानीको समस्या छ, उनी भन्छन्, दक्षिणी भेगमा पानीको स्रोत कम भएकाले दिगो समाधानका लागि डिप बोरिङ हुन सक्छ। सरकारले बाघ संरक्षण गर्न अन्तर्राष्ट्रिय समुदायसँग गरेको प्रतिबद्धताअनुरूप बाघको वासस्थान र जैविक मार्ग संरक्षण गर्ने उद्देश्यले २८ असार ०६७ मा देशकै १० औं निकुञ्जका रूपमा बाँके निकुञ्ज स्थापना गरिएको हो। निकुञ्जमा बाँके, दाङ र सल्यान जिल्लाको ५ सय ५० वर्गमिटर क्षेत्रफल समेटिएको छ। निकुञ्ज पाटेबाघ र हात्तीको महत्वपूर्ण वासस्थान भएको राष्ट्रिय निकुञ्ज तथा वन्यजन्तु संरक्षण विभागले जनाएको छ। पानीको वैकल्पिक व्यवस्थाका लागि कृत्रिम पोखरी खन्न यस वर्ष मात्रै एक करोड २० लाख रुपैयाँ विनियोजन गरेको छ।"
"झापामा दुई मोटरसाइकल ठोक्किदा एकको मृत्यु, तीन घाइते","दमक : झापाको दमक नगरपालिका४ स्थित कृष्णमन्दिरमा दुईवटा मोटरसाइकल आपसमा ठक्कर खाँदा १ जनाको मृत्यु भएको छ । अन्य ३ जना घाइते भएका छन् । धरानबाट दमकतर्फ आउँदै गरेको मे३प १८३२ नम्बरको मोटरसाइकल र विपरित दिशाबाट आएको को३० प ७७०० नम्बरको मोटरसाइकल एक आपसमा ठोक्किएर दुर्घटना भएको हो । घटना सोमबार बेलुका ८ः३५ मा घटेका प्रहरीले जानकारी दिएको छ । मृत्यु हुनेमा इलाम चुलाचुली गाउँपालिका२ का ४० वर्षीय पुरन कुमार राई रहेका छन् । उनको अरनिको अस्पताल उर्लाबारीमा उपचारका क्रममा मृत्यु भएको इलाका प्रहरी कार्यालय दमकले जनाएको छ । प्रहरीकाअनुसार घाइते मध्ये २ जनाको अवस्था गंभीर रहेको छ । गम्भीर घाइते हुनेमा पाँचथर फाल्गुनन्द नगरपालिका३ का ३० वर्षीय रमेशहाङ तुम्बाम्फो र नाम, ठेगाना नखुलेका साँइला भनिने अन्दाजी ४० वर्षका एक व्यक्ति रहेका छन् । दमक१० का २५ वर्षीय सुजन धिमाल भने सामान्य घाइते छन् । घाइते तीनै जनाको विराटनगरस्थित न्यूरो अस्पतालमा उपचार भइरहेको इलाका प्रहरी कार्यालय दमकका प्रहरी निरीक्षक खगेन्द्र एक्तेनले जानकारी दिए । धरान बाट दमक तर्फ आउँदै गरेको मे३प १८३२ नम्बरको मोटरसाइकल र पुर्वबाट पश्चिम तिर जाँदै गरेको को३०प ७७०० नम्बरको मोटरसाईकल राती ८ः३५ मा एक आपसमा ठोक्किएका थिए ।"
घरमा हुने सुत्केरी शून्य वडा घोषणा,"बैतडी : पुरचौंडी नगरपालिका७ का गर्भवती आमाहरू बच्चा जन्माउन स्वास्थ्य संस्थामै जाने गरेका छन्। उनीहरूले सरकारी नीतिअनुसार नियमित रूपमा चार पटक गर्भजाँचसमेत गराएका छन्। कोटिला स्वास्थ्यचौकीले पूर्णसंस्थागत सुत्केरी अर्थात् घरमा हुने सुत्केरी शून्य अभियान सञ्चालन गरेपछि स्वास्थ्य संस्थामा आएर बच्चा जन्माउन थालेको स्वास्थ्यचौकीका इन्चार्ज सुमन लुहारले बताए। उनले भने, ग्रामीण क्षेत्रका आमाहरू पहिलापहिला घरमै बच्चा जन्माउँथे। यसले आमा र बच्चा दुवैलाई खतरा हुने भएपछि हामीले घरघरमा पुगेर स्वास्थ्य संस्थामै बच्चा जन्माउन सल्लाह दियौं। सोहीअनुसार कुनै पनि आमाले घरमा बच्चा जन्माएका छैनन्। सबैले स्वास्थ्य संस्थामै बच्चा जन्माएको उनले बताए। पुरचौंडी नगरपालिका७ गर्भवती आमाहरूले नियमित आइरन चक्की खाने गरेको, टीटी खोप, जुकाको औषधि नियमानुसार सेवन गर्ने गरेकाले वडालाई घरमा हुने सुत्केरी शून्य वडासमेत घोषणा गरिएको छ। आइतबार एक कार्यक्रम आयोजना गरेर वडालाई घरमा हुने सुत्केरी शून्य वडा घोषणा गरिएको इन्चार्ज लुहारले बताए। उनले भने, हामीले घरमा हुने सुत्केरी शून्य घोषणाका सबै मापदण्ड पूरा गरेपछि वडालाई घरमा हुने सुत्केरी शून्य वडा घोषणा गरेका छौं। यसलाई निरन्तरता दिन सबैले प्रतिबद्धता पनि जनाएका छन्। मातृ मृत्यु तथा शिशु मृत्युलाई शून्यमा झार्ने लक्ष्यसहित बैतडीमा घरमा हुने सुत्केरी शून्य अभियान सञ्चालन गरिएको हो। पुरचौंडी वडा नम्बर ७ कोटिला १२ औं वडाका रूपमा घरमा हुने सुत्केरी शून्य वडा भएको छ। पुरचौंडी नगरपालिकाका पनि वडा नम्बर १ हाट र वडा नम्बर ५ कुवाकोटलाई यसअघि नै घरमा हुने सुत्केरी शून्य वडा घोषणा गरिसकिएको छ। घरमा हुने सुत्केरीलाई निरुत्साहित गरी पूर्ण संस्थागत सुत्केरी अभियान सफल बनाउन नगरपालिकाले सुत्केरीलाई उपमेयरको कोसेली कार्यक्रमसमेत सञ्चालनमा ल्याएको छ। सो कार्यक्रमअन्तर्गत स्वास्थ्य संस्थामा बच्चा जन्माउने आमालाई पोषिलो खानेकुराका साथै सरसफाइ कीटसमेत वितरण गर्ने गरिएको नगर स्वास्थ्य संयोजक विनोदकुमार कुँवरले बताए।"
मधेसलाई सकारात्मक दृष्टिबाट हेर्न सुझाव,"जनकपुरधाम : काठमाडौंका मिडियाले मधेस हेर्ने दृष्टिकोण सकारात्मक बनाउनुपर्ने सम्पादक तथा सञ्चारकर्मीले औंल्याएका छन् । सोमबार जनकपुर साहित्यकला तथा अन्तर्राष्ट्रिय नाटक महोत्सवको तेस्रो दिन केन्द्रीकृत पत्रकारिता र मिथिला शीर्षकमा आयोजित विमर्शका सहभागीले काठमाडौंको पत्रकारिताले देश र जनताको पक्षमा बाटो निर्दिष्ट गरेर राजनीतिक पंक्तिलाई सुझाउनु पर्नेमा जोड दिएका छन् । अन्नपूर्ण पोस्ट् राष्ट्रिय दैनिकका प्रधानसम्पादक हरिबहादुर थापा, नेपाल साप्ताहिकका सम्पादक बसन्त बस्नेत, जनकपुर टुडेका सम्पादक बृजकुमार यादव र नेपाल पत्रकार महासंघ धनुषाका अध्यक्ष अनिल मिश्रबीच जनकपुरमा करिब अढाई घण्टा खुला बहस भएको थियो। अध्यक्ष मिश्रले आफैंलाई बुझेर जिम्मेवार भए मात्र प्रदेश २ को विकास हुने बताए । प्रदेश सरकारका त्रुटी औंल्याएका सञ्चारमाध्यमलाई नकारात्मक दृष्टिकोणले हेर्नुको साटो सरकारले त्रुटी सच्याउनेतर्फ काम गर्नुपर्ने औंल्याए । मिथिला क्षेत्रको सांस्कृतिक पहिचान बाहिर ल्याउन र प्रचारप्रसार गर्न केन्द्रीय मिडियाले विशेष प्राथमिकता दिनुपर्नेमा मिश्रले जोड दिए । ढाका टोपीले नेपालीको शानको पहिचान पाउँछ, उनले सोधे, तर मिथिलाको पाग शिरमा लगाउँदा नाक खुम्च्याइन्छ किन ? काठमाडौं केन्द्रित मूलधारका मिडियाले मधेसलाई फरक चश्माले हेरेको भन्दै बेलाबेला आलोचना हुने गरेको छ । जनकपुर टुडेका सम्पादक यादव भन्छन्, अधिकारवादी मधेस आन्दोलनलाई केन्द्रीकृत मिडियाले पृथक्तावादी भन्यो । जसले मधेस आन्दोलन लम्बियो, धेरैले ज्यान गुमाए, घाइते भए । काठमाडौंको पत्रकारिताले देशलाई गाइड गर्न नसकेको उनले औंल्याए । मधेसको चाहना र भावनालाई केन्द्रीय मिडियाले स्थान दिनै पर्छ, उनले भने, मिथिला बुझेका पत्रकारलाई केन्द्रीय मिडियाको समाचार र सम्पादनकक्षमा स्थान दिनु पर्छ । राजधानीका सञ्चारमाध्यम केन्द्रीकृत भएको सत्य नेपाल साप्ताहिकका सम्पादक बसन्त बस्नेतले उल्लेख गरे । राजधानीका मिडिया केन्द्रीकृत भएकै हो, उनले भने, अवसरहरू पनि काठमाडौं केन्द्रित भएको सत्य नै छ । हिजोका केन्द्रहरू संघीयता आएपछि बहुकेन्द्र बनेका उनले जनाए । काठमाडौंको विकल्प नै संघीयता रहेको बताउँदै उनले भने, मधेसको भगवानलाई स्वीकारेजस्तै मधेसको पात्रलाई अब स्विकार्नु पर्छ । जनताको भावना र विचारलाई ठाउँ नदिए आजका दिनमा मिडिया टिक्न नसक्ने अन्नपूर्ण पोस्ट्का प्रधानसम्पादक हरिबहादुर थापाले बताए । केन्द्रीकृत मिडियाको पर्दा खुल्दै छ, पूरै खुलेको छैन, उनले भने, मिडियाले आफ्नो संस्कार, संस्कृति र दृष्टिकोण संघीयताअनुरूप बदलिनै पर्छ, नबदलिए समाजमा टिक्न सक्दैनन् । विमर्शको सहजीकरण पत्रकार अनिल कर्णले गरेका थिए ।"
नवलपरासीको १२ नं ठोकर पानीजहाज स्टेसनका लागि उपयुक्त,"परासी : गण्डक ब्यारेज नजिक रहेको बि गैंप बाँधको १२ नं ठोकर पानीजहाजको स्टेसन (टर्मिनल) का लागि उपयुक्त स्थान भएको नेपालभारतका प्राविधिकले औंलाएका छन्। नेपालमा पानीजहाज सञ्चालनको संभाव्यताका लागि नवलपरासीहुँदै बग्ने गण्डक नदी (नारायणी नदी) को अध्ययन गर्न सोमबार आएको दुई देशको समितिले पश्चिम नवलपरासीको सुस्ता गाउँपालिका४ मा रहेको १२ नं ठोकर पानीजहाजको उपयुक्त स्टेसन भएको औलाएका हुन्। भारतको अन्तराष्ट्रिय जलमार्ग प्राधिकरणका वरिष्ठ अधिकारी प्रविण पाण्डे र जल तथा उर्जा आयोगका सहसचिव एंव जलमार्ग अध्ययन समितिका संयोजक माधव बेलबासेसहितको दुई देशीय अध्ययन टोलीले गण्डक नदीको गहिराई र यसमा बग्ने पानीले पानीजहाज चलाउन सकिने जनाएको हो। पानीजहाजका लागि पानी व्यवस्थित बनाउन जरुरी रहेको समितिको निष्कर्ष छ। गण्डक नहर निर्माणका क्रममा भारत सरकारले १२ नं ठोकर बनाएको हो। ठोकर त्रिवेणीस्थित मूख्य गण्डक ब्यारेजदेखि करिब दुई किमि तल छ। दुई देशको प्राविधिक समितिले पानीजहाजका लागि गण्डक ब्यारेज र १२ नं ठोकरको अध्ययन गरेको हो। अध्ययनपछि जलमार्ग अध्ययन समितिका संयोजक बेलबासेले पहिलो चरणमा गरिएको अध्ययनमा १२ नं ठोकर स्टेसनका लागि उपयुक्त भएको बताए। गण्डक ब्यारेजबाट दासढुंगासम्म पानीजहाज लैजान सकिने समितिले जनाएको छ। दासढुंगामा पनि अर्को स्टेसन रहन सक्ने संभावना देखिएको बेलबासेले जानकारी दिए। 'तेस्रो स्टेसनका रुपमा भरतपुर वा पूर्वी नवलपरासीको कावासोती नगरपालिकामा पर्ने नारायणी नदीको कुनै स्थान हुनसक्छ।' त्यसका लागि पनि अध्ययन हुँदैछ', बेलबासेले भने। भारतबाट मालसामान बोक्ने पानीजहाजका लागि १२ नं ठोकर उपयुक्त छ। त्यसैगरी काठमाडौं र पोखराका लागि दासढुंगा उपयुक्त छ भने पूर्वदेखि पश्चिम क्षेत्रका लागि कावासोती वा भरतपुर पानीजहाजको स्टेसनका लागि उपयुक्त रहेको समितिले जनाएको छ। व्यारेजदेखि दासढुंगासम्मको जलयात्राको दूरी १ सय किमि छ। दासढुंगासम्म पानीजहाज लैजानका लागि गण्डक ब्यारेजले भने अवरोध ल्याउने छ। त्यसका लागि ब्यारेजदेखि करिब २ सय मिटर तल रहेको 'वाईपास च्यानल'बाट पानीजहाज लैजान सकिने बेलबासेले बताए। उक्त वाईपास च्यानले भारतले पहिल्यै नै विकास गरेकाले समस्या नरहेको उनले जानकारी दिए। वनारससम्म डुंगा लैजानका लागि यो 'वाईपास च्यानल' निर्माण गरिएको हो। वाईपासबाट लगिने पानीजहाज पश्चिम मूख्य गण्डक नहरहुँदै ब्यारेजको माथिल्लो भागमा पुर्याइने छ। भारतले गंगा र सहायक नदी गरी १ सय ११ वटा नदीलाई जलमार्गका रुपमा प्राथमिकतामा राखेको छ। सोही प्राथमिकतामा गण्डक नदीसमेत रहेको छ। सन् २०१८ को पहिलो बैठकमा पानीजहाजका लागि नेपाल र भारत पक्षका प्राविधिकसहितको टोलीले दुई देशका नदीको अध्ययन गर्ने निर्णय गरेको थियो। सोही निर्णयअनुसार भारतका प्राविधिकसहितको टोली गण्डक नदी अध्ययनका लागि पुगेको बेलबासेले जानकारी दिए। बेलबासेका अनुसार पहिलो फेजमा १२ मिटर गहिराईमा १ सय मेट्रिक टनको जहाज चलाउन सकिने गरी डिपिआर तयार भएको छ। त्यसलाई कार्यान्वयन गर्न दुई देशका प्रतिनिधिहरु गण्डक नदीको संभाव्यता अध्ययन गर्न आएको उनले बताए। भारतले जति छिटो काम अघि बढाउँछ त्यति नै छिटो गरेर नेपालले पानीजहाजका लागि प्रक्रिया अघि बढाउने बेलबासेले जानकारी दिए। नेपाललाई समुद्रसम्म पहुँच पुर्याउनका लागि जलमार्गको संभाव्यता सुरु गरिएको हो। गण्डकबाट समुद्रसँग जोडिने दूरी करिब १ हजार १ सय ५० छ। जसमा गंगा नदीमा जोडिन ३ सय किमि छ। भने गंगा नदीबाट समुद्रमा जोडिन करिब ८ सय ५० किमिको दूरी रहेको अध्ययन समितिले जनाएको छ। पानीजहाज सञ्चालन भएमा गंगा नदीदेखि कलकत्ता भएर सुन्दर वनहुँदै बंगलादेशसम्म पुग्न सकिने समितिले जनाएको छ। प्रधानमन्त्री केपी ओली सरकार नेतृत्वको सरकारले नेपालमा पानीजहाज चलाउन सकिने योजनालाई महात्वकांक्षी परियोजनाका रुपमा लिइँदै आइएको छ। पानीजहाज सञ्चालनका लागि योजना बनाउने, अध्ययन गर्ने र प्रक्रिया अघि बढाउनका लागि सरकारले कार्यालय समेत स्थापना गरिसकेको छ। कार्यालय स्थापनासँगै पानीजहाज चलाउनका लागि संभाव्यता अध्ययन गर्ने टोलीले आफ्नो कामलाई तीव्र बनाएको हो। गण्डक नदीको अवलोकनपछि टोलीले कोशी नदीको पनि संभाव्यता अध्ययन गर्ने छ। दुई नदीको संभाव्यता अध्ययनपछि बिहीबार र शुक्रबार बस्ने टोलीले प्रतिवेदनसहित भावी योजनाका बारेमा निष्कर्ष निकाल्ने समितिले जनाएको छ। संभाव्यता अध्ययन टोलीमा नेपालका तर्फबाट जलस्रोत, भौतिक तथा पूर्वाधार, वाणिज्य, परराष्ट्र मन्त्रालयका प्रतिनिधि सहभागी छन् भने भारतको तर्फबाट जलयातायात प्राधिकरण, भारतीय राजदुतावास, भन्सार विभागलगायतका प्रतिनिधिको सहभागिता छ । पानीजहाज सञ्चालनका लागि गण्डक नदीको संभाव्यता अध्ययनगर्दै नेपालभारतका प्राविधिकसहितको सरकारी टोली ।"
क्याम्पसको स्तरवृद्धिका लागि शितगंगामा धार्मिक महोत्सव,"सन्धिखर्क : अर्घाखाँचीको शितगंगा नगरपालिकामा रहेको ज्योति भविश्वर बहुमुखी क्याम्पसको स्तर वृद्धि गर्न महायज्ञ सञ्चालन गरिने भएको छ। भौगलिक हिसाबले नेपालको ठूलो नगरपालिका शितगंगामा रहेको एक मात्र क्याम्पस भविश्वरको स्तर वृद्धि गर्न महायज्ञ हुने आयोजकले जनाएको छ। क्याम्पसको स्तरवृद्धि नहुँदा जुकेना ,जलुके ,सिद्धारा ,सिमलपानी, ठाडा, सितापुरका विद्यार्थी बुटबल, कपिलवस्तु गएर अध्ययन गर्न बाध्य छन्। फाल्गुन २४ गतेदेखि चैत्र १ गते सम्म सञ्चालन हुने महायज्ञको सम्पूर्ण तयारी पूरा भएको आयोजकले पत्रकार सम्मेलन गरेर जानकारी दिएको छ। महायज्ञबाट क्याम्पसको स्तरउन्नति ,स्नाकोतर सञ्चालन, इलाइब्रेरीको व्यबस्था, भौतिक संरचनाको निर्माण गर्ने उद्धेश्यले धार्मिक महोत्सव गर्न लागिएको मूल आयोजक समितीका सदस्य माधब पौडेलले बताए। धार्मिक महोत्सवले शितगंगा नगरपालिका भित्र रहेको पर्यटकीय स्थलको पहिचान गर्ने, संरक्षण र प्रचार गर्न टेवा पुग्ने लक्ष्य रहेको नगरप्रमुख सूर्यप्रसाद अधिकारीले बताए। महत्सवले क्याम्पसको स्तर उन्नति हुने विश्वास लिएको क्याम्पस प्रमुख बिष्णु भट्टराईले बताए।धार्मिक महोत्सवमा एक लाख भन्दा बढी श्रद्धालु भक्तजनको उपस्थित हुने लक्ष्य लिइएको शितगंगा शैक्षिक तथा धार्मिक महोत्सव मुल समारोह समितिका अध्यक्ष तथा क्याम्पस व्यवस्थापन समितिका अध्यक्ष कुमार केशव सिंहले जानकारी दिए। महोत्सवलाई भब्य बनाउन मुल समारोह समिति सचिवालयले विभिन्न खालका उपसमितिहरु निर्माण गरेको छ। प्रचारप्रसार उपसमिति मन्च, व्यवस्थापन उपसमिति, अतिथि सत्कार उपसमिति, खाध्य व्यवस्थापन, उपसमिति स्वयंसेवक लगायतका दर्जनौं समितिहरु निर्माण गरिएको छ।"

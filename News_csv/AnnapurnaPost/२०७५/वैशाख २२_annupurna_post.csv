शीर्षक,विवरण
आहुतिको नेतृत्वमा नयाँ कम्युनिस्ट पार्टी,"काठमाडौं : नेकपा (माओवादी केन्द्र)ले एमालेसँग एकता गर्ने घोषणा गरेपछि पार्टीबाट बाहिरिएका विश्वभक्त दुलाल आहुतिले शनिबार नयाँ पार्टीको घोषणा गरेका छन्। कार्ल मार्क्सको दुई सयौँ शतवार्षिकीको विशेष सन्दर्भमा वैज्ञानिक समाजवादी कम्युनिस्ट पार्टी, नेपाल गठनको पहल सुरु भएको घोषणा विज्ञप्तिमार्फत् गरिएको छ। विश्व सर्वहाराश्रमिक वर्ग तथा सिंगो मानवताको मुक्तिको विचारधारा माक्र्सवादका प्रवर्तक काल माक्र्सको द्विशतवार्षिकीको विशेष सन्दर्भमा नेपालबाट नयाँ युगको वैज्ञानिक समाजवादी कम्युनिस्ट पार्टी, नेपाल निर्माणको संगठित पहल सुरु भएको घोषणा गर्न पाउँदा हामीलाई अन्यन्तै खुशी र गौरव महसुस भएको छ, घोषणा वक्तव्यमा भनिएको छ। वैज्ञानिक समाजवादी कम्युनिस्ट पार्टी, नेपाल नामको नयाँ पार्टी निर्माणका लागि आहुतिको संयोजकत्वमा वैचारिक, राजनीतिक तथा सांगठनिक अभियान समिति२०७५ गठन भएको छ। उक्त अभियानमा ५१ सदस्य छन्। वैशाख २१ गते राजधानीमा भएको विशेष भेलाले वैज्ञानिक समाजवादी कम्युनिस्ट पार्टी, नेपालको विचारधारात्मक र राजनीतिक कार्यदिशा पारित गरेको वक्तव्यमा उल्लेख गरिएको छ। उक्त अभियानमा माओवादीबाट अलग भएका बलाराम तिमिल्सिना, जागृत रायमाझी, धु्रव पराजुली राजेश्वरी सुवेदीलगायत छन्। घोषणा वक्तव्यमार्फत् वैज्ञानिक समाजवादी कम्युनिस्ट पार्टी, नेपाल निर्माणको अभियानमा जोडिन सबैसँग अपिल गरिएको छ। भूमण्डलीकृत पूँजीवाद अर्थात् आजको साम्राज्यवाद तथा दलाल पूँजीवादी व्यवस्थाले सर्वहाराश्रमिक वर्गलगायत सम्पूर्ण मानवतामाथि लादेको सबै प्रकारको शोषण, उत्पीडन र पर्यावरण बिनासका विरुद्ध वर्ग संघर्षलाई नयाँ धरातलमा उठाउने संकल्पसहित सुरु हुने वैज्ञानिक समाजवादी कम्युनिस्ट पार्टी, नेपाल निर्मार्णको अभियानमा पहलकर्मीका रुपमा जोडिन सबैमा हार्दिक अपिल गर्दछौं, वक्तव्यमा भनिएको छ ।"
मार्क्सवादलाई जपेर समाज अगाडि बढ्दैन : बाबुराम,"काठमाडौं : नयाँ शक्ति पार्टी नेपालका संयोजक डा बाबुराम भट्टराईले मार्क्सवादलाई धर्म शास्त्रको रुपमा जपेर मात्र समाज अगाडि नबढ्ने बताएका छन्। साम्यवादी दर्शनका प्रणेता कार्ल मार्क्सको २०० औं जन्मजयन्तीको अवसरमा नयाँ शक्ति पार्टीले शनिबार गरेको कार्यक्रमलाई सम्बोधन गर्दै उनले मार्क्सवादको दार्शनिक मान्यतालाई अंगिकार गर्दै पछिल्ला ज्ञान र विज्ञानले ल्याएको नविनतम् विचारलाई समायोजन गर्नुपर्ने बताए। मान्छेमा रहेको पशुवत गुणलाई त्यागेर मावनीय गुणलाई अंगाल्दै विज्ञानका पछिल्ला आविष्कारका राम्रा पक्षहरुलाई लिएर अघि बढ्ने नै नयाँ शक्तिको दार्शनिक पक्ष हो, संयोजक भट्टराईले नयाँ शक्ति पार्टीको दार्शनिक मान्यतालाई प्रस्ट्याउँदै भने, हामी मार्क्सवादी दर्शनमै टेकेर नयाँ समाजवादी मोडेल विकास गर्नेछौं। हामी मार्क्सवादको पूजा गर्ने होइन, यसको सिर्जनात्मक प्रयोग गर्नेछौं। उनले कार्ल मार्क्सले दर्शन, अर्थशास्त्र र समाजशास्त्रको अध्ययनमा गरेको योगदानको चर्चा गर्दै मार्क्सले पूँजीवादी युगको कर्मकाण्डी खालको लोकतन्त्रको साटो उन्नत प्रकारको लोकतन्त्रको परिकल्पना गरेको बताए। मार्क्सले आफूपूर्वका सबैखाले ज्ञान र विज्ञानको आविश्कारलाई संश्लेषण गरी नयाँ विचारको सुरुवात गरेको थिए, अब २१ औं शताब्दीमा त्यतिले मात्र पुग्दैन। त्यसैले पछिल्ला ज्ञान र विज्ञानका आविश्कार र नियमहरुको संश्लेषण गरी मार्क्सवादलाई समृद्ध बनाउनुपर्छ, भट्टराईले भने। कार्यक्रममा नयाँ शक्तिका प्रवक्ता डम्बर खतिवडाले कार्ल माक्र्सको योगदानको चर्चा गर्दा उनलाई एक दर्शनशास्त्री, अर्थशास्त्री, समाजशास्त्री र राजनीतिक योद्धाको रुपमा हेरिनुपर्ने बताए। कार्ल माक्र्सले कहिल्यै पनि लोकतन्त्रको विकल्पको रुपमा समाजवादी व्यवस्थाको परिकल्पना नगरेको तर्क गर्दै माक्र्सले सहभागितामूलक लोकतन्त्रको आवश्यकता उतिबेलै महशुस गरेको बताए। उनले माक्र्सवादमा ग्रहण गरिँदै आइएको निषेधको निषेध सिद्धान्तलाई गतिशील सन्तुलनको सिद्धान्तले प्रतिस्थापन गर्नुपर्ने तर्क अघिसारे। त्यसैगरी नयाँ शक्ति पार्टीका केन्द्रीय कार्यकारी सदस्य एवं काठमाडौं जिल्ला ईन्चार्ज मानुषी यमी भट्टराईले माक्र्सलाई बुझ्न उनीद्वारा देखिएका कृतिहरुकै अध्ययन गर्नुपर्ने बताइन्। उनले समाजलाई बुझ्ने र बदल्ने पद्धतीको अन्वेषणमा माक्र्सले महत्वपूर्ण योगदान गरेको उल्लेख गर्दै माक्र्स गुण र दोषसहितको मानव भएकाले माक्र्सले जीवनमा गरेका केही गल्तीहरु भए त्यसलाई मानवीय कमजोरीकै रुपमा स्वीकार्नुपर्ने बताइन्।"
साना विषयले एकीकरणमा अलमल हुनुहुँदैनः प्रधानमन्त्री,"काठमाडौं : प्रधानमन्त्री एवं नेकपा (एमाले) का अध्यक्ष केपी शर्मा ओलीले नेकपा (माओवादी केन्द्र) सँगको एकीकरण समयको आवश्यकता भएकाले प्राविधिक र साना विषयमा अल्झन नहुने बताए । एमाले स्थायी कमिटीले कार्ल माक्र्सको जन्म द्विशतवार्षिकीका अवसरमा शनिबार आयोजित प्रवचन कार्यक्रममा प्रधानमन्त्री ओलीले माक्र्सवाद राजनीति, सामाजिक र आर्थिक सबै सवालमा आज पनि वैज्ञानिक दर्शन भएकाले यसको जगमा नेपालका कम्युनिष्ट पार्टीहरु एकीकरण हुने स्पष्ट पारे । उनले भने , हामी एकीकरणको प्रक्रियामा छौँ, प्राविधिक र साना विषयमा अल्झेर बस्ने समय यो होइन । साँचो लोकतन्त्र कायम गर्दै जनवादी क्रान्ति र समाजवादको दिशामा हामी अघि बढ्नु अहिलेको आवश्यकता हो । प्रधानमन्त्री ओलीले पूँजीवादी क्रान्ति गर्ने कम्युनिष्टहरुको काम नभई पूँजीको विकास गर्दै समाजवादको बाटोमा लम्कनु माक्र्सवादको सही प्रयोग हो भन्दै माक्र्सवाद सामाजिक शोषणविरुद्धको न्यायोचित दर्शन भएकाले प्रतिक्रियावादी पक्षहरुले यसलाई अधिनायकवादी भन्न खोज्नुको अर्थ नहुने दाबी गरे । रासस"
भरतमोहन अधिकारीको संसददेखि संविधानसभासम्म पुस्तक सार्वजनिक,"काठमाडौं : एमाले नेता भरतमोहन अधिकारीद्वारा लिखित संसददेखि संविधानसभासम्म पुस्तक सार्वजनिक भएको छ। प्रधानमन्त्री केपी शर्मा ओलीले एमाले नेता एवम् पूर्व उपप्रधानमन्त्री अधिकारीद्वारा लिखित पुस्तक शनिबार बालुवाटारमा आयोजित कार्यक्रममा सार्वजनिक गरेका हुन्। अधिकारीले महत्वपूर्ण पुस्तक लेखेको ओलीको भनाइ छ। आफ्नो जीवन भोगाइका विभिन्न घटनालाई सिलसिलेबार ढंगले प्रस्तुत गर्नुभएको छ, प्रधानमन्त्री ओलीले भने, यसले नयाँ पुस्तालाई त्यसबेलाको राजनीतिका बारेमा जानकारी दिन्छ। ओलीले नेपाली पूर्खाले वेद, रामारणजस्ता ग्रन्थ लेखेको उल्लेख गर्दै पुस्तक लेख्न सबैलाई आग्रह समेत गरेका छन् । नेपालीका पूर्खाले रामायण, वेदजस्ता ग्रन्थहरु लेखे, हाम्रा पूर्खाको जेनेटिक मेमोरी हामीमा पनि सरेकाले लेख्नलाई हामीलाई गाह्रो हुँदैन, प्रधानमन्त्री ओलीले भने। घोष्ट राइटिङ नेपालले प्रकाशन गरेको पुस्तकको बारेमा पूर्व प्रधानमन्त्रीहरु माधवकुमार नेपाल, लोकेन्द्रबहादुर चन्द, मन्त्रिपरिषद्का पूर्व अध्यक्ष खिलराज रेग्मीलगायतले बोलेका थिए। कार्यक्रममा प्रधानमन्त्री ओलीले अधिकारीको ८२औँ जन्मोत्सवका अवसरमा सुस्वास्थ्य, दीर्घायुको कामना गर्दै केक काटेर अधिकारीलाई खुवाए।"
फौजदारी अभियोग लागेका सांसदको पद निलम्बन हुनुपर्छ,"काठमाडौं : विवेकशील साझा पार्टीले सङ्घीय संसद्ले बनाइरहेको कार्यसञ्चालन नियमावलीमा फौजदारी अभियोग लागेका सांसदलाई निलम्बन गर्ने कि नगर्ने भन्ने जारी विवादलाई नजिकबाट नियालिरहेको बताएको छ। पार्टी प्रवक्ता एवम् प्रदेश नम्बर ३ को संसदीय दलका नेता रमेश पौडेलले शनिबार पार्टीको तर्फबाट विज्ञप्ति सार्वजनिक गर्दै फौजदारी मुद्दामा अभियोग पत्र दायर भई पुर्पक्षको लागि थुनामा रहेका सांसदको पद निलम्बन हुने कानुनी व्यवस्था सुनिश्चित गर्नका लागि माग गरेका छन्। फौजदारी मुद्दामा अभियोग पत्र दायर भई पुर्पक्षको लागि थुनामा रहेका सांसदको पद निलम्बन हुने कानुनी व्यवस्था सुनिश्चित गर्नका लागि विवेकशील साझा पार्टी जोडदार माग गर्दछ, विज्ञप्तिमा भनिएको छ। पौडेलले सार्वजनिक गरेको विज्ञप्तिमा फौजदारी कसुरमा थुनामा रहँदा समेत सांसद पद निलम्बन हुनु हुँदैन भन्ने केही दलको दबाबप्रति आपत्ति जनाएका छन्। जघन्य अपराध, गम्भीर र नैतिक पतन देखिने फौजदारी कसुरमा थुनामा रहँदा समेत सांसद पद निलम्बन हुनु हुँदैन भनी केही दल र सांसदहरूको दबाबप्रति विवेकशील साझा पार्टी गम्भीर आपत्ति प्रकट गर्दछ, विज्ञप्तिमा भनिएको छ, साथै कार्यसञ्चालन नियमावलीका व्यवस्था सत्तापक्षले विरोधको लोकतान्त्रिक अधिकार कुन्ठित गर्ने र विपक्षीमाथि प्रतिशोध साँध्ने माध्यम नबनोस् भन्नेमा सतर्क हुनु पर्नेमा पनि हामी सम्बन्धित सबैको ध्यानाकर्षण गराउन चाहन्छौँ।"
गोलाप्रथाबाट सांसदको पदावधि,"काठमाडौं : राष्ट्रियसभामा जुन सदस्य जुन कलस्टरबाट आएको हो त्यही कलस्टरका सदस्यबीच गोला हालेर सांसदको पदावधि निर्धारण गरिने भएको छ । राष्ट्रियसभा नियमावली मस्यौदा समितिले चार वटा कलस्टर बनाएर सांसदको पदावधि निर्धारण गर्ने सहमति गरेको हो । राष्ट्रियसभाका सांसदको पदावधि ६ वर्ष हुने भए पनि पहिलो पटक एकतिहाइ सदस्यको पदावधि प्रत्येक दुई वर्षमा समाप्त हुन्छ । ५९ सदस्यीय राष्ट्रियसभाका एकतिहाइ सदस्यको २ वर्ष, एकतिहाइको ४ वर्ष र एकतिहाइको कार्यकाल ६ वर्षको हुनेछ । सत्तासीन एमाले र माओवादी केन्द्र प्रदेशगत कलस्टर बनाएर गोला हाल्नुपर्ने पक्षमा थिए भने देशभरिका सबै सांसदको एउटा मात्र कलस्टर बनाएर गोला हाल्नुपर्ने पक्षमा कांग्रेस थियो । चार वटा कलस्टर बनाएर गोला हाल्ने सहमति भयो, मस्यौदा समितिमा रहेका एमाले सांसद खिमलाल भट्टराईले अन्नपूर्णसँग भने । पदावधि निर्धारण गर्न खुला, महिला, मनोनीत तथा दलितअल्पसंख्यक गरी चार वटा कलस्टर बनाइएको छ । ७ वटा प्रदेशबाट खुलामा तीन र महिलामा तीन जना सदस्य निर्वाचित भएका थिए । अब प्रत्येक प्रदेशबाट खुलामा आएका तीन जना सांसदबीच गोला हालिनेछ । गोला हाल्दा प्रत्येक प्रदेशमा एक जनाको २ वर्ष, एक जनाको चार वर्ष र एक जनाको ६ वर्षको कार्यकाल निर्धारण हुनेछ । यस्तै, महिला कोटाबाट निर्वाचित सांसदबीच पनि खुला सदस्यकै जस्तो गरी प्रदेशका तीन सांसदबीच गोला हाली २, ४ र ६ वर्षको कार्यकाल निर्धारण हुनेछ । दलित र अल्पसंख्यकसीमान्तकृत कोटाबाट आएका सांसदको भने देशभरिकै एउटा कलस्टर बनेको छ । यो कोटामा प्रत्येक प्रदेशबाट एकएक जनाका दरले दलित र अल्पसंख्यक वा सीमान्तकृत कोटामा सांसद निर्वाचित भएका थिए । दलितबाट ७ र अल्पसंख्यकसीमान्तकृतबाट आएका ७ जना गरी १४ जनाको कलस्टर बनाइएको छ । १४ जनामध्ये ४ जनाको २ वर्ष, ४ जनाको ४ वर्ष र ४ जनाको ६ वर्षको कार्यकाल हुनेछ । बाँकी २ जनामध्ये एक जनाको ४ र अर्कोको ६ वर्ष कार्यकाल हुने व्यवस्था गरिएको छ । यस्तै, मनोनीत कोटामा आएका तीन जनाबीच गोला हालिनेछ । एक जनाको २, अर्कोको ४ र अर्को एक जनाको ६ वर्षको कार्यकाल हुनेछ । राष्ट्रियसभा अध्यक्ष र उपाध्यक्षको कार्यकाल पनि गोलाप्रथाद्वारा हुनेछ । राष्ट्रियसभामा ७ प्रदेशबाट ८ जनाका दरले ५६ जना निर्वाचित र तीन जना सरकारको सिफारिसमा राष्ट्रपतिबाट मनोनीत भएका थिए । भौगोलिक समानता र राजनीतिक अवसरको न्यायोचित बाँडफाँटका लागि प्रदेश प्रदेशको कलस्टर बनाएर गोलामार्फत पदावधि निर्धारण हुने विधिमा सहमति जुटेको एमाले सांसद भट्टराईले बताए । यसअघि संसदका सचिव वीरेन्द्रबहादुर कार्कीको संयोजकत्वमा गठित अध्ययन समितिले तयार पारेको कार्यविधिमा मस्यौदा समितिले सहमति जनाएको हो । सांसदको पदावधिसम्बन्धी विवाद समाप्त भए पनि फौजदारी अभियोगमा पक्राउ पर्ने सांसदको पद निलम्बन हुुुुने कि नहुुुुने भन्ने विवाद भने समितिमा टुंगिन सकेको छैन । तीन वर्षभन्दा बढी कैद मागसहित फौजदारी अभियोगमा पक्राउ पर्ने सांसदको पद स्वतः निलम्बन हुुनुुपर्ने पक्षमा एमाले छ भने माओवादी केन्द्र त्यसको विपक्षमा उभिएको छ । राष्ट्रियसभाको २३ गते बस्ने पहिलो बैठकमै नियमावली प्रस्तुत गर्ने तयारी भइरहेको संसद् सचिवालयले जनाएको छ ।"
देउवाद्वारा एकलाैटी मनोनयन : पौडेल र सिटौलाको विरोध,"काठमाडौं : कांग्रेस सभापति शेरबहादुर देउवाले एकपक्षीय रूपमा पार्टी उपसभापतिमा विमलेन्द्र निधि, महामन्त्री पूर्णबहादुर खड्का र सहमहामन्त्रीमा डा प्रकाशशरण महतलाई मनोनीत गरेका छन् । पार्टी केन्द्रीय कार्यालयमा शुक्रबार साँझ निर्वाचित केन्द्रीय सदस्यको बैठकमा सभापति देउवाले उपसभापति, महामन्त्री र सहमहामन्त्री मनोनयनको प्रस्ताव गरेका थिए । देउवाले प्रस्ताव गरेको उक्त मनोनयन पार्टीविधानविपरीत रहेको भन्दै वरिष्ठ नेता रामचन्द्र पौडेल र नेता कृष्णप्रसाद सिटौला पक्षका निर्वाचित केन्द्रीय सदस्यहरू बैठकमै सहभागी भएनन् । पौडेल पक्षका प्रकाशमान सिंह र महेश आचार्य भने बैठकमा सहभागी हुँदै असन्तुष्ट पक्षको धारणा व्यक्त गर्दै निर्णयमा हस्ताक्षरै नगरी बैठकबाट बाहिरिए । पार्टीभित्र सहमतिको प्रयास हुँदाहुँदै सहमति हुन नसकेपछि लोकतान्त्रिक विधिबाटै पदाधिकारी मनोनीत गरियोे, पार्टी प्रवक्ता विश्वप्रकाश शर्माले मनोनयनबारे सञ्चारकर्मीलाई जानकारी गराउँदै भने, सहमतिमै सबै कुरा हुन्छ भन्ने छैन, कहिलेकाहीं बहुमतीय प्रक्रियाले पनि निर्णय हुन्छ । बैठकमा पौडेल पक्षबाट नेता सिंह र आचार्यले पदाधिकारी मनोनयन विधानविपरीत भएको भन्दै बैठकको निर्णयमा हस्ताक्षर नगर्ने बताएका थिए । यसअघि शुक्रबार बिहान पौडेल र सिटौला समूहका नेताको छुट्टै बैठक बसेको थियो । निर्वाचित केन्द्रीय समितिबाट पार्टीको महाधिवेशन भएको २६ महिनापछि हुन लागेको मनोनयन विधानविपरीत हुने ठहर गर्दै बैठकले विधानको उक्त व्यवस्था निलम्बनको माग गर्ने निष्कर्ष निकालेको थियो । बैठकमा सहभागी नेता प्रदीप पौडेलले भने, अहिले पदाधिकारी मनोनयनको कुनै तुक छैन तर सभापतिले गर्नु नै परेको खण्डमा पूर्ण केन्द्रीय समितिको बैठकबाट विधानको व्यवस्था निलम्बन गर्न भन्यौं । कांग्रेस विधानअनुसार महाधिवेशनको दुई महिनाभित्र निर्वाचित सभापतिले उपसभापति, महामन्त्री र सहमहामन्त्री मनोनीत गर्न पाउँछ । मनोनयनलाई निर्वाचित सदस्यको बहुमतले पारित गर्नुपर्ने हुन्छ । बैठकको निर्णयप्रति असहमति जनाउँदै नेता प्रकाशमानसिंहले भने, हामी एकपक्षीय निर्णयविरुद्ध छौँ र यो निर्णय तल्लो तहसम्म लग्छौँ । सभापति देउवा पार्टी चलाउन पूर्ण असफल रहे भन्ने हाम्रो निष्कर्ष छ । हामी आजैदेखि पार्टी सुदृढीकरणको अभियानमा लाग्छौं । देउवाका पछिल्लो काम र मनोनयबारे जिल्ला सभापतिहरूको भेला र महासमिति भेलामा मुद्दा उठाउने उनले बताए । देशमा कम्युनिस्टले आतंक सिर्जना गरिसकेका छन्, यस्तो अवस्थामा कांग्रेसको भूमिका अझै बढेर गएको छ, हामी जिम्मेवार ढंगले प्रस्तुत हुनेछौं । उपसभापति पदमा मनोनीत भएका विमलेन्द्र निधिले सञ्चारकर्मीसँग प्रतिक्रिया दिँदै पार्टीभित्र देखिएका असन्तुष्टि मिलाउन आफू सक्रिय रहने बताए । उनले भने, पछिल्लो समय पार्टीभित्र केही साथीको असन्तुष्टि देखियो, हामी चाँडै आपसमा बसेर मिलाउँछौं । देशमा कम्युनिस्टले आतंक सिर्जना गरिसकेका छन्, यस्तो अवस्थामा कांग्रेसको भूमिका अझै बढेर गएको छ, हामी जिम्मेवार ढंगले प्रस्तुत हुनेछौं । उपसभापति, महामन्त्री र सहमहामन्त्रीमा मनोनीत तीनै जना सभापति देउवानिकट हुन् । तीनै नेता गत प्रतिनिधिसभा निर्वाचनमा पराजित हुन् । देउवाले आफ्नो नेतृत्वमा प्रजातान्त्रिक कांग्रेस गठन गर्दा पनि तीनै नेता देउवाका साथमा थिए । दोस्रो जनआन्दोलनपश्चात् पार्टी एकीकृत भएपछि देउवाका तर्फबाट निधि कांग्रेस महामन्त्री भए । देउवाअघि कांग्रेस सभापति रहेका सुशील कोइरालाको कार्यकालमा खड्काचाहिँ देउवा कोटामा सहमहामन्त्री भएका थिए ।"
जन्मथलो ढिकुरपोखरीमा घडेरी खोज्दै प्रचण्ड,"पोखरा : नेकपा माओवादी केन्द्र अध्यक्ष पुष्पकमल दाहाल प्रचण्डले आफ्नो जन्मभूमि कास्कीको ढिकुरपोखरीमा घर बनाउने भएका छन्। चितवन बसाईं सर्न ५६ वर्षअघि जायजेथा बेचेर आमाबाबुले परिवारसहित छाडेको ढिकुरपोखरीमा प्रचण्डले शनिबार घडेरी खोजेका हुन्। ढिकुरपोखरीको लेबाडेमा जन्मिएका प्रचण्डको पुख्र्याैली जग्गाजमिन यहाँ छैन। घर बनाउन उनले अरुकै जग्गा किन्नुपर्नेछ। अन्नपूर्ण हिमशृंखलासमेत देखिने पाखोबारी प्रचण्डले मन पराएको पार्टी स्रोतले बताएको छ। पोखराका पुराना पर्यटन व्यवसायी हरिध्वज तुलाचनको स्वामित्वमा रहेको जमिन प्रचण्डले मन पराएका हुन्। तुलाचनले त्यहाँका स्थानीय दाहालको जमिन २०४२ सालमा किनेका थिए। आफूसँग भएकोमध्येबाट ५ रोपनी जमिन किन्न प्रचण्डले चासो देखाएको तुलाचनले जानकारी दिए। निधो भइसकेको छैन, पछि निर्णय गर्छु भन्नुभएको छ, उनले अन्नपूर्णसँग भने। त्यहाँ तुलाचनको झन्डै डेढ सय रोपनी जमिन छ। तुलाचनको जमिन पोखराबागलुङ राजमार्गबाट ३ सय मिटर भित्र छ। हिमालसमेत देखिने र राजमार्ग छेउछाउको जमिनको भाउ अचेल रोपनीकै करोड रुपैयाँसम्म पर्ने स्थानीय बताउँछन्। पहिलाको ढिकुरपोखरी गाविस अहिले अन्नपूर्ण गाउँपालिकाको १ भएको छ। शनिबार प्रचण्ड घडेरी खोज्न पत्नी सीता, छोरी, नाति प्रसिद्ध र परिवारका अरु सदस्यका साथ ढिकुरपोखरी पुगेका हुन्। घडेरी खोज्न जाने क्रममा प्रचण्डले स्थानीयसँग भलाकुसारीसमेत गरेका थिए। मलाई अझै पनि यहाँका वनपाखामा दाउराघाँस गरेको सम्झना आउँछ, प्रचण्डलाई उद्धृत गर्दै एक माओवादी नेताले भने। स्थानीय बासिन्दाले प्रचण्ड ढिकुरपोखरी बसाइँ आइदिए गाउँकै विकास हुने बताएका थिए। अन्नपूर्ण गाउँपालिकाका अध्यक्ष युवराज कुँवरले गाउँमा सबैभन्दा ठूलो समस्या खानेपानीको रहेको प्रचण्डलाई सुनाएका थिए। यसअघि १९ फागुनमा राजधानीमा आयोजित अन्नपूर्णकाठमाडौं समाज नेपालको साधारण सभालाई सम्बोधन गर्दै प्रचण्डले जन्मथलोमा घर बनाउने चाहना सार्वजनिक गरेका थिए। उनले त्यतिबेला भनेका थिए, आफू जन्मिएको ठाउँमा एउटा झुप्रो बनाए हुन्थ्यो भनेर साथीहरुले भनिराख्नु भएको छ। सोच्दैछु, त्यहाँ एउटा सानो घर बनाऊँ। प्रचण्डसँगै शनिबार माओवादी केन्द्रका नेता हितराज पाण्डे, प्रदेश ४ का भूमि व्यवस्था, कृषि तथा सहकारी मन्त्री लेखबहादुर थापा, माओवादी कास्की इन्चार्ज राजकाजी गुरुङ, प्रदेश सांसद दीपक कोइराला लगायत ढिकुरपोखरी पुगेका थिए। त्यसअघि प्रचण्डले माक्र्स द्विशतवार्षिकीका अवसरमा पोखरामा आयोजित कार्यक्रममा सम्बोधन गरेका थिए। उनले एमाले र माओवादी एकताको टुंगो छिटै लाग्ने बताए। मदन भण्डारी नेतृत्वको नेकपा माले र मनमोहन अधिकारी नेतृत्वको नेकपा माक्र्सवादी जस्तै मोडलमा एमाले माओवादी एकता हुने उनको भनाइ छ। माक्र्सवादी सानो भए पनि मदन भण्डारीले मनमोहनलाई अध्यक्ष र प्रधानमन्त्री बनाउने गरी एकता गर्नुभएको थियो, प्रचण्डले भनेका थिए, हाम्रो पार्टी एकताको बिट मारेर आएको छु, केही दिनमै एकता घोषणा हुन्छ।"
प्रदेश सांसद्लाई २६२६ लाख,"पोखरा : प्रदेश ४ सरकारले प्रत्येक सांसदलाई सडक स्तरोन्नतिमा खर्च गर्ने गरी २६२६ लाख रुपैयाँ बजेट विनियोजन गरेको छ । संघीय संसद्मा आफूहरूको रोजाइमा खर्च गर्न पाउने गरी सांसदले विकास बजेट माग गरिरहेका बेला यहाँको सरकारले त्यस्तो व्यवस्था गरेको हो । ३६ वटा प्रदेश निर्वाचन क्षेत्रका सांसदलाई प्रदेश राजधानीसँग वा स्थानीय तह केन्द्रसँग जोडिने सडकको स्तरोन्नतिमा खर्च गर्न दिने गरी बजेटमा ९ करोड ३६ लाख रुपैयाँ राखेको छ । त्यस्तो व्यवस्थासहितको बजेट प्रदेशका आर्थिक मामिला तथा योजनामन्त्री किरण गुरुङले बुधबार सार्वजनिक गरेका हुन् । एक अर्ब दुई करोड पाँच लाख रुपैयाँको बजेटमा सबैभन्दा ठूलो शीर्षक नै सांसदका लागि छुट्याइएको छ । ५४ करोड एक लाख २५ हजार र चालुतर्फ ४८ करोड तीन लाख ७५ हजार रुपैयाँ विनियोजन गरिएको छ । सांसदहरूले योजना छनोट गरी खर्च गर्न पाउने गरी छुट्याइएको बजेट पुँजीगततर्फको १७ प्रतिशत हो । बजेटले पर्यटन, कृषि र ऊर्जा र पूर्वाधारलाई महत्व दिएको छ । नेपाल सरकारले वित्तीय समानीकरण अनुदानअन्तर्गत यसअघि नै पठाएको एक अर्ब दुई करोड पाँच लाख रुपैयाँलाई स्रोत मानेर प्रदेश सरकारले बजेट ल्याएको हो । राजस्वका कुनै पनि स्रोत नभएको हुँदा बजेटको सिंगो स्रोत त्यही अनुदान भएको छ । सांसदका लागि छुट्याइएको बजेट प्रदेशको भौतिक पूर्वाधार विकास मन्त्रालयलाई अख्तियारी जाने र त्यसैमार्फत खर्च हुने अर्थ मन्त्रालयका सचिव विष्णु ढकालले बताए । सांसदलाई अपनत्व होस् भनेर उहाँहरूले नै योजना छनोट गर्ने र अनुगमन पनि गर्ने गरी बजेट छुट्याइएको हो, उनले भने, केन्द्रको जस्तो निर्वाचन क्षेत्र विकास कोषभन्दा फरक मोडालिटी हो । बजेटमाथिको छलफलमा बोल्दै बिहीबार प्रदेशसभामा सत्ता र प्रतिपक्ष दलका सांसदले आफूहरूले सडक स्तरोन्नतिको लागि बजेट खर्च गर्न पाउने व्यवस्थाको स्वागत गरे । बिहीबार अर्थमन्त्रीले विनियोजन विधेयक टेबुल गरेका थिए । पर्यटनलाई प्राथमिकता दिँदै बजेटले प्रदेशका तीन सय गाउँलाई नमुना पर्यटकीय गाउँ बनाउने लक्ष्य राखेको छ । प्रादेशिक संरचनाको प्रबन्ध मिलाउने, प्रदेशमा लगानीमैत्री वातावरणको सिर्जना गर्ने, रोजगारीका अवसर सिर्जना गर्ने, गरिबी निवारण गर्ने, भौगोलिक तथा सामाजिक सन्तुलनसहितको प्रादेशिक विकास गर्ने पाँच वटा उद्देश्य बजेटले राखेको छ । पर्यटन क्षेत्रको विकास र विस्तार, ऊर्जा क्षेत्रको विकास र प्रवद्र्धन, कृषि क्षेत्रको व्यावसायीकरण र औद्योगिकीकरण, औद्योगिक क्षेत्रको विकास र विस्तार, भौतिक पूर्वाधारको निर्माणलाई प्राथमिकताको रूपमा लिइएको छ, उनले भने । सन् २०१९ लाई आन्तरिक पर्यटन वर्ष, २०२० लाई छिमेकी देश पर्यटन वर्ष र २०२२ लाई पोखरा पर्यटन वर्ष मनाउने गरी बजेट विनियोजन भएको छ । ढोरपाटन, मनाङ, चुमनुब्री उपत्यका, कपुचे ताल र देवचुलीवरचुली महाभारत शृंखलालाई पर्यटकीय क्षेत्रका रूपमा विकास गर्न गुरुयोजना निर्माणको व्यवस्था बजेटमा गरिएको छ । ऊर्जातर्फ उज्यालो प्रदेश अभियानलाई सार्थक बनाउन स्थानीय तह, विद्युत् प्राधिकरण र वैकल्पिक ऊर्जा प्रवद्र्धन केन्द्रसँग समन्वय गरी अबको दुई वर्षभित्र बिजुली बत्ती नपुगेको क्षेत्रमा विद्युतीकरण गर्न एक करोड रुपैयाँ बजेटले प्रस्ताव गरेको छ । संघ र स्थानीय तहसँगको सहकार्यमा प्रदेशका एक निर्वाचन क्षेत्र एक औद्योगिक ग्रामको स्थापना गर्न सम्भावना अध्ययन गरी एक करोड रुपैयाँ बजेट विनियोजना गरिएको छ । कालीगण्डकी र मस्र्याङ्दी करिडोरमा नेपाल सरकारसँगको समन्वयमा आर्थिक करिडोर र विशेष औद्योगिक क्षेत्र स्थापना गर्न सम्भाव्यता अध्ययनका लागि २० लाख रुपैयाँ बजेट विनियोजना गरेको छु, मन्त्री गुरुङले भने । आधुनिक र कलात्मक सहिद पार्क, बहुसांस्कृतिक ग्राम, ११ ठाउँमा केबलकार, फेवातालदेखि बेगानाताल र रूपाताल जोड्ने मोनोरेललगायत सम्भाव्यता अध्ययनका लागि बजेट विनियोजन भएको छ । उनले राजस्वको स्रोतसमेत नभएको हुँदा सम्भाव्यता अध्ययनका लागि बजेट विनियोजन भएको बताए । मुटु, मिर्गाैला र कलेजो उपचारका लागि विशिष्टीकृत अस्पताल निर्माण गर्ने, अन्तर्राष्ट्रिय सम्मेलन केन्द्र निर्माण गर्ने र अन्तर्राष्ट्रियस्तरको प्राणी उद्यान निर्माण गर्नेलगायत विषयको सम्भाव्यताका लागि बजेट छुट्टिएको छ । सरकारले तीन उद्देश्य तीन कोषको अवधारणा पनि ल्याएको छ । प्रदेश विपद् व्यवस्थापनको कोष स्थापना गरी एक करोड रुपैयाँ विनियोजन गरिएको मन्त्री गुरुङले जानकारी दिए । आकस्मिक कोष स्थापना गरी रकम जम्मा गर्न एक करोड रुपैयाँ व्यवस्था गरिएको उनले सुनाए । युवालक्षित चुनौती कोष स्थापना गर्न एक करोड रुपैयाँ बजेट विनियोजना भएको छ ।"

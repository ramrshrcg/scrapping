शीर्षक,विवरण
एकता सार्थक बनाऊ,"लामो गृहकार्य र पटकपटकको आशंका चिर्दै देशका दुई प्रमुख कम्युनिस्ट पार्टीहरूले पार्टी एकता गरी नेपाल कम्युनिस्ट पार्टी (नेकपा) घोषणा गरेका छन् । फरक पृष्ठभूमि र फरक वैचारिक विरासतद्वारा निर्मित एमाले र माओवादी केन्द्रबीच भएको एकताले नेपाली राजनीतिलाई नयाँ मोड दिएको छ । संसद्मा पहिलो र तेस्रो शक्तिका रूपमा रहेका पार्टीहरू एक हुँदै बलियो कम्युनिस्ट पार्टी मात्रै बनेको छैन, गठबन्धन सरकार बहुमतसहितको बलियो सरकारमा परिणत भएको छ । सात दशकअघि सुरु भएको कम्युनिस्ट आन्दोलनको सन्दर्भमा त यो एकता ऐतिहासिक कोसेढुंगा सावित भएको छ । राजनीति नयाँ चरणमा प्रवेश गरेसँगै नेपाल कम्युनिस्ट पार्टी र यसको नेतृत्वको सरकारको अग्निपरीक्षा सुरु भएको छ । खासगरी आर्थिक विकास, समृद्धि र सुशासन दिने जुन प्रतिबद्धतासहित दुई ठूला कम्युनिस्ट पार्टी एक भएका छन्, त्यो प्रतिबद्धताले पूर्णतापाउने नपाउने कुरामा यो ऐतिहासिकताको औचित्य पुष्टि हुनेछ । त्यस अर्थमा सरकार र नेपाल कम्युनिस्ट पार्टीको वास्तविक परीक्षा प्रारम्भ भएको छ । गत असोजमा चुनावी प्रयोजनसहित बनेको वाम गठबन्धन र पार्टी एकतासमेत गर्ने घोषणाले देशको वामपन्थी जनमतलाई उत्साही र आकर्षित गरेको थियो । दुवै पार्टीले विकास, समृद्धि र समाजवादको नारासँगै कम्युनिस्ट एकतालाई पनि चुनावी एजेन्डाका रूपमा अघि सारेका थिए । निर्वाचनमा वाम गठबन्धनले दुवै सदनमा बलियो बहुमत हासिल मात्रै गरेन, सातवटा प्रदेशमध्ये ६ वटामा गठबन्धनकै तर्फबाट सरकारसमेत गठन गर्न सफल भयो । आरम्भमा चुनावी तालमेलको आवश्यकताले दुई दललाई एक ठाउँमा उभ्याएको भए पनि राजनीतिक नेतृत्वले लिएको एकताको निर्णय चुनावी मतबाट समेत अनुमोदन भएपछि एकता तत्कालीन आवश्यकताबाट ऐतिहासिक अपरिहार्यतामा परिणत भयो । २००६ सालमा स्थापित नेकपाले एक दशकको अवधिपछि लगातार पटकपटक विभाजनहरू बेहोर्दै आएको थियो । झन्डै सत्तरी वर्षको इतिहासमा केही एकताका शृंखला पनि नचलेका होइनन्, तर यसपटकको कम्युनिस्ट सम्मीलनले राष्ट्रियअन्तर्राष्ट्रिय राजनीतिकै ध्यानाकर्षण गर्न सफल भएको छ । संविधानसभाबाट नयाँ संविधान निर्माणपछि भएको पहिलो आमनिर्वाचनसँगै मुलुकले राजनीतिक स्थिरता, आर्थिक समृद्धि र सामाजिक विकासमा गति लिने अपेक्षा बढेको हो । लामो समय राजनीतिक क्षेत्रमा देखिएको अस्थिरता, अन्योल र संक्रमणले मात्रै होइन, प्रमुख दलहरूभित्रको विग्रह र टुटफुटले पनि देशको समग्र विकासमा अवरोध पुर्याइरहेको थियो । नेकपाले लोकतान्त्रिक मूल्य, मान्यता र बहुदलीय प्रतिस्पर्धामा आधारित रहेर प्रतिपक्षी दललाई समेत साथ लिई मुलुकलाई राजनीतिक स्थिरता र आर्थिक समृद्धिको दिशामा लैजाने दायित्व लिन सकोस् भन्ने आम अपेक्षा छ । आम अपेक्षामा खरो उत्रन सके मात्रै यो एकताले सार्थकता पाउनेछ । दुई भिन्न विचारधारा, भिन्न राजनीतिक अभ्यास र भिन्न संगठनात्मक संरचनामा अभ्यस्त दलहरूबीचको एकता अभ्यास कम्ती जटिल र चुनौतीपूर्ण हुने छैन । एकता गर्ने औपचारिक घोषणा भएसँगै बेलाबेला दुवै पूर्व समूहभित्र आशंका, अन्योल र नेताकार्यकर्ताबीचको आपसी असुरक्षा भाव सतहमा देखिने गरेको हो । वैचारिक बेमेलहरूसँगै नेताकार्यकर्ताहरूको व्यवस्थापन तथा जिम्मेवारी बाँडफाँट पनि नेकपाका प्रमुख चुनौतीका रूपमा देखिन सक्छ । राष्ट्रिय राजनीतिमा आफैंले बाँडेको स्थिरता र समृद्धिको सपनालाई व्यवहारतः साकार पार्नु, छिमेकी मुलुकहरूसँगको सम्बन्धलाई सन्तुलनमा राख्न सक्नु र प्रतिपक्षी दललाई विश्वासमा लिनु पनि त्यत्तिकै चुनौतीपूर्ण काम हुनेछ । वाम गठबन्धन एउटा चुनावका लागि मात्रै थिएन र एकता नेताहरूको सत्ता सुखका लागि मात्रै होइन भन्ने सन्देश दिनका लागि जति कठिन कोसिसहरूपछि नेकपा जन्म भएको छ, त्योभन्दा कैयौं गुना कठिन बाटाहरू यसले छिचोल्नुपर्नेछ ।"
नेकपाका अध्यक्षले केन्द्रीय कार्यालय अवलोकन गर्ने,"काठमाडौँ: नवगठित नेपाल कम्युनिष्ट पार्टीका अध्यक्षद्वय केपी शर्मा ओली र पुष्पकमल दाहाल प्रचण्डले शुक्रबार धूम्रबाराही र पेरिसडाँडास्थित नेकपा एमाले र नेकपा माओवादी केन्द्रका केन्द्रीय कार्यालयको अवलोकन गर्ने भएका छन् । एमाले र माआृवादी केन्द्रको एकतापछि बिहीबार बनेको नेकपाका अध्यक्षद्वयले दुवै कार्यालय अवलोकनपछि कार्यालय व्यवस्थापन प्रक्रिया अघि बढ्ने बताइएको छ । तत्कालका लागि धूम्रबाराहीको कार्यालयलाई केन्द्रीय कार्यालय र पेरिसडाँडाको कार्यालयलाई भ्रातृ संगठनहरुको कार्यालय बनाउने तयारी छ । यसैबीच, पार्टीका महासचिव विष्णुप्रसाद पौडेलले धूम्बाराहीस्थित कार्यालयमा पुगी कार्यभार शुरु गरेका छन। उनलाई कार्यालय सचिव कृष्णगोपाल श्रेष्ठलगायतले स्वागत गरेका थिए ।"
प्रधानमन्त्रीलाई विश्वप्रकाशको प्रश्नः के संसदीय व्यवस्थामा प्रतिपक्ष नै हुँदैन ?,"नेपालगञ्जः नेपाली कांग्रेसका प्रवक्ता विश्वप्रकाश शर्माले प्रधानमन्त्री केपी ओलीले नेपाल कम्युनिस्ट पार्टी घोषणाका क्रममा कांगेस प्रतिपक्ष र प्रतिस्पर्धी दल नरहेको भनेर दिएको अभिव्यक्ति गम्भीर आपत्तिजनक भएको बताएका छन् । प्रेस युनियन बाँकेले शुक्रबार नेपालगञ्जमा गरेको पत्रकार सम्मेलनमा प्रवक्ता शर्माले संसदीय शासन पद्दतिमा देशको प्रधानमन्त्रीले प्रतिपक्षी नदेख्नु आपत्तिजनक भएको बताए । उनले प्रतिप्रश्न गरे, उहाँको अभिव्यक्ति गम्भीर आपत्तिजनक छ । कांग्रेस कसरी प्रतिपक्षी दल रहेन ? के संसदीय व्यवस्थामा प्रतिपक्ष नै हुँदैन ? एमाले र माओवादी केन्द्रबीच एकता भएकोमा बधाई दिँदै नेता शर्माले विप्लवलगायतका अन्य कम्युनिष्ट पार्टीलाई पनि पार्टी एकताको प्रक्रियामा लैजान नेकपासँग आग्रह गरे । उनले भने, दल विभाजनले लोकतन्त्र कमजोर हुन्छ । दल बलियो हुँदा लोकतन्त्र पनि बलियो हुन्छ । हामी त चाहन्छौं, सबै कम्युनिष्ट पार्टीलाई एकै ठाउँमा ल्याउन सक्नुस् । प्रधानमन्त्रीले आगामी निर्वाचनमा तीनचौथाइ ल्याउने दाबीलाई भने उनले कांगे्रसलाई भावी चुनाव भन्दा भावी पिढीँको चिन्ता रहेको भनेर टिप्पणी गरे । उनले तीनतहकै निर्वाचनमा कांग्रेसले हार बेहोरेपछि पनि नागरिक अपेक्षालाई सम्बोधन गर्ने मामिलामा पार्टी चुकेको स्वीकार गरे ।"
जब प्रचण्ड ओलीलाई लिएर पेरिसडाँडा पुगे (फोटो फिचर),तस्बिर : सरोज बैजु काठमाडौं : नवगठित नेपाल कम्युनिस्ट पार्टीका अध्यक्ष केपी शर्मा ओलीलाई लिएर अर्का अध्यक्ष पुष्पकमल दाहाल प्रचण्ड शुक्रबार पेरिसडाँडा पुगेका छन् । विघठित नेकपा (माओवादी केन्द्र)को पार्टी मुख्यालयमा ओलीलाई लिएर प्रचण्ड पुग्दा नेता र कार्यकर्ताले दुवै नेतालाई भव्य स्वागत गरेका छन् । बिहीबार मात्र एमाले र माओवादी केन्द्र विघटन भएपछि ओली र प्रचण्डको अध्यक्षतामा नेपाल कम्युनिस्ट पार्टी (नेकपा) घोषणा भएको छ । दुवै अध्यक्षले विघठित पार्टी मुख्यालयमा पुगेर एकताको सन्देश दिने प्रयास गरेका हुन् ।
एमालेमाओवादी एकता अवसरवादी गठजोड,"ओखलढुंगा : नेकपा (क्रान्तिकारी माओवादी) का महासचिव मोहन वैद्यकिरणले एमाले र माओावदीबीच भएको एकीकरणलाई अवसरवादी गठजोडको संज्ञा दिएका छन् । प्रदेश नं १ स्तरीय युवा प्रशिक्षण कार्यक्रममा सहभागी हुन ओखलढुंगा आएका नेता वैद्यले दक्षिणपन्थी अवसरवादी धारको एकता भएको टिप्पणि गरेका हुन् । नेकपा (क्रान्तिकारी माओवादी), जिल्ला समितिले आयोजना गरेको पत्रकार सम्मेलनमा महासचिव वैद्यले दुई पार्टीको एकीकरणबाट नेकपा बनेको नभई माओवादीको एमालेमा विलय भएको बताए । नेपालमा संसोधनवादी अवसरवादी धारको एकीकरण भएकाले अब क्रान्तिकारी कम्युनिष्टहरुको धुव्रिकरणमा नयाँ जनवादी धारको विकास गर्दै जनवादी क्रान्तिमा जाने आफ्नो कार्यदिशा रहेको वैद्यले प्रष्ट पारे । नयाँ जानवादी क्रान्तिका माध्यमबाट मुलुकमा समाजवाद हुँदै साम्यवाद स्थापना गर्ने बाटोमा अघि बढ्न दक्षिणपन्थी अवसरवादको विरुद्धमा संघर्ष गर्ने उनले बताए । उनले विप्लव र मोहनविक्रम सिंहसँग एकताका लागि छलफल भइरहेको बताए । संगठन सुदृढिकरण र जनपरिचालन अभियान अन्र्तगत प्रदेश स्तरीय प्रशिक्षणका लागि महासचिव वैद्य, नेता सिपी गजुरेलसहित एक दर्जन पोलिटब्यूरो र केन्द्रिय सदस्यसहित ओखलढुंगा आएका छन् । प्रशिक्षण शनिबारसम्म चल्ने जिल्ला सेक्रेटरी पर्वतले बताए ।"
"कांग्रेस सांसदले भने: नेकपाका नेतामा दम्भ देखियो, बोल्दा ख्याल गर्नू","काठमाडौँः नेपाली कांग्रेसले नेकपा एमाले र नेकपा माओवादी केन्द्र मिलेर बनेको नेपाल कम्युनिस्ट पार्टीका नेताहरुमा दम्भ देखिन थालेको जनाएको छ । शुक्रबार बसेको प्रतिनिधि सभाको बैठकमा विशेष समय लिएर बोल्दै कांग्रेसका सांसद सञ्जयकुमार गौतमले दुई पार्टी मिल्नेबित्तिकै दम्भ देखाउन थालेको आरोप लगाए । एमालेमाओवादी एक भएकोमा बधाई छ, ठुला पार्टी मिलेकोमा बधाई तथा शुभकामना, समृद्ध नेपालका लागि यो राम्रो कुरा हो, सांसद गौतमले भने, तर नेकपा नेतामा दम्भ देखिन थाल्यो, यो कुरा सच्चिन जरुरी छ । सांसद गौतमले नेपाली कांग्रेसलाई आफ्नो भूमिका, इतिहास, योगदान, हैसियत र देशका लागि दिएको हरेक योगदानका मोल थाहा भएको पनि जिकिर गरे । हामी सकारात्मक प्रतिपक्षको भूमिका निर्वाह गर्ने छौँ । सशक्त र जिम्मेवार प्रतिपक्षको भूमिका रहन्छौँ, गौतमले भने, समृद्ध र सुखी नेपाल निर्माण गर्न प्रतिवद्ध छौँ । सांसद गौतमले अहिले पनि नेपाली कांग्रेस नै सबैभन्दा ठुलो पार्टी रहेको तर्क गरे । अहिले पनि सबैभन्दा ठुलो पार्टी कांग्रेस नै हो, उनले भने, संसदमा संख्या घटेको मात्रै हो । त्यसैले जिम्मेवार नेताहरुले बोल्दा ख्याल राखियोस् ।"

शीर्षक,विवरण
सम्बन्धमा पुनर्ताजगी,"नेपालको राजकीय भ्रमणमा आएका भारतीय प्रधानमन्त्री नरेन्द्र मोदी दुईदिने भ्रमण ऐतिहासिक भएको ट्वीट गर्दै फर्किएका छन्। नेपालभारत सम्बन्धमा नया ऊर्जा थपिएको उत्साह लिएर मोदी भारत फर्केसँगै नेपाल सरकारले पनि भ्रमणलाई सफल र ऐतिहासिक भनेको छ। भ्रमण ऐतिहासिक केकति रह्यो, यसमा थप बहस र विमर्श हुँदै जाला। यद्यपि सम्बन्धलाई थप सुदृढ गराउन भ्रमण सफल देखिएको छ। नेपालभारत सम्बन्धमा आएको तीक्तता र चिसोपना घट्दै सम्बन्ध सुधार हुनुलाई भ्रमणको उपलब्धि मान्न सकिन्छ। नेपाल र भारतबीचको सम्बन्ध ऐतिहासिक छ। सँगै नेपालका लागि भूराजनीतिक दृष्टिकोणले महŒवपूर्ण राष्ट्र पनि हो। भारतका लागि पनि नेपाल ठूलो रणनीतिक महŒव राख्ने मुलुक हो। सामाजिकसांस्कृतिक निकटता रहे पनि भारतले गर्ने कतिपय व्यवहारका कारण नेपालसँगको सम्बन्धमा चिसोपना उत्पन्न हुने गरेको छ। स्वतन्त्र भएदेखि नै भारतले नेपाललाई आफ्नो प्रभाव क्षेत्र का रूपमा मान्छ। दुई मुलुकबीचका खुला सीमाका कारण नेपाललाई आफ्नो सुरक्षा छातामा राखेर हेर्ने भारतीय अवधारणा व्यावहारिक रूपमा नबदलिएका कारण सम्बन्धमा दरार आउने गरेको छ। पछिल्लो समय संघीय गणतन्त्र नेपालको संविधान जारी गर्ने बेलामा बढेको दूरी र त्यसपछि उसले गरेको नाकाबन्दी का कारण सम्बन्धमा चिसोपना आयो। त्यही बिग्रिएको सम्बन्धलाई पुनर्ताजगी गर्ने एउटा अर्को कडीका रूपमा अहिलेको मोदी भ्रमण भएको हो। भारतका प्रधानमन्त्री भएपछि मोदीको यो तेस्रो नेपाल भ्रमण थियो। पहिलोपटक २०७१ साउन र दोस्रोपटक त्यसै वर्षको मंसिरमा उनी नेपाल आएका थिए। १७ वर्षपछि भारतीय प्रधानमन्त्रीले नेपाल भ्रमण गरेकाले त्यसबखत उनको भव्य स्वागत मात्रै भएन, नागरिकस्तरमै नया उत्साह जागेको थियो। नेपालभारत सम्बन्ध नया सिराबाट सुरु हुने अपेक्षा गरिए पनि त्यसपछिका दिनमा विकसित घटनाक्रमले सम्बन्धमा चिसोपना बढ्दै गयो। संविधान निर्माण प्रक्रियामा उसले राखेको अनावश्यक चासो, ऐतिहासिक संविधान जारी हुदा त्यसको स्वागत नगरी नोट मात्रै गरिनु, त्यसपछिका दिनमा गरिएका नाकाबन्दी आदि घटनाक्रमले सम्बन्धमा दरार उत्पन्न भएको थियो। मोदीको भ्रमण सम्बन्धलाई सुधार्न र मजबुत बनाउने दिशामा सार्थक देखिएको छ। यसअघि प्रधानमन्त्री नहुँदै एमाले अध्यक्ष केपी शर्मा ओलीसँग भारतीय विदेशमन्त्री सुष्मा स्वराजको काठमाडौं भेटवार्ता, प्रधानमन्त्री भएपछि ओलीको भारत भ्रमण पनि सम्बन्ध सुधारका कडी थिए। मोदीले दुई दिन जनकपुर, काठमाडौं र मुस्ताङमा बिताउँदा मूलतः पूजाआजा, नागरिक अभिनन्दन र केही महŒवपूर्ण भेटघाटमा केन्द्रित रहे। यसक्रममा भारतीय प्रधानमन्त्री मोदी र हाम्रा प्रधानमन्त्री केपी शर्मा ओलीले रामायण सर्किट र अरुण तेस्रो परियोजनाको संयुक्त शिलान्यास गरे। कुल नौ सय मेगावाट जलविद्युत् परियोजना नेपालकै सबैभन्दा ठूलो योजनामध्येको हो। भारतीय कम्पनी सतलजले निर्माण गर्न लागेको यो आयोजनाको दुवै प्रधानमन्त्रीले काठमाडौंमै स्विच अन गरेर शिलान्यास गरेका थिए। यसबाहेक कृषिको विकास, रोड, रेल्वे, पावर ट्रान्समिसन, तेलमार्ग आदिले दुई देशको कनेक्टिभिटी बढ्ने कुरा नागरिक अभिनन्दनका क्रममा भएको सम्बोधन र द्विपक्षीय वार्तामा भए। बौद्ध सर्किटको चर्चा चल्यो। नितान्त नया योजनाभन्दा पनि विगतमा भएका पुरानै सहमति र सम्झौता कार्यान्वयन गर्ने विषयमा भ्रमण केन्द्रित रह्यो। नयाँ उपलब्धि हवाई रुट उपलब्ध गराउन भारत सहमत हुनु हो। भ्रमण मूलतः भारतले नेपालसँगको सम्बन्धलाई उच्च प्राथमिकतामा राखेको र सम्बन्ध सुधार्नबाट प्रेरित भएको देखिन्छ। सँगै नेपाललाई आफूसँगै बढी इन्गेज राखिरहने रणनीति पनि भारतले लिएको हुन सक्छ। पहिलो भ्रमणका बेला थुप्रै प्रशंसा र स्वागत पाएका मोदीले नेपाली मन जित्ने प्रयत्न पनि गरे, यद्यपि त्यो वाहवाही पाएनन्। उनले नाकाबन्दीका विषयमा केही बोल्ने अपेक्षा गरिएको थियो, तर कुनै पनि सम्बोधनमा त्यस सन्दर्भमा शब्दै उच्चारण गरेनन्। सामाजिक सञ्जालहरूमा आलोचना र असन्तुष्टि प्रकट भए। यी सबै हुँदाहुँदै पनि मोदीले आर्थिक विकास र समृद्धिको नेपाली यात्रामा आफूहरू निसर्त सहयोगी हुने प्रतिबद्धता दोहोर्याए। प्रतिबद्धता गर्ने, सहमति गर्ने तर त्यसको कार्यान्वयन न्यून र सुस्त रहने जुन प्रवृत्ति छ, त्यो बलियो सम्बन्ध विकासका बाधक हुँदै आएका छन्। उच्चस्तरीय यस्ता भ्रमणलाई सार्थक बनाउन भएको सम्झौता र सहमतिको कार्यान्वयन जरुरी छ।"
प्रदेश सभामुखको स्वास्थ्य अवस्था बुझ्न प्रचण्ड अस्पतालमा,"काठमाडौं : पूर्वप्रधानमन्त्री तथा नेकपा (माओवादी केन्द्र)का अध्यक्ष पुष्पकमल दाहाल 'प्रचण्ड' प्रदेश ४ का सभामुख नेत्रनाथ अधिकारीको स्वास्थ्य स्थिति बुझ्न अस्पताल पुगेका छन्। शुक्रबार अपरान्ह लडेर गम्भीर घाइते भएका सभामुख अधिकारीको स्वास्थ्य स्थिति बुझ्न अध्यक्ष प्रचण्ड आइतबार साँझ भैंसेपाटीस्थित मेडिसिटी अस्पताल पुगेका हुन्। उपचारमा संलग्न चिकित्सकसँग अध्यक्षले सभामुख अधिकारीको स्वास्थ्यमा भइरहेको प्रगतिबारे जानकारी लिएका छन्। अध्यक्ष प्रचण्डले अधिकारीका परिवारजनसँग पनि भेट गरी घटनाको बारेमा जिज्ञासा राखेका छन्। वरिष्ठ न्यूरो सर्जन डा गोपालरमण शर्मा नेतृत्वको चिकित्सक टोलीले सभामुख अधिकारीको स्वास्थ्य अवस्था बारेमा प्रचण्डलाई जानकारी गराए। अकस्मात मस्तिष्क घात भएका अधिकारीलाई पोखराका फेवासिटी, मेट्रोसिटी र मनिपाल अस्पतालमा उपचार हुन नसकेपछि हेलिकोप्टरबाट शनिबार बिहान काठमाडौं ल्याइएको थियो।"
मोदीलाई धन्यवाद दिन ओलीले गरे गुजरातीमा ट्वीट,"काठमडौं : प्रधानमन्त्री केपी शर्मा ओलीले नेपालको दुई दिने भ्रमण सकेर स्वदेश फर्किएका भारतीय समकक्षी नरेन्द्र मोदीलाई गुजराती भाषामा धन्यवाद दिएका छन् । आइतबार ओलीले गुजरातीमा ट्वीट गर्दै मोदीलाई धन्यवाद दिएका हुन् । शुक्रबार जनकपुरबाट नेपालको दुई दिने भ्रमण सुरु गरेका मोदी शनिबार साँझ स्वदेश फर्किएका हुन् । नेपाल भ्रमणका क्रममा मोदीले राष्ट्रपति विद्यादेवी भण्डारी, उपराष्ट्रपति नन्दबहादुर पुन, प्रधानमन्त्री ओली सँगै पूर्वप्रधानमन्त्री र केही दलका शीर्ष नेतासँग छलफल गरेका थिए । मोदीलाई नेपालको राजकीय भ्रमणका क्रममा नेपाली सेनाले शुक्रबार सैनिक मञ्च टुँडिखेलमा गार्ड अफ अनरबाट सम्मान समेत गरेको छ । मोदीको नेपाल भ्रमणका क्रममा नेपाल र भारतका प्रतिनिधिमण्डलबीच समेत विभिन्न विषयमा छलफल भएको थियो । ओली र मोदीले अरुण तेस्रो जलविद्युत आयोजनाको संयुक्त रुपमा उद्घाटन समेत गरेका छन्। ओलीलाई प्रदेश २ को सरकारले जनकपुरमा नागरिक अभिन्दन गरेको थियो । मोदीको यो भ्रमण राजनीतिक रुपमा महत्वपूर्ण भए पनि उनले भने आफ्नो भ्रमण धार्मिक यात्रामा केन्द्रित भएको बताएका थिए । नेपाल भ्रमणका क्रममा मोदीले जानकी मन्दिर, मुक्तिनाथ र पशुपतिनाथ मन्दिरमा विशेष पूजापाठसमेत गरे । ભરતન મનનય વડપરધનશર નરનદર મદન નપળ યતર સફળતપરવક પરણ થઈ છ અમ સથ મળન દવપકષય સબધન લગત દરક પડતર પરશનન નશચત સમયગળમ નરકરણ લવવન લકષય રખય છ સમજ અન સદભવ દખવ સહદય બનવ બદલ હ, શર મદજન અતકરણપરવક આભર છ     ()  ,"
छिट्टै चीन जान्छु : प्रधानमन्त्री,"काठमाडाैं : प्रधानमन्त्री केपी शर्मा अाेलीले छिट्टै चीन जाने बताएका छ्न्। भारतीय प्रधानमन्त्री नरेन्द्र माेदीकाे भ्रमणाबारे संसदमा जानकारी गराउँदै उनले आफू छिट्टै चीन जाने बताएका हुन्। दुवै छिमेकी देशसँग सुमधुर सम्बन्ध राखेरमात्र सम्वृद्ध देश निर्माण गरिने उनले बताए। उनले दुई देशबीच मात्र नभर्इ विश्वमै सुमधुर सम्बन्ध राख्ने बताए। उनले विश्वशान्ति, निशस्त्रीकरण, तनावरहित विश्वकाे पक्षमा रहेकाे बताए। 'हाम्रा नीति स्पष्ट छन् । पारस्परिक लाभका आधारमा सम्बन्ध कायम हुन्छन्', उनले भने, 'जहाँ तनाव हुन्छ, त्यहाँ हामी दुःखी हुन्छाै', उनले भने। प्रधानमन्त्रीले कसैकाे पनि हेपाहा प्रवृत्ति सहेर नबस्ने प्रतिबद्धता सदनसमक्ष गरे।"
हतियारसहित नेपाल पसेका भारतीय प्रहरी पक्राउ,"कपिलवस्तु, : कूटनीतिक नियम मिचेर नेपाल प्रवेश गर्ने भारतीय प्रहरीका सबइन्स्पेक्टरसहित तीन भारतीय प्रहरी शुक्रबार कृष्णनगरमा पक्राउ परे। पक्राउ पर्नेहरूमा भारतको बलरामपुर जिल्ला पचपेडवा थानाका सबइन्स्पेक्टर डिएस चतुर्वेदी, कन्स्टेबल नासिर हुसेन र कन्स्टेबल कोमल रहेको प्रहरीले जनाएको छ । उनीहरू कृष्णनगर भन्सार सीमा नाका हुँदै नेपाल प्रवेश गरेका हुन् । शुक्रबार दिउँसो ४ बजे कृष्णनगर बजारबाट नेपाल प्रहरी र सशस्त्र प्रहरीको संयुक्त टोलीले उनीहरूलाई हतियारसहित नियन्त्रणमा लिएको सशस्त्र प्रहरी उपरीक्षक भगवान मल्लले बताउनुभयो । नेपाली सुरक्षाकर्मीको नियन्त्रणमा रहेका उनीहरूलाई शुक्रबार राति भारतीय प्रहरी अधिकारीको जिम्मामा छाडिएको थियो । भारतीय सुरक्षाकर्मी हतियारसहित कृष्णनगर सीमा नाकाबाट भित्रिँदासमेत सीमा नाकामा खटिएका सुरक्षाकर्मीलाई पत्तो नहुनुले सीमा क्षेत्रको सुरक्षा अवस्था निकै फितलो भएको दर्शाएको कृष्णनगरका सर्वसाधारण बताउँछन् । (रासस)"
ट्रम्प र किमको उदाहरण दिँदै संसदमा प्रधानमन्त्रीको प्रश्न 'के सधैँ तनावमा बस्ने ?',"'सहमतिका हरेक शब्दको जिम्मा लिन्छु' काठमाडौं : प्रधानमन्त्री केपी शर्मा ओलीले भारतका प्रधानमन्त्री नरेन्द्र मोदीको नेपाल भ्रमणका क्रममा भएका सम्झौता दुबै देशको पक्षमा रहेको बताएका छन्। प्रतिनिधिसभालाई मोदीको नेपाल भ्रमणका बारेमा जानकरी दिँदै प्रधानमन्त्रीले भारतसँग भएका सहमति र सम्झौताका हरेक शब्दको जिम्मा लिने बताए। 'ढुक्क हुनुभए हुन्छ, अध्ययन गर्नुभए हुन्छ, वकतव्यहरू सार्वजनिक छन्', प्रधानमन्त्रीले भने, 'हामीले जारी गरेको संयुक्त प्रेस वक्तव्य र सबै भेटघाट सार्वजनिक छन्, लाइभ छन्, कुनै शब्दमा पनि तलमाथि परेको छ भने म जिम्मा लिन्छु।' सहमतिका क्रममा राष्ट्रहीतलाई शिरोधार्य गरिएको जिकिर गर्दै उनले 'प्रधानमन्त्रीको हैसियतमा देशको शिर निहुरिन नदिने काम गर्ने' बताए। सधैँ तनावमा बस्ने? प्रधानमन्त्रीले विगतमा मात्र अल्झिएर तनावपूर्ण अवस्थामा कुनै पनि राष्ट्र बस्न नसक्ने बताए। 'विगतमा त्रुटि भए', संविधान निर्माणलगत्तै भारतले लगाएको नाकाबन्दीतर्फ संकेत गर्दै प्रधानमन्त्रीले भने, 'तर विगतमा मात्र अल्झिने कि अगाडि बढ्ने ? तीन वर्ष अगाडि तनावपूर्ण अवस्था थियो, के तनावका बीचमा मात्र बस्ने ?' दक्षिण कोरिया र उत्तर कोरियाबीच सम्बन्ध सुधार भएको तथा अमेरिकाका राष्ट्रपति डोनाल्ड ट्रम्प र उत्तर कोरियाका राष्ट्रपति किम जोङ ऊनबीच हुन लागेको भेटको उदाहरण दिँदै प्रधानमन्त्रीले झुक्न नहुने तर सम्बन्ध सुधार गर्नुपर्नेमा जोड दिए। 'हामी सम्बन्ध बिग्रिएकोमा खुसी छैनौँ, मैले पहिला पनि भनेको थिएँ', प्रधानमन्त्रीले भने, 'सम्बन्ध बिग्रिएको हाम्रो कारण होइन। र, बिग्रिने कारण हटाएर सुधारको बाटो लिन चाहन्छौँ। त्यसमा हामी सफल भयौँ भने त्यो खुसीको कुरा हो।' नेपाली जनताको 'देशभक्ति, राष्ट्रवादी अडान र स्वाभिमान' का लागि उनले धन्यवाद दिए। 'यसकै कारण बिग्रिएको सम्बन्धलाई राम्रो बनाउन भूमिका खेलेको छ', प्रधानमन्त्रीले भने, 'नेपाल भारत सम्बन्ध नयाँ आयाममा र स्तरमा उठेको छ। बराबरी तथा सार्वभौम र स्वाधीन राष्ट्रको हैसियतमा सम्बन्ध अगाडि बढाउन सकिने वातावरण निर्माण भएको छ।' नेपाल आएर दुई देशबीचको मित्रता अभिवृद्धिमा महत्वपूर्ण भूमिका खेलेकोमा उनले भारतका प्रधानमन्त्री मोदीलाई पनि धन्यवाद दिए। 'उहाँले सिमानामा बाँध बाधेर डुबाउने कुरा गर्नुभएन बरु बाँधेका बाँध खोल्ने कुरा गर्नुभएको छ', उनले भने, 'म अपेक्षा गर्छु, यी कार्यान्वयनमा हामी रुचिसाथ अगाडि बढ्छौँ र भारत पनि त्यही रुचिसाथ अगाडि बढ्नेछ।'"
कांग्रेसभित्र गुटबन्दी अन्त्य भयो,"सुर्खेत : नेपाली कांग्रेसका वरिष्ठ नेता रामचन्द्र पौडेल र सहमहामन्त्री प्रकाशसरण महतले कांग्रेसभित्रको गुटबन्दी अन्त्य भएको बताएका छन्। गुटबन्दी हावी हुँदा पार्टीले नराम्रो हार बेहोर्नुपरेको नेतृत्वले स्वीकार गरिसकेको हुँदा अब गुट अन्त्य भएको बताएका हुन्। नेपाली कांग्रेस निकट युवा संघ तरुणदलको कर्णाली प्रदेशको भेलालाई सम्बोधन गर्दै नेताहरुले गुटबन्दी अन्त्य भएकोले पार्टीप्रति निराश नहुन कार्यकर्तालाई आश्वासन दिएका छन्। केन्द्रीय नेतृत्वमा रहेको गुटबन्दीका कारण नै अहिलेको परिस्थिति बेहोर्नुपरेको भन्दै कार्यकर्तामा पनि गुटबन्दीको भाव अन्त्य हुनुपर्ने बताए। देखावटी राष्ट्रवादका कारण नै कम्युनिस्ट विजयी भएका हुन् वरिष्ठ नेता रामचन्द्र पौडेलले भने, हाम्रो हार सधैँभरीका लागि होइन, कार्यकर्ता विभाजित नभए, अर्कोपटक पुनः देशकै पहिलो पार्टी बन्ने छौं। उनले एमाले, माओवादीले कसरी निर्वाचन विजयी भए र कांग्रेसले किन पराजित हुनुपयो भन्ने बारेमा विश्लेषण गरेर नेतृत्व अगाडि बढेको बताए। आग्रह, पुर्वाग्रह, गुट उपगुट नभई सबै नेता कार्यकर्ता एक ढिक्का भएर अगाडि बढेमा कांग्रेसले अर्को चुनावमा परिणाम उल्ट्याउने उनको दाबी थियो। यस्तै, नेपाली कांग्रेसका सहमहामन्त्री प्रकाशशरण महतले एमाले माओवादीले चुनाव जित्ने रणनितीमा राष्ट्रियतालाई भड्याङ्ग बनाएको आरोप लगाए। विगतको समीक्षा गर्दै आगामी दिनमा कांग्रेस अगाडि बढ्नुपर्ने भन्दै उनले ४५ प्रतिशत भोट ल्याउने र पार्टी पहिलो बनाउने रणनितीमा केन्द्रीय नेतृत्व लागि परेको उनको भनाइ थियो। कांग्रेसले गरेको विकासलाई कम्युनिस्टले आफूले प्रचार गरी भोट हत्याए कार्यकर्तालाई आश्वासन दिँदै महतले भने, जनता सधैँ भ्रमको शिकार हुँदैनन्, हामीले आफ्नो काम जनतामाफ देखाउन सके आगामी निर्वाचन हाम्रै पक्षमा मत आउँछ। कांग्रेस गुटबन्दीमै रुमलिँदा कांग्रेस सरकारले गरेको काम पनि कम्युनिस्टले जस लिँदै निर्वाचनमा भोट आफ्नो पक्षमा पारेको महतको भनाइ थियो। स्थानीय सरकारदेखि केन्द्रसम्म नेतृत्वमा पुगेका कार्यकर्ताबाट उदारणीय काम गरौं, अपराजितले खवरदारी गरौं, तब मात्रै कांग्रेस पहिलो पार्टी हुन्छ उनले भने।"
मोदीलाई काठमाडाैं महानगरको अभिनन्दन,"पशुपतिमा पूजाअर्चना ५५ किलोको बुद्ध र मयूरको झ्याल उपहार काठमाडौं : काठमाडौं महानगरपालिकाले भारतीय प्रधानमन्त्री नरेन्द्र मोदीलाई नागरिक अभिनन्दन गरेको छ। नेपाल भ्रमणको दोस्रो दिन शनिबार मेयर विद्यासुन्दर शाक्यले अभिनन्दनका क्रममा मोदीलाई महानगरको कलात्मक साँचो हस्तान्तरण गरेका थिए। परराष्ट्रमन्त्री प्रदीप ज्ञवाली, प्रदेश ३ का मुख्यमन्त्री डोरमणि पौडेल र शाक्यले अभिनन्दनपत्रका साथै ५५ किलोको बुद्धको सुनौलो मूर्ति र मयूरको कलात्मक झ्यालसमेत उपहार दिए। मोदीले मन्तव्य नेपाली भाषाबाटै सुरु गरेका थिए, तपार्इंहरू सबैलाई मेरो विनम्र नमस्कार। काठमाडौंको यस सभागृहमा उपस्थित तपार्इंहरू सबैलाई हार्दिक अभिनन्दन गर्दछु, कृपया स्वीकार गर्नुहोला। पहिलोपटक नेपाल आउँदा संसद्को सम्बोधनमा पनि उनले नेपाली भाषाबाटै बोल्न सुरु गरेका थिए। उनले हिन्दी भाषामा भने, हृदयबाटै सबैप्रति आभारी छु। यो नागरिक अभिनन्दन पूरै भारतको सम्मान हो। किनकि सबै भारतीयसँग हरेक नेपालीको आफ्नोपनको नाता छ। उनले यही क्रममा पशुपतिनाथ, मुक्तिनाथ र जनकपुरधामको दर्शन र पूजाका लागि सौभाग्य मिलेको बताए। उनी शुक्रबार जनकपुर र शनिबार बिहान मुस्ताङ पुगेका थिए। नेपालको स्वागत, सत्कार र सम्मान अत्यन्तै न्यानो लागेको उनको भनाइ छ। नेपाल शस्त्रलाई तोडेर स्नेहले जोड्ने देश हो। नेपाल संसारमा र यसको भव्य इतिहासले स्वयंमा उच्च छ, जति हिमालयको छ, उनले भने। काठमाडौं हिमालयको काखमा काठ र मण्डपले मात्र नभई साझा संस्कृति एवं विरासतले भव्य भएको उनको भनाइ छ। सयौं झरना, सगरमाथा, अन्नपूर्ण, कञ्चनजंघा, यस्तो भव्य अन्यत्र कहाँ सम्भव छ ? छ भने सबै नेपालमा छ, उनले भने। काठमाडौं उपत्यकाभित्र विभिन्न कलाकृति रहेकोबारे समेत उनले प्रसंग निकाले। पाटनको प्रतिष्ठा, कीर्तिपुरको कला, ललितपुरको लालित्य, काठमाडौंको हस्तकला र भक्तपुरको माटोका मूर्ति, सबैका कारण यो उपत्यका इन्द्रधनुषको प्रतिबिम्ब लाग्छ, उनले भने। संस्कृति र सभ्यताका कारण भारत र नेपालको अटुट सम्बन्ध हिमालयजस्तै रहेको उनले बताए। यी सबै सम्पत्ति दुवै देशका युवा पुस्ताको सम्पत्ति भएको उनको भनाइ छ। सयौं झरना, सगरमाथा, अन्नपूर्ण, कञ्चनजंघा, यस्तो भव्य अन्यत्र कहाँ सम्भव छ ? छ भने सबै नेपालमा छ। नरेन्द्र मोदी भारतीय प्रधानमन्त्री नेपालमा वर्ष दिनभित्रै तीनै तहको निर्वाचन भएर सरकार गठन गरी समृद्धितर्फको यात्रा सुरु गरेकोमा मोदीले नेपालीलाई बधाई दिए। साथै भूकम्पपछि गरेको सत्प्रयासले नेपालीहरू आत्मविश्वासी भएको देखाएको उनले टिप्पणी गरे। समग्रमा नेपालमा देश र समाजकै पुनर्निर्माण भएको छ। नेपालीले युद्धदेखि बुद्धसम्मको यात्रा तय गरेर बुलेट छाडी ब्यालेटको बाटो समातेका छन्, उनले भने। नेपाली सगरमाथाको बेसक्याम्प पुगे पनि शिखरको यात्रा चढ््न बाँकी रहेको उनको भनाइ छ। मोदीलाई छिमेकी देशमा गतिशील नेतृत्व पाएको भन्दै नेपाल पनि विकास र समृद्धितर्फ अघि बढेको परराष्ट्रमन्त्री प्रदीप ज्ञवालीले बताए। यसमा भारतले सहयोग गर्नेछ, सामाजिक र आर्थिक उन्नतिका लागि अभियानमा भारतले साथ दिनेछ, उनले भने। नेपालले भारतको स्वच्छ अभियान र स्मार्ट सिटी निर्माणको पाठ सिक्ने उनको भनाइ छ। उक्त अवसरमा महानगरका मेयर शाक्यले काठमाडौंलाई जीवन्त सहर बनाउन आफूहरू लागिपरेको दाबी गरे। पशुपतिमा विशेष पूजा भारतीय प्रधानमन्त्री मोदीले शनिबार पशुपतिनाथ मन्दिरमा रुद्राभिषेकसहित पञ्चामृत पूजा गरेका छन्। करिब ५० मिनेट बिताएका उनले गर्भगृहको दक्षिणतर्फ बसेर मूलभट्टमार्फत आधा घण्टा पशुपतिनाथको दर्शन र पूजाअर्चना गरेका थिए। मोदीले पशुपति क्षेत्र विकास कोषले तयार पारेको रुद्राभिषेकसहितको विशेष पूजा गरेका हुन्। उनी साढे १२ बजे मन्दिरबाट बाहिरिएका थिए। पशुपतिनाथ प्रांगणमा संस्कृति पर्यटन तथा नागरिक उड्डयनमन्त्री रवीन्द्र अधिकारीले पशुपतिनाथको मूर्तिसहितको फ्रेम उपहार दिएका छन्। मोदीले पशुपति क्षेत्र विकास कोषले राखेको हस्ताक्षर पुस्तिकामा हस्ताक्षरसमेत गरेकाछन्। बिहानै मुक्तिनाथ मन्दिर पुगेर दर्शन र पूजाअर्चना सकेलगत्तै हेलिकोप्टरबाट काठमाडौं आइपुगेका मोदी साढे ११ बजे त्रिभुवन अन्तर्राष्ट्रिय विमानस्थलमा ओर्लिएर पशुपतिनाथ मन्दिर पुगेका थिए। मोदीले दोस्रोपटक शनिबार पशुपतिनाथको दर्शन र पूजा गरेका हुन्। हस्ताक्षरपछि कोषका पदाधिकारीसँग मोदीले सामूहिक तस्बिरसमेत खिचाएका थिए। मोदीलाई संस्कृतिमन्त्री अधिकारी, पशुपति क्षेत्र विकास कोषका सदस्यसचिव डा प्रदीप ढकाल, कोषाध्यक्ष डा मिलनकुमार थापा र कार्यकारी निर्देशक रमेश उप्रेतीले स्वागत गरेका थिए। मोदीलाई बासुकी मन्दिरमा पनि छुट्टै पूजा गराइएको थियो। उनले मन्दिर प्रांगणमा रहेका लालगणेश, सूर्यनारायण, उन्मत्त भैरव, कृतिमुख भैरव आदिको पनि दर्शन र पूजा गरेका छन्। पूजापछि उनले खाममा चन्दा बाकसमा दक्षिणा राखेका थिए। यसअघि मोदीले २०७१ साउन १८ गते पशुपतिनाथ मन्दिरमा रुद्राभिषेकसहित विशेष पूजा गरेका थिए। पूजापछि उनले पशुपति मूल मन्दिरको जीर्णोद्धारका लागि २५ करोड भारतीय रुपैयाँ र सरसफाइका लागि पाँच करोड रुपैयाँ सहयोग घोषणा गरेका थिए। यसपटक उनले यस्तो कुनै सहयोगको घोषणा गरेनन्।"
प्रधानमन्त्रीले स्वीकारे मोदी भ्रमणमा मुख्यमन्त्रीबाट भएको 'कुटनीतिक कमजोरी',"काठमाडौं : प्रधानमन्त्री केपी शर्मा ओलीले भारतका प्रधानमन्त्री नरेन्द्र मोदीको नेपाल भ्रमणका क्रममा कुटनीतिक र राष्ट्रिय मर्यादाको कसीमा कतिपय कमजोरी भएको स्वीकार गरेका छन्। मोदीको नेपाल भ्रमणबारे आइतबार संसदलाई जानाकारी गराउँदै प्रधानमन्त्री ओलीले प्रदेश २ का मुख्यमन्त्रीले जनकपुरमा दिएको मनतब्य 'अनुपयुक्त' र कमजोरीपूर्ण भएको बताएका हुन्। प्रधानमन्त्रीले स्पष्ट नभने पनि समकक्षी मोदीको नागरिक अभिनन्दनका क्रममा जनकपुरमा प्रदेश २ का मुख्यमन्त्री लालबाबु राउतले भाषणका क्रममा व्यक्त गरेको अभिव्यक्तिलाई उनले संकेत गरेको देखिन्छ। 'उहाँको जनकपुरमा नागरिक अभिनन्दन भयो। अलिक राष्ट्रिय मर्यादा र कुटनीतिक मर्यादाको कसीमा कमजोरी र अनुपयुक्त रहेको पनि देखियो, त्यो सबैलाई थाहा छ', प्रधानमन्त्रीले भने, 'ती नेपाल सरकारको नीति होइनन्, परारष्ट्र सम्बन्ध संचालनका स्पष्ट धारणाहरू हामीसँग छँदैछन्।' मोदीको भ्रमणको पहिलो दिन शुक्रबार जनकपुरमा भएको नागरिक अभिनन्दनमा प्रदेश २ का मुख्यमन्त्री लालबाबु राउतले मोदीलाई सम्बोधन गर्दै 'मधेसको संघर्ष अझै पनि विभेदकारी संविधान र प्रादेशिक अधिकारका लागि भएको' अभिव्यक्ति दिएका थिए। मुख्यमन्त्री राउतले 'प्रदेश २ आर्थिक रुपमा पिछडिएको, मधेसीमाथि राज्यको विभेदकारी नीति, पूर्वाग्रह र विद्वेशपूर्ण मानसिकताका कारण तुलनात्मक रुपमा मधेसबासीहरू गरिवी, बेरोजगारी, अभावग्रस्त, शोषित एवं उत्पीडित जीवन जिउन विवश रहेको, मधेसको संघर्ष अझै पनि विभेदकारी संविधान र प्रादेशिक अधिकारका लागि भएको' लगायतका अभिव्यक्ति दिएका थिए। मुख्यमन्त्री राउतको अभिव्यक्तिको सार्वजनिक रुपमा पनि आलोचना भइरहेको छ। के भनेका थिए मुख्यमन्त्री राउतले ? पढ्नुस्ः मोदीसँग मुख्यमन्त्री राउतको गुनासो: राज्यले हेपेर गरिब र पीडित भयौँ प्रधानमन्त्रीले संसद अधिवेशन बन्द भइसकेकोले भारतका प्रधानमन्त्री मोदीको नेपाल भ्रमणका बारेमा समयमा जानकारी दिन नसकेको पनि जानकारी गराएका छन्। खबरदारीका लागि धन्यवाद प्रधानमन्त्रीले यसबीचमा पुराना कमजोरी नदोर्याउन भएका खबरदारीका लागि धन्यवाद दिएका छन्। 'नेपाली जनताको देशभक्तिलाई अत्यन्त प्रसंसा गर्न चाहन्छु। धन्यवाद भन्न चाहन्छु', प्रधानमन्त्रीले भने, 'सरकारलाई लगातार गल्ती नहोस्, कमीकमजोरी नहोस्, चुक्ने काम नहोस्, विगतका कमीहरू सच्याउने काम होस् भनेर लगातार खबरदारी गर्ने काम नेपाली जनताबाट भयो। मिडिया र बुद्धिजीवीको गहन सरोकार रह्यो। अत्यन्त सकारात्मक रुपमा लिएको छु।' प्रधानमन्त्रीले 'राष्ट्र, राष्ट्रियता, भौगोलिक अखण्डता, राष्ट्रिय हीत र स्वाभिमानप्रति सजग नरहे कुनै पनि कुरालाई बचाउन सक्ने अवस्थामा नरहेको' संसदमा बताए। 'नेपाली जनताको जागरुकताले नै यी कुराले सवल बनाउने हो', उनले भने।"
विप्लवका नेता समाउन रेडियो स्टुडियोमै पस्यो प्रहरी,धनगढी : कैलालीको लम्कीमा रहेको सामुदायीक एफएम पश्चिम आवाजको स्टुडियो बाटै नेत्रविक्रम चन्द विप्लवनेतृत्वको नेपाल कम्युनिस्ट पार्टीका नेता दिलबहादुर साउद पक्राउ परेका छन्। ईलाका प्रहरी कार्यालय लम्कीको टोलीले एफएममा अन्तवार्ता दिइरहेका बेला साउदलाई पक्राउ गरेको हो। भारतीय प्रधानमन्त्री नरेन्द्र मोदीको नेपाल भ्रमणमा विभिन्न राष्ट्रघाती सम्झौता भएको भन्दै विप्लव नेतृत्वको पार्टीले आइतबार नेपाल बन्दको घोषणा गरेको थियो। त्यही क्रममा कैलालीमा पनि बन्दको प्रभाव परेको थियो। सामुदायीक एफएमका पत्रकार युवराज न्यौपानेले आफ्नो नियमित कार्यक्रम आजका कुरा मा साउदको अन्तर्वार्ता लिइरहेका बेला सई कटकबहादुर रावतको कमाण्डमा गएको १०१२ जनाको प्रहरी टोलीले नेता साउदलाई पक्राउ गरेको हो। यस घटनाको पत्रकारले विरोध गरेका छन। नेपाल आदिवासी जनजाती पत्रकार महासंघ कैलालीका अध्यक्ष लखन चौधरीले विज्ञप्ति जारी गर्दै हातहतियारसहित प्रहरी रेडियो स्टुडियोमा पुग्नु गम्भीर भएको बताए। उनले घटना छानबिनको माग गरेका छन्। एफएमका प्रबन्ध निर्देशक समेत रहेका कार्यक्रम सञ्चालक युवराज न्यौपानेले प्रहरीले गरेको यस घटनाबाट एफएमका पत्रकार र कर्मचारी त्रसित भएको बताए। उनले एफएमको बाहिर प्रहरीले जे गरेपनि स्टुडियोभित्रै पसेर यसरी गरिएको घटनाले प्रेस र अभिब्यक्ति स्वतन्त्रताको हनन् भएको बताए। चर्चमा बम विष्फोट यस्तै विप्लवको पार्टीले धनगढी उपमहानगरपालिका ४ मा रहेको कलवरी चर्चमा आइतबार बिहान बम विष्फोट गराएको छ। प्रहरीले दिएको जानकारी अनुसार बिहान ५ बजेतिर बम विस्फोट हुँदा चर्चको पर्खाल र भवनको झ्यालका सिसामा क्षति पुगेको छ।
मोदी भ्रमणले नेपालभारत सम्बन्ध नयाँ उचार्इमा : प्रधानमन्त्री,"काठमाडौं : प्रधानमन्त्री केपी शर्मा ओलीले भारतीय प्रधानमन्त्री नरेन्द्र मोदीको नेपाल भ्रमणले नेपाल भारत सम्बन्धलाई नयाँ उचार्इमा पुर्याएको दाबी गरेका छन्। आइतबार प्रतिनिधिसभालाई सम्बोधन गर्दै प्रधानमन्त्री ओलीले यस्तो बताएका हुन्। भ्रमणका क्रममा दुई सार्वभौम सम्पन्न राष्ट्रको हीतलाई यथोचित महत्व दिइएको उनले बताए। दुई देशबीचको १६ बुँदे बक्तव्यमा थुप्रै कुरा आएको भन्दै प्रधानमन्त्रीले सम्झौतामा कुनै कन्फ्यूजनकव अवस्था नबनाइएको बताए। दुई देश बीच रहेको केही अन्योलका विषयमा पछि कुरा गर्ने सहमति गरेको उनले जानकारी दिए। विगतमा भएका विभिन्न सहमतिको कार्यान्यवनमा ढिलाइ भएकाले त्यसलाई सुल्झाउनका लागि समयसीमा तोक्ने सहमति भएको उनले जानकारी दिए। नेपालको संविधान दिवस असोज ३ गतेलाई आधार मानेर पुराना सम्झौता कार्यन्वयनका लागि प्रतिवद्धता जनाउने सहमति भएको प्रधानमन्त्रीको भनाई छ। दुई देशका कृषिमन्त्रीका तहमा मिटिङ बसेर कृषि क्षेत्रमा सहकार्य गर्ने सहमति भएको उनले बताए। काठमाडौंरक्सौल रेल वेको सर्वेक्षण गर्ने विषयमा छिटै समझदारी पत्रमा हस्ताक्षर गर्ने तयारी भएको पनि प्रधानमन्त्रीले बताए। उक्त रेलवे सेवा भारतकै खर्चमा सर्वे हुने र भारतकै लगानीमा बन्ने जानकारी पनि ओलीले दिए। प्राविधिकका कार्यदल बनाएर तुरन्तै यस रेलवे सेवाको सर्वेक्षण हुने जानकारी दिए। विदेशमन्त्री स्तरीय बैठक बसीेर नेपाल भारतबीचका सन्धी सम्झौताबारे छलफल हुने उनले बताए। नेपालभारत बीच असाधारण व्यापार सम्बन्ध रहेको स्मरण गर्दै उनले ३ महिनाभित्र व्यापार सन्धीको पुनरावलोकन गर्ने सहमति भएको जानकारी दिए। भारतीय बजारमा सम्भावना भएको नेपाली उत्पादनमा देखिएको समस्याको समाधान गर्ने कुरामा पनि सहमति भएको उनले बताए। नेपालका लागि थप एयर इन्ट्री रुटको माग गरिएको र दुवै प्रधानममन्त्रीको तहमा ४ वटा रुट दिन प्राविधिक अध्ययन अगाडि बढाउने र सेप्टेम्बरभित्र यो कार्य अघि बढ्ने सहमति भएको पनि प्रधानमन्त्रीले संसदलाई जानकारी गराए। नेपालभारत सीमा क्षेत्रमा हुने गरेका डुबानको समस्याका विषयमा अघिल्ला भ्रमणमा पनि कुरा उठाएको र यस भ्रमणमा पनि प्राथमिकताका साथ कुरा उठाएको उनले दाबी गरे। प्रधानमन्त्रीले भने, भारतको बचाउका नेपाली जमिन डुबाउने कार्य भइरहेकाले यसको समाधान हुनुपर्छ। यसका लागि सहमति भएको छ। सन् २०१४ मा नेपालभारत बीच भएको उर्जा व्यापार सम्झौता विपरीत आएका भारतीय अभिव्यक्तिबारे पनि कुरा भएको र सोही सम्झौता अनुसार काम हुने ओलीले बताए। ९०० मेगावाट अरुण तेस्रो जलविद्युत आयोजनाबाट ५ वर्षभित्र बिजुली उत्पादन गर्ने तय भएको उनले बताए। भारतको अयोध्यासहित नेपालको जनकपुर, धनुषाधाम र बाल्मिकी आश्रम मिलाएर रामायण सर्किटका निर्माणका लागि सहमति भएको ओलीले बताए। त्यसका लागि जनकपुरअयोध्या सिधा बस सेवाको उद्घाटन गरेको ओलीले जानकारी दिए। पञ्चेश्वर परियोजना, हुलाकी मार्ग निमार्णका विषयमा पनि सहमति भएको उनले बताए। आफू नाकाबन्दी खोल्न लगाएर मात्रै भारत गएको प्रसंग जोड्दै त्यसपछि सम्बन्ध सुधारको वातावरण बनेको बताए। मोदीका अभिव्यक्तिमा नेपालको अखण्डता र नेपालका प्राथमिकताका आधारमा सम्बन्ध अगाडि बढाउने कुरामा जोड दिइनु राम्रो कुरा भएको प्रधानमन्त्री ओलीले बताए।"
'लोकतन्त्र सुरक्षित भएमात्र सम्बन्ध प्रगाढ',"काठमाडौं : दुईदिने भ्रमण सकेर स्वदेश फर्कनुअघि भारतीय प्रधानमन्त्री नरेन्द्र मोदीले शनिबार नेपालका विभिन्न नेताहरूसँग भेटघाट गरेका छन् । मुक्तिनाथ र पशुपतिनाथको दर्शनपछि आफू बसेको होटल हायातमै मोदीले कांग्रेस सभापति शेरबहादुर देउवासहित शीर्षनेता, माओवादी केन्द्रका अध्यक्ष पुष्पकमल दाहाल, संघीय फोरमका अध्यक्ष उपेन्द्र यादव र राजपाका शीर्ष नेतासँग बेग्लाबेग्लै भेट गरे । कांग्रेस र राजपाका शीर्ष नेताहरू मोदीसँग सामूहिक वार्तामा थिए भने माओवादी अध्यक्ष दाहाल र फोरम अध्यक्ष यादवले भने एक्लाएक्लै भेट गरेका थिए । दाहाल र यादवसँगको एक्लाएक्लै भेटलाई अर्थपूर्ण रूपमा हेरिएको छ । मोदीले शुक्रबार राष्ट्रपति विद्यादेवी भण्डारी र उपराष्ट्रपति नन्दबहादुर पुनसँग शिष्टाचार भेट गरेका थिए । उनले प्रधानमन्त्री केपी ओलीसँग एक्लाएक्लै तथा द्विपक्षीय प्रतिनिधिमण्डलसँग भेटवार्ता गरेका थिए । मोदीले शुक्रबार नै पूर्वप्रधानमन्त्रीहरूसँग सामूहिक वार्ता गरेका थिए । पूर्वप्रधानमन्त्रीहरूसँगको सामूहिक भेटमा सँगै रहेका कांग्रेस सभापति देउवा र माओवादी अध्यक्ष दाहालले शनिबार छुट्टाछुट्टै मोदीसँग भेट गरे । शनिबार दिउँसो भएका यी राजनीतिक भेटमा मोदीले लोकतन्त्र सुरक्षित भएमात्र नेपालभारत सम्बन्ध सुदृढ हुनसक्ने अभिव्यक्ति नेताहरूसमक्ष दिए । उनले संघीयता कार्यान्वयनका लागि भएका स्थानीय, प्रदेश तथा केन्द्रका तीनै तहको चुनाव भएकोमा राजनीतिक दललाई धन्यवाद दिँदै राजनीतिक स्थिरता र आर्थिक समृद्धिका लागि पहिले लोकतन्त्र सुरक्षित हुनुपर्नेमा जोड दिएका थिए । उनको शनिबारको भेट मूलतः सत्ता गठबन्धन बाहिरका पार्टी नेताहरूसँग केन्द्रित थियो । सभापति देउवासहितको कांग्रेस प्रतिनिधिमण्डलसँगको भेटमा उनले कांग्रेस देउवाकै नेतृत्वमा अघि बढनुपर्ने सुझाव दिएको भेटमा सहभागी उपसभापति विमलेन्द्र निधिले जानकारी दिए । कांग्रेसमा सभापति देउवाको नेतृत्व र कार्यशैलीको विरोध गरिरहेका वरिष्ठ नेता रामचन्द्र पौडेलसमेत सहभागी प्रतिनिधिमण्डलकै सामु मोदीले कांग्रेसको आन्तरिक राजनीतिमा त्यस्तो सुझाव दिएका थिए । शेरबहादुरजीकै नेतृत्वमा कांग्रेस अघि बढ्नु पर्छ, मोदीलाई उद्धृत गर्दै नेता निधिले भने । भेटमा मोदीले फ्रान्सका राष्ट्रपति र आफूले सँगै चियापान गरेको केन्द्र पर्यटकीय हब बनेको उदाहरण दिँदै नेपालभारतबीच पनि पर्यटन विकासको सम्भावनाबारे पनि छलफल गरेका थिए । केही समयअघि भारत भ्रमण गरेका फ्रान्सका राष्ट्रपतिलाई मैले एउटा साधारण बगैंचामा चियापान आयोजना गरें । त्यो बगंैचा केही समयमै पर्यटक केन्द्र बन्यो, मोदीलाई उद्धृत गर्दै नेता निधिले भने, त्यस्तै यहाँका पनि कतिपय केन्द्र यस्तै हब बन्न सक्छन् । सवा सय करोड जनसंख्या भएको भारतका जनता पर्यटक भएर आए यहाँको विकासको सम्भावना खोज्न टाढा जानु पर्दैन । नेपालभारतबीचको सम्बन्धमा अबको एजेन्डा दुई देशबीच असल मित्रता, आर्थिक समृद्धि र विकासबाहेक अर्काे हुन नसक्नेमा जोड दिँदै मोदीले त्यसका लागि दुवै देशका प्रदेश सरकारबीच समन्वयको आवश्यकता औंल्याए । अबको एजेन्डा नेपालभारत मित्रताबाहेक केही हुन सक्दैन, मोदीलाई उद्धृत गर्दै निधिले भने, नेपालका स्थानीय तह, सातै प्रदेशका सबै पेसाकर्मी, केन्द्रीय सरकार र भारतका पनि सबै राज्य, केन्द्रदेखि गाउँसम्मका प्रतिनिधि, पेसाकर्मीको भ्रमण दुवै देशमा गराउन सके दुवै देशको विकासमा टेवा पुग्छ । मोदीका अनुसार यस्ता द्विपक्षीय भ्रमणले दुई देशबीचका चुनौती र विकासका अवसर एवं अनुभवको आदानप्रदान गर्न सकिन्छ । म पनि यस्ता भ्रमणको सूची तय गर्दै नेपाल जान भन्छु, मोदीले कांग्रेस नेतासँग थपे, भारतका २९ राज्य र नेपालका ७ प्रदेशबीच आपसमा भ्रमण गर्न, आफ्नो विकासका लागि आपसी सहयोग आदानप्रदान स्वतन्त्र ढंगले गर्नतर्फ लाग्न सक्नुपर्छ । भेटको सुरुमै देउवाले भ्रमणमा आएकोमा उनलाई धन्यवाद दिएका थिए । यहाँ भ्रमणमा आउनु भएकोमा हामी धन्यवाद दिन चाहन्छौं । भ्रमण अत्यन्त सफल भएकोमा हामी खुसी भएका छांै, देउवाले मोदीसँग भनेका थिए, जनकपुर, मुक्तिनाथ र पशुपतिनाथको भ्रमणले धार्मिक, सांस्कृतिक मात्र नभएर नेपालको समग्र पर्यटन विकासमा योगदान पुग्ने विश्वास हामीले लिएका छौं । देउवाले मोदीको भ्रमणले नेपालभारत सम्बन्ध अझै प्रगाढ बनाउँदै भारतको नेपाल नीति अझै सरल र सहज हुने विश्वास व्यक्त गरेका थिए । भेटमा कांग्रेस नेता पौडेल, उपसभापति निधि, महामन्त्री शशांक कोइराला, महामन्त्री पूर्णबहादुर खड्का, कृष्णप्रसाद सिटौला, सहमहामन्त्री डाप्रकाशशरण महत, संसदीय दलका उपनेता विजयकुमार गच्छदार, कोषाध्यक्ष सीतादेवी यादवलगायत सहभागी थिए । सीमा र डुबानको जिम्मेवारी भारतले लिनु पर्छ कांग्रेस नेतासँगको भेटलगत्तै मोदीले माओवादी अध्यक्ष दाहालसँग करिब २० मिनेट वार्ता गरेका थिए । दाहालको निजी सचिवालयले भेटपछि जारी गरेको विज्ञप्तिमा दाहालले विराटनगरस्थित महावाणिज्यदूतको अस्थायी कार्यालय, सीमा समस्या, सीमा क्षेत्रको डुबान समस्याको समाधान खोज्न मोदीसँग कुरा राखेका थिए । मोदीकै पार्टी भाजपाका सांसद कीर्ति आजादले शुक्रबार सामाजिक सञ्जालमार्फत मिथिला राज्य अब भारतले माग्नुपर्ने भनी दिएको अभिव्यक्तिप्रति दाहालले आपत्ति जनाएका थिए । बीजेपीका पूर्वसांसद आजादले दिएको अभिव्यक्ति नेपालभारत सम्बन्धविरुद्ध छ । यस्तो भ्रामक र हानिकारक प्रचारले सम्बन्धमा चिसोपना मात्र ल्याउँछ, दाहालको भनाइ उद्धृत गर्दै उनको निजी सचिवालयले जानकारी दियो । मोदीले दाहालसँग एमालेमाओवादी एकता प्रक्रियालगायत विषयमा पनि जिज्ञासा राखेका थिए । तपाईंहरू पार्टी एकताको चरणमा पनि हुनुहुन्छ, शुभकामना छ, उनले भनेका थिए । राजपा अध्यक्ष महन्थ ठाकुरलगायत अध्यक्षमण्डलका नेतासँगको भेटमा भने मोदीले प्रदेश २ मा आफ्नो सम्मानमा भएको नागरिक अभिनन्दन र माता जानकीको दर्शनका समयमा सर्वसाधारणले दिएको आतिथ्यताका लागि धन्यवाद दिएका थिए । उनको भनाइ उद्धृत गर्दै राजपा अध्यक्षमण्डलका नेता राजकिशोर यादवले भने, तपाईंहरूले स्थानीय, प्रदेशसभा र संघीय संसद्मा पाएको मत र जनताको समर्थन एवं सहभागिताका लागि फेरि पनि बधाई । अब प्रदेश विकास गर्न तपाईहरू मिलेर काम गर्नुहोस् । जनसमर्थनले नै लामो समय सत्ता निरन्तर हुने हो। मोदीले राजपा प्रतिनिधिमण्डलसँग पनि राजनीतिक स्थायित्वबिना पूर्वाधार र आर्थिक विकास सम्भव नहुनेमा जोड दिएका थिए । विकासका लागि भारतले के गर्नुपर्छ, सहयोग गर्न सदैव तयार छ । कुनै पनि प्रकारको सहयोगमा भारतले तपाईंहरूको विकासमा साथ दिन्छ, उनको भनाइ उद्धृत गर्दै यादवले भने । मोदीसँगको भेटमा संघीय फोरमका अध्यक्ष उपेन्द्रले गणतान्त्रिक आन्दोलन संघीयताका लागि भए पनि त्यसअनुसार संविधान जारी हुन नसक्दा आफूहरूका असन्तुष्टि कायमै रहेको बताएका थिए । यादवमोदी वार्ताबारे संघीय फोरमका एक नेताले भने, अधुरो र अपूरो संविधानका कारण प्रदेश सरकार लक्ष्यविहीन हुँदै गएको छ । केन्द्रले प्रदेशको अधिकार खोसेको छ । अध्यक्ष यादवले मोदी र आफूबीच शिष्टाचार भेट भएकाले कुनै महत्वपूर्ण विषयमा परामर्श नभएको प्रतिक्रिया दिए ।"
कीर्ति आजादलाई एमालेको जबाफः दुई देशबीचमा भिलेन बन्न नखोज,"काठमाडौँः सत्तारुढ दल नेकपा एमालेले जनकपुरलाई भारतमा गाभ्नुपर्ने भन्दै भारतीय जनता पार्टीका एक सांसदले दिएको अभिव्यक्तिको कडा शब्दमा भत्र्सना गरेको छ । नेकपा एमाले वैदेशिक मामिला विभागका सचिव यादवचन्द्र शर्माले आइतवार विज्ञप्ति निकाल्दै भाजपाका निलम्वित सांसद कीर्ति आजादले जनकपुरलाई भारतमा गाभ्नुपर्ने भनेर दिएको अभिव्यक्तिको भत्र्सना गरेको हो । एमालेले नेपाल र भारतबीचमा विगतका तीतापीरा कुरालाई समेत इतिहासका पानामा छाडेर पारस्परिक सम्मान, समानता, हित र विश्वासका आधारमा सम्बन्ध सुमधुर तुल्याउने प्रयत्न भइरहेको बेला आजादको त्यस्तो अभिव्यक्ति निन्दनीय भएको उल्लेख गरेको छ । भारतीय जनता पार्टीका सांसद कीर्ति आजादले जनकपुर सुगौली सन्धिका कारण दुई सय वर्षका लागि नेपाललाई दिइएको र अब प्रधानमन्त्री नरेन्द्र मोदीले भारतमा फर्काउनुपर्छ भनेर ट्वीट गर्नु निन्दनीय छ, एमालेले भनेको छ, हामी नेपालको सार्वभौमसत्ता, स्वाधीनता, अखण्डता र स्वाभिमानमाथि गरिएको उक्त प्रहारको भत्र्सना गर्दछौं । एमालेले भारतीय प्रधानमन्त्री नरेन्द्र मोदीको नेपाल भ्रमणकै बेला आएको यो अभिव्यक्तिले गम्भीर प्रश्न पनि उठाएको उल्लेख गरेको छ । भारतका प्रधानमन्त्री नरेन्द्र मोदी नेपाल भ्रमणमा रहेका बेला सत्तारुढ दलकै सांसदबाट नेपालका विरुद्धमा आएको उक्त अभिव्यक्ति दुई देशको सम्बन्ध राम्रो हुन नदिने दुराशयबाट प्रेरित देखिन्छ, एमालेले भनेको छ, नेपालको अस्मिता र भौगोलिक अखण्डतामाथि प्रहार हुने गरी भारतका जिम्मेवार पदमा रहेका व्यक्तिबाट आएको उक्त उत्तेजनापूर्ण अभिव्यक्तिको नेपाल भ्रमणमा रहँदा भारतका प्रधानमन्त्री नरेन्द्र मोदीबाट नेपालको अखण्डता एवम् स्वाभिमानका पक्षमा व्यक्त अभिव्यक्तिले स्वतः खण्डित भएको छ एमालेले दुई देशबीचको सम्बन्ध बिगार्ने गरी आएको यस्तो अभिव्यक्ति नदोहोरिने गरी कुटनीतिक पहल गर्न पनि सकरारलाई भनेको छ । दुई देशबीचको मित्रवत् सम्बन्धमा खलल पुर्याउने यस्ता अभिव्यक्ति आइन्दा प्रकट नहुने व्यवस्था मिलाउन हाम्रो पार्टी सरकारको ध्यानाकर्षण गराउँछ, सचिव शर्माले जारी गरेको विज्ञप्तिमा भनिएको छ ।"

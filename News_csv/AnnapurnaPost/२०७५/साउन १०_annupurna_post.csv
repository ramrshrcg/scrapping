शीर्षक,विवरण
प्रदेश सरकारको अनुचित निर्देशन,"नेपाल नागरिकता ऐन २०६३ अनुसार जन्मसिद्ध नागरिकता पाएका नागरिकका सन्तानले नेपालको संविधानअनुसार वंशजका आधारमा नागरिकता पाउनुपर्थ्यो। तर संघीय संसद्ले आवश्यक कानुन नबनाउँदा सो संवैधानिक बन्दोबस्त व्यवहारमा लागू हुन सकेको छैन। फलस्वरूप पाउनुपर्नेले नागरिकता पाएनन्। सोही विषयलाई लिएर सर्वोच्च अदालतमा मुद्दा पर्यो। अदालतले जन्मसिद्ध नागरिकका सन्तानलाई नागरिकता दिन परमादेश दियो। उच्च अदालत जनकपुरले पनि त्यसैगरी नागरिकता दिन आदेश दियो। तर कानुन नै नभएकाले नागरिकता दिनेनदिने अलमल भयो। यही अलमलबीच प्रदेश २ का आन्तरिक मामिला तथा कानुनमन्त्री ज्ञानेन्द्रकुमार यादवले सोमबार प्रदेशभित्रका आठै जिल्लाका प्रमुख जिल्ला अधिकारीलाई वंशजका आधारमा नागरिकता दिन निर्देशन दिए। प्रमुख जिल्ला अधिकारीले भने संघीय संसद्बाट कानुन नबनिसकेकाले उक्त निर्देशन मान्न आलटाल गरे। प्रदेश २ मा देखिएको यो समस्या केवल त्यहाँको मात्र होइन। न त यो प्रदेश सरकार र संघीय सरकारबीच मनमुटावको झल्को हो। यो घटना हाम्रो संघीय अभ्यास सुदृढ बन्न नसकिरहेको संकेत हो। अवश्य पनि नागरिकता जस्ता विषयमा प्रदेश सरकारले कानुन निर्माण गर्ने हैसियत राख्दैन। यो विषयमा संविधानले नै प्रदेश र केन्द्रको कार्य विभाजन प्रस्टसँग गरिदिएको छ। तथापि प्रदेश २ ले आफ्नो अधिकार क्षेत्र नाघेर निर्देशन दिन हतार किन गर्यो ? यो भने विचारणीय पक्ष हो। नागरिकताका विषयमा संघीय संसद्ले आवश्यक कानुन बनाउन ढिलाइ गर्नु समस्याको जड हो। तर त्यसको समाधान प्रादेशिक सरकारले आफ्नो अधिकार क्षेत्रको सीमा नाघ्नु होइन। कानुन नबन्दा प्रादेशिक सरकारले प्रदेशमा आएका जटिलतालाई लिएर संघीय सरकारको ध्यानाकर्षण गर्न सक्थ्यो। कूटनीतिक र शिष्ट माध्यमबाट समस्याको निराकरण गर्नुको साटो किन विवादको बाटो झिक्यो प्रदेश सरकारले ? त्यस्तै प्रदेश २ का राष्ट्रिय जनता पार्टी (राजपा) प्रदेशसभा संसदीय दलका नेतासमेत रहेका भौतिक पूर्वाधार तथा विकासमन्त्री जितेन्द्रप्रसाद सोनारले पनि संघीय संसद्ले प्रदेश सरकारलाई असहयोग गरेर अस्थिरता सिर्जना गर्न खोजेको आरोप मंगलबारै पत्रकार सम्मेलन आयोजना गरी लगाएका छन्। मन्त्री सोनारले त संघीय सरकारले संघीयता नै समाप्त पार्ने चलखेलमा लागेको भन्नेसम्म दाबी गरेका छन्। यी दृश्यले खासगरी संघीय र प्रदेश २ सरकारबीच गम्भीर आशंका सिर्जना भएको देखाउँछ। संघीय संसद्ले कानुन नबनाउने र प्रदेश सरकारले त्यही निहुँमा अधिकार क्षेत्र उल्लंघन गर्ने अभ्यास संघीयता सफल अभ्यासको निम्ति चुनौतीपूर्ण छ। नेपालको संघीय प्रणाली पूर्ण संघीयता होइन। निश्चित क्षेत्रमा पूर्ण अधिकार र कतिपयमा साझेदारी र कतिपयमा केन्द्रमा नियन्त्रणसहितको तीन तहको व्यवस्था एक प्रकारले क्वासी फेडरलिज्म को अभ्यास हो। यस्तो अभ्यासमा केन्द्र र प्रदेशबीच निरन्तर संवाद, साझेदारी र सहकार्यको आवश्यकता पर्दछ। संघीय सरकार र प्रादेशिक सरकारबीच उत्पन्न हुने सामान्य असमझदारीले पनि ठूलो दुर्घटना निम्तन सक्छ। त्यसको ज्वलन्त उदाहरण छिमेकी भारतको संघीय अभ्यास नै हो। सन् १९५० को दशकमा नै भाषाका कारण केन्द्र सरकार र केरलालगायतका दक्षिण भारतीय प्रदेश सरकारबीचको विवादले आत्मदाह र आन्दोलनको सिर्जना गरेको थियो। परिणाम आज पनि भारतका कतिपय प्रदेशमा हिन्दी नभई अंग्रेजी भाषा प्रदेश र सरकारबीच माध्यम भाषा बनिरहेछ। नेपाली समाज भारतीयभन्दा फरक ढंगको समाज हो। नेपाली समाज लामो समयको एकतापूर्ण अभ्यास, बलियो साझेदारी सम्बन्ध र साझा भावनाले जोडिएको छ। प्रदेश २ यसमा फरक छैन। काठमाडौं उपत्यकाका नेवार दाफा र भजनहरूमा बज्ने भजनमा मैथिली भाषाको उपस्थिति नेपाली समाजको निर्माणदेखिकै साझेदारीपूर्ण सम्बन्धको दृष्टान्त हो। यो ऐतिहासिक सम्बन्धको जगमै नेपाली संघीय अभ्यास सुदृढ र दिगो हुने हो। नागरिकताको पेचिलो विषयलाई लिएर होस् वा कर्मचारी व्यवस्थापनको विषयलाई लिएर संघीय सरकार र प्रादेशिक सरकारबीच मनमुटाव र हानथाप हुनु संघीय अभ्यासका लागि नै चुनौती हो। संघीय अभ्यासको जग बसाउने जिम्मेवारी पाएका समकालीन नेताहरूले इतिहासले आपूलाई सुम्पेको दायित्वको गम्भीरता बुझ्न जरुरी छ। प्रादेशिक सरकार र संघीय सरकारबीचको संवादहीनतालाई हटाउँदै साझेदारीपूर्ण सम्बन्ध निर्माण गर्न ढिलाइ गर्नु हुँदैन। प्रादेशिक सरकारले संघीय सरकारका अधिकारका विषयमा त्यहाँको प्रशासनलाई सर्कुलर जारी गरेर वा पदासीन मन्त्रीले पत्रकार सम्मेलन गरेर प्रधानमन्त्रीविरुद्ध गम्भीर आरोप लगाएर यसको समाधान निस्कँदैन। यसले संघीय अभ्यासलाई कमजोर बनाउँछ। व्यवस्थापनकै कारण संघीयता चुनौतीपूर्ण हुनेछ। नागरिकताको विषयमा जारी सर्कुलर त एक दृष्टान्त मात्र हो।"
तस्बिरमा हेर्नुहोस् पहिलो पेपर लेस मन्त्रिपरिषद् बैठक,काठमाडौँ: सरकारले मन्त्रिपरिषद्को बैठकलाई बिहीबारदेखि कागजबिहीन बनाएको छ। योसँगै अब मन्त्री बैठकमा कागजका ढड्डा र फाइलहरु बोकेर जानुपर्ने बाध्यताको अन्त्य भएको छ। सरकारले सूचना प्रविधिको भरपुर उपयोग गर्ने रणनीति अनुसार बैठकलाई पेपर लेस बनाउने निर्णय गरेको हो। प्रधानमन्त्रीका प्रमुख सल्लाहकार विष्णु रिमालका अनुसार अब मन्त्रिपरिषद्का सबै निर्णयहरु म्याकबुकमार्फत् गरिनेछ। मन्त्रीले अनिवार्य म्याकबुकको प्रयोग गरेर निर्णयलाई सुरक्षित गर्नेछन्। मन्त्रीले आफ्नो मन्त्रालयका प्रस्ताव पनि म्याकबुकबाटै प्रस्तुत गर्नुपर्ने भएको छ। बिहीबारको मन्त्रिपरिषद बैठकमा प्रधानमन्त्री केपी शर्मा ओलीदेखि सबै मन्त्री म्याकबुकसहित उपस्थित भएका हुन्। तस्बिर सौजन्य : कृष्ण पौड्याल
स्वास्थ्य राज्यमन्त्री अर्यालको मन्त्री बन्ने बाटो खुल्यो,"काठमाडौं : सरकारले कृषि भूमि तथा सहकारी मन्त्रालय फुटाए दुईवटा मन्त्रालय बनाएपछि स्वास्थ्य राज्यमन्त्री पद्मा अर्याललाई मन्त्री बन्ने बाटो खुलेको छ। सुरुमा क्याबिनेट स्तरको राज्यमन्त्रीको जिम्मेवारी दिइएको भए पनि संघीय समाजवादी फोरमका अध्यक्ष उपेन्द्र यादव सरकारमा सहभागी भएपछि उनलाई स्वास्थ्य मन्त्रालयको जिम्मेवारी दिइएको थियो। यादव स्वास्थ्य मन्त्री बनेपछि राज्यमन्त्री अर्याल काम बिहीन बनेकी थिइन्। बिहीबार साँझ बसेको मन्त्रिपरिषद् बैठकले कृषि भूमि तथा सहकारी मन्त्रालय फुटाएर कृषि तथा पशुपन्छी र भूमि व्यवस्था सहकारी तथा गरिबी निवारण मन्त्रालय बनाएको छ। मन्त्रालय फुटाएसँगै स्वास्थ्य राज्यमन्त्री अर्याललाई भूमी व्यवस्था सहकारी तथा गरिबी निवारण मन्त्रालय दिने तयारी भएको छ। मन्त्रिपरिषद् बैठक : मन्त्रालय फुटाइयो, केही महत्वपूर्ण नियुक्ति"
"मन्त्रिपरिषद् बैठक : मन्त्रालय फुटाइयो, केही महत्वपूर्ण नियुक्ति",काठमाडौं : सरकारले कृषि भूमि तथा सहकारी मन्त्रालय फुटाए दुईवटा मन्त्रालय बनाएको छ। बिहीबार साँझ बसेको मन्त्रिपरिषद् बैठकले कृषि भूमि तथा सहकारी मन्त्रालय फुटाएर कृषि तथा पशुपन्छी र भूमि व्यवस्था सहकारी तथा गरिबी निवारण मन्त्रालय बनाएको हो। त्यसैगरी सरकारले लुम्बिनी विकास कोषको सदस्य सचिवमा विष्णुप्रसाद ढकाल र उपाध्यक्षमा अवधेशकुमार त्रिपाठीलाई नियुक्त गरेको छ। त्यसैगरी सरकाले नेपाली सेनाका बलाधिकृत पूर्णचन्द्र थापालाई कायमुकायम प्रधानसेनापतिको जिम्मेवारीका लागि राष्ट्रपति समक्ष सिफारिस गरेको छ। प्रधान सेनापति राजेन्द्र क्षत्रीको कार्यकाल भदौ २४ गते सकिदै छ। मन्त्रिपरिषद् बैठकले साउन २५ गतेबाट लागु हुनेगरी कामु प्रधानसेनापतिको जिम्मेवारी दिन राष्ट्रपति समक्ष थापाको नाम सिफारिस गरेको हो। सेनापतिको अवकास भन्दा एक महिनाअघि बिदा बस्ने प्रचलन अनुसार सेनापति क्षत्री साउन २४ गतेदेखि बिदामा बस्दै छन्। एक महिनासम्म कामु प्रधानसेनापति बन्ने थापाले भदौ २५ पछि प्रधानसेनापतिको जिम्मेवारी पाउनेछन्। नेपाली सेनामा थापा प्रधान सेनापतिका एक्ला दाबेदार हुन्। तस्बिरमा हेर्नुहोस् पहिलो पेपर लेस मन्त्रिपरिषद् बैठक कामु प्रधानसेनापतिको जिम्मेवारी पूर्णचन्द्र थापालाई
डा केसीको नाममा संसद बैठकमा कांग्रेसको अवरोध,जनकपुरः २७ दिनदेखि अनशनरत प्रा डा गोविन्द केसीको माग पुरा गर्न भन्दै नेपाली कांग्रेसले प्रदेश २ का सांसदले संसद बैठकमा अवरोध गरेका छन् । बिहीबार बैठक सुरु हुन नपाउँदै कांग्रेसका सचेतक उपेन्द्र कुशवाहले केसीका माग पुरा नभएसम्म संसद चल्न नदिने भन्दै अवरोध गरे । सभामुख सरोज यादवले बैठकको कार्यसूचीबारे जानकारी दिन नपाउँदै कांग्रेस सांसदहरुले उठेर अवरोध गरेका हुन् । कांग्रेसको अवरोधपछि प्रदेश २ को संसद बैठक यही वैशाख १३ गतेसम्मका लागि स्थगित भएको घोषणा सभामुख यादवले गरे ।
संसदीय सुनुवाई सामना गर्दै प्रस्तावित प्रधानन्यायाधीश जोशी,"काठमाडौं : प्रस्तावित प्रधानन्यायाधीश दीपकराज जोशीले बिहीबार संसदीय सुनुवाई विशेष समितिको सामना गर्दैछन्। सर्वोच्च अदालतले भ्रष्टाचार र अनियमितताका ठूला मुद्दाका दोषीलाई उन्मुक्ति दिएका फैसला र आदेशबारे प्रस्तावित प्रधानन्यायाधीश जोशीसँग संसदीय सुनुवाइ विशेष समितिले प्रश्न गर्ने तयारी गरेको छ। सुनुवाइ विशेष समितिको बुधबार बसेको बैठकले प्रस्तावित प्रधानन्यायाधीश जोशीसँग सोध्ने २० वटा प्रश्नावली तयार गरेको छ। जोशीसमेतको इजलासले एनसेलको लाभकरमा छुट दिएको, बालुवाटारको सरकारी जग्गा व्यक्तिको नाममा नामसारीलगायत ठूला मुद्दामा गरेका फैसलाबारे प्रश्नावली तयार गरिएको छ। समितिले जोशीलाई बिहीबार दिउसो १ बजे बोलाएको छ। विज्ञ बोलाउन जुटेन सहमति समितिमा जोशीविरुद्धका उजुरीबारे छानबिन गर्न समितिमा विज्ञ बोलाउने विषयमा छलफल चले पनि सहमति जुट्न सकेन। कांग्रेसका सांसद डा ज्ञानेन्द्रबहादुर कार्कीले विज्ञ बोलाउने विषयमा असहमति जनाएपछि समिति विज्ञ नबोलाउने निष्कर्षमा पुगेको छ। संसद्को नियमावलीमा समितिले विज्ञ बोलाउन सक्ने व्यवस्था छ। भोलि नै विज्ञ बोलाउनु आवश्यक छैन भन्ने मेरो भनाइ हो, कार्कीले भने, तर समितिले अरू बेला विज्ञ बोलाउन सक्छ। जोशीविरुद्ध परेका सबै उजुरीमा प्रमाण भेटन गाह्रो हुने भएपछि तत्काललाई विज्ञ नबोलाउने निर्णय भएको समितिका अर्का एक सदस्यले जानकारी दिए। समितिलाई प्रभावकारी, पारदर्शी र जनसहभागितामूलक बनाउन विज्ञ बोलाउने प्रस्ताव गरिएको नेकपाका सांसद योगेश भट्टराईले बताए। प्रस्तावित प्रधानन्यायाधीश जोशीको शैक्षिक प्रमाणपत्रसम्बन्धी प्रश्न पनि गम्भीर रूपमा उठेको छ। समितिले तयार पारेका २० वटा प्रश्नावलीमध्ये समितिका सदस्यले आफूले चाहेको प्रश्न जोशीसँग गर्न सक्ने छुट दिइएको समितिका एक सदस्यले बताए। संवैधानिक परिषद्को गत जेठ २९ गतेको बैठकले कायममुकायम प्रधानन्यायाधीश दीपकराज जोशीलाई प्रधानन्यायाधीशमा सिफारिस गरी संसदीय सुनुवाइ विशेष समितिमा सुनुवाइका लागि पठाएको थियो। सुनुवाइ समितिबाट नाम पारित भएपछि मात्र राष्ट्रपतिबाट नियुक्ति र शपथ हुने संवैधानिक व्यवस्था छ। तत्कालीन प्रधानन्यायाधीश गोपाल पराजुलीले राजीनामा दिएपछि गत फागुन मसान्तदेखि जोशी कामु प्रधानन्यायाधीश छन्। तनहुँका जोशी २०४८ सालमा कानुन व्यवसायीबाट तत्कालीन पुनरावेदन अदालतको न्यायाधीश हुँदै सेवा प्रवेश गरेका थिए।"
असई हत्याका फरार अभियुक्त प्रदेश राज्यमन्त्री,"जनकपुरधाम : मधेस आन्दोलनको क्रममा सशस्त्र प्रहरीका असई थमन विकको हत्यामा संलग्न भनिएका फरार अभियुक्तले प्रदेश २ को राज्यमन्त्रीमा सपथ लिएका छन् । ०७२ भदौ २५ गते मधेस आन्दोलन चलिरहँदा महोत्तरीको जलेश्वरमा कार्यरत सशस्त्र प्रहरीका असई थमन विकको आन्दोलनकारीहरूले हत्या गरेका थिए । घटनामा संलग्न भएको आरोपमा प्रहरीले तीन जनालाई पक्राउसमेत गरेको थियो । सो घटनामा करिब दुई दर्जन व्यक्तिको नाम संलग्न भएको थियो । तीमध्ये अधिकांश राजपाका नेता तथा कार्यकर्ता हुन् । अभियुक्तहरूलाई फरार भनी प्रहरीले पक्राउ गर्नबाट पछि हटेको अवस्थामा असई विकको हत्याका फरार अभियुक्तमध्येका एक महोत्तरी ३ क बाट प्रदेशसभामा निर्वाचित सांसद अभिराम शर्माले प्रदेश २ को सरकारमा सामाजिक विकास राज्यमन्त्रीको रूपमा बुधबार पद तथा गोपनीयताको सपथ लिएका हुन् । शर्मा राजपा नेपालबाट सांसद पदमा निर्वाचित भएका थिए । प्रदेश सरकारले गरेको मन्त्रीमण्डल विस्तारमा शर्मासँगै उद्योग राज्यमन्त्रीमा सुरेश मण्डल र भौतिक पूर्वाधार राज्यमन्त्रीमा डिम्पल झाले सपथ लिएकी छन् । महोत्तरी जिल्लामा विचाराधीन अवस्थामा रहेको असई विकको हत्या मुद्दामा शर्मासहित जलेश्वर६ का रमेशप्रसाद साह, सतिसनन्द चौधरी, राजा चौधरी, नरेश साह, रामराजा साह, हरिओमकुमार भगत, बिक्की साह, जलेश्वर९ का चन्देश्वर साह, गोलु साह, रवीन्द्रराम चमार, रञ्जित साह, देवेन्द्र चौधरी, पवन कापडी, अनिल ठाकुर, फुले यादव, रोहितकुमार शर्मा, लालबाबु बिन, शम्भु साह, देवेन्द्र यादव, कौशलकुमार यादव, लक्ष्मी महतो, धमेन्द्र राय, रामशंकर मि श्र, सुरेश पाण्डेलाई अभियुक्त बनाइएको छ । यता, प्रहरीले फरार भनेका हत्या अभियुक्त प्रदेश सरकारको राज्यमन्त्रीमै नियुक्त हुन पुग्दा यसले प्रहरीको काम कर्तव्यमाथि प्रश्न चिह्न खडा गरेको छ । नेपाल बार एसोसिएसन महोत्तरीका अध्यक्ष रामशंकरप्रसाद साह भन्छन्, शर्मा असई विक हत्या काण्डका फरार अभियुक्त हुन् । यस्तो अवस्थामा उनले कानुनतः सार्वजनिक पद धारण गर्न मिल्दैन । फरार प्रतिवादीहरूले सार्वजनिक पद धारण गरी खुलेआम समाजमा रहेको अवस्थामा असई विककी पत्नी शोभा गहतराजले ०७४ चैत २८ गते जिल्ला प्रहरी कार्यालय र त्यसका कार्यालय प्रमुखलाई विपक्षी बनाउँदै परमादेशका लागि उच्च अदालतमा निवेदन दिएकी थिइन् । सो निवेदनमाथि सुनवाई गर्दै २९ चैतमा उच्च अदालत जनकपुरका न्यायाधीश रमेशकुमार खत्रीको इजलासले जिल्ला प्रहरी कार्यालय महोत्तरीलाई १५ दिनभित्र सरकारी वकिल कार्यालय जनकपुरमार्फत लिखित जवाफ पेस गर्न परमादेशसमेत जारी गरेको थियो । तर, प्रहरीले हालसम्म यी अभियुक्त फरार रहेको भन्दै पक्राउ गर्न नसकेको हो । असई विक हत्याको सन्दर्भमा प्रहरीको प्रतिवेदनमा उल्लेख भएअनुसार असई विकलाई आन्दोलनकारीहरूले नियन्त्रणमा लिई लाठी, भाटा, लात्ती, मुक्काले हान्दै गम्भीर घाइते बनाएका थिए । विकलाई प्रहरीको टोलीले उद्धार गरी उपचारका लागि जलेश्वर पुयाएका थिए । विकको प्रारम्भिक उपचारपश्चात् थप उपचारका लागि जनकपुर अञ्चल अस्पताल ल्याउँदै गरेका बेला जिल्ला अस्पतालको एम्बुलेन्समा कुरुवाहरू सशस्त्र प्रहरीका जवान र अन्य पाँच जना सहयोगीसहितको गाडीलाई ९१० जनाको मोटरसाइकलमा आएका आन्दोलनकारीको समूहले प्रकौली चोकमा पुगेर बाटो अवरुद्ध र ढुंगामुढा गरेका थिए । एम्बुलेन्स नरोकी अगाडी बढाउँदै जाँदा भ्रमरपुरा गाउँको बाटो भई जाने क्रममा पुनः बाटोमा अवरोध भएपछि कुरुवा र प्रहरी डराएर भागेपछि घाइते जवान विक पनि डराएर गाडीबाट उत्रिएर भाग्न खोजेका थिए । सोही क्रममा उनलाई आन्दोलनकारीले कुटपिट गरी मारेको प्रतिवेदनमा उल्लेखित छ । तर राजपा नेताहरूले असई विकको हत्याकाण्डमा राजनीतिक द्वेषका कारण पार्टी कार्यकर्ता तथा नेताहरूलाई अभियुक्त बनाउने काम भएको भन्दै विरोध गर्दै आएका छन् ।"
जनताका सेवक हौँ भन्ने भावनाले काम गर्न अधिकृतलाई प्रधानमन्त्रीको निर्देशन,"ललितपुर : प्रधानमन्त्री केपी शर्मा ओलीले सबै कर्मचारीमा जनताका सेवक हौं भन्ने भावना हुनु पर्ने बताएका छन्। प्रशासन सेवा सामान्य प्रशासन समूहका नवनियुक्त अधिकृतलाई आधारभूत प्रशासनिक प्रशिक्षण समापन समारोहलाई बिहीबार जावालाखेलमा सम्बोधन गर्दै प्रधानमन्त्री ओलीले यस्तो बताएका हुन्। नवनियुक्त अधिकृतलाई प्रधानमन्त्री ओलीले सिर्जनात्मक क्षमता प्रदर्शन गरेर काममा अब्बल हुन निर्देशन दिए। तपाईंहरुले एउटा परीक्षा पास गर्नु भयो। तर अब वास्तविक परीक्षमा सहभागी हुनै बाँकी छ, प्रधानमन्त्री ओलीले भने, तपाईंहरुले कार्यक्षेत्रमा गएर जनतालाई कतिको सन्तुष्ट पार्न सक्नुहुन्छ, पादर्शी सेवा दिनुहुन्छ कि दिनुहुन्न ? तपाईंको इमान्दारिता रहन्छ कि रहदैन ? यी सबै कुरामा तपाईंहरु पास हुनुपर्दछ। प्रधानमन्त्री ओलीले अधिकृृतलाई देशलाई राम्ररी अध्ययन गर्न र चिन्न पनि आग्रह गरे। देश भनेको हिमाल पहाड र तराइ मात्र होइन, प्रधानमन्त्री ओलीले भने, देशभित्र समाज छ, विभिन्न जातजाती छन्। धर्म संस्कृति छन्। ति सबै कुराको जानकारी राख्नु पर्दछ। नेपालीका पूर्खा धेरै विद्वान भए पनि नेपालीपछि पर्नु अनौठो कुरा भएको प्रधानमन्त्री ओलीको भनाइ छ। नेपालीपछि पर्नु पर्ने कारण पत्ता लगाउन र अब गरिबीबाट मुक्ति हुने उपायका बारेमासमेत नव अधिकृतले मन्थन गर्नु गर्नुपर्ने उनले बताए। सरकार अब देशलाई गरिबीबाट मुक्ति दिलाउने अभियानमा लागेको छ। किनभने अब देशलाई अघि बढाउने समय आएको छ, प्रधानमन्त्री ओलीले भने। देश नयाँ परिस्थितिमा भएकाले अब पुरानो मान्यताको सोचाइमा पनि परिवर्तन गर्नुपर्ने प्रधानमन्त्री ओलीले बताए। तपाईंहरु नयाँ परिस्थितीमा काममा जाँदै हुनुहुन्छ। देशले केही नयाँ प्रणालीको विकास गरेको छ, प्रधानमन्त्री ओलीले भने, देशमा संघीय प्रणाली लागू भएको छ। त्यस अनुसार तपाईंहरुले आफूलाई समायोजन गराउनु पर्दछ।"

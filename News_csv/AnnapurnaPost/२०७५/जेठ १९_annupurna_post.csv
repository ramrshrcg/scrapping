शीर्षक,विवरण
केन्द्रलाई पछ्याउँदै प्रदेश नीति तथा कार्यक्रम,"कृष्ण सारू मगर हेटौंडा : प्रदेश सरकारले आर्थिक वर्ष २०७५७६ का लागि नीति तथा कार्यक्रम सार्वजनिक गरेको छ। प्रदेश प्रमुख अनुराधा कोइरालाले शुक्रबार प्रदेशसभा बैठकमा सरकारका तर्फबाट नीति तथा कार्यक्रम प्रस्तुत गरेकी हुन्। प्रदेश प्रमुख कोइरालाले सुखी नेपाली समृद्ध नेपाल बनाउने लक्ष्य पूरा गर्न समन्वयका साथ अघि बढी इतिहास रच्ने आधार बनाउने प्रतिबद्धता व्यक्त गरिन्। संघीय सरकारको नीति तथा कार्यक्रमका धेरै विषयलाई पछ्याइएको प्रदेश सरकारको नीति तथा कार्यक्रममा आगामी पाँच वर्षभित्र गरिने योजना तथा कार्यक्रमबारे दर्जनौं प्रतिबद्धता व्यक्त गरिएको छ। पोस्टबहादुर बोगटी भीमफेदीकुलेखानी सुरुङमार्ग परियोजना र पुष्पपाल प्रदेश चक्रपथलाई प्रदेश गौरवको योजनाका रूपमा अघि बढाइने भएको छ। २०७८ सालसम्म बाल विवाहमुक्त प्रदेश बनाउने नीति लिएको प्रदेश सरकारले २०८० सम्ममा बाल श्रम पूर्ण निषेध गरिने जनाएको छ। १०, २० र ५० वर्षे गुरुयोजना तयार पार्न मुख्यमन्त्रीको अध्यक्षतामा प्रदेश विकास परिषद् गठन गरिने भएको छ। प्रदेश प्रहरी गठन गरी सक्षम, व्यवस्थित र सुदृढ बनाउने लक्ष्य लिइएको छ। यसका साथै खुला रूपमा हुँदै आएको मदिरा बिक्री नियन्त्रण गर्न निश्चित समय, विधि, प्रक्रिया र स्थान तोक्ने व्यवस्था मिलाइने भएको छ। विभिन्न क्षेत्रमा रहेको सिन्डिकेट एवं कार्टेलिङ, प्राकृतिक स्रोतसाधनको अनधिकृत दोहन, सार्वजनिक जग्गाको अतिक्रमण, लागुऔषध ओसारपसार र बेचबिखन, जबर्जस्ती चन्दा असुलीलगायत सबै किसिमका गैरकानुनी क्रियाकलाप नियन्त्रण गरिने कार्यक्रम छ। नागरिकका सरोकारप्रति जवाफदेहिताका लागि जनतासँग मुख्यमन्त्री आमनेसामने कार्यक्रम सञ्चालन गर्ने घोषणा गरेको प्रदेश सरकारले स्थानीय तहलाई एकापसमा प्रतिस्पर्धी भावना जगाई वैज्ञानिक मापदण्डका आधारमा पुरस्कृत गर्ने नीति लिने जनाएको छ। स्थानीय स्रोत तथा सीपमा आधारित एक पालिका एक विशेष उत्पादन, एक टोल एक उद्यम तथा व्यवसाय प्रवद्र्धन कार्यक्रम सञ्चालन गरिने कार्यक्रममा उल्लेख छ। अति दुर्गम बस्तीलाई उपयुक्त ठाउँमा स्थानान्तरण गर्नका लागि भूमिको व्यवस्थापन गर्न भूमि आयोग गठन गरिने भएको छ। सम्पूर्ण गुठी जग्गालाई रैकरमा परिणत गर्ने नीति लिइने उल्लेख छ। विद्युत् खपत पाँच वर्षभित्र विकसित राष्ट्रसरह नीति तथा कार्यक्रममा प्रदेशको प्रतिव्यक्ति विद्युत् खपत क्षमतालाई पाँच वर्षभित्र विकसित राष्ट्रको औसतमा पुयाइने उल्लेख छ। त्यसका लागि सार्वजनिकनिजी साझेदारी तथा निजी क्षेत्रबाट प्रतिस्पर्धाका आधारमा विकास गरी जलविद्युत् उत्पादनमा जनताको लगानी आकर्षण गर्न प्रदेश विद्युत् लगानी बोर्ड स्थापना गरिने भएको छ। एक घर एक धारा कार्यक्रम सम्पन्न गर्न यसै वर्ष कार्यान्वयन प्रक्रिया सुरु गर्ने कार्यक्रम छ। हेटौंडाफाखेलफर्पिङ सडक, भीमफेदीकुलेखानी सुरुङ खण्ड, काठमाडौंसाँखुफट्केश्वर सुरुङमार्ग निर्माणलाई प्राथमिकता दिई संघसँगको समन्वयमा काम अघि बढाइने उल्लेख छ। मुख्यमन्त्री ग्रामीण सडक कार्यक्रममार्फत जिल्ला सदरमुकाम तथा नजिकको लोकमार्गबाट स्थानीय तहका मुकामसम्मका सडकलाई स्तरोन्नति गर्दै पाँचवर्षभित्र कालोपत्रे गर्ने लक्ष्य लिइएको छ। आगामी आवभित्र प्रदेशलाई पूर्ण साक्षर घोषणा गर्ने नीति तथा कार्यक्रममा उल्लेख छ। त्यसका लागि शैक्षिक गुणस्तर सुदृढीकरण कार्यक्रम सञ्चालन गरिने भएको छ। प्रदेश सरकारले भूकम्पबाट ध्वस्त विद्यालयको भौतिक संरचना पुनर्निर्माण दुई वर्षभित्र सम्पन्न गर्न संघीय सरकार र स्थानीय सरकारसँग समन्वय गर्ने नीति लिएको छ। आवश्यक सीप तथा प्रविधियुक्त जनशक्ति उत्पादन गर्न बहुप्राविधिक महाविद्यालय स्थापना गरिने भएको छ। साथै आगामी पाँच वर्षभित्र प्रदेश विश्वविद्यालय स्थापना र सञ्चालन गरिने नीति तथा कार्यक्रममा उल्लेख छ। प्रदेश सरकारले प्रदेशभित्र एकवटा अन्तर्राष्ट्रियस्तरको खेलकुद प्रशिक्षण थलो निर्माण गर्ने जनाएको छ। नीति तथा कार्यक्रममा प्रत्येक जिल्लामा रंगशाला एवं स्थानीय तहमा खेल मैदान स्थापना र व्यवस्थापन गरिने उल्लेख छ। प्रदेश खेलकुद विकास परिषद् गठन गरी प्रत्येक तीन वर्षमा प्रादेशिक खेलकुद कार्यक्रम सञ्चालन गरिने भएको छ। दाइजोरहित प्रदेश बनाउन सबै जनप्रतिनिधि एवं राष्ट्रसेवकले दाइजो नलिने नदिने नीति अवलम्बन गरिने भएको छ। त्यस्तै, नीति तथा कार्यक्रममा प्रत्येक स्थानीय तहमा १५ देखि ५० शय्याको अस्पताल निर्माण गरिने उल्लेख छ। प्रादेशिक निर्वाचन क्षेत्रमा आयुर्वेद, प्राकृतिक चिकित्सालगायत अन्य पूरक चिकित्सा र प्रचलित परम्परागत उपचार सेवालाई विस्तार गरिने उल्लेख छ। माध्यमिक विद्यालयमा नर्सको व्यवस्था गरिने भएको छ। छात्रा महिनावारी हँदा अनुपस्थित हुने अवस्था घटाउन उक्त व्यवस्था गर्ने नीति लिएको जनाइएको छ। आगामी पाँच वर्षमा मातृ तथा शिशु मृत्युदर घटाई विकसित राष्ट्रसरह पुयाउने लक्ष्य लिइएको छ। काठमाडौंको प्रदूषण न्यूनतम बिन्दुमा प्रदेश सरकारले आगामी पाँच वर्षभित्र संघीय सरकार र स्थानीय सरकारसँगको समन्वयमा काठमाडौंको प्रदूषणलाई न्यूनतम बिन्दुमा झार्नेलक्ष्य लिएको छ। आगामी आर्थिक वर्षलाई उद्योग वर्ष घोषणा गरी उद्योग स्थापनाका लागि विशेष सुविधा दिने नीति लिइने भएको छ। प्रदेशलाई लगानीमैत्री बनाउन लगानीकर्तालाई जमिन, पानी, बिजुली, प्रवेशमार्ग सहज उपलब्ध गराइने नीति तथा कार्यक्रममा उल्लेख छ। यसका साथै एक घर एक रोजगारको नीति अवलम्बन गरी एक स्थानीय तह एक उद्योग ग्राम स्थापना गरिने भएको छ। पर्यपटक क्षेत्र विकासका लागि अन्तर्राष्ट्रिय बौद्ध परिपथ र अन्तर्राष्ट्रिय पशुपति परिपथको सम्भाव्यता अध्ययन गरिने भएको छ। गोसाइँकुण्डलगायत स्थानमा केबलकार सञ्चालन गर्न सम्भाव्यता अध्ययन गरिने भएको छ। त्यसका लागि प्रदेश पर्यटन परिषद् गठन गर्ने नीति छ। तीन वर्षभित्र प्लास्टिक झोलामुक्त प्रदेश तीन वर्षभित्र यस प्रदेशलाई प्लास्टिक झोलामुक्त प्रदेश बनाइने भएको छ। २०८५ वैशाख १ गतेदेखि काठमाडौं उपत्यका, चितवन, हेटौंडा, बनेपा, धुलिखेल र पनौतमिा पेट्रोलियम पदार्थमा आधारित सवारी साधनलाई पूर्ण प्रतिबन्ध लगाइने नीति तथा कार्यक्रममा उल्लेख छ। प्रदेशभित्रका सात योजनाको प्राथमिकताका साथ सम्भाव्यता अध्ययन गरिने भएको छ। नीति तथा कार्यक्रममा काठमाडांै उपत्यका काँठ ग्रामीण चक्रपथ, कम्तीमा १०० मेगावाटसम्मको हाइड्रोपावर निर्माण परियोजना, गौरीशंकरजुगलगणेश हिमालका आधारशिविर जोड्ने उच्च हिमाली पदमार्ग परियोजना र प्रदेश विश्वविद्यालय परियोजनाको सम्भाव्यता अध्ययन गरिने जनाइएको छ। मरिन सहर निर्माण परियोजना, भक्तपुरपाँचखाल सुरुङमार्ग परियोजना र इन्द्रावतीभीमटारपाँचखाल सिँचाइ परियोजनाको पनि सम्भाव्यता अध्ययन गरिने नीति तथा कार्यक्रममा उल्लेख छ। समृद्धि प्राप्तिको महाभियानमा दलहरूबीचको सद्भाव र एकता निरन्तर रहने विश्वास व्यक्त गर्दै प्रदेश प्रमुख कोइरालाले भनिन्, सम्पूर्ण प्रदेशवासीको शिर ठाडो बनाएर समाजवादउन्मुख बाटो अँगाल्नेमा म ढुक्क छु। यही नीति तथा कार्यक्रमका आधारमा प्रदेश सरकारले असार १ गते बजेट ल्याउनेछ। नीति तथा कार्यक्रम काँडामा अल्झेको साडी : प्रतिपक्ष प्रतिपक्षले भने प्रदेश सरकारको नीति तथा कार्यक्रमलाई सतही भनेका छन्। नीति तथा कार्यक्रम काँडामा अल्झेको साडीजस्तो भएको कांग्रेस नेता इन्द्र बानियाँले बताए। नीति तथा कार्यक्रम सतही छ, अब बजेट कस्तो आउँछ त्यसपछि मात्र भन्न सकिन्छ, उनले भने। साझा विवेकशीलका प्रदेशसभा सदस्य रमेश पौडेलले नीति तथा कार्यक्रमले विषय धेरै समेटे पनि कार्यान्वयन चुनौतीपूर्ण रहेको बताए। राप्रपा प्रजातान्त्रिककी प्रदेशसभा सदस्य रिना गुरुङले लोकप्रियताका लागि लामो दस्तावेज पढिएको बताइन्। सत्तापक्षका प्रदेशसभा सदस्यले भने नीति तथा कार्यक्रम सुखी नेपाली, समृद्ध नेपाल अभियानलाई सार्थकता दिने हिसाबले आएको बताएका छन्। समृद्ध नेपाल निर्माणको खाका यसले बोकेको छ, नेकपाका प्रदेशसभा सदस्य रामेश्वर फुयाँलले भने, यसलाई सही ढंगले कार्यान्वयन गर्ने हो भने समृद्ध प्रदेश निर्माण हुन धेरै समय लाग्दैन। अर्का प्रदेशसभा सदस्य प्रेमबहादुर पुलामीले सपना नदेखी घर नबन्ने उल्लेख गर्दै यसलाई सबै मिलेर कार्यान्वयन गरिनुपर्ने बताए।"
अपराधीलाई चालचलन ठीक भन्दै रिहाइ गर्ने काम विधिसम्मत होइन,"काठमाडौं : न्याय तथा संसदीय व्यवस्था मन्त्री शेरबहादुर तामाङले द्वन्द्व र हिंसा अन्ततः कतै न कतै गएर समाप्त हुने विषय भएको बताएका छन् । उनले मानव अधिकार तथा शान्ति समाज स्थापनाको २२ औँ वर्षको अवसरमा शनिबार यहाँ आयोजित कार्यक्रमलाई सम्बोधन गर्दै इतिहासको कुनै कालखण्डमा कुनै विषयमा हुने युद्ध हिंसात्मक भएपनि त्यस्ता युद्धबाट परिणाम निस्केपछि शान्तिमा रुपान्तरण भएका थुप्रै उदाहरण रहेको बताए । मन्त्री तामाङले सङ्क्रमणकालीन न्यायको मर्मलाई आत्मसात गर्दै सरकारले तत्काल सङ्क्रमणकालीन न्यायसबम्न्धी ऐनलाई संशोधन गर्न लागेको बताए । कार्यक्रममा मन्त्री तामाङले सरकार विधिको शासनको खिलापमा कहिल्यै नलाग्ने जानकारी दिए । राजनीतिज्ञ नीलाम्बर आचार्यले सरकार विधिको शासनको पक्षमा नरहेको आरोप लगाए । उनले पूर्व सांसद बालकृष्ण ढुङ्गेलको माफी विधिसम्मत नभएको, सरकारले १० वर्षे जनयुद्ध हिंसात्मक भन्न नसकेको, आफ्ना मान्छे भए चाल चलन असल भएको देखाउँदै रिहाइ गर्ने कार्य कुनै अवस्थामा पनि विधिसम्मत नभएको बताए । पूर्वमन्त्री नवीन्द्रराज जोशीले सरकार जनता प्रति जवाफदेही हुन नसकेको, कानूनी राज्यको उपहास गर्दै गएको टिप्पणी गरे। कार्यक्रममा प्रमुख निर्वाचन आयुक्त डा अयोधिप्रसाद यादवले निर्वाचन पर्यवेक्षणमा खटिएका पर्यवेक्षकलाई प्रमाणपत्र वितरण गरेका थिए। त्यसैगरी नेपाली सेनाका सहायक रथी जितबहादुर गुरुङले विपद् व्यवस्थापन विकास निर्माण र शान्ति सेनामा नेपाली सेनाले पुर्याएको योगदानसम्बन्धी वृत्तचित्र प्रदर्शनी गरेका थिए। समारोहमा अधिकारकर्मी कृष्ण पहाडीले जनताले अहिले पनि शान्तिको अनुभूति गर्न नपाएको बताए।"
'विकासमा लापरवाही गर्ने ठेकेदारलाई कठोर सजाय हुन्छ',"फुङलिङ : गृहमन्त्री रामबहादुर थापाले जिम्मेवारीबाट भाग्ने र विकास निर्माणमा लापरवाही गर्ने ठेकेदारलाई कठोर सजाय हुने बताएका छन् । उनले बदमास ठकेदारको सूची तयार भइसकेकाले उनीहरुलाई राज्यले कदापी नछाड्ने चेतावानी दिए । शनिबार जिल्ला प्रशासन कार्यालय ताप्लेजुङको नवनिर्मित भवन उद्घाटन गर्न फुङलिङ आएका मन्त्री थापाले इमान्दारलाई पुरस्कृत र बेइमानलाई कारवाही सरकारको नीति रहेको बताए । हामीले विकास निर्माणको जिम्मा ठेकेदारलाई दिएका छौं, गृहमन्त्री थापाले भने,त्यसैले योजनामा लापरवाही गरेर जनता र राष्ट्रप्रति घात गर्नेलाई ठेगान लगाउँछौं । थापाले सबै खाले अपराध, बेइमानी, ठगी र भ्रष्टाचारका विरुद्धमा सरकारले शून्य सहनशीलताको नीति अवलम्बन गरेको बताए । यो देशलाई हामीले विकासको शिखरमा त्यसबेलासम्म पुयाउन सक्दैनौं,उनले भने,जबसम्म सबैखाले भ्रष्टाचार र गुण्डागर्दीलाई ठिक गर्दैनौं । भवनको उद्घाटन गर्दै थापाले समयमै निर्माण सकेका ठेकेदार जसबहादुर लिम्बुसहित जग्गादाता कृष्णप्रसाद, योगेश्वर र टिकाराम निरौलालाई धन्यवाद दिएका थिए । फरक प्रसङ्गमा गृहमन्त्री थापाले नेपाल समृद्ध भएपनि नेपालीहरु भने दरिद्र भएको बताए । असिमित प्राकृतिक सम्पदाले भरिपूर्ण यो देश त्यसै समृद्ध छ, तर नेपालका जनता संसारका सबैभन्दा दरीद्रभित्र पर्छन्, र त्यही दरिद्रताका कारण विदेसिन बाध्य छन् । उनले विदेसिएका ६० लाख युवालाई स्वदेश फर्काएर विकासमा लगाउने दिशामा सरकार लागेको थापाले बताए ।"
प्रचण्ड जन्मस्थल अन्नपूर्ण गउँपालिकामा,कास्की : नेपाल कम्युनिस्ट पार्टीका अध्यक्ष पुष्पकमल दाहाल प्रचण्ड शनिबार जन्मस्थलमा पुगेका छन् । कास्कीको अन्नपूर्ण गाउँपालिका पुगेका प्रचण्डलाई त्यहाँ स्थानीयले भव्य स्वागत गरेका छन् ।
योगश भट्टराई भन्छन् : ठूला आयोजनामा गम्भीर लापरवाही भएको छ,"फुङलिङ : प्रतिनिधिसभा सदस्य तथा नेपाल कम्युनिस्ट पार्टीका स्थायी कमिटी सदस्य योगेश भट्टराईले ठूला आयोजनामा ठेकेदारले गम्भीर लापरवाही गरेको बताएका छन् । कामको जिम्मा लिने र पूरा नगर्ने ठेकदारका कारण विकास निर्माणको कामले गति लिन नसकेको भट्टराईले बताए । शनिबार ताप्लेजुङ आएका गृहमन्त्री रामबहादुर थापालाई जिल्लाको अवस्थाका बारेमा जानकारी गराउँदै उनले भने, ताप्लेजुङको दुई निर्वाचन क्षेत्र जोड्ने तमोर पुल, वर्षेनी तीन लाख बढी तिर्थयात्री आउने पाथिभरा सडक वर्षौदेखि पुरा हुन सकेका छैनन्,ठेकदारकापछि लाग्दालाग्दा धेरै जुत्ता फाटिसके, सम्पर्कमा आउँदैनन्, अब यिनीहरुलाई करवाहीको दायरामा ल्याउनुपर्छ । भट्टराईले ७ सय ७३ मेगावाटको तमोर जलासययुक्त विद्युत आयोजनालाई सरकारले प्राथमिकतामा राखेकाले यसले अब गति लिने बताए । ताप्लेजुङको उन्नति चीनसँगको ओलाङचुङगोला नाका खुलेपछि मात्रै हुने भएकाले यसमा पहल गरिदिन पनि गृहमन्त्रीलाई आग्रह गरे । करिब अढाई सय मिटरमा प्रदेश राजधानी विराटनगर हुँदै भारत पुगिने हुँदा यसलाई प्राथमिकतामा राखिनुपर्छ ,भट्टराईले भने । भट्टराईले कुल उत्पादनको ४० प्रतिशत बढी अलैचीं उत्पादन हुने जिल्लालाई अलैचींको सुपरजोन बनाउन पनि गृहमन्त्रीको ध्यानाकृष्ट गराएका छन् । यसैबिच गृहमन्त्री थापा शनिबारै नेपाल र चीनको सिमाना अवलोकनका लागि ओलाङचुङगोला जाने कार्यक्रम रहेपनि खराब मौसमका कारण जान सकेनन् ।"
सिंहदरबारको क्यान्टिनमा ठगी,"काठमाडौं : सिंहदरबारको सर्भिस सेन्टरमा रहेको केन्द्रीय क्यान्टिनले कर्मचारीलाई खुलेयाम ठगी गरिरहेको पाइएको छ ।सरकारी निकायसँग सम्झौता गरी सिंहदरबारका कर्मचारी र विभिन्न काम लिएर आउने सेवाग्राहीलाई सस्तो र राम्रो खाजा खुवाउने जिम्मेवारी पाएको कञ्चन चमेनागृहद्वारा सञ्चालित केन्द्रीय क्यान्टिनले तोकिएको मूल्यभन्दा धेरै रकम लिएर कर्मचारीलाई ठगी गर्दासमेत सम्बन्धित निकाय मौन बसिरहेको छ । कञ्चन चमेनागृहले सिंहदरबार पुनर्निर्माण समितिसँग सम्झौता गरी क्यान्टिन चलाइरहेको भए पनि सो क्यान्टिनले गुणस्तरीय र राम्रो सेवा दिन नसकेको गुनासो कर्मचारी र अन्य सेवाग्राहीले गरेका छन् । पुनर्निर्माण समितिले पनि क्यान्टिनमा नियमित अनुगमन गर्न सकेको छैन । पुरानो क्यान्टिनको म्याद समाप्त भएपछि भदौमा सिंहदरबार पुनर्निर्माण समितिले क्यान्टिन सञ्चालन गर्न विभिन्न १० वटा आइटमसहित टेन्डर आह्वान गरेको थियो । भेज मम, चिकेन मम, रोटी तरकारी, चिकेन चाउमिन, भेज चाउमिन, चिउरा तरकारी, खाजा सेटलगायत १० आइटमका खाजा बिक्री गर्न टेन्डर हालेका ७ वटा कम्पनीमध्ये सबैभन्दा कम दररेटमा टेन्डर पेस गरेको कञ्चन चमेनागृहले स्वीकृति पाएको थियो । तर, कञ्चनले सरकारसँग सहमति गरेभन्दा बढी दररेटमा खाजाका आइटम बिक्री गरिरहेको पाइएको हो । सबैभन्दा बढी चल्ने भेज मम र चिकेन मममै कञ्चनले प्रतिप्लेट ३ रुपैयाँभन्दा बढी दरमा सेवाग्राहीसँग रकम असुलिरहेको छ । कर्मचारीका अनुसार टेन्डरमा भेज मम भ्याटसहित प्रतिप्लेट १७ रुपैयाँमा बिक्री गर्ने सम्झौता गरिए पनि क्यान्टिमा प्रतिप्लेट ३ रुपैयाँ बढाएर बिक्री गर्ने गरिएको छ । यसैगरी चिकेन मम भ्याटसहित प्रतिप्लेट ५७ रुपैयाँमा बिक्री गर्ने सम्झौता गरिए पनि प्रतिप्लेट ३ रुपैयाँ बढि लिएर ६० रुपैयाँमा बिक्री गर्ने गरिएको छ । कर्मचारीका अनुसार भेज मम र चिकेन मममा प्रयोग गर्ने मसला (किमा) पनि गुणस्तरहीन र स्वादहीन हुने गरेको छ । क्यान्टिनले चिकेन मममा राख्ने किमा प्रतिकेजी ३ सयमा ल्याउने गरेको छ तर बजारमा राम्रो र गुणस्तरीय किमालाई ५ सय ५० सम्म पर्ने गरेको छ । राम्रो किमा नल्याएर गुणस्तरहीन किमा ल्याउने र स्वादरहित मम बिक्री गर्ने गरेको गुनासो कर्मचारीको छ । कञ्चन चमेनाले सरकारसँग सम्झौता गरेका ममका आइटम थोरै बनाउने गरेको र अन्य सम्झौता नगरिएका आइटम महँगोमा बिक्री गर्ने गरेको छ । कहिलेकाहीँ चिकेन मम र भेज मम चाँडै सकियो भनेर अन्य महँगा आएटम खान बाध्य पारिन्छ, क्यान्टिनमा भेटिएका उद्योग, वाणिज्य तथा आपूर्ति मन्त्रालयका कार्यालय सहयोगी रामजी शर्माले भने । यसैगरी, सिंहदरबारमा काम लिएर आएका सेवाग्राही राकेश महतले भित्तामा टाँसिएको रेटभन्दा चिकेन मममा प्रतिप्लेट ३ रुपैयाँ बढी लिइएको बताए । केन्द्रीय चमेनागृहका सञ्चालक उत्तम भट्टले चमेनागृहबाट सस्तो र गुणस्तरीय खाजा प्रदान गर्न आफूहरू प्रयासरत रहेको दाबी गरे । उनले कहिलेकाहीँ खुद्रा पैसा नभएकाले प्रतिप्लेट ३ रुपैयाँ फिर्ता गर्न नसकिएको स्विकार्दै अब त्यस्तो स्थिति आउन नदिने बताए । सिंहदरबार पुनर्निर्माण समितिकी सूचना अधिकारी आरती पौडेलले अब आफूहरूले क्यान्टिमा नियमित अनुगमन गर्ने बताइन् । पौडेलले आफूहरूले नियमित अनुगमन गर्न नसकेको स्विकार्दै क्यान्टिनले सम्झौताभन्दा बढी रकम लिएको पाइए कारबाही गरिने जानकारी दिइन् ।"
अब कलाकारले निराशाका गीत गाउनु पर्दैन : प्रधानमन्त्री ओली,"काठमाडौं : प्रधानमन्त्री केपी शर्मा ओलीले कलाकारले अब निराशाका गीत गाउनु नपर्ने बताएका छन्। साँस्कृतिक संस्थानले शनिबार आयोजना गरेको जनगायक रामेश श्रेष्ठको अभिनन्दन कार्यक्रममा बोल्दै प्रधानमन्त्री ओलीले यस्तो बताएका हुन्। प्रधानमन्त्री ओलीले निरंकुशताविरुद्ध जनता जगाउन रामेशले गाएका गीतले महत्वपूर्ण भूमिका निर्वाह गरेको सम्झना गरे। जनता जगाउने कलाकारको खोजीमा आफू २०२६ सालतिर जेबी टुहुरे र लव प्रधानलाई भेट्न मधुमल्ला गएको प्रसंग सुनाउँदै प्रधानमन्त्री ओलीले भने, २०३० सालमा म जेल परें। तर, पनि हामी जित्ने छौं एकदिन भन्ने गीत सम्झिएर आत्मविश्वास घटेन। रामेशले देशका लागि गाएका गीतले सार्थकता पाएको प्रधानमन्त्री ओलीको भनाइ छ। सबैको योगदानले देशमा परिवर्तन आएको उनले प्रष्ट पारे। प्रधानमन्त्री ओलीले भने, अब हामी समृद्ध नेपाल, सुखी नेपाली बनाउँछौं। कलाकारले अब निराशाका गीत गाउनु पर्दैन। कुनै बेला जनता जगाउन गाऊँ गाऊँबाट उठ बस्ती बस्तीबाट उठ बोलको गीत रचना गरेका र गाएका कलाकारलाई त्यस गीतका अरु भाग रचना गर्न र गाउँन पनि प्रधानमन्त्री ओलीले आग्रह गरे। हिजो फरक प्रसंगमा यो गीत गाउनु भएको थियो, प्रधानमन्त्री ओलीले भने, आज देश निर्माण गर्ने सन्दर्भमा यो गीतको नयाँ भाग ल्याएर जनतालाई फेरी जगाउनुहोस। कार्यक्रममा प्रधानमन्त्री ओली, उपप्रधान तथा रक्षा मन्त्री ईश्वर पोख्रेल, पूर्व प्रधानमन्त्री झलनाथ खनालले गायक रामेशलाई गीत संगीतको क्षेत्रमा नेपाली समाजलाई अतुलनीय योगदान पुर्याएकोमा अभिनन्दन गरे। यसैगरी गायक रायनलाई पनि कार्यक्रममा सम्मान गरिएको छ।"
गठन भएनन् संवैधानिक आयोग,"गोविन्द लुइँटेल काठमाडौं : १३ वटा आयोग रहने संवैधानिक व्यवस्था रहे पनि संविधान जारी भएको साढे दुई वर्ष बितिसक्दा पनि आठ आयोगको नाम निशाना छैन। आयोग गठनका लागि सरकारबाट बेवास्ता हुनु संविधानकै उल्लंघन भएको टिप्पणी संविधानविद्को छ। संवैधानिक आयोग गठन नहुनु संविधान कार्यान्वयनमा सरकार उदासीन छ भन्ने एउटा नमुना हो, संविधानविद् डाचन्द्रकान्त ज्ञवालीले अन्नपूर्णसँग भने। संवैधानिक आयोगको रूपमा प्राकृतिक स्रोत तथा वित्त आयोग, महिला आयोग, दलित आयोग, मुस्लिम आयोग, समावेशी आयोग, आदिवासी जनजाति आयोग, मधेस आयोग र थारू आयोगको व्यावस्था गरिएको छ। दलित, मुस्लिम र महिला आयोग यसअघि स्थापना भए पनि नयाँ संविधानले संवैधानिक आयोगमा रुपान्तरण गरेको थियो। तीनवटै आयोगमा अहिलेसम्म पदाधिकारी नियुक्त हुन सकेका छैनन्। आयोगमा पदाधिकारी नियुक्तका लागि संवैधानिक परिषद्ले सिफारिश गर्नुपर्छ। तर पछिल्लो समय संवैधानिक परिषद्को बैठक समेत बसेको छैन। परिषद्का एक सदस्य भन्छन् संविधान जारी भएपछि सरकारले यी आयोग गठनमा चासै देखाएन। अहिलेको सरकारले पनि यसलाई प्राथमिकतामा राखेको छैन। संवैधानिक आयोग अन्तर्गतको वित्त आयोग मुलुकको संघीय संरचना अनुरुप संघ, प्रदेश र स्थानीय तहमा स्रोतको बाँडफाँटका लागि हो। संघीयता कार्यान्वयनमा आएको एक वर्ष समय गुज्रिसक्दा पनि सरकारले त्यस्तो आयोगको आवश्यकता देखेको छैन। त्यस्तै महिला, दलित, मुस्लिम, समावेशी, मधेस र थारु आयोग ती समुदायको सशक्तिकरणका लागि गठन गर्ने व्यवस्था छ। आदिवासी जनजातिको इतिहास र संस्कृति, पहिचानको हक, हितको संरक्षण र सम्र्वद्धन तथा आदिवासी जनजातिको समुदायको सशक्तिकरणको लागि जनजाति आयोग स्थापना गर्ने जनजाति आयोग ऐनमै स्पष्ट उल्लेख छ। खसआर्य पिछडा वर्ग अपांगता भएका व्यक्ति, ज्येष्ठ नागरिक, श्रमिक, किसान, अल्पसंख्यक एवं सीमान्तीकृत समुदाय तथा पिछडिएको वर्ग र कर्णाली तथा आर्थिक रूपले विपन्न वर्गलगायतका समुदायको हक अधिकार संरक्षणका लागि अध्ययन तथा अनुसन्धान गर्न राष्ट्रिय समावेशी आयोग गठन गर्ने व्यवस्था छ। विभिन्न समुदाय र वर्ग संविधानमै आफ्ना अधिकार रक्षाका लागि संवैधानिक आयोग गठन हुने व्यवस्था हुँदा उत्साहित थिए। तर ती समुदाय सशक्तिकरणका लागि संविधानले व्यवस्था गरेका आयोग गठन नहुँदा निराश छन्। देशभरका अपाङको हालै सम्पन्न सम्मेलनले अपांगका लागि छुटै संवैधानिक आयोग स्थापना गर्न माग गरेका छन्। महासंघका अध्यक्ष सुदर्शन सुवेदी भन्छन्, समावेशी आयोगमा अपाङहरूको पनि सहभागिता रहने भनिए पनि अपाङमैत्री नीति नियम कार्यान्वयन र समन्वय गर्ने सरकारी संयन्त्र नभएकाले छुट्टै आयोगको माग गर्नु परेको हो। जनजाति आन्दोलनका अगुवा डाओम गुरुङ सरकारले विगतमा विभिन्न वर्ग र समुदायलाई आश्वासन दिन संविधानमा ती कुरा उल्लेख गरेपनि अहिले त्यसै टार्ने काम गरिरहेको बताउँछन्। सरकार इमान्दार र संवेदनशील नभएको यो एउटा उदाहरण हो, उनले भने संविधानविद् डा ज्ञवाली संवैधानिक आयोग सरकारको वाच डग भइदिँदा गठनमा वेवास्ता गरिरहेको बताउँछन्। सरकारका प्रवक्ता एवं सूचना प्रविधिराज्यमन्त्री गोकुल बाँस्कोटा सरकारले निश्चित प्रक्रिया अनुरुप यी आयोग गठन गर्ने बताउँछन्। हामी सरकारमा सहभागी भएको सय दिन मात्रै भएको छ, अब प्रक्रिया पूरा गरी यी आयोगमा पदाधिकारी चयन गर्छांै उनले अन्नपूर्णसँग भने। कानुनका ज्ञाता काशीराज दाहालले आर्थिक सामाजिक रुपमा पछाडी परेकालाई समान रुपमा लोकतन्त्रको लाभ दिन संवैधानिक आयोग गठनमा ढिलाइ गर्न नहुने बताउँछन्। संवैधानिक संरचना नै बनेन संवैधानिक आयोगका रुपमा गठन भएको भाषा आयोगले अझै पूर्णता पाएको छैन। सरकारले २०७३ भदौमा डालवदेव अवस्थीको अध्यक्षमा आयोग गठन गरेको थियो। आयोगमा सात प्रदेशबाट प्रतिनिधित्व हुने गरी सदस्य नियुक्त गर्नुपर्ने व्यवस्था छ। आयोगले पूर्णता नपाउँदा सरकारी कामकाजको मान्यता पाउने भाषाको निर्धारण र सिफारिश हुन सकेको छैन। आयोग अध्यक्ष डाअवस्ती आयोगमा भौगोलिक र भाषिक प्रतिनिधित्वको अपेक्षा संविधानले गरेको, तर त्यो अनुरुप प्रतिनिधित्व नहुँदा दुरगामी प्रभाव पार्ने गरी निर्णय गर्न आयोग अप्ठ्यारोमा परेको बताउँछन्। सबै प्रदेशबाट सबै भाषाको प्रतिनिधित्व हुने गरी सदस्य नभएकाले गहन छलफल गरी निष्कर्ष निकाल्न सकिएको छैन, उनले भने। त्यस्तै दलित र मुस्लिम आयोग पनि डेढ वर्षयता पदाधिकारी बिहीन छन्। त्यस्तै महिला आयोगमा पनि संवैधानिक संरचना अनुरुप पदाधिकारी चयन भएको छैन ।  १३ वटा आयोग रहने संवैधानिक व्यवस्था  संविधान जारी भएको अढाई वर्ष वित्दा पनि आठ आयोग गठन भएनन्  संवैधानिक आयोगमा रुपान्तरण भएका दलित, मुस्लिम र महिला आयोग पदाधिकारी विहीन  आयोग पदाधिकारी संवैधानिक परिषद्को सिफारिशमा नियुक्त गरिने  भाषा आयोग पनि अझै अपूर्ण"
ओलीे राष्ट्रवादले भारतीय सेना नेपाल पस्यो : कांग्रेस प्रवक्ता,"तुलसीपुर : नेपाली कांग्रेसका प्रवत्ता विश्वप्रकाश शर्माले वर्तमान सरकारका प्रधानमन्त्री केपी शर्मा ओलीको खोक्रो राष्ट्रवादले नेपालको राष्ट्रियता संकटमा परेको बताएका छन्। नेपाल प्रेस युनियन दाङले शनिबार तुलसीपुरमा आयोजना गरेको पत्रकार सम्मेलनमा उनले त्यस्तो बताएका हुन् । निर्वाचनअघिको राष्ट्रवादले एमालेलाई भोट बढाएको र पछिको राष्ट्रवादको नाराले नेपाली सुरक्षा निकायलाई निरिह बनाई भारतीय सेनालाई नेपालमा परेट खेलाएको आरोप लगाए । उनले राष्ट्रवादको नारा देखावटी नभई परिणममुखी हुनुपर्ने बताए । शर्माले ओलीले भारतीय प्रधानमन्त्रीको भ्रमणको निहुमा भारतीय सेनाहरु नेपाल भित्राएर राष्ट्रवादलाई संकटमा पारेको आरोप लगाए । राष्ट्रवादको नाराले भारतीय सेनाले नेपालमा परेट खेलेको उनको आरोप छ । सुशील कोइरालाले राष्ट्रवाद देखाउँदा नेपालमा संविधान बन्यो, शेरबहादुरले कार्यान्वयन गर्न तत्परता देखाउनु भयो, शर्माले भने, तर ओलीको राष्ट्रवादले चुनाव अघि एमालेको भोट बढायो, पछि भारतीय सेनालाई नेपालमा ल्याएर परेट खेलायो र राष्ट्रियता संकटमा पारियो । उनले माओवादी एमालेको एकीकरण गरेर निर्माण भएको कम्युनिष्ट पार्टीले नेताहरुमा अहंकारको भावना देखिएको भन्दै अहंकार नदेखाउन चेतावनी दिए। शर्माले वर्तमान सरकारले ल्याएको बजेट यथार्थपरक भन्दा पनि बढी महत्वाकांक्षी भएको टिप्पणी गरे । वर्तमान सरकारको बजेट वायुपंखी घोडाको नारा, वयलगाडाको पारा जस्तै छ उनले भने, लक्ष्य अनुसारको वृद्धि गर्न निजी क्षेत्रलाई महत्व दिनुपर्छ तर नीजि क्षेत्रलाई बजेटले समेट्न सकेको छैन । शर्माले वर्तमान सरकारले ल्याएको बजेटमा करको दर बढाइएको भन्दै दायरा नबढाएसम्म बजेटको लक्ष्य पूरा हुन कठिन भएको बताए । करको दर बढाउने होइन, दर भन्दा दायरा बढाउनु उपयुक्त हुन्छ उनले भने। प्रवक्ता शर्माले अहिले वामपन्थीहरुको दुईतिहाइ बहुमतको सरकार गठन भएकाले कांग्रेसले सरकारका सकारात्मक कामको समर्थन गर्ने र सरकारको कमजोरी औल्याएर सहयोग गर्ने जिम्मेवार प्रतिपक्षको भूमिका खेलिरहेको बताए। कांग्रेस लगातार नहार्ने र लगातार नजित्ने पार्टी भएको भन्दै अब काग्रेस पुर्नसंरचनाको बाटोमा गएको बताए । त्यसै अभियान अनुरुप अहिले सबै नेताहरु देश दौडाहामा लागिरहेको उनले जानकारी दिए। शर्माले मुलुक संघीय संरचनामा प्रवेश गरिसकेको अवस्थामा पनि पार्टीमा पुर्नसंरचना हुन नसक्नुका कारण निर्वाचनमा समेत केही जटिल समस्या देखिएको भन्दै आउँंदो भदौ महिनाभित्रै पार्टी नयाँ शिराबाट अघि बढ्ने बता"
सरकारमा फोरम सहभागी : पोखरेल र यादव उपप्रधानमन्त्री,"काठमाडौं : प्रधानमन्त्री केपी ओली नेतृत्वको सरकारमा शुक्रबारदेखि फोरम सहभागी भएको छ । संघीय फोरम अध्यक्ष उपेन्द्र यादव उपप्रधान एवं स्वास्थ्य तथा जनसंख्यामन्त्रीको जिम्मेवारीसहित सरकारमा सहभागी भएका छन् । प्रधानमन्त्री ओलीले रक्षामन्त्री ईश्वर पोखरेललाई उपप्रधानमन्त्रीमा बढुवा गरेका छन् । यस्तै प्रधानमन्त्री ओलीले सञ्चार राज्यमन्त्री गोकुल बास्कोटालाई सञ्चार मन्त्रीमा बढुवा गरेका छन् । शुक्रबारको विस्तारसँगै प्रधानमन्त्री, दुई उपप्रधानमन्त्री, १८ मन्त्री तथा तीन राज्यमन्त्रीसहित २४ सदस्यीय मन्त्रिमण्डल बनेको छ । प्रधानमन्त्रीपछि वरियातामा रक्षामन्त्री पोखरेल दोस्रो र यादव तेस्रो स्थानमा रहने प्रधानमन्त्रीका प्रेस सल्लाहकार डाकुन्दन अर्यालले जानकारी दिए । तत्कालिन प्रधानमन्त्री पुष्पकमल दाहाल नेतृत्वको सरकारमा यादव २०६५ सालमा उपप्रधानसहित परराष्ट्रमन्त्रीको जिम्मेवारीमा थिए । ओली आफू प्रधानमन्त्री बनेदेखि नै संघीय फोरमलाई सरकारमा सहभागी गराउन पहल गर्दै आएका थिए । पराराष्ट्र मन्त्रालयमा आँखा लगाएका यादवलाई ओलीले स्वास्थ्य तथा जनसंख्या र शहरी विकास मन्त्रालयमा सहमत गराउन सहमत भएका छन् । फोरम नेता मोहम्मद इस्तियाक राइन शहरी विकास मन्त्रालयको जिम्मेवारीसहित सरकारमा सहभागी भएका छन् । बाँकेका राइन मुस्लिम समुदायको प्रतिनिधित्व गर्दै पहिलो पटक मन्त्री भएका हुन् । फोरमलाई सरकारमा सहभागी गराउन सोमबार नेकपाका अध्यक्षद्वय ओली र पुष्पकमल दाहालले दुई बुँदे सहमति गरेका थिए । फोरम सरकारमा सहभागी भएसँगै वर्तमान सरकारलाई दुई तिहाईभन्दा बढीको बहुमत प्राप्त भएको छ । फोरमसित प्रतिनिधि सभामा १६ सांसद छन् । संविधान संशोधनलगायतका मुद्दामा संसद्मा दुई तिहाइका लागि सत्ता पक्षको मत नै पर्याप्त भएको छ । संसदमा सत्तापक्षसँग नेकपाको १७४ र फोरमको १६ गरी १९० मत पुगेको छ । यो कुल मतमा ६९ प्रतिशत हुन्छ । संसद्मा दुई तिहाईका लागि ६६ प्रतिशत मत आवश्यक हुन्छ । २०१५ सालमा विपी नेतृत्वको कांग्रेस सरकारपछि ओली सरकारलाई दुई तिहाई मत प्राप्त भएको छ ।"
आर्थिक समृद्धिको रटान लाउँदा संघीयता फेल नहोस् (भिडियोसहित),"काठमाडौँः नेकपा एमालेबाट प्रतिनिधिमा चुनवाव जितेका सांसद हृदयश त्रिपाठीले बजेटले बजेटले त्यति उत्साहित बनाउन नसकेको बताएका छन् । विज्ञ अर्थमन्त्रीले ल्याएको बजेटले करदाताको दायरा भन्दा कर नै बढाएको भन्दै उनले एपीवान टेलिभिजिनको कार्यक्रम एपी सेन्टरमा बोल्दै असन्तुष्टि जनाएका हुन् । कर बढाउनमै यो सरकारले पनि प्राथमिकता दियो, उनले भने, त्यो भन्दा महत्पूर्ण करको दायरा बढाइनुपर्छ र पथ्र्यो । त्रिपाठीले दर्ता भएका करदातामाथि भार थोपर्ने काम मात्रै भएको बताउँदै उनले करको दायरामा नआएका अरु नागरिकबारे यो सरकारले नसोचको बताए । त्यसैगरी राजनीतिक विश्लेषक अच्युत वाग्लेले अहिलेसम्मकै शक्तिशाली केपी ओली नेतृत्वको सरकारसँग महत्वपूर्ण अवसर रहेको बताए । तर, उनले संघीयतालाई बलियो बनाउने काममा सरकार चुकेको बताए । संघीयतालाई बलियो बनाउने कुरामा बजेटले बेवास्ता गरेको छ, उनले भने, आर्थिक समृद्धिको मात्रै रटान लगाइएको छ, संघीयतालाई भुल्नु हुँदैन, प्रणाली फेल गराएर समृद्धि ल्याउनु हुँदैन। । त्यसैगरी नेपाल कम्युनिस्ट पार्टीका नेता डा विजय पौडेलले बजेटले श्वेतपत्रलाई फलो गरेको बताए । उनले बजेटबाट निजी क्षेत्र पनि रमाएको बताए । बजेटले श्वेतपत्रलाई फलो गरेको छ । निजी क्षेत्रलाई पनि खुसी बनाएको छ, उनले भने, बजेट पपुलिस्ट कुराबाट जोगिएको छ । चुनावी घोषणापत्र चाहिँ प्रतिविम्वित भएको छैन । भिडियो"
सय कानुन बनाउन तीन कर्मचारी !,"हेटौंडा : कानुन निर्माणलाई पहिलो प्राथमिकता दिएर काम गरिरहेको तीन नम्बर प्रदेश सरकार सञ्चालनको लागि करिब एकसय कानुन आवश्यक पर्छ। तर, ती कानुनको मस्यौदा तयार पार्न विषयगत मन्त्रालयमा कानुनका कर्मचारी नहुँदा समस्या भएको छ। मुख्यमन्त्री तथा मन्त्रीपरिषद कार्यालयसहित सात वटा मन्त्रालय जम्मा तीनजना कानुनका कर्मचारी रहेको मुख्यमन्त्री कार्यालयकी कानुन सचिव इन्दिरा दाहाल भट्टराईले जानकारी दिइन्। हाल मुख्यमन्त्री कार्यालयमा एकजना सचिव र आन्तरिक मामिला तथा कानुन मन्त्रालयमा उपसचि र अधिकृत एकएकजना छन्। प्रदेश सञ्चालनको लागि २२ वटा कानुन तत्कालै आवश्यक पर्नेहुन्छ। तर, हामीले आधारभूत कानुन पनि निर्माण गर्न सकेका छैनौं, मुख्यमन्त्री कार्यालयकी सचिव भट्टराईले भनिन्, विषयगत मन्त्रालयमा कानुन हेर्ने कर्मचारी नहुँदा कानुनको मस्यौदा निर्माणमा समस्या भएको छ। भौतिक पूर्वाधार तथा विकास मन्त्रालय, आर्थिक मामला तथा योजना मन्त्रालय, भूमि व्यवस्था, कृषि, तथा सहकारी मन्त्रालय, सामाजिक विकास मन्त्रालय र उद्योग, पर्यटन, वन तथा वातावरण मन्त्रालयमा कानुनका कर्मचारी छैनन्। तर, मुख्यमन्त्री कार्यालयमा सचिवसहित उप सचिव र अधिकृत, आन्तरिक ममिला तथा कानुन मन्त्रालयमा उप सचिव र अधिकृत र अन्य मन्त्रालयमा कानुन हेर्ने एकएक जना उपसचिवको दरबन्दी रहेको छ। आन्तरिक मामिला तथा योजना मन्त्रालयका सचिव बलदेवप्रसाद जोशीले प्रदेश सरकार सञ्चालन लगत्तै केही कानुनका कर्मचारी पठाए पनि त्यसयता कानुन मन्त्रालयले कर्मचारी नपठाएको बताए। कानुनका कर्मचारी कानुन मन्त्रालयले पठाउने हो। तर, अहिलेसम्म दरबन्दी रहेपनि कर्मचारी पठाएका छैनन्, उनले भने, भएका कानुनका कर्मचारीलाई नै अन्य मन्त्रालय पनि हेर्नु भनेर कानुन मन्त्रालयले चिठ्ठी पठाएको छ। विषय विज्ञ कर्मचारीको अभावमा अन्य मन्त्रालयले पठाएको ऐन कानुनको मस्यौदा हेर्दैमा कानुन मन्त्रालयलाई चाहिने ऐन, कानुनको मस्यौदा हालसम्म निर्माण गर्न नसकिएको सचिव जोशीले बताए। प्रदेशसभाबाट पारित भइसकेपछि कुनै गल्ती भएमा कानुन सच्याउन सजिलो छैन, उनले भने, महत्वपूर्ण र सावधानी अपनाउनुपर्ने विषय भएकाले कर्मचारी नहुँदा एउटै कानुनको मस्यौदा निर्माणमा लामो समय खटिनुपर्ने बाध्यता छ। हाल मन्त्रालयले विभिन्न मन्त्रालयका ११ कानुनको मस्यौदा तयारी भइरहेको जोशीले जानकारी दिए। आर्थिक मामिला तथा योजना मन्त्रालयका सचिव वसन्त अधिकारीले ऐन कानुन निर्माण छिटो गर्न कानुनका कर्मचारी मगाउन तोकेता भइरहेको बताए। यदि अहिलेकै गतिमा काम हुने हो भने सय कानुन निर्माण गर्न वर्षौ लाग्नसक्छ, उनले भने, पहिलो चरणको काम नै ऐन नियम निर्माण गर्ने भएकाले त्यही काम गर्ने कर्मचारी नहुँदा प्रदेश सरकारकै काममा ढिलाई भइरहेको छ। चार महिनामा हिँड्दै गरेको प्रदेशसभाले हालसम्म छ विधेयक र एक नियमावली पारित गरेको छ। प्रदेशसभामा दर्ता भएका चार विधेयको मस्यौदा विषयगत समितिहरुमा छलफल भइरहेको सभामुख सानुकुमार श्रेष्ठले जानकारी दिए।"

शीर्षक,विवरण
विकल्प राजीनामा मात्र,"संसदीय सुनुवाइ समितिका दुईतिहाइ सदस्यले प्रधानन्यायाधीशमा सिफारिस दीपकराज जोशीलाई अस्वीकृत गर्ने निर्णय लिएसँगैन्यायालय अन्योल र असहज परिस्थितिमा प्रवेश गरेको छ। समितिले पाँच तर्कआधारसहित प्रधानन्यायाधीश पदका निम्ति अनुपयुक्त भएको ठहर सुनाएको मात्र छैन, जोशीलाई न्यायाधीशकै रूपमा समेत रहन नमिल्ने गरी नैतिक घेरामा पारेको छ। यद्यपि जोशीले राजीनामा नदिने धारणा व्यक्त गरेसँगैथप जटिलता पैदा हुने देखिन्छ, न्यायालयको हकमा। अझ प्रमुख विपक्षी कांग्रेसले यो विषयलाई चर्कैसँग उठाउने रणनीति बनाएकाले न्यायालय अस्वाभाविक विवादमा तानिने र यो विषयले राजनीतिक रूप ग्रहण गर्ने निश्चित छ। तर अब सार्वभौम संसद्ले निर्णय लिएपछि जोशीले न्यायाधीशका रूपमा काम गर्न मिल्दैन। उनी पदमा रहिरहनु भनेको असहज स्थितिमा पुग्नु हो। उनले नैतिकताका आधारमा पद छोड्नुको विकल्प छैन। लोकतन्त्र बहालीसँगैराज्यका उपल्ला नियुक्तिका प्रदर्शित स्वेच्छाचारी र तजबिजीमा अंकुश लगाउन संसदीय सुनुवाइ पद्धति अंगीकार भएको हो। एघारबर्से सुनुवाइ अभ्यासमा सिफारिस पात्रहरूबारे अनेकन प्रश्न, शंका, आशंका उब्जाइन्थ्यो। उतिबेला प्रस्तावित संवैधानिक अंगका पदाधिकारी, राजदूत हुँदै संवैधानिक पदाधिकारीसम्मलाई कडा आरोपअभियोगसहित हुर्मत काट्दै अनुमोदित गरी पठाइन्थ्यो, कहिले सर्वसम्मतिका नाममा त कहिले बहुमतका आधारमा। अर्थात् सुनुवाइ केवल कर्मकाण्डी शैलीमा सीमित थियो। सुनुवाइ समितिले पहिलोपटक अस्वीकृतिको निर्णय लिएको छ, जोशीका हकमा। त्यसो त, जोशीका हकमा चार वर्ष चार महिना पहिला सर्वाेच्चमा न्यायाधीश हुदा पनि मतदान प्रक्रिया अपनाउनुपरेको थियो। त्यतिबेला तत्कालीन एमालेमाओवादी उनीविरुद्ध थिए भने कांग्रेस र अरू दल जोशीको पक्षमा। यतिखेर ती दुवै एकीकृत पार्टी नेकपा जोशीको विपक्षमा उभिएपछि दुईतिहाइबाट अस्वीकृत भएको हो। खराब, अयोग्य र उच्च नैतिक चरित्र नभएका व्यक्ति राज्यका उपल्ला संयन्त्रमा नपुगून् भन्ने उद्देश्यअनुरूप सुनुवाइ समिति पद्धति स्थापित भएको हो, जसको उद्देश्य अयोग्य, नकारात्मक छवियुक्त विवादित पात्र, दलीय पहुच र नाता सम्बन्धका आधारमा हुने नियुक्ति रोक्नु हो। यो पद्धतिले नियुक्तिकर्ता सरकार, न्यायपरिषद् र संवैधानिक परिषद्लाई औचित्यपूर्ण निर्णय लिन बाध्य पार्नु पनि हो। जोशी नियुक्तिका हकमा न्यायपरिषद् र संवैधानिक परिषद्ले कार्यसम्पादन क्षमता, नैतिक चरित्र, आवश्यक कागजातबारे ख्यालै नगरी सिफारिस गरेको देखिन्छ। सुनुवाइ समितिले अस्वीकृति गर्नुमा पाँच मूलभूत कारणमध्ये शैक्षिक प्रमाणपत्रलाई महत्वपूर्ण मानेको छ। त्यसबाहेक कार्ययोजना, कार्यक्षमता र न्यायप्रणाली सुधार ठोस योजना दिन नसकेको जस्ता सवाल गोश्वारा प्रकृतिका टिप्पणीलाई आधार मानेको छ। खासमा समितिले शैक्षिक प्रमाणपत्र नक्कली हो वा होइन भन्ने सवालमा प्रमाणित गर्न सक्नुपर्थ्यो। उसले केवल सन्देहात्मक रहेको, प्रमाण नदिएको र सन्तोषजनक जवाफ नदिएको अभियोग मात्र लगाएको छ। खासमा समितिले प्रमाण र वास्तविकता जाँचबुझ गरी प्रमाणित वाक्यांश प्रयोग गर्नुपर्थ्यो, त्यसो नगरिँदा समितिको निर्णयले पनि सन्देह सिर्जना गरेको छ। जोशी सुनुवाइ लम्बिँदै गर्दा अदालतले सरकारी निर्णय उल्टाएकामा सत्तारुढ दल न्यायिक नेतृत्वप्रति असन्तुष्ट भएकोरहेको टीकाटिप्पणी बाक्लिएको थियो। पछिल्ला दिनमा सुनुवाइ समितिका सदस्यले उजुरीमा प्रमाण जाँचबुझ गर्ने ध्यान दिएको पाइएन, बरु यो प्रकरणमा सत्तारुढ दलका शीर्षनेता सक्रियता बाक्लिएको थियो। यसले पछिल्ला फैसलाबाट सत्तारुढ वृत्त प्रभावित हुँदै फरक दृष्टिकोण बनाएको त होइन ? किनभने माइतीघर मण्डला निषेध गर्ने सरकारी निर्णयविरुद्ध अदालती आदेश आएको थियो भने पूर्ववर्ती सरकारका निर्णय बदर गर्ने कतिपय सवाललाई पनि अदालतले उल्टाएको थियो। सरकारी निकायमा पदावधि तोकी नियुक्ति पाएका पात्रहरूसँग सामान्य प्रस्टीकरणसमेत नसोधी खारेजीमा पारिएको थियो। हालैका निर्णयबाट प्रभावित सत्तारुढ दलले बदला लिएको त होइन भन्ने टीकाटिप्पणीले अदालतपरिसर रंगिएको छ। राज्यका तीन अंगमध्ये न्यायपालिकालाई अति सम्मानित र संवेदनशील संस्था मानिन्छ। तर पछिल्ला वर्षहरूमा न्यायालय एकपछि अर्को विवादको भुमरीमा पर्दै गएको असहज दृश्य प्रदर्शन भइरहनु लोकतन्त्रकै निम्ति अशुभ संकेत हो। अदालतमा नियुक्ति पाएपछि न्यायाधीशहरू पार्टी कार्यालयमै आशीर्वाद थाप्ने अचम्मको दृश्य मञ्चित आलो पृष्ठभूमि छ। अब न्यायाधीश नियुक्ति प्रकरण मा रूपान्तरित हुने क्रम रोक्नैपर्छ। न्यायालय राजनीतीकरण हुँदै गएको खराब दृश्य र खेल नरोक्ने हो भने अराजकताको सन्देश फैलावट हुनेछ। अबको नियुक्तिका हकमा न्यायपरिषद् र संवैधानिक परिषद्ले दुवैले प्रस्तावित पात्रका विगतका सम्पूर्ण कामकारबाही र कागजात जाँचबुझ गरेर मात्र सिफारिस गर्नुपर्छ। अर्कोतिर संसदीय सुनुवाइ समितिले पनि राजनीतिक शक्ति र गन्धबाट मुक्त राखी गहिरो जाँचबुझ गरेर मात्र निर्णय लिनुपर्छ।"
जोशी प्रकरणलाई कांग्रेसले अन्तर्राष्ट्रियकरण गर्ने,"काठमाडौं : दुईतिहाइ मतको आडमा सरकारले न्यायालय समेत कब्जा गर्न थालेको भन्दै प्रमुख प्रतिपक्षी कांग्रेसले यो विषयलाई अन्तर्राष्ट्रियकरण गर्ने जनाएको छ । दीपकराज जोशी प्रधानन्यायाधीशमा अस्वीकृत भएपछि सभापति शेरबहादुर देउवा निवासमा शनिबार कांग्रेस केन्द्रीय कार्यसमितिको आकस्मिक बैठक बसेको थियो । बैठकले सत्तारुढ नेकपाले दुईतिहाइका बलमा गरेको निर्णयलाई संसद, सडक हुँदै अन्तर्राष्ट्रियकरण गर्ने निर्णय गरेको हो । प्रस्तावित प्रधानन्यायाधीशलाई सुनुवाइ समितिले गरेको अस्वीकृति नेकपाको दुईतिहाइको बलमा भएको निष्कर्षमा हामी पुगेका छौं, बैठकमा सहभागी नेता अर्जुननरसिंह केसीले भने, यसलाई हामी संसद, सडक, बौद्धिक जगत् हुँंदै अन्तर्राष्ट्रियकरण गर्छौं । दुईतिहाइ मतका आधारमा गरिने निर्णयले शक्ति पृथकीकरणको सिद्धान्तमा समेत खेलवाड भएको अर्का नेता डा शेखर कोइरालाले बताए । सत्तारुढ दलहरूको पछिल्लो भूमिकाबारेमा हामीमा आशंका देखिएकै हो, डा कोइरालाले भने, यसमा अन्तर्राष्ट्रिय समुदायको समेत चासो छ । हामी पनि अन्ततः अन्तर्राष्ट्रिय जगतलार्ई यसप्रति गम्भीर हुन आग्रह गर्छौं । दुईतिहाइको आडमा सबैतिर प्रभाव देखाउन खोज्ने हो भने यस्तो बलमिच्याइँले शक्ति पृथकीकरणको सिद्धान्तमै खेलवाड हुन्छ । सत्तारुढ नेकपाले संविधान, संसदीय प्रणाली र स्वतन्त्र न्यायपालिकाविरुद्ध कदम चालेको उनले दाबी गरे । बैठकमा संवैधानिक परिषद्बाट प्रस्तावित प्रधानन्याधीश नै अस्वीकृत हुनु संवैधानिक परिषद्का अध्यक्ष रहने प्रधानमन्त्रीको नैतिकतासँग समेत जोडिने विषय उठेको नेता केसीले बताए । नैतिकताका आधारमा प्रधानमन्त्रीले जोशीमाथिको आरोप प्रमाणित गर्नुपर्छ । अन्यथा अन्तर्राष्ट्रिय जगत हुँंदै हामी अन्तर्राष्ट्रिय न्यायालयसम्म जान सक्छौं, उनले भने । वरिष्ठ नेता रामचन्द्र पौडेलले पनि जोशी प्रकरणमा प्रधानमन्त्रीले नै नैतिक जिम्मेवारी लिनुपर्ने जिकिर गरे । हामीले व्यक्तिभन्दा पनि पद्धतिको सवालमा अडान लिएका हौं, नेता पौडेलले भने, संवैधानिक परिषद्बाट सिफारिस भएको व्यक्ति सुनवाइ समितिबाट अस्वीकृत भएको छ । यो प्रकरण संवैधानिक परिषद्का अध्यक्षसमेत रहेका प्रधानमन्त्रीको नैतिकतासँग समेत जोडिन्छ । काठमाडौंमा उपलब्ध केन्द्रीय सदस्यको बैठकले सरकारको पछिल्लो भूमिकाले सत्यनिरूपण तथा मेलमिलाप आयोग र बेपत्ता आयोगको कामकारवाही समेत प्रभावित हुन सक्नेतर्फ गम्भीर हुनुपर्ने निष्कर्ष समेत निकालेको छ । तत्कालीन एमाले र माओवादी केन्द्रबीच एकता भई नेकपा निर्माण हुँदा पनि कांग्रेस नेताले सत्यनिरूपण तथा बेपत्ता आयोगको काम प्रभावित हुन सक्ने बताउँदै आएका थिए । यसैबीच कांग्रेस संसदीय दलको शनिबारको बैठकले कार्यपालिकाले न्यायपालिकालाई आफ्नो मातहतमा राख्न खोजेको र न्यायालय कमजोर बनाउन प्रयास गरेको निष्कर्ष निकालेको थियो । दलका प्रमुख सचेतक बालकृष्ण खाँडले प्रस्तावित प्रधानन्यायाधीशविरुद्ध भएको निर्णयप्रति आफूहरूले संसद्मा अवाज उठाउने बताए । सरकारले न्यायपालिकालाई कार्यपालिका मातहत राख्न खोजेको जस्तो देखियो, उनले भने, संसदीय सुनवाइमा अस्वीकृत भएको घटनामा नैतिक रूपमा प्रधानमन्त्री जवाफदेही हुनै पर्छ । हामी यो विषयलाई संसदमा समेत उठाउँछौँ । संसदीय विशेष सुनुवाइ समितिको दुईतिहाइ मतले कायममुकायम प्रधानन्याधीश जोशीको नाम शुक्रबार प्रधानन्यायाधीशमा अस्वीकृत गरेको थियो । जोशी अस्वीकृत हुने भएपछि समितिमा रहेका कांग्रेस सांसदहरूले बैठक बहिष्कार गरेका थिए ।"
नेकपाभित्र समयमा कडाइ,"काठमाडौं : सत्तारुढ नेकपामा पार्टी बैठक निर्धारित समयमा सञ्चालनका लागि औपचारिक निर्णय नै गर्नुपरेको छ । पार्टीमा दुई अध्यक्ष हुँदा बोलाइएका बैठकसमेत निर्धारित समयभन्दा निकै ढिलो सञ्चालन हुन थालेपछि सचिवालय बैठकमा समय पालनासम्बन्धी एजेन्डा नै बनाएर औपचारिक निर्णय भएको सचिवालय सदस्य नारायणकाजी श्रेष्ठले जानकारी दिए । समयको पालना गर्न त्यससम्बन्धी एजेन्डा बनाएर पार्टी बैठकमा औपचारिक निर्णय नै गरिएको छ, उनले भने । उनका अनुसार अब अध्यक्षद्वय (केपी ओलीपुष्पकमल दाहाल) व्यस्त भए नेकपाका पार्टी बैठक बस्नुअघि नै सदस्यहरूलाई अनिवार्य जानकारी दिनुपर्ने, नभए बैठकको निर्धारित समयभन्दा बढीमा १५ मिनेटभित्र बैठक सञ्चालन गर्नुपर्ने निर्णय गरिएको छ । साउन पहिलो साता बसेको सचिवालयले यससम्बन्धी निर्णय गरेको हो, श्रेष्ठले भने । पार्टीले बोलाएका बैठकहरू निर्धारित समयभन्दा २३ घण्टासम्म पनि ढिलो हुन थालेपछि समय पालनामा नेताहरूलाई बाध्यकारी बनाउन यस्तो निर्णय लिइएको उनको भनाइ छ । पार्टी एकतापछि नेकपामा दुई अध्यक्ष छन् । दुवै अध्यक्षले राष्ट्रिय परिषद्, केन्द्रीय कमिटी, पोलिटब्युरो, स्थायी कमिटी र केन्द्रीय सचिवालय बैठकको संयुक्त वा आपसी सल्लाहमा दुईमध्ये एकले बैठक सञ्चालन गर्नसक्ने अधिकार पार्टी विधानमा उल्लेख छ । एक अध्यक्षले बैठक सञ्चालन गर्ने र अर्काेले समापन गर्न पाउने अधिकारसमेत तय भएकाले कुनै अध्यक्षको अनुपस्थितिमा बैठक घण्टौं रोकिरहनु नपर्ने तर्कसहित नेकपाले यस्तो निर्णय गरेको हो । पार्टीभित्र उठ्यो ६ एजेन्डामा बहस एकता भएको तीन महिना नपुग्दै नेकपाभित्र पार्टीको तत्कालीन रणनीतिक लक्ष्यका विषयमा नेताहरूले बहस सुरू गरेका छन् । पार्टीलाई वैचारिक राजनीतिमा प्रष्ट बनाउँदै नयाँ ढंगमा सञ्चालन गर्नुपर्ने, पार्टीभित्रका पूर्ववत् गुटसमूह अन्त्य गरी संस्थागत र सामूहिकतामा चलाउनु पर्ने, नेता कार्यकर्ताको उचित जिम्मेवारी र कार्यविभाजन हुनुपर्ने माग नेकपाभित्र उठेको छ । निर्धारित समयभन्दा ढिलोमा पनि १५ मिनेटभित्र बैठक सुरु गर्नुपर्ने पार्टीलाई सबैखाले भ्रष्टीकरणबाट मुक्त गर्दै आन्तरिक शुद्धीकरण अभियान चलाउनु पर्ने, जनतासँग सम्बन्ध विकास गर्नुपर्ने र सरकारको बचाउमा नेता कार्यकर्ता सबै एकजुट हुनुपर्नेमा पनि नेकपाभित्र बहस सुरु भएको छ । पार्टी तदर्थवादमा चल्दैन, ५३ प्रतिशत प्रत्यक्ष मतदाता रहेको र अहिले विश्वमा बहुदलीय प्रतिस्पर्धाबाट सरकार चलाउने सबैभन्दा ठूलो पार्टी हाम्रो पार्टी हो, नेता श्रेष्ठले भने, व्यक्ति चलाउने, गुट चलाउने जस्ता काम अब पार्टी नेताहरूले गर्नु हँुदैन । नेकपाको प्रदेश, जिल्ला तथा जनवर्गीय संगठनको एकता प्रक्रिया सुरु हुन लागेका समयमा नेता कार्यकर्ता सबैलाई उचित जिम्मेवारी र कार्यविभाजन गर्नुपर्ने माग पनि पार्टीभित्र उठेको छ । उचित जिम्मेवारी र कार्यविभाजन नगर्दा निराशा, निस्क्रियता बढ्छ, सक्रियता बढ्दैन, उनले भने, पार्टीभित्र देखा परेको वैचारिक स्खलन, चारीत्रिक अराजकतालाई शुद्धीकरण गरेर जान सक्नुपर्छ । जनतासँगको सम्बन्धलाई प्राथमिकता दिनुपर्छ । नेकपामा उठेका ६ एजेन्डा विचारराजनीतिमा स्पष्टता संस्थागत सञ्चालन, सामूहिकता उचित जिम्मेवारी र कार्यविभाजन पार्टी शुद्धीकरण अभियान जनतासँग सम्बन्ध विकास सरकारको बचाउ पार्टी अध्यक्ष ओलीको नेतृत्वमा रहेको सरकार सफल बनाउन नेता कार्यकर्ता एकढिक्का पार्न पार्टीले योजना बनाउन पनि नेताहरूले माग गरेका छन् । सरकारलाई असफल हुने छुट छैन, सरकारका राम्रा काम जनतासम्म पुयाउने र कमजोर पक्ष सुधार गरी अघि बढ्ने योजना पार्टीले बनाउनु पर्छ, उनले भने ।"
स्थानीय तह हेरफेर गर्ने मन्त्रिपरिषद् बैठकको निर्णय,"धनगढी : प्रदेश सरकारले डोटीको गाउँपालिकाको नाम परिवर्तन, वडा समायोजनलगायत निर्णय गरेको छ। आइतबार बसेको मन्त्रिपरिषद बैठकले डोटीको वोगटान गाउँपालिकाको नाम हेरफेर गरी वोगटान फुडसिल गाउँपालिका कायम गर्र्न संघीय सरकारलाई सिफारिस गरी पठाउने निर्णय गरेको हो। डोटीको बोगटान गाउँपालिकाको आधा हिस्साका बासिन्दाले आफूहरु फुडसील क्षेत्रमा बसोबास गर्ने भएकाले त्यसको नाम परिवर्तनको माग गर्दै आएका थिए। साविकको सातफरी गाविस र धिर्गामाण्डौं गाविसका व्यक्तिले उठाएको माग गाउँ परिषदले निर्णय गरेर पठाएपछि प्रदेशले पनी नाम परिवर्तनको सिफारिस गर्ने निर्णय गरेको सरकारका प्रवक्ता तथा आन्तरिक मामिला तथा योजनामन्त्री प्रकाशबहादुर शाहले बताए। सँगै कैलाली जिल्लाको कैलारी गाउँपालिका ४ को नवलपुर गाउँलाई १ मा समावेश गर्न, डोटीको आर्दश गाउँपालिकाको ४ को पातल गाउँलाई ५ मा समावेश गर्न र डडेलधुराको भागेश्वर गाउँपालिका ४ को गुवाडी टप्वामा केन्द्र सार्न नेपाल सरकार समक्ष सिफारिश गरी पठाउने निर्णय भएको छ। स्थानियतहको माग र सिफरिस बमोजिम नै नाम र केन्द्र हेरफर गरी कायम गर्न सिफारिस गरिएको सरकारका प्रवक्ता शाहाले बताए। यस्तै बैठकले विपद् व्यवस्थापन तथा राहत कोष विधेयक २०७५ को मस्यौदा तर्जुमा गर्न आन्तरिक मामिला तथा कानुन मन्त्रालयलाई सैद्धान्तिक स्वीकृति प्रदान गर्ने निर्णय पनि गरेको छ। प्रदेशको कर तथा गैरकर राजश्वलगाउने र उठाउने सम्बन्धमा व्यवस्था गर्न बनेको विधेयक २०७५ प्रदेश सभामा पेश गर्न स्वीकृति प्रदान गर्ने निर्णय गरेको छ। मुख्यमन्त्री र मन्त्रीको पारिश्रमिक तथा सुविधा सम्बन्धमा व्यवस्था गर्न बनेको विधेयक २०७५ प्रदेश सभामा पेश गर्न स्वीकृति प्रदान गर्ने, सुशासन सम्बन्ध व्यवस्था गर्न विधेयकको मस्यौदा तर्जुमा गर्नका लागि सैद्धान्तिक स्वीकृति प्रदान गर्ने निर्णय भएको प्रवक्ता शाहले बताए।"
ममाथि खुँडा चलाइयो,"काठमाडौं : संसदीय सुनुवाइ विशेष समितिबाट प्रधानन्यायाधीशमा अस्वीकृत कामु प्रधानन्यायाधीश दीपकराज जोशी आइतबारदेखि बिदामा बस्ने भएका छन् । शनिबार साँझ राष्ट्रपति विद्यादेवी भण्डारीलाई भेटेर जोशीले बिदा बस्ने जनाउ दिएका हुन् । जोशीको अनुपस्थितिमा सर्वोच्चका वरिष्ठ न्यायाधीश रहेका ओमप्रकाश मि श्रले आइतबारदेखि मुद्दाको पेशी तोक्ने छन् । सर्वोच्चका संचारविज्ञ किशोर पौडेलले वरिष्ठ न्यायाधीश मि श्रले न्यायाधीशका लागि पेशी तोक्ने व्यवस्था भएको जानकारी दिए । जोशी बिदामा बसेकाले संवैधानिक परिषद्बाट प्रधानन्यायाधीशको सिफारिस र सुनुवाइ समितिबाट अनुमोदन नभएसम्मका लागि न्यायपालिकाको प्रत्यक्ष नेतृत्व मि श्रले सम्हाल्ने छन् । बिदामा बस्न थालेका जोशीले आफूमाथि योजनाबद्ध रूपमा खुँडा चलाइएको बताएका छन् । यसलाई मैले स्वतन्त्र न्यायालयमाथि हस्तक्षेप गरी न्यायालयलाई बिस्तारै कमजोर बनाई आफ्नो अभीष्ट पूरा गर्ने तत्वहरू सक्रिय भएको चरम अवस्थाको रूपमा समेत बुझेको छु, जोशीले विज्ञप्ति जारी गर्दै भनेका छन् । जोशीले बिदामा बस्नुअघि आफ्ना शुभेच्छुक र आफन्तसँग परामर्श गरेको निकट स्रोतले बतायो । शैक्षिक प्रमाणपत्रको विषयमा स्वतन्त्र आधिकारिक निकायबाट अध्ययन, अनुसन्धान नै नगरी हचुवाका भरमा आशंका उब्जाइएको भन्दै जोशीले दुःख व्यक्त गरेका छन् । जोशीले छानविन बिनै प्रमाणपत्रका विषयमा सुनुवाइ विशेष समितिले धारणा बनाउँदा असाध्यै अन्याय भएको गुनासो पोखेका छन् । तत्कालीन श्री ५ को सरकार शिक्षा मन्त्रालयको परीक्षा महाशाखाबाट एसएलसीसरह समकक्षी नेपाल राष्ट्रिय विद्यापीठमा २०२९ सालको ब्याचमा परीक्षा दिई २०३० वैशाख ३० गते प्रवेशिका परीक्षा उत्तीर्ण गरेको तथ्यलाई नजरअन्दाज गरिएको गुनासो जोशीको छ । जोशीले प्रवेशिका उत्तीर्ण गरेका प्रमाणपत्रहरू शिक्षा मन्त्रालयको परीक्षा विभागले र सम्बन्धित परीक्षा बोर्डले जारी गरेको विषयमा बुझपचाएर प्रचारबाजी भएको भनाइ जोशीको छ । सोही आधारमा बनाइएका धारणाले आफ्नो व्यक्तिगत मानमर्दन गरेको तथा उक्त बोर्डबाट शैक्षिक योग्यता हासिल गरेका अन्य महानुभाव र न्यायपालिकालाई समेत बदनाम गरिएको जोशीले दाबी गरेका छन् । नेपाल राष्ट्रिय विद्यापीठ काठमाडौं केन्द्रबाट प्रवेशिका परीक्षा उत्तीर्ण गरेको र सो समयमा एसएलसी वा प्रवेशिकाका लागि दुईवटा छुट्टाछुट्टै बोर्डहरूको व्यवस्था रहेको तथ्यलाई नजरअन्दाज गरिएको छ । उनले न्यायाधीशका रूपमा पुनरावेदन अदालतमा २२ वर्ष र सर्वोच्च अदालतमा चार वर्ष काम गर्दा कहिल्यै प्रमाणपत्रमा प्रश्न नउठेको बताउँदै भनेका छन्, प्रधानन्यायाधीश हुने अवस्थामा नियतवश ममाथि खुँडा चलाइरहँदा समेत सम्मानित संसदीय सुनुवाइ समितिले उचित अनुसन्धानबिना नै निर्णय गर्नु आफैमा आश्चर्यजनक विषय बनेको छ । बिना अध्ययन, अनुसन्धान निर्णय हुनै सक्दैन भन्ने मेरो धारणा थियो किनभने यस्तो विषय प्राकृतिक न्यायको सिद्धान्तका आधारमा कदापि सुहाउँदैन । गौतम बुद्धको भनाइ उद्धृत गर्दै जोशीले सूर्य, चन्द्र र सत्यलाई सधैं लुकाउन सकिदैन भन्ने अर्ति आफ्नो जीवनमा आकर्षित भएको जोशीले बताएका छन् । उनले प्रमाणपत्रको विषयमा स्वतन्त्र निकायबाट छानविन गरी सत्य पत्ता लगाउन संवैधानिक परिषद् र नेपाल सरकारबाट उचित कदम चाल्नसमेत जोशीको आग्रह छ ।"
शोक प्रस्ताव पारित गरेर प्रतिनिधिसभा बैठक स्थगित,"काठमाडौं : आइतबारको संसद बैठक नेपाली कांग्रेस स्याङजाका सभापति एवं पूर्वसभासद कमलप्रसाद पंगेनीको निधनको शोक प्रस्ताव पारित गरेर स्थगित भएको छ। प्रतिनिधसभाको अर्को बैठक साउन २१ गते २ बजे बस्नेछ। स्वास्थ्यमा अकस्मात समस्या आएपछि बिहान साढे ५ स्याङजास्थित कालिका सामुदायिक अस्पताल हेलुमा पंगेनीको उपचारका क्रममा निधन भएको हो। २०७० सालको संविधानसभा निर्वाचनमा पंगेनी कांग्रेसका तर्फबाट क्षेत्र नम्बर २ बाट निर्वाचित भएका थिए। कांग्रेस स्याङजाको तीन कार्यकालसम्म सभापति बनेका पूर्वसभासद पंगेनीको ५६ वर्षको उमेरमा निधन भएको हो। श्रीमती, एक छोरा र एक छोरीका अभिभावक पंगेनीको शवलाई श्रद्धाञ्जलिका लागि आज नेपाली कांग्रेस स्याङजाको पार्टी कार्यालयमा राखिने र सोमबार अन्येष्टि गरिने छ।"
महाअभियोग चेतावनी,"काठमाडौं : सत्तारुढ नेकपाले संसदीय सुनुवाइ समितिबाट प्रधानन्यायाधीशमा अस्वीकृत सर्वोच्चका वरिष्ठतम न्यायाधीश दीपकराज जोशीले पदबाट राजीनामा नदिए उनीविरुद्ध महाभियोग लगाउने चेतावनी दिएको छ । संवैधानिक परिषद्ले प्रधानन्यायाधीशमा प्रस्ताव गरेका जोशीको शैक्षिक प्रमाणपत्र शंकास्पद रहेको, फरकफरक जन्ममिति पाइएको, न्यायालय सुधारका कुनै योजना पेस गर्न नसकेकोलगायत आरोपसहित सुनुवाइ समितिले जोशीलाई प्रधानन्यायाधीशमा शुक्रबार अस्वीकृत गरेको थियो । समितिमा सत्तारुढ दल विपक्षमा उभिएपछि दुईतिहाइ मतबाट जोशीको सिफारिस अस्वीकृत भएको थियो । प्रधानन्यायाधीशमा अस्वीकृत भए पनि न्यायाधीश पदबाट राजीनामा नदिने अडान जोशीले राखेपछि नेकपाका नेताहरू जोशीप्रति असन्तुष्ट छन् । सुनुवाइ समितिबाट अस्वीकृत जोशीले अब न्यायाधीशका रूपमा काम गर्न नहुने नेकपाका नेताहरूको तर्क छ । संसदीय समितिबाट अस्वीकृत भइसकेपछि न्यायाधीशका रूपमा काम गर्नु हुँदैन भन्ने हाम्रो भनाइ हो, सुनुवाइ समिति सदस्य एवं नेकपाका सांसद पार्वत गुरुङले भने, उहाँ (जोशी)ले राजीनामा दिएर न्याय सम्पादनमा सहयोग पुयाउनु नै सबैभन्दा उत्तम हुन्छ । नेकपाका अर्का एक सांसदले संसदीय समितिको निर्णयलाई चुनौती दिने गरी जोशी अघि बढे उनीविरुद्ध महाभियोग लगाइने चेतावनी दिए । संसदीय समितिको निर्णय केही पनि होइन भनेर अघि बढ्ने दुस्प्रयास गरे निश्चित रूपमा पनि महाभियोग ल्याउँछौं, ती सांसदले भने । प्रतिनिधिसभाका एक चौथाइ सदस्यले प्रधान्यायाधीश, सर्वोच्च अदालतका न्यायाधीश, संवैधानिक निकायका पदाधिकारीविरुद्ध संसद्मा महाभियोग ल्याउन सक्ने संविधानको धारा १ सय १ को उपधारा २ मा व्यवस्था छ । त्यसरी दर्ता महाभियोग संसद्का दुवै सदनबाट दुईतिहाइ मतले स्वीकृत भए सम्बन्धित व्यक्ति पदमुक्त हुन्छ । दुई तिहाइ मत रहेकाले सत्तारुढ दलले ल्याउने महाभियोग प्रस्ताव संसद्बाट सहजै पारित हुने अवस्था छ । जेष्ठ सदस्यको हैसियतले सुनुवाइ समितिमा सभापतिको भूमिका निर्वाह गरिरहेका संविधानविद् लक्ष्मणलाल कर्णले न्यायाधीशबाट जोशीले राजीनामा दिनु उत्तम विकल्प भएको बताए । समितिले प्रधानन्यायाधीशमा जोशीलाई अस्वीकार गरेको हो, उनले भने, नैतिकताका आधारमा अब पनि पदमा बस्न मिल्दैन । जोशीका शैक्षिक प्रमाणपत्र शंकाको घेरामा रहेकाले राज्यका सम्बन्धित निकायले छानबिन गर्न सक्ने उनले बताए । समितिले शैक्षिक प्रमाणपत्र शंकास्पद भनिसकेपछि छानबिन गर्ने, दोषी भेटिए अन्य कारवाही गर्ने काम सरकारको हो, उनले भने । कानुनी रूपमा सर्वोच्चको न्यायाधीशका रूपमा काम गर्न सक्ने भए पनि नैतिक रूपमा काम गर्न गाह्रो पर्ने उनको भनाइ थियो ।"
कांग्रेस स्याङ्जा सभापति पंगेनीको निधन,"स्याङ्जा : नेपाली कांग्रेस स्याङ्जा जिल्ला सभापति कमलप्रसाद पंगेनीको हृदयघातका कारण आइतबार बिहान निधन भएको छ। भीरकोट नगरपालिका ६ खिलुङ्देउराली आफनै घरमा सुतेका अवस्थामा स्वास्थ्यमा असहज भएको जानकारी गराएपछि उनका परिवारले कालिका सामुदायिक अस्पतालमा पुर्याएका थिए। ५५ वर्षीय पंगेनीको उपचारका क्रममा मृत्यु भएको परिवारका सदस्यले जानकारी दिए। तीन पटक नेपाली कांग्रेसको जिल्ला सभापति हुन सफल पंगेनी संबिधानसभा दोश्रो निर्वाचनमा स्याङ्जा क्षेत्र नं २ बाट निर्वाचित भएका थिए। पहिलो संविधानसभा निर्वाचनमा र प्रदेशसभा १ क बाट भने पराजित भएका थिए। विद्यालय तहदेखि नै नेपाल विद्यार्थी संघबाट राजनीतिक यात्रा सुरु गरेका पंगेनी स्याङ्जाका लोकप्रिय राजनीतिज्ञ मानिन्छन्। पंगेनीका पत्नी, एक छोरा र एक छोरी छन्।"
बाराको कलैया पुगेर प्रचण्डले गरे हिन्दीमा भाषण,"काठमाडौँ: सत्तारुढ दल नेपाल कम्युनिस्ट पार्टीका अध्यक्ष पुष्पकमल दाहाल प्रचण्डले आइतवार बाराको कलैयामा पुगेर हिन्दी भाषामा भाषण गरेका छन् । सम्बोधनको सुरुमा नेपालीमा बोलेका उनले बीचमा पुगेपछि हिन्दीमा सम्बोधन गरेका हुन्। सम्बोधनका क्रममा दाहालले आफूले भोजपुरी भाषा बुझ्ने भए पनि उच्चारण गर्न नसक्ने भएकाले हिन्दीमा बोल्ने बताएका थिए । 'अगर आप को हिन्दी समझ्ने मेँ केही दिक्कन नहिँ हो तो मै हिन्दी मे बोल्ने को तयार हुँ', दाहालले यति भनेपछि हिन्दीमा भाषण सुरु गरे । कलैया उपमहानगरपालिकास्थित सडक शिलान्यास कार्यक्रममा सहभागी भएका स्थानीयबासीलाई हिन्दीमा सम्बोधन गर्दै प्रचण्डले नागरिकता समस्या, संविधान संशोधनदेखि तराईमधेसको विकासबारे आफ्नो पार्टी र सरकारको धारणा राखे । शिलान्यास कार्यक्रममा प्रमुख अतिथिकारुपमा बोल्दै दाहालले मधेसमा सक्रिय राष्ट्रिय जनता पार्टी नेपाल र संघीय समाजवादी फोरम नेपाललाई आफ्नै पहलमा संविधान मान्ने अवस्थामा ल्याइपुर्याएको दाबी गरे । राजपा र फोरमलाई पनि संविधान मान्ने अवस्थामा आफैँले ल्याएको हो । मधेसी आदिवासी जनजाति सबैले लडाइँ नगरेको भए गणतन्त्र आउँदैनथियो, उनले भने, यो संविधानलाई हामीले कहिल्यै पूर्ण मानेका छैनौँ, यसलाई गतिशिल दस्तावेज मानेका छौँ । मधेसी जनताको उचित भावनालाई सम्बोधन गर्न प्रतिवद्ध छौँ । संविधानमा सहमति अध्यक्ष दाहालले संविधान संशोधनबारेमा प्रधानमन्त्री केपी ओली, आफू र फोरम उपेन्द्र यादवबीच एक राजनीतिक सहमति भएको पनि खुलासा गरे । मधेसी जनताको माग संविधान संशोधन मार्फत् सम्बोधन गर्ने छौँ, त्यो तयारी भएको छ । हामीले त्यो सहमति पनि गरेका छौँ, हिन्दीमा बोल्दै उनले भने, यो संविधान मधेस, पहाड र हिमालको बनाउन परिमार्जन गरेर अघि बढ्न तयार छौँ । संविधान संशोधनबारेमा अहिले पनि राजपासँग वार्ता चलिरहेको उनले खुलासा गरे । प्रचण्डले नेपालको संविधान अझै अपूर्ण रहेको बताउँदै यसलाई पूर्ण बनाउने तर्फ आफूहरुले कुनै कसर नछाड्ने पनि बताए । जन्मसिद्धका छोराछोरीलाई नागरिकता अध्यक्ष दाहालले सडक शिलान्यास कार्यक्रममा बोल्दै जन्मसिद्ध नागरिकता लिएका बाबुआमाका छोराछोरीलाई नागरिकता दिन कुनै समस्या नरहेको पनि स्पष्ट पारे । नागरिकताको सवालमा प्रधानमन्त्री, म र गृहमन्त्री रामबहादुर थापा बसेर सहमति गरेका छौँ, नागरिकताको मुद्दा मुद्दा नै होइन, दाहालले भने, जन्मसिद्ध नेपाली नागरिक हो भने उसका सन्तानले नागरिकता नपाउनु आश्चर्यजनक हो । जन्मसिद्ध आधारमा बाबुआमाको नागरिकता छ भने छोराछोरीलाई पनि दिइन्छ । जनयुद्धका क्रममा आफ्नै नेतृत्वमा मधेसका छोराछोरीले बलिदान गरेको बताउँदै त्यो बलिदानीलाई आफूले कुनै हालतमा खेर जान नदिने बताए । दाहालले बढ्दो चुरे दहन रोक्न पनि सरकारले पहल गरेर मधेसमा पानीको समस्या हुन नदिने जिकिर गरे । भिडियो हेर्नुहोस्"

शीर्षक,विवरण
आशालाई विश्वासमा बदल,"प्रधानमन्त्री केपी ओली नेतृत्वको सरकारले सय दिनको कार्यकाल समग्रतामा सकारात्मक देखिएको छ। यो अवधिमा सरकारले गरेका निर्णय र गतिविधि हेर्दा निरास भइहाल्नुपर्ने कारण छैन। एक हदसम्म सरकारले आशा जगाउन सकेको छ। तर, त्यही मात्रामा आमजनतालाई विश्वस्त पार्न सकिरहेको छैन। सरकारका केही मन्त्री देखिने गरी काम गरिरहेका छन् भने धेरैजसो प्रचारमुखी देखिएका छन्। मुलुकको अवस्थामा जनताले अनुभूत गर्ने तहमा परिवर्तन चाहेको हो भने सरकार प्रचारमुखी होइन, परिणाममुखी बन्नुपर्छ। सपना बाड्ने मात्रै होइन, ती सपनालाई यथार्थमा परिणत गर्न लाग्नुपर्छ। यो सरकारले अझै शंकाको सुविधा किन पाउँछ भने यो सय दिनमा यस्तो कुनै नकाम गरेको छैन। यस अर्थमा सुरुवाती सय दिनले आशा जगाएको छ। अस्थिरता र छिनछिनमा सत्ताको फेरबदल पछिल्ला केही दशकयता नेपाली राजनीतिका सबैभन्दा ठूला नकारात्मक प्रवृत्ति हुन्। अहिले नेपाल कम्युनिस्ट पार्टीको बहुमतको सरकारले सय दिनमा दिएको मुख्य सन्देश हो, अब अस्थिरता होइन, राजनीतिक स्थायित्व कायम हुनेछ। तत्कालीन एमाले र माओवादी केन्द्रबीचको एकताले राजनीतिक स्थायित्वसँगै मुलुक अब आर्थिक विकास र समृद्धिको बाटोमा बढ्ने सन्देश दिएको छ, जो यो अवधिको एउटा मुख्य उपलब्धि हो। तर, ठूला नेताहरूले यो उपलब्धिलाई केकति टिकाउलान्, व्यक्तिगत प्रतिष्ठालाई छाडेर राष्ट्रिय स्वार्थलाई केकति अपनाउन सक्लान्, उपलब्धिको रक्षा र विकास त्यसमै निहित हुनेछ। यातायात सेवामा व्याप्त सिन्डिकेटलाई सरकारले जेजसरी नियमन गर्न खोज्यो, त्यसले पनि आमजनतामा आशा जगाइदियो। जिल्ला प्रशासन कार्यालयहरूमा यातायात व्यवस्था समितिहरूका नाममा दर्ता भएर सञ्चालित यातायात सेवा कम्पनीअन्तर्गत दर्ता गर्नुपर्ने नयाँ प्रावधान राखेर सकारात्मक निर्णय गर्यो। तर, सरकारले सिन्डिकेट अन्त्य गर्न देखाएको तदारुकता यातायात व्यवस्था विभागका महाप्रबन्धकलाई मन्त्रालय फिर्ता गरिएपछि सन्देहको घेरामा परेको छ। यसले थप सरकारी प्रतिबद्धता माग गर्छ। सरकारले राजस्व संकलनका दृष्टिले मात्रै नहेरी जनतालाई यातायात सेवाको सुरक्षित, सहज र सुलभ पहुँचको निश्चितता गर्दै अरू थुप्रै क्षेत्रमा व्याप्त सिन्डिकेट अन्त्य गर्न सक्रिय हुनुपर्छ। सयदिने समीक्षामा छुट्नै नहुने पक्ष नेपालको छिमेक सम्बन्धमा आएको सुधार हो। खासगरी नेपालभारतबीच चिसिएको सम्बन्धमा सुधार आएको छ। यसअघि ओली प्रधानमन्त्री हुँदा चिसिएको सम्बन्ध उनकै पालामा पुनः सुध्रिएको छ। संविधान निर्माण, त्यसको घोषणा, नाकाबन्दीलगायत सन्दर्भमा नेपालभारत सम्बन्धमा आएको तिक्तता र चिसोपना घट्दै सम्बन्ध सुधार हुनुलाई यसबीचको उपलब्धिका रूपमा सरकारले अथ्र्याएको छ। हरेक मुलुकका विदेश सम्बन्धका आआफ्नै प्राथमिकता हुन्छन्। नेपाल दुई ठूला छिमेकबीच रहेकाले यसका आफ्नै जटिलता र विशिष्टता छन्। दुवै मुलुकसँगको आआफ्नै जटिलता र विशिष्ठताबीच सन्तुलनमा आधारित सम्बन्धको विकास र विस्तार हाम्रो प्राथमिकता र चासो हो। जसलाई ओली सरकारले बुझेको र त्यसैअनुरूप विदेशनीति बनाएको देखिन्छ। तर, विदेश सम्बन्धको सफलता त्यो बेला तय हुन्छ, जब छिमेकसँग भएका सम्झौता, सहमतिहरू समयमै प्रभावकारी कार्यान्वयन हुन्छन् भन्नेतर्फ सरकार सचेत हुन्छ। सरकारको सफलता मापन गर्न सय दिन पर्याप्त होइन तर यो अवधिले आगामी दिनको संकेतचाहिँ गर्न सक्छ। सय दिनमा सरकारको गति सुस्त छ। भूकम्पपीडितले राहत र पुनःस्थापना पाउने सन्दर्भदेखि प्रधानन्यायाधीशलगायत संवैधानिक निकायका नेतृत्व चयनसम्ममा विलम्ब प्रस्ट देखिन्छ। नीति तथा कार्यक्रम महत्वाकांक्षी र आश्वासनका पुलिन्दाझैं लाग्छन्। छिमेक सम्बन्धलाई सन्तुलनका आधारमा बढाउने चुनौती छ। यी सबैका बाबजुद बलियो बहुमतको सरकारले आमरूपमा एउटा आशा जगाएको छ। आशालाई विश्वासमा बदल्ने दायित्व सरकारकै काँधमा छ।"
कांग्रेसको मौन समर्थन मा नीति तथा कार्यक्रम पारित,"नरेन्द्र साउदखगेन्द्र भण्डारी काठमाडौं : प्रमुख विपक्षी कांग्रेस मौन बसेपछि सरकारको वार्षिक नीति तथा कार्यक्रम संघीय संसद्बाट आइतबार सर्वसम्मत पारित भएको छ । प्रतिनिधिसभा र राष्ट्रिसभामा ध्वनीमतका आधारमा गरिएको मतदानमा प्रमुख विपक्षी कांग्रेस मौन बसेको हो । दुवै सदनका छुट्टाछुट्टै बैठकमा प्रधानमन्त्री केपी ओलीले नीति तथा कार्यक्रममाथि सांसदका प्रश्नको जवाफ दिएपछि ध्वनीमतका आधारमा मतदानमा लगिएको थियो । विपक्षी कांग्रेस मौन बसेपछि प्रतिनिधिसभामा सभामुख कृष्णबहादुर महरा र राष्ट्रियसभामा अध्यक्ष गणेश तिमिल्सेनाले नीति तथा कार्यक्रम सर्वसम्मत पारित भएको घोषणा गरेका थिए । संसदीय इतिहासमा पहिलो पटक सरकारको नीति तथा कार्यक्रममा विपक्षी मौन बसेको हो । प्रतिनिधिसभामा विपक्षी दलका नेता एवं पूर्वप्रधानमन्त्री शेरबहादुर देउवालगायत नेताले नीति तथा कार्यक्रममाथिको बहसमा चर्को आलोचना गर्दै हावादारी संज्ञा दिएका थिए । कांग्रेसकै डामिनेन्द्र रिजाललगायत नेताले नीति तथा कार्यक्रममाथि संशोधन पनि दर्ता गरेका थिए । आइतबार प्रतिनिधिसभामा जवाफ दिने क्रममा प्रधानमन्त्री ओलीले नीति तथा कार्यक्रममाथि संशोधन आवश्यक नभएको भन्दै फिर्ता लिन आग्रह गरेका थिए । सभामुख महराले संशोधन प्रस्ताव फिर्ता लिन समय दिए पनि कांग्रेसका डारिजालले प्रधानमन्त्रीको कुरा पनि नबुझिएको र आफ्नो संशोधनबारे पनि नबुझिएको भन्दै संशोधन फिर्ता लिएनलिएको जवाफ दिए । त्यसपछि सभामुख महराले डारिजालको संशोधन प्रस्ताव निर्णयार्थ पेस गर्दा बहुमतबाट अस्विकृत भयो । लगत्तै सभामुख महराले सरकारको वार्षिक नीति तथा कार्यक्रम मतदानमा लगे । प्रस्तावका पक्षमा हुने माननीयलाई हुन्छ र विपक्षमा हुनेलाई हुन्न भन्ने ध्वनीमत दिन सभामुखले निर्देशन दिए । हुन्न भन्नेमा विपक्षी बेन्चबाट कुनै जवाफ आएन र सभामुख महराले नीति तथा कार्यक्रम सर्वसम्मत पारित भएको घोषणा गरे । पानीजहाज चलाउने कुरा गर्दा बाल्टिनमा कागजका डुंगा चलाएर मजाक गर्न थालिएकोप्रति प्रधानमन्त्री ओलीको असन्तुष्टि राष्ट्रियसभामा पनि अध्यक्ष तिमिल्सेनाले मतदानको यही प्रक्रिया अवलम्बन गरेका थिए । त्यहाँ पनि कांग्रेस मौन बसेपछि सर्वसम्मत पारित भएको घोषणा गरिएको थियो । नीति तथा कार्यक्रम पारित भएसँगै बजेटका लागि जेठ १५ गते दिउँसो ४ बजेको समय निर्धारण गरिएको छ । राष्ट्रपति विद्यादेवी भण्डारीले जेठ ७ गते संसद्मा सरकारको नीति तथा कार्यक्रम प्रस्तुत गरेकी थिइन् । आकांक्षाहीन छैन प्रधानमन्त्री ओलीले सरकारको नीति कार्यक्रमले परिवर्तनको आकांक्षा बोकेको भन्दै आकांक्षाहीन नभएको बताए । सांसदका प्रश्नको जवाफ दिने क्रममा उनले सरकारले पूरा गर्नसक्ने आकांक्षा राखेकाले नीति कार्यक्रमलाई महत्वाकांक्षी भन्न नमिल्ने दाबी गरे । यो नीति तथा कार्यक्रम जनताका राम्रा र सकारात्मक आकांक्षाको समष्टि हो, उनले भने, कर्मकाण्डी मात्र होइन । यसले रूपान्तरण र तीव्र विकासको लक्ष्य राखेको छ । उनले नीति कार्यक्रममा समृद्ध नेपाल र सुखी नेपालीको चाहना समेटिएको बताए । सरकारले सुशासन, स्वच्छता र भ्रष्टाचार नियन्त्रणको उद्देश्य मात्र नबोकेर प्राप्तिको बाटो पनि तय गरेको उनले बताए । पानीजहाजको सपना दिउँसै देखेको हुँ उनले पानीजहाज चलाउने सपना दिउँसै देखेको बताए । मैले पानीजहाजको कुरा गर्दा केही साथीले दिवास्वप्न भन्नुभयो, उनले भने, मैले निदाएका बेला होइन बिउँझै रहँदा सपना देखेको हुँ । आफूले पानीजहाजको कुरा गर्दा बाल्टिनमा कागजका डुंगा चलाएर मजाक गर्न थालिएको भन्दै उनले असन्तुष्टि जनाए । हेर्दाहेर्दै कोसी, गण्डकी र कर्णालीमा स्टिमरबाट समुद्रसम्म जानेछौं, उनले भने, हाम्रो रेल, हाम्रो पानीजहाज हुन सक्दैन र ? मजाक उडाउने ? स्विजरल्यान्ड, मंगोलियाजस्ता भूपरिवेष्ठित देशसँग पनि आफ्नै पानीजहाज भएको स्मरण गर्न उनले सम्झाए। संविधान संशोधनको कुराले फोरम आश्वस्त, राजपाको अडान कायमै जवाफ दिने क्रममा प्रधानमन्त्रीले संविधान आवश्यकताअनुसार संशोधन गरिने बताएपछि नीति तथा कार्यक्रमाथि संघीय फोरमले राखेको संशोधन प्रस्ताव फिर्ता लिएको थियो । आवश्यकता र औचित्यका आधारमा संविधान संशोधन हुन्छ, उनले भने, यस्तो विषय आपसमा छलफल गर्नुभन्दा समस्या निकालेरदेखाएर मात्र बस्ने काम भयो । जन्मसिद्ध नागरिकताको समस्या समाधान भइसकेको भन्दै उनले समस्या बल्झाएर नराख्न आग्रह गरे । प्रधानमन्त्रीको जवाफपछि फोरमका रामसहाय यादवले संशोधन प्रस्ताव फिर्ता लिए । फोरम अध्यक्ष उपेन्द्र यादवले प्रधानमन्त्रीसँग आइतबार बिहान भेटघाट गरेपछि फोरम सरकारमा जाने वातावरण बनेको स्रोतले बतायो । राजपाका अनिल झाले भने आफ्नो संशोधन प्रस्ताव फिर्ता लिएनन् र बहुमतबाट अस्विकृत भयो । मन्त्रिपरिषद् बैठकमा ल्यापटप प्रधानमन्त्री ओलीले मन्त्रिपरिषद् बैठकका निर्णय कागजमा नभई ल्यापटपमा हुने गरेको बताए । मन्त्रिपरिषद् बैठक कागजका चाङ राखेर होइन, ल्यापटप अघि राखेर गर्छाैं, सरकार प्रविधिमैत्री बन्दै गरेको संकेत गर्दै उनले भने । अब भारतले बाँध बाँध्दैन प्रधानमन्त्रीले अब सिमानामा भारतले कुनै पनि निहुँमा बाँध नबाँध्ने दाबी गरे । बाटोका नाममा बाँध बाँध्ने र डुबान गर्न पाउँदैन, उनले भने, भारतीय बाँधका कारण डुबेका भूभागको अध्ययन गर्न संयुक्त टोली खटाउँदैछौं । विराटनगरमा भारतले राखेको फिल्ड अफिस हटेको पनि उनले स्मरण गराए । उनले ३ वर्षभित्र काठमाडौंको धुलो र धुवाँ अन्त्य हुने बताए । स्वच्छ हावामा सास फेर्न पाउने जनताको अधिकार केही वर्षभित्र पूरा गर्छाैं, उनले भने । सरकारले माग सम्बोधन गर्ने विश्वास छ : खाँण कांग्रेसका प्रमुख सचेतक बालकृष्ण खाँणले विपक्षी र सत्तापक्षका सांसदले उठाएका मागअनुसार सरकारले नीति तथा कार्यक्रम परिस्कृत गर्ने विश्वासका आधारमा कांग्रेसले विपक्षमा मतदान नगरेको बताए । यो नीति तथा कार्यक्रममा सुधार गर्नुपर्ने कुरा धेरै छन् भनेर कांग्रेस र स्वयं सत्तापक्षकै सांसदले संसद्का दुवै सदनमा कुरा उठाउनुभएको छ, उनले अन्नपूर्णसँग भने, प्रधानमन्त्रीज्यूले पनि आज धेरै कुरा दोहोर्याइ तेहेर्याइ जवाफ दिनुभएको छ । संसद्मा उठेका धेरै कुरा"
नेकपाले फिर्ता लियो प्रदेश २ सरकारको समर्थन,"जनकपुरः भारतीय प्रधानमन्त्री नरेन्द्र मोदी जनकपुर आउँदा मुख्यमन्त्री लालबाबु राउतले दिएको विवादित भाषणका कारण उत्पन्न तनाव सरकारको समर्थन फिर्तासम्म पुगेको छ । आइतबार बसेको प्रदेश सभाको बैठकमा सबैभन्दा ठुलो दल नेपाल कम्युनिस्ट पार्टीले संघीय समाजवादी फोरम र राष्ट्रिय जनता पार्टी नेपालको सरकारलाई दिइएको समर्थन फिर्ता लिएको छ । प्रदेश २ को संसदमा नेकपाको ३२ सिट रहेको छ । तत्कालीन नेकपा एमाले संसदीय दलका सत्यनारायण मण्डलले संसदमा बोल्दै मोदी भ्रमणका बेला विपक्षीलाई बेवास्ता गरेको जनाउँदै सरकारको समर्थन फिर्ता लिइएको घोषणा गरे । त्यसैगरी तत्कालीन माओवादी केन्द्रकातर्फबाट सांसद रामचन्द्र मण्डलले पनि राउत नेतृत्वको सरकारको समर्थन फिर्ता लिइएको बताए । मोदी आउँदा मुख्य प्रतिपक्षीलाई बेवास्ता गरियो, मण्डलले भने सरकारले हामीलाई बेवास्ता गरेका कारण हामील्े यस्तो कमद चालेका हौँ, आजैदेखि सरकारको समर्थन फिर्ता लिएका छौँ । सरकारको विरोध गर्ने क्रममा नेकपा सांसदहरुले बैठकबाट उठेर सदन पनि अवरुद्ध गरेका छन् । मुख्यमन्त्रीले बोल्न समय मागेपछि नेकपा सांसदहरुले उठेर विरोध जनाएपछि संसद अवरुद्ध भएको हो । मुख्यमन्त्रीलाई बोल्न नदिइएपछि सभामुख सरोजकुमार यादवले प्रदेश सञ्चालन नियमावली २०७५ को दफा २० अनुसार सभामुखले गरेको निर्णयमा अवरोध गर्न नपाइने भन्दै बैठकमा अवरोध नगर्न आग्रह गरेका थिए । तर नेकपा सांसदहरुले सभामुख पनि जनता भन्दा माथि नहुने बताउँदै सभामुखले आफ्नो कुरा लाद्न नपाउने जिकिर गरेका थिए । त्यसपछि बैठक एक घण्टाका लागि स्थगित गरिएको छ ।"
प्रधानमन्त्री ओलीलाई सांसदको प्रश्न : रुग्ण उद्योग कहिले खुल्छ ?,"काठमाडौं : प्रधानमन्त्री केपी शर्मा ओलीले संघीय संसदमा नीति तथा कार्यक्रममाथि दिएको जवाफमाथि सांसदहरुले स्पष्टीकरण माग गरेका छन् । सांसदहरुले प्रधानमन्त्री ओलीलाई स्पष्टीकरण सोध्दै थप स्पष्ट हुन चाहेका हुन् । सो अवसरमा सांसद रामबहादुर विष्टले रुग्ण उद्योग सञ्चालनमा आउने कुरामा खुसी लागेपनि कहिले आउने भन्ने टुंगो लाग्न नसकेको बताए । प्रधानमन्त्रीज्यू, रुग्ण उद्योगहरु कहिले सञ्चालनमा आउँछन् ? उले प्रश्न गरे । सांसद भरतकुमार शाहले मन्त्रीले सार्वजनिक गरेको सम्पत्तिमाथि प्रश्न उठाएका छन् । उनले नाम नलिई अघिल्लो कार्यकालमा साइकल मात्र सम्पत्ति देखाएका लालबाबु पण्डितको सम्पत्ति कसरी ५५ लाख पुग्यो भन्ने जिज्ञासा राखेका छन् कसरी आयो ? उनले ओली सरकार आएपछि महंगी बढेकोमा सरकारको ध्यानाकर्षण गराएका छन् । सांसद सञ्जयकुमार गौतमले महंगी भएकोमा सरकारको दृष्टिकोण माग गरेका छन् । महिला हिसां बढेकोमा सरकार गम्भीर भएर नलागेको उनले आरोप लगाए । सांसद राम शाह यादवले संविधान संशोधनका विषयमा प्रश्न उठाएका छन् । आवश्यकता र औचित्यको आधारमा संविधान संशोधन हुन सक्ने प्रधानमन्त्रीले जवाफ दिएपनि धर्म निरपेक्षतालगायतका कुरामा ध्यानाकर्षण गराएका हुन् । साथै उनले प्रदेश स्वायत्ता नआएको उनले बताए ।"
"'मन्त्रिपरिषद्को बैठक कागजको चाङ अगाडि राखेर होइन, ल्यापटप राखेर गछौ","काठमाडौं : प्रधानमन्त्री केपी शर्मा ओलीले नीतिलाई लक्ष्य, योजना र कार्यक्रममा बदलेर कार्यान्वयन गरिने बताएका छन् । संघीय संसदमा नीति तथा कार्यक्रममाथि जवाफ दिदैँ नीति तथा कार्यक्रम महत्वकांक्षी नभएको बताए। राष्ट्रिय आत्मनिर्भर अर्थतन्त्र निर्माणका लागि उत्पादनमूखी अर्थतन्त्र निर्माण गरिने उनले बताए । व्यापारघाटा न्यूनिकरण गर्न बजेटले थप स्पष्ट व्यवस्था गरिने बताए । बन्द भएका, रुग्ण उद्योग चलाउन सकिने उनले बताए। व्यापार, सुशासन, स्वच्छता, भ्रष्टाचा। नियन्त्रण लगायतका क्षेत्रमा नीति तथा कार्यक्रमले स्पष्ट बोलेको उनले बताए। प्रधानमन्त्री ओलीले अब चारोकै भरमा भौतारिनुपर्ने अवस्था अन्त्य हुने बतँए । देश गरिब रहीरहन सक्दैन, नीति कार्यक्रम सम्पूर्ण जनताका आकांक्षा पूरा हुने बृहत खालको योजना हो उनले भने। अब बिरामी हुँदा उपचार गर्न सकिन भन्ने स्थितीको अन्त्य हुने, भेदभाव भयो भन्ने अवस्था नआउने उनले बताए । भूगोल, जात, भाषाका आधारमा विभेद नहुने उनले बताए । जेठ १५ गते आउने बजेटले सबै कुरा सम्बोधन गर्ने र देश संमृद्वितर्फ अघि बढ्ने उनको भनाई थियो । नीति तथा कार्यक्रम असम्भव महत्वकांक्षा होइन । संमृद्व नेपाली र सुखी नेपाली अभियान राष्ट्रिय आकाक्षां हो, पूरा भई छाड्छ उनले भने। बन्दरगाहामा हाम्रो पानीजहाज, हाम्रो रेल र ट्रकबाट ढुवानी गर्छौ उनले भने । स्वीटरजरल्यान्ड, मंगलोलिया भूपरीवेष्ठित भएपनि पानीजहाज चलाएको संसादमा जानकारी दिदैँ ओली भन्छन् उत्तरदक्षिण, पूर्वपश्चिममा रेल कुद्ने छ । तीन वर्षभित्र काठमाडौंमा मेट्रो छल्छ, योजनाविहिन ढंगले भनेको होइन । पानीजहाज निदाएको बेला देखेर झ्युजिएर भनेको होइन । यो दिवा सपना पनि होइन। अन्तराष्ट्रिय विमानस्थलको स्तरोन्ती, अन्य ययरपोर्टको स्तर उन्नती, अप्टिकल फाइवर उछ्याउने काम, टेलिकमलाई आधुनिक बनाउने काम कथा होइन, वास्तविकता हुन् ओलीले भने। मन्त्रिपरिषद्को बैठक कागजको चाङ अगाडि राखेर होइन, ल्यापटप राखेर गछौ ओलीले विद्युत उत्पादन, वैकल्पीक उर्जामा विशेष जोड दिइएको बताए । ओलीले संसदमा जवाफ दिदैँ छन्।"
निकम्मा बने परराष्ट्रका प्रतिवेदन,"काठमाडौं : सरकारले आफ्नो नीति तथा कार्यक्रममा परराष्ट्र मामिलामा समेत विषय विज्ञहरू सम्मिलित थिंक ट्यांक बनाउने घोषणा गरेको छ । तर, एक दशकदेखि परराष्ट्र मामिलामा सरकारलाई दिइएका प्रतिवेदन कुनै पनि कार्यान्वयनमा आउन सकेका छैनन् । २०६२०६३ को जनआन्दोलनपछि सरकारले नयाँ विदेश नीति निर्माणका लागि पटकपटक कार्यदलहरू गठन गर्दै आएको छ । कार्यदलबाट प्राप्त भएका सिफारिस र प्रतिवेदनअनुसार विदेश नीतिमा नयाँ आयाम दिनेतिर भने सरकारको ध्यान पुगेको पाइदैन । विज्ञहरू नेपालको अस्थिर सरकारका कारण प्रतिवेदनहरू कार्यान्वयनमा नआएको बताउँछन् ।नेपालको कूटनीतिलाई सरलीकरण गर्ने नाममा फरकफरक समयमा गठित समितिहरूले बुझाएको प्रतिवेदनहरू कार्यान्वयन भएका छैनन्, परराष्ट्रविद शम्भुराम सिम्खडाले भने, यसको कारण नेपालको अस्थिर सरकार हो । आन्तरिक राजनीतिमा प्रतिस्पर्धा हुनु स्वाभाविक भए पनि त्यसकै कारण देशको परराष्ट्र र सुरक्षा नीतिमा समेत फरक आउँदा प्रतिवेदनहरू कार्यान्वयनको चरणमा प्रवेश गर्नै पाउँदैनन् । विदेश नीतिका सम्बन्धमा समितिहरूले विभिन्न समयमा दिएका प्रतिवेदन निकम्मा रहे पनि सरकारले नीति तथा कार्यक्रममा विभिन्न विषयमा सुझाव दिन थिंक ट्यांक निर्माण गर्ने अवधारणा अघि सारेको छ । सरकारले थिंक ट्यांकका रूपमा कस्ता व्यक्तिहरूको प्रतिनिधित्व गराउँछ भन्ने विषयलाई पनि अहिले चासोका रूपमा हेरिएको छ । परराष्ट्र मन्त्रालयका सहप्रवक्ता रामबाबु ढकालले प्रतिवेदनहरू पूर्णत कार्यान्वयन नभए पनि आवश्यकता अनुसार परराष्ट्र मन्त्रालयले प्रतिवेदनहरूलाई पालन गर्ने गरेको दाबी गरे । उनले भने, परराष्ट्र मन्त्रालयले प्रतिवेदनमा दिइएको सुझावलाई आवश्यकताअनुसार पालन गरेकै छ । परराष्ट्र मन्त्रालयका पूर्वसचिव अर्जुनबहादुर थापाले भने नीति निर्माण तहमा रहेका व्यक्तिहरूको व्यक्तिगत मान्यताहरूका कारण परराष्ट्र मन्त्रालयको समन्वयमा निर्माण भएका प्रतिवेदनहरू पालना हुने कुरामा समस्या उत्पन्न भएको बताए । सिफारीस भएका प्रतिवेदनहरू कार्यान्वयन गर्न सरकारलाई बाध्य बनाउने निकायको अभावले सरकार प्रतिवेदन पालनामा बाध्य छैन, थापाले भने । प्रधानमन्त्री कार्यालय स्रोतले थिंक ट्यांक कस्तो बन्ने भन्ने विषयमा छलफल जारी रहेको बतायो । सरकारले नीति तथा कार्यक्रममा परराष्ट्र सम्बन्धसँगै सुरक्षा, विकास निर्माण, शासकीय सुधार लगायतका विविध पक्षमा विज्ञहरू सम्मिलित थिंक ट्यांकको व्यवस्था गर्ने उल्लेख गरेको छ। पहिले नै गठन भएका समितिहरूको प्रतिवेदन कार्यान्वयन नभएको अवस्थामा अब बन्ने थिंक ट्यांकको उपादयता के हुने प्रष्ट छैन । २०६३ सालमा पूर्वपरराष्ट्र सचिव मुरारीराज शर्माको संयोजकत्वमा परिर्वतित सन्र्दभमा नेपालको विदेश नीतिको नविकरण नामको कार्यदल बनेको थियो । सो कार्यदलले बुझाएको प्रतिवेदनले कार्यान्वयनको तहमा गएन । २०६८ साउन महिनामा नेपाल सरकारलाई सुझाव तथा परामर्श दिन परराष्ट्र मामिला अध्ययन प्रतिष्ठान विकास समिति गठन गरियो । समितिले परराष्ट्र मामिला सम्बन्धमा देखा परेका समस्यामूलक विषयमा अध्ययन र अनुसन्धान गर्ने गराउने, नेपाल सरकारले अख्तियार गरेको कूटनीतिक सम्बन्धको अभ्यासमा सामयिक सुधार र परिमार्जन गर्न नेपाल सरकारलाई सुझाव दिने लगायतका विषय समेटिएको प्रतिवेदन तयार गरे पनि त्यो कार्यान्वयनमा आउन सकेन । त्यस्तै पहिलो संविधान सभाको अन्तराष्ट्रिय सम्बन्ध तथा मानव अधिकार समितिले परिवर्तित सन्दर्भमा नेपालको विदेश नीति २०६८ जारी गरेको थियो । नेपालको आर्थिक कूटनीति, श्रम कूटनीति, संघीय लोकतान्त्रिक गणतान्त्रिक नेपालको विदेश नीति, परराष्ट्र मन्त्रालयको संस्थागत सुधार लगायतका विषयमा प्रतिवेदनले नेपाल सरकारलाई सुझाव दियो । नेपालको विदेश नीतिलाई तीन श्रेणीमा विभाजन गर्दै सुरक्षा, राष्ट्रको समुचित मूल्य मान्यता र राष्ट्रिय स्वार्थको दीगो जर्गेनाका विषयमा प्रतिवेदनले सरकारलाई सुझाव दिएकोमा अधिकांश कार्यान्वयनमा आउन नसकेको समितिका सदस्यहरूको बुझाइ रहेको छ । परराष्ट्र मन्त्रालयले जारी गरेको कूटनीतिक आचारसंहिता २०६८ पनि पालन भएको पाइँदैन । आचारसंहितामा नेपाल सरकारका मन्त्रीहरू, संवैधानिक नियोगका उच्च पदस्थ अधिकारीहरू विदेशी नियोगका व्यक्तिहरूलाई भेट्दा परराष्ट्र मन्त्रालयलाई जानकारी दिनु पर्ने उल्लेख छ । यसको पालना नभएको परराष्ट्र मन्त्रालयका अधिकारीहरू स्वयं स्वीर्काछन् । आचारसंहितामा उच्चस्तरीय निरीक्षण समिति र स्थायी निरीक्षण समिति गठन गरी कूटनीतिक आचारसंहिता कार्यान्वयन भए नभएको मूल्यांकन गरिने बताए पनि यो उच्च तहबाट नै पालना नभएको परराष्ट्र स्रोतको दाबी छ । व्यक्तिगत फाइदाका लागि उच्च राजनीतिक तहबाटै परराष्ट्र मन्त्रालयको सुूचना बेगर हुने भेटघाटले गर्दा आचारसंहितको पालना नभएको स्रोतले बतायो । तत्कालीन माओवादी केन्द्र अध्यक्ष पुष्पकमल दाहाल नेतृत्वको सरकारले गठन गरेको १७ सदस्यीय उच्चस्तरीय विदेश नीति समीक्षा कार्यदलले नेपालका छिमेकी देशहरूलाई नेपालको विदेश नीतिको प्रमुख प्राथमिकतामा राख्दै सरकारलाई संवैधानिक प्रावधान, राष्ट्रको निर्देशक सिद्धान्त र राष्ट्रिय स्वार्थलाई परराष्ट्र नीतिको केन्द्रमा राख्न आग्रह गर्दै प्रतिवेदन बुझाएको थियो । दाहाल नेतृत्वको सरकारले गठन गरेको कार्यदलले नेपाली कांग्रेसका सभापति शेरबहादुर देउवाको सरकारलाई प्रतिवेदन बुझाएको थियो । सो प्रतिवेदन कार्यान्वयनमा केपी ओली सरकारको पनि ध्यान पुगेको देखिँदैन । २०६३ यता बनेका समिति र प्रतिवेदन २०६३  परिवर्तित सन्दर्भमा नेपालको विदेश नीतिको नवीकरण २०६८  परराष्ट्र मामिला अध्ययन प्रतिष्ठान विकास समिति २०६८  परिवर्तित सन्दर्भमा नेपालको विदेश नीति २०६८  कूटनीतिक आचार संहिता २०७३  विदेश मामिला सम्बद्ध संस्थाहरूको सुधार २०७४  उच्च स्तरिय विदेश नीति समिक्षा कार्यदल"
'कुशको औठी लगाएर अरुण तेस्रो ओली सरकारले भारतलाई बुझायो',"सन्धिखर्क : राष्ट्रिय जनमोर्चाका अध्यक्ष चित्रबहादुर केसीले संघीयतालाई खारेज नगरिए संघीयताले देश खारेज गर्न सक्ने बताए। विदेशबाट आउने रेमिटान्सले देश चल्न नसक्ने भन्दै वार्षिकरुपमा विदेशबाट आउने ७ खर्बले यो देशलाई धान्न नसक्ने भन्दै उनले केन्द्रमा थोरै अधिकार राखेर स्थानीय तहलाई धेरै अधिकार दिएर संघीय प्रदेश खारेज गर्नुपर्ने बताए। पूर्व उपप्रधानमन्त्री समे केसीले कुशको औठी लगाएर अरुण तेस्रो ओली सरकारले भारतलाई बुझाएको बताएका छन्। नेता केसीले देशमा वामपन्थीको सरकार भएपनि भ्रष्टाचार, महंगी र कालोबजारी बढेको बताउदै सरकारले राष्ट्रवादी कुरा गरेपनि देशको राष्ट्रियता, सार्भभौमिकता र अखण्डता कमजोर बनेको बताए।। केसीले आफ्नो पार्टीले एमाले र माओवादीको एकतालाई स्वागत गरेको बताउदै एकतालाई दीर्घकालीन बनाउन आग्रह समेत गरे। राष्ट्रिय जनमोर्चा अर्घाखाँचीकोे राष्ट्रियताको रक्षा र संघियताको खारेजी हाम्रो अभियान, समृद्ध अर्घाखाँचीको लागि चौथो जिल्ला सम्मेलन भन्ने मुल नाराका साथ सुरु भएको सम्मेलनको उदघाटन गर्दै उनले यस्तो बताएका हुन्। उनले सरकारले बिभिन्न क्षेत्रको सिण्डीकेट हटाएर राम्रो काम गरेकोप्रति धन्यबाद दिदै, अब सत्तामा रहेका ठूला भ्रष्टाचारी र तस्करीहरुलाई जनताले देख्नेगरी कारवाही गर्नुपर्ने बताए । उनले नेपालको जल, जमिन, जंगललाई भारतले होल्ड गरेर आफ्नो अनुकुलमा राख्न खाजेको उल्लेख गर्दे विभिन्न समयमा भारतसँग भएका असमान सन्धी भारतको पक्षमा भएको बताए । कुशको औठी लगाएर अरुण तेस्रो ओली सरकारले भारतलाई बुझाएको भन्दै नेता केसीले देशमा वामपन्थीको सरकार भएपनि भ्रष्टाचार, महंगी र कालोबजारी बढेको बताउदै सरकारले राष्ट्रवादी कुरा गरेपनि देशको राष्ट्रियता, सार्भभौमिकता र अखण्डता कमजोर बनेको बताए।"
राज्यमन्त्रीले अझै पाएनन् कार्यालय र आवास,"। जनकपुर मुख्यमन्त्री लालबाबु राउत नेतृत्वको प्रदेश सरकारले सय दिन पूरा गर्दा पनि आवासको व्यवस्था नभएपछि राज्यमन्त्रीहरू आक्रोशित भएका छन्। भाडाको घर, लज र होटलमा बसिरहेका प्रदेश सरकारका राज्यमन्त्रीले कार्यालय र आवास सुविधा अझै नपाएका हुन्। राज्यमन्त्री योगेन्द्र रायले आफू भाडाको घरमा बसिरहेको बताए। सरकारले आवासको व्यवस्था गर्न नसकेपछि पहिला गेस्ट हाउसमा बसें, उनले भने, तर, जेठ १ गतेदेखि म मुजेलियामा भाडाको घरमा बस्दै आएको छु। यसबापत सरकारबाट पाउने सेवासुविधा भने पाइरहेको उनको भनाइ छ। तीन राज्यमन्त्रीलाई प्रदेश सरकारले आवासको व्यवस्था गर्न सकेको छैन, उनले भने। अर्थ राज्यमन्त्री उषा यादवले पनि आफू थापा चोकमा फ्ल्याट लिएर बसिरहेको बताइन्। बाहिर बस्दा महिला भएकाले आफूलाई झनै गाह्रो भइरहेको यादवको दुखेसो छ। मलाई बाहिर बस्दा एकदम चुनौती छ, उनले भनिन्। गृह राज्यमन्त्री सरोज कुशवाहाको पनि उस्तै समस्या छ। प्रदेश सरकार पनि मुख्यमन्त्रीको क्वार्टरबाटै सञ्चालन भइरहेको मुख्यमन्त्री तथा मन्त्रिपरिषद् कार्यालयले जनाएको छ। चुरोट कारखानाको जीएम भवन मर्मत भइरहेकाले तत्कालका लागि मुख्यमन्त्रीको कार्यालय क्वार्टरबाटै सञ्चालन भइरहेको सचिव हरि फुयाँलले बताए। पहिला जीएम बस्ने कार्यालयमा मुख्यमन्त्रीको कार्यालय जान्छ, उनले भने, जुन अहिले मर्मत भइरहेको छ। तबसम्म मुख्यमन्त्रीकै क्वार्टरबाट कार्यालय सञ्चालन भइरहेको छ। भवन मर्मत भइरहेकाले राज्यमन्त्रीहरूलाई सरकारी आवास व्यवस्था गर्न नसकिएको सरकारका प्रवक्ता एवं अर्थमन्त्री विजय यादवको भनाइ छ। ३ सय २४ वटा भवन मर्मत गर्नुपर्ने भएकाले तत्कालै राज्यमन्त्रीहरूलाई आवासको व्यवस्था गर्न नसकिएको उनको स्विकारोक्ति छ। सरकारले सय दिन पूरा गर्दा पनि जनताको चाहनाअनुसार उपलब्धि प्राप्त गर्न नसकिएको गठबन्धन घटक राजपा महामन्त्री एवं प्रदेशसभा सदस्य मनीष सुमनको भनाइ छ। उनका अनुसार प्रदेश सरकारको सय दिन काम होइन, रिबन काट्दैमा बितेको छ। अहिलेसम्म राज्यमन्त्रीहरूका लागि आवास व्यवस्था नहुनुबाटै सरकार सफलअसफल भएकोबारे छर्लङ भइरहेको उनको भनाइ छ। प्रदेश सरकार गठनको तीन महिनामा ८ बिधेयक र एक सय बुँदे नीति तथा कार्यक्रम सार्वजनिक र बजेट पास बाहेक नीतिगत काममात्र गरेको गठबन्धनदलका सांसदहरुको भनाइ छ। उनीहरु भ्नछन्न त बजेट नै निकासा भयो नत विकास नै भयो।प्रदेश सरकार मुख्यमन्त्री लालबाबु राउतको नेतृत्वमा ३ फागुनमा गठन भएको थियो। मुख्यमन्त्री तथा मन्त्रिपरिषद् कार्यालय ०००"
राजपाले सरकारलाई दिएको समर्थन फिर्ता लिन सक्ने,"काठमाडौं : सरकारलाई दिएको समयसीमा शनिबार राति सकिने भएकाले एकदुई दिनभित्र निर्णायक वार्ता नभए राजपाले सरकारलाई दिएको समर्थन फिर्ता लिने भएको छ। मधेस र मधेसीका मुद्दामा निर्णायक वार्ता गरी त्यसको कार्यान्वयन केही दिनभित्र हुने सहमति सरकार र मधेसी नेताबीच भएको थियो। प्रधानमन्त्री निवास बालुवाटारमा गत मंगलबार राजपा र सरकारबीच भएको वार्तामा सरकारले शनिबारसम्म मधेसका मागबारे सहमति बनाउने प्रतिबद्धता व्यक्त गरेको थियो। राजपाले केही दिन प्रतीक्षा गर्ने र त्यस समयमा पनि माग पूरा नभए विकल्पतर्फ लाग्ने जानकारी पार्टी महासचिव मनिषकुमार सुमनले दिए। राजपा अध्यक्षमण्डलसँग भएको बैठकमा प्रधानमन्त्री ओली, नेकपाका अर्का अध्यक्ष पुष्पकमल दाहाल, गृहमन्त्री रामबहादुर थापा, पार्टी नेताहरू विष्णु पौडेल, नारायणकाजी श्रेष्ठ रहेको जानकारी उनले दिए। उनले भने, सरकारको काम प्रचारात्मक सेलिब्रेटी हुनेमात्र होइन, मधेसको माग पूरा गर्ने पनि हो। वार्तामा राजपा सरकारमा जाने, मधेसीमाथि लगाइएका मुद्दा फिर्ता लिने, बन्दी रिहाइ गर्ने, संविधान संशोधन तत्काल संसद्मा पेस गर्नेलगायत रहेको जानकारी महासचिव सुमनले दिए। सरकारले सहमति पालना नगरे राजपाको १४ गते बस्ने अध्यक्षमण्डलको बैठकले समयसीमा तोकी प्रधानमन्त्री ओलीलाई ज्ञापनपत्र दिने र २५ गते बस्ने राजनीतिक समितिको बैठकले सरकारलाई दिएको समर्थन फिर्ता लिएको घोषणा गर्न सक्ने पनि उनले बताए। प्रधानमन्त्री निवास बालुवाटारमा गत मंगलबार राजपा र सरकारबीच भएको वार्तामा सरकारले शनिबारसम्म मधेसका मागबारे सहमति बनाउने प्रतिबद्धता व्यक्त गरेको थियो। महामन्त्री एवं प्रदेश २ का सांसद सुमनले भने, सरकारले संविधान संशोधन नगर्ने, संघीयताको अपमान गर्दै संघीय संसद्मा नीति तथा कार्यक्रम प्रस्तुत गर्ने, सय दिनको गतिविधिमा समेत प्रदेशहरूलाई कुनै प्रकारको अधिकार नदिने नीति अख्तियार गरेको अवस्थामा उसलाई दिएको समर्थन फिर्ता लिन हामी बाध्य छौं। अध्यक्षमण्डलका नेता राजेन्द्र महतोले सरकारको सय दिन नेकपाको जन्मदिनबाट गन्नु पर्छ भन्ने भनाइप्रति उनले व्यंग्यात्मक प्रतिक्रिया व्यक्त गरे। उनले भने, सदासर्वदा मन्त्रीको लाइनमा लाग्नेहरू सरकारप्रति सकारात्मक हुनु ठूलो कुरा होइन। राजपा अध्यक्षमण्डलका नेता महेन्द्र राय यादवले पहिचानसहितको संघीयता र संघीयतासहितको संविधानका लागि मधेसी दलहरूले आन्दोलन गरेको बताए। आन्दोलनको मर्म र भावनाअनुसार सरकारले संविधान संशोधनलगायत मधेस आन्दोलनका मुद्दा सम्बोधन नगरेकाले सरकारलाई दिएको समर्थन केही समयमै फिर्ता हुन सक्छ, उनले भने, सरकारलाई समर्थन गर्नु अगावै प्रधानमन्त्री ओली र उहाँको पार्टीका अर्का अध्यक्ष दाहालले संविधान संशोधन गर्ने प्रतिबद्धता व्यक्त गर्नु भएको थियो। हाम्रा माग पूरा नगरेकाले अब सरकारलाई दिएको समर्थनमाथि पुनःविचार गर्न सक्छौं।"
नीति तथा कार्यक्रममाथि जवाफ दिदैँ ओली,काठमाडौं : प्रधानमन्त्री केपी शर्मा ओलीले संघीय संसदमा नीति तथा कार्यक्रमको जवाफ दिएका छन् । उनले नीति तथा कार्यक्रममाथि अस्पष्टता नरहेको बताएका छन् । नीति तथा कार्यक्रम बजेट नभएको उनले बताए । नीतिमा सबै कार्यक्रम राखिराख्नुपर्दैन उनले बताए । नीति कार्यक्रम प्रस्तुत हुँदा यी सबै कुरामा ध्यान दिइएको छ उनले भने ।
जनप्रतिनिधिका एक वर्ष : सिकाइमै बित्यो वर्ष दिन,"काठमाडौं : स्थानीय निर्वाचनबाट चुनिएका जनप्रतिनिधिको वर्ष सिकाइमै बितेको छ। काम गर्दै, सिक्दै गरेको र गर्ने क्रममा केही गल्ती भए पनि आगामी दिनमा सुधारसहित जनहितमा काम गर्ने उनीहरूको प्रतिबद्धता छ। गत वर्ष योजना छनोट र बजेट विनियोजनमा भएका कमीकमजोरी सच्याउँदै आगामी आर्थिक वर्षका लागि फरक ढंगबाट काम गरिरहेको काठमाडौं गोकर्णेश्वर नगरपालिका२ का अध्यक्ष कृष्ण पण्डित क्षेत्रीले बताए। जिम्मेवारी सम्हालेको वर्ष दिनमा सिक्ने काम भएको र त्यसमा भोगेका अनुभव आगामी दिनलाई पाठ भएको उनको भनाइ छ। चालू आवका लागि अत्यावश्यक योजना र बजेट बनायौं, उनले भने, तर महिला, जनजाति, विपन्न र पिछडिएका लक्षित वर्गमा पुगेनछ। एकैपटक जनताका धेरै आवश्यकता र माग भए, कृषि र पशुका लागि कुनै बजेट छुट्टिएनछ। पहिलो वर्ष धेरै ऐन, कानुन, कार्यविधि आदि बनाउन र अध्ययन गर्दैमा अधिकांश समय खर्चिनुपरेको उनले बताए। वर्ष दिनको अनुभवले आगामी दिनमा जनताको घरदैलोमा पुगी उनीहरूका वास्तविक आवश्यकता र मागलाई योजनामा राखी प्राथमिकताका आधारमा काम गर्ने सोही नगरपालिका३ का अध्यक्ष राजेन्द्रकुमार भण्डारीको भनाइ छ। विगतजस्तै अझै उपभोक्ता समिति गठन भएर पनि काम गर्न नआउने, आए पनि काम समयमै पूर्ण नगर्ने काम भए, उनले भने। विगतमा सबैलाई सम्बोधन हुने गरी थोरैथोरै बजेट धेरै कार्यक्रममा बाँडेको उनले जानकारी दिए। आगामी दिनमा योजनाले पूर्णता पाउने गरी बजेट विनियोजन गर्ने उनले बताए। राजधानीभित्रकै नगरपालिकाका जनप्रतिनिधि वडाध्यक्षद्वय पण्डित र भण्डारी स्थानीय तहकै प्रतिनिधि पात्र हुन्। अन्य स्थानका अधिकांश जनप्रतिनिधिको वर्ष दिन यसरी नै बितेको छ। जनप्रतिनिधिको अलमल र कार्यमा असहजता भएपछि संघीय मामिला तथा सामान्य प्रशासन मन्त्रालयले मन्त्रालय मातहतकै स्थानीय सरकार तथा सामुदायिक विकास कार्यक्रम (एलजीसीडीपी)सँगको सहकार्यमा दुई सय ९३ नगरपालिका र चार सय ६० गाउँपालिकाका सबै जनप्रतिनिधि एवं कर्मचारीलाई तीनदिने विशेष तालिम दिँदै छ। तालिमपछि वडाध्यक्षद्वयले आफूले धेरै सिक्न बाँकी रहेको बताएका हुन्। जनप्रतिनिधिले यो तालिम ६ महिनाअघि पाएको भए जनचाहनाअनुरूप काम हुने बताएको जिल्ला समन्वय समिति काठमाडौंकी प्याकेज कार्यक्रम संयोजक सीता कार्कीले जानकारी दिइन्। तालिममा भएगरेका कामबारे जनप्रतिनिधिले बताइरहँदा योजना तर्जुमा र कार्यान्वयनमा धेरै अन्योल रहेको पायौं, उनले भनिन्। मन्त्रालयले तयार पारेको प्याकेजमा सुशासन तथा सदाचार प्रवद्र्धन, स्थानीय तहको वार्षिक योजना र बजेट तर्जुमा ः पूर्वतयारी, स्रोत अनुमान तथा बजेट सीमा निर्धारण, स्थानीय तहमा लक्षित वर्गको सहभागिता र बस्तीस्तरका योजना छनोट एवं वडास्तरमा योजना प्राथमिकीकरणबारेको क्षमता अभिवृद्धि हुनेछ। प्याकेजमा विकास योजनाको अवधारणा, विकासक्रम र संवैधानिक एवं कानुनी व्यवस्था, स्थानीय तहको वित्तीय व्यवस्था तथा आर्थिक कार्य प्रणाली, वडा समितिको सिफारिससम्बन्धी अधिकार र कार्यसम्पादन प्रक्रिया, वडा समिति तथा यसको काम, कर्तव्य र अधिकार, आर्थिक ऐन, विनियोजन ऐन तथा बजेटसम्बन्धी अनुसूचीहरूको जानकारी र अभ्यास, योजना कार्यान्वयन अनुगमन र मूल्यांकन र नगरपालिकाको हकमा नगर कार्यपालिकामा योजना तर्जुमा र स्वीकृति पनि समावेश गरिएको छ। स्थानीय तहले सात चरणमा योजना तर्जुमा गर्नुपर्नेमा समय सकिन लाग्दासम्म अझै अन्योलमै रहेको काठमाडौंका जिल्ला समन्वय अधिकारी गोपालकुमार अधिकारीले बताए। तहमा असार र पुसमा दुई पटक नगर र गाउँसभा बस्नुपर्ने व्यवस्था छ। काठमाडौंभित्रै कतिलाई केन्द्रका नमुना कानुन थाहा नभएको पायौं भने कतिले तोकिएको समयभित्र योजना बनाउने काम नबुझेको पायौं, उनले भने। कानुनी, कार्यविधि र प्रक्रियागत अस्पष्टताबीच जनप्रतिनिधिले काम गरिरहेको मन्त्रालयका उपसचिव प्रेम लुइँटेलले बताए। संघीय सरकारका निर्णय, मन्त्रालयका परिपत्र, स्थानीय सरकार सञ्चालन ऐन र स्थानीय तह सेवा प्रवाहसम्बन्धी व्यवस्था मात्रै प्रस्ट बुझ्ने हो भने जनप्रतिनिधिबाट धेरै काम हुने देखियो, उनले भने, यो प्याकेज तालिमले धेरै प्रस्ट पारेको छ।"
गाउँसभामा संसद्को झल्को,"गजुरी (धादिङ) : हलको सबै ठाउँमा सिँगारपटार गरिएको छ। विद्यालयको पुरानो हल भए पनि पर्दाटेन्ट हालेर चिटिक्क बनाइएको छ। हलको अगाडिपट्टि बनाइएको स्टेजमा सभाध्यक्षको कुर्सी राखिएको छ। छेवैमा गाउँपालिका उपाध्यक्ष र कार्यकारी अधिकृतका लागि छुट्टै बस्ने ठाउँ बनाइएको छ। हलमा सबै वडाका वडाध्यक्ष, उपाध्यक्ष, गाउँसभाका सदस्य र कर्मचारी तोकिएको आआफ्नै स्थानमा बसिरहेका थिए। उनीहरू सबै तेस्रो गाउँसभामा प्रारम्भको प्रतीक्षामा थिए। जब गाउँपालिका अध्यक्ष एवं तेस्रो गाउँसभाका अध्यक्ष राजेन्द्रविक्रम बस्नेत सभाहल प्रवेश गरे, सबै जना उठेर सम्मान प्रकट गरेलगत्तै राष्ट्रिय गान बज्न सुरु भयोे। राष्ट्रिय गान सकिएलगत्तै सभाध्यक्ष बस्नेतले तेस्रो गाउँसभा प्रारम्भ भएको जानकारी गराए। सभा प्रारम्भ भएलगत्तै गजुरी गाउँपालिका सभा सञ्चालन तथा व्यवस्थापन (कार्यविधि) सम्बन्धमा व्यवस्था गर्न बनेको नियमावली २०७५ लाई वडाध्यक्ष एवं गाउँसभा सदस्य चूडामणि कँडेलले रोस्टममा गएर प्रस्तुत गरे। कँडेलले प्रस्तुत गरेको नियमावलीको पक्षमा गाउँसभा सदस्य कौशिला सेढाईंले रोस्टममा पुगेर नियमावलीको औचित्य प्रस्ट्याउँदै समर्थन गरिन्। सभाध्यक्ष बस्नेतले प्रस्तुत विधेयकमा संशोधन प्रस्ताव नपरेकाले हुन्छ भन्ने पक्ष र हुन्न भन्ने विपक्षमा हात उठाउन लगाई हुँदैन भन्ने पक्षमा हात नउठेकाले विधेयक सर्वसम्मतिले स्वीकृत भएको जानकारी दिए। यो दृश्य थियो धादिङको गजुरी गाउँपालिकाको तेस्रो गाउँसभाको। स्थानीय सरकारको रूपमा रहेको गाउँपालिकाले आफ्नो गाउँसभालाई संसद्को झल्को दिने गरी प्रस्तुत गरेको थियो। जननिर्वाचित प्रतिनिधिले शपथ खाएको १ वर्ष पुगेकै दिन पारेर गाउँकार्यपालिका सञ्चालन गर्न विभिन्न ९ वटा विधेयकलाई संसदीय तरिकाले हुन्छ र हुन्न भन्ने ध्वनिमतका आधारमा पारित गरिएको थियो। नेपालको संविधान २०७२ ले व्यवस्था गरेबमोजिम स्थानीय तह पनि स्थानीय सरकारकै रूपमा रहने भएकाले गाउँसभालाई संसद्को रूपमा सञ्चालन गरेको गजुरी गाउँपालिकाकी उपाध्यक्ष सीता ढुंगानाले बताइन्। उनले भनिन, स्थानीय सरकार सञ्चालन ऐनको सभा सञ्चालन कार्यविधिअन्तर्गत व्यवस्था गरेबमोजिम संसद् सञ्चालन गरेका हौँ। गाउँसभा संसदीय तरिकाले सम्पन्न गर्ने गजुरी धादिङको एक मात्र गाउँपालिका हो। अन्य गाउँपालिका र नगरपालिकामा पहिले गाउँ विकास समितिकै संरचनामामा गरिएअनुसार गाउँसभा सञ्चालन भएको थियो। गाउँ संसद्बाट गजुरी गाउँपालिका सभा सञ्चालन तथा व्यवस्थापन (कार्यविधि) सम्बन्धमा व्यवस्था गर्न बनेको नियमावली, स्थानीय राजपत्र प्रकाशनसम्बन्धी कार्यविधि, गाउँ कार्यपालिकाको प्रशासकीय कार्यविधि (नियमित गर्ने) विधेयक, उजुरीको कारबाही किनारा गर्दा अपनाउनुपर्ने कार्यविधिसम्बन्धमा व्यवस्था गर्न बनेको विधेयक, आर्थिक कार्यविधि नियमित र व्यवस्थित गर्न बनेको विधेयक, एफएम रेडियो व्यवस्थापन तथा सञ्चालन कार्यविधि, कृषि व्यवासाय प्रवद्र्धन गर्न बनेको विधेयक, सहकारी विधेयक र विपद जोखिम न्यूनीकरण गर्न तथा व्यवस्थापन गर्न बनेको विधेयक ध्वनि मतका आधारमा पारित गरिएको छ। गाउँपालिकाका प्रशासकीय प्रमुख देवीलाल सापकोटाका अनुसार स्थानीय सरकार भनेर संविधानले किटान गरेकाले संसदीय अभ्यास गरेको बताए। गाउँ कार्यपालिका सदस्य तथा गाउँ सभा सदस्य कविता वरुवालले संसद भन्ने सुनेको मात्र भए पनि आफंैले सहभागी भएर विधेयक पास गर्न पाउँदा खुसी लागेको बताइन्। बरुवालले भनिन्, व्यवस्थापिका संसद् बैठक कस्तो हुन्छ होला भन्ने लागेको थियो, अहिले आफ्नै गाउँको सभामा संसद् बैठकको शैलीमा सञ्चालन गरिरहँदा धेरै कुरा सिक्ने मौका पाएको छु।"
"बेपत्ता आयोगः काममा सुस्त, सुविधामा मस्त","काठमाडौं : द्वन्द्वकालमा बेपत्ता पारिएका व्यक्तिको छानबिन गर्न गठित आयोगको काम सुस्त देखिएको छ। ०७१ माघमा स्थापना भएको आयोगले ३ हजार १ सय ८३ उजुरी परेकोमा अहिलेसम्म जम्मा ४ सय ५७ वटा फाइल बन्द गरेको छ। दोहोरो उजुरी परेर गाभिएका ११९ र तामेलीमा रहेका उजुरीहरू २७६ गरी जम्मा ४ सय ५७ वटा फाइल आयोगले टुंग्याएको हो। आयोगका सचिव कृष्णजीवी घिमिरेले सरकारले कार्यक्रमका लागि प्रर्याप्त बजेट छुट्याए पनि आयोगले लक्षित कार्यक्रम गर्न नसक्दा हरेक वर्ष बजेट फिर्ता भइरहेको बताए। दक्ष जनशक्ति अभाव र आयोगका पदाधिकारीहरूकै कारण तीन वर्षमा पनि आयोगको खासै उपलब्धि नदेखिएको हो, घिमिरेले भने। तीन वर्षको अवधिमा आयोगले जम्मा २० वटा जिल्लामा मात्रै विस्तृत अनुसन्धान कार्य सम्पन्न गरेको छ। ती जिल्लाबाट जम्मा २०६ वटा विस्तृत छानबिनको अन्तिम प्रतिवेदन पेश भएको आयोगले जनाएको छ। सरकारले आयोगका लागि हरेक वर्ष पर्याप्त बजेट दिइरहे पनि आयोगले कामलाई तीव्रताका साथ अगाडि बढाउन सकेको छैन। सरकारले विनियोजन गरेको बजेटमा काम नहुँदा ४० प्रतिशत फ्रिज भइरहेको छ। ०७१०७२ देखि ०७४०७५ मा सम्म आयोगलाई सरकारले ३९ करोड ९७ लाख ८३ हजार ६ सय २३ रूपैयाँ विनियोजन गसिकेको छ, तर आयोगले अहिलेसम्म विनियोजित रकममा जम्मा १६ करोड ३८ लाख ५३ हजार ५ सय ७२ रूपैयाँ मात्रै खर्च भएको जनाएको छ। सरकारले आयोगका लागि आर्थिक वर्ष ०७४ ०७५ मा १४ करोड ७४ लाख ७६ हजार बजेट विनियोजन गरेको थियो तर आर्थिक बर्ष सकिन साढे एक महिना बाँकी रहँदा आयोगले जम्मा ३ करोड ६० लाख १९ हजार ४ सय ४३ रूपैयाँ मात्रै खर्च भएको छ। आयोगले अझै ५६ वटा जिल्लामा विस्तृत अनुसन्धान कार्य गर्न बाँकी छ। विस्तृत अनुसन्धानअन्तर्गत आयोगको टोली जिल्लामा पुगेर पीडितबाट बेपत्ता पारिनुपूर्व र अन्तिम अवस्थाको शारीरिक अवस्था, शारीरिक विवरणका साथै बेपत्ता पार्ने कार्यमा संलग्न आरोपित व्यक्तिहरूको विवरणका साथै साक्षी बकाउने र उजुरीकर्ता अर्थात् पीडितबाट घटनाको विस्तृत विवरण टिपेर तथ्य संकलन गरिरहेको छ। आर्थिक वर्ष ०७५०७६ को माघसम्म विस्तृत अनुसान्धानको कार्य सक्ने योजना बनाएको सचिव घिमिरेले बताए। दुई वर्षको लागि स्थापना भएको आयोगलाई सरकारले काम अगाडि नबढेपछि एक वर्ष अवधि थप गरेको थियो। पछिल्लो पटक थप गरिएको आयोगको समय अनुसार आयोगको म्याद नौ महिना मात्रै बाँकी छ। तर आयोग आफै सुस्ताइरहेकाले तोकिएको समयमा काम सक्ने अवस्था नरहेको आयोगका कर्मचारीहरू बताउँछन्। आयोगका पदाधिकारीहरू कामलाई तीव्रता दिनभन्दा अनावश्यक सुविधा लिन र समय अवधि तन्काउन चाहिरहेकाले पनि आयोग सुस्ताइरहेको एक उच्च अधिकारीले अन्नपूर्णलाई बताए। उनले भने, आयोगलाई आवश्यक पर्ने स्रोत र साधन सरकारले उपलब्ध गराइरहेको छ तर पनि आयोगले काम गर्नै सकेको छैन। आयोग सदस्यहरू आयोगमै बसिरहन चाहेका कारण काममा गति लिन नसकेको आरोप लाग्न थालेको छ। आयोग सदस्य प्रा्डा विष्णु पाठक चाहिँ आयोगले जिल्लामा गएर गर्न पर्ने कामका लागि आवश्यक सहयोग अर्थ मन्त्रालयले नगर्दा काम सुस्त भएको बताउँछन्। केही सदस्यको आयोगमै बसिरहुँ भन्ने आकांक्षा पनि होला, काम गर्न चाहनेलाई पनि काम गर्न कठिन भइरहेको छ, उनले अन्नपूर्णसँग भने। पदाधिकारीको सुविधा संवैधानिक हैसियतमा ! बेपत्ता आयोग संवैधानिक आयोग होइन, तर बेपत्ता पारिएका व्यक्तिको छानबिन, सत्य निरूपण तथा मेलमिलाप ऐन २०७१ मा अध्यक्ष तथा सदस्यको पारि श्रमिक राष्ट्रिय मानव अधिकार आयोगका अध्यक्ष र सदस्यसरह हुने व्यवस्था छ। आयोग गठन हुँदा नै पदाधिकारीहरूले यस्तो सुविधा माग गरेपछि सरकारले संवैधानिक आयोगका पदाधिकारीसरह सुविधा दिएको हो। आयोग अध्यक्षले प्रधानन्यायाधीश सरहको सुविधा लिइरहेका छन् भने सदस्यहरूले सर्वाेच्च अदालतका न्यायाधीशसरह सुविधा लिइरहेका छन्। अध्यक्षले ७३ हजार ६ सय तलब छ भने सदस्यको ६० हजार ९ सय ७० रूपैयाँ छ। तलबसँगै १ हजार रूपैयाँ महँगी भत्ता दिइएको छ। त्यस्तै बिजुली धारा टेलिफोन शीर्षकमा अध्यक्षले एक हजार ५ सय रूपैयाँ र सदस्यले सात सय रूपैयाँ लिएका छन्। त्यस्तै केही सदस्यले घरभाडा बापत मासिक १८ हजार रूपैयाँ लिएका छन् भने घर हुनेले पनि घर मर्मतबापत १ हजार पाँच सय रूपैयाँ प्राप्त गरिरहेका छन्। इन्टरनेटबापत एक हजार १७ रूपैयाँ लिइरहेका छन्। पदाधिकारी सबैलाई चालकसहित गाडी सुविधा दिइएको छ। यसका साथै अध्यक्षलाई मासिक १ सय ५० लिटर र सदस्यलाई एक सय लिटर इन्धन पनि दिइएको छ। त्यस्तै अथिति सत्कारका लागि मासिक ३ हजार रूपैयाँ दिएको छ। सबै सदस्यलाई तीन वटा दैनिक पत्रिका नियमित उपलब्ध गराइएको छ। यी सुविधाबाहेक उनीहरूलाई १० प्रतिशत सञ्चय कोषको व्यवस्था छ भने फिल्ड जाँदा नियमअनुसार भत्ताको व्यवस्था छ। तर पनि आयोगका सदस्यले फिल्ड भत्ता बढाउनका लागि चार पटक अर्थ मन्त्रालयसम्म प्रस्ताव अगाडि बढाएका छन् तर अर्थले स्वीकृति भने गरेको छैन। पदाधिकारीहरूले आयोगमा आकर्षक सेवा सुविधा पाइरहेकाले पनि आयोगको समयावधि लम्ब्याउन चाहेको कर्मचारीहरूको आरोप छ। द्वन्द्वको क्रममा बेपता व्यक्तिहरूबारे छानविन गरी वास्तविक तथ्य जनसमक्ष ल्याउन, पीडित व्यक्तिलाई परिचयपत्र प्रदान गरी क्षतिपूर्तिको व्यवस्था गर्न तथा त्यस्तो कार्यमा संलग्न व्यक्तिलाई कानुनी कारवाहीको लागि सिफारिस गर्ने उद्देश्यले बेपत्ता पारिएका व्यक्तिको छानविन, सत्य निरूपण तथा मेलमिलाप आयोग ऐन अनुसार ०७१ माघ २८ मा पाँच सदस्यीय आयोग गठन भएको थियो।"

शीर्षक,विवरण
अलपत्र मेलम्ची,"विगत तीन महिनादेखि मेलम्ची खानेपानी आयोजनाको निर्माण ठप्प छ। मेलम्चीको ९७ प्रतिशत काम पूरा भइसकेको थियो। अस्थायी बाँध बाँधेर गएको माघ २७ मा काठमाडौंमा पानी ल्याउने सरकारी उद्घोष थियो। भुक्तानी नपाएर काम छाडेको ठेकेदारलाई फर्काउने खानेपानीमन्त्री बिना मगरको प्रयास कर्मचारीतन्त्र र प्रधानमन्त्रीका पूर्वाधार विज्ञहरूको असहयोगका कारण सफल हुन सकेन। तर ठेकेदारलाई अघिल्ला सचिव गजेन्द्र ठाकुरले विनाकारण भुक्तानी दिएनन्। ठेक्का रद्द भयो। सचिव ठाकुर र आयोजना प्रमुख सूर्यराज कँडेलको दाउ नयाँ ठेकेदार नियुक्त गर्ने थियो। नयाँ ठेकेदार नियुक्त गर्नुको मुख्य उद्देश्य त्यसभित्र निहित कमिसन खेल थियो। नेपालको ठेक्कापट्टामा परिचालन खर्च वापत हुने अग्रिम भुक्तानीमध्ये केही अंश निर्णयकर्तामा भागबन्डा गर्ने चलन छ। यही लालचमा सिंगो आयोजनालाई धरापमा पारिएको छ । मेलम्चीको ठेकेदार विदेशी भए पनि यो पूर्वाधार निर्माणमा स्वदेशका आपूर्तिकर्ता, उपठेकेदार, कामदार, श्रमिकहरूको ठूलो लगानी परेको छ। सरकारले यसलाई भुल्नु हुन्न। रात दिन खटेर काम गरेका मजदुर र श्रमिकहरूले पाँच महिनादेखि तलब पाएका छैनन्। स्थानीय आपूर्तिकर्ताले भुक्तानी पाएका छैनन्। कूल मिलाएर झन्डै डेढ अर्ब रुपैयाँ नेपाली पक्षले ठेकेदारबाट भुक्तानी पाउन बाँकी छ। उनीहरू आफूले पाउनुपर्ने रकम सरकारले दिनुपर्ने भन्दै आन्दोलित भएका छन्। मंगलबार आयोजनास्थलमा पत्रकार सम्मेलन गरेर स्थानीय मजदुर, श्रमिक तथा आपूर्तिकर्ताहरूले आन्दोलनको उद्घोष गरे। यो उद्घोषसँगै नयाँ ठेकेदार नियुक्त गरी आफ्नो निहित स्वार्थ पूरा गर्न लागिपरेकाहरूको नियतमा ठूलो ठेस लागेको छ। सीएमसी नआउनेनल्याउने हो भने मेलम्ची अब कहिले आउँछ यकिन भन्न नसकिने अवस्था पैदा भएको छ । मेलम्चीमा नयाँ ठेक्का गर्दा प्रक्रियागत समय र थप भारयुक्त लागतका कारण पुरानै ठेकेदारलाई आपसी सहमति गरी काम चालू गराउने पक्षमा खानेपानीमन्त्री मगर थिइन्। तर आयोजना प्रमुखदेखि मन्त्रालयका उच्चपदस्थ कर्मचारी पुरानो ठेकेदारलाई काममा लगाउन नसकिने भन्दै सरकारलाई असहयोग गरिरहेका छन्। एकपटक ठेक्का रद्द भई पुनः वार्ताद्वारा उसैलाई ठेक्का दिलाइएका उदाहरण नेपालको पूर्वाधार आयोजनामा थुप्रै छन्। हाल बनिरहेको कुलेखानी तेस्रोमा पनि ठेक्का रद्द भएकै थियो। मध्य मर्स्याङ्दी जलविद्युत्मा पनि ठेक्का रद्द भएर पछि वार्ताद्वारा काम चालू गराइएको थियो। तर मेलम्चीमा सीएमसीलाई ल्याउनै हुन्न भन्ने पक्षमा केही प्रभावशाली कर्मचारीको असहयोग हुन्छ भने यसमा सरकारको निरीहता छर्लंग देखिन्छ। असहयोग गर्ने कर्मचारीलाई हटाई देश र जनताका पक्षका काम गर्न सक्ने कर्मचारी ल्याउन सक्नुपर्छ । यसका लागि प्रधानमन्त्रीको हस्तक्षेप आवश्यक पर्छ। प्रधानमन्त्रीलाई उनका केही सल्लाहकारले अभै पनि भ्रममा राखेको देखिन्छ। भ्रमित प्रधानमन्त्रीले उचित निर्णय गर्न र निर्देशन दिन सक्दैनन्। भ्रममा पार्नेहरूका आआफ्ना दाउ र स्वार्थ छन्। प्रधानमन्त्री दुविधामा परेको हो भने उनले स्वतन्त्र विज्ञहरूको सल्लाह लिनुपर्छ। भ्रम चिर्नुपर्छ। के गर्दा मेलम्चीको लागत बढ्दैन र छिटो उपत्यकामा पानी आउँछ भन्ने अर्जुनदृष्टि प्रधानमन्त्रीले लगाउनुपर्छ। खानेपानीमन्त्रीले पनि कर्मचारीले असहयोग गरे भन्दैमा त्यत्तिकै चुप लागेर बस्नु हुन्न। उनले सीधै मन्त्रिपरिषद्मा पुरानै ठेकेदारलाई काममा लगाउने प्रस्ताव लैजानुपर्छ । मेलम्चीसित राष्ट्रिय स्वार्थको अर्काे ठूलो आयोजना पनि जोडिएको छ तनहुँ हाइड्रो। तनहुँले पनि एकतर्फी ठेक्का रद्द गरिसकेको छ सीएमसी नआएका कारण। तनहुँको पनि पुनः ठेक्का गर्नुपयो भने यसको लागत र समय पुनः वृद्धि हुनेछ, जुन मुलुकका लागि दुर्भाग्य हो। अन्तर्राष्ट्रिय दातृ निकायसित व्यापारिक ऋण लिएर आयोजना बनाउने अनि यो र त्यो बहानामा लम्बिने पुरानो रोग यसमा पनि देखिने डर छ। यसले समग्र मुलुकको कमजोर ठेक्का व्यवस्थापन, अनिर्णय मात्र होइन, कमिसन लालचलाई पनि उजागर गर्छ। तसर्थ तत्काल सीएमसीलाई फर्काउन दुई कारणले सरकार गम्भीर हुनैपर्छ। पहिलो कम लागत र छोटो समयमा पानी ल्याउन। दोस्रो नयाँ ठेकेदार नियुक्त गर्दा काम गर्न नसक्ने स्थिति प्रस्ट भएकाले आयोजनाको भविष्य अन्योलमा पार्न नदिन। यति पनि गर्न नसक्ने हो भने झन्डै दुईतिहाइको सरकार कति कमजोर र नालायक रहेछ भन्ने सन्देश जनतामा प्रवाहित हुनेछ र यो सरकारबाट जनताले थप अपेक्षा गर्न छाडिदिनेछन् ।"
दुई सय नेपाली विद्यार्थीलाई भारतले दियो स्वर्ण जयन्ती छात्रवृत्ति,"काठमाडौँ : काठमाडौंस्थित भारतीय दूतावासले नेपालका विभिन्न विश्वविद्यालय र कलेजमा स्नातक तहका २०० जेहेन्दार नेपाली विद्यार्थीलाई शैक्षिक सत्र २०१८२०१९ का लागि स्वर्ण जयन्ती छात्रवृत्ति प्रदान गरेको छ । यस वर्ष नेपालका ५० जिल्लाको विद्याथीहरुले एमबीबीएस, बीडीएस, बीई, बीएससी, बीबीए र बीकमसहित ३६ वटा स्नातक कोर्षका लागि छात्रवृत्ति पाउनेछन् । यी विद्यार्थीमध्ये ४५ प्रतिशत छात्रा र ८ प्रतिशत अपाङ्ग छन् । होटेल हायात रिजेन्सीमा आयोजित स्वर्ण जयन्ती छात्रवृत्ति समारोहका प्रमुख अतिथि शिक्षा सचिव खगराज बरालले २०० विद्यार्थीलाई छात्रवृत्तिका लागि योग्यताको प्रमाणपत्र प्रदान गरे । नेपालका लागि भारतीय राजदूत मञ्जीव सिंह पुरीले छात्रवृत्ति प्राप्त गर्ने विद्यार्थीहरुलाई बधाई दिँदै व्यक्तिगत तथा व्यवसायिक सफलता हासिल गर्न सल्लाह दिदए । उनीहरुको सफलताले नेपालको सामाजिक आर्थिक विकासमा टेवा पुर्याउनुका साथै भारतनेपाल सम्बन्धलाई थप मजबुत बनाउने उनले बताए । सन् २००२ मा भारत सरकारले भारतनेपाल आर्थिक सहकार्य को ५० वर्ष पुरा भएको अवसरमा यस प्रतिष्ठित स्वर्ण जयन्ति छात्रवृत्तिको सुरुवात गरेको थियो । यस छात्रवृत्ति कार्यक्रमको पहिलो संस्करण अन्तर्गत ५० जेहेन्दार नेपाली विद्यार्थीहरुलाई छात्रवृत्ति प्रदान गरिएको थियो । सन् २००७ मा सो छात्रवृत्ति संख्या वृद्धि भइ १०० पुगेको थियो । सन् २०१२ यता छात्रवृत्ति संख्या दुई गुनाले वृद्धि भएर २०० भएको छ । यस छात्रवृत्ति कार्यक्रम अन्तर्गत एमबीबीएस बीडीएसका विद्यार्थीले पाँच वर्षसम्म प्रतिमहिना ४ हजार, बीईका विद्यार्थीले चार वर्षसम्म प्रतिमहिना ४हजार र अन्य स्नातक कोर्षका विद्यार्थीले तीन वर्षसम्म प्रतिमहिना तीन हजार प्राप्त गर्नेछन् । हालसम्म नेपालका ७७ जिल्लका २३५० भन्दा बढी नेपाली विद्यार्थीलाई स्वर्ण जयन्ती छात्रवृत्ति प्रदान गरिसकिएको छ । नेपाल तथा भारतका विश्वविद्यालय तथा कलेजमा चिकित्सा, विज्ञान, पशु विज्ञान, औषधि विज्ञान, दन्त विज्ञान, कृषि, इन्जिनियरिङ्ग, कला, कमर्स, विज्ञान, कम्पुटर विज्ञान, नर्सिङ तथा अन्य विभिन्न विषयका अध्ययनका लागि भारत सरकारले कूल ३००० छात्रवृत्ति प्रदान गर्दछ । यी छात्रवृत्तिहरु नेपाल तथा नेपाली जनताको समग्र सामाजिकआर्थिक विकासका निमित्त नेपालमा मानव स्रोतको विकासमा सहयोग पुर्याउन भारतको प्रयासको एक हिस्सा भएको बताइएको छ ।"
महिलाको शव फेला,राजविराज : सप्तरीको कञ्चनरुप नगरपालिकामा बुधबार एक महिलाको पासोमा झुण्डिएको अवस्थामा शव फेला परेकी छन्।कञ्चनरुप नगरपालिका ५ पिप्रा पूर्व बस्ने कुशेश्वर चौधरीकी श्रीमती २५ वर्षीया माला चौधरीको शव फेला परेको सप्तरी प्रहरीले जानकारी दिएको छ। बारीमा रहेको आँपको रुखमा साडीको पासो लगाई झुण्डिएको अवस्थामा शव फेला परेको जिल्ला प्रहरी कार्यालयका प्रहरी उपरीक्षक राजेन्द्र विष्टले बताए। शव पोष्टमार्टमका लागि राजविराजस्थित अस्पताल ल्याइएको छ।मृतकको घर र माइत पक्षका परिवारका सदस्यहरु कोही पनि नआएकाले बुधबार पोष्टमार्टम हुन नसकेको अस्पतालले जनाएको छ।मृतकका श्रीमान वैदेशिक रोजगारमा छन्।
सहायक वन अधिकृत साह ३० हजार घुससहित पक्राउ,"धनगढी : कैलालीका सहायक वन अधिकृत ३० हजार घुससहित पक्राउ परेका छन्। बुधबार दिउँसो वन अधिकृत भरतप्रसाद साहलाई बिचौलिया मार्फत ३० हजार रुपैयाँ घुस लिँदै गरेको अवस्थामा अख्तियार दुरुपयोग अनुसन्धान आयोग महेन्द्रनगरको टोलीले पक्राउ गरेको हो। उनलाई धनगढीको तारानगरमा रहेको सव डिभिजन वनकार्यालयको आफ्नै कार्यकक्षमा सेवाग्राहीबाट घुस लिँदै गरेको अवथामा रंगे हात पक्राउ गरेको अख्तियार दुरुपयोग अनुसन्धान आयोग कञ्चनपुरका प्रमुख प्रेमसागर केसीले जानकारी दिए। रोकिएको काठ सम्बन्धी मुद्धाको फाइल सहज बनाइदिन्छु भनेर घुस लिएको भेटियो', उनले भने, त्यसपछि प्रहरी प्रशासन लगाएर पक्राउ गरेको हो।' सुनसरीको इनरुवा नगरपालिका ३ का साहलाई थप अनुसन्धानको लागि अख्तियारको मुख्यालयमा पठाइने र घुस सम्बन्धी मुद्धा चलाइने जनाइएको छ।"
बलात्कारपछि बालिका हत्या गर्ने युवकलाई जन्मकैद,"भोजपुर : बालिकालाई बलात्कारपछि हत्या गरेको अभियोगमा एक युवकलाई जिल्ला अदालत भोजपुरले जन्मकैदको फैसला सुनाएको छ । अदालतले ११ वर्षीया बालिकालाई बलात्कारपछि हत्या गरेको अभियोगमा साल्पासिलिछो गाउँपालिका५, दोभाने सालेवाका २० वर्षीय सञ्जय राईलाई जन्मकैदको सजाय सुनाएको हो । जिल्ला न्यायाधीश हरिश्चन्द्र ईङ्नामको एकल ईजलासले राईलाई जबरजस्ती करणी उद्योगमा ८ वर्ष र ज्यान मारेको अभियोगमा जन्मकैदको फैसला सुनाएको हो । अदालतको फैसलाले मृतक बालिकाको परिवारलाई अभियुक्त राईबाट एकलाख क्षतिपूर्ति दिने निर्णय ठहर गर्दै जन्मकैदको फैसला सुनाएको जिल्ला अदालत भोजपुरका निमित्त श्रेस्तेदार नवीन कोइरालाले जानकारी दिए । पीडक राईले गत भदौ १० गते बेलुका मोबाइलमा फिल्म हेर्दै सुतेकी ११ वर्षीया बालिकालाई बलात्कार गरेपछि आमाबुवालाई सुनाइदिने डरले घाँटी थिचेर हत्या गरेका थिए । पीडित परिवारको उजुरीका आधारमा उनलाई घरबाटै नियन्त्रणमा लिइएको थियो । मृतक बालिका दोभानेको सालेवामै आमा धनमनी र सौतेनी बुवा राजन राईसँग बस्दै आएकी थिइन् ।"
पोका तेलले विस्थापित हुँदै तोरीखेती,"बाजुरा : यतिबेला तोरी फूलेर पहेलै हुने बाजुराका खेतबारी यतिखेर गहुँ जौंले हरियाली छन्। पछिल्लो समयमा बजारमा सहजै पोका र बोतलमा तेल उपलब्ध हुने भएपछि किसानले तोरी खेती गर्न छोडेका हुन्।प्रत्येक गाउँमा तोरी पेल्नका लागि बनाइएका कोल समेत हराउँदै गएका छन्। पहिले गाउँघरमा प्रत्येकका बारीमा तोरीको खेती गर्ने र कोलमा पेलेर तेल निकाल्ने चलन थियो।गाउँघरमा प्लाष्टिकको पोकामा विभिन्न कम्पनीका तेल भित्रिन थालेपछि पौष्टिकयुक्त तोरीको तेल विरलै पाइने गरेको छ। बजारमा सजिलैसँग पोकाको तेल खरिद गर्न पाइने भएपछि खर्चिलो समय, तोरी पेल्न अप्ठ्यारो हुने झन्झटले तोरी खेती हराउँदै गएको किसान बताउँछन्। किसानलाई मिसावटयुक्त तेलबाट स्वास्थ्यमा हुने वेफाइदा बारेमा भने जानकारी छैन। जानकारी भएकाले समेत तोरी लगाउन छाडिसकेका छन्। पहिले गाउँघरमा तोरी खेती गरेर उत्पादित दानाको अचार बनाइने, पीनाले कपडा र टाउको धुने गरिन्थ्यो। तोरीबाट तेल निकाल्न झन्झटिलो हुने भएकाले आफूले तोरी खेती गर्न छोडेको बडिमालिका नगरपाकिला१ सल्लेनाकी ७० वर्षीया काली कार्कीले बताइन्।'पैला हाम्रा दिनमी पोकाको तेल भन्या देख्नु त परजाओस् नाम समेत सुन्याका छियाउनौ। केही त्यार आया पछि गाउँका महिला दिदी बहिनी र पुरुष मिलेर कोल पेलेर त्यार बनाउँदा छियौ,' कार्कीले स्थानीय भाषामा अन्नपूर्ण पोस्ट्लाई बताइन्।' 'पहिले अन्य तेल पाइँदैनथ्यो। तोरी खेतिबाट आफूलाई चाहिनेजति तेल निकालिन्थ्यो।पोका तेलले अहिलेका किसानलाई अल्छि बनाएको कार्कीले बताइन्।हाल गाउँघरमा फाट्टफुट् मात्र तोरी खेती गर्ने गरेको जिल्ला कृर्षि ज्ञान केन्द्रले जानकारी दिएको छ।जिल्लाको अधिकांश ठाउँ तोरी खेतीका लागि उपयुक्त भएपनि पछिल्लो समय तोरी लगाउन छोडिएको छ। बजारमा पाइने तोरीको तेल (उत्सव,सूर्यमुखी, धारालगायत हरेक प्रकारका तेलहरु) घर नजिको पसलबाट किन्न पाइने भएपछि तोरी लगाउन छोडेको बुढापाकाहरु बताउँछन्।तोरी खेती कम भएसँगै जिल्लामा माहुरीको संख्या पनि घट्दै गएको किसान बताउँछन्।आफ्नै बारीमा उत्पादित तोरी खेतीको महत्व नबुझ्दा किसानले खेती छोडेका हुन्।त्यसैले किसानलाई तोरीको खेतिप्रति आकर्षित गर्न सम्बन्धित पक्षको ध्यान जानु जरुरी छ।"
म्याग्दीमा पौडी खेल्न गएका किशोर बेपत्ता,बेनी : पौडी खेल्न गएका एक किशोर बुधबार अपराहन्न म्याग्दी नदीमा डुवेर बेपत्ता भएका छन्। अन्नपूर्ण गाउँपालिका ८ राम्चे काफलडाँडाका अन्दाजी १४१५ वर्षका हेमचन्द्र गर्बुजा पौडी खेल्ने क्रममा बेनी स्थित म्याग्दी नदीमा बेपत्ता भएका जिल्ला प्रहरी कार्यालयले जनाएको छ। बेनी नगरपालिका ७ मंगलाघाटमा आफन्तको कोठामा बस्दै आएका गर्बुजा अन्य तीन जना साथीहरुसँगै पौडी खेल्न गएका थिए। गर्बुजासँगै पौडी खेल्न गएका बेनी नगरपालिका ७ महारानीथानका अन्दाजी १६१७ वर्षका निलप्रसाद छन्त्याललाई भने उद्धार गरेर प्राथमिक उपचारपछि आफन्तको जिम्मा लगाएको प्रहरीले जनाएको छ।
ज्वाईको हत्या गर्ने ससुरा जेल चलान,राजविराज : अन्तरजातीय प्रेमविवाह गरेका एक युवकको हत्या आरोपमा उनका ससुरालाई १० वर्ष कैदसजाय भएको छ। जिल्ला न्यायाधीश जवाहरप्रसाद सिंहको इजलाशले अभियुक्त राजविराज नगरपालिका९ मलेठका ५२ वर्षीय रामदयाल साहलाई मंगलबार १० वर्ष कैदसजायको फैसला गरेको हो। सप्तरीको तिरहुत गाउँपालिका१ त्रिकोल घर भई राजविराज नगरपालिका ५ स्वर्ण टोलमा डेरा गरी बस्ने २८ वर्षीय दिपेन्द्रकुमार मण्डलको हत्या आरोपमा उनका ससुरा रामदयाललाई कैद सजाय भएको स्रेस्तेदार दिलकुमार वर्देवाले बताए। हत्या आरोपमा पुर्पक्षका लागि राजविराज कारागारमा थुनामा रहेकी मृतककी श्रीमति २३ वर्षीया अन्जना साहलाई भने अदालतले सफाइ दिएको छ। जिल्ला अदालतको आदेशमा रामदयाल र उनकी छोरी अन्जना गत असार २७ गतेदेखि पुर्पक्षका लागि राजविराज कारागारमा थुनामा थिए। दिपेन्द्रलाई गत जेठ २९ गते राति हत्या गरेको भन्दै जिल्ला प्रहरी कार्यालयले दुबैजनालाई पक्राउ गरी कर्तव्य ज्यानको मुद्दा चलाएको थियो। अन्तरजातीय प्रेमविवाह गरेकी अन्जना मृतक मण्डलकी कान्छी श्रीमति हुन्। एउटा छोरीको जन्म भएपछि अन्जना र दिपेन्द्रबीच मनमुटाव बढदै गएको थियो। मनमुटाव र विवादपछि अन्जना राजविराज नगरपालिका९ मलेठस्थित माइतमा बस्न थालिन् भने दिपेन्द्र जेठी श्रीमति रेश्मीदेवीसँग बस्न थाले। अत्यधिक मादक पदार्थ सेवन गरी कान्छी श्रीमति अन्जना र छोरीलाई भेटन पुगेका मण्डलको वादविवादकै क्रममा ससुराको कुटपिटबाट मृत्यु भएको सप्तरी प्रहरीले जनाएको छ।
प्रहरीलाई घुस दिने दुई चालक पक्राउ,"भक्तपुर : सडक जाँचमा खटिएका प्रहरीलाई चेकजाँच छल्न पैसा (घुस) दिने दुई चालकलाई भक्तपुर प्रहरीले नियन्त्रणमा लिएको छ। महानगरीय प्रहरी परिसर भक्तपुरका अनुसार सिन्धुपाल्चोकको चौतारा नगरपालिका१० घर भएका हाल काठमाडौंको काँडाघारी बस्ने २८ वर्षीय मन्दिर माझी र धनुषाको ढल्केबर नगरपालिका६ बस्ने २५ वर्षीय प्रेम बिकलाई नियन्त्रणमा लिएको हो। सडक जाँचका क्रममा माझीले रुट परमिटको कागजातभित्र लुकाइ एक हजार एक सय ५० रुपैयाँ प्रहरीलाई दिएको परिसरका प्रवक्ता प्रहरी नायब उपरीक्षक रेवतीरमण पोखरेलले जानकारी दिए। उनका अनुसार माझीले गएको आइतबार जिल्लाको मध्यपुर थिमी नपा २ सानोठिमी मनोहरा स्थितमा महानगरीय प्रहरी प्रभाग सानोठिमी भक्तपुरबाट खटिएको प्रहरी टोलीलाई उक्त रकम दिएका थिए। प्रहरी टोलीले उक्त सडकमा सवारीसाधन चेकजाँच गर्ने क्रममा सानोठिमीबाट पेप्सीकोलातर्फ जाँदै गरेको बा २ ख ७२७१ नम्बरको मिनी टिपरका चालक माझीले उनको गाडी लाई चेकजाँच गर्दा रुट परमिटको कागजातभित्र लुकाएर प्रहरीलाई पैसा दिएका थिए, प्रवक्ता प्रनाउ पोखरेलले भने, हामीले सवारीसाधन र चालक माझीलाई नियन्त्रणमा लिएका छौं। त्यस्तै बुधबार सोही ठाउँमा खटिएको प्रहरी टोलीलाई सवारी साधन चेकजाँच गर्ने क्रममा ब्लुबुकभित्र एकसय रुपैयाँ लुकाई दिने अर्का चालक बिक प्रहरी नियन्त्रणमा परेका हुन्। ना ५ ख ७५८६ नम्बरको ट्रक चलाएर काठमाडौंबाट भक्तपुरतर्फ आउँदै गरेका बिकले चेकजाँच छल्न प्रहरीलाई एकसय रुपैयाँ दिएका थिए। प्रहरीले बिक र सवारीसाधनलाई नियन्त्रणमा लिएको छ। दुवैजनालाई भक्तपुर जिल्ला अदालतबाट म्याद थप गरी आवश्यक अनुसन्धान कार्य भइरहेको प्रहरी नायब उपरीक्षक पोखरेलले जानकारी दिए।"
चुनावी परिणमले नेपालभारत सम्बन्धमा फरक पर्दैन : राजदूत आचार्य,"नयाँ दिल्ली : भारतका लागि नेपाली राजदूत नीलाम्बर आचार्यले भारतमा हुने चुनावको परिणामले दुई देशको सम्बन्धमा कुनै असर नपर्ने बताएका छन् । भारतीय राष्ट्रपति रामनाथ कोविन्दसमक्ष ओहोदाको प्रमाणपत्र बुझाएपछि नेपाली दूतावासमा कुरा गर्दै राजदूत आचार्यले यस्तो बताएका हुन् । भारतमा लोकसभा चुनावको सरगर्मी बढेका बेला राजदूत आचार्यले आफ्नो कामबारे पनि जानकारी दिए । भारतमा चुनावी सरमगर्मी बढेकाले व्यक्तिगततहमा सम्बन्ध विस्तारका लागि भेटघाटलाई तीब्रता दिने बताए । 'यहाँ अहिले चुनाव लागेको छ, द्धिपक्षीय सम्बन्धबारेमा तत्काल केही निर्णय भइहाल्छ भन्ने हुँदैन', उनले भने, 'तर यसबीचमा व्यक्तिगत, सरकारी र प्रशासनिक क्षेत्रबीच सम्बन्ध बिस्तार गर्ने प्रयास गर्छु ।' दुई मुलुकबीच विश्वासको वातावरण थप मजबुत बनाउन आफनो प्रयास रहने आचार्यले बताए । 'नेपालभारतबीच सदियौ पुरानो मित्रता छ । त्यसलाई विकसित गर्दै लानुपर्छ र बनाइ राख्नु (मेन्टेन) पनि गर्नु पर्छ', उनले भने, 'त्यसका लागि मित्रता र सहयोगको क्रम बढाउँदै लानुपर्छ । सम्भावनाका नयाँ क्षेत्र पहिल्याउनु पर्छ र सहकार्यमा जोड दिनुपर्छ ।' राजदूत आचार्यले दुई मुलुकबीचको आपसी विश्वासलाई धक्का पुर्याउने विषय भए दुई पक्षमा छलफल गरेर टुंग्याइ हाल्नु पर्नेमा जोड दिए । 'यो अभ्यास निरन्तर हुनुपर्छ । सम्झौता र आश्वासनहरु लाइ व्यवहारिक तहमा कार्यान्वयन गर्नु पर्छ । पुरा नहुने स्थिति छ भने त्यसलाई पनि छलफलमा ल्याइहाल्नु पर्छ', आचार्यले अगाडि भने । नेपालभारत सम्बन्ध सही दिशामा अघि बढिरहेको पनि राजदूत आचार्यले भने । 'यो सम्बन्धलाई थप प्रभावकारी बनाउने दिशातर्फ अगाडि बढनुपर्छ', उनले भने, 'जे जति समस्या आउँछन्, अथवा रहेका छन् त्यसलाई द्धिपक्षीय वार्ताबाट समाधान गर्नुपर्छ, मेरो जोड पनि यसैमा रहनेछ ।' भारतमा आगामी महिना हुन लागेको लोकसभा निवार्चनपछि आउने परिणामले नेपालभारत सम्बन्धमा कुनै फरक नपर्ने आचार्यले बताए । 'निर्वाचन परिणाम जस्तो आए पनि दुई मुलुकबीचको घनिभूत सम्बन्धमा कुनै फरक पर्दैन', उने भने, 'नेतृत्व परिवर्तन हुँदैमा सम्बन्धका प्राथमिकता बदलिँदैनन् । दुई मुलुकबीचको घनिष्ट सम्बन्ध सरकार र प्रतिपक्षी सबैसँग समान हुन्छ ।' राजदूत आचार्यले ओहोदाको प्रमाणपत्र बुझाउनुअघि भारतीय विदेश सचिव विजय गोखलेसँग अनौपचारिक भेटघाट गरेका थिए । उनले कश्मीरको पुलवामा आक्रमणपछि भारतले दक्षिण एशियाली मुलुकका नियोग प्रतिनिधिलाई गरेको बिफ्रिङ्गमा सहभागी भएका थिए ।"
दुई दिने तामाङ अध्ययन गोष्ठी सम्पन्न,"काठमाडौँ : तामाङ न्हाङखोरको प्रथम वार्षिकीको अवसरमा नेपाल प्रज्ञाप्रतिष्ठानसँगको सहकार्यमा आयोजित दुईदिने तामाङ अध्ययन गोष्ठी काठमाडौंमा सम्पन्न भएको छ नेपाल प्रज्ञाप्रतिष्ठानको हल, कमलादीमा फागुन २७ र २८ गते सम्पन्न गोष्ठीमा २ वटा विमर्श कार्यक्रम र २१ वटा सेमिनार पेपर प्रस्तुत भएको थियो । विमर्शमा तामाङ लोकगीत ""फापरे व्हाइ"" र ""तामाङ वंशावली"" बारेमा विषय केन्द्रित बहस भएको थियो । पेपर मूलतः भाषा, साहित्य, शिक्षा, सञ्चार, खानपिन, प्रविधि, इतिहास, अर्थव्यवस्था, संस्मरण, महिला, विकास आदि विषयहरूमा गोष्ठी केन्द्रित रहेको आयोजकले बताएका छन् । नेपालका साथै भारतका कोलकता, दार्जिलिङ र सिक्किमबाट पनि पेपर प्रस्तुत भएको थियो । यस अवसरमा तामाङ भाषा र साहित्यको प्रवर्द्धनमा १०० भन्दा धेरै अंक प्रकाशन र साहित्यिक कार्यक्रम सञ्चालन गरेकोमा १० हजारसहित पुरस्कृत गरियो । तामाङ न्हाङखोरका संरक्षक डा गणेश योन्जनको अध्यक्ष्यतामा सम्पन्न उद्घाटन समारोहमा नेपाल प्रज्ञाप्रतिष्ठानका कुलपति गंगाप्रसाद उप्रेती प्रमुख अतिथि थिए । प्राज्ञ वैरागी काइँलाले आफ्नो किनोट सम्भाषण प्रस्तुत गरेका थिए । तामाङ न्हाङखोरका अध्यक्ष अमृत योन्जनतामाङको सभाध्यक्षमा समापन समारोह सम्पन्न भएको थियो ।"
महिला दुर्व्यवहार आरोपमा उपमेयरका श्रीमान् पक्राउ,निजगढ : महिलालाई दुर्व्यवहार गरेको आरोपमा प्रहरीले निजगढबाट सिम्रौनगढ नगरपालिकाका उपमेयरका श्रीमानलाई नियन्त्रणमा लिएको छ । फोनमार्फत आफूलाई अपशब्द प्रयोग गर्दै शारीरिक सम्पर्कका लागि बोलाएको भन्दै एक महिलाले दिएको उजुरीका आधारमा प्रहरीले सिम्रौनगढ नगरपालिका७ खजानीका २९ वर्षीय जयन्त कुशवाहालाई नियन्त्रणमा लिएको हो । कुशवाहा सिम्रौनगढ नगरपालिकाकी उपमेयर रिना कुशवाहाका श्रीमान् हुन् । गुरुङलाई तिनै महिलासँग निजगढस्थित होटल गुरुङमा बसिरहेको अवस्थामा नियन्त्रणमा लिइएको प्रहरी नायव निरीक्षक देवकीलाल चौधरीले जानकारी दिए । फोनमार्फत कुशवाहाले दुर्व्यवहार गरेको भन्दै महिलाले जिल्ला प्रहरी कार्यालय बारामा उजुरी दिएकी थिइन् । कुशवाहाले फोनबाट अपशब्द प्रयोग गर्दै शारीरिक सम्पर्कका लागि बोलाएपछि सूचना दिएर महिलाले निजगढस्थित होटलमा भेट्ने योजना बनाएको प्रहरीको भनाई छ । पक्राउ परेका कुशवाहालाई कारवाहीका लागि जिल्ला प्रहरी कार्यालय पठाइएको प्रहरी नायव निरीक्षक चौधरीले जानकारी दिए । कुशवाहा सिम्रौनगढ नगर उद्योग वाणिज्य संघका अध्यक्ष हुन् । उनी प्रदेश २ का सभामुख सरोज यादवको स्वकीय सचिवमासमेत नियुक्त छन् । स्वकीय सचिवमा नियुक्त भए पनि कुशवाहा श्रीमती रिनालाई नगरपालिकाको काममा सघाउँदै आएका छन् ।
दुई सय नेपाली विद्यार्थीलाई भारतको छात्रवृत्ति,"काठमाडौं : नेपालमा रहेको भारतीय दूतावासले नेपालका विभिन्न विश्वविद्यालयमा अध्यनरत दुई सय विद्यार्थीलाई छात्रवृत्ति प्रदान गरेको छ। शैक्षिक सत्र २०१८१९ का लागि स्वर्ण जयन्ती छात्रवृत्ति कार्यक्रममा उनीहरुलाई बुधबार छात्रवृत्ति दिने घोषणा गरिएको हो। एमबीबीएस्, बीडीएस्, बीइ, बीएसी, बीबीए, बीकम लगायत ३६ वटा स्नातक कोर्षमा अध्यनरत विद्यार्थीलाई छात्रवृत्ति वितरण गरिएको हो। ४५ प्रतिशत छात्रा र ८ प्रतिशत अपाङ्ग विद्यार्थीले छात्रवृत्ति पाएको दुतावासले जनाएको छ। बुधबार एक कार्यक्रमको आयोजना गरेर स्वर्ण जयन्ति छात्रवृत्तिको घोषणा गरिएको थियो। नेपाल सरकारको शिक्षा मन्त्रालयसँग समन्वयन गरेर दुतावासले सन् २००२ देखि यो छात्रवृत्ति नेपालमा दिँदै आएको छ। बुधबार आयोजित कार्यक्रममा शिक्षा मन्त्रालयका सचिव खगराज बरालले छात्रवृत्तिको प्रमाण पत्र प्रदान गरेका थिए। सन् २००२ मा भारत सरकारले 'भारतनेपाल आर्थिक सहकार्य' को ५० वर्ष पूरा भएको अवसरमा स्वर्ण जयन्ति छात्रवृत्तिको सुरुवात गरेको थियो। छात्रवृत्ति कार्यक्रमको पहिलो संस्करण अन्तर्गत ५० विद्यार्थीहरुलाई छात्रवृत्ति प्रदान गरिएको थियो। सन् २००७ मा सो छात्रवृत्ति संख्या वृद्धि भइ १०० पुगेको थियो। सन् २०१२ यता छात्रवृत्ति संख्या दुई गुनाले वृद्धि भएर २०० भएको छ। यस छात्रवृत्ति कार्यक्रम अन्तर्गत एमबीबीएस्, बीडीएस्का विद्यार्थीले पाँच वर्षसम्म प्रति महिना नेरु ४०००, बीइका विद्यार्थीले चार वर्षसम्म प्रति महिना ४००० र अन्य विद्यार्थीले तीन वर्षसम्म प्रति महिना ३००० प्राप्त गर्दै आएका छन्। हालसम्म नेपालका ७७ जिल्लका दुई हजार तीन सय ५० भन्दा बढी नेपाली विद्यार्थी स्वर्ण जयन्ति छात्रवृत्तिबाट लाभान्वित भइसकेका छन्। छात्रवृत्ति प्रदान गर्न आयोजना गरिएको कार्यक्रमलाई सम्बोधन गर्दै नेपालका लागि भारतीय राजदुत मञ्जीव सिंह पुरीले छात्रवृत्ति प्राप्त गर्ने विद्यार्थीलाई बधाई दिँदै उनीहरुलाई व्यक्तिगत तथा व्यवसायिक सफलता हासिल गर्न सुझाव दिए। पुरीले छात्रवृत्तिले नेपालको सामाजिक आर्थिक विकासमा टेवा पुर्याउनुका साथै भारतनेपाल सम्बन्धलाई मजबुत बनाउने काम गरेको टिप्पणी गरेका छन्।"
तीर्थालु सवार बसले मोटरसाइकल किच्दा दुईजनाको मृत्यु,"राजविराज : सप्तरीमा तीर्थयात्री बोकेको बस बुधबार बिहान पल्टिएर मोटरसाइकललाई किच्दा दुईजनाको घटनास्थलमै मृत्यु भएको छ । मृत्यु हुने दुवैजना मोटरसाइकलमा सवार छन् । पूर्वपश्चिम राजमार्गअन्तर्गत सुरुङ्गा नगरपालिका५ स्थित कुशहा पुलमा भएको दुर्घटनामा मोटरसाइकलमा सवार त्यही ठाउँका ५० वर्षीय मोहम्मद मजलुम मियाँ र ३५ वर्षीय रामे पासपानको घटनास्थलमै मृत्यु भएको इलाका प्रहरी कार्यालय कडरबोनाले जनाएको छ । प्रहरीका अनुसार उदयपुरको रामपुर ठोक्सिलाबाट जनकपुर हिँडेको को१ ख ४९६४ नम्बरको यात्रुबसको पत्ती भाँचिएर पल्टिएको थियो । पत्ती भाँचिएर अनियन्त्रित भएको बस विपरित दिशाबाट जाँदै गरेको को३४ प ६४३५ नम्बरको मोटरसाइकलमाथि नै पल्टिदा मोटरसाइकल चालक मियाँ र पछाडी सवार पासवानको मृत्यु भएको हो । घटनापछि कुशहा पुलमा बस तेर्सिएर अवरुद्ध भएको राजमार्ग खुलाइएको छ । प्रहरी निरीक्षक सुरेन्द्र श्रेष्ठका अनुसार बसमा सवार उदयपुरको बेलका नगरपालिका ९ का ३५ जना तिर्थयात्री जेष्ठ नागरिकमध्ये घाइते भएका १० जनालाई उपचारका लागि सिरहाको लहानस्थित सप्तऋषी अस्पताल भर्ना गरिएको छ । घाइते हुनेहरुमा ९६ वर्षीया वुद्धिमाया विक, ७८ वर्षीय गोविन्दबहादुर वस्नेत, ७७ वर्षीय बलबहादुर विष्ट, ७५ वर्षीया दिलकुमारी पोखरेल, ७५ वर्षीया जगमाया खड्का, ७५ वर्षीय छत्रबहादुर कार्की, ७५ वर्षीय पदमबहादुर विष्ट, ७५ वर्षीया बालिका वस्नेत, ७२ वर्षीय रत्नबहादुर कार्की र ६५ वर्षीया सुमित्रा श्रेष्ठ रहेको जिल्ला प्रहरी कार्यालय सप्तरीले जनाएको छ । विङ्गरबाट लडेर मृत्यु यसैगरी दुर्घटनापछि अबरुद्ध बनेको पूर्वपश्चिम राजमार्गअन्तर्गत सप्तरीको सुरुङ्गा नगरपालिका५ मा भएको अर्को सवारी दुर्घटनामा एक महिलाको ज्यान गएको छ । तीर्थयात्री बस कुशहा पुलमा तेर्सिएर सडक अवरुद्ध भएपछि सडक जामका कारण दुर्घटनास्थल भन्दा पाँच सय मिटर पश्चिम रोक्न खोजेको ना १ ज ६६६७ नम्बरको विङ्गरबाट लडेर सुरुङ्गा नगरपालिका११ की कल्पना चौधरीको मृत्यु भएको प्रहरीले जनाएको छ । पश्चिमबाट पूर्वतर्फ जाँदै गरेको विंगरबाट ओर्लने क्रममा लडेर अचेत भएकी चौधरीको उपचारका लागि न्युरो अस्पताल विराटनगर लैजाँदै गर्दा बाटोमै मृत्यु भएको प्रहरी निरीक्षक सुरेन्द्र श्रेष्ठले बताए ।"
'७ दिन ७ विशेषता' का साथ हाम्रो पात्रोको ' मेगा अपडेट' : यस्ता छन् सुविधा,"काठमाडौं : हाम्रो पात्रोले यही साता आफ्ना प्रयोगकर्ताका लागि एकमुष्ठ नयाँ सम्भावना र विशेषता समेटिएको नयाँ अपडेट सार्वजनिक गरेको छ। गुगल प्लेस्टोरमा उपलब्ध नयाँ हाम्रो पात्रोमा समावेश प्रत्येक विशेषता लाखौं नेपाली प्रयोगकर्ताहरुको दैनिक सहज बनाउने कम्पनीले जनाएको छ। '१० वर्षअघि आफ्नो व्यक्तिगत सोख तथा आवश्यकताका लागि नेपाली क्यालेण्डरका तिथिमिति, चाडवाड, रितिरिवाज तथा वैदिक हिन्दु संस्कारका विविध जानकारी समेटिएको र अमेरीकास्थित केही साथीहरुका लागि उपयोगी बनाउने गरेको प्रारम्भिक प्रयासलाई यहाँहरुले क्रमशः मलजल गर्दै जानुभो र निरन्तर हामीले यसमा गोडमेल गरी रह्यौं, हाम्रो पात्रोका संस्थापक तथा परिकल्पनाकार शंकर उप्रेतीले भने, 'यो अवधिमा म तथा मेरो टिमले हरेक दिन, हरेक क्षण नेपाली प्रयोगकर्ताको दैनिकिको मूलभूत आवश्यकता के हो भन्ने विचारमा निरन्तर खोजी गरिरह्यौं र समयानुसार फरक सुविधा, नविन प्रविधियुक्त अपडेट गर्दै गयौं।यसक्रममा 'हाम्रोपात्रो' एउटा पात्रोमा मात्र सिमित नरहेर, हरेक नेपालीको दैनिकी सहज बनाउने सहयात्री भएको छ।हाम्रो पात्रो नेपाली एप्सहरुको पंक्तिमा सर्वाधिक ठूलो परिवार भएकोमा गर्व लाग्छ।हाम्रो यो स्मार्ट नेपाली परिवार लाखौं सदस्यसहितको एउटा विशाल पारिवारिक संरचना बनिसकेको छ।' 'हामीलाई हाम्रो विचारमा, हाम्रा हरेक अपडेटमा अनेक खुशी साट्ने, अनेक जिज्ञासा राख्ने, थुप्रै विचारोत्तेजक प्रश्न, प्रतिक्रिया राख्ने प्रयोगकर्ताप्रति आभारी छुँ।म विश्वस्त छु, हामीले यो पल्ट पस्किएको २१ औं शताब्दिको अनेकौं विशेषता सहितको नयाँ हाम्रो पात्रो हाम्रो प्रयोगकर्तालाई मनपर्नेछ', उप्रेतीले भने। यस्ता छन् विशेषता स्थानीय भाषाका साथमा हाम्रो पात्रो अब नेपालभाषा, मैथिली भाषा र भोजपुरी भाषामा पनि उपलव्ध भएको र भाषा परिवर्तन गर्न सकिने भएको छ। नेपाली तथा अंग्रेजी भाषामा मात्र यसअघि प्रयोग गर्न सकिने हाम्रो पात्रोले आफ्नो भाषाको दायरालाई थप फराकिलो बनाएको छ।अबलाई नेपालभाषा, भोजपुरी तथा मैथिली भाषामा पनि प्रयोग गर्न सकिने। नयाँ अपडेटमा यदि तपाईं नेपाल भाषा प्रयोग गर्दैहुनुहुन्छ भने तपाईंले नेपाल सम्वतमै तिथिमितिबारे जानकारी प्राप्त गर्न सक्नुहुन्छ।नेवा वर्षका १२ वटै महिना तथा एप्लिकेशनमा प्रयोग हुने मूल फिचरहरु नेपालभाषामा राखिएका छन्। आउँदा दिनहरुमा नेपालभाषा लिपी समेतको हाम्रो पात्रो सार्वजनिक हुने भएको छ। दिन तथा रात थिमका साथ प्रयोग सहजतामा प्रभावकारी लाइट, डार्क र अटो थिम नयाँ अपडेटको विशेषता हो।अब हाम्रो पात्रोको नेपथ्यका रंग र प्रकाश परावर्तनको अनुपातका आधारमा प्रयोगकर्ताले आफूलाई आवश्यक थिम रोज्न सक्नेछन्। हाम्रो भिडियो विविध भिडियो वर्ग 'क्याटोगरी' अनुसार भिडियो हेर्ने सुविधासहित भिडियोको नयाँ डिजाइजन राखिएको यो सुविधा तपाईँलाई मनपर्न सक्छ। यूट्यूबमा विभिन्न श्रोतका आधिकारिक र जानकारीमूलक भिडियो खोजि गर्नु चुनौतिको विषय हो।आफूलाई चाहिने नचाहिने अनेक अनावश्यक विकल्पले कहिलेकाँही तपाईँलाई पनि अप्ठेरो भएको हुनसक्छ। त्यसका लागि '' समाचार, गीत संगीत, रियालिटी शो, चलचित्र, विज्ञान, तथा अन्य विधाका रोचक भिडियो समावेश हाम्रो भिडियोको विशेषता हो। नोटरटिपोट हाम्रो पात्रो मेगा रिलिजको अत्यन्त महत्वपूर्ण फिचर हो नोट टिपोट। आफ्ना अनेकानेक कार्यक्रमको तालिका मिलाउन र गर्नुपर्ने कामहरु सम्झिन हाम्रो पात्रोद्वारा सार्वजनिक हाम्रो नोटरटिपोटको सुविधा अब तपाईँको व्यक्तिगत प्रयोगका लागि हाम्रो पात्रोले सार्वजनिक गरेको छ। यो सुविधा प्रयोग गर्नका लागि तपाईंले हाम्रो पात्रो लग(इन गरेको हुनुपर्छ र यो लग(इन अत्यन्त सहज छः ह्याम्वर्गर मेनु अर्थात् छेउको मुख्य मेनुमा गएर या नोट्स एड गर्दा पनि लग(इन अप्सन देख्न सकिन्छ, आफ्नो साबिकको फेसबुक, ट्विटर या जीमेल अकाउण्टबाट सजिलै लग इन गर्न सकिनेछ। नोटलाई सम्पादन अर्थात एडिट तथा हरेक नोटलाई आफूले चाहेको फरक फरक रंगमा राख्नमिल्ने खालको छ।अब तपाईँका कुनै इभेन्टस या कार्यक्रम छुटाउनु नपरोस्, समय अनुसार अघि बढ्न सकियोस र 'नेपाली टाइम'को आक्षेप कुनै कार्यक्रममा या उपस्थितिमा नलागोस् भन्ने चाहनुहुन्छ भने यो सुविधाका उपयोगी बन्न सक्छ। मोबाईल रिइन्स्टल गर्दा अथवा नयाँ मोबाइलमा हाम्रोपात्रो प्रयोग गर्दा तपाईंले यसअघि लेख्नुभएको नोट र टिपोट अथवा इभेन्ट प्लानहरु केही पनि हराउनेछैन। तपाईँको विभिन्न इभेन्ट प्लान र गतिविधि व्यवस्थापन गर्नका लागि ,  अथवा  बाट हाम्रोपात्रो लग(इन गरिसकेपछि राख्नु भएका नोट र टिपोट तपाईँले प्रयोग गर्ने जुनसुकै  फोनमा पहिले लग(इन गरीएको आइडीबाट लगइन गरेर एप्लिकेशन प्रयोग गर्नुभएमा पहिलेकै अवस्था सम्पूर्ण कुराहरु यथास्थानमैं देखिनेछन्। समाचार सर्च तथा ट्रेण्डिङ समाचार यस मेगा अपडेटको अर्को राम्रो विशेषता भनेको सर्च र ट्रेन्डिंग विषयको सुविधा।आफ्नो इच्छा अनुसारको विषयको सामाग्री सर्च गर्न र ट्रेण्डिंग विषयमा अवलोकन र अपटेडेड रहन यो अपडेट विशेष छ।सर्च गर्ने प्रभावकारी तरिकादेखि सर्च हिस्ट्रि सम्पादनसम्मको सुविधाको एप्लिकेशनले दिएको छ। न्यूज पर्सनलाइजेसन व्यक्तिगत रोजाई, छनौट र रुचिअनुसारका समाचार स्रोत र समाचार वर्गहरु समेटिएको पर्सनलाइजेसन सुविधा समेटेको हाम्रो पात्रोले नेपालभरिका ४० भन्दा धेरै श्रोतका समाचार पस्किँदै छ। अब हाम्रो पात्रोमा आफूलाई मनपरेको समाचार स्रोत रोज्न तथा आफूलाई चाहिने समाचार वर्ग चयन गर्न सकिनेछ। दैनिक नोटिफिकेसन हिस्ट्री हाम्रो पात्रोले पठाउने हरेक ताजा समाचारका दैनिक नोटिफिकेसनहरु हिस्ट्रीमा पछि समेत हेर्न मिल्ने सुविधा नयाँ अपडेटमा ल्याएको छ।दिनहुँका नोटिफिकेसन हिस्ट्रीमा बस्ने नयाँ समाचारका साथै पुराना समाचारको नोटिफिकेसन पनि क्रमैअनुसार मोबाइलमा रहिरहनेछ।हाम्रो पात्रोको यस मेगा अपडेट अन्तर्गतको '७ दिन ७ विशेषता' ले प्रयोगकर्ताको सहयोगी साथी बन्न सक्ने कम्पनीले जनाएको छ।"
सर्लाहीमा आगलागीबाट ४ घर जलेर नष्ट,"मलंगवा : सर्लाहीको पर्सा गाउँपालिका४ कविलासी टोलमा मंगलबार राति लागलागी हुँदा ४ घर जलेर नष्ट भएका छन्। आगलागीबाट परी १४ लाख ७५ हजारको धनमाल जलेर नष्ट भएको प्रहरीले जनाएको छ। कविलासी टोलका नरेश राय यादवको घरमा विद्युत सर्ट भई आगलागी हुँदा सोही ठाउँका उपेन्द्र यादव, बसीर बैठा धोबी, हकिम बैठा धोबी र ईस्लाम बैठा धोबीको घर जलेर नष्ट भएको हो। आगीलागीमा परी रायको फुसको कच्ची घर, गोठ, अन्न, लत्ताकपडा र मोटर साइकल जलेर नष्ट भएको छ। रायको मात्रै ६ लाख ८० हजारको क्षति भएको प्रहरीले जनाएको छ। त्यसैगरी बसीरको फुसको घर, लत्ताकपडा, अन्न र ५ वटा बाख्रा मरेको छ। हकिम बैठाको फुसको कच्ची घर, अन्नपात, लत्ताकपडा र ६ वटा बाख्रा गरी ३ लाख ६० हजारको क्षति भएको छ। ईस्लामको पनि फुसको कच्ची घर र गोठ सहित गोठमा भएको ६ बटा बाख्रा गरी ६० हजारको क्षति भएको प्रहरीले जनाएको छ। आगो निभाउने क्रममा रायको हात खुट्टा समेत जलेको छ।त्यसैगरी कविलासी नगरपालिका ७ गैर बस्ने रामपृत रायको परालको टालीमा आगलागी हुँदा ४० हजार बराबरको पराल जलेर नष्ट भएको हो। आगो स्थानीयवासी, प्रहरी र दमकलको सहयोगमा नियन्त्रणमा लिइएको थियो।"
मर्मत हुँदै माथिल्लो मर्स्याङ्दी 'ए',"बेसीसहर : मस्र्याङ्दी गाउँपालिकास्थित ५० मेगावाटको माथिल्लो मस्र्याङ्दी 'ए' जलविद्युत् आयोजनाको विस्तृत मर्मत थालिएको छ।विद्युत उत्पादन भएपछि पहिलोपटक आयोजनाको मर्मत थालिएको हो। विद्युत गृहमा टर्वाइन र बाँधस्थलको मर्मत सुरु गरिएको आयोजनाले जनाएको छ। आयोजनाले विद्युत उत्पादन थालेको २ वर्ष भएको छ। २५२५ मेगावाटका २ वटा फ्रान्सिस टर्बाइन रहेको उक्त आयोजनामा जडित युनिट २ को मर्मतसम्भार भइरहेको छ। फेब्रअरी १५ तारिखबाट सुरु गरिएको बृहत् मर्मतसम्भार कार्य एक डेढ महिनामा सक्ने लक्ष्य छ। युनिट २ को मर्मत युनिट १ को मर्मत थालिने आयोजनाका जनसम्पर्क प्रमुख कर्ण अधिकारीले जानकारी दिए। उनका अनुसार युनिट २ मर्मतमा रहेपछि अहिले युनिट १ बाट मात्रै विद्युत् उत्पादन भइरहेको छ। उक्त टर्बाइनबाट २५ मेगावाट विद्युत् उत्पादन भइरहेको उनले बताए। रन अफ रिभर (पानीको बहावमा आधारित) उक्त परियोजनाको बाँधक्षेत्रमा पनि मर्मत भइरहेको छ। गएको बर्खामा गएको भीषण पहिरो, बर्खायामको बाढीपहिरोले माटो तथा बालुवाका कणले टर्बाइनका दाँतहरूमा क्षति पुर्याएको आयोजनाले जनाएको छ। सबै क्षेत्रको मर्मत गर्न करिब ३ महिना लाग्ने आयोजनाले जनाएको छ। आयोजना मर्मतका लागि चिनियाँ ३ जना विषेशज्ञसहित १५ जना इन्जिनियर तथा प्राविधिक खटिएका छन्। उनीहरू सबै चीनबाट माथिल्लो मस्र्याङ्दी 'ए' आयोजनाको मर्मतका लागि आएका हुन्। सन् २०१३ को जनवरीमा निर्माण सुरु गरिएको माथिल्लो मस्र्याङ्दी 'ए' आयोजनाले २०१७ जनवरीबाट व्यावसायिक विद्युत् उत्पादन थालेको थियो। चिनियाँ बहुराष्ट्रिय कम्पनी सिनो हाइड्रोको ९० र नेपालको चितवन कोई समूह (सगरमाथा हाइड्रोपावर कम्पनी) को १० प्रतिशत लगानी रहेको छ।"
नागरिकता माग्दै रिले अनशन,"विराटनगर : जन्मसिद्ध नागरिकका सन्तान भएकै कारण उमेर पुगेर पनि आफूहरुले नागरिकता पाउन नसकेको भन्दै विराटनगरमा रिले अनशन सुरु भएको छ। विराटनगर महानगरपालिकाको 'बी' प्लटमा बुधबारबाट नागरिकता नपाएका युवाहरुले तत्काल वंशजको आधारमा नागकिता पाउनुपर्ने लगायतका माग राखेर अनशन थालेका हुन्। जन्मका आधारमा नागरिकता लिएका अभिभावकका धेरै सन्तान नागरिकताविहीन बन्नु परेको र राज्य यस विषयमा संवेदनशील नभएको भन्दै युवाहरुले तीनदिने अनशन थालेका छन्।नागरिकता पीडित संघर्ष समितिका संयोजक विराटनगर६ का इशान खान, मोहम्मद तौसिफ, विराटनगर९ का इम्तियाज अन्सारी, विराटनगर१५ का आकाशकुमार हुलुवाई र गुड्डु सिंह अनशनमा बसेका छन्। समितिका संयोजक खानले शुक्रबारसम्ममा पनि आफूहरुको मागको कुनै सुनुवाई नभए आमरण अनशनसहितको थप संघर्ष थाल्ने बताए। उनका अनुसार मोरङमा एक हजारभन्दा बढी जन्मसिद्ध नागरिकका सन्तानले उमेर पुगेर पनि नागरिकता पाउन सकेका छैनन्।'नागरिकताका लागि विभिन्न निकायहुँदै प्रधानमन्त्री कार्यालयसम्म पुग्दा आश्वासन मात्रै पाइयो,' खानले भने, 'जन्मसिद्धका आधारमा २०६३ सालमा नागरिकता पाएका अभिभावकका धेरै सन्तान उमेर पुगेर पनि लामो समयदेखि नागरिकताविहीन बन्नु परेको छ।' '२०७२ सालको संविधानको धारा ११ को उपधारा (१), (२) र (३) बमोजिम नागरिकता प्राप्त गर्न कुनै अड्चन छैन,' उनले भने, 'तर ऐन नबनेको भन्दै नागरिकता दिइएको छैन।' उनले मुलुकको मुल कानुनलाई ऐन नबनेको भनेर बन्धक बनाउन नपाइने जिकिर गरे। संविधानको धारा १० (१) मा कुनै पनि नेपाली नागरिकलाई नागरिकता प्राप्त गर्ने हकबाट बञ्चित नगरिने प्राब्धान रहेको उल्लेख गर्दै उनले भने, 'संविधानका धाराहरुमा कानुनअनुसार शब्दावलीमा कुनै बाधा अवरोध पनि पुर्याइएको छैन।' खानले नागरिकताकै कारण उच्च शिक्षा र रोजगारीको अवसरबाट बन्चित भई धेरै युवाको भविष्य नै अन्धकारमा परिरहेको गुनासो गरे। विभिन्न समयमा उच्च र सर्वोच्च अदालतले समेत जन्मसिद्ध नागरिकको सन्तानलाई वंशजका आधारमा नागरिकता दिनका लागि आदेश दिइसक्दा पनि नागरिकलाई आफ्नौ नैसर्गिक अधिकारबाट बन्चित गराउने काम भइरहेको संघर्ष समितिका सचिव मोहम्मद तौसिफले बताए। उनले नेपालको संविधानमा स्पष्ट व्यवस्था र अदालतको आदेश बमोजिम युवाहरुलाई नागरिकता दिइनुपर्ने बताए। संविधान कार्यान्वयन र अदालतको आदेशको पालना गर्नु राज्यको दायित्व हुने उनको तर्क छ। नागरिकताका लागि आन्दोलन गर्नु परेकोमा दुःख व्यक्त गर्दै अध्यक्ष खानले नागरिकताविहीन युवा युवतीको समस्याको सम्बोधन तत्काल गर्न माग गरे। चरणवद्ध आन्दोलन गर्दा पनि कुनै सुनुवाई नभए पनि रिले अनशन थालिएको र यसले पनि कुनै उपलब्धी हाँसिल नभए आमरण अनशन गर्दै अन्तराष्ट्रिय अदालत, संयुक्त राष्ट्र संघ र मानव अधिकार आयोग समक्ष पुग्न आफूहरु बाध्य हुने उनले बताए। नागरिकता पीडित संघर्ष समितिले आमाको नामबाट नागरिकता र जन्मसिद्धका सन्तानलाई वंशजको आधारमा नागरिकता दिइनु पर्ने, महिला र पुरुषबीचको विभेदको अन्त्य हुनुपर्ने, सर्वोच्च र उच्च अदालतको परमादेशको पालना हुनुपर्ने लगायतका माग अघि सारेको छ। दोहोरो नागरिकता लिएकालाई उच्चस्तरिय छानबिन समिति गठन गरेर कारवाही गरिनुपर्ने, जन्मसिद्ध नागरिकका सन्तानलाई वंशजको आधारमा नागरिकता दिइनुपर्ने, बुवा वेपत्ता वा मृत्यु भएमा एकल महिलाका सन्तानलाई आमाको नागरिकताको आधारमा नागरिकता दिनुपर्ने लगायतका मागलाई पनि आफ्नो मुख्य मुद्दा बनाइएको जानकारी खानले दिए। २०४६ साल अघि जन्मिएका जुनसुकै नेपाली नागरिकलाई २०६३ सालमा जन्मका आधारमा नागरिकता दिइएको थियो । २०६३ मा जन्मसिद्ध नागरिकता लिएकाका सन्तानले भने अहिले वंशजको नागरिकता पाउन नसकेका हुन्। जन्मका आधारमा एक पटक मात्रै नागरिकता दिने व्यवस्था उपयुक्त हुने र अन्य व्यवस्था कानुन बनाएर मात्रै दिनु भन्ने फैसला २०७० सालमा सर्वोच्च अदालतले गरेको पनि छ। त्यही फैसलाका आधारमा गृह मन्त्रालयले २०७० चैत २० गते जन्मका सन्तानलाई अहिले नागरिकता नदिनु भन्दै परिपत्र गरेको थियो। मोरङको कटहरी गाउँपालिका४ की ममता हरिजनले पनि नागरिकता पाउन नसकेको बताइन। 'घरमा बुवा आमा सबैको नागरिकता छ, उनले भनिन्, 'मैले भने पाउन नसक्दा लामो समयदेखि पढाईबाट बञ्चित हुनुका साथै लोकसेवा आयोगकको तयारी गर्न पाइरहेकी छैन।' विराटनगर महानगरपालिका६ का २१ वर्षीय शशिकुमार सिंहले पनि नागरिकता नपाउँदा वैदेशिक रोजगारीका लागि जान नपाएको दुखेसो गरे। 'बुवाले जन्मका आधारमा नागरिकता लिनु भएको छ। आमाको वंशको नागरिकता छ,' उनले भने,'नागरिकताका लागि पटकपटक धाउँदा पनि मैले चैं पाउन सकिन। जिल्ला प्रशासन कार्यालय मोरङमा जाँदा दिन नमिल्ने भन्दै फर्काउने गरिएको छ।' मोरङका प्रमुख जिल्ला अधिकारी रमेशकुमार केसीले गृहको त्यतिबेलाको परिपत्रका कारण अहिलेसम्म जन्मसिद्ध नागरिकता लिएकाका सन्तानलाई वंशजको नागरिकता दिन नसकिएको बताए। नागरिकका विधेयक २०७५ संसदमा पेश भइसकेका कारण पारित भएर आएपछि नागरिकतासम्बन्धी सबै समस्याको हल हुनसक्ने उनको भनाइ छ। ऐन नबनेसम्म नागरिकता सम्बन्धी जटिलताको समाधान हुन गाह्रो पर्ने प्रजिअ केसीले बताए। उनले बावुले नागरिकता प्राप्त गर्नुपूर्व जन्मिएको सन्तानको हकमा नागरिकता ऐनमा कुनै व्यवस्था नभएको बताए।"
सुर्खेतमा पहिलो पटक ५ जना राउटेले बुझे तलब,"सुर्खेतः जंगलमा फिरन्ते जीवन बिताउँदै आएका लोपोन्मुख जाती राउटेले पहिलो पटक तलब बुझेका छन्। राउटे समुदायको उत्थानका लागि क्रियाशिल सामाजिक सेवा केन्द्रको कार्यक्रमलाई सहयोग गरेबापत पाँचजना राउटेले पहिलो महिनाको पारिश्रमिक बुझेका हुन्। लेकबेसीमा बस्दै आएका उनीहरुलाई बुधबार गाडीमा राखेर वीरेन्द्रनगरमा ल्याएपछि बैंकमार्फत उनीहरुको महिनाको पारिश्रमिक भुक्तानी दिइएको छ।आधुनिक समाजसँग नजिक्याउन सोकेकमार्फत लागु भएको सामाजिकिकरण कार्यक्रममा राउटे परासहकर्ताको भूमिका निभाएकोमा मासिक तलब दिने गरिएको सोसेक दैलेखका अध्यक्ष हिरासिंह थापाले जानकारी दिए। बुधबार बिहानै थापासहितको टोलीले भेरी किनारमा बसिरहेका राउटे समुदायमा पुगेरे पाँच मुखियालाई वीरेन्द्रनगर तलब पारिश्रमिक भुक्तानीका लागि ल्याइएको थियो। राउटेका मुख्य मुखिया सुर्यनारायण शाहीले एक महिनाको दुई हजार रुपैयाँ पारिश्रमिक बुझेका छन् भने अन्य चारजना सहायक मुखियाले प्रतिव्यक्ति १ हजार ५ सयका दरले बुझेका छन्। 'उनीहरुको दैनिकी व्यवस्थिति गराउने अभियानमा हामीलाई निकै चुनौती खडा भयो, उनीहरुबाटै आवश्यक सहयोग नहुने देखियो, अध्यक्ष थापाले भने, 'आफ्नो समुदायका नागरिकलाई परिवर्तनप्रति आकर्षण गराउन सहयोग पुर्याउन भन्नका लागि पाँचजनालाई जागिरेका रुपमा सहजकर्ता नियुक्त गरेका हौं।' बैंकमार्फत महिनबहादुर शाही, प्रकाश शाही, डिलबहादुर शाही र विरबहादुर शाहीले जनही मासिक  हजार सय रुपैयाँ बुझेका हुन्। पहिलो तलब पाएपछि राउटे मुखिया सुर्यनारायण शाहीले भने, 'सरकारले दिने भत्ताबाहेक तबल पाउने गरी काम गरेका थिएनौं, पहिलो पटक बैंकमै आएर तलब बुझेका हौं।' उनले सबै कुरा एकै पटक परिवर्तन सम्भव नभए पनि विस्तारै विस्तारै आफ्नो समुदाय पनि सामान्य मानिससरह जीवन बिताउने शाहीले बताए। ४५ दिनभन्दा धेरै एकै ठाउँमा नबस्ने राउटेले गर्मीयाम सुरु भएपछि पुनः अर्को ठाउँमा बसाई सर्ने तयारी गरिरहेका छन्।"
ढुंगा लागेर मृत्यु,नुवाकोट : नुवाकोटको पश्चिमी भेगमा रहेको मानेपाखामा भीरबाट खसेको ढुंगा लागेर एकजनाको ज्यान गएको छ। सदरमुकाम विदुरदेखि ३० किलोमिटर पश्चिममा रहेको म्यागङ गाउपालिका३ मानेपाखामा बाटो खन्ने क्रममा माथिबाट खसेको ढुंगा टाउकोमा लागेर स्थानीय ४९ वर्षीय छोरे तामाङको घटनास्थलमै मृत्यु भएको जिल्ला प्रहरी कार्यालय नुवाकोटका प्रमुख तथा प्रहरी उपरीक्षक कृष्णबहादुर पल्लिमगरले जानकारी दिए। मृतकको शव नुवाकोट जिल्ला अस्पताल त्रिशूलीमा पोष्टमार्टम गरिएको छ।घटनाका सम्बन्धमा थप अनुसन्धान भइरहेको उपरीक्षक पल्लिमगरले बताए।
"प्रदूषणको चपेटामा भैरहवा, लुम्बिनीको प्रवेद्वारलाई छोप्छ धुवाँको मुस्लोले","भैरहवा : स्थलमार्ग हुँदै नेपालमा सबैभन्दा बढी पर्यटक भैरहवा नाकाबाट भित्रिने गर्दछन्। शान्तिका अग्रदुत गौतम बुद्धको जन्मस्थल लुम्बिनीको प्रवेशद्धार पनि भैरहवा हो। यहाँ धुवाँ, धुलोसँगै बढ्दो शहरीकरण। भैरहवा मुलुककै नमुना शहरको फड्को मारिरहेको छ। तर यो सँगसँगै भैरहवाको एउटा डरलाग्दो तथ्यांक सार्वजनिक भएको छ। त्यो हो प्रदुषणको। जनघतत्व र शहरीकरण बढेसँगै भैरहवा प्रदुषणको चपेटमा परेको छ। अहिले बुद्धनगरी भैरहवा प्रदुषणको जोखिममा नभई उच्च चपेटमा छ। तर हालसम्म नियन्त्रणका लागि कुनै निकायले पहल थालेका छैनन्। युनिर्भसिटी अफ न्यू मेक्सिको नेपाल स्टडी सेन्टरको प्राविधिक सहयोगमा भैरहवा स्थिती निमाप्रतिमान स्मिृत प्रतिष्ठानले गरेको खोजअनुसन्धानको रिपोर्टले भैरहवा प्रदुषणको उच्च चपेटमा रहेको देखिएको हो। सन् २०१७ को डिसेम्बरदेखि गरिएको खोज अनुसन्धानले यस्तो रिपोर्ट आएको हो। प्रतिष्ठानले इन्डोर प्रदुषण (कोठा भित्र) र आउटडोर (कोठा बाहिर खुल्ला आकाश) प्रदुषणको विषयमा खोज अनुसन्धान गरिरहेको छ। जसमध्ये इन्डोर प्रदुषण खोजको रिपोर्ट आइसकेको छ भने आउटडोर प्रदुषणबारे खोज अनुसन्धान जारी रहेको प्रतिष्ठानले जनाएको छ। इन्डोर प्रदुषण मापनका लागि प्रतिष्ठानले सन् २०१७ मा भैरहवा बजार क्षेत्रको दुई स्थानमा प्रदुषण मापन केन्द्र जडान गरेर इन्डोर प्रदुषणको अवस्थाबारे तथ्यांक बुटलेको थियो। उक्त तथ्यांकमा जाडोयाममा वायु गुणवत्ता सुचकांक ३ सय ५० देखि चार सय सम्म पाइएको थियो। जबकी १ देखि ५० सम्म वायु गुणवत्ता सुचकांकलाई स्वच्छ र राम्रो मानिन्छ। जाडोयाम भन्दा वर्षायाममा वायु गुणवत्ता सुचकांक कम थियो। वर्षायामा १ देखि ५० भित्रै वायु गुणवत्ता सुचकांक थियो भने गर्मीयाममा २ सय ५० देखि २ सय ७५ वायु गुणवत्ता सुचकांक पाइएको थियो। रिपोर्ट अनुसार यस क्षेत्रमा कोठा भित्र पनि स्वच्छ वायु छैन। हामीले इन्डोर प्रदुषणको खोज अनुसन्धान गर्यौँ त्यसको रिपोर्ट अनुसार भैरहवाको अवस्था निकै भयावह छ, प्रतिष्ठानकी कार्यकारी निर्देशक स्वाती थापाले अन्नपूर्ण पोस्ट्सगँ भनिन् यसलाई समान्य रुपमा लिनु हुदैन। यदि समयमै नियन्त्रण नगर्ने हो भने भविष्यमा यस क्षेत्रको अस्पतालले समेत विरामीको संख्या थेग्न सक्दैन। इन्डोर प्रदुषणको रिपोर्ट आएपछि सन् २०१८ को डिसेम्बरदेखि आउटडोर (कोठाबाहिर खुल्ला आकाश) को भैरहवा, धकधई र बुटवल गरी ३ क्षेत्रमा प्रदुषण मापन यन्त्र जडान गरेर उक्त क्षेत्रको प्रदुषणको अवस्थाबारे खोजअनुसन्धान भइरहेको कार्यकारी निर्देशक थापाले बताइन्। हालसम्मको तथ्यांक अनुसार यी तीन क्षेत्रहरुमा पनि वायु गुणवत्ता सुचकांक कोठाभित्र भन्दा बढी देखिएको छ। यी क्षेत्रहरुमा ४ सय देखि ४ सय ५० सम्म वायु गुणवत्ता सुचकांक पाइएका छन्। तर अहिले यी क्षेत्रहरुमा भइरहेको खोजअनुसन्धानको रिपोर्ट आएको छैन। तर, इन्डोरको रिपोर्ट र हाल सम्मको आउटडोरको तथ्यांकलाई विशलेषण गर्ने हो भने अवस्था उस्तै भयावह नै देखिन्छ, उनले भनिन्। उपग्रहको माध्यमले पनि यस क्षेत्रको प्रदुषण खोजअनुसन्धान गर्नका लागि युनिर्भसिटी अफ न्यू मेक्सिको र नासाका वैज्ञानिकहरुसगँ संवाद भैरहेकोले छिट्टै उपग्रह र प्राविधिक मापन यन्त्र दुवैले यस क्षेत्रको प्रदुषणबारे थप खोजअनुसन्धान गरिने उनले जनाइन्। प्रतिष्ठानले प्रदुषण नियन्त्रणको लागि जनजागरुकताको अन्र्तगत आफ्नो वेभसाइट समेत तथ्यांक राख्ने तयारीमा छ। यसबाट पनि प्रदुषण नियन्त्रण हुन सक्ने प्रतिष्ठानले विश्वास लिएको छ। अनुसन्धानको लागि अमेरिकाबाट आएका विज्ञहरुले यहाँँको प्रदुषण देखेर छक्क परे, उनले आफ्नो अनुभव सुनाउँदै भनिन् उनीहरु विना मास्क कहिल्यै बाहिर हिडेनन् तर यहाँ सर्वसाधरणहरु निकै सहज रुपमा हिडडुल गर्दछन् जुन भविष्यमा मानवजीवनको लागि खतरा हो। प्रदुषणका कारण आँखा रोग, श्वास प्रश्वास समस्या, एलर्जी, लगायत शरीरमा धेरै समस्या उत्पन्न हुने गर्दछ। बढ्दो प्रदुषणका कारण यस क्षेत्रमा विरामीको संख्या पनि बढ्दो क्रममा रहेको भैरहवा भिम अस्पतालका चिक्तिसक सुवर्ण पौडेल बताउँछन्। उनले प्रदुषणका कारण सानै उमेरका बालबालिकाहरुमा पनि श्वास प्रश्वास समस्या बढ्दै गएको बताए। उनका अनुसार अस्पतालमा दैनिक बालबालिका मात्र औसतमा तीन जना श्वासप्रश्वास (दम) को उपचारको लागि आउने गरेका छन्। प्रदुषण नियन्त्रण चासो नदिए यस क्षेत्रको पर्यटन क्षेत्रमा समेत यसले नकारात्मक प्रभाव पार्ने कार्यकारी निर्देशक थापाको भनाई छ। उनका अनुसार छिमेकी मुलुक भारतका शहरहरु प्रदुषित भएकोले त्यसको मारमा यस क्षेत्रका सर्वसाधरणहरु परिरहेका छन्। यो क्षेत्र औद्योगिक क्षेत्र पनि भएकोले प्रदुषणको चपेटमा परेको छ। निर्माणधिन सडक ठेकेदारले समयमा निर्माण नगर्दा सडकबाट उडेको धुलो पनि मानवजीवनमा धेरै असर परेको छ। प्रदुषणको रिपोर्ट आफुहरुले स्थानीय तहलाई बुझाएपनि नियन्त्रणका लागि आश्वासन बाहेक कुनै प्रक्रिया अगाडी नबढाइएको उनले गुनासो पोखिन्। हामीले पटक पटक सिद्धार्थनगर नगरपालिकाका मेयरलाई भेटेर छलफल गर्यौँ उनले भनिन् उहाँ (मेयर) ले हुन्छ भन्नुहुन्छ तर केही ठोस कदम चाल्नुभएको देखिएको छैन। यता सिद्धार्थनगर नगरपालिकाका मेयर हरीप्रसाद अधिकारीले पनि बढ्दो प्रदुषण नियन्त्रणको लागि केही नगरिएको बताए। उनले अहिले आफुहरु सडक निर्माण कार्यमा केन्द्रित रहेको हुदाँ केही समयपछि प्रदुषण नियन्त्रणको लागि योजना ल्याउने बताए। प्रदुषण नियन्त्रणका लागि कुनै योजना संचालनमा नरहेपनि सरसफाईमा ध्यान दिएको उनको भनाई छ। प्रतिष्ठानकी कार्यकारी निर्देशक थापाले तर आफुहरुको खोजअनुसन्धानलाई प्रदेश सरकारले सकारात्मक रुपमा लिदै सहकार्य गरेर अघि बढ्ने प्रतिवद्धता जनाएको बताइन्। समाजिक विकास मन्त्री सुर्दशन बलालसगँ आफ्नो टोलीले छलफल गर्दा उनले प्रदुषण नियन्त्रणमा प्रदेश सरकारले सघाउनुका साथै थप अन्य जिल्लामा पनि मापन यन्त्र जडान गरेर अनुसन्धानका लागि सहकार्य गरेर अघि बढ्ने आग्रह गरेको बताइन्। यो निकै संवेदनशील मुद्दा हो उनले भनिन् आर्थिक, समाजिक, मानवीय लगायत क्षति रोक्नलाई यसमा हामी सबै जिम्मेवार भएर अघि बढ्नुपर्ने अवस्था छ।"
भरतपुरको वडा कार्यालयमा सिलिण्डर विस्फोट गराई आगजनी,"चितवन : भरतपुर महानगरपालिका५ को वडा कार्यालयमा ग्यास सिलिण्डर फिस्फोट भएको छ । शान्ति चोकमा रहेको वडा नम्बर पाँचको कार्यालयमा मध्यरात सबा १२ बजे अज्ञात समूहले खाना पकाउने एलपी ग्यासको सिलिण्डर विस्फोट गराएको प्रहरीले जनाएको छ । विस्फोटबाट कार्यालयको भवन क्षतिग्रस्त भएको छ । कार्यालयका महत्वपूर्ण कागजात जलेर नष्ट भएका छन् । विस्फोट गराएको आशंकामा प्रहरीले राति नै ६ जनालाई नियन्त्रणमा लिएर अनुसन्धान शुरु गरिएको चितवन प्रहरी प्रमुख एसपी सुशिलसिंह राठौरले बताए । राठौरकाअनुसार कार्यालयका कागजपत्र, टायरमाथि ग्यास सिलिण्डर राखेर अगो लगाउँदा विस्फोट भएको हो । सोही विस्फोटका कारण कार्यालयमा आगजनी भएको थियो। घटनालगत्तै महानगरको दमकल, सुरक्षाकर्र्मी घटनास्थल पुगेर आगो नियन्त्रण गरेका थिए । प्रहरीले घटना विप्लव नेतृत्वको नेकपा कार्यकर्ताले गराएको अनुमान गरेको छ । विस्फोटका कारण स्थानीय त्रसित बनेका थिए । स्थानीय तहको निर्वाचनका बेला सोही कार्यालयमा सुतली बम विस्फोट गराइएको थियो । चितवनका प्रमुख जिल्ला अधिकारी जितेन्द्र बस्नेतले जिल्लाको सुरक्षा शतर्कता कडा बनाएको बताए । उनले भारतसँगको सीमाक्षेत्र र जिल्लाभर सुरक्षालाई कडा पारेको जानकारी दिए । विस्फोट गराउनेको खोजी कार्य तीब्र बनाइएका छिट्टै दोषीको पह्चिान हुने प्रहरीले दाबी गरेको छ ।"
पोखरा अन्तर्राष्ट्रिय विमानस्थलको काम धमाधम (फोटोसहित ),"पोखरा : राष्ट्रिय गौरवको योजना पोखरा क्षेत्रीय अन्तर्राष्ट्रिय विमानस्थलको निर्माण कार्य तीव्र रुपमा भइरहेको छ। निर्माण थालेको १४ महिनामा विमानस्थलको निर्माण कार्य ३० प्रतिशत सकिएको हो। सन् २०२१ को जुलाई १० मा सक्नुपर्ने सम्झौता भएपनि तोकिएको समयसीमाभन्दा ६ महिना अघि नै सक्ने गरी काम भइरहेको पोखरा क्षेत्रीय अन्तर्राष्ट्रिय विमानस्थल आयोजनाका प्रमुख विनेश मुनंकर्मीले जानकारी दिए। निर्माण कार्यमा जमिन खन्ने काममा कडा चट्टान आएकाले कामलाई तीव्र गतिमा बढाउन बिस्फोटक पदार्थ प्रयोग गरि ब्लाष्टिङ गर्नुपर्ने भएपनि बिस्फोटक पदार्थ खरिद प्रक्रियामा धेरै समय खर्चनु परेको उनले बताए। कामलाई तीव्रता दिन नयाँ विकल्पका साथ अघि बढेको उनले सुनाए। यसो हुँदा पनि निर्माण कार्यको तीव्रतामा कुनै कमी नआएको उनले बताए। अहिले विमानस्थलको रन वे, टर्मिनल भवन, एप्रोन (यात्रु जहाजमा चड्ने र ओलेने स्थान),ट्याक्सी पार्कीङ, नाला निर्माण, ह्याङगर निर्माण, जमीन सम्याउने लगायतका काम भइरहेको छ। १४ मिहनामा सबैभन्दा धेरै समय लाग्ने महत्वपूर्ण ३० प्रतिशत भन्दा धेरै काम सम्पन्न भइसकेकोले समय सिमाभन्दा छिटै विमानस्थलको निर्माणको काम सम्पन्न हुने पोखरा क्षेत्रीय अन्तर्राष्ट्रिय विमानस्थल आयोजनाका प्रमुख मुनंकर्मीले बताए। सन् २०१७ को नोभेम्वर महिनादेखि विमानस्थलको निर्माण सुरु भएको हो। सन् २०१९ भित्र ६० प्रतिशत भन्दा बढि काम सकिने र सन् २०२० भित्र सबै काम सकिने गरी काम भइरहेको साइड ठेकेदार कम्पनी सीएएमसीईका जनसम्पर्क अधिकारी कृष्ण चापागाईले बताए। अहिले चिनियाँ २ सय जना र नेपाली २ सय ५० जना गरि ४ सय ५० जनाले नियमीत रुपमा काम गरीरहेको पनि उनले बताए। विमानस्थल निर्माण छिटो सम्पन्न गर्ने नाउँमा क्वालीटीमा कम्परमाइज भने नहुने निर्माण कम्पनीले बताएको छ। अहिले रनवेको ६० प्रतिशत काम सकिएको र धेरै समय लाग्ने मुख्य काम सकिसकेकोले चैत महिनाभित्र रनवेको सबै काम सकिने पोखरा क्षेत्रीय अन्तर्राष्ट्रिय विमानस्थल आयोजनाका प्रमुख मुनंकर्मीले बताए। पोखरा अन्तर्राष्ट्रिय विमानस्थलको रनवे सिमेण्ट, बालुवा प्रयोग गरि विभिन्न चरणमा ढलान गरी निर्माण भइरहेको छ। पोखरा अन्तर्राष्ट्रिय विमानस्थलको टर्मिनल भवन १४ हजार स्क्यार मिटरमा बन्ने छ। ८ हजार स्क्यार मिटर अन्तर्राष्ट्रि उडानकालागी र ६ हजार स्क्यार मिटर आन्तरिक उडानकालागि गरी १४ हजार स्क्यार मिटरको टर्मिनल भवन निर्माण हुन लागेको हो। टर्मिनल भवनमा वार्षिक ५ लाख क्षमताको हुने छ। यसको साथै अर्को छुट्टै टर्मिनल भवन पनि निर्माण गरिने पनि नागरिक उड्यान प्राधिकरणले बताएको छ। सन् २०२१ को जुलाई सम्म पोखरा अन्तर्राष्ट्रिय विमानस्थलको काम सकेर संचालनमा ल्याउने गरि निर्माण तालिका बनाएर काम अघि बढेको हो। पोखरा महानगरपालिका वडा नम्बर १४ मा पर्ने जमिनमा चिनियाँ सरकारी स्वामित्वको ठेकेदार कम्पनी सीएएमसीईले २०७३ साउन १८ गतेदेखि विमानस्थल निर्माणको काम गरिरहेको छ।विमानस्थल निर्माण गर्न सरकारले सन् २०१४ मे १२ मा सीएएमसीईलाई ठेक्का दिएको थियो। निर्माण कम्पनीले १० जुलाई २०२१ मा विमानस्थल निर्माण सम्पन्न गरी नेपाल सरकारलाई हस्तान्तरण गर्नुपर्ने छ। झन्डै २२ अर्ब रुपैयाँ चिनियाँ ऋण सहयोगमा विमानस्थल निर्माण भइरहेको छ। अन्तर्राष्ट्रिय उड्डयन संस्था (आइकाओ) को मादण्ड अनुसार फोरडी मोडलमा पर्ने पोखरा विमानस्थल निर्माण पूरा भएपछि बोइङ ७५७ र एयरबस ३२० वा सो सरहका जहाज आउजाउ गर्न सक्नेछन्।२५ सय मिटर लामो धावनमार्ग हुने विमानस्थलमा आउनेजाने ती विमानको यात्रु क्षमता १ सय ९२ हाराहारीमा हुनेछ। संघीय संसदका सांसद पदम गिरी बुधवार निर्माण भइरहेको पोखरा अन्तर्राष्ट्रिय विमानस्थलको अवलोकन गरेका थिए। विमानस्थल निर्माणका काम तिब्र रुपमा भएकोमा खुशी व्यक्त गर्दै उनले यही गतिमा निर्माण कार्यलाइ निरन्तरता दिन उनले सुझाए।"
'गिफ्ट' को लोभ देखाएर मोरङमा १३ वर्षीया बालिका बलात्कार,"विराटनगर : 'गिफ्ट' को लोभ देखाएर मोरङको लेटाङ नगरपालिका घर भएकी १३ वर्षीया बालिकामाथि बलात्कार गरिएको घटना सार्वजनिक भएको छ।बलात्कार गर्ने मोरङको उर्लाबारी नगरपालिकाका एक युवालाई प्रहरीले पक्राउ गरेको छ। बलात्कारपछि भागेर मिक्लाजुङ गाउँपालिकामा पुगेका उर्लाबारी नगरपालिका३ का २५ वर्षीय चन्द्रमणि आचार्यलाई पक्राउ गरिएको इलाका प्रहरी कार्यालय उर्लाबारीका इन्सपेक्टर रामप्रसाद तिमल्सिनाले बताए। प्रहरीका अुनसार आचार्यलाई जेम्स क्षेत्री, रेगन तथा रेवत पनि भनेर चिन्ने गरिन्छ। प्रहरीका अनुसार उनले लेटाङस्थित घरमै रहेकी बालिकालाई गिफ्ट ल्याइदिएको छु भन्दै फोन गरेर कानेपोखरी गाउँपालिकास्थित पूर्वपश्चिम राजमार्गको कानेपोखरी बजारमा बोलाएका थिए। कानेपोखरी आएपछि आचार्यले आफ्नै घर उर्लाबारी३ स्थित थापा चोकमा लगेर रातभर बालिकामाथि बलात्कार गरेको प्रारम्भिक अनुसन्धानबाट खुलेको तिमल्सिनाले जानकारी दिए। प्रहरीका अनुसार रेडियो कार्यक्रममार्फत बालिका र आचार्यबीच चिनजान भएको थियो। त्यही चिनजानका आधारमा आचार्य गत शुक्रबार बालिकालाई भेट्न भन्दै लेटाङमै पुगेको र त्यही क्रममा दुईजनाबीच पहिलो भेटघाट भएको प्रहरीको भनाइ छ । तिमल्सिनाका अनुसार भेटघाट हुनसाथ आचार्यले बालिकालाई विभिन्न ठाउँमा घुमाउन लैजाने लोभ देखाएर आफूसँगै जान ललाई फकाई पनि गरेका थिए। 'बालिकाले नमानेपछि भोलीपल्ट शनिबार फोन गरेर 'गिफ्ट' ल्याइदिएको छु भन्दै आचार्यले कानेपोखरीमा बोलाएको अनुसन्धानका क्रममा खुलेको छ,' तिमल्सिनाले भने, 'कानेपोखरी बजारमा भेट भएपछि साथमा 'गिफ्ट' ल्याउन बिर्सिएको भन्दै आचार्यले आफ्नो मोटरसाइकलको पछाडि बालिकालाई राखेर उर्लाबारीस्थित घरमा ल्याएको खुलेको छ।' आफ्ना परिवारका सदस्य कोही पनि नभएको अवस्थामा बालिकालाई रातभर घरमै राखेर आचार्यले बलात्कार गरेको प्रहरीले जनाएको छ। केही खानेकुरा मिसाएर पानीमा खान दिएपछि बालिका बेहोस भएको र त्यसपछि आचार्यले रातभर बलात्कार गरेको तिमल्सिनाले बताए। उनका अनुसार बलात्कारबाट पीडित भएकी बालिका मानसिक रुपमा विक्षिप्त बनेकी छिन्। जतिबेला पनि चिच्याउने, रुने र कराउने मात्रै गर्ने गरेको प्रहरीको भनाइ छ। उनको कोसी अञ्चल अस्पताल विराटनगरमा स्वास्थ्य परीक्षण र उपचार गरिएको प्रहरीले जनाएको छ। मंगलबार पक्राउ परेका आचार्य विरुद्ध मुलुकी अपराध (संहिता) ऐन २०७४ बमोजिम जवरजस्ती करणीको मुद्दा चलाउन अदालतबाट म्याद थप गरेर अनुसन्धान सुरु गरिएको प्रहरीले जनाएको छ।"
राजदूत आचार्यले बुझाए ओहोदाको प्रमाण पत्र,नयाँ दिल्ली : नेपाली राजदूत नीलाम्बर आचार्यले भारतीय राष्ट्रपति रामनाथ कोविन्दसमक्ष बुधबार ओहोदाको प्रमाणपत्र बुझाएका छन् । भारतीय राष्ट्रपति कार्यालयमा आयोजित एक समारोहमा राजदूत आचार्यले ओहोदाको प्रमाणपत्र बुझाएका हुन् । नयाँ दिल्लीको कार्यभार सम्हालेको २३ औं दिनमा आचार्यले ओहोदाको प्रमाणपत्र बुझाएका हुन् । आचार्य गत फागुन ६ गते भारतका लागि नेपाली राजदूतमा नियुक्त भएर नयाँ दिल्ली आएका हुन् ।
निर्मला हत्या प्रकरण : प्रहरीविरुद्ध थुनछेक बहस,"महेन्द्रनगर : निर्मला पन्त हत्या प्रकरणमा प्रमाण नष्ट गरेको र यातना दिएको अभियोगमा ८ प्रहरी कर्मचारीविरुद्ध दायर मुद्दाको थुनछेक बहस सुरु भएको छ। गत बुधबार जिल्ला अदालतमा दायर गरिएको मुद्दामा अदालतमा प्रतिवादीहरुको बयान लिने क्रम सकिएपछि थुनछेक बहस सुरु भएको हो। अदालतमा उपस्थित भएका ६ जनाको मात्रै बयान लिइएको हो। २ जना उपस्थित नभएकाले उनीहरुको भने बयान बाँकी छ। दुईवटै मुद्दाका सम्बन्धमा दुवै पक्षका अधिवक्ताहरुले बहस गरिरहेका छन्। अहिले थुनछेक बहस चलिरहेको छ, अदालतका स्रेस्तेदार हरिकृष्ण अवस्थीले बताए। थुनछेक बहस सकिएपछि इजलासबाट आदेश हुनेछ, उनले भने। मंगलबार दुवै पक्षका तर्फबाट अभिवक्ताहरुले आआफ्नो दाबी पेस गर्दै बहस गरेका छन्। बिहीबार जाहेरीकर्ता (वादी) का तर्फबाट जिल्ला सरकारी वकिल कार्यालयका न्यायाधिवक्ता देवराज भारती, सहन्यायाधिवक्ता मोहनीप्रसाद जोशीसहित वरिष्ठ अधिवक्ता वसन्त गौतम, अधिवक्ताहरू बद्रीप्रसाद भुसाल, इन्द्र अर्याल र पुष्प पौडेलले बहस गरेका छन्। उनीहरुले निर्मला हत्या प्रकरणमा प्रमाण नष्ट गर्ने र अभियुक्त बनाइएका व्यक्तिलाई कसुर स्वीकार्न यातना दिने काम भएको दाबी गर्दै थुन्नुपर्ने भन्दै बहस गरे। प्रतिवादीका तर्फबाट बहस गर्ने अधिवक्ताले प्रमाण नष्ट गरेको तथा यातना दिएको विषयमा दायर मुद्दाका सन्दर्भमा मूल मुद्दा इजलासमा पेस नभएकाले अहिले नै थुन्न नमिल्ने भन्दै दाबी पेस गरेका थिए। प्रतिवादीका तर्फबाट मंगलबार भने इन्द्रप्रसाद लेखकले मात्रै बहस गरेका छन्। बुधबार फेरि बहस हुनेछ। प्रतिवादीकै तर्फबाट शुक्रबार वरिष्ठ अधिवक्ता राजेन्द्र साउद र पदमराज शर्माले बहस गर्नेछन्। गत बिहीबारको प्रारम्भिक सुनुवाइपछि इजलासले गरेको आदेशअनुसार एमिकस क्युरी माग गरेबमोजिम उच्च बार र जिल्ला बारका तर्फबाट उपस्थित अधिवक्ताले समेत राय प्रस्तुत गर्नेछन्। उच्च बारबाट वरिष्ठ अधिवक्ता थानेश्वरप्रसाद भट्ट र जिल्ला बारका तर्फबाट अधिवक्ता हरेन्द्र विष्टले राय पेस गर्नेछन्। दुवै पक्षका अधिवक्ताहरुको बहस र एमिकस क्युरी माग गरेअनुरुप उच्च बार र जिल्ला बारका अधिवक्ताहरुको समेत रायपछि इजलासले आदेश गर्ने अदालतले जनाएको छ। गत पुस ३ गते जिल्ला प्रहरी कार्यालयमा दिइएको जाहेरीपछि प्रहरीले अनुसन्धान टुंग्याएर सरकारी वकिल कार्यालयमा पेस गरेपछि गत बुधबार सरकारी वकिल कार्यालयले अभियोगपत्र अदालतमा पेस गरेको थियो। प्रहरी हिरासतमा रहेका तत्कालीन डीएसपी ज्ञानबहादुर सेठी, तत्कालीन प्रहरी निरीक्षकद्वय एकेन्द्र खड्का र जगदीशप्रसाद भट्ट, निलम्बित सईहरु हरिसिंह धामी र रामसिंह धामी र प्रहरी जवान चाँदनी साउद मात्रै अदालतमा उपस्थित भएका हुन्। तत्कालीन एसपी डिल्लीराज विष्ट र निलम्बित सीआईबीका डीएसपी अंगुर जीसीलाई फरार प्रतिवादी भनिएको छ। उनीहरुलाई ३५ दिनभित्र उपस्थित हुन अदालतले सूचना जारी गरिसकेको छ। तत्कालीन एसपी विष्ट र प्रहरी निरीक्षक भट्टलाई सरकारले बर्खास्त गरिसकेको छ। बाँकी ४ जना निलम्बनमा छन्। तत्कालीन डीएसपी सेठी र प्रहरी निरीक्षक खड्काले अनिवार्य अवकाश लिइसकेको प्रहरी स्रोतले जनायो।"
भैरवनाथको रथ बनाउन सिकर्मी अभाव,"भक्तपुर : आठ दिन ९ रात मनाइने भक्तपुरको प्रसिद्ध बिस्का जात्रा नजिकिँदै आएको छ। यस वर्ष आउँदो चैत २७ गतेदेखि जात्रा सुरु हुँदैछ। जात्राको मुख्य आकर्षण काठैकाठले बनेको तीन तले अजंगको भैरवनाथको रथ तान्नु हो। यो रथलाई काष्ठकलाको उत्कृष्ट नमुना मानिन्छ। बडेमानका चार पांग्रामाथि बनेको रथलाई अगाडि र पछाडि तानेर रथलाई जात्राअनुसार गन्तव्यमा पुर्याउनु बिस्का जात्राको प्रमुख आकर्षण हो। तर काठको काम गर्ने दक्ष सिकर्मीको अभावले बिस्का जात्राको मुख्य आकर्षण मानिएको भैरवनाथको रथ निर्माण प्रभावित भएको छ। गुठी संस्थानको भक्तपुर कार्यालयले रथ निर्माण गर्न ठेक्का दिइसकेको छ तर सिकर्मी नहुँदा ठेकेदारले समयमै रथ बन्नेमा आशंका व्यक्त गरेका छन्। गत वर्ष पनि ठेक्का पाएका प्रेमलाल शिल्पकारले भने, सिकर्मी नपाएर हैरान छु। जात्राको लागि समयमै रथ बन्ला कि नबन्ला भन्ने पीर बढेको छ। ज्याला कमले पाइएन सिकर्मी भक्तपुर भैरव रथ बुट्टाको काम गर्न बाँकी भैरवनाथको रथको एक भाग। फोटोः ईश्वरकाजी खाइजूअन्नपूर्ण उनले भक्तपुरभर दक्ष सिकर्मीहरुको खोजी गर्दा पनि कोही खाली हात भेट्टाउन नसकिएको सुनाए। गत वर्ष करिब एक दर्जनभन्दा बढी सिकर्मीलाई काम लगाएर जात्राको लागि रथ तयार गरिएको उनको भनाइ थियो। तर यस वर्ष मुस्किलले दुईजना सिकर्मी हात पारेको ठेकेदार शिल्पकार बताउँछन्। उनका अनुसार कम ज्यालाको कारण पनि भैरवनाथको रथ बनाउन सिकर्मीहरू पाउन सकिएन। भक्तपुरका भएभरका सिकर्मीहरू काठमाडौं, पाटन र भक्तपुर दरबार क्षेत्रका सम्पदाहरू पुनर्निर्माणमा व्यस्त छन्, उनले भने, त्यहाँ बढी ज्याला पाउने भएकाले भैरवनाथको रथ बनाउने कार्यमा उनीहरु आकर्षित छैनन्। उनले गुठी संस्थान भक्तपुरसमक्ष दक्ष सिकर्मीको ज्याला बढाउन माग गर्दा सुनुवाइ नहुँदा पनि सिकर्मी पाउन मुस्किल भएको सुनाए। एक त सिकर्मीको ज्याला बढाउनुपर्छ भन्दा गुठी संस्थानबाट सुनुवाइ भएन, ठेकेदार शिल्पकारले भने, ज्याला नबढाउने भए माघबाट रथ निर्माण सुरु गरौं भन्दा पनि वास्ता गरिएन। भैरवनाथको रथ गएको फागुन ९ गतेदेखि निर्माण सुरु भएको उनी बताउँछन्। उनका अनुसार गएको वर्ष रथ बिग्रिएकाले यस वर्ष गर्नुपर्ने काम नै बढी छ। त्यसमाथि काम गर्ने सिकर्मीहरुको अभावले रथ बैलेमा बन्ने सम्भावना कम भएको शिल्पकार सुनाउँछन्। रथमा ७५ प्रतिशत नयाँ काठ राख्नुपर्छ, उनले भने, त्यसमाथि ५० प्रतिशतमा बुट्टाको काम गर्नुपर्छ। सिकर्मी नभएको बेला कहिले बुट्टा काट्ने अनि कहिले रथ निर्माण गर्ने ? गुठी संस्थान भक्तपुरका प्रमुख हरि सुवेदीले पनि सिकर्मी अभावले रथ निर्माण कार्य प्रभावित हुँदै आएको बताए। रथका अधिकांश काठ पुराना भएकाले रथ निर्माण गर्न समस्या हुँदै आएको उनको भनाइ थियो। रथ निरन्तर कमजोर भैरवनाथको रथ निर्माण गर्न मेसिन प्रयोग गरेर काठ चिर्दै सिकर्मी राजु शिल्पकार। फोटोः ईश्वरकाजी खाइजूअन्नपूर्ण भैरवनाथको रथ दक्ष सिकर्मीहरुको हातले मात्रै बनाइन्छ। प्राचीन रथमा एउटा किलासमेत प्रयोग नहुने बताइन्छ। काठकै चुकुलले मन्दिरलाई मजबुत बनाइन्छ। जसले गर्दा दुईतिर तानातान गरे पनि रथमा कुनै क्षति पुग्दैन। तर आजभोलि जबरजस्ती रथ तान्ने गर्दा रथ तानेको भोलिपल्टै बिग्रन थालेको छ। रथ बिग्रन नदिन फलामका पाता, किला, पेचकसलगायतको व्यवस्था गर्दा पनि रथ एकदिनभन्दा बढी सग्लो देखिँदैन। एकातिर छोटो समयमा बनाउनुपर्ने र अर्कोतिर जथाभावी तान्ने गर्दा रथ बलियो नहुने सिकर्मीहरू बताउँछन्। मेसिन प्रयोगले रथ कमजोर बिस्का जात्राअन्तर्गत पहिलो दिन भैरवनाथको रथ तान्दै जात्रालु। फाइल फोटोः अन्नपूर्ण तर शिल्पकार समाज नेपालका अध्यक्ष गणेशभक्त शिल्पकार भने रथ बनाउन विभिन्न मेसिन प्रयोग कमजोर भएको बताउँछन्। उनका अनुसार पहिले दक्ष सिकर्मीले हाते औजारमात्रै प्रयोग गरेर रथ बनाउँथे। जसले गर्दा चुकुलहरु टसको मस हुँदैन। रथ जति तानियो, चुकुल त्यति कस्सिन्थ्यो। जसले गर्दा रथ हत्तपत्ती बिग्रन पाउँदैन। तर आजभोलि हाते औजारभन्दा मेसिनको प्रयोगले रथ कमजोर बन्दै आएको उनले स्पष्ट पारे। हाते औजारले बनाउने चुकुल पस्ने प्वालहरु खस्रा हुन्छन्। जसले गर्दा चुकुल हाल्दा हल्लिन पाउँदैन। बरु जति चलायो, त्यति कस्सिन्छ, अध्यक्ष शिल्पकारले भने, तर मेसिनले बनाएका प्वालहरु चिप्ला हुन्छन्। जसले चुकुलहरू सजिलै हलचल हुन्छन्। जसले चुकुल सजिल्लै निस्किन्छ र रथ चाँडै बिग्रिन्छ। तर सिकर्मी अभावले काम चाँडै सकाउन मेसिन प्रयोग गर्नुको विकल्प नभएको रथको काम गरिरहेका सिकर्मी राजु शिल्पकार बताउँछन्। ज्याला कम भए पनि धर्मको काम गरिरहेको उनी सुनाउँछन्।"
"२० वर्षसम्म एउटै सहकारीको अध्यक्ष, भन्छन् साथीहरुको प्रस्ताव अस्वीकार गर्न सक्दैन्","परासी : यहाँको एक सहकारीमा २० वर्षसम्म एउटै व्यक्ति अध्यक्ष हुँदै आएका छन्। पश्चिम नवलपरासीको सदरमुकाम परासीस्थित 'परासी आदर्श बहुमुखी सहकारी संस्था' को अध्यक्षमा पुरन चौधरी २० वर्षसम्म सञ्चालक समितिको अध्यक्षमा चयन हुँदै आएका हुन्। पश्चिम जिल्लामा यो पुरानो सहकारीमध्येको एक हो। २०२८ साल चैत २८ गते यो सहकारी स्थापना गरिएको हो। सञ्चालक समितिको कार्य अवधि पाँच वर्ष रहने प्रावधान छ। चौधरी २०६० देखि अध्यक्ष हुँदै आएका हुन्। पछिल्लो पटक सोमबार सम्पन्न १८ औं वार्षिक साधारणसभाले चौधरीलाई चौथो कार्यकालका लागि अध्यक्षमा चयन गरेको हो। अध्यक्ष हुनुअघि चौधरी लेखा संयोजकसमेत रहेका थिए। अहिलेको कार्यकालसँगै चौधरीले सहकारीमा २५ वर्ष बिताउँदै छन् । उक्त सहकारीमा सर्वसम्मत हुन नसेकेपछि एकपटक मात्र निर्वाचन भएको थियो। २०६० सालमा भएको निर्वाचनमासमेत चौधरीले अध्यक्ष पदमा जितेका थिए। त्यसपछि भएका साधारणसभाले चौधरीलाई नै सर्वसम्मत रुपमा चयनगर्दै आएको छ।सहकारीको कार्य क्षेत्रमा सदरमुकाम परासीसहित दक्षिणक्षेत्रका गाउँ छन्। सहकारीबाट विपन्न समुदायको जीविकोपार्जनमा सहयोग पुर्याउन सकिने सोचका साथ आफू सहकारीमा आवद्ध भएको चौधरीको भनाई छ। यस क्षेत्रमा किसान बढी छन्। सहकारी मार्फत किसानलाई व्यवसायीक कृषि पेशामा लाग्न अभिप्रेरित गर्न पनि आफू सहकारीमा आवद्ध भएको चौधरीले बताए। सहकारीले किसानलाई सहुलियत दरमा मल, खाद तथा गुणस्तरीय बीउ बिजन उपलब्ध गराउँदै आएका छन्। किसानलाई ऋणसमेत प्रदान गरी बचतका कार्यक्रम सहकारीले सञ्चालन गर्दै आएको छ। प्रयाप्त मल अहिले पनि उपलव्ध गराउन नसक्दा किसानले समस्या भोग्नु परेको चौधरीको अनुभव छ। 'हरेक पटक साथीहरुले मलाई नै जिम्मेवारी दिने गरेका छन्।अनुभवी छ भनेर अगाडी सार्ने गरेका कारण साथीहरुको प्रस्तावलाई नकार्न नसकेकाले लामो समयसम्म अध्यक्ष नै बन्नु परेको उनले बताए। ४९ वर्षअघि सात हजारको शेयर पुँजीबाट सहकारी सञ्चालनमा ल्याइएको हो। त्यसबेला प्रति शेयर रकम १० रुपैयाँ थियो । २०४८ सालमा सहकारी ऐन संशोधन भएपछि शेयर पुँजी एक सय पुर्याइएको थियो। १० रुपैयाँबाट एक सय पुर्याए पछि धेरै सदस्यले सदस्यता नविकरण नगराएको अध्यक्ष चौधरीले बताए। सहकारीले अहिले चार सय रुपैयाँ शेयर रकम कायम गरेको छ। सात हजार शेयर पुँजीबाट सञ्चालनमा ल्याइएको सहकारीमा हाल दुई लाख ४० हजार शेयर पुँजी छ। ६ सय ४ जना शेयर सदस्य आवद्ध छन्। सहकारीको हाल चार बिगाहा ५ कट्ठा जमिन छ। उक्त जमिनमा दुईवटा भवन निर्माण गरिएको छ। कार्यालय प्रयोजनका लागि दुई तले भवन छ भने चौकीदारका लागि एक तले भवन निर्माण गरिएको छ। अन्य जग्गामा वृक्षारोपण गरिँदै आएको अध्यक्ष चौधरीले जानकारी दिए।आव २०७४७५ मा सहकारीले पाँच करोड बराबरको कारोबार गरेको जनाएको छ।"
हिउँ काटेर खुलाइयो मनाङ जाने सडक,"बेसीसहर : हिमपात र पहिरोले करिब एक महिनादेखि अवरुद्ध हिमाली जिल्ला मनाङ जोड्ने बेंसीसहरचामे सडक सुचारु भएको छ । ६५ किलोमिटरको बेसीसहरचामे सडकमा हिमपातपछि मनाङको नासों गाउँपालिका९ दानाक्यूसम्मको करिव ४४ किलोमिटर मात्रै सञ्चालनमा थियो । दानाक्यूदेखि चामेसम्मको सडकका हिउँ फाल्नुका साथै हिमपहिरो पन्छाएपछि सदरमुकाम चामेसम्म सडक खुलेको प्रमुख जिल्ला अधिकारी रुद्रनाथ देवकोटाले बताए । सडक खुलेसँगै सवारी आवागमन हुन थालेको छ । हिमपातले मोटर सडक तथा गोरेटो बाटो पनि अबरुद्ध हुँदा धेरै समस्या भएको थियो । सदरमुकामदेखि गाउँ आउजाउ गर्ने बाटो थिएन । खाद्यान्न ढुवानी ठप्प थियो, प्रजिअ देवकोटाले भने, लामो प्रयासपछि सडक खुलेको छ । मानिस आवातजावत हुन थालेका छन् । विदामा गएका कर्मचारी पनि फर्किन थालेका छन् । पुस तेस्रो सातादेखि फागुन तेस्रो सातासम्म मनाङमा हिमपात भएको थियो । पछिल्लो समय फागुन १५ गतदेखि ३ दिन लगातार हिमपात भएको थियो । हिमपातका कारण चामे गाउँपालिका ३ कोतो नजिकैको तिर्चुङाल्डामा खसेको हिमपहिरो हटाएको छ । तिमाङ र थान्चोकबीचको स्याक्र्यु खोलामा ढुंगा भासिएको थियो । उक्त ठाउँमा फराकिलो बनाउनुका साथै हिमपातले ढालेका रुख र हिउँ हटाएपछि सवारी साधन आवागमन भएको प्रहरी नायव उपरीक्षक खड्कबहादुर खत्रीले बताए । उनका अनुसार स्थानीय प्रशासनको समन्वयमा सडक डिभिजन कार्यालय, स्थानीय तहको सहयोगमा सडक खुलाइएको हो । सडक खुलाइएपछि जनजीवन सामान्य अवस्थामा फर्किन थालेको उनले बताए । अन्नपूर्ण संरक्षण क्षेत्र आयोजना (एक्याप), इलाका संरक्षण मनाङका प्रमुख बाबुलाल तिरुवाले सडक खुलेसंगै पर्यटक आगमन शुरु भएको बताए । चामे गाउँपालिका अध्यक्ष लोकेन्द्रबहादुर घलेले सडक खुलेसंगै मानिस आवातजावत र खाद्यान्य सामाग्री ढुवानी हुन थालेको बताए । चसो छल्न मङ्सिरपुसतिर जिल्ला बाहिर गएका स्थानीय विस्तारै फर्किन थालेका छन् । निरन्तरको हिमपातले जनप्रतिनिधि र कर्मचारीहरु पनि जिल्ला छोडेर अन्यन्त्र झरेका थिए । स्थानीय तह र अन्य सरकारी कार्यालयहरुको काम ठप्प भएको थियो । मनाङमा यस वर्ष पुस २३ गतेदेखि हिमपात भएको थियो । चार दिन लगातार परेको हिमपात परेपछि माघ ७ गतेसम्म रोकिएको थियो । माघ ८ गतेदेखिको हिमपातले फागुन २ गतेसम्म सडक अवरुद्ध भएको थियो । त्यतिबेला अवरुद्ध सडक फागुन ३ गते खुलेको थियो । पुनः फागुन १५ गतेदेखि हिमपात हुँदा सडक पुनः अवरुद्ध भएको थियो । लामो समयसम्म सडक अवरुद्ध हुँदा मनाङमा खाद्यान्य संकट सुरु हुन थालेको थियो ।"
सईसँग बनारसको नक्कली प्रमाण पत्र,"काठमाडौं : महानगरीय प्रहरी परिसर, जावलाखेलका प्रहरी नायव निरीक्षक प्रकाशचन्द्र घिमिरेले भारतको बनारसबाट नक्कली शैक्षिक प्रमाणपत्र लिएको खुलेको छ । उनले भारतबाट नक्कली शैक्षिक प्रमाणपत्र ल्याएको खुलेपछि अख्तियार दुरुपयोग अनुसन्धान आयोगले आवश्यक छानबिन गरेर विशेष अदालतमा मुद्दा चलाएको छ। प्रहरी सेवामा प्रवेश गर्ने क्रममा घिमिरेले भारतमा बनाइएको नक्कली प्रमाण पत्र पेस गरेको पाइएपछि अख्तियार मुद्दा दायर गरेको हो । उनले माध्यमिक शिक्षा परिषद्, क्षेत्रीय कार्यालय, बाराणसीबाट प्राप्त इन्टरमिडियट तह (आईए) को नक्कली शैक्षिक योग्यताको प्रमाण पत्र पेश गरी सेवा प्रवेश गरेको पाइएको हो । सई घिमिरेविरुद्ध भ्रष्टाचार निवारण ऐन बमोजिमको सजाय हुन माग दाबी लिई बुधबार विशेष अदालत काठमाडौंमा आरोपपत्र दायर गरिएको हो ।"
प्रहरीको रेस्क्यु अप्रेसन !,"परासी : पश्चिम नवलपरासीको सुनवलमा मंगलबार दिउँसो गोलीको वर्षा भयो। प्रहरी कारबाहीमा चार विद्रोही मारिए। सुनवल नगरपालिकास्थित सुनवल सिटी महल मा भएको प्रहरी कारबाहीमा उनीहरुको मृत्यु भएको हो। तीन जना सरकारी अधिकारीलाई १०१२ जनाको समूहमा रहेका विद्रोहीले दुई दिनदेखि बन्धक बनाएर राखेका थिए । सरकारी अधिकारीलाई शकुसल छुटाउन सरकारले विद्रोही समुहलाई वार्तामा बोलाएको थियो। तर विद्रोही समूह वार्तामा नआएपछि सरकारी अधिकारीलाई छुटाउन प्रहरी प्रधान कार्यालयले होस्टेज रेस्क्यु अप्रेसनका लागि अप्रेसन र्याम्बो नाम दिएर विशेष कमाण्डो टोली खटाएको थियो। टोलीले उद्दारका लागि आकाश र जमिनमा आफ्ना कमाण्डोलाई तयारी अवस्थामा राखेको थियो। सिटी महलको तेस्रो तलामा हेलिकप्टरद्धारा कमाण्डो झारिएको थियो। केही कमाण्डो वरपरका रुखमा चढेर आक्रमणको तयारीमा थिए। अर्को टोली सिटी महल नजिक सवारीसाधनमा तयारी अवस्थामा थिए । कमाण्डोको यो तयारी बारे सिटी महल भित्र रहेका विद्रोहीले पत्तै पाएका थिएनन्। आक्रमण गर्न रुखमा रहेका कमाण्डो टोली डोरीको माध्यमबाट महलको छतमा पुगे। छतबाट पुनः डोरीकै सहयोगमा सरकारी अधिकारीलाई बन्धक बनाएर राखिएको झ्यालबाट कमाण्डो प्रवेश गरे। त्यस लगत्तै अर्को कमाण्डो टोली महल भित्र पुग्न सफल भए। यस क्रममा महलको तल्लो तलामा सुरक्षा दिएका तीन विद्रोहीको प्रहरी कारबाहीमा मृत्यु भयो। भाग्न खोज्ने क्रममा अर्का एक जना विद्रोहीको मारिए । यो दृश्य वास्तविक नभई प्रहरीले गरेको रेस्क्यु अप्रेसन डेमोको हो। डेमो हेरिरहेका स्थानीयवासीसहित आमन्त्रित पाहुना एक्कासी गोलीको वर्षा हुन थालेपछि झस्किएका थिए। डेमोमा पटाका पड्काएर गोली हानेको आवाज निकालिएको थियो। कमाण्डो टोलीले आकाश र जमिनबाट गरेको रेस्क्यु अप्रेशनमार्फत् सुरक्षाअधिकारीलाई गरेको सकुशल उद्दार र केही विद्रोहीलाई पक्राउ गरी लगेको दृष्यले देशविदेशमा सुनेका र देखेका आक्रमण र उद्धारको झल्को दिएको स्थानीयले बताए । महाविद्यालयका प्राचार्य एवं प्रहरी वरिष्ठ उपरीक्षक नलप्रसाद उपाध्यायले डेमो तयारी गरेका थिए। प्रहरी युक्त तालिम महाविद्यालयले कार्यालय, व्यारेक, सर्पदंश उपचार केन्द्र र व्यायामशाला (जीम) हाउसको उद्घाटनमा सोमबार डेमो प्रदर्शन गरेको हो। कार्यक्रममा सहभागी प्रहरी महानिरीक्षक सर्वेन्द्र खनाल, राष्ट्रिय प्रहरी प्रतिष्ठानका कार्यकारी निर्देशक एवं अतिरिक्त महानिरीक्षक धिरु बस्नेत, प्रहरी प्रधान कार्यालयका तालिम तथा वृत्ति विकास निर्देशनालयका प्रहरी नायब महानिरीक्षक सुरेशविक्रम शाहलगायत उच्च सुरक्षाअधिकारी, जनप्रतिनिधि, संघसंस्थाका प्रतिनिधिले रेस्क्यु अप्रेशन र अन्य सैन्य कलाको प्रशंसा गरेका थिए । प्रहरी युक्ती महाविद्यालय रहेको स्थानमा पहिले तत्कालिन माओवादी लडाकुको क्याम्प थियो। लडाकुको व्यवस्थापनपछि २०७२ सालबाट महाविद्यालय सञ्चालनमा आएको हो। यस महाविद्यालयमा खासगरी कमाण्डो तालिम दिने गरिएको छ। हरेक वर्ष २ सयदेखि २ सय ५० कमाण्डो उत्पादन हुँदै आएको महाविद्यालयका प्रहरी वरिष्ठ उपरीक्षक उपाध्यायले जानकारी दिए। त्यस्तै विष्फोटक पदार्थ हेण्डलिङ, हतियार हेण्डलिङ, भीआइपी अंगरक्षक तालिमसहितका अन्य अभ्यास हुँदै आएको वरिष्ठ उपरीक्षक उपाध्यायले जानकारी दिए। सुनवल नगरपालिका११ जर्गाहास्थित महाविद्यालय ५५ विगाहा क्षेत्रफलमा छ ।"
"ट्रकको ठक्करबाट २५ वर्षीयाको मृत्यु, एक गम्भीर",दमौली : म्याग्दे ४ मनहरिमा ट्रकले स्कुटरलाई ठक्कर दिंदा एक युवतीको मृत्यु भएको छ।पोखराबाट दमौली आउँदै गरेको ग १ ख ४८५६ नम्बरको ट्रककले दुलेगौंडाबाट दमौली आउँदै गरेको ग ८ प १८६५ नम्बरको स्कुटीलाई ठक्कर दिएको थियो। ओभरट्याक गर्ने क्रममा भएको सो घटनामा घाइते स्कुटरमा पछाडी सवार शुक्लागण्डकी नगरपालिका४ दुलेगौंडा निवासी २५ वर्षीया प्रतिक्षा भण्डारीको मृत्यु भएको ट्राफिक प्रहरीले जनाएको छ। घटनालगत्तै घाइते भण्डारीको उपचारका क्रममा दमौली अस्पतालमा मध्याह्न ज्यान गएको ट्राफिक प्रमुख पूर्णबहादुर अधिकारीले जानकारी दिए। चालक दुलेगौंडाकै ३४ वर्षीया दुर्गा अधिकारीको उपचार भैरहेको छ। घटनालगत्तै फरार ट्रकलाई थर्पु प्रहरी चौकीले नियन्त्रणमा लिएको छ।
"वडा कार्यालयमा बम विस्फोट, ६ पक्राउ","चितवन : भरतपुर महानगरपालिका ५ को वडा कार्यलयमा गएराति शक्तिशाली सिलिण्डर बम विस्फोट भएको छ। तोरीखेतमा रहेको वडा कार्यालयमा राति करिब १२ः३० बजे विस्फोट गराइएको प्रहरीले जनाएको छ । जिल्ला प्रहरी कार्यालय चितवनका प्रमुख प्रहरी उपरीक्षक सुशीलसिंह राठौरले विस्फोटबाट कार्यालयको झ्यालका सिसा फुटेको र विस्फोटपछिको आगजनीबाट कागजपत्र जलेर नष्ट भएको जानकारी दिए। जिल्लामा व्यापकरूपमा प्रहरी परिचालन भएकै समयमा विस्फोट भएको थियो। विस्फोट गराएको आशङ्कामा प्रहरीले राति नै ६ जनालाई नियन्त्रणमा लिएर अनुसन्धान शुरु गरेको छ। घटना थाहा पाएलगत्तै महानगरको दमकल, सुरक्षाकर्मीको टोली पठाएर आगो निभाएको उनले बताए। राठौरले विप्लव निकट नेकपाले गराएको अनुमान गरिएको बताए।"

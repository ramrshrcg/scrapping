शीर्षक,विवरण
राष्ट्रिय अपनत्वमा सुरक्षा नीति,"विपक्षी दलहरूसँग प्रत्यक्ष परामर्श र सुझाव नलिई सरकारले राष्ट्रिय सुरक्षा नीति (रासुनी) २०७५ तय गरेको छ। यो विषय अझै सार्वजनिक बहसमा आएको छैन। गत असोज ५ मा उपप्रधान तथा रक्षामन्त्री ईश्वर पोखरेलको अध्यक्षतामा ७ सदस्यीय रासुनी२०७३ उच्चस्तरीय परिमार्जन समिति बनेको थियो। यो नीति कार्यान्वयनमा आएपछि नेपालको बृहत् राष्ट्रिय सुरक्षा सुदृढ, सबल र गतिशील भई समृद्ध नेपाल र सुखी नेपाली को राष्ट्रिय लक्ष्य प्राप्तिमा सहयोगी बन्ने उल्लेख छ। राजनीतिक, आर्थिक, सैनिक र कूटनीतिक शक्तिको समन्वयसमेत हुने सुरक्षा नीतिलाई सरकारको मात्र भनेर ठानिनु हुन्न। विपक्षी दल, विज्ञ तथा चासो राख्ने पक्षसँग व्यापक परामर्श गर्नुपर्छ, स्वामित्व लिनका खातिर पनि। सुरक्षा नीतिमा मुलुकको सार्वभौमसत्ता, भौगोलिक अखण्डताको रक्षा गर्ने तथा नागरिकलाई सबै किसिमको धम्की र त्रासबाट सुरक्षित राख्ने शैली अवलम्बन गरिएको भनिए पनि त्यसमा राष्ट्रिय सहमति नभए कार्यान्वयनमा आशंका पैदा हुन सक्छ। रासुनी २०७५ को व्यवस्थापन सत्तारूढ दलबाट मात्र पूर्ति हुन्छ भन्ने ठान्दा त्यसले समस्या उत्पन्न गर्न सक्छ। राष्ट्रिय सुरक्षा व्यवस्थापन र कूटनीतिमा शैली फरक भए पनि दलीय मतैक्यता आवश्यक छ। वेस्ट फेलियाको शान्तिबाट आरम्भ भएको राष्ट्रिय सुरक्षाको आधुनिक अवधारणा नेपाल जस्तो भूराजनीतिक महत्त्वमा रहेको मुलुकले थप व्यवस्थापन गर्न आवश्यक देखिन्छ। दोस्रो विश्वयुद्धपछि अमेरिकाको उक्त अवधारणालाई विश्वले ग्रहण गर्ने क्रममा नेपालले पनि थालनी गरेको हो। सन् १९४७ मा राष्ट्रिय सुरक्षा कानुन ल्याएर मुलुकको सुरक्षालाई प्राथमिकतामा राखेपछि यसको प्रचार बाहिर पनि भएको हो। राष्ट्रिय सुरक्षालाई प्रभावकारी बनाउन अमेरिकाले रक्षा मन्त्रालय, राष्ट्रिय सुरक्षा परिषद्, गुप्तचर विभागको समन्वय गराउँदै उक्त परिषद्को अध्यक्षता राष्ट्रपतिले गर्ने भन्यो। यो निकायले घरेलु मामिला, वैदेशिक, सैनिक, अनुसन्धान तथा आर्थिक नीतिहरूलाई एकीकरण गर्न सल्लाह दियो। यसले अमेरिकालाई विश्वमा दरिलो उपस्थितिका लागि सहयोगी बन्न सघायो। राष्ट्रिय सुरक्षा झट्ट हेर्दा सैनिक शक्तिझैं लागे पनि यसले सबै पक्षलाई समेटेको हुन्छ। सैन्य, राजनीतिक, आर्थिक, वातावरणीय, ऊर्जा तथा प्राकृतिक स्रोतसाधन, आन्तरिक एवं बाह्य सुरक्षा र पछिल्लो समय साइबर आतंक समेतको व्यवस्थापनमा यसको भूमिका छ। सीमा, आतंककारी गतिविधि, छिमेकसँगको सम्बन्ध, राजनीतिक द्वन्द्व व्यवस्थापनलगायत विषय यसको मुख्य पाटो हो। संगठित अपराध, जातीय तथा धार्मिक द्वन्द्व मात्र होइन त्यसलाई कम गर्न सुरक्षा निकायको पुनर्संरचना र सेनाको व्यवसायीकरण समेत यही नीतिमा आधारित रहन्छ। अमेरिकी मोडल फलो गरी नेपालको समग्र राष्ट्रिय हित, सुरक्षा र प्रतिरक्षासम्बन्धी नीति तर्जुमा गर्न तथा नेपाली सेना परिचालनका लागि मन्त्रिपरिषद्मा सिफारिस गर्न यो सुरक्षा परिषद्को अवधारणा ल्याइएको हो। प्रधानमन्त्री अध्यक्ष रहने उक्त परिषद्मा रक्षा, गृह, परराष्ट्र र अर्थमन्त्री सदस्य रहन्छन्। मुख्यसचिव र प्रधानसेनापति पनि यसका सदस्य हुन् भने रक्षासचिव सदस्य सचिवको रूपमा काम गर्छन्। हरेक वर्ष राष्ट्रपतिलाई बुझाइने उक्त प्रतिवेदन संसद्मा पेस गर्ने प्रावधान छ। राजनीतिमा बाह्य शक्तिको चलखेल हुने गरेको अवस्थामा सुरक्षा नीतिमा राष्ट्रिय एकताको भावना जगाउन सकिएन भने त्यो नीति मुलुकहितमा नहुने स्पष्ट छ। सुरक्षा नीति सरकारका नीति तथा कार्यक्रम जस्तो होइन। नेपाल र भारतबीचको सन् १९५० को शान्ति र मैत्रीलगायत सबै असमान सन्धिसम्झौताको विषयमा दुवै मुलुकका विज्ञ टोलीले बनाएको प्रतिवेदन भारतले नबुझेको अवस्थामा राष्ट्रिय सुरक्षामा सहकार्य आवश्यक छ। आतंकवादी गतिविधि नियन्त्रण, हतियार ओसारपसार तथा बिक्री, मानव बेचविखन तथा अन्य प्रकृतिका तस्करी नियन्त्रणदेखि मुलुकको समग्र विकास एवं मानवीय सुरक्षासमेत यसमा जोडिने हुनाले यस्ता विषयमा सरकार सचेत बन्न आवश्यक छ। छिमेकी मुलुकको संवेदनशीलता र बाहिरी विश्वसँगको सम्बन्धलाई नेपालले तौलीतौली कदम चाल्नुपर्छ। राष्ट्रिय सुरक्षा नीतिप्रति सबैको अपनत्व कायम गराएर मात्र कार्यान्वयनमा लैजान सके त्यसको महत्त्व बढ्ने छ।"
"नेपालगन्जको ओम प्लाइउडमा आगलागी, ६ करोडको क्षति","नेपालगन्ज : बाँकेको ओम प्लाइउड एण्ड फर्निचर उद्योगमा शुक्रबार बिहान आगलागी भएको छ । जिल्ला प्रहरी कार्यालय बाँकेका प्रमुख प्रहरी उपरीक्षक अरुण पौडेलका अनुसार नेपालगञ्ज१३ गंगापुरस्थित उद्योगमा बिहान ४ बजेतिर विद्युत सट भइ आगलागी भएको हो । आगलागीबाट करिव ६ करोड रुपैयाँ बराबरको क्षति भएको प्रारम्भिक अनुमान गरिएको प्रहरी प्रमुख पौडेलले बताए ।उनले भने, मुख्य त मेसिनमा नै क्षति भएको देखिन्छ । प्राविधिक मूल्यांकन भएपछि मात्र क्षतिको यकीन विवरण आउन सक्छ । आगलागीबाट २ वटा मेसिन र कच्चा पदार्थमा क्षति पुगेको छ । प्रहरी, सशस्त्र प्रहरी स्थानीय तथा नेपालगन्ज उपमहानगरपालिका र कोहलपुर नगरपालिकाबाट आएको दमकलले आगो नियन्त्रणमा लिएको थियो ।"
"माटोको ढिस्कोले पुरिएर आमाको मृत्यु, छोरी घाइते",ओखलढुंगाः घर लिप्ने माटो खन्दा ढिस्कोले पुरिएर लिखु गाउँपालिका ३ सत्लुङ की ५५ वर्षीया सेतिमाया मगरको मृत्यु भएको छ। माटो खन्दा माथिबाट खसेको ढिस्कोले पुरिँदा मगरको मध्याह्न ११घटनास्थलमै मृत्यु भएको जिल्ला प्रहरी कार्यालय ओखलढुंगाले जनाएको छ। त्यस्तै ढिस्कोले पुरिँदा सेतिमायाकी छोरी १८ वर्षीया विष्णु मगर गम्भीर घाइते भएकी छन्। ढाडमा गहिरो चोट लागेकाले उनलाई उपचारका लागि काठमाडौंस्थित छाउनी अस्पताल पुर्याएको छ। त्यस्तै सोही घटनामा ३२ वर्षीया गोमा मगर समेत घाइते भएकी छन्।उनको स्थानीय स्वास्थ्य संस्थामा उपचार भइरहेको छ।
पूरै गाउँ लालपूर्जाविहीन,"अछाम : अछाम मेल्लेख गाउँपालिका३ ठाँटीका वासिन्दा लालपूर्जाविहीन छन्।तीन दशकमा तीनै पटक जग्गाको नाप नक्सा हुँदा पनि स्थानीयले हालसम्म जग्गाधनी पूर्जा पाउन नसक्दा समस्या भएको छ। २०४५०४६ सालमा तत्कालिन ठाँटी गाविसको पूरै जग्गा नापनक्सा कार्य सम्पन्न भए पनि छिमेकी कुस्कोट गाविस वडा नम्बर ३ सँगको सीमा विवाद हुँदा जग्गा दर्ता रोकिएको थियो। जग्गाको कुनै प्रमाण नहुँदा करिब चार सय घरधुरी कानुनीरुपमा जग्गा कारोबार गर्न सकिरहेका छैनन्। तत्कालिन दुई गाविस बीचको सीमा विवाद भेलाबाट ०५५ सालमा आएर दुबै गाविसले आधाआधा जग्गा लिने गरी सहमति भएको र सहमति पछि ०५५ सालमै सबै जग्गाको नाप नक्सा सम्पन्न भएको ठाँटीका नरेन्द्र नेपालीले बताए। जग्गाको सबै नाप जाँच कार्य सकिएर मालपोतले जग्गा दर्ताका लागि सात दिने सूचना निकाले पनि जग्गा दर्ता गर्न मालपोत जाँदा कार्यालय प्रमुख नहुँदा दर्ता हुन नसकेको स्थानीय शंकर शाहले बताए।'देशमा सशस्त्र द्वन्द्व चल्यो र ०५८ सालमा सदरमुकाम ध्वस्त हुँदा भएभरका सबै प्रमाण नष्ट भए, लालपूर्जा नहुँदा निकै समस्या भएको छ,' उनले भने। तत्कालिन माओवादीको आक्रमणबाट जिल्ला सदरमुकाममा रहेको नापी मालपोत कार्यालय ध्वस्त भएपछि जग्गा सम्बन्धि अभिलेख नष्ट हुँदा जग्गा दर्ताको प्रक्रिया पनि अवरुद्ध बनेको थियो। पछिल्लो सयम विशेष नापी टोलिले ०७२ सालमा जग्गाको पुनः नाप नक्सा गरी आफूसँग भएका आधार प्रमाण ल्याएर जग्गा दर्ताका लागि आउन सूचना जारी गरेपनि प्रमाण नहुँदा जग्गाको पूर्जा लिन नसकिएको वडा अध्यक्ष केशबहादुर शाहले बताए। 'नापी टोलिले पुरानो जग्गा सम्बन्धी कागजपत्र खोज्दा नभेटिएपछि कसैको पनि जग्गा दर्ता हुन सकेको छैन, सशस्त्र द्वन्द्वको कारणले पूरै जिल्लाको जग्गासम्बन्धी प्रमाण नष्ट भएकाले जग्गा दर्ताका लागि मन्त्रिपरिषद्ले नै निर्णय गर्नुपर्ने देखिएको छ,' उनले भने। जग्गा दर्ता प्रक्रिया पूरा गर्न स्थानीय विभिन्न ठाउँमा पहल गर्दा पनि हालसम्म कुनै निर्णय हुन नसकेको स्थानीय हेमराज शाहले बताए। पछिल्लो समय अछाम जिल्लाभर नापनक्सा भएपनि व्यक्तिका नाममा जग्गा भएको कागज नभेटिएपछि लालपूर्जा वितरण गर्न नसकेको नापी कार्यालयले जनाएको छ। पुस्तौंदेखि जग्गा भोगचलन गरिरहे भए पनि घरजग्गाको स्वामित्व आफूहरूसँग नहुँदा बेचबिखन गर्न र बैंक तथा वित्तीय संस्थाबाट ऋण लिन समेत नपाएको स्थानीय रामबहादुर शाहले गुनासो गरे। 'कानुनीरूपमा हामीसँग नागरिकता छ, तर बसोबास गरेको घरजग्गाको लालपूर्जा छैन,आफू बसेको घरजग्गाको कानुनी कागजात नहुँदा अप्ठेरो परेको छ,' उनले भने। स्थानीय बासिन्दालाई जग्गाधनी प्रमाण पूर्जा दिलाउन आफ्नो तर्फबाट काम गरिरहेको गाउँपालिका अध्यक्ष लोकबहादुर बोहराले बताए।"
बालश्रम नभएका घरमा गाडियो 'हरियो झण्डा',"डोटी : बालश्रम अन्त्य गर्न डोटीमा अभियान संचालन भएको छ। डोटीको दिपायल सिलगढी नगरपालिकालगायत मुख्य सहर दिपायत क्षेत्रमा बालश्रम नभएको घरमा हरियो झण्डा गाड्न अभियान थालेको हो। नैतिक दवाव सृजना गरी बालश्रम हटाउने उद्देश्यका साथ हरियो झण्डा अभियान संचालन गरिएको दिपायल सिलगढी नगरपालिका४ का वडाअध्यक्ष विरेन्द्र शाहले बताए।बालश्रम भइरहेको घरमा भने झण्डा राखिएको छैन्। डोटीलाई नै बालश्रममुक्त घोषणा गर्ने अभियानअन्तर्गत नगरपालिकाले समेत अभियान सुरु गरेको अध्यक्ष शाहले बताए । 'बालश्रम मुक्त जिल्ला घोषणा गर्ने अभियानमा छौं, बालश्रमिक नभएको घरमा हरियो झण्डा गाड्ने अभियान गरेको छौं, उनले भने, 'बालश्रमिक घर र पसलमा गाडेका छैनौं, बालश्रम गर्नेलाई नगरपालिकाले दिने सुविधाबाट समेत बञ्चित गर्ने भनिएको छ ।' नगरपालिकाले यस अभियानमा स्थानीयको पनि साथ रहको छ। 'नगरपालिकाले थालेको अभियान स्वागतयोग्य छ,' स्थानीय तेज डुम्रेलले भने। डोटीका विभिन्न निजी घर, पसल र होटलमा लामो समयदेखि बालश्रमिक रहेका कारण बालश्रम अन्त्य गर्न नगरपालिकाले विभिन्न कार्यक्रम सञ्चालन गरे पनि सफल हुन नसकेको दिपायल सिलगढी नगरपालिका४ का वडासचिव भरत नेपालीले बताए। डोटीको प्रमुख व्यापारिक केन्द्र पिपल्ला र राजपुरमा मात्रै कम्तीमा पनि ४० देखि ५० स्थानमा बालश्रम भइरहेको स्थानीय भरत कठायतले बताए। बालश्रम निषेधका लागि कानुन निर्माणको प्रक्रियामा रहेको नगरपालिकाका सामाजिक विकास अधिकृत रमेश जोशीले बताए । डोटीमा घरेलु काममा बालश्रमिक रहेको तथ्याङ्क नगरपालिकाले यसअघि नै सार्वजनिक गरिसकेको छ।दिपायल सिलगढीनगरभित्र मात्रै ६० बालश्रमिक फेला परेको बताइएको छ। बालश्रमिक राख्ने परिवारलाई सरकारी सेवा सुविधाबाट बञ्चित गराउने अभियान सञ्चालन गरिरहेको नगर उपप्रमुख शिवराज खड्काले बताए। बालश्रमिक राख्ने परिवारलाई सेवा सुविधाबाट पञ्चित गराउनुका साथै उनीहरूलाई दण्ड, जरिवाना तिराउने, सञ्चार माध्यममा उनीहरूको तीन पुस्ते नामावली प्रकाशन गर्न कार्यदलले मापदण्ड बनाएर नगरपालिकालाई सिफारिस गरेको थियो। घरको कमजोर आर्थिक अवस्था, अभिभावक नभएका बालबालिका श्रमिकका रूपमा रहन बाध्य रहेको अल्पकालिन सेवा केन्द्रकी संयोजक तथा बालश्रम निषेध गर्न नगरपालिकाले गठन गरेको कार्यदल सदस्य देवकी बोहराले बताइन्। आर्थिक अवस्था कमजोर भएका बालश्रमिकका अभिभावकलाई जीविकोपार्जन कार्यक्रमका लागि नगरपालिकाले सहयोग गर्न चालू आर्थिक वर्षका लागि १० लाख रुपैयाँ बजेट विनियोजन गरेको छ।"
"सुदूरपश्चिममा 'बिसु' को रौनक, नयाँ वर्षमा घर फर्कनेको घुइँचो","बैतडी : बैतडीको पुरचौंडी नगरपालिका हाटका नवराज जोशी झुलाघाट पुल तरेर नेपाल आउँदै थिए। उनी भारतमा मजदुरी गरेर नयाँ वर्ष अर्थात् बिसु मनाउन घर फर्कका हुन्। उनी निकै खुसी मुद्रामा देखिन्थे। उनले भने,'बिसु हाम्रो मौलिक पर्व हो।बिसुका लागि घर आउन हुटहुटी लागेपछि भारतको पिथौरागढमा ६ महिना काम गरेर घर फर्केको हुँ। घर आउन पाउँदा निकै खुसी लागेको छ।' पुरचौंडीकै बहादुर धानुक पनि पिठ्युमा सामान बोकर पुल तर्दै थिए। नयाँ वर्ष अर्थात् बिसु मनाउन घर आउन पाउँदा उनी पनि खुसी देखिन्थे।उनले भने, 'बिसु बिगडे वर्ष बिगडन्छ।त्यसैले म बिसुका लागि घर आएको हुँ। घरपरिवारसँग बसेर चाडपर्व मनाउन पाउँदा निकै रमाइलो हुन्छ।' बझाङ मष्टाका गोरखबहादुर बोहरा पनि नयाँ वर्ष मनाउन घर आएका छन्।उनले नयाँ वर्ष मनाउन आफू घर फर्केको बताए।उनी अब मकै छरेर मात्रै भारत जाने सोचमा छन्। भारतसँग सीमा जोडिएको झुलाघाट नाकामा हिजोआज बिसु मनाउनका लागि घर फर्कनेको घुइँचो लागेको छ। दैनिक ३४ सय जना झुलाघाट नाका भएर आउने गरेको झुलाघाट बजार व्यवस्थापन समितिका अध्यक्ष जयसिंह भाटले बताए। उनले भने, 'नयाँ वर्षका लागि घर फर्कनेको घुँइचो लागेको छ। भारतका विभिन्न सहरमा रोजगारीका लागि पसेकाहरु नयाँ वर्षमा घर फर्कने गर्दछन्।' बिसुलाई महत्वपूर्ण पर्वका रुपमा मनाइने भएकाले विभिन्न कामले घर बाहिर रहेकाहरु घर फर्कने गरेको स्थानीय संस्कृतिका जानकार देवदत्त भट्टले बताए।उनले भने, 'बिसु हाम्रो मौलिक पर्व हो।नयाँ वर्षको सुरुवातमा गाउँघरमा देवीदेवताको पूजाआजा पनि गरिन्छ। त्यसैले घर बाहिर रहेकाहरु बिसुका लागि घर फर्कने गर्दछन्।' बिसु पर्व नजिक आएपछि युवाविहीन बनेका बैतडीका गाउँमा चहलपहल बढेको छ। रोजगारीका लागि भारत पसेकाहरु गाउँ फर्केपछि गाउँमा निकै चहलपहल बढेको सुर्नया ६ का लवदेव अवस्थीले बताए। उनले भने, 'पहिला गाउँमा युवाहरु नै थिएनन्। अहिले बिसुका लागि युवा गाउँ फर्केपछि निकै चहलपहल बढेको छ।'"
सकियो चैते छठ,"विराटनगर : उदाउँदो सूर्यलाई अर्घ दिँदै चार दिनसम्म मनाउने गरेको छठ पर्वको शुक्रबार समापन भएको छ। चैत्र शुल्कपक्ष चतुर्थी तिथिदेखि सुरु भएको छठ पर्व सप्तमी तीथिमा उदाउँदो सूर्यलाई अर्घ दिई विधिवतरुपमा समापन गरिएको छ। मिथिलावासीको 'साँझा पर्व'को रुपमा स्थापित भएको चैते छठपर्व शुक्रबार बिहान उदाउँदो सूर्यलाई अर्घ दिँदै हिन्दु परम्पराअनुसार हर्षोल्लासकासाथ विधिवतरुपमा समापन गरिएको हो। शारीरिक कष्ट हरण, चर्मरोगको निवारण तथा दरिद्रपन नष्ट र पुत्र प्राप्तीका लागि भगवान सूर्यको पूजा आराधनास्वरुप छठ पर्व मनाउने परम्परा मिथिला अञ्चलमा रहेको छ। कार्तिक र चैत्र गरी वर्षको दुईपटक छठ पर्व मनाउनुपर्ने धर्मशास्त्रमा वर्णत गरिएको छ।कार्तिकमा मनाइने छठ पर्वमा हिन्दुधर्मालम्बीले प्रार्थना वा आराधानको निम्ति गर्छन् भने चैत्रे छठमा कार्तिक महिना गरिएको आराधना पूरा हुने (पूर्ति) जनविश्वास रहेको छ। मिथिला अञ्चलमा आराधना गरिएपछि मनोकांक्षा पूरा हुने गरेको जनविश्वास रहेकाले कार्तिकको तुलनामा चैत्रे छठको पनि वर्षेनी रौनकता थपिदै गएको जानकार बताउँछन्। चैत्रे छठमा गरिने आराधनाले एक महिनाभित्र पूरा हुने जनविश्वास समेत रहेको पण्डित मृतुञ्जय झाले बताए। सत्य, अहिंसाप्रति मानवको रुचि बढाउने र सबै जीवप्रति सहानुभूति राख्न अभिप्रेरित गर्ने मिथिलावासीको महत्वपूर्ण पर्वको रुपमा स्थापित हुँदै आएको छठ पर्व चैत्र शुल्क पक्षको चौथी तिथिदेखि आरम्भ हुन्छ। सप्तमी तिथिको उदाउँदो सूर्यलाई अर्घ दिई समापन हुने यो पर्वमा पहिलो दिन चतुर्थी तिथिमा 'अरबाअरबाइन' वा नुहाई खान भन्ने गरिन्छ। पहिलो दिन ब्रतालुले खोला, नाला, नदी, पोखरी वा जलासयमा गई स्नान गरेर पवित्र भई चोखो खाना खाने गर्छन्। ब्रतालुले पहिलो दिनदेखि नै माछामासु, लसुन, प्याज र कोदो परित्याग गरी अरवा वा नुनविनाको खाना खाने प्रचलन रहिआएको छ।पञ्चमी तिथिको दिन 'खरना' गरिन्छ।'खरना' अस्ताउँदै सूर्यलाई अर्घ दिनुभन्दा अघिलो दिन गर्ने भएकाले 'खरना'को दिन ब्रतालु व्रत लिने गरिन्छ। सोही दिन साँझपख नुहाएर पवित्र(चोखो)भई आफ्नो कुल देवता स्थापना गरेको पूजा घरमा नयाँ चुल्हो स्थापना गरी प्रसादका लागि खीर बनाउँछन्। प्रसादको रुपमा पाकेको केरा र खीरलाई उतम मानिन्छ। षष्ठीको तिथिमा ओखलमा कुटिएको गहुँको पिठोबाट बनेको ठकुवासहितका मिष्टान परिकार र पिठोबाट विभिन्न खाद्यसामग्री बनाइन्छ।छठ पूजाका लागि बनाउने साम्रगी अपवित्र भए अनिष्ट हुने जनविश्वास रहेकाले साम्रगी बनाउँदा अति नै चनाखो हुनुपर्ने पं महेन्द्रनारायण ठाकुरले बताए। पूजा सामग्री बनाउँदा महिलाले शुभ गीत गाउने गर्छन्।ब्रतालुले तेस्रो दिन सन्ध्याकालीन अस्ताउन लागेको सूर्यलाई अर्घ दिनका लागि पानीभित्र पसेर सूर्य अस्ताउन्जेलसम्म आराधना गर्ने गर्छन्। अर्घ दिने बेलामा ब्रतालुको दुवै हाथमा 'पिठार' र सिन्दुर लगाएर हातमा अक्षत र फूल राखेर अराधनको निम्ति ल्याएको साम्रग्री आलोपालो गरी सूर्यलाई अर्पण गरिन्छ। चौथो दिन अर्थात् सप्तमी तिथिको दिन उस्ताउँदै सूर्यलाई फेरी विधिपूर्वक अर्घ दिइ छठ ब्रतको कथा सबै श्रद्धालुले सुनेर चैते छठको समापन गरिन्छ।"
"४२ किलोको खुकुरी, पैसा तिरेर फोटो खिचाउन पाउने","बागलुङ : खुकुरी हेर्न पनि पैसा १ सुन्दा अनौठो लाग्नसक्छ। तर, जिल्लाको पश्चिम क्षेत्रमा बसोबास गर्ने एक व्यक्तिले बनाएको आकर्षक खुकुरी पैसा तिरेरै हेर्ने र फोटो खिच्नेको घुइँचो लागेको छ। बागलुङ र गुल्मीका विभिन्न स्थानमा लगाइने मेला महोत्सवमा खुकुरी विशेष आकर्षण बन्ने गरेको छ। बागलुङको प्रसिद्ध धार्मिकस्थल कालिका भगवति मन्दिर परिसरमा आयोजित परम्परागत चैत्राष्टमी मेलामा जिल्लाको ढोरपाटन नगरपालिकाको अधिकारचौर घर भएका मनबहादुर श्रीपालीले निर्माण गरेको खुकुरी धेरैको आकर्षण बनेको छ। ४२ किलोको खुकुरीको विक्री मुल्य १ लाख ११ हजार १११ छ भने अर्को २२ किलोको खुकुरीको मुल्य ९९ हजार ९९९ छ । खुकुरी हेरेर फोटो खिचाएको एक व्यक्तिबाट २० रुपैयाँ लिने गरेको श्रीपालीले बताए। उनलाई खुकुरी प्रदर्शनीमा राख्नका लागि घरेलु तथा साना उद्योग कार्यालयले निस्शुल्क स्टल उपलब्ध गराएको छ। औषत हतियार भन्दा ठूलो र महँगो भएकाले धेरैको आकर्षण बनेको छ, आफ्नो सिप कला कौशल पनि देखाउन पाएको छु, उनले भने,गाउँबाट आफु सहित गह्रौ खुकुरी ल्याउदा लैजादा पनि खर्च हुन्छ, त्यो खर्च सहजै उठ्ने गरेको छ। श्रीपालीको जिल्ला सदरमुकामबाट ९१ किलोमिटर पश्चिममा रहेको बुर्तिबाङ बजारमा व्यवसायीक आरन छ। विगत सात वर्षदेखि बुर्तिवाङ बजारमा बुर्तिवाङ आरन सेवा सञ्चालन गर्दै आएका श्रीपालीले ५० हजार भन्दा बढी लागतमा खुकुरी निर्माण गरिएको बताए। उक्त खुकुरी बनाउन दश दिन भन्दा बढी लागेको उनको भनाई छ। ३८ वर्षिय श्रीपाली १३ वर्षको उमेरदखि उक्त पेशामा हुन्। उनले मेला महोत्सवमा खुकुरीसँगै अन्य घरेलु हातहतियार हसिँया, कोदालो लगायत भाँडाकुडा पनि बिक्रीमा राखेका छन्। आगन्तुकलाई लोभ्याउने गरी बनाएको खुकुरी किन्ने भन्दा हेर्ने मानिसहरु बढी हुन्छन्। सोख र पैसा भएकाले सजावाटका लागि ठूलो खुकुरी किन्ने गर्छन्। ठूलो र महङ्गो खुकुरीको विशेष माग हुँदा मात्र बनाएर बेच्छौं, श्रीपालीले भने, मेलामा आउने दर्शकले अनौंठो मानेर उक्त खुकुरीबारे जिज्ञासा लिने गरेका छन्। श्रीपाली विगत एक दशकदेखि बुर्तिबाङ बजारमा व्यवसायिक आरन पेसा गर्दै आएका छन्। यहाँ उत्पादन हुने घरेलु औजार विक्री तथा प्रदर्शनको लागि श्रीपाली काठमाडांै, पोखरा लगायत अन्य सहरमा हुने मेला महोत्सवमा पुग्ने गरेको बताए। सिर्पालीले संचालन गरेको आरन व्यवसायमा ६ जना कामदारले रोजगार पाएका छन्। तलब, घरभाडा लगायतको खर्च कटाएर १ लाख रुपैया बचत हुने सिर्पालीको भनाई छ।"
आगलागी पीडित पुनलाई प्रवासीको सहयोग,"बेनी : म्याग्दीको अन्नपूर्ण गाउँपालिका५ शिख, फलातेको आगलागी पीडित हुमादेवी पूर्जा पुनलाई घर पुनःनिर्माणका लागि प्रवासीले करिब ६ लाख रुपैयाँ आर्थिक सहयोग गरेका छन्। शिख्तानी समाज युके र हङकङले ५ लाख ७८ हजार तीन सय पचास रुपैयाँ सहयोग गरेका हुन्। गत माघ १ गते आगलागी हुँदा पुनको ढुङ्गा, माटो र काठले बनेको दुई तले घर जलेर ध्वस्त हुँदा १२ लाख रुपैयाँ बराबरको क्षति भएको थियो। वडाअध्यक्ष दिनेशकुमार तिलीजा पुन, शिख्तानी समाज युकेका अध्यक्ष दानबहादुर गर्बुजा (मुन्ना), शिख्तानी समाज पोखराका अध्यक्ष क्याप्टेन बलबहादुर तिलीजा, शिख माविका प्रअ केदार कार्कीले पीडित पुनलाई रकम हस्तान्तरण गरे। घर जलेपछि कक्षा ५ र कक्षा ३ मा पढ्ने दुईवटा छोरासहित पुनको परिवार अस्थाई टहरा बनाएर बस्दै आएको थियो। पुनका श्रीमानको मृत्यु भइसकेको छ। घर पुननिर्माणका लागि युके र हङकङमा बस्ने शिखवासीको पहलमा आर्थिक सहयोग संकलन गरेर उपलब्ध गराइएको हो। यसैगरी शिख स्वास्थ्य चौकीको प्रसूति कक्षमा शिख्तानी समाज युकेका अध्यक्ष गर्बुजा र उहाँका भाइ डिल्लीराज गर्बुजाले नवजात शिशुलाई न्यानो दिन आवश्यक पर्ने इन्क्युभेटर उपकरण उपलब्ध गराएका छन्। स्वास्थ्य चौकीको प्रसूति कक्षमा स्वर्गीय कुलबहादुर पाइजाको स्मृतिमा उनकी धर्मपत्नी नरकुमारी पाइजा पुन र छोरा बुहारी राजेन्द्र पाइजा पुन, निर्मला पाइजा पुनको सहयोगमा एट्याच बाथरुम निर्माण भएको छ। यसअघि प्रसूति सेवा लिन आउने शौचालयका लागि भवनदेखि बाहिरको चर्पीमा जानुपर्ने समस्या थियो। भवनभित्रै शौचालय भएपछि सेवाग्राहीलाई सहज हुनेछ। यसैगरी शिख्तानी समाज युकेका अध्यक्ष गर्बुजाले शिख माविको पुस्तकालयमा पन्चीस हजार रुपैयाँ बराबरको विभिन्न विधाका पुस्तक सहयोग गरेका छन्।"
चिर्पटले हानी श्रीमानको हत्या,"चरिकोट : दोलखाको जिरी नगरपालिका१, श्यामाको ढुङ्गेमा श्रीमान् श्रीमतीबीच झगडा हुँदा श्रीमानको मृत्यु भएको छ। बुधबार राति भएको झगडामा श्रीमती ४५ वर्षीया फुर्लमु शेर्पाले चिर्पटले हिर्काउँदा ५९ वर्षीय श्रीमान् निमातेञ्जी शेर्पाको मृत्यु भएको हो। मृतक निमातेञ्जी निधारमा गहिरो चोट लागेको र उनको शव खाटमा लडिरहेको अवस्थामा भेटिएको प्रहरीले जनाएको छ। घटना बुधबार राति घटेको भए पनि श्रीमान्को हत्या गरेकी श्रीमती फुर्लमु भने केही नभएझैं गरी बिहीबार दिउँसो मेलापातमा निस्किएकी थिइन्। छोरा घर पुगेपछि मात्र घटना सार्वजनिक भएको इलाका प्रहरी कार्यालय जिरीका प्रहरी निरीक्षक रामकृष्ण श्रेष्ठले जानकारी दिए। घटना सार्वजनिक भएलगत्तै प्रहरीले श्रीमती फुर्लमुलाई पक्राउ गरी थप अनुसन्धान सुरु गरेको निरीक्षक श्रेष्ठले बताए। मृतकको शव पोष्टमार्टमका लागि जिल्ला अस्पताल जिरीमा राखिएको छ। प्रहरीकाअनुसार मदिरा सेवन गरेर घर गएका निमातेञ्जीसँग श्रीमती फुर्लमु शेर्पाको झगडा भएको र उनले आवेगमा चिर्पट प्रहार गर्दा ज्यान गएको हो।"
फोक्सुण्डोमा साइकल पदमार्गको अध्ययन,"डोल्पा : माउण्टेन बाइक संचालनका लागि फोक्सुण्डोसम्मको पदमार्ग अध्ययन गरेर साइकल यात्रीको एक टोली काठमाडौं फर्किएको छ। डाउनहील च्याम्पीयन बिजेता २३ वर्षीया निष्मा श्रेष्ठ र नेपाली सेनाकी सेनानी लक्ष्मी गुरुङसहित ४ जनाको टोलीले साइकल यात्राको पदमार्गको स्थलगत अध्ययन गरेको छ। गत मार्च गोर्कणमा चौथो पटक डाउनहील साइकल च्याम्पीयन निष्माले डोल्पामा पनि साइकल यात्राको सम्भावना रहेको भन्दै पहिलो पटक हिँडेर पदमार्गको अध्ययन गरेको निष्माले जानकारी दिइन्। उनले भनिन्, 'अब सबैभन्दा धेरै साइकल यात्रीहरु डोल्पामा आउने सम्भावना छ। किनकी आजसम्म साइकल यात्राका रुटहरु भन्दा डोल्पाको पदमार्ग अत्यन्तै सहज र प्राकृतिक छ। डाउनहिल,अपहिल र क्रस रेसिङका लागि अति उत्तम पदमार्ग डोल्पाको फोक्सुण्डोसम्म आफूहरुले नै साइकल यात्रा सुरु गर्ने निष्माले बताइन्। सदरमुकाम दुनैबाट करिब ३३ किलोमिटरको दूरीमा पर्ने नेपालकै गहिरो ताल फोक्सुण्डोसम्म साइकलको लागि प्राकृतिक र मनमोहक पदमार्ग रहेकाले स्थानीय सरकारले पदमार्ग सुधारका लागि विशेष पहल गर्नुपर्ने साइकल यात्री सुशिला राइले जोड दिइन्। विदेशी मात्रै हैन स्वदेशी पर्यटकले समेत नचिनेको डोल्पाको पर्यटकीय क्षेत्रबारे साइकल यात्राले थप प्रचारप्रसार गर्ने बारे स्थानीयलाई जानकारी नभएको सेनानी लक्ष्मी गुरुङले बताइन्। तीनै तहको सरकारले डोल्पाको पर्यटकीय पदमार्ग र स्थलका बारेमा कुनै चासो नदिएको देखेको गुरुङले दावी गरिन्।उनी भन्छिन्,' कता जाने, कति समय लाग्छ, कुनै जानकारीमुलक नक्साहरु नै छैनन्।' काठमाडौंबाट डोल्पाको फोक्सुण्डोसम्म आउने र लाग्ने खर्चका साथै घुम्नै पर्ने ठाउँका बारेमा कतैपनि जानकारी दिने नक्सा र प्रचारप्रसारर नभएकाले यहाँ पर्यटक आउन नसकेको निष्माको दावी छ। कतैकतै साँघुरोबाटो छ, त्यस्तो बाटोहरु चौडा गराएर डोल्पाको फोक्सुण्डोमा पनि माउण्टेन बाइक कुदाउन सम्भव छ पदमार्ग भरपर्दो छ भन्ने खाले सन्देश स्वदेशमा मात्रै हैन विदेशमा समेत दिनुपर्ने मेजर लक्ष्मी गुरुङले आग्रह गरिन्। साविकको कर्णाली अञ्चलबाट पहिलो साइकल चालक रहेको कर्णालीमा साइकल पदमार्गका बारेमा देशविदेशमा चिनाउने लक्ष्यमा हिँडिरहेको डोल्पाका साइकल यात्री रामचन्द्र बस्नेतले जानकारी दिए। सरकारले लगानी नै नगरेको र जति बेला पनि दुर्गम र विकटको बिल्ला लगाइ रहने डोल्पा पर्यटकीय हब हो भन्न चिनाउन आफू साइकल चालक बनेको बस्नेतले बताए। पहिलो पटक डोल्पाको फोक्सुण्डो पुगेको निष्माको टोलीले डोल्पा पुग्न कठिन छैन भन्ने सन्देश लिने बताए।टोलीको एउटै सन्देश छ 'डोल्पामा खाने कुरा, बस्न ठाउँ प्रशस्त मात्रामा रहेको, फोक्सुण्डो पुग्न कुनै कठिन छैन।' 'डोल्पा आउन हवाई सेवा मात्रै चाहिँदैन, पैदल मार्ग पनि सहज रहेको भन्दै डोल्पा आउन शाहसिक चाहिँदैन,मन भए पुग्छ भन्ने सन्देश दिने उनीहरुले बताए। डोल्पामा आउने पर्यटकलाई स्वागतको कमी स्थानीयले हुन नदिएको अनुभुति गरेको र चोरी लुटपाट हुन्छ भन्ने कुरा गलत भएको निष्माले दावी गरिन्।उनले हामी दिन्छौं सन्देश, डोल्पा एक पटक पुग्नुस्, सहज छ भनेर सबैसँग सन्देश पुर्याउने बताइन्।"
बिस्का जात्रा : एकदिन पनि टिकेन भैरवनाथको रथ,"भक्तपुर : प्रसिद्ध बिस्का जात्राको प्रमुख आकर्षण प्यागोडा शैलीका भैरवनाथको तीनतले रथ एकदिन पनि टिकेन। बिस्का जात्राको पहिलो दिन नै भैरवनाथको रथ क्षतिग्रस्त भएको हो। तीनतले रथका सम्पूर्ण छाना बिग्रिएर उछिट्टिएका छन्। त्यस्तै छाना अड्याउन राखिएका टुँडालहरु झरेका छन्। रथको पहिलो तलाको चारैतिर राखिएका काठका चुकुल खुस्किएर उछिट्टिएका छन्। बुधबार जात्राको पहिलो दिन भक्तपुर नपा५ टौमढीबाट तानिएको रथ भनपा९ दत्तात्रयसम्म पुर्याइएको थियो। एकोहोरो दत्तात्रयतिर जबरजस्ती तानिँदा रथ दायाँबायाँका घरहरुमा ठोक्किएको थियो। दत्तात्रय पुग्दा नै रथ जीर्ण बनिसकेको थियो। पछि टौमढीतर्फ तानिँदा रथ इनाचोस्थित एक घरमा ठोक्किएको थियो। जसले गर्दा रथका छाना खस्न पुगेको भैरव नाइके माइला छुकांले जानकारी दिए। अगाडि छ र पछाडि चार वटा मोटो डोरीले एकैबाजी तान्ने परम्पराले मच्चिएरसमेत रथ बिग्रिएको उनको भनाइ छ। यता गुठी संस्थान भक्तपुरले चैत ३० गतेको लिंगो जात्राको लागि रथ मर्मत गरिने जनाएको छ। कार्यालयका प्रमुख हरि सुवेदीले बिहीबार र शुक्रबार जात्रा नहुने भएकाले ती दुई दिन मर्मत गरेर ३० गतेको लागि पुनः रथ सग्लो बनाइने बताए। कार्यालयले करिब दुई लाख रुपैयाँ खर्च गरेर यस वर्षको लागि रथ बनाएको थियो। रथ चुकुलयुक्त तयारी काठ जोडजाड गरेर बनाइँदै आएको छ। त्यसैले रथ जीर्ण भए पनि पुनः जोडजाड गर्न धेरै समय नलाग्ने सुवेदी बताउँछन्। जात्राको परम्पराअनुसार बुधबार पहिलो दिन नै भैरवनाथको रथ गःहिटी पुयाउनुपथ्र्यो तर बुधबार राती इनाचोस्थित एक घरमा रथ ठोक्किएपछि तान्न सकिएन। जसले गर्दा रातभर इनाचोमै रहेको रथ बिहीबार बिहानमात्रै तानिएको छ। बिहीबार बिहान करिब नौ बजेमात्रै रथ गःहिटी पुगेको हो। अनावश्यक भार भैरवनाथको रथमा अनधिकृत व्यक्तिहरु बस्न यस वर्ष पनि रोकिएन। अघिल्ला वर्षहरुमा रथमा अनधिकृत व्यक्तिहरु धेरै बसेको निहुँ निकालेर रथ तान्ने जात्रालुहरुले उनीहरुमाथि ढुंगामुढा गरेका थिए। तर, यस वर्ष ढुंगामुढा गर्नेजस्ता कुनै अप्रिय घटना भने भएन। जात्रा व्यवस्थापन प्रचलनअनुसार भैरव नाइके, गुठीयार र खान्कीहरु रथका चारै दिशामा चारचारजना गरी १६ जनामात्रै बस्ने व्यवस्था छ। तर, बुधबार रथभरि अनधिकृत व्यक्तिहरु सवार थिए। अघिल्ला वर्षहरुमा रथबाटै खसेर धेरै जात्रालुहरु घाइते भएका थिए। जसमध्ये केहीले ज्यानै गुमाएका थिए । तैपनि अनधिकृत व्यक्तिहरु रथमा बस्न छाडेका छैनन्।"
पुनर्निर्माणका लागि डोटी दरबार उत्खनन्,"डोटी : संरक्षणको अभावमा ऐतिहासिक धरोहरहरु खण्डहरमा परिणत भइरहेका छन्। लामो समयदेखि ओभलेलमा पर्दा मासिने खतरामा रहेको डोटीको दिपायलमा रहेको राजदरबार पुर्ननिर्माणका लागि उत्खनन् गर्ने कार्य सुरु भएको छ। मध्यकालीन सयममा बाइसे राज्यहरू मध्ये सबैभन्दा शक्तिशाली डोटी राज्य थियो। यसै राज्यका एक चर्चित राजा हुन् भूपती शाह उनले डोटीमा विसं १६१५ देखि १६४७ मा शासन गरेको इतिहासमा भेटिन्छ। उनकै शासन कालमा हालको दिपायल सिलगढी नगरपालिका डोटीस्थिति दिपायल बजारको बायाँतिर पर्ने गौडा नामक डाँडाँमा कोट अर्थात राजदरबार निर्माण गरिएको थियो।सोही दरबारबाट डोटी राज्यको राजकाज सञ्चालन हुन्थ्यो। यही ऐतिहासिक डोटी दरबार पुनर्निर्माणका लागि अहिले उत्खनन् कार्य सुरु भएको हो। निकै पुरानो इतिहास बोकेको यस दरबारको उत्खनन्बाट ऐतिहासिक र पुरातात्विक महत्वका वस्तुहरु भेटिने आशा गरिएको छ। पुरातत्व विभागको निरीक्षणमा दिपायल सिलगढी नगरपालिकाले उत्खनन्को कार्य गरिरहेको नगरप्रमुख मञ्जु मलासी बताइन्। सोही ठाउँमा भैरवका मन्दिरसमेत स्थापना भएको थियो। सो मन्दिरमा विसं १८९० सम्म नेपाल दरवारबाटै पूजा खर्च व्यहोरिने गरिएको बताइन्छ। दरवारको संरक्षण तथा मन्दिरको सामान्य जिर्णोद्वार सोही क्षेत्रमा रहेको क्षेत्रीय प्रहरी तालिम केन्द्र तथा नगरपालिकाले गर्नुपर्ने भनिए पनि संरक्षण भने अझै हुन सकेको छैन। मन्दिरको सामान्य संरक्षण भई सो क्षेत्रमा भ्रमण गर्न जाने व्यक्तिहरु पुजाआजा गर्ने भएपनि दरबारको भने भग्नाबशेष मात्रै देख्न सकिन्छ। दरबार संरक्षणका लागि पटकपटक आवाज उठाएको भएपनि सम्बन्धित निकायले बेवास्ता गर्न गरेको स्थानीय प्रेमबहादुर शाहले गुनासो गरे। उनले भने, अहिले नगरपालिको अग्रसरतामा पुनर्निर्माणको काम सुरु भएको छ, यसमा सबैले सहयोग गर्नुपर्छ। हामी दरबारको पुनर्निर्माण गरी संरक्षण गर्छौं, नगर प्रमुख मलासीले भनिन्, यसको संरक्षण गरी सो क्षेत्रमा संग्रालय स्थापना गर्ने योजना छ। यस क्षेत्रलाई ऐतिहासिक पर्यटकीय क्षेत्रको रुपमा स्थापना गर्ने मलासीले बताइन्। निरालीको दरबार भने उस्तै डोटीकै निरौलीमा रहेको निरौली दरबारको अवस्था पनि उस्तै छ। यसको संरक्षणमा भने हालसम्म कतैबाट कुनै कदम चालिएको छैन। निरौलीका तत्कालीन राजा निरैपाल मल्लले झन्डै दुई हजार वर्ष पहिले दरबार बनाएका थिए। दरबार क्षेत्रमा विक्रम संवतको सुरुवाती कालका शिलालेख भेटिएको स्थानीयहरु बताउछन्। दरबारको गारो लगाउन मासको प्रयोग गरिएको छ। यस क्षेत्रमा मासको उत्पादन बढी हुने र बलियो हुने भएकोले दरबार मासको गारो लगाएर बनाइएको जानकारहरुको भनाइ छ। ती दरबारहरु हाम्रा इतिहासका साक्षी हुन्। इतिहास मेट्नु देशकै लागि घाटाको कुरा हो इतिहासका जानकार धनबहादुर मल्ल भन्छन्। मल्ल राजाको शासनकालमा भण्डारीहरु राजाका पुरेत भएर निरौली आएको र भण्डारी शक्तिशाली भएपछि मल्लहरु निरौलीबाट पलायन भएको स्थानीय बताउछन्। समुद्री सतहबाट झन्डै १ हजार ५ सय मिटरको उचाईमा रहेको निरौली दरबार पर्यटकीय दृष्टिले महत्वपूर्ण मानिन्छ। दरवारको संरक्षणका लागि सरोकारवाला निकायले चासो नदिएको स्थानीयको गुनासो छ। दरवारमा जान खोज्दा अचानक सर्प निस्कने र त्यो सर्पलाई मार्न खोजे सर्प नै रहस्यमय तरिकाले हराउने गरेकाले दरबारमा अनौठो अलौकिक शक्ति रहेको निरौली, खतेनाका धर्मराज भण्डारीले बताए। उनकाअनुसार दरबारमा जान खोज्नेलाई सर्पले छेक्ने गरेकोले हालसम्म कोही पनि दरबारभित्र पस्न सकेका छैनन्।"
अवैध सुन र लागुऔषधसहित दुई पक्राउ,"सिरहा : प्रहरीले सिरहामा अवैध सुन र लागुऔषधसहित छुटाछुट्टै स्थानबाट दुईजनालाई पक्राउ गरेका छन्। पक्राउ पर्नेमा धनगढीमाई नगरपालिका २ का २५ वर्षीय मोहमद अकरामुल र उदयपुरको गढी गाउँपालिका ७ का २६ वर्षीय भरत तामाङ्ग रहेका छन्। सिरहा नगरपालिका २१ स्थित पिप्रा टोलमा प्रहरीले चेकजाँचको क्रममा ५० ग्राम सुनसहित स६प ६८०१ नम्बरको मोटरसाइकलमा सवार अकरामुललाई पक्राउ गरेको हो। उनको साथबाट सुनको बील भेटेको थिएन। यसैगरी, प्रहरीले लहान नगरपालिका ३ स्थित ठाडी चौकबाट चेकजाँचको क्रममा तामाङ्गलाई पक्राउ गरेको हो। उनको साथबाट फेनारगन ५० एम्पुल, नुफिन ५२ एम्पुल, डाइजिल्याब ६० एम्पुल र नाईट्रोजन ७५ चक्की लागुऔषध बरामद भएको सिरहा प्रहरी प्रवक्ता डीएसपी माधवराज खरेलले जानकारी गराए।पक्राउ परेका तामाङ्ग भारतीय बजारबाट लागुऔषध खरिद गरेर लहान आएका थिए। सुनसहित पक्राउ परेका अकरामुलको साथबाट उक्त परिमाण सुनको बील नभेटेपछि कारवाहीका लागि भन्सार कार्यालयमा बुझाएको डिएसपी खरेलले बताए। लागुऔषधसहित पक्राउ परेका तामाङ्गमाथि लागुऔषध मुद्दामा अनुसन्धान बढाइएको उनले जानकारी गराए ।"
"आजबाट जेट एयरवेजको नेपाल उडान बन्द, विमानस्थललाई ६ करोड तिर्न बाँकी","काठमाडौं : भारतीय वायुसेवा कम्पनी जेट एयवेजले नेपाल उडान स्थगित गरेको छ।आन्तरिक समस्याका कारण यो वायुसेवाले नेपालमा गर्दै आएको दैनिक ३ वटा उडान रद्द गरेको छ। त्रिभुवन अन्तर्राष्ट्रिय विमानस्थलका महाप्रवन्धक राजकुमार क्षेत्रीका अनुसार वायुसेवाले शुक्रबारदेखि उडान स्थागित गरेको छ। 'यो वायुसेवाले बिहीबारसम्म नियमित उडान गरिरहेकाले शुक्रबारदेखि चार दिनका लागि उडान स्थगितको जानकारी आएको छ, उनले भने,'तर, यसको उडान स्थागितको औपचारिक जानकारी भने आफूसमक्ष आइनपुगेको र अनौपचारिक रूपमा मात्र आफूले जानकारी पाएको हुँ।' वायुसेवाले विमानस्थल कार्यालयलाई उडान स्थागित गर्नुको कारण दिएको भनेपनि आफूसमक्ष भने आइनपुगेको जानकारी क्षेत्रीले दिए। वायुसेवाले बिहीबार मात्रै दिल्ली काठमाडौं दुईवटा उडान गरेको छ। नेपाल नागरिक उड्डयन प्राधिकरणले यो वायुसेवालाई दैनिक तीनवटा उडानको अनुमति दिएको छ। यो वायुसेवाले नेपाल नागरिक उड्डयन प्राधिरणबाट बोइङको बी७३७८०० नामक १६८ सिट क्षमताको जहाजबाट दैनिक तीनवटा उडानको अनुमति स्वीकृत गराएको छ। आर्थिक संकटमा परेको यो वायुसेवाले पछिल्लो समय एकपछि अर्को अन्तर्राष्ट्रिय गन्तव्यमा उडान स्थागित गर्दै जान थालेको छ।वायुसेवाले दिल्ली इन्दिरा गान्धी विमानस्थलबाट दैनिक काठमाडौंमा ३ उडान अनुमति भएपनि पछिल्ला दिनमा यसको उडान कटौति गर्दै दुईवटामा सिमिति गरेको थियो। यसले दुई दिनअघिबाट दैनिक दुई मात्रै उडान गर्दै आएको थियो।वायुसेवाले अर्को सूचना नआएसम्मका लागि सबै उडान स्थगित गरेको बताएको टिकेटिङ एजेन्सी एस ट्राभलले जानकारी दिएको छ। वायुसेवाले सन् २०१८ मा मात्रै ४ लाख ५० हजार ९४९ यात्रुलाई सेवा दिएर नेपालबाट अन्तर्राष्ट्रिय उडानका यात्रुलाई सेवा दिनेको दोस्रो सूचीमा रहेको छ। यसले ३१ सय ३८ उडानमार्फत काठमाडौंमा २ लाख २४ हजार ४९५ यात्रुलाई अवतरण गराएको छ भने काठमाडौबाट २ लाख २६ हजार ४५४ यात्रुालाई बाहिर पठाएको छ। यही उडानमार्फत वायुसेवाले सन् २०१८ मा पाँच सय ४९ टन कार्गो पनि बोकेको छ। भारतीय पर्यटकलाई सेवा दिने यो वायुसेवाको काठमाडौं उडान नाफामूलक भएपनि यसले आन्तरिक समस्याका कारण भने उडान स्थागित गरेको उल्लेख छ। वायुसेवाले उडान तथा अवतरण वापत त्रिभुवन विमानस्थललाई करिब ६ करोड रुपैयाँ तिर्न बाँकी रहेको विमानस्थलका महाप्रवन्धक क्षेत्रलीले अन्नपूर्णलाई बताए।वायुसेवाले फेब्रुअरीसम्ममा करिब दुई करोड रुपैयाँ तिर्नु पर्ने छ भने मार्चको विलिङ गरकेको छैन्। क्षेत्रीका अनुसार मार्चमा यसले करिब चार करोड रुपैयाँ जति तिर्नुपर्ने छ। 'यो वायुसेवाको विमानस्थल कार्यालयसँग करिब डेढ करोड रुपैयाँ धरौटी रकम बाँकी रहेको छ। आगामी चार दिनपछि यसले उडान गर्छु भनेको छ।त्यसपछि गर्ने उडानपछि यसका बाँकी रकम सबै उठाउँछौ,' क्षेत्रीले भने।"
मनास्लु पदमार्गमा सुख्खा पहिरो,"गोरखा : कति पटक पर्खाल लगाउने ? हैरान भइसकियो, बाटोको पहिरो उकास्न पर्खाल लगाउँदाको दुःख सुनाउँदै चुमनुब्री गाउँपालिका५ का वडाध्यक्ष सोनाम ग्याल्जेन भन्छन्, अस्ति भर्खर पर्खाल लगाइरहेका बेला पहिरो खसेर एक जनाको कान च्वाट्टै लग्यो। भागाभाग भयो। अब त गाउँले पनि पर्खाल लगाउन आउन मान्दैनन्। सबैभन्दा धेरै दुःख हिँड्ने बाटोको भएको उनको भनाइ छ। चुमनुब्री गाउँपालिकाका कुनै पनि वडा सडक सञ्जालले जोडेको छैन। पदमार्ग पनि सुख्खा पहिरो खसिरहेकाले ज्यादै जोखिमपूर्ण रहेको स्थानीय जनप्रतिनिधिको भनाइ छ। सो बाटोमा स्थानीय र मनास्लु क्षेत्रमा आउने हजारौं विदेशी पर्यटक असुरक्षित तवरबाट आवतजावत गर्न बाध्य छन्। गाउँपालिकाको बजेटले पहिरो नियन्त्रण गर्न सम्भव नरहेको चुमनुब्री४ का वडाध्यक्ष पेमा डुन्डुप लामा बताउँछन्। सरकारबाट टाढा भइयो। अरु सेवासुविधा त भएन, बाटो पनि ज्यानको माया मारेर हिँड्नुपर्छ, उनले भने, गाउँपालिकाको, वडाको बजेटले पहिरो नियन्त्रण गर्न सम्भव छैन। सुख्खा पहिरोले बर्सैपिच्छे स्थानीय र विदेशीको ज्यान लिने गरेको उनले बताए। भूकम्पपछि बाटो अत्यन्त जोखिमपूर्ण भएको वडा नम्बर ७ का अध्यक्ष पासाङ फुञ्जो लामा बताउँछन्। भूकम्पले पहरो थर्काइदिएछ, हावा चल्न थालेपछि सानो ठूलो पहिरो खसिरहन्छ, उनी भन्छन्, चौरींखर्क कटेर छेकम्पार पुग्न ज्यानको बाजी लगाउनुपर्छ। पारि जंगलको बाटो सुरक्षित थियो तर बुढीगण्डकीमाथि पुल छैन। कसरी तर्ने ? म्हुगुम्बाभन्दा केही तल सुख्खा पहिरोले हालै एक जनाको ज्यान गएको उनले सुनाए। ल्हो र स्यालाको बीचमा, नाम्रुङ पुग्ने बाटोमा, गप र बिहीको बीचमा, लोक्पा र चुम्लिङको बीचमा र छेकम्पार पुग्ने बेलामा सबैभन्दा ठूला सुख्खा पहिरोका समस्या रहेको नाम्रुङका लाक्पा ढुन्डुप लामा बताउँछन्। पहिरोको डरले तल माथि हेर्दै कुद्नुपर्छ,उनले भने, बाटो असुरक्षित भएर स्थानीयलाई घाँस दाउरा गर्न, याकचौंरी चराउन, सदरमुकाम आउन जान र पर्यटक हिँड्न असाध्यै डरमर्दो भएको छ। बाटो सुरक्षित भए अहिलेको तुलनामा पर्यटक संख्या अझै धेरै बढ्ने उनले बताए। बुढीगण्डकीको तिरैतिरको बाटोमा माथिबाट खसेको सुख्खा पहिरोले लागेमा सिधै बुढीगण्डकीमा खसाउने वडा नम्बर ६ का अध्यक्ष लोप्साङ लामा बताउँछन्। चुमचुब्री गाउँपालिकाको विकास गर्न सबैभन्दा पहिले बाटो बनाउनु पर्नेमा उनले जोड दिए।"
विप्लव समूहका मकवानपुर इन्चार्ज 'ज्वाला' पक्राउ,हेटौंडा : विप्लव नेतृत्वको नेपाल कम्युनिष्ट पार्टी मकवानपुरका इन्चार्ज वीरबहादुर घलान 'ज्वाला'लाई प्रहरीले पक्राउ गरेको छ। उनलाई हेटौडा १५ फारलाइनबाट गयराति ९ बजे पक्राउ गरिएको जिल्ला प्रहरी कार्यालय मकवानपुरका प्रमुख एसपी मुकेश कुमार सिंहले जानकारी दिए। मोटरसाइकलमा ज्वालासँगै सवार रहेका वीरबहादुर मोक्तानलाई पनि पक्राउ गरिएको उनले जानकारी दिए । प्रहरीले पक्राउ गरेको व्यक्तिका बारेमा अनुसन्धान भइरहेको कारण थप जानकारी दिन नमिल्ने बताएका छन्।
टिपरले मोटरसाइकललाई ठक्कर दिँदा एकको मृत्यु : टिपरमा आगजनी,नुवाकोट : नुवाकोटको पासाङल्हामु मार्गको बट्टारमा शुक्रबार टिपरले मोटरसाइकललाई ठक्कर दिँदा एक युवकको ज्यान गएको छ भने अर्का एक युवक घाइते भएका छन्। दुर्घटनापछि आक्रोशित भीडले टिपरमा आगजनी गरेका छन्। पासाङल्हामु मार्गअन्तर्गत काठमाडौँत्रिशूली सडक खण्डको विदुर नगरपालिका वडा नं २ बट्टार भीमसेनमार्गस्थित सडकमा बिहान बा ५ ख २८९८ नम्बरको टिपरले विपरित दिशावाट आइरहेको ना ३३ प ३४६३ नम्बरको मोटरसाइकललाई ठक्कर दिएको जिल्ला प्रहरी कार्यालय नुवाकोटले जनाएको छ। टिपरले किच्दा मोटरसाइकल चालक विदुर नपा२ बट्टारका २५ वर्षीय दिवाकर खनालको घटनास्थलमै ज्यान गएको जिल्ला प्रहरी प्रमुख तथा प्रहरी उपरीक्षक कृष्णबहादुर पल्लिमगरले जानकारी दिए। उनका अनुसार मोटरसाइकलमा सवार खनालका साथी २४ वर्षीय मुन्ना गुप्ता घाइते भएका छन्। गुप्ता मोटरसाइकल मिस्त्री हुन्। उनीहरु मोटरसाइकल मर्मत गर्न मालाकोटतर्फ जाँदै थिए। दुर्घटनापछि टिपर चालक फरार रहेका छन्। आक्रोशित भएका मानिसले टिपर चालकको लापरवाहीले दुर्घटना भएको जनाउँदै टिपरमा आगजनी गरिदिएका छन्। पिपलटारबाट बट्टारतर्फ जाँदै गरेको टिपरले बट्टारबाट गंगटेतर्फ जाँदै गरेको मोटरसाइकललाई भीमसेनमार्गमा ठक्कर दिएको थियो। आगजनीबाट टिपर ध्वस्त भएको छ।
"सगरमाथाको उचाइ नाप्ने टोली नाम्चेमा, अभ्यासका लागि आइल्याण्ड पिक चढ्दै","ओखलढुंगा : नापी विभागले खटाएको सगरमाथा मापन टोली शुक्रबार नाम्चेमा पुगेको छ। जिपिएस र लेवलिङको काम सकिएपछि सगरमाथाको उचाइ नाप्न सहयोगीसहितको ६ सदस्यीय टोली नाम्चे पुगेको हो। टोलीमा खिमलाल गौतम, रविन कार्की, सुरजसिंह भण्डारी र युवराज धिताल रहेका छन्। व्यवस्थापक कम्पनीका अन्य दुई सदस्य टोलीलाई सहयोगका लागि खटिएका छन्। सगरमाथा चढेर उचाइ मापन गर्नुपर्ने भएकाले पूर्वअभ्यास गरेर मात्रै टोलीले सगरमाथा आरोहण गर्ने बताइएको छ। टोलीका चार सदस्यमध्ये खिमलाल गौतम र रविन कार्कीले सगरमाथा आरोहण गरेर उचाइ लिनेछन्। यसअघि विभागले मापनको मापदण्ड १ सय २९ नियन्त्रण विन्दु कायम गरेर सर्वेक्षण गरेको थियो। त्यस्तै सगरमाथाको शिखरसँग जोडेर सर्वेक्षण गर्न पहिचान गरिएका विभिन्न १२ स्थानमध्ये ३ वटाको उचाइ स्थापित गर्ने काम पनि सकिएको छ। सिरहाको माडरदेखि तीनवटा प्रमुख स्थानहरू सोलुखुम्बुको पत्ताले, फाप्लु नजिकै रहेको छुयाङ्मु डाँडा र पीके डाँडासम्मको उचाइ लिएर (लेभलिङ गरेर) सम्पर्क स्थापित गर्ने काम सकिएको हो। यो सँगै सगरमाथा मापन टोली वेश क्याम्प प्रस्थान गरेको सगरमाथाको उचाइ मापन योजनाका संयोजक तथा प्रमुख नापी अधिकृत सुशील डंगोलले जानकारी दिए। बाँकी ९ स्थानबाट भने शिखरबाट फर्किसकेपछि सर्वेक्षण गरिनेछ। ट्रिगोनोमेट्रिकल अर्थात् त्रिकोणमितीय लेभलिङका आधारमा सर्वेक्षण तथा उचाइ नापिने छ। जीपीएस र १२ वटा विन्दुसँगको सर्वेक्षणका आधारबाट सगरमाथाको उचाइ टुंगो लाग्नेछ। कामका हिसाबले सगरमाथा मापनको प्राविधिकबाहेक ६० प्रतिशत काम सम्पन्न भएको छ। सगरमाथाको उचाइ मापनको कामबारे टोली प्रमुख डंगोलले भने, लेवलिङ र जिपिएस लगायतका काम सकिएका छन्, यसलाई आधार मान्दा सगरमाथा उचाइ मापनको काम ६० प्रतिशत सकिएको छ। सगरमाथाको उचाइ नाप्ने मुख्य काम भने बाँकी नै छ। यसका लागि सहयोगसहितको ६ सदस्यीय टोली २७ गते नै वेशक्याम्पतर्फ प्रस्थान गरेको सगरमाथा मापनको व्यवस्थापनको जिम्मा पाएको पिक प्रमोसनका प्रबन्ध निर्देशक एवं पर्यटन व्यवसायी आङबाबु शेर्पाले बाताए। उनले टोली शुक्रबार नाम्चेमा रहेको जानकारी दिए। शेर्पाका अनुसार टोलीले सगरमाथा चढेर उचाइ मापनको अभ्यासका लागि अप्रिल १९ तारिखमा (०७६ वैशाख ६ गते) आइल्याण्ड पिक समिट गर्ने तयारीमा रहेको छ। आइल्याण्ड पिकको सफल आरोहणपछि मात्रै अप्रिल २२ तारिखमा (०७६ बैशाख ९ गते) उक्त टोली सगरमाथाको आधार शिविर पुग्ने छ। मेभित्रै टोलीले सगरमाथा आरोहण गरेर उचाइ लिइसक्ने कार्यसूची तय भएको छ। नेपाल आफैंले पहिलो पटक मापन गर्दै २०७२ वैशाख १२ गतेको भूकम्प तथा त्यसपछिका पराकम्पनले सगरमाथाको उचाइ घटबढ भएका समाचार आएपछि नापी विभागले भारत, चीन, जापान, संयुक्त राज्य अमेरिकालगायत नौ देशका विशेषज्ञसँग छलफल गरी सगरमाथाको उचाइ मापनका लागि सुझाव लिएको थियो। यसअघि छिमेकी भारत, चीनलगायत देशले पाँच पटक सगरमाथाको मापन गरेका थिए। पछिल्लो पटक सन् १९५४ मा भारत सरकारले सगरमाथाको उचाइ मापन गरी ८८४८ मिटर पत्ता लगाएकोमा त्यसलाई नै अहिलेसम्म आधिकारिक मानिएको छ। उचाइ मापनका क्रममा अत्याधुनिक प्रविधि स्नो राडार इक्विपमेन्ट प्रयोग गरी स्वदेशी स्रोत र साधनको समेत उपयोग गरिने छ। नेपालभारतको सीमा भएको सिरहास्थित मदार भन्ने स्थानबाट झण्डै एक वर्ष अगाडि मापनका लागि प्रारम्भिक सर्वेक्षण तथा अन्य आवश्यक काम गरिएको थियो। सगरमाथाको उचाइ मापनका लागि भूमि व्यवस्था, सहकारी तथा गरीबी निवारण मन्त्रालयले २२ करोड रुपैयाँ विनियोजन गरेको छ। चीनले सन् २००५ मा गरेको मापनमा सगरमाथाको चट्टान सतहको उचाइ ८८४४ मिटर तथा अमेरिकाको नेशनल जियोग्राफीले झण्डै दुई दशक अगाडि गरेको अध्ययनले ८८५० मिटर कायम गरेको थियो। इटालीले गरेको अध्ययनले भने सगरमाथाको उचाइ ८८४७ मिटर कायम गरेको थियो। यस पटकको मापनमा कायम गरिने उचाइ नै अबको आधिकारिक उचाइ हुने भएकाले सरोकारवालाहरुले यसलाई महत्वका साथ हेरेका छन्। पहिलोपटक सगरमाथाको उचाइ नाप्दै नेपाल सरकार सेन्टीमिटरसहितको सगरमाथाको उचाइ नापेर ल्याउनुभन्दै प्रधानमन्त्रीले गरे टोलीको विदाइ दुई करोड ३२ लाख खर्चेर सगरमाथा सफाइ गरिँदै, आरोहीका शव पनि उठाइने"
किराना पसलमा आगलागी हुँदा १५ लाखको क्षति,बिर्तामोड : झापाको झापा गाउँपालिकास्थित एक किराना पसलमा आगलागी हुँदा १५ लाख मुल्य बराबरको क्षति भएको छ । बिहीबार राति करिब १२ बजे झापा गाउँपालिका ४ का राजेश गेगेशको किराना पसलमा आगलागी भएको हो। अचानक लागेको आगोले दश हजार नगदसहित पसलका सामान र पसल भएको घर पूर्ण रुपले जल्दा उक्त रकम बराबरको क्षति भएको इलाका प्रहरी कार्यालय कुमरखोदले जनाएको छ। आगो स्थानीय र प्रहरीको सक्रियतामा रातिनै नियन्त्रणमा लिएको जिल्ला प्रहरी कार्यालय झापाका प्रहरी प्रवक्ता महेन्द्रकुमार श्रेष्ठले बताए। आगलागीको कारण भने खुलेको छैन।
३ किलो सुन लुकाएर ल्याउने चिनियाँ नागरिक पक्राउ,"बिर्तामोड : मलद्वारमा सुन लुकाएर ल्याउने तीन जना चिनियाँ नागरिक त्रिभुवन अन्तराष्ट्रिय विमानस्थलबाट पक्राउ परेका छन्। उनीहरुबाट ३ किलो ३०० ग्राम सुन बरामद भएको विमानस्थलका प्रहरी उपरीक्षक कृष्ण कोइरालाले जानकारी दिए। बिहीबार अपरान्ह ४ बजे एयरपोर्टमा उत्रिएका चिन फुजियानका झ्यांग जिआंग, गान्सुका माओ इन्गुआ र गान्सुकै माओ फुमिंगबाट उक्त सुन बरामत भएको उपरीक्षक कोइरालाले बताए। भन्सारको एक्सरे मेसिनमा उनीहरुको पेटमा केही धातु रहेको देखिएपछि पानी खुवाएर दिसा गर्न लगाउँदा ३ किलो ३०० ग्राम सुन बरामद भएको कोइरालाको भनाइ छ। पानी खुवाएको आधा घण्टापछि दिसा मार्फत सुन निक्लिएको प्रहरीले जनाएको छ। पक्राउ परेका तीनै जना चिनीयाँ नागरिकलाई प्रहरी प्रभाग कोटेश्वरको हिरासतमा राखिएको प्रहरी उपरीक्षक कोइरालाले बताए। कहाँबाट सुन ल्याएको र कहाँ लैजान लागेको भन्ने विषयमा जानकारी लिन भाषा अनुवादक चाहिने भएकाले शुक्रबार मात्र बयान लिने तयारी भएको प्रहरीले जनाएको छ। उनीहरुको राहदानीमा उल्लेखित विवरणबाट चिनको फुजियान र गान्सुका नागरिक रहेको खुलेको हो।"

शीर्षक,विवरण
न्यायपालिकामा सुधार,"न्यायपालिकामा आवश्यक जनशक्ति अभावले न्यायसम्पादन कार्य सुस्त हुँदै गएको छ। न्यायाधीशदेखि अधिकृत तहसम्मकै जनशक्ति अपुग हुँदा ढिलासुस्ती हुनु स्वाभाविक हो। विभिन्न अध्ययनहरूले अहिले सर्वोच्च अदालतमा एक सय ५६, उच्च अदालतमा पाँच सय सात र जिल्ला अदालतमा एक हजार तीन सय ३६ जनशक्ति अपुग भएको देखाएका छन्। यसरी जनशक्ति अभावका कारण न्यायालयको न्यायसम्पादनमा ढिलासुस्ती हुनु सन्तोषजनक स्थिति होइन। न्यायपालिका लोकतन्त्रको प्रमुख आधारमध्येमा पर्छ। स्वतन्त्र र स्वायत्त न्यायपालिकालाई लोकतन्त्रका तीन खम्बामध्ये एक मानिन्छ, तर यसको प्रभावकारिता पहिलो सर्त हो। न्यायपालिकाको प्रभावकारिता यसले गर्ने न्यायसम्पादनमा भर पर्छ। न्यायसम्पादन नै शीघ्र हुन सकेन भने कसरी न्यायपालिकाको प्रभावकारिता कायम हुनसक्छ ? जबकि न्यायको सामान्य सिद्धान्त नै छढिलो न्याय दिनु, न्याय नदिनुसरह हो। न्यायपालिकाको सेवाप्रवाहमा अनेकौं जटिलता छन्। देशमा राजनीतिक परिवर्तन भए पनि न्यायप्रणालीमा परिवर्तन आएको अनुभूति अझै हुन सकेको छैन। २०६१ सालमा सिर्जना भएका दरबन्दीकै आधारमा अहिलेसम्म न्यायालय सञ्चालन हुनुले न्यायप्रणालीमा आमूल सुधार आउन नसकेको संकेत गर्छ। सर्वोच्च अदालतमा मात्रै मुद्दाको चाप एक दशकमा करिब १३ हजारबाट बढेर साढे २३ हजारसम्म पुगेको छ। यसले न्यायसम्पादनमा चरम ढिलासुस्ती भएको देखाउँछ। न्यायसम्पादन चुस्तदुरुस्त हुन नसक्नुको अर्को कारण यसको काम गर्ने पुरानै शैली। न्यायपालिका अझै पनि डिजिटल प्रणालीमा जान सकेको छैन। न्यायपालिकामा पटकपटक मुद्दाको पेसी सर्ने घटनाले प्रश्न र शंका उब्जाइरहन्छन्। अर्कोतर्प फैसला नै ढिलो हुने र भएका फैसलाको पूर्ण पाठ आउन पनि वर्ष दिनसम्म कुर्नपर्ने स्थितिले न्यायालयमा आमूल सुधार अपेक्षित हुन्छ। न्यायपालिकाको कार्यशैली सुस्त भएपछि त्यसको विश्वसनीयतामा प्रश्न उठ्छ। विश्वसनीयता स्थापित गर्न पनि न्यायपालिकाले सुधारमा ढिलो गर्नु हुँदैन। विश्वसनीयता खडा हुँदा विगतमा न्यायालयले अस्वाभाविक प्रश्रय पाएकोबाट पनि शिक्षा लिन भुल्नु हुँदैन। विश्वसनीयतामा त्यो संकट न्यापालिकाको ढिलासुस्ती र अपारदर्शी कामकारबाहीबाट आएको थियो। कानुनका नौ सिङ भन्ने सामाजिक भनाइले अहिले पनि न्याय र कानुनप्रति जनमानसको शंकापूर्ण दृष्टिकोण दर्शाउँछ। विडम्बना राज्यसंरचनामा व्यापक परिवर्तन आउँदा पनि हामीले यो सामान्य धारणामा परिवर्तन ल्याउन सकेका छैनौं। यसको मुख्य कारण हो, न्यायप्रवाहबारे कम बुझाइ र त्यसको जटिल प्रक्रिया। अवश्य पनि न्यायसम्पादनलाई सही, निष्पक्ष र सत्यनिकट बनाउन एउटा प्रक्रियाबाट गुज्रिनैपर्छ। मुद्दामाथिको बहस, प्रमाणहरूको खोजी, दसीप्रमाणको अध्ययन र मुद्दाको व्याख्याका लागि समयभन्दा पनि बढी दक्ष जनशक्ति चाहिन्छ। त्यसका लागि आवश्यक तालिमप्राप्त कर्मचारीको उपलब्ध हुन जरुरी छ। न्यायपालिका लोकतन्त्रप्रतिको अन्तिम विश्वास गर्ने थलो हो। राज्यव्यवस्थाका अन्य अंगबाट विश्वास उठ्दा न्याय खोज्न जाने निकाय न्यायालय नै हो। कतिपय अवस्थामा न्यायपालिकाले राजनीतिक निकास पनि दिनुपर्छ। साथसाथै न्यायपालिका जनतालाई व्यवस्थाप्रति विश्वास दिलाइरहने निकाय पनि हो। आमजनता अन्तिम विकल्पको रूपमा न्यायालय आउने गर्छन्। तर अन्तिम विकल्प ठानेको संस्था नै झन्झटिलो र ढिलो भयो भने निराशा उत्पन्न हुन्छ। कानुनी प्रक्रियाप्रतिको कम बुझाइ, कतिपय अवस्थामा झन्झटिलो प्रक्रिया र सेवाप्रवाहक व्यक्तिहरूको अमैत्रीपूर्ण व्यवहारले न्यायपालिकाप्रति आमजनमानसमा उदासिनता सिर्जना हुने गर्छ। त्यसमा सुस्तपन पनि थपिँदा विश्वासको संकट उत्पन्न हुन्छ। अझै नेपाली जनताको मनमा न्यायपालिकाप्रतिको विश्वास कमजोर भइसकेको छैन। भविष्यमा त्यस्तो नहोस् भनेर पनि समयमै सुधार ल्याउनुपर्छ। न्यायपालिकामा सुधार भित्रैबाट ल्याउनुपर्छ। त्यसका लागि आवश्यक मापदण्ड तोकेर जनशक्ति भर्ती प्रक्रिया अविलम्ब थाल्नुपर्छ।"
पेन्सनमा नै ४६ अर्ब २३ करोड खर्च,"काठमाडौं ः सेवानिवृत्त कर्मचारीलाई दिने पेन्सनवापतको खर्च अत्यधिक बढेपछि आर्थिक दायित्व नियन्त्रण गर्न सरकारले योगदानमा आधारित पेन्सन योजना लागू गर्ने निर्णय गरेको छ। योगदानमा आधारित योजना लागू नगरे आगामी १० वर्षमा पेन्सनमा मात्रै वार्षिक १ खर्ब २५ अर्ब रुपैयाँ खर्च हुन सक्ने र राज्यले थेग्न नसक्ने भन्दै अर्थ मन्त्रालय नयाँ पेन्सन योजना कार्यान्वयनका लागि आवश्यक कानुन तर्जुमामा जुटेको हो। अर्थ मन्त्रालयका अनुसार अहिले २ लाख ४० हजार ७ सय १९ जना सेवानिवृत्त कर्मचारीले नियमित मासिक पेन्सन बुझ्दै आएका छन्। अर्थका अनुसार चालु आव २०७४७५ मा सेवानिवृत्त कर्मचारीको पेन्सनमा ४२ अर्ब रुपैयाँभन्दा धेरै खर्च हुने देखिएको छ भने आव २०७५७६ को बजेटमार्फत पेन्सन शीर्षकमा ४६ अर्ब २३ करोड १५ लाख रुपैयाँ विनियोजन गरिएको छ। अर्थले गएका ८ वर्षमा पेन्सनमा ८ गुणा बढेको जनाएको छ। अर्थका अनुसार आव २०६७६८ मा ६ अर्ब ८२ करोड रहेको पेन्सनको भार आव २०७५७६ मा ४६ अर्ब २३ करोड १५ लाख पुगेको छ। अर्थ मन्त्रालयका राजस्व सचिव शिशिरकुमार ढुंगानाले योगदानमा आधारित पेन्सन योजना लागू गर्न नसके राज्यले सेवानिवृत्तलाई पेन्सन वितरण गर्न नसक्ने अवस्था आउने ठोकुवा गरे। उनले भने, योजना कार्यान्वयन गर्न नसके, पेन्सनले नै राज्यकोषलाई टाट पल्टाइदिन सक्छ। त्यसैले पनि त्यस्तो अवस्था आउन नदिन र सरकारको दीर्घकालीन आर्थिक दायित्व व्यवस्थित र सहज बनाउन योगदानमा आधारित पेन्सन योजना लागू गर्नुको विकल्प नरहेको उनको तर्क छ। सचिव ढुंगानाका अनुसार यसका लागि अर्थका अधिकारीहरू योगदानमा आधारित पेन्सनसम्बन्धी ऐनको विधेयक तर्जुमाको गृहकार्यमा जुटिसकेका छन्। पेन्सन लिने कर्मचारीको संख्या र सेवा सुविधामा हुने वृद्धिसँगै पेन्सनको भार पनि बढ्ने उनी बताउँछन्। अर्थमन्त्री डायुवराज खतिवडाले आव २०७५७६ को बजेटमा पेन्सन भार रोक्न योगदानमा आधारित पेन्सन योजना लागू गर्ने निर्णय गरेका हुन्। सरकारको सो निर्णयअनुसार आगामी २०७५ साल साउन १ देखि सरकारी सेवामा नियुक्त हुने कर्मचारीका लागि योगदानमा आधारित निवृत्तिभरण (पेन्सन) योजना अनिवार्य लागू हुनेछ। कर्मचारीकै तलबबाट केही रकम काट्ने र त्यसमा निश्चित रकम राज्यले थपेर एउटा छुटै पेन्सन कोष स्थापना गरि त्यही कोषबाट पेन्सन वितरण गर्नै तयारी सरकारको छ। अहिले पेन्सन पाइरहेका कर्मचारीले कुनै आर्थिक योगदान गर्नु परेको छैन। राज्यले सेवानिवृत्त कर्मचारीलाई तलबको ६० प्रतिशतसम्म पेन्सन रकम दिँदै आएको छ। योगदानमा आधारित योजना लागू नगरे आगामी १० वर्षमा पेन्सनमा वार्षिक १ खर्ब २५ अर्ब रुपैयाँ खर्च हुन सक्ने र राज्यले थेग्न नसक्ने भएकाले अर्थ मन्त्रालय नयाँ पेन्सन योजनाका लागि आवश्यक कानुन तर्जुमामा जुटेको हो। यसअघिका सरकारले पनि पेन्सनको भार रोक्न योगदानमा आधारित पेन्सन योजना ल्याउने घोषणा पटकपटक गर्दै आए पनि कार्यान्वयनमा असफल हँदै आएका थिए। यस पटक लागू नहुने कुरै छैन, हामी कानुन बनाएर जसरी पनि लागू गर्ने पक्षमा सशक्त ढंगमा अघि बढिसक्यौं, उनले भने। अहिले पेन्सन लिने कति छन् ? राष्ट्रसेवक कर्मचारीको पेन्सन व्यवस्थापन गर्दै आएको निवृत्तिभरण व्यवस्थापन कार्यालयका अनुसार हाल २ लाख ३६ हजार ७ सय १९ जना सेवानिवृत्तले पेन्सन लिइरहेका छन्। पेन्सन लिनेमा प्रहरी र सेनाको संख्या सबैभन्दा बढी छ। सेनाका सेवानिवृत ७३ हजार ६ सय २८ र प्रहरीका सेवानिवृत्त ४८ हजार ४३ जनाले पेन्सन लिइरहेका छन्। यो प्रहरी र सेनाको कुल दरबन्दीको अनुपातमा अत्यधिक रहेको अर्थ मन्त्रालयका अधिकारीहरूले बताएका छन्। पेन्सन लिनेमा निजामती सेवाबाट निवृत्त ७६ हजार ५ सय ४६ जना, शिक्षक ३८ हजार ५ सय २ जना छन्। पेन्सन लिनेको संख्या ६ वर्षमा झन्डै दोब्बर बढेको छ। आव २०६७६८ मा १ लाख २८ हजार ४ सय १५ जनाले पेन्सन लिएका थिए भने २०७३७४ मा २ लाख ४० हजार बढीले पेन्सन लिएका छन्। किन बढ्यो पेन्सनको भार ? निवृत्तिभरण व्यवस्थापन कार्यालयका अनुसार बर्सेनि १५ हजारभन्दा बढीले पेन्सन लिने कर्मचारीको संख्या थपिइरहेको छ। सामान्यतया २० वर्ष सेवा अवधि पूरा गरेकाले कुल तलबको ४० प्रतिशत रकम र ३० वर्ष अवधि पूरा गरेकाले कूल तलबको ६० प्रतिशतसम्म र ३८ वर्षभन्दा सेवा अवधि रहेकाहरूले ७६ प्रतिशतसम्म पेन्सन पाउने गरेका छन्। खाइपाइ आएको तलबलाई नोकरी अवधिले गुणा गरेर ५० ले भाग गर्दा आउने रकम नै पेन्सन रकम हो। आव २०७२७३ मा कर्मचारीको तलब २५ प्रतिशत वृद्धि भएकाले पेन्सनको भार पनि अत्यधिक बढेको थियो। तलब वृद्धि भएपछि २६ अर्ब रहेको पेन्सनको भार एकै चोटी ३७ अर्बमा पुगेको थियो।"
'अब एक जना पनि भोकै मर्ने छैनन्',"मकवानपुर : प्रधानमन्त्री केपी शर्मा ओलीले नेपालका अब एक जना पनि भोकै मर्ने स्थिति हुन नदिने बताएका छन् । प्रदेश ३ को प्रदेश सभालाई सम्बोधन गर्दै प्रधानमन्त्री ओलीले भने, सबैलाई खाने, बस्ने र लगाउने व्यवस्था गर्छौ, अब एक जना पनि जनता भोकै मर्ने छैनन् । उनले पाँच वर्षभित्र लोकतन्त्रको नमुना राष्ट्र नेपाललाई बनाउने प्रतिबद्धता व्यक्त गरे । प्रधानमन्त्री ओली लोकतन्त्र कसैले उपहार दिएर आएको नभई जनताको वलिदानबाट आएको बताए। उनले अब मुलुक विकास र समृद्धिलाई कसैले रोक्न नसक्ने बताए । उनले भने, विकास र समृद्धिले गति लिइसक्यो, अब यसलाई कसैले राक्न सक्दैन । उनले प्रदेश राजधानी र नामको विषयमा झगडा नगर्न समेत निर्देशन दिए । प्रदेशको नाम र राजधानीको लागि झगडा नगर्नु होस, राजधानी हुँदैमा विकास र समृद्धि हुने होइन, सबै ठाउँको विकासलाई उतिकै प्राथमिकता दिइन्छ,प्रधानमन्त्री ओलीले भने । उनले भष्ट्राचार गर्न पनि नदिने र गर्नेलाई आफुले नसहने बताए । उनले सम्पूर्ण प्रदेश सभाका सदस्य र मन्त्रीहरुलाई जनताको पक्षमा काम गर्न समेत निर्देशन दिए । प्रधानमन्त्री ओलीले आफ्नो भारत भ्रमणमा राष्ट्रहित विपरीत कुनै सम्झौता गरेको बताए । ओलीले सरकारले अन्तर्राष्ट्रिय सम्बन्धलाई नयाँ उचाइमा उठाएको बताए । सरकारले राष्ट्रियतालाई असाधारण महत्व दिएको भन्दै आन्तरिक मामिलामा कसैले हस्तक्षेप सहन नसक्ने दावी समेत गरे ।"
प्रचण्डले भने : अब कार्यकारी राष्ट्रपतीय प्रणाली,"पोखरा : नेपाल कम्युनिस्ट पार्टी (नेकपा) का अध्यक्ष पुष्पकमल दाहाल (प्रचण्ड)ले नेपालको विद्यमान निर्वाचन प्रणाली परिवर्तन गर्नु आवश्यक भएको बताएका छन् । नेपाल पत्रकार महासंघ प्रदेश नं ४ द्वारा सोमबार यहाँ आयोजित पत्रकार सम्मेलनमा उनले सामान्य मानिसले धान्नै नसक्ने गरी निर्वाचन खर्चिलो बन्ने गरेकाले यसको परिवर्तनका लागि नेतृत्व तहमा छलफल सुरु भएको र शासकीय स्वरुपमा केही नयाँपन लिएर जानुपर्ने हुनसक्ने बताए । पूर्वप्रधानमन्त्रीसमेत रहेका अध्यक्ष प्रचण्डले नेपालमा लोकतन्त्र र गणतन्त्र स्थापनामा कम्युनिस्टको महत्वपूर्ण भूमिका रहेको उल्लेख गर्दै यसको सबलीकरणमा पनि कम्युनिस्टहरुको सक्रियता आवश्यक रहने बताए । पहिलो संविधानसभामा प्रत्यक्ष निर्वाचित कार्यकारी प्रमुखका सम्बन्धमा करीब करीब सहमति भएको बताउँदै उनले दोस्रो संविधानसभामा समीकरण एवम् परिस्थिति बदलिएको अवस्थामा तत्कालीन रुपमा अहिलेलाई यही मोडेलअनुसार गर्ने भन्ने तय भएको जानकारी दिए। अध्यक्ष प्रचण्डले नेकपा र भर्खरै सरकारमा आएको पार्टी पनि प्रत्यक्ष कार्यकारी प्रमुखको पक्षमा रहेको र सरकारको पक्षमा अहिले दुई तिहाइ बहुमतसमेत रहेको उल्लेख गर्दै जनता र पार्टीगत तहमा यो छलफलको विषय भए पनि तत्कालीन एजेन्डा भने नभएको बताए । अध्यक्ष प्रचण्डले भने,अहिले बीचैमा यो कुरा ल्याएर देशलाई समृद्धि एवम् विकासमा लैजानेतर्फ अलमल पार्न नहुने र निर्वाचन आउनुभन्दा केही समयअघि यो विषय आउने छ । प्रदेश र स्थानीय तहलाई सम्पूर्ण रुपमा जिम्मा दिनका लागि पूर्वाधार तयार भइनसकेको अवस्थामा बजेट तय गर्दा त्यहाँ केही कमी रहे पनि आगामी वर्षमा क्रमशः बजेट बढ्दै जाने बताउँदै उनले पार्टी एकीकरणसँगै राजनीतिक स्थिरता कायम भएकाले समृद्धि र विकास अबको चुनौती भएको धारणा व्यक्त गरे । अध्यक्ष प्रचण्डले प्रदेश सरकारलाई सबल बनाउनका लागि हाल विद्यमान मर्यादाक्रम त्यति व्यावहारिक नदेखिएको बताउँदै नयाँ मर्यादाक्रमका सम्बन्धमा लगभग सहमति भइसकेको र त्यो चाँडै नै आउने बताए । फेवातालको संरक्षणका साथै पोखरा र समग्र प्रदेश नं ४ को विकासका काम अघि बढ्नेमा पनि उनले जोड दिए ।"
राष्ट्रपतिलार्इ भेट्न एकैसाथ प्रधानमन्त्रीसहित सत्तारुढ र प्रतिपक्षी नेता,"काठमाडौँः राष्ट्रपति विद्यादेवी भण्डारीले प्रधानमन्त्री केपी शर्मा ओलीसहितका शीर्ष नेतालाई शीतल निवासमा बोलाएर आर्थिक समृद्धिका लागि एकजुट भएर अघि बढ्न सुझाव दिएकी छन् । सोमबार राति करिब आठ बजेतिर शीतल निवास पसेका प्रधानमन्त्री ओलीसहितका सत्तारुढ दल नेकपाका नेता र प्रमुख प्रतिपक्षी दल नेपाली कांग्रेसका नेतालाई समृद्धिका लागि एकै ठाउँ उभिन सुझाएकी हुन् । राष्ट्रपतिका स्वकीय सचिव भेषराज अधिकारीका अनुसार करिब २ घण्टासम्म राष्ट्रपतिले प्रधानमन्त्रीसहितका नेताहरुसँग सम्बाद गरेकी थिइन् । समसामयिक विषय बसतुमै कुराकानी भएको हो । राष्ट्रपतिले सबै तहका निर्वाचन भएर देशबाट संक्रमणकाल पनि सकिएकाले अब समृद्धिको यात्रामा अघि बढ्न आग्रह गर्नुभयो, अधिकारीले राष्ट्रपतिको भनाइ उधृत गर्दै अन्नपूर्ण अनलाइनसँग भने, संविधानको मूल मर्म र भावना अनुसार राजनीतिक दलहरु केन्द्रित हुनुपर्छ । समाजवाद उन्मुख संविधान पनि बनिसकेकाले लोकतान्त्रिक मूल्य मान्यता, मानवअधिकारका मूलभूत सिद्धान्तलाई पालना गर्दै मुलुक समृद्ध बनाउन लाग्नुपर्छ । ब्यापार घाटाबारे चिन्ता भेटका क्रममा राष्ट्रपति भण्डारीले देशमा बढ्दो ब्यापार घाटाप्रति गम्भीर चिन्ता जाहेर गरेकी थिइन् । उनले ब्यापार घाटा कम गर्न आयातलाई निरुत्साहित गर्न पनि सत्तारुढ र प्रतिपक्षी दुवै तर्फका नेतालाई आग्रह गरिन् । ब्यापार घाटा बढ्दो छ, आयात प्रतिस्थापन गर्नेतर्फ तपाईँहरुको ध्यान केन्द्रित हुनुपयो, राष्ट्रपतिको भनाइ उधृत गर्दै अधिकारीलले भने, वैदेशिक रोजगारीलाई पनि निरुत्साहित गर्न स्वदेशमै रोजगारी बढाएर युवाहरुलाई यहीँ रोक्ने योजना ल्याउनेतर्फ लाग्नुस् । शिक्षाबारे चासो राष्ट्रपति भण्डारीले नेताहरुसँग गुणतस्तरीय शिक्षाका लागि सक्रिय हुन पनि चिन्ता जाहेर गरिन् । अधिकारीका अनुसार उनले गुणस्तरीय शिक्षा प्रवद्र्धनमा जोड दिएकी थिइन् । गुणस्तरीय शिक्षा प्रवद्र्धनमा जोड दिनु आवश्यक छ, नेताहरुसँग राष्ट्रपतिले भनिन्, देश प्रेमको भावना जागृत गर्ने शिक्षा अहिले जरुरी छ । दुवै पक्षलाई एकताको सन्देश राष्ट्रपतिले अब सबै शक्ति देश समृद्धि लानुपर्ने आवश्यक रहेको बताउँदै सत्ता पक्ष र प्रतिपक्षलाई समृद्धिका साझा एजेन्डामा मिलेर जानु भन्ने सन्देश पनि भेटमा दिएकी छन् । समृद्धिलाई साझा एजेन्डा बनाउनु भन्ने सन्देश राष्ट्रपतिलले दुवै पक्षलाई दिनुभएको छ, अधिकारीले भने । राष्ट्रपतिलाई भेट्ने प्रधानमन्त्री ओलीसँगै नेकपाका अध्यष पुष्कमल दाहाल प्रचण्ड, प्रमुख प्रतिपक्षी दल नेपाली कांग्रेसका सभापति शेरबहादुर देउवा र वरिष्ठ नेता रामचन्द्र पौडेल शीतल निवास पुगेका थिए ।"
नेकपाका तल्ला कमिटीमा यसरी एकीकरण,"काठमाडौं : नेकपाले केन्द्रदेखि गाँउ तहसम्मका पार्टी कमिटी र जनवर्गीय संगठनको एकता तीन महिनाभित्र सक्ने कार्ययोजना बनाएको छ । केन्द्रमा केन्द्रीय विभाग, आयोगहरूको पूर्णताबाहेक अन्य सबै काम सकेको नेकपाले अब प्रदेश, जिल्ला हुँदै गाँउ तहसम्मका पार्टी कमिटी र जनसंगठनहरूको एकता प्रक्रिया अघि बढाएको हो । तीन महिनाभित्र जनसंगठनहरूको एकतादेखि पार्टीका प्रदेश, जिल्ला कमिटी एकीकरण गर्ने प्रक्रिया कार्यदल गठन गरेर सुरु गरिसकेका छौं, नेकपाका महासचिव विष्णु पौडेलले जानकारी दिए । ३ चैतमा तत्कालीन एमाले र माओवादी केन्द्रबीचको एकतापछि एकीकृत पार्टीको केन्द्रीय समिति, स्थायी समिति, स्थायी आमन्त्रित सदस्यदेखि पार्टीका केन्द्रीय कार्यालयसम्म नेकपाले टुंगो लगाइसकेको छ । संघीय संसद्तर्फ पनि प्रतिनिधिसभा र राष्ट्रियसभामा दलको नेता चुन्नेलगायत अन्य कार्यविभाजनको काम नेकपाले टुंग्याइसकेको छ । अब उसको ध्यान पार्टीका प्रदेश, जिल्ला हुँदै जनवर्गीय संगठनको एकतामा केन्द्रित भएको छ । त्यसका लागि १६ जेठमा अध्यक्षद्वय केपी ओली र पुष्पकमल दाहालको संयुक्त हस्ताक्षरसहित पार्टीका आन्तरिक कमिटीलाई सर्कुलर गरिसकिएको छ । पार्टी एकताका आधारभूत कार्य सम्पन्न गर्न तीन महिनाको समयसीमा निर्धारण गरिएको छ, अध्यक्षद्वयको आन्तरिक सर्कुलरमा छ । पार्टी कमिटी, प्रवास कमिटी र जनवर्गीय संगठनको एकता गर्न उसले छुट्टाछुट्टै कार्यदल गठन गरेको छ । नेकपाले पार्टी संरचनाभित्र ७ वटै प्रदेश र प्रवासमा छुट्टै एउटा गरी ८ कार्यदल गठन गरेको छ । जनवर्गीय संगठनको एकताका लागि पनि छुट्टै २२ वटा त्यस्तै कार्यदल गठन गरिएको छ । साविकका दुवै पार्टीका इन्चार्ज, संयोजक तथा जनवर्गीय संगठनतर्फ इन्चार्ज र संगठनका अध्यक्ष रहने गरी ४४ जना सदस्य रहेको कार्यदलले एकता प्रक्रियाको गृहकार्य गरेर केन्द्रीय सचिवालयमा सुझावसहितको प्रतिवेदन बुझाउने छ । केन्द्रीय सदस्यले प्रदेश र जनसंगठनमा बस्न नपाउने नेकपाले एक व्यक्ति एक मुख्य कार्यकारी पदको व्यवस्था विधानमै गरेपछि पार्टीका केन्द्रीय सदस्यले प्रदेश कमिटी, जिल्ला अध्यक्ष तथा जनसंगठनको नेतृत्वमा बस्न नपाउने भएका छन् । नेता कार्यकर्तालाई एक पद एक मुख्य कार्यकारीको व्यवस्था विधानमै भएकाले केन्द्रीय सदस्यहरू प्रदेश, जिल्ला वा जनसंगठनमा बस्न पाउनुहुन्न, विधानअनुसार नियमावली बनाउन गठित कार्यदलका सदस्यसमेत रहेका स्थायी समिति सदस्य वेदुराम भुसालले भने । कार्यदलले प्रदेश, जिल्लाका अध्यक्ष, सचिव र सदस्यहरू तथा कुल कमिटीको एक तिहाइ सचिवालयसम्म चयन गरी केन्द्रीय सचिवालयमा सुझावसहितको प्रतिवेदन बुझाउन नेकपाले आन्तरिक सर्कुलर गरेको छ । जिल्ला संगठन कमिटीका लागि पदाधिकारी, सदस्य र सचिवालय सदस्यको नाम सिफारिस गर्ने बैठकमा साविक एमालेमाओवादीका जिल्ला कमिटी इन्चार्ज र अध्यक्षहरूलाई पनि कार्यदल सदस्यको हैसियतमा सहभागी गराउन सकिन्छ, सर्कुलरमा उल्लेख छ । तल्ला कमिटीमा अध्यक्ष सचिव रहने नेकपाको केन्द्रमा दुई अध्यक्षको व्यवस्था भए पनि प्रदेश कमिटीदेखि तलका अन्य कुनै कमिटीमा यस्तो व्यवस्था हुने छैन । तल्ला कमिटीमा अध्यक्ष र सचिव रहने गरी दुई सदस्यीय पदाधिकारीको व्यवस्था हुने विधानमा छ । अब एकीकरणका क्रममा प्रदेश, जिल्ला, गाउँ, नगरदेखि प्रारम्भिक कमिटीमा एक जना अध्यक्ष र एक जना सचिव रहनेछन् । प्रदेश कमिटी १ सय ५१ सदस्यीय, जिल्ला कमिटी ७५ देखि १ सय २५ सदस्यीय (निर्वाचन क्षेत्रका आधारमा ५ जना थपिँदै जाने) प्रतिनिधिसभा र प्रदेशसभा निर्वाचन क्षेत्र कमिटी पनि गठन हुनेछन् । त्यस्तै नगरगाउँ कमिटीअन्तर्गत महानगर कमिटीले जिल्ला कमिटीसरह मान्यता पाउने गरी ७५ जना, उपमहानगर कमिटी ६१ जना, नगर कमिटी ५१ जना रहने छन् । गाउँ कमिटी ५१ जनाको, वडा कमिटी २५ जना र प्रारम्भिक कमिटी १५ जनाको रहनेछ । दुवैमा केन्द्रीय कार्यालय पार्टी एकतापछि धुम्बाराही र पेरिसडाँडा दुवै स्थानमा पार्टीका अध्यक्ष तथा महासचिवका कार्यकक्ष हुनेछन् । दुवै तत्कालीन पार्टीका केन्द्रीय कार्यालयलाई पार्टी कार्यालयकै रूपमा चलाउने गरी दुवै कार्यालयमा अध्यक्ष र महासचिवका कार्यकक्षको व्यवस्था नेकपाले गरेको हो । दुवै अध्यक्षका एकै प्रकृतिका कार्यकक्ष र महासचिवका कार्यकक्ष दुवै कार्यालयमा रहने छन् । ९ सदस्यीय सचिवालयको कार्यालय धुम्बाराहीमा हुनेछ । पार्टीका ३५ केन्द्रीय विभागका कार्यालय भने पेरिसडाँडामा रहने छन् । दुई अध्यक्षले गरेका दुई अध्यक्षले पार्टी मातहतका कमिटीमा आन्तरिक सर्कुलर गरेका छन् ।"
प्रम ओलीको चीन भ्रमणपछि संयुक्त सैन्य अभ्यास,"काठमाडौं : नेपाली सेना र चिनियाँ जनमुक्ति सेनाको संयुक्त सैन्य अभ्यास सगरमाथा फ्रेन्डसिपको दोस्रो संस्करण प्रधानमन्त्री केपी ओलीको चीन भ्रमणपछि हुने भएको छ । गत वर्ष वैशाख ३ देखि १२ गतेसम्म महाराजगन्जस्थित विशेष वाहिनीमा दुई देशका विशेष सेनाले सैन्य अभ्यास गरेका थिए । संयुक्त अभ्यास प्रधानमन्त्री ओलीको असार ५ मा हुने चीन भ्रमणले पछि सरेको हो । संयुक्त सैन्य अभ्यासको दोस्रो संस्करण चीनमा हुने अनुमान गरिए पनि यसबारे दुवै पक्षले कुनै जानकारी दिएका छैनन् । सेनाले संयुक्त सैन्य अभ्यासको तयारी भइरहेको जानकारी मात्र दिएको छ । सैन्य अभ्यासबारे दुवै देशका सैन्य अधिकारीबीच छलफल भइरहेको छ, सैनिक प्रवक्ता गोकुल भण्डारीले भने, सैन्य अभ्यास रोकिएको छैन । दुवै पक्ष आन्तरिक तयारीमा जुटेका छन् तर मिति तय भइसकेको छैन । प्रधानमन्त्री ओली औपचारिक चीन भ्रमणमा असार पहिलो साता सिचुवान प्रान्त हुँदै बेइजिङ जाँदैछन् । उनको भ्रमणपछि नै दुई देशका सेनाको संयुक्त अभ्यास हुने रक्षा मन्त्रालय स्रोतले समेत जानकारी दिएको छ । दुई देशको संयुक्त सैन्य अभ्यासका लागि नेपालस्थित चिनियाँ दूतावासका अधिकारी, रक्षा मन्त्रालय र सेनाका वरिष्ठ अधिकारीबीच निकैपल्ट छलफल भइसकेको समेत स्रोतको दाबी छ । दुवै पक्षले सैन्य अभ्यासको मिति, स्थान र रूपरेखा (मोडालिटी) टुंगो लगाउने तयारी गरिरहेका छन् । आतंकवादबाट उत्पन्न हुन सक्ने सम्भावित सुरक्षा चुनौती दृष्टिगत गरी दुवै देशका विशेष सेनाले गत वर्ष पहिलो पटक संयुक्त सैन्य अभ्यास गरेका थिए । दोस्रो संस्करणका लागि नेपालीचिनियाँ सेनाले प्रतिआतंकवाद युद्धकला र विपद् व्यवस्थापनमा केन्द्रित संयुक्त अभ्यासको तयारी गरिरहेको उच्च सैनिक स्रोतले जानकारी दिएको छ । सेनाले सैन्य कूटनीतिका माध्यमबाट मित्रराष्ट्रका सैनिक संगठनसँग द्विपक्षीय सम्बन्ध प्रगाढ बनाउन संयुक्त सैन्य अभ्यास गर्दै आएको छ । गत वर्ष भएको चिनियाँनेपाली सेनाको संयुक्त अभ्यासलाई भारत, अमेरिकालगायत कतिपय देशले असहज रूपमा लिए पनि सेनाले चीनसँगको सैनिक अभ्यास सामान्य र नियमित भएको जनाएको थियो । नेपालीचिनियाँ सेनाको पहिलो संयुक्त सैन्य अभ्यासलाई सगरमाथा फ्रेन्डसिप२०१७ नाम दिइएको थियो । गत वर्ष चिनियाँ जनमुक्ति सेनाका कर्नेल याङ सुमेङको नेतृत्वमा २२ सदस्यीय टोली संयुक्त सैन्य अभ्यासका लागि काठमाडौं आएको थियो । सेनाले पछिल्लो समय द्विपक्षीय तथा बहुराष्ट्रिय सैनिक तालिम र अभ्यासका माध्यमबाट सैन्य कूटनीति सुदृढ पार्दै आएको छ । सेनाले र अमेरिकी सेनासँग समेत संयुक्त सैन्य अभ्यास गर्दै आएको छ । त्यस्तै नेपालीभारतीय सैनिकको संयुक्त सैन्य अभ्यास एक्सरसाइज सूर्यकिरणको १२ औं संस्करण गत भदौ अन्तिम साता रूपन्देहीको सालझण्डीस्थित सेनाको ब्याटल स्कुलमा भएको थियो ।"
विश्वप्रकाश भन्छन् : ओलीले बहुमतको दम्भ देखाए कांग्रेस कडा हुन्छ,"रुकुम : नेपाली कांग्रेसका प्रवक्ता विश्वप्रकाश शर्माले अहिलेको सरकार संघीयताप्रति गम्भीर नभएको आरोप लगाएका छन् । पूर्वी रुकुमको सदरमुकाम सिस्ने गाउँपालिका३ पोखरामा सोमबार आयोजित कार्यकर्ता भेलालाई सम्बोधन गर्दै उनले प्रधानमन्त्रीकै पार्टीका मन्त्रीहरुले यो कुराको पुष्टि गरेको बताए । सरकारले प्रस्तुत गरेको बजेट र निर्णयमा केन्द्रीयता लादिएको भन्दै मुख्य मन्त्रीहरुले अभिव्यक्ति दिइरहेको उनले भनाइ थियो । संघीयता शक्तिको अधिकतम विन्यास हो, उनले भने, तर प्रधानमन्त्रीकै पार्टीका मन्त्रीहरु अहिलेको बजेट र सरकारका निर्णयमा केन्द्रीयता लादिएको अभिव्यक्ति दिइरहेका छन् । सरकारले नारा वायुपंखी घोडाको दिने तर कामको पारा भने बयलगाडाको रहेको टिप्पणी गर्दै प्रवक्ता शर्माले सरकारलाई कांग्रेसले रचनात्मक र सिर्जनात्मक प्रतिपक्षको भूमिकामा सहयोग गरिरहेको बताए । प्रधानमन्त्री केपी शर्मा ओलीले कांग्रेसको भूमिकालाई कमजोर देख्ने र बहुमतको दम्भले जे गरे पनि जे बोले पनि हुने मनःस्थिति पालिरहेमा कांग्रेस कडारुपमा प्रस्तुत हुनेसमेत उनले बताए । फरक प्रसंगमा प्रवक्ता शर्माले नेपालका सबै कम्युनिष्ट पार्टीलाई संसदीय प्रक्रियाको बाटोमा आउन आग्रह गरे । उनले पाटीभित्र संरचनाहरुको पूर्णता नहुनु, नाकाबन्दीताका खुलेर बोल्न नसक्नु पनि कांग्रेस हारको कारण रहेको चर्चा गरे । झापा१ मा राम कार्की कि विश्वप्रकाश शर्मा ? झापाका सबै क्षेत्रमा वामपन्थी उम्मेदवारको दबदबा, विश्वप्रकाश र सिटौला कमजोर विश्वप्रकाश शर्माबाट सिक्नुपर्ने राजनीतिक संस्कार (भिडियो) विश्वप्रकाश भन्छन्ः अस्पताल पुगेको कांग्रेस सानोतिनो उपचारले निको हुँदैन कांग्रेसको नेतृत्व फेर्ने प्रस्तावविरुद्ध किन उभिए विश्वप्रकाश ? विश्वप्रकाश शर्मा कांग्रेसको प्रवक्ता कांग्रेसको प्रवक्ता बनेपछि विश्वप्रकाश शर्माले यसो भने प्रचण्डलाई कसैले प्रधानमन्त्रीमा प्रस्ताव गरेको छैन : विश्वप्रकाश शर्मा प्रधानमन्त्रीलाई विश्वप्रकाशको प्रश्नः के संसदीय व्यवस्थामा प्रतिपक्ष नै हुँदैन ?"
मन्त्रिपरिषद् बैठक अबदेखि शनिबार,"सुर्खेत : मुख्यमन्त्री र मन्त्रीहरूको काम देखाउनका लागि कर्णालीमा हप्तापिच्छे मन्त्रिपरिषद् बैठक बस्ने भएको छ। अबदेखि कर्णालीमा हरेक साताको शनिबार नियमित रूपमा मन्त्रिपरिषद् बैठक बस्ने भएको हो। बिदाका दिनमा पनि सरकारले काम गर्छ भन्ने सन्देश दिन हरेक शनिबार मन्त्रिपरिषद् बैठक बस्ने निर्णय भएको भूमि व्यवस्था, कृषि तथा सहकारीमन्त्री विमला केसीले जानकारी दिइन्। आइतबारको मन्त्रिपरिषद् बैठकले गरेका निर्णयबारे जानकारी दिँदै सरकारका प्रवक्तासमेत रहेकी मन्त्री केसीले भनिन्, मन्त्रीहरू जनताको सेवामा अधिकतम लाग्नुपर्छ, मुख्यमन्त्री र मन्त्रीहरूले काम गर्दा जनतामा सकारात्मक सन्देश प्रवाह हुन्छ। यही मान्यताका साथ हामीले अब बिदाको दिनमा पनि काम गर्ने निर्णय गरेका छौं, सोहीअनुरूप अब हरेक हप्ताको शनिबार बिदाको समयलाई उपयोग गर्न मन्त्रिपरिषद्का बैठक बस्नेछन्। यसअघि मन्त्रिपरिषद् बैठकले हरेक महिनाको १ र १५ गते मुख्यमन्त्री र मन्त्रीहरूले अनिवार्य श्रम गर्ने निर्णय गरेको थियो। सोहीअनुसार मन्त्रीहरूले उक्त दिन सार्वजनिक विकासका काममा श्रम गर्दै आएका छन्। आइतबारको बैठकले अबदेखि शनिबारको बिदालाई पनि उपयोग गर्ने निर्णय गरेको जनाइएको छ। बिदाका दिनमा बैठक बस्ने र अन्य बेला जनताका काममा प्रत्यक्ष सहभागी हुने सरकारकोे दाबी छ। प्रतिपक्षले भने प्रदेश सरकार लोकप्रियताका लागि मात्र निर्णय गर्न थालेको र कार्यान्वयनमा असफल भएको आरोप लगाएको छ। मन्त्री केसीले विभिन्न विधेयकका मस्यौदालाई सदनमा पेस गर्नका लागि बैठकले सहमति प्रदान गरेको जानकारी दिइन्। उनका अनुसार गाउँसभा र नगरसभाको कार्य सञ्चालन सम्बन्धमा व्यवस्था गर्न बनेको विधेयक तथा जिल्लासभाको कार्य सञ्चालन सम्बन्धमा व्यवस्था गर्न बनेको विधेयक सदनमा पेस गर्न आन्तरिक मामिला तथा कानुन मन्त्रालयलाई स्वीकृति प्रदान गरेको हो। त्यसैगरी, आर्थिक मामिला तथा योजना मन्त्रालयले पेस गरेको कर्णाली प्रदेश खर्च मापदण्ड निर्देशिका बैठकले स्वीकृत गरेको छ। प्रदेश विद्युत् विकास, उत्पादन र व्यवस्थापनसम्बन्धी विधेयक र प्रदेश सवारी तथा यातायात व्यवस्थासम्बन्धी विधेयकको मस्यौदा तर्जुमाका लागि भौतिक पूर्वाधार विकास मन्त्रालयलाई सैद्धान्तिक सहमति दिने निर्णय बैठकले गरेको छ। सरकार असफलतातर्फ गयो प्रतिपक्षी कांग्रेसले प्रदेश सरकार असफल बन्दै गएको आरोप लगाएको छ। प्रदेशसभाको आइतबारको बैठकमा कांग्रेस सांसदले सरकार असफलतातर्फ गएको आरोप लगाएका हुन्। संसद् बैठकले पारित गरेको बजेट नै कार्यान्वयन गर्न नसकेको र आफैंले गरेका निर्णयसमेत कार्यान्वयन गर्न नसकेर सरकार असफल बनेको उनीहरूको भनाइ छ। हालसम्म महŒवपूर्ण विधेयक निर्माण भएका छैनन्, सरकारको गति सुस्त छ, सांसद हिमबहादुर शाहीले भने, प्रदेश सरकार कोल्टे परेको छ, अब यो कोल्टे परेको सरकारको अवस्था के हुने हो ? कसरी अघि जाने हो ? संसद्को बेलैमा ध्यानाकर्षण होस्। बिदाका दिन सदुपयोग गर्ने भन्दै शनिबार बैठक बस्ने निर्णय। सरकारले प्रतिपक्षको आवाज नसुनेको उनको भनाइ थियो। प्रदेश सरकार स्वेच्छाचारी बन्दै गएको आरोप लगाउँदै उनले भने, कुनामा जाऊँ, सरकारले च्याप्छ, छेउतिर जाऊँ धकेलेको धकेल्यै गर्छ। लोकप्रिय नारा मात्र दिने र काम नै नगरेर प्रदेश सरकार असफलतातर्फ उन्मुख भएको उनको जिकिर थियो। बैठकमा कर्णाली प्रदेशका स्थानीय तहका पदाधिकारी तथा सदस्यले पाउने सुविधा सम्बन्धमा व्यवस्था गर्न बनेको विधेयक २०७५ माथि सैद्धान्तिक छलफल सुरु भएको छ। छलफलमा भाग लिँदै सांसद कुर्मराज शाहीले स्थानीय तहका जनप्रतिनिधिको सञ्चार सुविधामा वडासदस्यलाई वञ्चित गर्न नहुने बताए। यस्तै सांसद ठम्बरबहादुर विष्टले स्थानीय तहका जनप्रतिनिधिलाई सम्मानजनक सुविधा दिइनुपर्ने बताए।"
"'सरकारको नारा वायुपंखी घोडा, पारा बयलगाडा'","मुसीकोट : नेपाली कांग्रेसका प्रवक्ता विश्वप्रकाश शर्माले वर्तमान सरकारले भन्दै आएको समृद्धिको यात्रा तय गर्न बयलगाडा प्रयोग गरेको आरोप लगाएका छन् । उनले नारा वायुपंखी घोडाको भएपनि पारा भने उही बयलगाडाको भएको भन्दै यसरी समृद्धिको यात्रामा पुग्न नसकिने बताएका दाबी गरेका हुन् । रुकुम (पश्चिम)को सदरमुकाम मुसीकोट खलंगामा सोमबार प्रेस युनियन रुकुमले आयोजना गरेको पत्रकार सम्मेलनमा बोल्दै प्रवक्ता शर्माले एकपटक लड्दा कांग्रेसलाई ठेस लागेको स्वीकार गर्दै एक पटक लड्नु अगामी दिनमा पनि लडिरहनु नभएको बताए । र्शमाले अब कांग्रेसले निर्वाचन परिणामको मिहीन समीक्षा गर्दै विगतका गल्ती कमजोरी स्वीकार गरी अगाडि बढ्ने अभियानमा रहेको पनि जनाकारी गराए । कांग्रसले आफ्नै कमजोरीले चुनाव हारेको कुरा स्वीकार गर्न हामीलाई कुनै गाह्रो छैन उनले भने, तर अब हामी उही हारेको कुरालाई लिएर पार्टीभित्रै गन्थन गरिरहनुभन्दा पनि कार्यकर्ता र जनतामाझ गएर भएका कमजोरीलाई स्वीकार गर्दै अगाडि बढ्ने अभियानमा छौ । वर्तमान सरकारको विपक्षमा रहेपनि कांग्रेसले सरकारलाई रचनात्मक र जिम्मेवार प्रतिपक्षको हैसियतबाट सहयोग र असहयोग गर्ने प्रवक्ता शर्माले स्पष्ट पारे । उनले सरकारले जारी गरेको श्वेतपत्र निराशाजनक भएपनि बजेट त्यसको विपरित आशाजनक आएकोले यो कसरी भयो भनेर प्रश्न गर्ने बेला आएको बताए । उनले एमालेले माओवादीसँग एकता गरी नयाँ पार्टी बनाएको प्रसंग जोड्दै अरु पनि नेपालका कम्युनिष्ट पार्टीहरु एक भए राम्रो हुने पनि धारणा व्यक्त गरे । नेपाली कांग्रेस रुकुमले आयोजना गरेको दुई दिने प्रशिक्षण कार्यक्रमका लागि प्रवक्ता शर्मा गत शनिबार रुकुम (पश्चिम)को मुसीकोट पगेका हुन् ।"

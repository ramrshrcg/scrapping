शीर्षक,विवरण
कर्मचारीतन्त्रको लोकतन्त्रीकरण,"संविधानसभाबाट नयाँ संविधानको घोषणा, त्यसको कार्यान्वयनको पहिलो चरणको रूपमा राज्यका तीनै तहको निर्वाचन र स्थिर सरकारको सम्भावना बोकेको सरकारको गठनपछि नेपाली राज्यव्यवस्था संक्रमणकालको लामो अवधि पार गर्दै परिवर्तनको नयाँ युगमा प्रवेश गरेको छ। नेपाली जनताले देखेको समाज रूपान्तरणको ६ दशकभन्दा लामो सपना अब कानुनतः स्थापित भइसकेको छ। रूपान्तरणलाई कार्यान्वयन गर्ने संस्थाहरू स्थापित भइसकेका छन्। अब बाँकी छ त केवल रूपान्तरणको कार्यान्वयन। रूपान्तरणलाई कार्यान्वयन गरेर परिवर्तनको अनुभूति जनताको तहसम्म पुर्याउन अब आवश्यक छ कर्मचारीतन्त्रमा सुधारको। राज्य संरचनाको लोकतन्त्रीकरण नेपाली जनताको लामो सपनाको सार हो। आधुनिक नेपालको स्थापनादेखि नै नेपाली राज्ययन्त्र एकतन्त्रीय पद्धतिबाट गुज्रियो। विखण्डित नेपालको एकीकरण र त्यसलगत्तैको युद्धबाट गुज्रिएको गुजारामुखी अर्थतन्त्रमा आधारित राज्ययन्त्र एकतन्त्रीय हुनु स्वाभाविक थियो। तर १०४ वर्षको राणाशासनले नेपाली समाजको स्वाभाविक विकास अवरुद्ध गरिदियो। सात सालको जनक्रान्तिपछि नेपाली समाज आमूल रूपान्तरणमा प्रवेश गरेको थियो। लामो समयको एकतन्त्रीय शासनको संस्कारबाट गुज्रिएको र शिक्षासमेत ग्रहण गर्न नपाएको बहुमत जनसंख्याले लोकतन्त्रका आधारभूत चेतना पनि नपाउँदै थालिएको पञ्चायती अभ्यासले चाकरी प्रथामा जकडिएको कर्मचारीतन्त्रलाई निरन्तरता दियो। यिनै अभ्यासको परिणाम अझै पनि नेपालको कर्मचारीतन्त्र पूर्णतः लोकतन्त्रीकरण भइसकेको छैन। कर्मचारीतन्त्र राज्य र जनताबीच सेवा र सम्पर्कको पुल हो। कर्मचारीतन्त्र जनताबाट टाढिँदा राज्ययन्त्र नै जनताबाट टाढिँदै जान्छ। फलस्वरूप राज्यव्यवस्थाप्रति जनताको विश्वास खण्डित हुन्छ। राणाशासन र पञ्चायत असफल हुनुको एउटा प्रमुख कारण यो पनि थियो। दुवै व्यवस्थामा कर्मचारीतन्त्र शक्ति केन्द्रप्रति बफादार रहे। जनताप्रति जवाफदेही भएनन्। त्यसैले राज्ययन्त्र जनताबाट टाढिँदै गयो। पञ्चायतकालमा विकासको नारा नदिइएको होइन। राजा वीरेन्द्रले नेपाललाई एसियाली मापदण्डमा पुर्याउने प्रतिबद्धता पनि जनाएकै थिए, तर कर्मचारीतन्त्र कहिल्यै पनि परिणाममुखी भएन। यसको मुख्य कारण थियो, कर्मचारीतन्त्र जनमुखी थिएन। विडम्बना, चाकरी प्रथाको कुसंस्कार कर्मचारीतन्त्रमा आजसम्म पनि विद्यमान छ, फलस्वरूप राज्य प्रणालीका संस्थाबाट हुुने सेवा प्रवाह चुस्तदुरुस्त हुन सकेको छैन। त्यसैले नै आपूलाई राष्ट्रसेवक भने पनि बहुमत कर्मचारी जनसेवक बन्न सकेका छैनन्। परिवर्तनलाई कार्यान्वयन गरेर जनताको अनुभूति तहसम्म पुर्याउने अभिभारा बोकेको वर्तमान सरकारले अब कर्मचारीतन्त्रलाई पूर्ण लोकतन्त्रीकरण गराउन जरुरी छ। कर्मचारीतन्त्रको लोकतन्त्रीकरणको अर्थ हो, कर्मचारीलाई जनताप्रति जवाफदेही बनाउनु, सेवालाई छिटोछरितो बनाउनु र संस्थाहरूलाई पारदर्शी बनाउनु। विडम्बना, आज पनि अधिकांश सरकारी कार्यालय ढिलासुस्तीका नमुना बनेका छन्। कर्मचारीहरू आज पनि सेवाग्राहीप्रति मिष्ठभाषी र उदार पाइँदैनन्। कर्मचारीतन्त्रलाई लोकतान्त्रिक बनाउनु सुशासनको अर्को आयाम हो। सुशासनसँग जवाफदेहिता, सेवाको प्रभावकारिता र पारदर्शिता पनि जोडिन्छ। हाम्रा अधिकांश राज्ययन्त्र सेवाप्रवाहको मामिलामा आधुनिक छैनन्। लामो समयसम्म बस्नुपर्ने प्रणाली र आधुनिक हुन नसकेका सेवा प्रवाह विधिले कार्यालयहरूको कार्यक्षमता कमजोर बनेको छ। सेवा प्रवाहलाई सक्दो मात्रामा डिजिटल नगराएसम्म कार्यालयहरूको कार्यक्षमता वृद्धि हुने छैन। वर्तमान सरकारसँग लोकतन्त्रलाई अनुभूत गराउने मुख्य जिम्मेवारी छ। साथसाथै सरकारी कार्यालयहरूको सेवा प्रवाहलाई पनि प्रभावकारी बनाउन आवश्यक छ। त्यसका लागि सरकारले एकातिर कर्मचारीतन्त्रलाई जनताप्रति जवाफदेही बनाउनुपर्छ। अर्कोतर्प सेवाप्रवाह प्रणालीलाई आधुनिकीकरण गर्नुपर्छ। कर्मचारीतन्त्रलाई लोकतान्त्रिक नबनाएसम्म सुशासन स्थापित हुने छैन। सुशासन स्थापित नभए लोकतन्त्र जनताको अनुभूतिको तहसम्म जाने छैन।"
उपप्रधानमन्त्रीको पदभार ग्रहण गर्दै उपेन्द्र यादव (फोटो फिचर),तस्बिर : सरोज बैजु काठमाडौं : प्रधानमन्त्री केपी शर्मा ओलीले शुक्रबार सरकार विस्तार गरेका छन्। संघीय समाजवादी फोरमबाट दुई मन्त्री सरकारमा थपिएका छन्। फोरमका अध्यक्ष उपेन्द्र यादवले उपप्रधानसहित स्वास्थ्य मन्त्रालयको जिम्मेवारी पाएका छन् भने मोहम्मद इस्तियाक राई सहरी विकास मन्त्री बनेका छन्। राष्ट्रपति निवासमा उपप्रधानमन्त्रीको पद तथा गोपनीयताको शपथ लिए लगत्तै मन्त्रालयमा पुगेर पदभार ग्रहण गर्दै मन्त्री यादव : शीतल निवासमा चार मन्त्रीले लिए शपथ
"उपेन्द्र यादव स्वास्थ्य, मोहम्मद इस्तियाक राई सहरी विकास मन्त्री","काठमाडौँ: संघीय समाजवादी फोरम नेपालबाट शुक्रबार दुईजनाले मन्त्रीको सपथ लिने भएका छन् । फोरम नेपालबाट पार्टी अध्यक्ष उपेन्द्र यादवले स्वास्थ्य मन्त्री र मोहम्मद इस्तियाक राईले सहरी विकास मन्त्रीको सपथ लिने भएका छन् । वाम सरकार बने लगत्तै सरकारमा लैजान प्रधानमन्त्री केपी ओलीले प्रयास गरे पनि असफल भएका थिए । यो पटक भने संविधान संशोधन गर्नेसहितका सहमति गरेपछि फोरम सरकारमा जान लागेको हो । 'अध्यक्ष र मेरो नाम सरकारमा जानका लागि पार्टीले टुंगो लगाएको छ', राईले भने, 'आजै मन्त्री पदको सपथ लिने कार्यक्रम तय भएको छ ।' फोरम सरकारमा जाने भएपछि अब सरकार बाहिर दुई दल नेपाली कांग्रेस र राष्ट्रिय जनता पार्टी नेपाल मात्रै रहने भएका छन् । फोरमबाट दुई मन्त्रीले सपथ लिने भएपछि ओली मन्त्रिपरिषद् २४ सदस्यीय भएको छ । फोरमबाट जाने एक राज्यमन्त्रीको भने टुंगो लागिसकेको छैन।"
"कर्मचारीको अनुत्पादक खर्च कटौती, १५ अर्ब जोगिने","काठमाडौं : सरकारले राष्ट्रसेवक कर्मचारीको विभिन्न भत्ता, अनुगमन, भ्रमण, कार्यक्रमलगायत विभिन्न अनुत्पादक शीर्षकका बजेटमा कटौती गरेको छ । विभिन्न अनुत्पादक खर्च कटौती गर्दा झण्डै १५ अर्ब रुपैयाँ बचत हुने देखिएको प्रधानमन्त्री तथा मन्त्रिपरिषद् कार्यालयले जनाएको छ । सरकारले आव २०७५७६ को बजेटमार्फत महँगी, पोसाक र स्थानीय भत्ताको रकम केही बढाएर अन्य सबै भत्ता कटौती गरेको हो । प्रधानमन्त्री तथा मन्त्रिपरिषद् कार्यालयका प्रवक्ता विनोदबहादुर कुँवरले केही समयअघि जारी भएको सार्वजनिक खर्चमा मितव्ययिता र प्रभावकारिता कायम गर्ने नीतिगत मार्गदर्शन २०७५ अनुसार कर्मचारीको प्रोत्साहन भत्तालगायत अन्य शीर्षकका अनुत्पादक खर्च कटौती गरिएको जानकारी दिए । अर्थ मन्त्रालयले कर्मचारीको कार्यक्रम, भ्रमण, फिल्ड, अनुगमन र विदेश भ्रमण खर्चमा पनि कटौती गरिएको जनाएको छ । सार्वजनिक क्षेत्रका अनुत्पादक खर्च घटाएर उत्पादनमूलक क्षेत्रमा लगानी गर्न मार्गदर्शन लागू गरिएको थियो । सरकारले सार्वजनिक गरेको सयदिनको उपलब्धिमा पनि निर्देशिकाअनुसार अनुत्पादक खर्च हुन सक्ने झण्डै १५ अर्ब रुपैयाँ बचत भएको उल्लेख छ । प्रधानमन्त्री कार्यालयका अनुसार फिल्ड भत्ताका लागि आव २०७५७६ मा १ करोड ८६ लाख रुपैयाँ मात्र विनियोजन गरिएको छ । चालू आवमा यो शीर्षकमा १६ करोड ५९ लाख रुपैयाँ विनियोजन गरिएको थियो । अन्य भत्ताका लागि चालू आवमा ५ अर्ब ४९ करोड रुपैयाँ खर्च भएकोमा आगामी वर्षका लागि झण्डै २ अर्ब रुपैयाँ कटौती गर्दै ३ अर्ब ४७ करोड रुपैयाँ विनियोजन गरिएको छ । यस्तै विविध कार्यक्रम खर्च शीर्षकमा चालू आवमा ११ अर्ब ६५ करोड रुपैयाँ खर्च भएकोमा आगामी आवमा ४१ करोड ४१ लाख रुपैयाँ मात्र विनियोजन गरिएको छ । चालू आवमा अनुगमन मूल्यांकन शीर्षकमा १ अर्ब ८१ करोड रुपैयाँ खर्च भएकोमा आगामी आवका लागि १ अर्ब २५ करोड रुपैयाँ विनियोजन गरिएको अर्थ मन्त्रालयले जनाएको छ । यसैगरि कर्मचारीका विभिन्न गोष्ठी र कार्यक्रम खर्चमा समेत कटौती गरिएको छ । चालू आवमा गोष्ठी शीर्षकमा १८ अर्ब ५ करोड रुपैयाँ खर्च भएकोमा आगामी वर्ष १४ अर्ब २३ करोड मात्र विनियोजन गरिएको छ । कार्यक्रम खर्चवापत चालू आवमा १५ अर्ब ९३ करोड रुपैयाँ खर्च भएकोमा आगामी वर्षका लागि १२ अर्ब ८७ करोड रुपैयाँ विनियोजन गरिएको छ । रकम कटौती गरिएका खर्च शीर्षक कार्यक्रम, गोष्ठी, विविध कार्यक्रम, इन्धन, कार्यालयसम्बन्धी खर्च, सेवा र परामर्श र भ्रमण खर्च"
"उपेक्षामा कर्णाली : ठूला आयोजना सम्बोधन भएनन्, निजी क्षेत्र पनि निराश","सुर्खेतः संघीय सरकारले आगामी आर्थिक वर्षका लागि सार्वजनिक गरेको बजेटले कर्णालीलाई निराश बनाएको छ। भौगोलिक रुपमा विकट, भौत्तिक पूर्वाधारमा कमजोर र आधा भन्दा बढी जनसंख्या गरिबीको रेखामुनि रहेको कर्णालीले केन्द्र सरकारबाट धेरै अपेक्षा गरेको थियो। तर मंगलबार संघीय सरकारले ल्याएको बजेटले प्रदेशका ठूला आयोजनालाई सम्बोधन नै गरेन भने राष्ट्रिय गौरबको एउटा पनि कार्यक्रम नपरेपछि कर्णालीमा निराशा छाएको हो। केन्द्र सरकारले आगामी बजेटमा कर्णालीका डोल्पा, मुगु र हुम्ला हुँदै उत्तरी सीमा जोड्नेगरी गमगडीनाग्मा, सिमिकोटहिल्सा र दुनै मरिलापास सडकको निर्माण र स्तरोन्नति गर्ने उल्लेख छ। यो बाहेक यो प्रदेशका लागि बजेटमा कुनै आयोजना र कार्यक्रमका लागि भनेर बजेट किटान गरिएको छैन। केन्द्र सरकारले एउटा पनि राष्ट्रिय गौरबको आयोजना समावेश नगरेको र कर्णालीका लागि आवश्यकता अनुसार बजेट विनियोजन नगरेपछि असन्तुष्टी बढेको हो। यस्तै पर्यटनको पर्याप्त सम्भावना भएको प्रदेशमा लगानी आकर्षण गर्ने खालका कार्यक्रम नआएपछि नीजि क्षेत्र पनि निराश बनेको छ। कर्णालीका लागि प्रधानमन्त्री केपी शर्मा ओलीले बारम्बार दिएका आश्वासनलाई पनि बजेटले सम्बोधन गर्न सकेन। गत बैशाख १ गते कर्णालीरारा पर्यटन वर्षको उद्घाटन गर्दै प्रधानमन्त्री ओलीले कर्णालीको विकास र समृद्धिका लागि थुप्रै आश्वासन दिएका थिए। प्रदेशसभा सांसद धर्मराज रेग्मी भन्छन्,संघीयताको मर्म अनुसार बजेट आएन, फेरि पनि बजेट एकात्मक र केन्द्रिकृत भयो। कर्णाली अहिले पनि गरिबी र अभावले थलिएको छ, यहाँका लागि केन्द्रबाट विषेश बजेटको अपेक्षा गरेका थियौं। सांसद रेग्मीले थपे,प्रधानमन्त्रीले रारामा बोलेका विषय नै समेटिएनन्, कर्णालीलाई पटक्कै सम्बोधन भएन। बजेटले अन्याय नै गर्यो, एउटा पनि राष्ट्रिय योजना नपर्नु दुखद हो। विगतदेखि नै चर्चामा रहेका सुर्खेतमा क्षेत्रीय अन्तराष्ट्रिय विमानस्थल निर्माण, सुर्खेतदेखि मुगु जोड्ने कर्णाली राजमार्गको स्तरोन्नती र दुई लाइन बनाउने योजना, कर्णालीका दुर्गम जिल्लामा विद्युतको राष्ट्रिय प्रशारण लाइन जडान, पश्चिम नेपालकै ठूलो दाबी गरिएको सुर्खेतको चौकुने सिमेन्ट उद्योगको सञ्चालन, भेरी करिडोरको स्तरोन्नती र अन्य विषेश कार्यक्रम सञ्चालनका लागि केन्द्रको बजेटले यसपटक पनि छुन सकेन। वर्तमान सरकारबाट ठूलो आशा गरेका थियौं, त्यो सम्बोधन हुनै सकेन नेपाल उद्योग वाणिज्य महासंघ कर्णाली प्रदेशका अध्यक्ष पदमबहादुर शाहीले भने,बजेटले नीजी क्षेत्रलाई थप निराश बनायो, प्रदेशमा लगानी भित्राउने कुनै पनि कार्यक्रम समेटिएनन्। फेरि पनि कर्णाली उपेक्षामा नै पर्यो, अरु प्रदेशसँगै गोलमोटल गरेर कर्णालीलाई उपेक्षा गरियो। यो प्रदेशमा पर्यटन मुख्य आम्दानीको स्रोत रहेको र बजेटले पर्यटन क्षेत्रलाई सम्बोधन नै नगरेको भन्दै उनले असन्तुष्टी जनाए। कर्णालीका डोल्पा र हुम्ला अहिले पनि राष्ट्रिय सडक संजालमा जोडिएका छैनन्। यो प्रदेशमा ५२ प्रतिशत भन्दा बढी नागरिक गरिबीको रेखामुनि छन्। सामाजिक पछौटेपन अन्त्यका लागि पनि कुनै सुधारात्मक कार्यक्रमहरु नआउनु प्रदेश समृद्धिका लागि थप चुनौतिपूर्ण हुने सामाजिक अगुवाहरु बताउँछन्। अर्कोतर्फ यसपटकको बजेटले यहाँको जलविद्युतको विकासलाई पनि सम्बोधन गर्न सकेन। विगतदेखि सामाजिक, आर्थिक, भौतिक विकासमा पछाडि पारिएको र भौगोलिक विकटता रहेको यो प्रदेशका लागि केन्द्रले क्षतिपूर्तीसहित बजेट विनियोजन गर्नुपर्ने माग प्रदेश सभाका सांसद र मन्त्रीहरुले गर्दै आएका थिए। तर केन्द्रको बजेटले आफूहरुको भावना सम्बोधन नगरेको भन्दै प्रदेश सासंदहरुले पनि बजेटले कर्णालीलाई न्याय दिन नसकेको बताएका छन्। प्रदेश सरकार असन्तुष्ट केन्द्र सरकारले कर्णाली प्रदेशका लागि विनियोजन गरेको बजेटप्रति प्रदेश सरकारले पनि असन्तुष्टी व्यक्त गरेको छ। सरकारका तर्फबाट आर्थिक मामिला तथा योजनामन्त्री ज्वालाले प्रदेश सभाको बैठकमा नै कर्णालीको समृद्धि र विकासका लागि केन्द्रले विनियोजन गरेको बजेट प्रयाप्त नभएको बताए। ठुला आयोजना प्राथमिकतामा नै परेनन उनले भने,बजेट भाषण अनुसारको रातो किताव आएमा हाम्रो प्रदेशका लागि कामै लाग्दैन्, केन्द्रले कर्णालीलाई बजेटमा प्राथमिकता नै दिएन। यस्तै राष्ट्रिय गौरबको एउटा पनि आयोजना बजेटमा समावेश हुन नसकेको उनको भनाइ छ। केन्द्रबाट खुम्चिएर आएको बजेटलाई अब अत्याधिक सदुपयोग गर्नेगरी जानु आवश्यक छ उनले भने,हाम्रो प्रदेशमा जनसंख्या कम छ, तर समृद्धिमा पुग्न धेरै चुनौतीहरु छन्। केन्द्रले जनसंख्यालाई आधार बनाएर बजेट विनियोजन गर्यो, यसले पनि हामीमाथि अन्याय भएको छ।"
शीतल निवासमा चार मन्त्रीले लिए शपथ,काठमाडौं : प्रधानमन्त्री केपी शर्मा ओलीले शुक्रबार सरकार विस्तार गरेका छन्। सरकार विस्तारसँगै रक्षामन्त्री ईश्वर पोखरेललाई उपप्रधानमन्त्रीको जिम्मेवारी दिइएको छ। सँगै संघीय समाजवादी फोरमका अध्यक्ष उपेन्द्र यादवलाई समेत स्वास्थ्य सँगै उपप्रधानमन्त्रीको जिम्मेवारी दिइएको छ। त्यसैगरी यसअघि सञ्चार तथा सूचना प्रविधि राज्यमन्त्रीको जिम्मेवारी पाएका गोकुल बाँस्कोटालाई मन्त्रीको जिम्मेवारी दिइएको छ । सँगै संघीय समाजवादी फोरमका सांसद मोहम्मद इस्तियाक राई सहरी विकास मन्त्री बनेका छन्। जिम्मेवारी हेरफेर भएका दुई र नयाँ दुई मन्त्रीले शुक्रबार साँझ प्रधानमन्त्रीको उपस्थितिमा राष्ट्रपति विद्यादेवी भण्डारीबाट शीतल निवासमा पद तथा गोपनीयताको शपथ लिएका छन्।
फोरमका मन्त्रीको सपथमा किन भयो ढिलाइ ? बालुवाटारमा वार्ता,"काठमाडौँः संघीय समाजवादी फोरमको तर्फबाट केपी ओली नेतृत्वको सरकारमा सहभागी हुने दुईजना मन्त्रीको सपथ निर्धारित समय भन्दा एक घण्टा बितिसक्दा पनि हुन सकेको छैन । सहरी विकास मन्त्रीको सपथ लिनका लागि फोरमका सांसद मोहम्मद इस्तियाक राई निर्धारित समय साढे ४ बजे नै पुगे पनि स्वास्थ्यमन्त्री बन्न लागेका फोरम अध्यक्ष उपेन्द्र यादव अझै शीतल निवास पुगेका छैनन् । नेपाल कम्युनिस्ट पार्टीसँग २ बुँदे सहमतिमा हस्ताक्षर गरेपछि सरकारमा जान लागेको फोरमका नयाँ मन्त्रीको सपथमा ढिलाइ भएपछि केही गडबडी भएको आशंका गर्न थालिएको छ । शीतल निवासमा नयाँ मन्त्रीको सपथ कार्यक्रममा सहभागी हुन ओली मन्त्रिपरिषद्का सदस्यहरु पनि पुगेका छन् । तर, अझैसम्म प्रधानमन्त्री केपी शर्मा ओली र स्वास्थ्य मन्त्रीको जिम्मेवारी लिन लागेका फोरम अध्यक्ष यादव शीतल निवास पुगेका छैनन् । प्रधानमन्त्रीका प्रेस सहयोगी रामशरण बजागाइँका अनुसार नेकपा अध्यक्ष तथा प्रधानमन्त्री केपी शर्मा ओली र अर्का अध्यक्ष पुष्पकमल दाहाल प्रचण्ड तथा वरिष्ठ नेता माधवकुमार नेपाल बालुवाटारमै छन् । स्रोतका अनुसार अध्यक्ष यादव पनि बालुटारमै छन् । नेकपाका शीर्ष नेता र यादवबीच एक घण्टादेखि बालुवाटारमा वार्ता भइरहेको छ । यसअघि दुई बुँदे सहमति भइसकेको अवस्थामा दुई पक्षबीचको वार्ताको विषय भने खुल्न सकेको छैन । ओलीले फोरम अध्यक्ष यादवलाई दोस्रो वरियता दिएर स्वास्थ्यमन्त्री बनाउने कुरामा सहमति गरेका थिए । त्यसैगरी एउटा राज्यमन्त्री पनि दिने कुरामा सहमति भएको थियो । यसअघि क्याबिनेट मन्त्रीकै रुपमा पद्मा अर्यालले स्वास्थ्य राज्यमन्त्रीका रुपमा काम गर्दै आएकी थिइन् । त्यसैगरी राईनलाई दिने भनिएको सहरी विकास मन्त्रालयको जिम्मेवारी प्रधानमन्त्री ओलीले नै सम्हाल्दै आएका थिए । उता शीतल निवास नपुगेका फोरम अध्यक्ष उपेन्द्र यादवका निकट सहयोगीले आउने क्रममा रहेको बताए । केही गडबडी भएको छैन, उहाँ आउने क्रममा हुनुहुन्छ, ती सहयोगीले भने, सपथ लिने पूर्वनिर्धारित कार्यक्रममा हेरफेर भएको छैन ।"
कांग्रेस सभापति देउवाले दिए समवेदना,काठमाडौं : नेपाली कांग्रेसका सभापति शेरबहादुर देउवाले पाल्पाको तानसेनबाट रामपुरतर्फ गइरहेको यात्रीबाहक बस दुर्घटनामा ज्यान गुमाएकाहरुप्रति हार्दिक श्रद्धाञ्जलि अर्पण गर्दै शोकाकूल परिवारजनमा समवेदना व्यक्त गरेका छन्। पार्टी सभापति देउवाले शुक्रबार शोक सन्देश जारी गर्दै घाइतेहरुको शीघ्र स्वास्थ्यलाभको कामना गरेका हुन् । शुक्रबार बिहान पाल्पाको रम्भा गाउँपालिका४ मा भएको उक्त दुर्घटनामा परी १२ जनाको मृत्यु भएको छ भने १५ जना घाइते छन् । रासस
पाल्पा दुर्घटनाका मृतकप्रति प्रधानमन्त्री ओलीको श्रद्धाञ्जलि,"काठमाडौं : शुक्रबार बिहान पाल्पामा भएको बस दुर्घटनाप्रति प्रधानमन्त्री केपी शर्मा ओलीले दुःख व्यक्त गरेका छन्। मृतकप्रति श्रद्धाञ्जलि अर्पण गर्दै प्रधानमन्त्री ओलीले बस दुर्घटनाको खबरले अत्यन्त दुःखी बनाएको बताएका हुन्। ट्विटरमार्फत् मृतकलाई श्रद्धाञ्जलि र घाइतेको स्वास्थ्य लाभको कामना गर्दै प्रधानमन्त्री ओलीले घटनाप्रति दुःख व्यक्त गरेका हुन्। सहकारी संस्थाको अवलोकनका लागि यात्रु लिएर पाल्पाको तानसेनबाट रामपुर जाँदै गरेको बस दुर्घटना भएको खवरले मलाई अत्यन्त दुःख लागेको छ, ट्विटरमा प्रधानमन्त्री ओलीले लेखेका छन्, दुर्घटनामा ज्यान गुमाउनु भएका यात्रुहरुप्रति हार्दिक श्रद्धाञ्जली अर्पण गर्दछु। साथै घाइतेको शीघ्र स्वास्थ्य लाभको कामना गर्दछु। शुक्रबार बिहान पाल्पाको रम्भा गाउँपालिका४ मा बस दुर्घटनामा हुँदा १२ जनाको मृत्यु भएको छ। १५ जना घाइतेको स्थानीय अस्पतालमा उपचार भइराखेको छ।"
१६ सय कर्मचारी कारवाही सूचीमा,"काठमाडौ : केन्द्रीकृत शासन प्रणाली हटेर मुलुकमा संघीय शासन प्रणाली लागू भएको साढे दुई वर्ष बितिसक्दा समेत सरकारी कर्मचारीको प्रवृत्ति भने फेरिन सकेको छैन्। देशभरका ८ सय ५८ वटा सरकारी कार्यालयमा गरिएको विभिन्न छड्के अनुगमनमा कामचोर र आचरणविरोधी काम गर्ने १ हजार ६ सय कर्मचारी कारवाहीको सूचीमा परेपछि कर्मचारीको प्रवृत्तिमा कुनै परिवर्तन नआएको पुष्टि भएको हो। अधिकांश सरकारी कार्यालयमा अहिले पनि कर्मचारीहरु कार्यालय समय भन्दा ढिलो आउने र कामचोर प्रवृत्ति यथावत् रहेको राष्ट्रिय सर्तकता केन्द्रको अध्ययन र अनुगमनले देखाएको छ। सर्तकता केन्द्रले पछिल्ला केही महिना यतादेखि देशका विभिन्न ३८ वटा जिल्लाका सरकारी कार्यालयमा छड्के अनुगमन गर्दा अधिकांश कर्मचारीहरुले समय पालना नगरेको पाइएको हो। केन्द्रका प्रवक्ता सहसचिव विष्णुराज लामिछानेले अहिले पनि कर्मचारीमा समयको पालना गर्ने प्रवृत्तिमा खासै सुधार आउन नसकेको जानकारी दिए। कार्यालयमा कर्मचारीहरु समयमा नआउने र आएपनि हाजिर गरेर निस्कने पूरानो प्रवृत्तिमा खासै सुधार आउन सकेको छैन उनले भने। केन्द्रले पहाड, हिमाल र तराईका गरी ३८ जिल्लाका सरकारी कार्यालयमा विभिन्न टोली बनाएर आकस्मिक छड्के अनुगन गरेको थियो। अनुगमन गरिएका कार्यालयहरुमा सेवाग्राहीका बढी भीड लाग्ने मालपोत, नापी, जिल्ला प्रशासन, गाउँपालिका, नगरपालिका, श्रम कार्यालय, वैदेशिक रोजगार विभाग, यातायात कार्यालय लगयातका कार्यालय छन्। सो अनुगमनका क्रममा १ हजार १ सय ४ जना कर्मचारीहरुले समयको पालना नगरेको र ५ सय ३० जना कर्मचारीले तोकिएको पोशाक नलगाएर आचारण विरोधी काम गरेको सर्तकता केन्द्रले जनाएको छ। समय पालना नगर्ने र तोकिएको पोशाक नलगाउने १ हजार ६ सय ३४ जना कर्मचारीलाई सर्तकता केन्द्रले आवश्यक कारवाहीका लागि सम्बन्धित निकायलाई पत्राचार गरेको थियो। विभिन्न निकायबाट कर्मचारीलाई कारवाही गरिएको जानकारी केन्द्रमा प्राप्त भएको छ। यद्यपि, सम्बन्धित निकायले आचरणविरोधी काम गर्ने कर्मचारीलाई सामान्य कारवाही गरेर छोडिदिने भएकाले कर्मचारीहरु खासै संवेदनशील हुन नसकेको सर्तकता केन्द्रका अधिकारीहरुले बताए। कर्मचारीहरुलाई जिम्मेवार र कर्तव्यनिष्ट बनाउन कार्यालय प्रमुखहरुले नै महत्वपुर्ण भूमिका निर्वाह गर्न नसक्दा कर्मचारीमा कामचोर प्रवृत्तिमा कमी आउन नसकेको हो, अब त्यस्ता कर्मचारीलाई कार्यालय प्रमुखले कडा कारवाही गर्नुपर्छ। केन्द्रका उपसचिव डालनाथ अर्यालले भने। निजामती सेवा ऐन अनुसार कर्मचारीहरुले अनुशासनहिन काम गरेमा दुई वर्षदेखि ५ वर्षसम्म वढुवा र ग्रेड दुवै रोक्का गर्न सक्ने प्रावधान छ। तर समय पालना नगर्ने र आचरण पालना नगर्ने कर्मचारीहरुलाई कार्यालय प्रमुखले कानुन अनुसार कुनै कारवाह िगर्न नसक्दा कर्मचारीहरुमा कामचोर प्रवृत्ति र आचरण विरोधी प्रवृत्ति नरोकिएको सर्तकता केन्द्रका प्रवक्ता लामिछानेको भनाई छ। जनप्रशासनका विज्ञ उपप्राध्यापक केशव पाण्डेले कर्मचारीहरुले संघीय शासनको मर्मलाई आत्मसात गर्न नसकेकाले पनि सेवा प्रवाह प्रभावकारी हुन नसकेको बताए। शासन पद्धति फेरिएपनि आम कर्मचारीहरु अझै पनि केन्द्रिकृत शासन प्रणालीको धङधङीबाट मुक्त हुन नसकेकाले पनि उनीहरुमा कामचोर प्रवृत्ति यथावत् रहेको उपप्राध्यापक पाण्डेले बताए। त्यस्ता कर्मचारीलाई पहिचान गरी कडा कारवाही गर्नुपर्छ उनले भने।"
बजेटमाथि बाबुरामको टिप्पणी : 'हनुमानले पहाड बोके जस्तै',"काठमाडौं : नयाँ शक्ति पार्टीका संयोजक डा बाबुराम भट्टराईले बजेट रामायणको कथाजस्तो भएको टिप्पणी गरेका छन्। प्रतिनिधिसभा बैठममा बजेटमाथि छलफलका क्रममा पूर्वप्रधानमन्त्री समेत रहेका भट्टराईले बजेट रामायणाको कथामा हनुमानले संजीवनी बुटी चिन्न नसकेर पहाड नै बोके जस्तै भएको भनी टिप्पणी गरेका छन् । सरकारले दाबी गरे जस्तो संमृद्विको सपना पूरा हुने खालको बजेट नआएको भट्टरार्इले बताए। बहुमत सरकारले सपना बाड्ने काम गरेको र बजेटमा त्यस्ता कुरा समावेश नगरिएको उनले आरोप लगाए। बजेटमा सम्भाव्यता खोजी गरिनेछ, प्रक्रिया अघि बढाइने छ, अध्ययन गरिनेछ, भन्ने जस्ता शब्दावली मात्रै प्रयोग भएको र योजनाका स्पष्ट मागर्चित्र नभएको प्रतिक्रिया दिए। बजेट निर्माणका क्रममा प्राथमिकता निर्धारणमा समस्या रह्यो। उनले भने। थुप्रै पूराना कार्यक्रम भएपनि अर्थमन्त्रीले । कुन राम्रो कुन नराम्रो थाहा नपाएर बजेट ल्याएको भट्टराईको टिप्पणी थियो। पूर्व अर्थमन्त्रीसमेत रहेका भट्टराईले बजेटले कृषिमाथि आधारित अर्थतन्त्रको सम्भावना खोज्न नसकेको बताए । बजेटका उद्देश्य राम्रा भएपनि कुन बाटोमा जाने भन्ने अर्थमन्त्री अलमलिएको उनले बताए। देश संघीयतामा गए पनि बजेट केन्द्रमै सीमित रहेको उनले अरोप लगाए।"
प्रदेश ३ को नीति तथा कार्यक्रम : आठ सहरमा पेट्रोलबाट चल्ने सवारी साधन बन्द,"काठमाडौं : प्रदेश ३ मा आगामी १० वर्षभित्र संघीय राजधानी काठमाडौंलगायत आठ सहरमा पेट्रोलियम पदार्थबाट चल्ने सवारी साधनमा प्रतिबन्ध लगाइने घोषणा भएको छ। प्रदेश प्रमुख अनुराधा कोइरालाले शुक्रबार सार्वजनिक गरेको नीति तथा कार्यक्रममा २०८५ सालसम्ममा काठमाडौं, भक्तपुर, ललितपुर, चितवन, हेटौंडा, बनेपा, धुलिखेल र पनौती सहरमा पेट्रोलियम पदार्थमा आधारित सवारी साधनमा पूर्ण प्रतिबन्ध लगाइने घोषणा गरेकी छिन्। प्रदेश सरकारको नीति तथा कार्यक्रममा पोष्टबहादुर बोगटीभिमफेदीकुलेखानी सुरुङ मार्ग परियोजना र पुष्पलाल प्रदेश चक्रपथ (रामेछापदोलखासिन्धुपाल्चोकनुवाकोटधादिङचितवनमकवानपुरसिन्धुली र काभ्रे) लाई प्रदेश गौरवका योजनाका रुपमा अगाडि बढाउने घोषणा भएको छ। काठमाडांै उपत्यका काँठ ग्रामीण चक्रपथ, कम्तिमा १०० मेगावाटसम्मको हाइड्रोपावर निर्माण परियोजना, गौरीशंकरजुगलगणेश हिमालका आधार शिविर जोड्ने उच्च हिमाली पदमार्ग परियोजना, प्रदेश विश्वविद्यालय परियोजना, मरिन सहर निर्माण परियोजना, भक्तपुरपाँचखाल सुरुङमार्ग परियोजना, इन्द्रावतीभिमटारपाँचखाल सिंचाइ परियोजनाको अध्ययनलाई प्राथमिकता दिने नीति तथा कार्यक्रममा उल्लेख छ। शुक्रबारको प्रदेशसभा बैठकमा प्रदेश प्रमुख कोइरालाले ११५ बुँदे नीति तथा कार्यक्रम सार्वजनिक गरेकी छिन्। नीति तथा कार्यक्रममा प्रदेश ३ लाई देशकै नमुना प्रदेश बनाउने लक्ष्य राखिएको छ।"
ओली सरकारमा ईश्वर पोखरेल र उपेन्द्र यादव उपप्रधानमन्त्री,काठमाडौं : उपप्रधानमन्त्री नै नराख्ने भनिएको प्रधानमन्त्री केपी शर्मा ओली नेतृत्वको सरकारमा दुई उपप्रधानमन्त्री बन्नेका छन्। संघीय समाजवादी फोरमका अध्यक्ष उपेन्द्र यादव सरकारमा सहभागी भएपछि मर्यादाक्रम मिलाउन रक्षामन्त्री ईश्वर पोखरेल र स्वास्थ्यमन्त्री यादवलाई उपप्रधानमन्त्रीको जिम्मेवारी दिइएको हो। शुक्रबार ओली सरकारमा फोरमबाट अध्यक्ष यादव र सांसाद मोहम्मद इस्तियाक राई मन्त्री बनेका हुन्। राईलाई सहरी विकास मन्त्रीको जिम्मेवारी दिइएको छ। सरकार विस्तारकै क्रममा यसअघि सञ्चार राज्यमन्त्रीको जिम्मेवारीमा रहेका गोकुल बास्कोटालाई सञ्चार मन्त्रीकै जिम्मेवारी दिइएको छ।
कांग्रेस जिल्ला सभापति भेला : नयाँ विधान र संगठनबारे छलफल,"काठमाडौं : असार पहिलो साता हेटौंडामा हुने कांग्रेस जिल्ला सभापति भेलाका लागि केन्द्रले एजेण्डा तय गर्न छलफल तिब्र पारेको छ । पार्टीको नयाँ विधान, संगठन र समसामयिक राजनीतिक विषयमा जिल्ला सभापति भेलामा छलफल हुने कांग्रेस प्रवक्ता विश्वप्रकाश शर्माले जानकारी दिए । केन्द्रले भेलाको एजेण्डा तय गर्न गृहकार्य गरिरहेको सहमहामन्त्री प्रकाशशरण महतले जानकारी दिए । भेला स्थल व्यावस्थापनको जिम्मा मकवानपुर जिल्ला कार्यसमितिलाई दिइएको छ । एक साताअघि महामन्त्री डा शशांक कोइराला हेटौंडा पुगेर कार्यक्रमको तयारी बारेमा जिल्ला कार्यसमितिसँग छलफल गरेका थिए । हेटौंडास्थित पल्पसा हलमा जिल्ला सभापति भेलाको उद्घाटन सत्र सुरु हुनेछ । भेलामा जिल्ला सभापतिसहित केन्द्रीय कार्यसमितिका सबै सदस्य सहभागी हुनेछन् । सहमहामन्त्री महतका अनुसार उदघाटन सत्र छोटो बनाएर बढी भन्दा बढी जिल्ला सभापतिलाई सुन्ने गरी कार्यक्रम तय गरिने छ । १६ वैशाखमा सकिएको कांग्रेस केन्द्रीय समिति बैठकले निर्वाचन समीक्षा गर्दै जिल्ला सभापति भेलादेखि महासमिति बैठकसम्म लग्ने निर्णय गरेको थियो । पार्टी नेतृत्वले भेलामा निर्वाचन पराजयको विषयलाई महत्व नदिने छनक दिएपछि वरिष्ठ नेता रामचन्द्र पौडेल समूहले यसलाई उठाउने तयारी गरेको छ । नेता कृष्णप्रसाद सिटौला जिल्ला सभापति भेला र महासमिति बैठकमा निर्वाचन समीक्षा, नेतृत्वको क्रियाकलाप र पार्टी सुधारको एजेन्डा बारेमा छलफल हुने बताउँछन् । केन्द्रीय समितिले निर्वाचनमा पराजय पछि पार्टी भित्र उठेको बहसलाई निरन्तर जारी राख्ने निर्णय गरेकाले ती विषय आफूहरूले कुरा उठाउने सिटौलाले बताए। वरिष्ठ नेता पौडेल, नेताहरू सिटौला प्रकाशमान सिंह, शेखर कोइरालासहित युवा नेताले निर्वाचन पराजयको जिम्मा सभापतिले लिँदै पार्टीलाई महाधिवेशनको बाटोमा अघि बढाउन माग गरिरहेका छन् । यद्यपी सभपति देउवा समूहले निर्वाचन पराजयको विषय नउठाइकन पार्टी विद्यान परिर्वतन गरी पार्टीलाई संघीय संरचनामा लैजाने रणनीतिमा लागेका छन् । कांग्रेस केन्द्रीय समिति बैठकले विधान मस्यौदा समिति समेत गठन गर्ने निर्णय गरेको थियो । तर जेठ दोस्रो साता वितिसक्दा पनि समिति गठन भएको छैन । सहमहामन्त्री महतले वरिष्ठ नेता पौडेल समूहले नाम नपठाएका कारण समिति घोषणमा ढिलाई भएको दाबी गरे । महतका अनुसार एक दुई दिन भित्रै उक्त समिति घोषणा गर्ने तयारी भइरहेको छ । केही समय अघि उपसभापति विमलेन्द्र निधिले वरिष्ठ नेता पौडेलसँग भेटेर समिति गठनबारे छलफल गरेका थिए । सभापति देउवा महामन्त्री पूर्णबहादुर खडका नेतृत्वमा विधान मस्यौदा समिति गठन गर्ने तयारीमा छन् ।"
प्रधानमन्त्रीको हाइटेक प्रचार शैली,"काठमाडौं : प्रधानमन्त्री केपी ओलीले पश्चिमा राष्ट्रका कार्यकारी प्रमुखले जस्तै नेपालमा पनि आधुनिक प्रचार शैलीको उच्चतम विधि प्रयोग गर्न थालेका छन्। आफ्नो सरकारका नीति कार्यक्रमदेखि राष्ट्रिय महत्वका विषयमा समेत प्रधानमन्त्रीले हाइटेक प्रचार शैली अपनाउन थालेका हुन्। नेपालमा यसअघिका प्रधानमन्त्रीले नपनाएको प्रचार शैली अपनाएर उनले आफूलाई भिन्न देखाउन खोजेका छन्। प्रधानमन्त्री सरकारका कामका विषयमा जनताले थाहा पाउनुपर्छ भन्नेमा आफैं सचेत हुनुहुन्छ। त्यसैले उहाँकै निर्देशन र इच्छामा सचिवालयले आधुनिक प्रचार शैली अपनाउन थालेको छ, प्रधानमन्त्रीका प्रेस सल्लाहकार डाकुन्दन अर्यालले भने। प्रधानमन्त्रीले अहिले महत्वपूर्ण कार्यक्रममा आफूले भाषण गर्दा टेलिप्रोम्प्टर को प्रयोग गर्न थालेका छन्। कुनै विषयको मन्तव्यका क्रममा सहयोगी सन्दर्भ सामग्रीका लागि विश्वका भीआईपीहरूले टेलिप्रोम्प्टरको प्रयोग गर्दै आएका छन्। नेपालमा भने यस्तो प्रविधि प्रयोग गर्ने पहिलो प्रधानमन्त्री ओली हुन्। यसअघि नेपालका कुनै पनि प्रधानमन्त्रीले यो प्रविधिको प्रयोग गरेका थिएनन्। प्रधानमन्त्री ओलीले आफ्नो कामको प्रचार गर्ने, योजना सुनाउने मात्र होइन, सरकारका तर्फबाट धर्म विशेष, राष्ट्रिय गौरवका नीति, कार्यक्रमलगायत विषयमा जानकारी दिने, शुभकामना, बधाई आदानप्रदान गर्ने काममा समेत भिडियो सन्देश दिन थालेका छन्। सरकारका तर्फबाट राष्ट्रपतिले संसद्मा ७ जेठमा प्रस्तुत नीति तथा कार्यक्रमपछि प्रधानमन्त्रीले भिडियो सन्देश दिन सुरु गरेका हुन्। त्यसयता उनले बिहीबार साँझसम्म गरी पाँचौं पटक भिडियो सन्देश जारी गरिसकेका छन्। बिहीबार साँझ उनले १५ जेठमा अर्थमन्त्री डायुवराज खतिवडाले प्रस्तुत गरेको आर्थिक वर्ष २०७५०७६ को बजेटका विषयमा सन्देश दिएका थिए। यो बिल्कुल नयाँ प्रयोग हो, नेपालको सन्र्दभमा, डा अर्यालले भने। सरकारको सय दिनको उपलब्धि, बजेटका प्राथमिकता र चरित्र, मुस्लिम धर्मावलम्बीको चाड रमजानको शुभकामना, राष्ट्रकवि माधव घिमिरेको स्वाथ्यलाभको कामना, २२ औं पटक सगरमाथा आरोहण गरेका कामीरिता शेर्पा, नवौं पटक सगरमाथा चढेर रेकर्ड बनाएकी महिला आरोही लाक्पा शेर्पादेखि फोटो पत्रकार पूर्णिमा श्रेष्ठसम्मलाई सगरमाथा आरोहणका लागि बधाई दिनसमेत प्रधानमन्त्री ओलीले भिडियो सन्देश प्रयोग गरेका छन्। त्यति मात्रै होइन, अहिले प्रधानमन्त्रीले सामाजिक सञ्जाललाई पनि उत्तिकै महत्वका साथ प्रयोग गर्न थालेका छन्। प्रधानमन्त्रीको आफ्नै आधिकारिक पेज, वेबसाइट (केपीशर्माओली डटकम डटएनपी) देखि ट्विटरसम्म छन्। प्रधानमन्त्रीको निजी सचिवालयले त्यसको अधिकतम प्रयोग थालेको छ। हाम्रा मुख्य २ उद्देश्य यस अभियानसँग गाँसिएका छन्, डा अर्यालले भने, पहिलो आम सञ्चारमाध्यमलाई प्रधानमन्त्रीका कार्यक्रमका विषयमा समाचार प्रकाशन तथा प्रसारणका लागि आउटलाइन उपलब्ध गराइदिने, दोस्रो इन्फोग्राफबाट सरकारका कार्ययोजना बुझिने शैलीमा जनताबीच कलात्मक रूपमा प्रस्तुत गर्ने योजनाअनुसार प्रविधिमैत्री बनाउन खोजिएको हो। यी सबै कार्ययोजनाका मुख्य संयोजन भने प्रधानमन्त्रीका प्रमुख सल्लाहकार विष्णु रिमालले गरिरहेका छन्। सोही अभियानमा प्रेस, जनसम्पर्क सल्लाहकार पनि प्रत्यक्ष जोडिएका छन्। दैनिक सचिवालयमा कार्यरत आठदेखि १० जना यो अभियानमा सीधै जोडिने डाअर्यालले बताए। त्यसबाहेक पनि इन्फोग्राफलगायत अन्य कामका लागि सचिवालयबाहिरबाट पनि सहयोग लिने गरिएको छ। प्रधानमन्त्रीले सीधै जनतासँग जोडिने गरी अब टेलिभिजनबाट संवाद कार्यक्रमको योजनासमेत बनाएका छन्। विगतमा प्रधानमन्त्रीसँग सीधा कुरा जस्तै कार्यक्रममा प्रधानमन्त्री जोडिने भएका छन्। कार्यक्रमको नाम के राख्ने भन्ने तय भइसकेको छैन। तर जेठ अन्तिम साताबाट हामी टेलिभिजनमार्फत जनतासँग प्रधानमन्त्रीलाई जोडाउँदै छौं, अर्यालले भने। प्रधानमन्त्रीले आफ्नै क्याबिनेटका मन्त्रीलाई पनि प्रविधिमैत्री बन्न निर्देशन दिएका छन्। आफ्नो क्याबिनेटका मन्त्रीहरूलाई कम्तीमा ल्यापटप चलाउन सिक्न निर्देशन दिइसकेका छन्। ल्यापटप चलाउन नजान्ने मन्त्री ६ महिनामा हट्ने बताउँदै ओलीले सबै मन्त्रीलाई ल्यापटप नै उपलब्ध गराउने र मन्त्रिपरिषद् बैठकमा अनिवार्य ल्यापटपसहित उपस्थित हुन निर्देशन दिने तयारी भइरहेको छ।"
उपेन्द्र यादवलाई सरकारमा दोस्रो वरियता,"काठमाडौं : प्रधानमन्त्री केपी ओलीले संघीय फोरमका अध्यक्ष उपेन्द्र यादवलाई मन्त्रिपरिषद्मा दोस्रो वरियाता हुनेगरी सरकारमा सहभागी हुन आग्रह गरेका छन् । प्रधानमन्त्री ओलीले फोरमलाई सरकारमा दोस्रो वरियातामा रहने गरी सहभागी हुन आग्रह गर्नुभयो । फोरमले प्रधानमन्त्रीको प्रस्ताव स्वीकार्दै शहरी विकास र स्वास्थ्य मन्त्रालय लिनेगरी ढिलोमा आइतबार बिहानसम्म सरकारमा सहभागी हुनेछ, स्रोतले अन्नपूर्णसँग भन्यो । ओलीयादवबीचको कुराकानीमा फोरम अध्यक्षले आफ्नो पार्टीलाई परराष्ट्रसहित तीन मन्त्रालय दिन आग्रह गरेका थिए । यादवलाई उद्धृत गर्दै स्रोतले भन्यो, प्रधानमन्त्रीजी फोरमको संगठन संरचनामा आँचा आउन नदिन पनि तीनवटा जिम्मेवारी दिनुहोस् । फोरम संसदीय दलले आफूलाई परराष्ट्रमन्त्रीको जिम्मेवारी वा तीनवटा महत्वपूर्ण मन्त्रालयको नेतृत्वमा सहमति गर्न अधिकार दिएको छ । यसअघि परराष्ट्रसहित दुुई मन्त्रालय दिने गरी प्रधानमन्त्री ओलीले यादवलाई सरकारमा ल्याउन पहल गरेपनि फोरम सहभागी नभएपछि प्रदीप ज्ञवालीलाई परराष्ट्र मन्त्री बनाएका थिए । पार्टी कार्यालय बालकुमारीमा बसेको फोरम संसदीय दलको बैठकले महत्वपूर्ण तीन मन्त्रालयबीना सरकारमा जान नहुँने निष्कर्ष निकालेको छ । फोरमका नेता एवं सांसद उमाशंकर अरगरियाले अन्नपूर्णसँग भने, मन्त्री चयन गर्ने अधिकार पार्टी अध्यक्ष यादवलाई दिएका छौं । उनले भने, त्यो सबै अध्यक्षको स्वविवेकमा छाडेका छौं । शुक्रबार हामी सरकारमा जान सक्छौं । महासचिव रामसहाय यादवले अध्यक्ष यादवलाई सकारमा सहभागिता सम्बन्धी निर्णय गर्ने अधिकार दिएको अवस्थामा आफूले थप केही नभन्ने बताए । सरकारमा जानेमा अध्यक्ष यादव, सहअध्यक्ष राजेन्द्र श्रेष्ठ, महासचिव रामसहाय यादव, नेतृ रेणुदेवी यादव, नेता मोहम्मद इस्तियाक रायन र उमाशंकर अरगरियाको नाम चर्चामा छ ।"
"समर्थन गर्न मन मान्दैन, विरोध गर्ने छुट छैन","काठमाडौं : निर्वाचन क्षेत्र विकास कार्यक्रम र सांसद विकास कोषलाई बजेटमा निरन्तरता नदिएको भन्दै सत्तापक्षकै सांसद आक्रोशित छन् । बजेटमाथि बिहीबारबाट संसदमा छलफल भए पनि सत्तापक्षका अधिकांश सांसदले बजेटमाथि बोल्न मन गरेनन् । बजेटको समर्थन गर्न मनले मान्दैन, विरोध गर्न पार्टीले छुट दिएको छैन, नेकपाका एक सांसदले अन्नपूर्णसँग भने, आज (बिहीबार) प्रतिनिधिसभाको छलफलमा सत्तापक्षबाट बोल्ने सांसद खोज्नुपर्ने अवस्था आइलाग्यो । सत्तापक्ष (तत्कालीन एमालेका) अधिकांश सांसदले पूर्ववत् कार्यक्रमलाई बजेटमा निरन्तरता दिन प्रधानमन्त्री केपी ओली र अर्थमन्त्री डा युवराज खतिवडालाई भेटेर दबाब दिएका थिए । तर बजेटमा सांसद विकास कोषको रकम पूरै कटौती गरेर निर्वाचन क्षेत्र विकास कार्यक्रमलाई पनि सीमित पारिएपछि सत्तापक्षका सांसद आक्रोशित बनेका हुन् । बजेटमा प्रत्यक्ष निर्वाचित सांसदको संयोजकत्वमा संघ, प्रदेश र स्थानीय तहका प्रमुख रहेको समितिले आयोजना छनोट गर्ने गरी प्रत्येक निर्वाचन क्षेत्रका लागि चार करोड रुपैयाँका दरले स्थानीय पूर्वाधार विकास साझेदारी कार्यक्रम ल्याइएको थियो । सत्तासीन सांसद गजेन्द्रबहादुर महतले भावुक हुँदै बिहीबार प्रतिनिधिसभामा अर्थमन्त्री डा खतिवडाको आलोचना गरे । अर्थमन्त्रीज्यू चाहिने कुरा गर्नुस्, हामीलाई चाहिएको छैन त्यो ४ करोड, उनले भने, स्थानीय तहमा वडा सदस्य बसालेर हामीले विनियोजन गर्नुपर्ने रे ? यो कहीँ मिल्ने कुरा हो ? कसले सहन्छ यस्तो कुरा ? यो कुरामा अर्थमन्त्रीले सोचून् । बजेटमा सांसद विकास कोषको रकम पूरै कटौती गरेर निर्वाचन क्षेत्र विकास कार्यक्रमलाई पनि सीमित पारिएपछि सत्तापक्षका सांसद आक्रोशित बनेका हुन् । सांसदको अपमान हुने गरी अर्थमन्त्रीले ४ करोड रुपैयाँको कार्यक्रम छुटयाएको आरोप लगाउँदै महतले भने, कोही मन्त्री हुँदैमा सांसदलाई अपमानित गर्न पाइँदैन । नेता जाने ठाउँमा जति विकास बजेट छ, त्यही चाहियो हामीलाई । ४ करोडले हामी सांसद असाध्यै अपमानित भएका छौं । ४ करोड नभई ठूला नेताका क्षेत्रमा जाने बजेट आफूहरूको क्षेत्रमा गए पुग्ने पनि उनले बताए । मेरो जुम्लाका लागि हर्ष न विस्मात भएको छ बजेट, महतले भने, बजेट आकाशको फल आँखा तरी मर वा लंकामा सुन छ कान मेरो बुच्चै भन्ने उखान जस्तै भएको छ । सांसद तह लगाउने खालको बजेट आएको भन्दै उनले आक्रोश पोखे । कोही मन्त्री भएँ भन्दैमा हामीलाई बाँधेर राख्न पाइन्छ ? हामीलाई तह लगाउन पाइन्छ ? हामीलाई अपमानित गर्न पाइन्छ ? हामीलाई वडाध्यक्षको ठाउँमा लगेर राख्न पाइन्छ ? , महतले भने, कोही मन्त्री हुँदैमा सांसदलाई अपमानित गर्न पाइँदैन । जनताको भोट पाएर चुनिएका हौं । सूर्य चिह्नबाट चुनाव जितेका सांसद हृदयेश त्रिपाठीले फास्ट ट्र्याक बनाउने क्षमता नेपाली सेनासँग नभएको तर्क गर्दै पुनर्विचार गर्नुपर्ने बताए । सेनाको नेतृत्वमा फास्ट ट्रयाक बन्दैन, त्रिपाठीले भने, बमबारुद पडकाएर मात्र फास्ट ट्र्याक बन्ने होइन । बैठकमा कांग्रेस सांसद डा मीनेन्द्र रिजालले सत्तासीन पार्टीका कार्यकर्तालाई भरणपोषण गर्ने उदेश्यले बजेट आएको भन्दै लगानीमैत्री वातावरण बनाउने योजना बजेटमा नभएको दाबी गरे । बजेटबारे आरोपप्रत्यारोप अर्थमन्त्रीद्वारा संघीय सदनमा प्रस्तुत आर्थिक वर्ष २०७५७६ को बजेटमाथि राष्ट्रिय सभामा सत्तारूढ दल र प्रतिपक्षी दलका सांसदबीच आरोपप्रत्यारोप भएको छ । प्रतिपक्षी दलका सांसदले बजेट छरिएर आएकाले कार्यान्वयन हुनेमा आशंका व्यक्त गरेका छन् भने सत्तापक्षीय सांसदले भने सरकारले लिएको समृद्ध नेपाल, सुखी जनताको नारा सम्बोधन गर्ने गरी बजेट आएको दाबी गरेका छन् । प्रमुख प्रतिपक्षी दलका सांसद सुरेन्द्रप्रसाद पाण्डेयले बजेटले लगानीकर्तालाई निरुत्साहित बनाउन खोजेको आरोप लगाए । यति बेला ठूलो मात्रामा वैदेशिक लगानी आवश्यक भएका बेला सरकारले कर बढाएर लगानीकर्तालाई निरुत्साहित बनाउने काम गरेको छ, उनले भने । कांग्रेसका सांसद रमेशजंग रायमाझीले करको दायरा बढाउने ठाउँ हुँदाहुँदै कर बढाउने कामले निजीक्षेत्रलाई तर्साउने काम भएको बताए । बजेट कार्यान्वयनको पक्षमा छैन, बजेट छर्ने, बाँड्ने र कार्यकर्तालाई पाल्ने हिसाबले आएको छ, उनले भने । निर्वाचनका बेला बाँडेका सपनालाई बजेटमा सम्बोधन नगरेर सरकारले जनतालाई ढाँट्ने काम गरेको उनको आरोप छ । सांसद सरिता प्रसाईंले बजेट परम्पराकै निरन्तरताकै भएको बताइन् । राष्ट्रिय जनता पार्टीका सांसद रमेशप्रसाद यादवले पनि बजेटले संघीयतालाई आत्मसात् नगरेको दाबी गरे । नेकपाका सांसद बलराम बहादुर बाँस्कोटाले बजेटले कम आय भएका र बेरोजगारलाई सम्बोधन गरेको भन्दै यसले देश विकासका लागि बाटो तय गर्ने दाबी गरे । यस्तै नेकपाका सांसद रामनारायण बिडारीले संघीयतामा आधारित पहिलो बजेट बजेट भएको उल्लेख गरे । पुराना योजनालाई पनि निरन्तरता दिँदा सरकारले धेरै नयाँ योजना समावेश गर्न नसकेको उनको भनाइ छ । एउटै बजेटमा सबै कुरा सम्बोधन गर्न सकिँदैन, यसले देशको समृद्धि र विकासका रेखा कोर्ने काम गरेको छ, सांसद बिडारीले भने, पाँच वर्षभित्र धेरै कुरा पूरा हुन्छन् । विरोधका लागि विरोध गर्नुको अर्थ छैन ।"
सर्वोच्चमा न्यायिक संग्रहालय,"काठमाडौं : न्यायालयको इतिहास झल्किने गरी संग्रहालय स्थापना गर्न कायममुकाय प्रधानन्यायाधीशसहित सम्पूर्ण न्यायाधीश संलग्न फूलकोर्टले उच्चस्तरीय सुझाव समिति गठन गरेको छ । सर्वोच्चका न्यायाधीश सपना प्रधान मल्लको अध्यक्षतामा पुरातत्वविद्समेत संलग्न रहने गरी पाँच सदस्यीय समिति गठन गरिएको हो । मल्ल समितिमा सर्वोच्चका रजिस्टार महेन्द्रनाथ उपाध्याय, उच्च अदालतका न्यायाधीश विपुल न्यौपाने, पुरातत्व विभागका एकजना विज्ञ प्रतिनिधि र सर्वोच्चका इजलास अधिकृत सन्देश श्रेष्ठ संलग्न छन् । न्यायिक संग्रहालयको स्थापना, सञ्चालन र व्यवस्थापन सम्बन्धमा गर्नुपर्ने आवश्यक कार्यको सम्बन्धमा सुझावसहितको प्रतिवेदन पेश गर्न फूलकोर्टद्वारा समिति गठन गरिएको छ, सर्वोच्चका सहायक प्रवक्ता नगेन्द्र कालाखेतीले अन्नपूर्ण पोस्टसँग भने, तीनवटा कार्यादेशसहित तीन महिनाभित्र संग्रहालय स्थापनाको सुझाव प्रतिवेदन पेश गर्न भनिएको छ । समितिलाई दिइएको कार्यादेशमा न्यायिक संग्रहालयको स्थापना र सञ्चालनका सम्बन्धमा गर्नुपर्ने नीतिगत तथा कानुनी व्यवस्थाको सिफारिस, संग्रहालय तत्काल स्थापना र सञ्चालन गर्न आवश्यक पूर्वाधारका सम्बन्धमा उपयुक्त विकल्पको प्रस्ताव, न्यायिक संग्रहालयमा संग्रहित र प्रदर्शन गरिने सामग्रीहरूको प्राप्ति, संरक्षण र व्यवस्थापनसम्बन्धि अन्य उपयुक्त सुझावहरू पेश गनुपर्ने उल्लेख छ । न्यायिक संग्रहालयको स्थापना गर्न यसअघि पनि २०७२ सालमा सर्वोच्चका तत्कालीन सहरजिस्टार (हाल उच्च अदालत न्यायाधीश) विपुल न्यौपानेको संयोजकत्वमा समिति गठन गरिएको थियो । समितिले संग्रहालय स्थापनाको आवश्यकता र उद्देश्यसमेतका विषय समावेश गरी सुझाव दिए पनि तीन वर्षसम्म कार्यान्वयनमा आउन सकेन । दीपकराज जोशी कायममुकायम प्रधानन्यायाधीशमा पदबहाली भएलगत्तै चाँडो संग्रहालय खोल्ने योजना सार्वजनिक गरेका थिए । सर्वोच्चको फूलकोर्टले न्यौपाने समितिको प्रतिवेदनको समेत अध्ययन गरी मल्ल समितिलाई बृहद् प्रतिवेदन बुझाउन भनेको छ । २००८ सालमा प्रधानन्यायालयको स्थापनापछि हरिप्रसाद प्रधानले न्यायपालिकाको पहिलो बागडोर समाले यताको सम्पूर्ण इतिहास संग्रहालयमा समेटिने भएको छ । संग्रहालयमा २००८ सालदेखि हालसम्मका ऐतिहासिक अभिलेख, दस्तावेज, महत्वपूर्ण नजिर एवम् फैसला, पुरातात्विक सामाग्री, इतिहास झल्किने तस्बिरलगायत समावेश गरिने छ । यस्तै मल्लकालीनदेखि भेटिएसम्मका कानुनी संहिता, न्यायिक प्रक्रिया र स्रोत सामाग्री पनि संग्रहालयमा राख्ने योजना छ । 'बजेट पाए एनजिओको भर परिन्न' कामु प्रधानन्यायाधीश दीपकराज जोशीले सरकारले यथेष्ट बजेट नदिएका कारण एनजिओको भर पर्नु परेको गुनासो गरेका छन् । न्यायपालिकामा एनजिओ र आइएनजिओको प्रभावलाई लिएर टिकाटिप्पणी भइरहेका बेला कामु प्रधानन्यायाधीश जोशीले सरकारले कम बजेट दिएको भन्दै गुनासो गरेका हुन् । सरकारले अदालतलाई यथेष्ट बजेट छुट्याए एनजीओआईएनजीओ आफै हट्छ, उनले भने, न्यायपालिकामा बजेट अभाव भएका कारण सामान्य कार्यक्रम गर्न पनि दाताको मुख ताक्नुपर्ने अवस्था छ । न्यायपालिकालाई सरकारले यसपल्ट ०५ प्रतिशतभन्दा कम बजेट छुट्याएको छ । न्यायका लागि खर्च गर्न सरकार डराएको गुनासोसमेत जोशीले गरे ।"
समाजवाद प्राप्तिको दिशामा विश्व कम्युनिस्टहरूको प्रतिबद्धता,"नेपाल कम्युनिस्ट पार्टी (नेकपा) र नेपाल कम्युनिस्ट पार्टी (मसाल) को संयुक्त आयोजनामा भएको माक्र्सवाद र सामाजवादबारे अन्तर्राष्ट्रिय सेमिनार छबुँदे काठमाडौं घोषणापत्र २०१८ जारी गर्दै बिहीबार (१७ जेठ २०७५) सकिएको छ। काल माक्र्सको द्विशतवार्षिकीका अवसरमा आयोजित कार्यक्रममा १७ देशका २३ कम्युनिस्ट पार्टीहरूको सहभागिता थियो। कार्यक्रममा सहभागीहरूले आफ्नो देशको कम्युनिस्ट आन्दोलन र सामाजवादका विभिन्न आयामहरूका विषयमा धारणा राखेका थिए। घोषणापत्रमा श्रमजीवी जनताका विषयमा माक्र्सले पुर्याएको योगदानका विषयमा चर्चा गरिएको थियो। माक्र्सको द्विशतवार्षिकी मनाइराख्दा हामी सबैले माक्र्सले विश्वलाई पुर्याएको रचनात्मक कार्यहरूको देशसुहाउँदो रूपमा कार्यान्वयन गर्न सम्बन्धित देशहरूले पहलकदमी लिने बताइएको छ। वर्तमान विश्वमा माक्र्सवादका विषयमा गहन छलफल गरिएको पनि घोषणापत्रमा जनाइएको छ। अहिलेको आवश्यकताअनुरूप माक्र्सवादलाई परिस्कृत रूपमा लैजान सम्मेलनमा सहभागी सबै देशहरू सहमत रहेको कुरा उल्लेख गर्दै घोषणापत्रले माक्र्सले विश्व इतिहास, दर्शन र राजनीति, आर्थिक नीतिमा, संस्कृतिमा पुर्याएको योगदानको उच्च मूल्यांकन गर्दै अघिल्लो शताब्दीको र हालसम्मकै महान् चिन्तकका रूपमा काल माक्र्सलाई उल्लेख गरेको छ। माक्र्सवाद अहिलेको अवस्थामा पनि उत्तिकै सान्दर्भिक रहेको बताउँदै विश्वका सबै कम्युनिस्टहरूको निर्देशक सिद्धान्तका रूपमा माक्र्सवादलाई व्याख्या गरिएको छ। वर्तमान विश्व विभिन्न किसिमका विरोधाभासबाट गुज्रिएको बताउँदै घोषणापत्रले विश्व तीव्रतर रूपमा वैज्ञानिक, प्राविधिक क्षेत्रमा अघि बढेको बताएको छ। आर्थिक रूपमा विश्वमा पारदर्शिता नभएको र आर्थिक स्रोतसाधन असमान हिसाबमा बाँडिएको बताउँदै उक्त घोषणापत्रले विश्वमा साम्राज्यवादी दृष्टिकोण अझै रहेको बताएको छ। माक्र्सवादले सबै किसिमका असमानता चिर्दै विश्वमा न्यायिक समानता, स्वतन्त्रता, शान्ति र समृद्धि प्राप्तिका लागि समाजवादको आवश्यकता रहेको उल्लेख गरेको छ। माक्र्सवाद र समाजवादलाई अघि बढाउन विश्वभरका माक्र्सवादीहरू एकताबद्ध हुनुपर्नेमा घोषणापत्रले जोड दिएको छ। प्रजातन्त्र, समाजवाद, न्यायिक स्वतन्त्रता, शान्ति र वातावरण संरक्षणका लागि लड्ने सबैप्रति एकताबद्ध जनाउँदै महिला स्वतन्त्रता, जातीय र लैंगिक भेदभाव, गरिबी र एकात्मक पुँजीवादविरुद्ध लड्ने सबैप्रति एकताबद्धता रहेको घोषणापत्रमा बताइएको छ। नेपालका कम्युनिस्टहरूले प्रदर्शन गरेको अविश्वसनीय सफलताको प्रशंसा गर्दै नेपालका दुई ठूला कम्युनिस्ट पार्टीको एकता र नेपालकै ठूलो पार्टीका रूपमा उदय भएकोेमा विश्वका कम्युनिस्टहरूले बधाई दिएका छन्। स्थानीय, प्रादेशिक र संघीय निर्वाचनमा नेपालका कम्युनिस्ट पार्टीहरूले पाएको सफलता र त्यसैको प्रभावमा बनेको कम्युनिस्ट सरकारलाई पनि सेमिनारमा उपस्थित कम्युनिस्ट पार्टीहरूले बधाई दिएका छन्। सहभागीहरूले आफ्नो देशमा माक्र्सवादलाई घनीभूत रूपमा प्रवद्र्धन गर्दै सामाजवाद प्राप्त गर्ने दिशातर्फ उन्मुख हुने कुरा उल्लेख गर्दै विभिन्न तहमा विचारहरूको आदानप्रदान गर्ने प्रतिबद्धता पनि उक्त घोषणापत्रले जनाएको छ। नेपाली आयोजकहरूलाई कार्यक्रम आयोजनाका लागि धन्यवाद ज्ञापन गर्दै कार्यक्रम सकिएको थियो। कार्यक्रममा सहभागी देश र कम्युनिस्ट पार्टीहरू यस प्रकार रहेका छन् : सोसलिस्ट एलायन्स अस्ट्रेलिया, सोसलिस्ट पार्टी अफ बंगलादेश, रिभोलुसनरी वर्कर्स पार्टी बंगलादेश, कम्युनिस्ट पार्टी बंगलादेश, वर्कर्स पार्टी बंगलादेश, कम्युनिस्ट पार्टी अफ चाइना, जर्मनको एमएलपीडी, सीपीआई (एमएल) लिबरेसन भारत, सीपीआई भारत, सीपीआई (माक्र्सवादी) भारत, प्रजातान्त्रिक जनवादी गणतन्त्र कोरिया, लाओ जनवादी क्रान्तिकारी पार्टी लाओ, प्रजातान्त्रिक मार्ग मोरक्को, नेकपा नेपाल, नेकपा (मसाल), कम्युनिस्ट पार्टी अफ रसियन फ्रडरेसन रूस, जेभीपी श्रीलंका, रिभोलुसनरी वर्कर्स पार्टी अफ साउथ अफ्रिका, युनाइटेड सोसलिस्ट पार्टी भेनेजुयला, कम्युनिस्ट पार्टी अफ भियतनाम, सोसलिस्ट पार्टी अफ जाम्बिया।"

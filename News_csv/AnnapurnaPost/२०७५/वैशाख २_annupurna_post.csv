शीर्षक,विवरण
रारा सम्बोधनको सार्थकता,"दोस्रोपटक प्रधानमन्त्री भएदेखि नै जनसाधारणमा सकारात्मक अपेक्षा प्रवाह गर्न सकेका प्रधानमन्त्री केपी शर्मा ओलीले नयाँ वर्ष २०७५ का दिन आम जनसाधारणलाई थप आश्वस्त पार्न सके। राराको आँगनमा पुगेर उनले देशवासीका नाममा जे उद्घोष गरे, त्यसले आम जनतामा अपेक्षाको सञ्चार गर्न सकेको छ। संक्रमणकालीन र अस्थिर राजनीतिको दुश्चक्रमा फसेको नेपालले लामो समयपछि एउटा बलियो सरकार र आत्मविश्वासी प्रधानमन्त्री पाएको छ। रारा सम्बोधनमा ओलीले आफूमा निहित त्यो आत्मविश्वास मात्रै देखाएनन्, सरकारप्रतिको आशा थप जगाइदिए। खासगरी सरकारै अर्थमन्त्रीले मुलुकको आर्थिक अवस्था जीर्ण रहेका निराशाजनक कुरा गरिरहेका बेला प्रधानमन्त्री ओलीले निराशा चिर्न खोजे। मीठो भाषा र शालीन शैलीमा सम्बोधन गरेका ओलीले निराशा र असन्तोषलाई चिर्ने जुन प्रयत्न गरेका छन्, त्यो सह्रानीय छ, सकारात्मक छ। रारा सम्बोधनबाट प्रधानमन्त्री ओलीले सरकारको केन्द्रीय मुद्दा आर्थिक विकास र समृद्धि भएको कुरा दोहोयाए। चुनावदेखि नै वाम गठबन्धनले सारेको समृद्धिको मुद्दामै सरकार बढेको छ र यो उच्च प्राथमिकतामा रहेको छ भन्ने बलियो सन्देश सम्बोधनले दिन सकेको छ। त्यस्तै राष्ट्रियताको सन्दर्भमा कुनै खाले सम्झौता हुन नसक्ने दोहोर्याउँदै राष्ट्रिय हितलाई केन्द्रमा राखेर छिमेक र मित्रराष्ट्र सम्बन्ध विस्तार र विकास गर्ने प्रधानमन्त्रीको सोच पनि सम्बोधनमा प्रतिबिम्बित भयो। उनले सार्वभौमिक समानता, अहस्तक्षेप र पारस्परिक हित, आपसी सम्मान र विश्वास अन्तर्राष्ट्रिय सम्बन्धको आधार हुने प्रस्ट पारे। त्यस्तै लोकतन्त्र र सामाजिक न्यायको वकालत गर्दै उनले संविधानले निर्दिष्ट गरेका व्यवस्था र अधिकारको आम जनतालाई प्रत्याभूति दिलाउने प्रतिबद्धता गरे। शिक्षा, स्वास्थ्य, रोजगार, यातायात, खानेपानीजस्ता आधारभूत आवश्यकताका कुरा मात्रै होइन, लगानी बढाउँदै आर्थिक स्तर बढाउनेतर्फ पनि सरकार गम्भीर भएको तर्क गर्दै समाजवादउन्मुख राज्य निर्माणको बाटोमा हिँडेको प्रस्ट पारे। समग्रमा सम्बोधन आश जगाउने खालको छ, कर्णप्रिय छ। तर यसको सार्थकताचाहिँ त्यो बेला मात्रै प्रमाणित हुन्छ, जुन बेला यी सपना कार्यान्वयन हुनेछन्। त्यसकारण यस्ता मीठा अभिव्यक्ति र सम्बोधनका सार्थकताको मापन त्यसले मूर्तरूप लिएपछि मात्रै पाउछ भन्नेमा सरकारले हेक्का राख्नुपर्छ। यो सरकारको सफलताको मुख्य कडी नयाँ संविधानको बलियो कार्यान्वयन हो। तीनै तहका निर्वाचन सम्पन्न भएपछि जसरी सरकार गठन भएका छन्, स्थानीय, प्रदेशदेखि केन्द्रसम्म वाम गठबन्धनका बलिया सरकार गठन भएका छन्। नेपाली जनतालाई वर्षौंदेखि राजनीतिक, आर्थिक रूपान्तरणको सपना बाँडेको कम्युनिस्ट शक्ति सत्ताको बागडोर सम्हालिरहेका छ। यी शक्तिबीच आपसी समन्वय र विश्वासका आधारमा बढ्न सके मात्रै सपना पूरा हुन सक्नेछन्। प्रधानमन्त्रीको आत्मविश्वासले मूर्तरूपमा लिन गठबन्धन सरकारका सहयात्रीबीचको आपसी विश्वास मजबुत हुनुपर्नेछ। खासगरी संघीयताको सफलताले राजनीतिक स्थायित्वसँगै मुलुकको आर्थिक विकास र समृद्धिको यात्रा अघि बढाउनेछ। यसलाई जरैदेखि सुदृढ पार्नेमा सरकार कटिबद्ध हुनुपर्छ। सरकारले नारा र सपना धेरै बाँडेको छ तर विकास र समृद्धिकै हकमा त्यो कसरी प्राप्त हुन्छ ? त्यसको सूत्र र कार्यान्वयन गर्ने विधियोजनासंयन्त्र के हुन् ? ओलीको रारा सम्बोधनले उठाएको महत्वपूर्ण मुद्दा सरकारको नीति तथा कार्यक्रम आगामी बजेटमा केकति प्रतिविम्बित हुनेछन्, त्यसले पनि रारा सम्बोधनको औचित्य र सार्थकता प्रमाणित हुन्छ। सरकारसँग काम गर्ने कि प्रचारमुखी बन्ने दुई विकल्प मात्रै छन्। प्रचारमै रमाउने प्रवृत्तिमै सरकार सीमित भयो भने अहिले जागेको आशा निराशामा बदलिन क्षणभर लाग्ने छैन। त्यसकारण सरकारलाई न निराशा बाँड्ने छुट छ, न त प्रचारमुखी नै हुने। त्यसकारण जुन आत्मविश्वासका साथ ओली प्रस्तुत भएका छन्, सरकार ती वचन पूरा गर्न त्यही स्तरको गम्भीरताका साथ लाग्न सक्नुपर्छ।"
एमालेसँग एकतामा तनाव भएपछि प्रचण्ड सुटुक्क सुकुटेमा,"काठमाडौं : नेकपा एमाले र माओवादी केन्द्रबीच वैशाख ९ गते नै एकता हुन कठिन हुँदै गएको छ। जनयुद्धको सम्बोधन, चुनाव चिन्ह, एकीकृत कमिटीमा दुई पार्टीबाट रहने संख्याको अनुपातमा कुरा नमिलेपछि एकता अप्ठेरो मोडमा पुगेको हो। एमाले पक्षका नेता पार्टीको जन्म दिन वैशाख ९ गते नै एमाले र माओवादी एकता घोषणा हुने कुरामा ढुक्क छन्। यद्यपी माओवादीका नेताहरु वैशाख ९ गते नै एकता हुन कठिन हुने धारणा राख्दै आएका छन्। पार्टी एकीकरण प्रक्रिया संवादहीन रहकै अवस्थामा माओवादी अध्यक्ष पुष्पमकल दाहाल प्रचण्ड एकाएक सिन्धुपाल्चोकको सुकुटे पुगेका छन्। दाहाल राजनीतिक तनावबाट मुक्त हुन वा राजनीतिलाई निकास दिन अथवा विशेष गृहकार्यका लागि सुकुटे जाने गरेका छन्। माओवादी नेता अग्निप्रसाद सापकोटाका साथ सुकुटे पुगेका दाहाल सोमबार प्रधानमन्त्री केपी ओलीसँग हुने द्विपक्षीय वार्ताको बारेमा गम्भीर गृहकार्य गर्न सुकुटे पुगेको स्रोतको दाबी छ। पार्टी एकतालाई निष्कर्षमा पुर्याउन पनि गृहकार्य आवश्यक पर्ने भएकाले अध्यक्ष सुकुटे आउनु भएको हो, स्रोतले भन्यो। एमाले र माआोवादी नेता संलग्न संगठन सम्बन्धी कार्यदल र राजनीतिक प्रतिवेदन कार्यदलले वैशाख ९ गते कम्युनिस्ट पार्टीकै जन्म दिन पार्टी एकता गर्न सुझाव दिएको थियो। कार्यदलको सुझाव अनुसार शीर्ष नेताले पनि वैशाख ९ गते नै पार्टी एकता घोषणा गर्नेगरी तयारी अघि बढाउने निर्णय गरिसकेका छन्। यद्यपी अझै धेरै विवाद मिल्न बाँकी रहेको र समाधानको प्रयास पनि नभएकाले सो मितिमा एकता नहुनेभन्दै माओवादी केन्द्रका एक नेताले भने, विवादित विषय मिलाउन कुनै प्रयास भएकै छैन। अब वैशाख ९ गते त कसरी एकता हुन्छ ? दुईवटा कार्यदलले विवादित विषय मिलाउने जिम्मा शीर्षस्थ नेतालाई दिएका थिए सो अनुसार एकता संयोजन समितिको बैठक नै बस्न नसकेको ती नेताले बताए। प्रधानमन्त्री एवं एमाले अध्यक्ष केपी ओली भारत भमणबाट फर्किएपछि बैठक बोलाइए पनि माओवादी केन्द्रका अध्यक्ष प्रचण्ड अस्वस्थताको कारण देखाएर अनुपस्थित भएकाले बैठक बस्न सकेन। प्रधानमन्त्रीको रारा सम्बोधनका कारण आइतबारसम्म शीर्ष नेताद्वयकै बैठक बस्ने सकेको छैन। एमाले संसदीय दलका उपनेता एवं कार्यदलका नेता सुवास नेम्वाङले प्रधानमन्त्रीको भारत भ्रमण र राराबाट देशवासीका नाममा दिएको सम्बोधनले पार्टी एकता प्रक्रिया केही ढिलो जस्तो देखिए पनि केही दिनमै ओली र दाहालबीच बैठक बस्दै सहमतिका बाँकी प्रक्रिया अघि बढ्ने बताए। उनले अन्नपूर्णसँग भने,आज भोलिमै दुई नेता बस्नुहुन्छ। त्यसपछि एकता संयोजन समितिको बैठक बस्छ र पूर्व निर्धारित वैशाख ९ गते नै पार्टी एकता घोषणा हुन्छ। एमालेका अर्का एक नेताले पार्टी एकताकाबारेमा छलफल गर्न यसै साता पोलिटब्युरो र केन्द्रीय समिति बैठक बोलाएको जानकारी दिए। उनले भने,बैठक एकता प्रक्रियाका सबै विषयमा सहमति जुटाउने उद्देश्य रहेको छ। माओवादीका पदाधिकारी मणि थापाले नेताद्वय ओली र दाहालबीच बैठक बस्दै, सोही अनुसार संयोजक समिति, कार्यदल र आआफ्नो पार्टीका विभिन्न निकायको बैठक बस्दै एकता प्रक्रियामा जाने बताए। उनले अन्नपूर्णसंग भने, यो सबै प्रक्रिया पूरागर्दै वैशाख ९ गते नै एकता घोषणागर्न आवश्यक गृहकार्य पूरा हुने सम्भावना देखिदैन, त्यसैले पूर्व निर्धारित मितिमा एकता असम्भव छ। पार्टी एकतालाई अन्तिम चरणमा पुर्याउने उद्देश्यका साथ एमालेका वरिष्ठ नेता माधबकुमार नेपाल र माओवादी अध्यक्ष दाहालबीच आइतबार बिहान वार्ता भएको जानकारी एमाले स्रोतले दिएको छ।"
"'समृद्धिको ज्वरो मोदीवाद र ट्रम्पवाद हुन सक्छ, मार्क्सवाद हैन'","काठमाडौं : एमाले उपमहासचिव घनश्याम भुसालले श्रमजीवी वर्गलाई रेल र समृद्धिले नजोडे प्रत्युत्पादक हुने तर्क गरेका छन्। नेपाल अध्ययन केन्द्रले राजधानीमा शुक्रबार गरेको कार्यक्रममा उनले भने, अहिले विकास र समृद्धिको ज्वरो आएको छ। प्रशान्त महासागरमा जहाज चलाउनुपर्छ तर त्यो जहाजले हाम्रा सिमान्त श्रमजीवी वर्गका मानिसलाई के योगदान गर्छ सोचिएन भने त्यहाँ मार्क्सवाद विचलित हुन्छ। यहाँनेर मार्क्सवाद रहँदैन। मोदीवाद हुन सक्छ, ट्रम्पवाद हुन सक्छ, अर्को वाद हुन सक्छ तर मार्क्सवाद हुँदैन। भुसालले समृद्धिको ज्वरोका कारण धेरै मान्छे त्यसबारे तर्क गर्न डराएको बताउँदै समृद्धि कसका लागि सञ्चारमाध्यम र बुद्धिजीवीले छलफल गर्नुपर्ने बताए। उनले भने, कसैले त्यो विकासको लाठोले हिर्काएर मूर्छा पारिदिन्छन् कि भनेर मान्छेहरू डराएका छन्। उनले सिद्धान्त र इतिहास सकिएपछि राजनीतिले पपुलिज्मको बाटो लिने तर्क गरे, पपुलिज्ममा केही झुण्ड अगाडि आउँछन्। गुटहरू अगाडि आउँछन्। गुटका नायकहरू अगाडि आउँछन्। र, जुन दिन ती गुटले काम गर्न छाड्छन्, देश र राजनीति ध्वस्त हुन्छ। 'अहिले विकास र समृद्धिको ज्वरो आएको छ। प्रशान्त महासागरमा जहाज चलाउनुपर्छ तर त्यो जहाजले हाम्रा सीमान्त श्रमजीवी वर्गका मानिसलाई के योगदान गर्छ सोचिएन भने त्यहाँ मार्क्सवाद विचलित हुन्छ। यहाँनेर मार्क्सवाद रहँदैन, मोदीवाद हुन सक्छ, ट्रम्पवाद हुन सक्छ, अर्को वाद हुन सक्छ तर मार्क्सवाद हुँदैन। एमाले वरिष्ठ नेता झलनाथ खनालले एमालेमाओवादीभित्र सैद्धान्तिक असंगति रहेको र पार्टी एकतापछि पनि असंगति कायमै रहने बताए। उनले भने, एमाले अलि अग्रगामी छ, माओवादी अलिकति केही स्टेप पछाडि छ। अब एउटै लेबलमा आउनुपयो। उनले एमालेमाओवादी दस्ताबेजमा गम्भीर असंगति देखिएको बताए। मार्क्सवादी अध्येता डाखगेन्द्र प्रसाईंद्वारा प्रस्तुत दस्ताबेजमा टिप्पणी गर्ने क्रममा उनले भने, केचाहिँ प्रस्ट छ भने नेपालमा पुँजीवादी जनवादी क्रान्ति सम्पन्न भयो, यसमा दुवै पार्टी एकै मतमा आइपुगेका छन्। प्रसाईंले एमालेमाओवादीमा समाजको अवस्था परिभाषित गर्ने क्रममा गम्भीर असंगति देखिएको निचोड निकाल्दै भने, क्रान्तिकारी र ऐतिहासिक निष्कर्ष भनेर दाबी गरिएको एमालेमाओवादी दस्ताबेज दुवैमा गम्भीर र हास्यास्पद असंगति छन्। ती असंगति ठीक नगरी, समाज कस्तो पुँजीवादी हो व्याख्या नगरी, वर्ग पहिचान नगरी विकास र समृद्धिका कुनै पनि एजेन्डाको अर्थ छैन। उनले देशमा कलकारखाना नरहेकाले हाम्रो समाजमा पुँजीवाद छैन भनेर व्याख्या हुने गरेको तर्क गरे। उनले भने, त्यसैले हामी सामन्तवाद सकियो र पुँजीवाद प्रारम्भिक चरणमा छ भन्छौं, जुन गलत हो। एमाले पोलिटब्युरो सदस्य डाविजय पौडेलले समाज दलाल पुँजीवादी रहेको उल्लेख गरे। पुँजीवादको व्याख्या गर्दा युरोपको औद्योगिक पुँजीवाद मस्तिष्कमा राखेर व्याख्या गर्दा असंगति देखिएको उनको तर्क थियो।"
सुराकी खर्च नै २ करोड १७ लाख,"काठमाडौं : गृह मन्त्रालयले आर्थिक वर्ष ०७३७४ मा सुराकीमै २ करोड १७ लाख खर्च गरेको महालेखाको प्रतिवेदनले औंल्याएको छ। २२ वर्षअघिको मन्त्रिपरिषद्को निर्णयका आधारमा गृहमन्त्री, गृहसचिव, प्रहरी महानिरीक्षक र राष्ट्रिय अनुसन्धान विभागका मुख्य अनुसन्धान निर्देशकले एक वर्षको अवधिमा २ करोड १७ लाख खर्च गरेका हुन्। गृह मन्त्रालय अधिकारीका अनुसार सुराकी खर्चको नाममा गृहमन्त्री, सचिव र महानिरीक्षकले आफूखुसी खर्च गर्ने परिपाटी पछिल्लो समय बढ्दै आइरहेको छ। सुरक्षा अवस्था देखाएर उनीहरूले सो रकम आफूअनुकूल खर्चंदै आएको बताइएको छ। मन्त्रिपरिषद्को ०५० साल जेठ १३ को निर्णयमा शान्ति सुरक्षा कायम राख्ने प्रयोजनका लागि गृहमन्त्रीले एक पटकमा ५० हजार, गृहसचिवले २० हजार र प्रहरी महानिरीक्षकले पनि आवश्यकताअनुसार खर्च गर्न पाउने व्यवस्था गरिएको थियो। मन्त्रिपरिषद्को ०५० साल जेठ १३ को निर्णयमा शान्ति सुरक्षा कायम राख्ने प्रयोजनका लागि गृहमन्त्रीले एक पटकमा ५० हजार, गृहसचिवले २० हजार र प्रहरी महानिरीक्षकले पनि आवश्यकताअनुसार खर्च गर्न पाउने व्यवस्था गरिएको थियो। त्यही निर्णयलाई टेकेर आर्थिक वर्ष ०७३७४ मा सुराकीको नाममा गृहमन्त्रीले ६१ लाख, गृहसचिवले ५३ लाख, प्रहरी महानिरीक्षकले ३ लाख र राष्ट्रिय अनुसन्धान विभागका प्रमुखले १ करोड ४० लाख खर्च गरेको महालेखा प्रतिवेदनले औंल्याएको छ। गत वर्ष सुराकीको नाममा २ करोड २८ लाख खर्च गरिएको थियो।"
"'भावनात्मक धेरै, ठोस प्रतिबद्धता र कार्ययोजना अभाव '","काठमाडौं : प्रधानमन्त्री केपी ओलीले शनिबार राराबाट देशवासीका नाममा गरेको सम्बोधनलाई प्रमुख प्रतिपक्षी कांग्रेसलगायत दलले धेरै भावनात्मक तर ठोस प्रतिबद्धता र कार्ययोजनारहित भएको प्रतिक्रिया दिएका छन्। वाम गठबन्धनका नाममा दुईतिहाइ मत पाएको सरकारका प्रधानमन्त्रीले विकास कार्यक्रमलाई अल्पकालीन, मध्यकालीन र दीर्घकालीन कार्यतालिकासहित ठोस प्रतिबद्धता, कार्यान्वयन प्रक्रिया र आधारहरू घोषणा गर्न नसकेको उनीहरूले टिप्पणी गरेका छन्। प्रधानमन्त्रीको सम्बोधनमा भ्रष्टाचारविरुद्ध निर्मम र सम्झौताहीन हुन आवश्यक कानुनी र संरचनागत सुधार गरिने, समृद्ध नेपाल र सुखी नेपाली संकल्पलाई कर्णालीसँगै सिंगो देशको समृद्धिले मात्र सार्थक तुल्याउन सक्ने अभिव्यक्ति भावनात्मक मात्र रहेको उनीहरूको तर्क छ। कांग्रेस वरिष्ठ नेता रामचन्द्र पौडेलले राराबाट प्रधानमन्त्रीले गरेको सम्बोधनमा देशको भूगोल, जनताको आय र सामाजिक परिवेश नसमेटिएको आरोप लगाए। उनले भने, कर्णाली मात्र होइन, सिंगो देश विकास गर्न आर्थिक आयोजना स्पष्ट किटानी हुन सकेन। सम्बोधनको उद्देश्य पूरा गर्न कम्तीमा पनि विद्युत् उत्पादन, पर्यटन विकास र कृषि आयोजना आउनुपथ्र्यो तर त्यसो हुन सकेन। आयोजनाबाट प्रत्यक्ष लाभ पाउन अल्पकालीन, मध्यकालीन र दीर्घकालीन कार्ययोजनासहित प्रतिबद्धता आउनुपर्नेमा केही पनि नआएको उनले बताए। भ्रष्टाचार र अनियमिततापछि खेप्नुपर्ने कानुनी र नैतिक दण्डका तुलनामा त्यसबाट आर्जित सुखसुविधा क्षणिक हुने सधैं मनन गर्नुपर्ने तथ्य अघि बढाउने पारदर्शी सुशासन सिंहदरबारका नीतिगत निर्णयबाटै थालनी हुनुपर्ने उनीहरू बताउँछन्। लोकतन्त्र, दल खोल्ने, चुनावमा भाग लिने र बोल्नेलेख्ने अधिकार भएको लोकतन्त्र मात्र नभएर आर्थिक अधिकार र सामाजिक न्यायबिनाको लोकतन्त्र, औपचारिक र अधुरोसँगै राजनीतिक नारा मात्र हुने उनीहरूको दाबी छ। राजनीतिक विश्लेषक पुरञ्जन आचार्यले आशा जगाउने ३१ बुँदे सम्बोधनमा देशलाई आर्थिक समृद्धितर्फ डोर्याउने र संविधान कार्यान्वयन गर्न उत्साहजनक राजनीतिक इच्छाशक्ति रहेको बताए। उनले भने, ३१ बुँदे कार्यान्वयन गर्न प्रशासनिक, आर्थिक, प्राविधिकलगायत समयानुकूल परिवर्तन र परिमार्जन गर्ने आधार र प्रक्रिया देखिएन। यसको अभावमा सम्बोधन कार्यान्वयन हुनेमा शंका गर्ने ठाउँ छ। एउटा पुल बनाउन १० वर्ष लाग्ने देशमा राज्य संयन्त्रको समग्र संचरना पुरानै कायम रहँदा प्रधानमन्त्रीको सम्बोधन कार्यान्वयन ४० वर्षयता असम्भव हुने ठोकुवा उनले गरे। सम्बोधन कार्यान्वयन गर्न आवश्यक ऊर्जाका साधन, स्रोत जुटाउन राज्यकोष, विदेशी सहयोगलगायत पक्षको कुनै स्पष्ट संकेतसम्म नभएको आचार्यले बताए। प्रधानमन्त्रीको सम्बोधनमा राजनीतिक शक्ति प्रतिविम्बित भए पनि कार्यान्वयनका स्पष्ट आधार र प्रक्रिया उल्लेख नभएको आचार्यले दाबी गरे। राष्ट्रवादको धुकधुकी आजसम्म पाइयो तर ३१ बुँदे घोषणाको कार्यान्वयन आवश्यक स्रोतसाधनको खोजीसम्म पुग्दा के हुन्छ भन्न सकिन्न, उनले बताए। काठमाडौं विश्वविद्यालयका प्राडा उद्धव प्याकुर्यालले प्रधानमन्त्रीको सम्बोधनभन्दा पनि उनी र उनको टिम भन्नाले ब्युरोक्रेसी, विज्ञ, राजनीतिक दल र आमपेसाकर्मी एवं नागरिकबीच ३१ बुँदे कार्यान्वयन गर्न आवश्यक समझदारी हुनु ठूलो कुरा रहेको बताए। उनले भने, भारत भ्रमणमा त्यहाँका व्यापारीलाई नेपालमा लगानी गर्न प्रधानमन्त्रीले आग्रह गरेका थिए, त्यसलाई पूर्णता दिन नेपालको श्रम कानुन मान्ने, कर तिर्ने र रोजगारीमा नेपालीलाई पहिलो प्राथमिकता दिनेलाई निम्त्याउनु महŒवपूर्ण कुरा हो। कतिपय कुरामा दम्भ र आक्रोश मात्र राख्ने प्रधानमन्त्री ओलीले सम्बोधनमा मिलेर जाने कुरालाई उच्च प्राथमिकता दिनु सकारात्मक रहेको उनले बताए। सम्बोधनका कतिपय बुँदामा प्रधानमन्त्री स्पष्ट भएनभएको कार्यान्वयनमा देखिने दाबी उनले गरे। बुल्डोजरले डाँडा भत्काउँदैमा सडक नबन्ने मानसिकतामा राजनीतिक दललाई बुझाउन सक्नुपर्ने धारणा उनले व्यक्त गरे।"
"नेपाल बन्छ, बनाउनै पर्छ","रारा : पर्यटकका लागि आकर्षक गन्तव्यका रूपमा परिचित रारातालको किनारमा शनिबार बिहान गज्जबको रौनक देखियो। ताल समीपको बाटोमा स्थानीय ओहोरदोहोर गरिरहँदा तालअगाडिको चौरबाट सरकारको योजना र सपना सुनाउँदै थिए प्रधानमन्त्री केपी ओली। मानवीय विकासको सूचकांकमा पछाडि रहेको कर्णालीको मुगुमा पर्ने रारातालबाट प्रधानमन्त्री ओलीले राष्ट्रका नामका सम्बोधन गर्दै भने, इतिहासले हामीलाई आर्थिक विकास र समृद्धिका लागि अभूतपूर्व अवसर प्रदान गरेको छ। कर्णालीलाई देश विकासको मूल प्रवाहमा जोड्ने घोषणा गर्दै प्रधानमन्त्री ओलीको भनाइ थियो, रारा आफैंमा प्रतीक हो हाम्रो प्राकृतिक सौन्दर्य र वैभवको, हाम्रो सम्भावना र भविष्यको। समृद्ध नेपाल र सुखी नेपालीको हाम्रो संकल्पलाई कर्णालीसँगै सिंगो नेपालको समृद्धिले मात्रै सार्थक तुल्याउन सक्छ। सम्बोधन क्रममा प्रधानमन्त्री ओलीले सामाजिक सद्भाव खलबल्याई जस्तोसुकै हिंसात्मक गतिविधि गर्ने कार्य कसैलाई छुट नहुने बताए। देशमा व्याप्त महिला हिंसा, बालविवाह र बहुविवाहजस्ता गतिविधि पनि छुट नभएको उनको अभिव्यक्ति थियो। अबको पाँच वर्षभित्र नेपालको कृषि उत्पादन चार गुणाले वृद्धि गर्ने गरी कृषिमा आधुनिकीकरण, व्यवसायीकरण गर्दै कृषिलाई सम्मानित पेसा बनाउन सरकारले नीति ल्याउने प्रधानमन्त्रीको सम्बोधनमा दाबी गरिएको छ। स्वास्थ्य, पर्यटन, भौतिक पूर्वाधार विकासलाई सरकारले प्राथमिकतामा राखेको बताउँदै सरकार जनताको भएकाले अब कोही पनि नेपालीले आधारभूत आवश्यकताबाट वञ्चित हुन नपर्ने, अबको पाँच वर्षभित्र धनी र गरिब बीचको खाडल घटाउँदै जाने लक्ष्य राखिएको पनि प्रधानमन्त्री ओलीले जानकारी दिए। विगतमा विदेशी लगानी भित्रिए पनि फिर्ता हुने गरेकाले अब यस्तो नहुने उनको आश्वासन थियो। सरकारले लगानी फिर्ता नहुने गरी मुनाफा व्यवस्थापन र लगानीमैत्री वातावरण सिर्जना गर्ने भएकाले लगानी गर्न चाहने स्वदेशी तथा विदेशी लगानीकर्तालाई ढुक्क भएर नेपालमा लगानी गर्न प्रधानमन्त्री ओलीले सबैलाई आग्रहसमेत गरे। प्रधानमन्त्री ओलीले भने, छिमेकी मुलुक तथा विदेशी मित्रराष्ट्रसँग पारस्परिक सम्बन्ध कायम राखिनेछ र सबैको सहयोग र सद्भाव उत्तिकै आवश्यक छ। नयाँ वर्षको छेको पारेर आयोजित रारा महोत्सव उद्घाटनका बेला ३१ बँुदे सम्बोधन पढेका प्रधानमन्त्री ओलीले विकास मात्र होइन, भ्रष्टाचार नियन्त्रणमा समेत जोड दिएका थिए। उनले भने, नैतिक स्वच्छता कायम गर्न सरकारले आफैंबाट सुरु गर्नेछ। प्रधानमन्त्रीका रूपमा मैले यसको अगुवाइ गर्नेछु। वाम गठबन्धनलाई जनताको स्पष्ट बहुमत प्राप्त भएको र यसको दुरुपयोग गर्न नहुने तर्क राख्दै प्रधानमन्त्री ओलीले आफ्नो सम्बोधनमा अब जनताको सेवा गर्ने तथा कर्तव्य पालना गर्ने मौका आफूहरूलाई प्राप्त भएको बताए। प्रतिपक्षलाई प्राप्त जनमत पनि सदनमा विरोध मात्र गर्ने नभई देश विकास र समृद्धिका लागि रचनात्मक सुझाव राख्ने अवसर भएकाले देशमा अहिले सहमति, सहकार्य र राष्ट्रिय एकतालाई प्राथमिकता दिनुपर्ने राय उनको थियो। अहिले पनि के नेपाल बन्छ ? के यो सरकारले हाम्रा सपना पूरा गर्छ भन्ने प्रश्न आफूले पटकपटक सुन्दै आएको स्मरण गर्दै उनले भने, नेपाल बन्छ, बनाउनै पर्छ। हो, हरेक चिजको आयु र अवधिको सीमा हुन्छ। मान्छेको ज्ञान र सामथ्र्यको पनि सीमा हुन्छ। तर, इमानको कुनै सीमा हुन्न, निष्ठाको कुनै निर्धारित आयु छैन। इमान र निष्ठाका साथ काम गर्न कसैलाई कुनै अतिरिक्त प्रशिक्षणको पनि खाँचो पर्दैन।"

शीर्षक,विवरण
चाहिन्छ प्रभावकारी समिति,"संसद्ले पूर्णता पाएको पाँच महिनापछि विषयगत संसदीय समितिहरू क्रियाशील हुँदैछन्। लामो समयसम्म विषयगत समिति नहुँदा संसद्ले प्रभावकारी कार्यसञ्चालन गर्न सकेको थिएन। संसद्मा विषयगत समितिहरू नहुँदा सरकारी विसंगति र खराब कामकारबाहीमा आवश्यक बहस र मिहिन अध्ययन अवरुद्ध थिए। अब संसदीय समितिको क्रियाशीलतासगै त्यो अभावको पूर्ति गर्ने आशा गर्न सकिन्छ। संसदीय परम्परामा संसदीय समितिहरूको विशेष महत्व हुन्छ। संसद्मा सदस्य संख्या बढी हुनेहुँदा कुनै पनि विषयमा मिहिन अध्ययन, अनुसन्धान र छलफल हुन सक्दैन। त्यसैले कतिपय अवस्थामा संसद्को फ्लोर औपचारिकतामै सीमित रहनुपर्ने वाध्यता हुन्छ। विषयगत समितिमा थोरै सदस्य हुने भएकाले त्यहाँ कुनै पनि विषयको अन्तर्यसम्म पुगेर अध्ययन, अनुसन्धान र छलफल हुने सम्भावना बढी हुन्छ। साथसाथै त्यस्ता समितिले आवश्यकताअनुसार विज्ञ, लविइस्ट समूह आदिसँग प्रत्यक्ष संवाद गर्ने अवसर पनि प्राप्त गर्छन्। यस्ता समितिहरूले सघन छलफल गर्ने मौका प्रदान गर्छन्। संसदीय समितिका कामले उसलाई संसदीय अभ्यासको महत्वपूर्ण हिस्सा बनाएको छ। सदनले संसदीय समितिहरूलाई केही विशेष कार्य सुम्पेको छ। सरकारलाई संसद्प्रति उत्तरदायी र जवाफदेही बनाउने काम यिनै समितिले गर्छन्। सरकारी निर्णयको औचित्य खोज्छन्, त्यसको मूल्यांकन गर्छन् र सरकारका कामको अनुगमन गरी आवश्यक नियन्त्रण गर्छन्। सरकारी ढुकुटीका खर्चमा जाँच गर्ने, खर्चको मूल्यांकन गर्ने र अनुचित काम रोक्का गर्नसमेत आवश्यक निर्देशन दिने गर्छन्। सरकारी निकायका निर्णय र मन्त्रीहरूले दिएका आश्वासनअनुरूप कार्यसञ्चालन भएको छ, छैन भनी जाँच्ने काम पनि यिनै समितिको हो। प्रक्रियासंगत अभ्यास गरेको हकसम्म नीतिनिर्माण प्रक्रियाका प्रारम्भ र महत्वपूर्ण विन्दु हुन् संसदीय समितिहरू। सम्बन्धित विषयमा यी समितिले गर्ने अनुसन्धान र छलफलबाट आवश्यक नीतिको खेस्रा तयार हुन्छ। सरकारले प्रस्तुत गरेको विधेयकमाथि दफावार छलफल गरी सम्बन्धित समितिले पेस गरेको प्रतिवेदनले सिंगो संसद्लाई विधेयकमाथि छलफल गर्न सघाउ पुयाउँछ। यसरी नीतिगत व्यवस्थाको प्रारम्भिक काम गर्ने भएकैले संसदीय समितिलाई विश्वभर मिनि पार्लियामेन्ट भन्ने गरिन्छ। त्यहीकारण संसदीय अभ्यासमा प्रभावकारी अभिन्न अंग मानिन्छ, संसदीय समितिलाई। प्रक्रियागत अभ्यासले पारदर्शिता र विश्वसनीयता स्थापित गर्छ। तर, त्यसको लागि पहिलो सर्त हो, दलीय स्वार्थहरूबाट मुक्ति। अवश्य पनि संसदीय अभ्यास दलीय अभ्यास नै हो। तर, यसको अर्थ संसद् सदस्यहरूको सार्वभौमिक विचारको संकुचन होइन। अभ्यासमा नियन्त्रण होइन। नेपालजस्तो संक्रमणकालीन अवस्थाबाट थिग्रिने क्रममा रहेको लोकतन्त्रमा दलीय नीतिहरू धेरै हदसम्म शक्ति समूहहरूको स्वार्थको बन्दी बन्ने सम्भावना हुन्छ। त्यसबाट मुक्त हुने एउटै विकल्प संसदीय समितिको निर्णय प्रक्रियामा ह्विप नलाग्ने बन्दोबस्त नै हो। दुईतिहाइ बहुमतयुक्त पार्टी उपस्थित संसद्मा दलीय ह्विप झनै खतरनाक हुनसक्छ। सबैजसो समितिमा सत्ताधारी दलका संसद् बहुमतमा छन्। यदि उनीहरूले दलीय आधारमा निर्णय लिन थाले कस्तो अवस्था आउला ? नबिर्र्सौं दलीय ह्विपबिना समितिगत अभ्यास नेपाली राजनीतिमा स्थापित भइसकेको छ। चाइना साउन वेस्ट जहाजप्रकरणको समयमा २०५७ ताका तत्कालीन नेकपा (एमाले) ले दलीय ह्विप उल्लंघन गरेको उदाहरण राजनीतिकर्मीको स्मृतिमै होला। विडम्बना पछिल्लो दश वर्षको लोकतान्त्रिक अभ्यासमा संसदीय अभ्यास स्वार्थहरूबाट मुक्त हुन सकेको थिएन। अनौपचारिक प्रक्रियाबाट गरिने खेस्रालाई वैधानिकता दिने संयन्त्रको रूपमा मात्र संसद्को उपयोग हुने गरेकोे थियो। जहाँ समितिगत छलफल र सुझाव पनि औपचारिकतामा सीमित थिए। समिति प्रणालीको अनुपस्थितिमा संसदीय अभ्यास सफलताको परिकल्पना पनि हुँदैन। प्रत्यक्ष राष्ट्रपतियुक्त शासनप्रणालीमा पनि समितिहरू सशक्त र प्रभावकारी भएकोबाटै यसको भूमिका प्रमाणित हुन्छ। त्यस्तै प्रभावकारी भूमिका नेपाली लोकतन्त्रको अपेक्षा हो। समितिलाई प्रभावकारी बनाउने पहिलो कर्तव्य सांसद स्वयंको हो।"
बलात्कारविरुद्ध राप्रपाको महिला संगठन सडकमा,"काठमाडौं : राष्ट्रिय प्रजातन्त्र पार्टी (राप्रपा) को भातृ संगठन राष्ट्रिय प्रजातान्त्रिक महिला संगठनले बलात्कार, हत्या, हिंसा, सामाजिक अपराध, दण्डहिनताविरुद्ध प्रदर्शन गरेको छ। मंगलबार राप्रपाको महिला संगठनले राजधानीमा प्रदर्शन गरेको हो। र्यालीको नेतृत्व महिला संगठनकी अध्यक्ष कुन्ती कुमारी शाहीले गरेकी थिइन्।"
कांग्रेस केन्द्रीय समिति बैठक बस्दै,काठमाडौं : नेपाली कांग्रेस केन्द्रीय कार्यसमितिको बैठक आज बस्दैछ। मंगलबार दिउँसो तीन बजे ललितपुर सानेपास्थित केन्द्रीय कार्यालयमा बस्ने बैठकमा विधान मस्यौदा समिति गठन लगायतका विषयमा छलफल गर्ने तयारी छ। कांग्रेस प्रवक्ता विश्वप्रकाश शर्माले समसामयिक राजनीतिक स्थिति र कांग्रेसको आन्तरिक विषयमा बैठकमा छलफल हुने जानकारी दिए।
मानव तस्करीलाई गम्भीर रुपमा लिएका छौं : गृहमन्त्री बादल,"काठमाडौं : गृहमन्त्री रामबहादुर थापा बादलले मानव तस्करी र यस सम्बन्धी अन्तरदेशीय अपराधलाई नेपालले गम्भीर रुपमा लिएको बताएका छन्। इण्डोनेसियाको बालीमा सोमबारबाट जारी मानव तस्करी, बेचबिखन र अन्तरदेशीय अपराध सम्बन्धी अन्तर्राष्ट्रिय सम्मेलनलाई सम्बोधन गर्दै गृहमन्त्री थापाले यस्तो बताएका हुन्। उनले ठूलो संख्यामा नेपाली वैदेशिक रोजगारीको जाने गरेका कारण पनि यो विषयलाई नेपाल गम्भीर रहेको प्रष्ट पारे। उनले दिगो मानव विकास, कानुनी शासन र नागरिक सुरक्षाका लागि मानतस्करी र बेचबिखन बाधकको रुपमा देखा परिरहेको टिप्पणी गरे। गृहमन्त्री थापाले मानव तस्करी, बेचबिखन र अन्तरदेशीय अपराधको सम्बन्धी विषयमा राष्ट्रहरुबीच सूचना आदानप्रदान र कानुन कार्यान्वयन गर्ने निकायबीच सहकार्य गर्न जारी सम्मेलनले सहजता प्रदान गर्ने विश्वास व्यक्त गरेका छन्। उनले विभिन्न देशमा रहेका आप्रवासी कामदारको हितका लागि समेत यो सम्मेलनले दिशा निर्देश गर्ने विश्वास व्यक्त गरेका छन्। सम्मेलनमा विभिन्न देशका गृहमन्त्री र उच्च सरकारी अधिकारी सहभागी छन्। नेपालसहित चीन, भारत, अस्ट्रेलियासहित ४५ सदस्य राष्ट्र र संयुक्त राष्ट्रसंघीय एजेन्सी आईओएम, युएनएचसिआर सम्मेलनको सदस्यको रुपमा रहेका छन्। गृहमन्त्रालयको चार सदस्यीय टोलीको नेतृत्व गर्दै गृहमन्त्री थापा गत आइतबार त्यसतर्फ प्रस्थान गरेका थिए। बादल बुधबार स्वदेश फर्किने छन्।"
प्रधानन्यायाधीश नियुक्तिमा प्रधानमन्त्रीको दोहोरो भूमिकाले दुर्घटना : कांग्रेस,"काठमाडौँः प्रमुख प्रतिपक्षी दल नेपाली कांग्रेसले प्रधानमन्त्री केपी शर्मा ओलीको दोहोरो चरित्रका कारण सर्वोच्च अदालतमा प्रधानन्यायाधीश नियुक्ति दुर्घटनामा परेको ठहर गरेको छ । मंगलबार बसेको केन्द्रीय कार्यसमितिको बैठकपछि पत्रकार सम्मेलन गरेर प्रवक्ता विश्वप्रकाश शर्माले ओलीको दोहोरो भूमिकाका कारण न्यायपालिकामाथि कार्यपालिका र व्यवस्थापिकाको नाङ्गो हस्तक्षेप पनि बढेको जिकिर गरे । प्रम ओलीले भावी प्रधानन्यायाधीशका लागि संवैधानिक परिषद्बाट दीपकराज जोशीको नाम सिफारिस गराएपछि संसदीय सुनुवाइ समितिमा पार्टीको ह्वीप लगाएर उनैलाई अस्वीकृत गराउँदै दोहोरो भूमिका खेलेको शर्माले बताए । प्रधामन्त्री ओलीले संवैधानिक परिषदको अध्यक्षको हैसियतमा सर्वोच्च अदालतका कायम मुकायम प्रधानन्यायाधीश जोशीलाई प्रचलित कानूनमा उल्लेख योग्यता, उपयुक्तता र समाजिक प्रतिष्ठा, उच्च नैतिक चरित्र, इमान्दारिता, निजप्रतिको जनभावना तथा उनले पहिले गरेको सेवा र पेशागत अनुभव समेतलाई आधार मानी सिफारिस गर्ने निर्णय गराए, विज्ञप्तिमा भनिएको छ, त्यसै अनुसार संसदीय सुनुवाइ समितिमा अनुमोेदनका लागि पठाइयो । तर, प्रमकै निर्देशनमा सत्तारुढ पार्टीको तर्फबाट संसदीय सुनुवाइ समितिमा प्रतिनिधित्व सांसदहरुबाट बिना आधार र कारण सर्वोच्चको प्रधानन्यायाधीश पदमा नियुक्त गर्ने सिफारिस अस्वीकृत गरियो । जोशीलाई प्रधानन्यायाधीशमा अस्वीकृत गर्दा ओलीले प्रधानमन्त्री पदको प्रतिष्ठा र जिम्मेवारीको ख्याल नगरी गलत नियतले परिषदबाट नाम सिफारिस गराएको दाबी पनि कांग्रेसले गरेको छ । ओलीले गलत नियतबाट आफैं सिफारिस गर्ने, आफैं अस्वीकृत गराउने दोहोरो भूमिका गरेका कारण प्रधानन्यायाधीश नियुक्तिको प्रक्रिया दुर्घटनामा पर्यो, कांग्रेसले भनेको छ, यो दुर्भाग्यपूर्ण घटनालाई न्यायपालिकाको स्वतन्त्रता र निस्पक्षतामाथि कार्यकारिणीको अतिक्रमण र नियन्त्रणकारी हस्तक्षेपका रुपमा कांग्रेसले लिएको छ । विज्ञप्तिमा नेपाली कांग्रेस आगामी दिनमा लोकतन्त्रका आधारभूत मूल्य, मान्यता, संविधान, संवैधानिक सर्वोच्चता र न्यायापालिकाको स्वतन्त्रता एवं निष्पक्षता रक्षा गर्न अझ बढी गम्भीरताका साथ क्रियाशील रहने जनाइएको छ ।"
संसदीय समिति गठन अन्योलमा,"जनकपुरधाम : प्रदेश सरकार गठन भएको यतिका महिना बितिसक्दा पनि अहिलेसम्म संसदीय समितिहरू क्रियाशील हुन सकेका छैनन् । फोरमराजपा नेतृत्वमा करिब ६ महिनाअघि सरकार गठन भए पनि संसदीय समितिहरू भने अझै गठन हुन बाँकी छ । संसदीय समितिबिनै विधेयकहरू पास भइरहेका छन् । समितिहरू सञ्चालन नहुँदा निर्वाचित प्रदेशसभा सदस्यहरू संसदीय अभ्यास प्रत्यक्ष अनुभूति गर्न नपाएको गुनासो गर्छन् । संसदीय समिति गठन नहुँदा सांसदहरूले आफूहरू कामविहीन भएको बताउन थालेका छन् । सदनको औपचारिक बैठकबाहेक अधिकांश समय सांसदसमेत फुर्सदिला बन्ने गरेका सत्ता र प्रतिपक्षका सांसदहरूको भनाइ छ । समिति गठन नहुँदा विभिन्न महŒववूर्ण विषयमा सांसदले पर्याप्त छलफल गर्न नपाएको सत्तापक्षका सांसद प्रह्लाद गिरी बताउँछन् । उनका अनुसार प्रदेश सरकारले लिने गरेका अधिकांश नीति नियमहरूको कार्यान्वयन हुन सकिरहेको छैन । यदि समितिमार्फत सबैको समन्वयमा कुनै पनि विधेयक वा नीति नियम बनाइएको भए त्यसमा चौतर्फी सहयोग पुग्थ्यो, उनले भने । तर यहाँ समितिबिनै विधयेकहरू सदनबाटै सीधै पारित हुने भएकोले पनि कतिपय मुद्दामा प्रदेश सरकार सफल हुन नसकेको उनको तर्क छ । समिति गठन नहुँदा आम जनताको विषय अझै उठान गर्न नसकिएको राजपा प्रदेशसभा सदस्य मनीष सुमनले जनाए । उनका अनुसार समिति क्रियाशील भएको भए प्रदेशको आम जनताको विषयले स्थान पाउनुका साथै सरकारका गतिविधिबारे पनि गहन छलफल हुन्थ्यो । उनका अनुसार यसको अर्को महŒवपूर्ण फाइदा सरकारको काममाथि लगाम लगाउनु हो । उनी भन्छन्, यसले जनताको सरोकारका मुद्दामा आआफ्ना समितिमा छलफल गर्छ । जसले हरेक काम प्रभावकारी ढंगले अघि बढ्थ्यो, तर त्यसो नभएकाले प्रदेश सञ्चालनका लागि लिनुपर्ने नीति निर्णयमा समेत पर्याप्त सहयोग पुग्न सकेको छैन । उनले भने, समिति गठन नहुँदा विधेयक सीधै हाउसबाट पारित भइरहेको छ । प्रदेशमा सात वटा समिति बनाउने व्यवस्था भए पनि हालसम्म एउटै पनि बन्न सकेको छैन । प्रदेशसभाका सांसदहरूका लागि अहिले निकै व्यस्त समय हो । अहिले सदनमा ५ वटा विधेयक दर्ता भएर हाउसमा छ । तर सांसदहरूले काम पाएका छैनन् । सरकारले सदनमा पेस गरेका अधिकांश विधेयक सदनबाटै सीधै पास हुने भएकाले प्रदेशसभा सदस्यहरू फुसर्दिला भएका छन् । प्रदेश सरकारले अहिलेसम्म विभिन्न शीर्षकका ११ विधेयक सीधै सदनबाट पास गरिसकेको छ । अहिले सदनमा मुख्य न्यायाधिवक्ताको काम कर्तव्य, प्रहरी सेवा सञ्चालन, स्थानीय तहको बैठक सञ्चालन, विपद् व्यवस्थापन र आकस्मिक कोष सञ्चालनसम्बन्धी विधेयक दर्ता भएको छ । सरकारले समिति गठन नगर्नु भनेको सदनलाई कामविहीन बनाउनु भएको प्रमुख प्रतिपक्षी दल कांग्रेसको आरोप छ । सरकारको समिति गठनमा लापरवाही देखियो, कांग्रेस सांसद एवं प्रतिपक्षी दलका नेता रामसरोज यादवले भने, धेरै पहिले समिति गठन गर्नुपर्नेमा सरकारले कमजोरीपन देखाइरहेको छ । प्रदेश सरकारका प्रवक्ता एवं अर्थमन्त्री विजय यादवले समित गठनबारे प्रक्रिया अघि बढिसकेको बताए । प्रदेश सरकारको आफ्नै समस्याका कारण समिति गठनमा ढिलाइ भएको भन्दै चाँडै समिति गठन हुने जनाए । यता सभामुख सरोज यादवले संसदीय दलका नेताहरूका कारण समिति गठन हुन नसकेको जानकारी दिए । उनी प्रदेश सरकारले सदनमार्फत सार्वजनिक लेखा, प्राकृतिक स्रोत साधन, अर्थ तथा योजना, भूमि सुधार तथा कृषि, विकास, महिला बालबालिका तथा सामाजिक न्याय र प्रदेश मामिला समिति गठन गर्न पाउने प्रावधान रहेको प्रदेशसभा सचिवालयका प्रवक्ता रञ्जित यादवले बताए । जसमा प्रत्येक प्रदेशसभा सदस्यहरू रहने व्यवस्था छ ।"
संसदको सर्वोच्चता स्थापित गर्छौ : अध्यक्ष प्रचण्ड,"सिमरा : नेपाल कम्युनिष्ट पार्टी (नेकपा) का अध्यक्ष एवम् पूर्वप्रधानमन्त्री पुष्पकमल दाहाल 'प्रचण्ड'ले संसदको सर्वोच्चका लागि संसदीय सुनुवाइ समितिको भूमिका महत्वपूर्ण हुने बताएका छन्। प्रधानन्यायाधीश सिफारिस र नियुक्तिका विषयमा भइरहेको राजनीति बहसलाई लक्षित गर्दै अध्यक्ष प्रचण्डले संसदको सर्वोच्चता स्थापित गर्न लागिरहेकाले संसदीय सुनुवाइ समितिले गर्ने निर्णयलाई नै अहिले महत्वमा राखिएको बताए। वीरगंज जाने क्रममा मंगलबार सिमरा बिमानस्थलमा सञ्चारकर्मीसँग कुरा गर्दै अध्यक्ष प्रचण्डले भने 'संवैधानिक परिषद र संसदीय सुनुवाइ समितिको विषयलाई लिएर विभिन्न विचार बाहिर आइरहेका छन्, तर पहिलो पटक संसदको सर्वोच्चताका लागि हामीले सुनुवाइ समितिलाई महत्व दिएका छौ।' संवैधानिक परिषदले प्रधानन्याधीशका लागि सिफारिस गरेका दिपकराज जोशीको नामलाई संसदीय सुनुवाइ समितिले अनुमोदन नगरेको घटनालाई बहसको विषय बनाउन नहुने प्रचण्डको भनाइ छ । संसदीय सुनुवाइ समितिले छानविन गरी निर्णय गर्ने अधिकार स्थापित गरिएकाले सुनुवाइ समितिले आफ्नै ढंगले काम गर्ने प्रचण्डले बताए। अध्यक्ष प्रचण्डले संवैधानिक परिषदको बुधबार बस्ने बैठकले प्रधानन्यायधीशका लागि अर्को नाम सिफारिस गर्ने र प्रधानन्याधीशको पद धेरै समय अब रिक्त नहुने समेत बताएका छन्। भने 'प्रधानमन्त्रीज्यूले संवैधानिक परिषदको बैठक बोलाउनुभएको छ, सम्भवत भोली अर्को नाम सिफारिस हुनेछ।' प्रधानन्याधीशका लागि चर्चामा रहेका ओमप्रकाश मिश्रको विषयमा सञ्चारमाध्यममा आइरहेका कुराप्रति आफूले केही नबोल्ने भन्दै अध्यक्ष प्रचण्डले त्यस्ता उजुरी आएमा छानविन गरेर निर्णय गर्ने काम पनि संसदीय सुनुवाइ समितिकै रहेको बताए। प्रधानन्यायाधीशसँगै अख्तियार दुरुपयोग अनुसन्धान आयोगलगायत अन्य संवैधानिक रुपमा रिक्त रहेका अन्य पदको पदपूर्ति र नयाँ संविधानले व्यवस्था गरेको संवैधानिक आयोग गठनका विषयमा प्रधानमन्त्रीसँग आफूले छलफल गरिरहेको प्रचण्डको भनाइ छ। अध्यक्ष प्रचण्डले जन्मसिद्ध नागरिकका सन्तानलाई नागरिकता प्रदान गर्नका लागि प्रधानमन्त्रीले गृहमन्त्रीलाई निर्देशन गरिसकेकाले नागरिकताको समस्या पनि चाँडै समाधान हुने बताए। 'मेरै अगाडी प्रधानमन्त्रीले गृहमन्त्रीलाई जन्मसिद्ध नागरिकका सन्तानलाई नागरिकता प्रदान गर्न निर्देशन दिइसक्नुभएको छ, प्रक्रियामा होला, चाँडै त्यो समस्या समाधान हुन्छ।' 'नारायणकाजी बिच्कीनु भएको छैन' अध्यक्ष प्रचण्डले पार्टी प्रवक्ता नारायणकाजी श्रेष्ठको विषयलाई लिएर देखिएको समस्या पनि सचिवालयको बैठकबाट समाधान गरिने बताए। प्रवक्ता श्रेष्ठले दिएको राजिनामाको विषयमा बुधबार बस्ने सचिवालयको बैठकले छलफल गर्ने भन्दै श्रेष्ठ पार्टी छोडेर कतै नजाने प्रचण्डको भनाई थियो। 'उहाँ पार्टी छोडेर कतै जानु भएको छैन, बिच्किनु भएको पनि छैन' प्रचण्डल भने, 'केही समस्या आएको हो, त्यसलाई हामी समाधान गर्छौ।' अध्यक्ष प्रचण्डले भदौ ५ गते सम्म पार्टीको सबै संगठन पूर्णरुपमा एकता हुने बताए। साउन २५ गतेसम्म जिल्लाबाट सुझाव संकलन गर्ने र भदौ  गते पार्टी संगठन कमिटिबीच एकता हुने उनको भनाई थियो। प्रचण्डले देश र जनताका लागि गरिएको एकता सबैले स्वीकार गरेर अघि बढ्नुपर्ने बताए।"
स्वतन्त्र न्यायालयको घाँटी निमोठियो : कांग्रेस,"काठमाडौं : प्रमुख विपक्षी कांग्रेसले नेकपाको सरकार नियन्त्रित र निर्देशित न्यायालयपक्षतर्फ उन्मुख भएको आरोप लाएको छ । प्रतिनिधिसभाको सोमबारको बैठक सुरु हुनासाथ ढ्याप ढ्यापे समयमा कांग्रेस नेता ज्ञानेन्द्रबहादुर कार्कीले भने, स्वतन्त्र न्यायालयको घाँटी निमोठेर सरकार दुई तिहाईको दम्भमा नियन्त्रित र निर्देशित न्यायालयतर्फ लाग्दै छ । कार्कीले भने, संसदीय सुनुवाइ समितिले बिना कारण र आधार प्रधानन्यायाधीशमा सिफारिस दीपकराज जोशीलाई बहुमतको बलबाट अस्वीकृत गर्दै असंवैधानिक निर्णय गरेको छ । कार्कीले भने, न्यायापरिषद्, संवैधानिक परिषद् हुँदै सुनुवाई समिति आई पुगेका जोशी अस्वीकृत हुन्छन् भने उनलाई सिफारिस गर्ने संवैधानिक परिषद्का अध्यक्ष प्रधानमन्त्रीले नैतिकताको आधारमा राजिनामा दिनुपर्छ । जोशी अयोग्य हुन्छन् भने उनलाई सिफारिस गर्ने समितिका अध्यक्ष प्रधानमन्त्रीको अवस्था के हुने ? कार्कीले भने, कानुनी, नैतिक र राजनीतिक जिम्मेवारी लिनु पर्ने कि नपर्ने ? उनले भने, प्रधानमन्त्रीले नियन्त्रित र निर्देशित न्यायपालिका चाहेकै कारण समितिले दुई तिहाईको दम्भमा असंवैधानिक कदम चालेको हो । शंकाकै भरमा जोशीको प्रस्ताव अस्वीकृत गरेरे सत्ता पक्षले स्वतन्त्र न्यायपालिकामाथि निर्मम प्रहार गरेको कार्कीको आरोप छ । सभामुख कृष्णबहादुर महराले तपाईहरूको पालो आउँछ बस्नुहोस् भन्दै रुलिङ गरे । कार्कीले पुन आफ्नो धारणा राख्दै भने, संख्याको आधारमा मनढन्ते कुरा राख्दै न्यायपालिका जस्तो संवेदनशील र गम्भीर निकायको नेतृत्वलाई बद्नाम गर्न पाइदैन । नेकपाका खगराज अधिकारीले संविधानको बर्खिलाप हुने गरी प्रतिपक्षी दलबाट आवाज आएको भन्दै समितिको निर्णयलाई अवैधानिक भन्ने शब्द तत्काल रेकर्डबाट हटाउन माग गरे । कांग्रेस सांसदहरूले अधिकारीको भनाइमा आपत्ति जनाउँदै सांसद कार्कीले बोलेको कुरा रेकर्डबाट नहटाउन खबरदारी गरेका थिए । सत्ता पक्षका सांसद अधिकारीले समितिको निर्णयप्रति लाञ्छना शब्द परेकोले हटाउनै पर्ने जिकिर गरेका थिए । सत्ता पक्षका अर्का सांसद विरोध खतिवडाले प्रतिपक्ष दलका नेताहरू उच्छृखल भइरहेको उल्लेख गर्दै भने, संसद्को अभ्यासमा २०४८ देखि आजसम्मलाई हेर्दा विगतमा आजको सत्ता पक्षले विषय चयन गर्न नजान्दा धेरै अप्ठ्यारोमा परेको देखिन्छ । उनले भने, दुई तिहाईलाई एक तिहाईले नियन्त्रण गर्न खोज्यो भने अधिनायकवाद सुरु हुन्छ, कृपया तपाई अभिनायक वादी नहुँंनुहोस् । सांसद हृदयेश त्रिपाठीले एक व्यक्तिको छनौटमा संसदमा देखिएको सन्तुष्टि असन्तुष्टि स्पष्ट गर्न सभामुखसँग रुलिङको माग गरे । समितिको निर्णयप्रति विवाद जारी नै राख्ने हो भने २०४८ सालदेखिको प्रधानन्यायाधीश नियुक्तिलाई हेर्न उनले आग्रह गरे । कांग्रेस सचेतक पुष्पा भुषलाले लोकतन्त्रको रक्षक न्यायापालिकालाई स्वतन्त्र, निष्पक्ष रुपमा अघि बढाउनु पर्छ भन्दै संविधान र कानुनविरुद्ध नियमापत्ति भन्दै सत्तापक्षले प्रतिपक्षको आवाज रोक्न खोजेको आरोप लगाइन् । राज्य सञ्चालनका तीन खम्बा कार्यपालिका, व्यवस्थापिका र न्यायपालिकाको सञ्चालन र कार्यान्वयनमा अवरोध ल्याउने उद्देश्यका साथ समितिले दुई तिहाईको बलमा निर्णय गरेको आरोप भुषालको छ । समितिले अस्वीकृत गरेको जोशी निर्णयमा संवैधानिक परिषद्का अध्यक्षले नैति जिम्मेवारुी लिनै पर्नेमा उनले जोड दिइन् । प्रतिवेदन पेश भएपछि छलफल : सभामुख सभामुख महराले सुनुवार्ए समितिको प्रतिवेदन संसद् बैठकमा पेश भएपछि छलफल हुने भएकोले संसद्को कारवाही अघि बढाउने रुलिङ गरेका थिए । सभामुखको रुलिङपछि संसदको नियममित कारवाही अघि बढेको थियो ।"
संसदीय समितिको पहिलो बैठक : चिनजानमा सीमित,"काठमाडौं : प्रतिनिधिसभाअन्तर्गतका १० वटै समितिको पहिलो बैठक सोमबार बसेको छ। सिंहदरबारस्थित संसद् सचिवालयमा रहेका समितिका आआफ्ना भवनमा पहिलो बैठक सम्पन्न भएको हो। संघीय संसद् सुरु भएको करिब पाँच महिनापछि गठित सबै समितिको पहिलो बैठक सांसदहरूबीच सामान्य चिनजानमै सीमित भयो। कांग्रेसका सांसद तथा उद्योग तथा वाणिज्य र श्रम तथा उपभोक्ता हित संरक्षण समितिका सदस्य प्रकाश रसाइली (स्नेही)ले भने, पहिलो बैठक भएकाले औपचारिकता मात्र निर्वाह भयो। समिति सदस्यहरूबीच परिचयात्मक (चिनजान)कार्यक्रम भयो। अरु कुनै महŒवपूर्ण विषयमा औपचारिक छलफल भएन। समितिको सभापति चयन नभएकाले सबै बैठकको सभापतित्व भने जेष्ठ सदस्यले गरेका थिए। बैठकमा समिति सदस्यहरूबीच चिनजान, समितिको कार्यक्षेत्र र सरोकारका विषय प्रवेश भएको थियो। नेकपाका सांसदसमेत रहेका अन्तर्राष्ट्रिय सम्बन्ध समिति सदस्य डादीपकप्रकाश भट्टले भने, पहिलो बैठकमा विषय प्रवेशबारे छलफल भयो। विदेश नीतिसँग सम्बन्धित भएकाले हामीले विदेश नीति कसरी साझा बनाउने तथा सैन्य कूटनीति र अर्थ कूटनीति कसरी प्रभावकारी बनाउन सकिन्छ सामान्य छलफल भयो। राज्यव्यवस्था समितिले भने पहिलो बैठकमै दुई निर्णय गरेको छ। समितिले मौलिक हकसम्बन्धी विधेयक छिटो बनाउन र बाढीपहिरोको क्षति न्यूनीकरणबारे सरकारसँग जानकारी माग्ने निर्णय गरेको छ। राजपाका सांसदसमेत रहेका राज्यव्यवस्था समिति सदस्य राजकिशोर यादवले भने, संविधान कार्यान्वयनका लागि असोज २ गतेभित्र मौलिक हकसम्बन्धी दर्जनौं कानुन बनाइसक्नु पर्नेछ, यसका लागि सरकारले चाँडोभन्दा चाँडो विधेयक सदनमा ल्याउन समितिले सरकारको ध्यानाकर्षण गराएको छ भने देशभर अहिले बाढीपहिरोको सन्त्रास छ। सरकारले यसबारे कस्तो तयारी गरेको छ, जानकारी माग गर्ने निर्णय भएको छ। मिनी पार्लियामेन्ट मानिने संसदीय समितिहरू भर्खर गठन भएकाले अधिकांश समितिमा छलफलका लागि कुनै विधेयक दर्ता भएका छैनन्। मिनी पार्लियामेन्ट का रूपमा लिइने संसदीय समितिहरू भर्खर गठन भएकाले अधिकांश समितिमा छलफलका लागि कुनै विधेयक दर्ता भएका छैनन्। यसअघि सरकारले संसदीय समिति नहुँदा विधेयकहरू सिधै संसद्बाट पारित गरिरहेको थियो। अब समिति गठन भएसँगै विधेयकहरू छलफलका लागि सम्बन्धित समितिमा पठाइनेछन्। समितिले व्यापक छलफल र बहसपछि विधेयक संसद्मा पठाउनेछ। विधेयक संसद्मा पेस भएपछि अहिले फुर्सदिला रहेका सांसदहरू व्यस्त हुनेछन्। संसद् सचिवालयका सहायक प्रवक्ता केशव अर्यालले दुवै सदनमा दर्ता भएका विधेयक सम्बन्धित समितिमा आउने क्रम सुरु भएको जानकारी दिए। उनले भने, अब विधेयक धमाधम समितिमा आउन थाल्छन्। सदनमा दर्ता भएका विधेयकहरू सम्बन्धित समितिमा छलफलका लागि आउने क्रम सुरु भएको छ। संयुक्त सदन अन्तर्गतरहेको संसदीय सुनुवाइ समितिको बैठक भने यसअघि नै बसिसकेको छ। समितिले प्रस्तावित प्रधानन्यायाधीश दीपकराज जोशीको सुनुवाइ गर्दै उनलाई अस्वीकृत गर्ने निर्णय गरेको थियो। राष्ट्रियसभाअन्तर्गतका ४ वटै समितिका पहिलो बैठक भने मंगलबार बस्ने छन्। समितिका बैठक दिउँसो २ बजे संसद् सचिवालयमा बस्ने सहायक प्रवक्ता अर्यालले जानकारी दिए। प्रतिनिधिसभाअन्तर्गत अर्थसमिति, अन्तर्राष्ट्रिय सम्बन्ध, उद्योग वाणिज्य र श्रम तथा उपभोक्ता समिति, कानुन न्याय तथा मानवअधिकार समिति, कृषि, सहकारी तथा प्राकृतिक स्रोत समिति, महिला तथा सामाजिक, राज्य व्यवस्था तथा सुशासन समिति, विकास तथा प्रविधि समिति, शिक्षा तथा स्वास्थ्य समिति र सार्वजनिक लेखा समिति छन्। राष्ट्रियसभाअन्तर्गत दिगो विकास तथा सुशासन समिति, विधायन समिति, प्रत्यायोजित व्यवस्थापन तथा सरकारी आश्वासन समिति र राष्ट्रिय सरोकार तथा समन्वय समिति छन्।"
पेरिसडाँडाको जग्गा निखन्दै नेकपा,"काठमाडौं : नेकपाले पेरिसडाँडा पार्टी कार्यालय अगाडिको बैंकमा रहेको जग्गा निखन्न थालेको छ । पार्टी कार्यालबाहिरको २१ आना जग्गामध्ये साढे १३ आना जग्गा तीन साता अगाडि मात्रै नेकपाले निखनेको हो । जग्गा निखन्नका लागि अध्यक्ष पुष्पकमल दाहालले पार्टी नेताहरूलाई बोलाएर २ करोड रूपैंया दिएका थिए । नेकपाको पूर्वघटक माओवादी केन्द्रको मुख्यालय रहेको पेरिसडाँडाको बाँकी साढे ७ आना जग्गा पनि निखन्ने प्रक्रियामा रहेको नेताहरूले बताएका छन् । तत्कालीन माओवादीको मजदुर संगठनले पार्टीको नाममा रहेको पेरिसडाँडाको जग्गा नेताहरू गणेश रेग्मी, बाबुराम गौतम र जय कार्कीको नाममा ल्याई बंैकमार्फत ऋण लिएका थिए । २०७० सालको दोस्रो संविधानसभा चुनावमा खर्च गर्ने गरी ५ वर्षअघि लाजिम्पाटस्थित नेपाल इन्भेस्टमेन्ट बैंकमार्फत २ करोड ऋण लिइएको थियो । ऋण लिइएको रकम तत्कालीन धादिङ क्षेत्र नम्बर ३ मा चुनाब लडेका शालिकराम जम्मकट्टेल र काठमाडौं ३ मा चुनाब लडेका रेग्मीको निर्वाचन क्षेत्रमा खर्च गरिएको थियो । ऋण लिइएयता उक्त रकमको अहिलेसम्म ब्याज समेत तिरिएको थिएन । मजदुर संगठनले ०६८ सालमा मजदुर सहिद स्मृति उपभोक्ता सहकारी संस्था लिमिटेडका नाममा अलग्गै ५ करोड रूपैयाँ ऋण लिएको थियो । उक्त ऋणको पनि सावाब्याज गरी कुल ४ करोड ४७ लाख रूपैयाँ तिर्न बाँकी थियो । उक्त ऋण नतिरेपछि मजदुर नेताहरू नै कालो सूचीमा पर्न थालेपछि पेरिसडाँडाको जग्गा बेचेर तिर्ने योजनामा मजदुर नेताहरू लागेपछि विवाद बढेको थियो । विवाद पार्टी अध्यक्ष दाहालसामु पुगेपछि दाहालले जग्गा बेच्न रोकेका थिए । उनले पार्टी कार्यालयअगाडिको २१ आनाको उक्त जग्गा बैंकबाट निखनेर पार्टीको नाममा ल्याउनुपर्ने बताएका थिए । तर स्वरोजगारको ऋण भने जसले चलाएको हो, उनीहरूले नै व्यक्तिगत रूपमा तिर्नुपर्छ, दाहाललाई उद्धृत गर्दै स्रोतले भन्यो । दाहालको भनाइपछि मजदुर नेताहरू अत्तालिएका थिए । पूर्वमाओवादी केन्द्रीय कार्यालयको साढे १३ आना जग्गा पार्टीमै फर्काइयो, बाँकी साढे ७ आना फर्काउने तयारी अध्यक्ष दाहालले तीन साताअगाडि मात्रै जग्गा बैंकबाट निखन्न रेग्मी, कार्की, मजदुर संगठनका फ्याक्सन इन्चार्ज जयपुरी घर्तीलगायतलाई खुमलटारस्थित आफ्नो निवास बोलाई २ करोड रूपैयाँ दिएका थिए । सो रकम बैंकलाई तिरेपछि तीनमध्ये दुई व्यक्तिका नाममा रहेको जग्गा निखनिएको हो । बैंकमा ऋण लिनका लागि हाम्रो नाममा ल्याएको जग्गा बैंकको ऋण तिरेर पुनः पार्टीले आफ्नो नाममा पास गरेर लगिसकेको छ, कार्कीले अन्नपूर्णसँग भने, अब बाबुरामजीको नाममा रहेको जग्गा निखन्न र पार्टीको नाममा ल्याउन बाँकी छ । गौतमको नाममा रहेको जग्गा भने उनले पार्टी नाममा फिर्ता गर्न आनाकानी गरेका छन् । उनले स्वरोजगार कोषमा रहेको ऋण चुक्ता नभएसम्म आफ्नो नाममा आएको जग्गा पार्टीलाई नदिने बताएका छन् । नेपाल इन्भेस्टमेन्ट बंैकको ऋणको ब्याज र सावासहित यसअगाडि पनि नेतृ घर्तीको पहलमा केही महिनाअघि मात्रै १ करोड रूपैयाँ तिरिएको थियो । गौतमको नाममा रहेको जग्गामा ७५ लाख रूपैयाँ बंैकमा दाखिला गर्दा साढे ७ आना जग्गा पार्टीकै नाममा आउने छ । बैंकमा ऋण तिरेपछि जग्गा पुनः पार्टीको नाममा ल्याउन पेरिसडाँडास्थित कार्र्यालयका मुख्य सचिव प्रल्लाद बुढाथोकी पार्टीको अख्तियारी पत्रसहित मालपोत पुगेका थिए । अध्यक्ष दाहालले दिएको २ करोडमध्ये १ करोड १७ लाख रूपैयाँ बंैकलाई तिरिएको कार्कीले बताए । दाहालले दिएकामध्ये बाँकी ८३ लाख रूपैयाँले भने स्वरोजगार कोषमा रहेको ऋण तिरिएको छ ।"
अब गाउँगाउँमा कांग्रेसको प्रशिक्षण अभियान,"काठमाडौं : कांग्रेसले केन्द्रदेखि स्थानीय तहसम्म पार्टी प्रशिक्षण अभियान सञ्चालन गर्ने भएको छ। पार्टीको नीति तथा प्रशिक्षण प्रतिष्ठानले सात प्रदेश, ७७ ओटा जिल्लासँगै ७ सय ५३ वटै स्थानीय तहका प्रत्येक वडाका बुथसम्म प्रशिक्षण चलाउन लागेको हो। प्रतिष्ठानका सभापति कांग्रेस उपसभापति विमलेन्द्र निधि छन्। पार्टी उपसभापति स्वतः प्रतिष्ठानको सभापति रहने व्यवस्था छ। केही समयअघि मात्रै उपसभापति निधिले प्रतिष्ठान निर्देशकमा पुरुषोत्तम दाहाललाई नियुक्त गरेका थिए। दाहालको नियुक्तपछि प्रशिक्षण कार्यक्रम बनेको हो। प्रशिक्षण कार्यक्रम केही समयपछि देशव्यापी रूपमा सुरु हुने बताइएको छ। अब कांग्रेसले आधुनिक तरिकाले प्रशिक्षण गर्नेछ। यसअघि हामी सैद्धान्तिक विषयमा बढी केन्द्रित थियौं, दाहालले भने, अब व्यावहारिक प्रशिक्षण चलाउनेछौं। निर्वाचनमा पराजय भोगेपछि प्रशिक्षण एवं जागरण अभियान चलाउनुपर्ने आवाज उठेको थियो। लामो समयदेखि कांग्रेसको नीति तथा प्रशिक्षण प्रतिष्ठान निष्क्रिय थियो। यसअघि सम्पन्न निर्वाचनमा कांग्रेसले नराम्रो पराजय भोगेपछि पार्टीको तल्लो निकायसम्म प्रशिक्षण एवं जागरण अभियान हुनुपर्ने आवाज उठेको थियो। तरुण दल, महिला संघ र कतिपय केन्द्रीय नेताले आआफ्नै किसिमले जिल्ला दौडाहा गर्न थालेपछि पार्टीले संस्थागत रूपमा जागरण एवं प्रशिक्षणका कार्यक्रम लैजान सकेको थिएन। पार्टीमा देखिएका कमीकमजोरी सुधार्न स्थानीय तहसम्म प्रशिक्षण अभियान सञ्चालन गर्न लागेका हौं, उपसभापति निधिले भने। प्रशिक्षणमार्फत राष्ट्रियता, लोकतन्त्र, समाजवाद, गणतन्त्र, संघीयता, समावेशिता, धर्मनिरपेक्षता, मि िश्रत निर्वाचन प्रणाली तथा अहिंसा र शान्तिका पक्षमा नीतिगत बहस हुने उनले बताए। प्रशिक्षणका लागि केन्द्रमा प्रशिक्षण कमिटी बनाउने, पाठ्यक्रम तयार गर्ने र आचारसंहिता बनाउने काम भइरहेको प्रतिष्ठानका निर्देशक दाहालको भनाइ छ। कांग्रेसले सबै स्थानीय तहमा जनप्रतिनिधिले गरेका निगारानी गर्ने, ढिलासुस्ती एवं अनियमितताको भण्डाफोर गरेर जाने योजना पनि बनाएको युवा नेता प्रदीप पौडेलले बताए।"
मनाङेको सांसद पद खारेज र उपनिर्वाचन माग,"पोखरा : ज्यान मार्ने उद्योगसम्बन्धी अपराधमा जेलमा रहेका राजीव गुरुङ (दीपक मनाङे)लाई पदमुक्त गरी उनको निर्वाचन क्षेत्रमा उपचुनाव गराउन प्रदेशसभामा माग उठेको छ । बागलुङबाट निर्वाचित राष्ट्रिय जनमोर्चाका सांसद कृष्ण थापाले सभाको सोमबारको बैठकमा विशेष समय लिएर बोल्दै उक्त माग गरेका हुन् । २०७४ मंसिर १० गते सम्पन्न प्रदेशसभा तथा प्रतिनिधिसभा निर्वाचनमा मनाङे मनाङको प्रदेशसभा ख निर्वाचन क्षेत्रबाट प्रत्यक्ष निर्वाचित भएका हुन् । तर अरु प्रदेशसभा सबै ५९ सदस्यले सोही सालको माघ ७ गते सपथ लिई प्रदेश सांसदको हैसियतमा छन् । मनाङेले भने सपथ पनि लिएका छैनन् । प्रदेशसभामा बोल्दै सांसद थापाले भने, मनाङ ख रिक्त नराखियोस्, जनप्रतिनिधिमूलक बनाइयोस् । संसदबाहिर पत्रकारहरूसँग उनले अदालतबाटै फैसला भएर अपराधको सजाय भोगिरहेको व्यक्तिको पद रिक्त गरिनुपर्ने बताए । प्रदेशसभामा मनाङेको पद रिक्त भने भइसकेको छैन । निर्वाचन आयोगको कानुन महाशाखाका उपसचिव कृष्ण खनाल मनाङेको पद रिक्त भएको जानकारी आयोगलाई नरहेको जानकारी दिए । उनले भने, चुनावको परिणाम आउँदासम्म कतैबाट उजुरी आएको भए त्यसमा आयोगले निर्णय लिन सक्थ्यो, अहिले सक्दैन । त्यो समय सकियो । उम्मेदवारको अयोग्यता औंल्याई उजुरी परेको भए आयोगले उतिबेलै हेरेर आफ्नो निर्णय लिन सक्थ्यो । जानकारहरूका अनुसार कसैले संवैधानिक इजलासमा रिट दिएको खण्डमा अदालले मनाङेको पद खारेज गर्न सक्छ । प्रदेशसभा निर्वाचन ऐनको दफा १६ मा उल्लेख भएको व्यवस्था अनुसार उनी पदमुक्त हुन सक्ने जानकार बताउँछन् । उक्त दफामा भनिएको छ, सदस्यको पदमा निर्वाचित कुनै व्यक्ति दफा १३ बमोजिम अयोग्य रहेको अदालतबाट ठहर भएमा निज त्यस्तो पदबाट मुक्त हुनेछ । दफा १३ ङमा संगठित अपराध सम्बन्धी कसुरमा कैदको सजाय पाई वा कर्तव्य ज्यानसम्बन्धी कसुरमा २० वर्षभन्दा कम कैदको सजाय पाई त्यस्तो सजाय भुक्तान गरेको मितिले छ वर्ष पूरा नभएको भनेर उम्मेदवार हुन अयोग्य हुनेबारे उल्लेख छ । ०६१ सालमा अर्का डन मिलन चक्रे भनिने मिलन गुरुङलाई तरबार हानेर ज्यान मार्ने उद्योग गरेको अभियोग मनाङेमाथि लागेको हो । त्यससम्बन्धी मुद्दामा जिल्ला अदालत काठमाडौंले कर्तव्य ज्यान नभई कुटपिट भएको ठहर गर्दै भनी २ वर्ष जेल सजाय सुनाएको थियो । गणेश लामा, रेवत कार्की, रमेश सुनुवार र उमेश लामाले भने सफाइ पाएका थिए । उक्त फैसलाविरुद्ध सरकारी वकिलको कार्यालय पुनरावेदन अदालत पाटनमा पुनरावेदन गरेपछि उक्त अदालतले ०६९ मा ज्यानमुद्दा ठहर गरेको हो । उक्त अदालतले ५ वर्ष जेल सजाय सुनाएको थियो । सर्वाेच्च अदालतले पनि पुनरावेदनकै फैसला सदर गरेको थियो । मनाङबाट निर्वाचित भएलगत्तै उनी भूमिगत बनेका उनलाई प्रहरीले २०७५ वैशाख ६ गते पक्राउ गरेको हो । उनी अहिले बाँकी जेल सजाय भुक्तानका लागि डिल्लीबजार कारागारमा छन् ।"

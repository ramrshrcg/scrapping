शीर्षक,विवरण
हेर्न नमिल्ने प्रथा कहिलेसम्म ?,"सर्वोच्च अदालतमा दैनिक सरदर ५० भन्दा बढी मुद्दा पेसी सूचीमा हेर्न नभ्याइने को कोटीमा पर्छन्। सँगै पटकपटक हेर्न नमिल्ने न्यायाधीशको बेन्च मा मुद्दाको पेसी तय हुने क्रम नियमित देखिन्छ। कजलिस्टमा मुद्दा चढेपछि वकिलदेखि मुद्दाका पक्षविपक्ष अदालतपरिसरमा उपस्थित हुनैपर्छ। तर मुद्दा सुनुवाइको बदला हेर्न नमिल्ने र हेर्न नभ्याइने को अवस्था बारम्बार दोहोरिँदा सर्वसाधारणले सास्ती खेप्नुपरेको छ। यस प्रकृतिको दृश्य न्यायालयमा नयाँ होइन, वर्षौंदेखि नियमित बनेको नियति हो, मुद्दावालाका निम्ति। मुद्दा कारणवश हेर्न नभ्याइने सवाललाई केही हदसम्म जायज ठान्न सकिएला तर नियमित रूपमा हेर्न नमिल्ने न्यायाधीशका बेन्चमा किन मुद्दा पारिन्छ ? किन बारम्बार मुद्दाहरू हेर्न नभ्याइने, हेर्न नमिल्ने र स्थगितको सूचीमा पर्छन् ? यसको खोजी न अदालतबाट हुन्छ, न अरू निकायले नै। सुनुवाइ हुन सक्नेजति मात्रको अनुमानित पेसी तय गर्ने पद्धतिको समेत विकास भएको देखिँदैन। मुद्दा या रिट निवेदनसम्बन्धी फाइलको मुखपृष्ठमै हेर्न नमिल्ने न्यायाधीशहरूको सूची सामेल गर्ने र तिनको बेन्चमा त्यस्ता मुद्दा नपार्ने गरी सुधारका सामान्य प्रक्रिया र पद्धतिसमेत बसाउन नचाहेको देखिन्छ। मंगलबारकै दिन रेकर्ड हेर्दा पनि हेर्न नमिल्ने र हेर्न नभ्याइने मुद्दाको सूची अत्याउने खालको देखिन्छ। बिहान कजलिस्ट सार्वजनिक हुँदा सर्वसाधारणका हकबेहकसम्बन्धी मुद्दासहित चार सय १६ मुद्दा सुनुवाइका निम्ति पेसी तय भएको थियो। साँझ एक सय ५२ मुद्दा हेर्न नभ्याइने को सूचीमा परे। यस्तै सर्वसाधारणका ८१ मुद्दा स्थगित भए भने १५ वटा मुद्दा हेर्न नमिल्ने बेन्चमा तोकिए। सर्वोच्च अदालतमा मंगलबार सरकारविरुद्ध दर्ता भएका बन्दी प्रत्यक्षीकरण, नियुक्ति र गैरकानुनी निर्णयलगायतका रिटमा मात्रै सयभन्दा बढी सुनुवाइका लागि पेसी तोकिएको थियो। हेर्न नभ्याइनेको सूचीमा सर्वसाधारणको प्रत्यक्ष सरोकार जोडिएका मुद्दा छन्। प्रधानन्यायाधीश ओमप्रकाश मिश्रकै बेन्च मा पनि सरकारविरुद्धका रिटका कारण सर्वसाधारणका नियमित मुद्दाको सुनुवाइ हुन सकेन। सर्वोच्चकै रेकर्डबाट एउटै बेन्च मा सर्वसाधारणको हकहित जोडिएका २५ वटा मुद्दा हेर्न नभ्याइने को सूचीमा परेको देखियो। त्यसका अतिरिक्त अकारण मुद्दा स्थगितको मार पनि महामारीकै रूपमा न्यायिक धरोहरमा। अर्कोतिर प्रधानमन्त्री केपी ओलीको नेतृत्वमा दुईतिहाइको सरकार गठनपछि सरकारका निर्णयमा संवैधानिक र कानुनी चुनौती दिँदै रिट निवेदनको पनि चाङ लाग्दैछ। यस्ता मुद्दाका कारण सामान्य नागरिकका मुद्दा थन्को लाग्ने परिस्थिति उत्पन्न भएको छ। अर्थात् बोल्न नसक्ने वर्गका न्याय प्राप्ति छायामा परेको छ। त्यस्ता ठूला र प्रभावशाली वर्ग जोडिएका एउटै रिटमा बहस गर्न कानुन व्यवसायीको संख्या ठूलो हुने नै भयो। रिटमा अन्तरिम आदेशको छलफलका कारण सबैभन्दा बढी समय खर्च भएपछि आवाजविहीन वर्गले भने खर्च र पहुँचको अभावमा वर्षौं झुलिरहनुपर्ने तीतो यथार्थ छ। न्याय प्राप्तिको व्यग्र प्रतीक्षामा रहेका सामान्य नागरिक भने पालो कुर्दै इजलासको ढोकाबाट निराश मन लिएर घर फर्किंदैछन्। कारण जेसुकै भए पनि वर्षौंसम्म पनि मुद्दाको पालो नआउनु भनेको न्यायको पहुँचमा गम्भीर जटिलता हो। यसले न्यायपालिकाको चालु पञ्चवर्षीय रणनीतिक योजनाले लिएको छिटोछरितो र प्रभावकारी न्याय को लक्ष पूरा गर्न चुनौती देखिएको छ। न्यायमा पहुँचका लागि प्रधानन्यायाधीशले तत्काल देखिने गरी कदम उठाउनुपर्नेछ। सधैं मुद्दा हेर्न भ्याइएन वा हेर्न नमिल्ने शब्द नियमित राख्दा प्रश्नको वर्षा भइरहनेछ। एकपटक, दुईपटक होइन, न्यायकै ढोकामा बारम्बार यस्ता बेथिति दोहोरिइरहँदा पक्कै राम्रो सन्देश जाँदैन। बेथिति अन्त्य गर्न नेतृत्वले दृढ संकल्प लिनैपर्छ। न्यायपालिकाको गरिमा उँचो राख्न सबभन्दा धेरै भूमिका प्रधानन्यायाधीशमै निर्भर हुन्छ। अब तत्काल पेसी प्रणालीमा सुधार गरी सर्वसाधारणका लागि छिटोछरितो न्यायको ढोका खोल्न अब विलम्ब गर्नु हुँदैन। कानुन व्यवसायी वा कर्मचारी जोसुकै हुन्, न्यायमा ढिलासुस्तीको अवस्था सिर्जना गरिन्छ भने प्रधानन्यायाधीशले अब कठोर ढंगले सोच्नैपर्छ।"
जोशीविरुद्ध महाअभियोग लगाउने तयारी,"काठमाडौं : राजीनामा नदिई नियमित काममा फर्किएपछि सत्तारूढ नेकपाले सर्वोच्च अदालतका न्यायाधीश दीपकराज जोशीविरुद्ध महाअभियोग लगाउन सांसदको हस्ताक्षर संकलन गरेको छ। संसदीय सुनुवाइ विशेष समितिबाट प्रधानन्यायाधीशमा अस्वीकृत जोशी लामो समय बिदामा बसेका थिए। तर केही दिनयता फेरि नियमित काममा फर्किएपछि जोशीविरुद्ध महाअभियोग प्रस्ताव लगाउन सांसदको हस्ताक्षर संकलन गरेको हो। संवैधानिक परिषद्ले प्रधानन्यायाधीशका लागि सिफारिस गरेका जोशीलाई शैक्षिक प्रमाणपत्र र विवादित फैसलाको कारण देखाउँदै सुनुवाइ समितिले अस्वीकृत गरेको थियो। जोशी अस्वीकृत भएपछि संवैधानिक परिषद्ले ओमप्रकाश मि श्रलाई प्रधानन्यायाधीशमा सिफारिस गरेको थियो। सुनुवाइ समितिबाट अस्वीकृत जोशी प्रधानन्यायाधीशमा मि श्रको नियुक्तिसँगै घरबिदा बसेका थिए। राजीनामा दिन सरकारको आग्रहविपरीत जोशी नियमित काममा फर्किएपछि सत्तासीन नेकपाले महाअभियोगको बाटो लिएको जनाएको छ। कानुनमन्त्री भानुभक्त ढकालले केही दिनअघि जोशीलाई भेटेर राजीनामा दिन आग्रह गरेका थिए। तर उनले राजीनामा नदिने अडान राखे। त्यसपछि सत्तारूढ दल महाअभियोगको तयारीमा लागेको हो। जोशीविरुद्ध महाअभियोगका लागि हाम्रो पार्टीका सांसदको हस्ताक्षर संकलन गरेका छौं, नेकपाका प्रमुख सचेतक देव गुरुङले बिहीबार अन्नपूर्णसँग भने, आवश्यक परेको बेला संसद्मा दर्ता गर्छांै। प्रमुख सचेतक गुरुङले बिहीबार संसद् भवन बानेश्वर र नेकपा संसदीय दलको कार्यालयमा पार्टीका सांसदको हस्ताक्षर संकलन गरेका थिए। कसैले बानेश्वर, कसैले सिंहदरबारमा हस्ताक्षर गर्यौं, नेकपाका एक सांसदले भने। नेकपा संसदीय दलका उपनेता सुवास नेम्वाङले पार्टी अध्यक्ष पुष्पकमल दाहाल चीनबाट फर्किएपछि जोशीविरुद्ध महाअभियोग प्रस्ताव अघि बढाएका हुन्। जोशीविरुद्ध महाअभियोग प्रस्तावको तयारी गरिएको हो र भन्ने प्रश्नको नेम्वाङले कुनै जवाफ दिएनन्। संविधानको धारा १ सय १ को उपधारा (२) मा प्रतिनिधिसभामा तत्काल कायम सदस्य संख्याको एक चौथाइ सांसदले प्रधानन्यायाधीश, सर्वोच्च अदालतका न्यायाधीश, संवैधानिक निकायका प्रमुख वा पदाधिकारीविरुद्ध संसद्मा महाअभियोग पेस गर्न पाउने व्यवस्था छ। संसदमा महाअभियोग प्रस्ताव दर्ता भएलगत्तै सम्बन्धित व्यक्ति पदबाट निलम्बन हुने र उक्त प्रस्तावमाथि छानबिन गर्न प्रतिनिधिसभामा एक महाअभियोग सिफारिस समिति गठन गर्नुपर्ने हुन्छ। प्रतिनिधिसभाको दुईतिहाइ बहुमतबाट महाअभियोग प्रस्ताव पारित भए सम्बन्धित व्यक्ति पदबाट स्वत: मुक्त हुनेछ। २ सय ७५ सदस्यीय प्रतिनिधिसभामा नेकपाका १ सय ७४ सदस्य छन्। सत्तासीन फोरमका १६ सांसद थपिँदा सत्तासीन दलको सहजै दुईतिहाइ मत पुग्छ।"
अख्तियार प्रमुखमा सिफारिस घिमिरेको सुनुवाई आज,"काठमाडौं : अख्तियार दुरुपयोग अनुसन्धान आयोगको प्रमुख आयुक्त सिफारिस नवीनकुमार घिमिरेको संसदीय सुनुवाइ आज हुने भएको छ। संसदीय विषेश सुनुवाई समितिले घिमिरेलाई बिहीबार दिउँसो १ बजे सुनुवाईका लागि बोलाएको हो। घिमिरेविरुद्ध समितिमा कुनै पनि उजुरी नपरेकाले समितिले उनलाई सिधै सुनुवाइका लागि बोलाएको हो । संसदीय सुनुवाई विशेष समितिबाट उनको नाम अनुमोदन भएमा समितिले त्यसको जानकारी संवैधानिक परिषद्लाई गराउनेछ। संवैधानिक परिषद्ले राष्ट्रपतिसमक्ष त्यसको जानकारी गराएपछि राष्ट्रपतिबाट प्रमुख आयुक्त नियुक्ति हुने संवैधानिक व्यवस्था छ। गत भदौ २० गते संवैधानिक परिषद् बैठकले अख्तियारको प्रमुख आयुक्तमा घिमिरेलाई सिफारिस गरेको थियो। प्रमुख आयुक्त सिफारिस घिमिरे गत फागुनदेखि आयोगको कार्यबाहक प्रमुख थिए। तत्कालीन प्रमुख आयुक्त दीप बस्न्यात गत माघ मसान्तमा सेवानिवृत्त भएयता अख्तियार नेतृत्वविहीन थियो। नेपालको संविधानको धारा २३८ मा अख्तियार दुरुपयोग अनुसन्धान आयोगमा प्रमुख आयुक्त र अन्य चार जना आयुक्तहरू रहने व्यवस्था छ। प्रमुख आयुक्तले अख्तियार दुरुपयोग अनुसन्धान आयोगको अध्यक्ष भई काम गर्ने संवैधानिक व्यवस्था छ। राष्ट्रपतिले संवैधानिक परिषद्को सिफारिसमा प्रमुख आयुक्त र आयुक्तको नियुक्ति गर्ने र उनीहरूको पदावधि नियुक्तिको मितिले ६ वर्षको हुने व्यवस्था छ। संघीय कानून बमोजिम संसदीय सुनुवाई भएपछि सिफारिस भएका पदाधिकारी राष्ट्रपतिबाट नियुक्त हुने संवैधानिक व्यवस्था छ। संविधानको धारा २९२ उपधारा १ मा संविधान बमोजिम संवैधानिक परिषदको सिफारिसमा नियुक्त हुने प्रधान न्यायाधीश, सर्वोच्च अदालतका न्यायाधीश, न्याय परिषदका सदस्य, संवैधानिक निकायको प्रमुख वा पदाधिकारी र राजदूतको पदमा नियुक्ति हुनु अघि संघीय कानून बमोजिम संसदीय सुनुवाई हुने व्यवस्था छ।"
समृद्ध नेपाल निर्माणका लागि सहकार्य गर्न मुख्यमन्त्री पौडेलको आग्रह,"हेटौंडा : प्रदेश ३ का मुख्यमन्त्री डोरमणि पौडेलले समृद्ध नेपाल निर्माणका लागि सरकारसँग सहकार्य गर्न सबै पक्षसँग आग्रह गरेका छन्। चौथो संविधान दिवसको अवसरमा बुधबार हेटौंडामा आयोजित कार्यक्रममा मुख्यमन्त्री पौडेलले भने, समृद्ध नेपाल निर्माणका लागि राजनीतिक दल, निजीक्षेत्र, सहकारी र नागरिक समाजलगायत सबै क्षेत्रलाई हातेमालो गर्न अनुरोध गर्छु। सम्मानसाथ जीवनयापन गर्ने लक्ष्य पूरा गर्न संविधानले लिएको मार्गदर्शनलाई आत्मसात् गर्नुपर्नेमा उनले जोड दिए। संविधानले सभ्य, सुसंस्कृत र एउटा आदर्श समाज निर्माणका लागि मार्गदर्शन गर्छ र ती मार्गदर्शनलाई आत्मसात् गर्न सकियो भने मात्र हामीले समृद्ध राष्ट्र निर्माण गर्न सक्छौं, पौडेलले भने। संघीय राज्य प्रणालीमार्फत राष्ट्रिय एकता सुदृढीकरण गर्न, सार्वजनिक, निजी र सहकारी क्षेत्रको सहभागितामा दिगो आर्थिक विकासको लक्ष्य हासिल गर्न संविधानले मार्गप्रशस्त गरेको उनले बताए। मुख्यमन्त्री पौडेलले नेपालको सन्दर्भमा संघीय राज्यप्रणाली नयाँ प्रयोग भए पनि यसको सफल अभ्यासमार्फत जनतालाई यथासम्भव उनीहरूको निकटबाट सेवा र विकासको प्रवाह गर्ने प्रदेश सरकारको लक्ष्य रहेको स्पष्ट पारे। संविधानले संघ, प्रदेश र स्थानीय तहबीचको सम्बन्धलाई सहकारिता, सहअस्तित्व र समन्वयको सिद्धान्तमा आधारित हुने गरी दिशानिर्देश गरेकाले सोहीअनुसार काम गरिरहेका छौं, उनले भने। प्रदेश तहमा केन्द्रीय संरचना निर्माण सम्पन्न मुख्यमन्त्री पौडेलले प्रदेशसभा र प्रदेश सरकारले काम सुरु गरेको ६ महिनाको बीचमा प्रदेश तहमा केन्द्रीय संरचना निर्माण सम्पन्न गरेको जानकारी दिए। सरकारको चालु आर्थिक वर्षको नीति तथा कार्यक्रम र वार्षिक बजेट तर्जुमा गरी प्रदेशसभाबाट स्वीकृतिसमेत प्राप्त गरी कार्यान्वयनको चरणमा पुयाएको छ, उनले भने, प्रदेश तहबाट निर्माण गर्नुपर्ने कानुन पहिचान गरी प्रत्येक मन्त्रालयमार्फत कानुन निर्माण गर्ने कार्यलाई तीव्रतासाथ अगाडि बढाइरहेका छौं। साझा अधिकार सूचीभित्र रहेका विषयमा कानुन निर्माण गर्न नेपाल सरकारसँग समन्वय गरिरहेको बताउँदै पौडेलले प्रदेश मन्त्रालयअन्तर्गतका संरचनालाई अन्तिम रूप दिन गृहकार्य भइरहेको जानकारी दिए। प्रदेश सरकारमार्फत हुने विकास निर्माणका काम अघि बढिसकेकाले केही समयमै तीव्र रूपमा गति लिने जानकारी गराउँछु, उनले भने। प्रदेशस्तरीय मूल समारोह समितिले आयोजना गरेको कार्यक्रममा मुख्यमन्त्री पौडेलले जनआन्दोलन ०६२६३ का सहिद वासुदेव घिमिरेका परिवार र सशस्त्र जनयुद्धका समयमा राज्यपक्षबाट हत्या गरिएका तत्कालीन नेकपा माओवादीका नेता रुद्र पाख्रिनकी धर्मपत्नी राममायालाई सम्मान गरेका थिए। यसैबीच, प्रदेश ३ की प्रमुख अनुराधा कोइरालाले अनअपेक्षाअनुसार काम गर्न सम्बद्ध पक्षलाई आग्रह गरेकी छन्।संविधान दिवसको अवसरमा प्रदेश प्रमुखको कार्यालयमा बुधबार आयोजित शुभकामना तथा चियापान कार्यक्रममा उपस्थितहरूलाई शुभकामना व्यक्त गर्दै कोइरालाले जनअपेक्षाअनुसार काम गर्न सबै एकजुट हुनुपर्नेमा जोड दिइन्। कार्यक्रममा ३ नम्बर प्रदेशका सभामुख सानुकुमार श्रेष्ठ, आन्तरिक मामिला तथा कानुनमन्त्री शालिकराम जमकट्टेल, भौतिक पूर्वाधार विकासमन्त्री केशव स्थापित, उद्योग, पर्यटन, वन तथा वातावरणमन्त्री अरुण नेपाल, भूमि व्यवस्था, कृषि तथा सहकारीमन्त्री दावा दोर्जे लामा, सामाजिक विकासमन्त्री युवराज दुलाल, प्रदेश सरकारका प्रमुख सचिव आनन्दराज ढकाललगायत सहभागी थिए। कार्यक्रमअघि निस्किएको र्यालीले हेटौंडा बजार परिक्रमा गरेको थियो।"
पूर्वसेनापति राजेन्द्र क्षत्रीमाथि छानविन गर्न सांसद त्रिपाठीको माग,काठमाडौं : नेकपाको समर्थनमा प्रतिनिधिसभा सदस्य बनेका हृदयश त्रिपाठीले नेपाली सेनाका निवर्तमान प्रधान सेनापति राजेन्द्र क्षत्रीको सम्पत्ति छानविन गर्न माग गरेका छन्। क्षत्रीको सम्पत्तिबारे प्रश्न उठेको भन्दै त्रिपाठीले व्यवस्थापिका संसदको विशेष समयमा संसदको ध्यानाकर्षण गराएका हुन्। क्षत्रीले आफू प्रधान सेनापति छँदा आर्थिक अनियमितता गरेको प्रसंग कोट्याउँदै छानविन गर्न सरकारसँग माग गरेका हुन्। सेना पछिल्लो समय ब्यापारमा सक्रिय हुनु असहज भएको भन्दै सेनाको गतिविधिले पेशागत मर्यादा आँच आउनसक्ने औंल्याए।
स्थानीयको गुनासोपछि मालपोत कार्यालयमा मुख्यमन्त्रीको छड्के जाँच,"जनकपुरधाम : स्थानीयको ब्यापक गुनासो आउन थालेपछि प्रदेश २ का मुख्यमन्त्री लालबाबु राउतले मालपोत कार्यालय धनुषाको छड्के निरिक्षण गरेका छन् । मालपोत कार्यालयका कर्मचारीहरुले सेवाग्राहीसँग घुस लिने गरेको, आलटाल र अनावस्यक दुख दिने गरेको गुनासो बढेपछि मुख्यमन्त्री राउत बिहीबार मालपोत कार्यालय पुगेका हुन् । मुख्य सचिव राजेश्वरमान सिंह सहितको टोलीले मालपोत कार्यालयमा आधा घण्टासम्म निरिक्षण गरे । यस क्रममा राउतले मालपोत कार्यालयको कार्यसम्पादन, सेवाग्राहीको समस्या र त्यसको समाधानबारे जानकारी लिएका थिए । कार्यालयका निमित्त प्रमुख मोइजहाराले कार्यालयको कार्य सम्पादनका विषयमा मुख्यमन्त्री राउतलाई जानकारी गराएका थिए । मुख्यमन्त्री राउत नै कार्यालयमा पुगेपछि उनी समक्ष आफ्नो गुनासो पोख्न सेवाग्राहीको लर्को लागेको थियो । कार्यालयमा कर्मचारीले गर्ने आलटाल, कर्मचारीको व्यवहार र ढिलासुस्ती लगायत विषय मुख्यमन्त्रीका अगाडी सेवाग्राहीले राखेका थिए । राउतले पनि सेवाग्राहीहरुसंँग प्रत्यक्ष भेटेर समस्याको समाधान गराउने आश्वासन समेत दिए । सेवाग्राहीको चाप बढिरहने मालपोत कार्यालयको अवस्था अस्तव्यस्त रहेकोमा मुख्यमन्त्री राउतले तत्काल सुधार गरेर सेवाप्रहावमा तिव्रता ल्याउन निर्देशन दिएका थिए।"
"शीर्ष नेताहरूकै ९ टोली विदेशमा, ३ टोली जाने तयारीमा","काठमाडौं : तत्काल सत्तारुढ र प्रतिपक्षी दुवै दलका गरी ९ वटा राजनीतिक टोली विदेश भ्रमणमा छन्। त्यस्ता ३ वटा टोली जाने तयारीमा छन्। २ वटा टोली स्वेदश फर्किएका छन्। संविधान दिवसका दिन बुधबार उपराष्ट्रपति नन्दबहादुर पुन र पूर्वप्रधानमन्त्री माधव नेपाल विदेश सयरमा हिँडे। उपराष्ट्रपति पुन चीन र पूर्वप्रधानमन्त्री नेपाल घाना भ्रमणमा गएका हुन्। पुन र नेपाल मात्र होइन विभिन्न राजनीतिक दलका नेताहरूको विदेश भ्रमण बाक्लिएको छ। देशको राजनीतिका प्रभावशाली एउटा नेता स्वदेश फर्किन पाएका हुँदैनन्, अर्काे नेता विदेश भ्रमणमा निस्कन थालेका छन्। बुधबार त्यस्तै भयो। उपराष्ट्रपति पुन, पूर्वप्रधानमन्त्री नेपाल, पूर्वमन्त्री तथा नेकपा नेत्री पम्फा भुसाल विदेश प्रस्थान गयो। त्यहीबेला पूर्वप्रधानमन्त्री पुष्पकमल दाहाल स्वदेश फर्किए। उनी चारदिने चीन भ्रमण सकेर बुधबार राति स्वदेश फर्केका हुन्। को कता ? उपराष्टपति पुन १२ सदस्यीय टोलीसहित १७ औं पश्चिम चीन अन्तर्राष्ट्रिय मेलामा सहभागी हुन बुधबार चीन प्रस्थान गरेका हुन्। बेल्ट एन्ड रोडसम्बन्धी कार्यक्रममा समेत सहभागी हुने र सम्बोधन गर्न चीन प्रस्थान गरेका उपराष्ट्रपति पुन ८ असोजमा स्वदेश फर्किनेछन्। पूर्वप्रधानमन्त्री तथा नेकपाका वरिष्ठ नेता नेपाल सोसलिस्ट पार्टी अफ घानाले आयोजना गरेको साम्राज्यवादपुँजीवादविरोधी सम्मेलनमा सहभागी हुन नेकपाकै स्थायी समिति सदस्य तथा पूर्वमन्त्री पम्फा भुसाल, केन्द्रीय सदस्य बलराम बास्कोटालगायत नेतासहित घाना प्रस्थान गरेका छन्। नेपाल नेतृत्वको टोली ९ असोजमा मात्र स्वदेश फर्किने नेकपा केन्द्रीय सदस्य विष्णु रिजालले वताए। पूर्वप्रधानमन्त्री तथा नयाँ शक्ति पार्टीका संयोजक डाबाबुराम भट्टराई अमेरिका भ्रमणमा छन्। २६ भदौमा अध्ययन भ्रमणमा गएका उनीसँग पत्नी हिशिला यमी पनि छन्। गैरआवासीय नेपाली संघले व्यवस्थापन गरेको भट्टराई दम्पतीको भ्रमण विकास र समृद्धिका अन्तर्राष्ट्रिय अनुभव लिएर २२ असोजमा स्वदेश फर्किनेछ। पूर्वसभामुख तथा नेकपा केन्द्रीय सदस्य ओनसरी घर्तीमगर रसिया भ्रमणमा छिन्। युरेसिया महिला सम्मेलनमा भाग लिन उनी २ असोजमा त्यता गएकी हुन्। ११ असोजमा मात्र उनी स्वदेश फर्किने छिन्। कांग्रेस वरिष्ठ नेता पौडेल युरोप भ्रमणमा पोर्चुगलमा छन्। फ्रान्स र बेल्जियमको भ्रमण सकेर उनी त्यहाँ पुगेका हुन्। बेल्जियम, लग्जम्बर्ग, फ्रान्स, पोर्चुगल, स्पेन, स्विट्रल्यान्ड, जर्मनी र नेदरल्यान्ड भ्रमण गरी उनी १० असोजमा फर्किने छन्। चिनियाँ कम्युनिस्ट पार्टीको निमन्त्रणामा नेकपाका प्रवक्ता नारायणकाजी श्रेष्ठ नेतृत्वको १५ सदस्यीय टोली पनि अहिले चीन भ्रमणमा छ। २९ भदौमा चीन प्रस्थान गरेको टोली ५ असोजमा फर्किनेछ। श्रेष्ठ नेतृत्वको टोलीमा नेकपाका केन्द्रीय नेताहरू गिरिधारीलाल न्यौपाने, जीवन गौतम, सन्तु दराई, हरिदेव जोशी, बलावती शर्मा, धुव्र श्रेष्ठ, शरदप्रताप सुवेदी, गोविन्दबहादुर नेपाली, सुमित्रा भण्डारीलगायत छन्। परराष्ट्रमन्त्री प्रदीप ज्ञवाली एकै महिनामा दोस्रोपटक युरोप भ्रमणमा छन्। अस्ट्रियाको भियनामा आयोजित अन्तर्राष्ट्रिय आणविक ऊर्जा एजेन्सीको ६२ औं नियमित सभामा भाग लिन उनी त्यहाँ गएका हुन्। ४ असोजमा फर्किने उनी एक दिनपछि नै न्युयोर्क जानेछन्। नेकपा स्थायी समिति सदस्य जनार्दन शर्मा पनि देशबाहिर नै छन्। उनी अस्ट्रेलियामा छन्। भदौ ३० गते त्यता गएका उनी ८१० दिनपछि मात्र फर्कने पारिवारिक स्रोतले बतायो। कांग्रेस नेता मीनेन्द्र रिजाल नेतृत्वको १४ सदस्यीय टोली पनि विदेशमै छ। नेता रिजाल नेतृत्वको टोलीमा केन्द्रीय सदस्यहरू सरिता प्रसाई, किशोरसिंह राठौर, लक्ष्मी परियारलगायत नेता सहभागी छन्। चिनियाँ कम्युनिस्ट पार्टीको निमन्त्रणामा रिजाल नेतृत्वको टोली २७ भदौमा चीन गएको हो। टोली असोज ४ मा स्वदेश फर्किंदैछ। यी जाँदैछन्, यी फर्के प्रधानमन्त्री केपी ओली संयुक्त राष्ट्र संघको ७३ औं महासभामा भाग लिन ६ असोजमा न्युयोर्क जाँदै छन्। कोस्टारिकाको समेत भ्रमण गर्ने उनी १३ दिन लामो विदेश भ्रमणमा निस्कँदै छन्। प्रधानमन्त्री ओलीले ११ असोजमा राष्ट्र संघको महासभामा सम्बोधन गर्ने छन्। उनी १८ असोजमा मात्र स्वदेश फर्किने छन्। त्यसैगरी दुई जना मुख्यमन्त्री पनि विदेश जाने तयारीमा छन्। कर्णाली प्रदेशका मुख्यमन्त्री महेन्द्रबहादुर शाही र गण्डकी प्रदेशका मुख्यमन्त्री पृथ्वीसुब्बा गुरुङ चीन जान लागेका हुन्। मन्त्रिपरिषद् बैठकले दुवै मुख्यमन्त्रीको भ्रमणलाई स्वीकृत गरिसकेको छ। नेकपा अध्यक्ष पुष्पकमल दाहाल चीनबाट फर्केका छन्। यसअघि उनले दक्षिणी छिमेकी देश भारत भ्रमण गरेका थिए। एक साताअघि सभामुख महरा पनि चीन भ्रमणबाट फर्केका थिए। पार्टीका काम प्रभावित पार्टीका शीर्ष र प्रभावशाली नेताहरूले नै विदेश भ्रमणलाई प्राथमिकता दिएपछि पार्टीका आन्तरिक काम प्रभावित हुन थालेको छ। सरकारको नेतृत्व गरिरहेको नेकपाको तल्लो तह तथा जवस मोर्चाको एकता नेताहरूको पटक पटकको विदेश भ्रमणले प्रभावित बनाउँदै आएको छ। अहिले एकताको मापदण्डसहितको प्रस्ताव तयार पार्न सचिवालय बैठकले दुई अध्यक्षलाई जिम्मा दिए पनि एकपछि अर्काे अध्यक्षकै विदेश भ्रमण र प्रभावशाली नेताहरू समेत विदेशमै रहँदा आन्तरिक काम ठप्प हुादै गएको छ। सत्तारुढ दलको मात्र नभएर प्रमुख प्रतिपक्षी दल कांग्रेसको पनि वरिष्ठ नेता पौडेलको विदेश भ्रमणले आन्तरिक काम प्रभावित भएको छ। कार्यसम्पादन, अनुशासन समितिलगायत टुंगो लगाउने तयारीमा रहेको कांग्रेस वरिष्ठ नेता पौडेलको अनुपस्थितिले निर्णयमा पुग्न सकेको छैन। पौडेल पक्षको सहमतिबिना सभापति देउवा निर्णयमा पुग्न नसक्ने भएपछि कांग्रेस केन्द्रीय समिति बैठक बिनासूचना अनिश्चितकालका लागि स्थगित भएको छ। कांग्रेसले २६ गते केन्द्रीय समिति बैठक बोलाएको थियो। तर २७ गते नै पौडेल युरोप भ्रमणमा निस्केपछि कांग्रेसको आन्तरिक काम प्रभावित भएको हो।"
समावेशी बन्दै संसद् समिति : नेकपाले ८ मध्ये ६ सभापतिमा महिला अघि सार्ने,"काठमाडौं : सत्तासीन नेकपाले प्रतिनिधिसभाका अधिकांश समितिको नेतृत्व महिला सांसदलाई दिने तयारी गरेको छ। प्रतिनिधिसभाका १० मध्ये ६ वटा समिति सभापतिमा महिला सांसदलाई उम्मेदवार बनाउने निर्णय भएको नेकपा स्रोतले बतायो। समिति सभापतिका लागि बिहीबार मनोनयन दर्ता र शुक्रबार निर्वाचन हुँदैछ। प्रतिनिधिसभा नियमावलीले कम्तीमा एक तिहाइ (३ जना) महिलालाई सभापति बनाउनुपर्ने व्यवस्था गरेको छ। तर नेकपाले आफ्नो भागमा परेका ८ मध्ये ६ वटा समिति सभापतिमा महिला सांसद पठाउन लागेको हो। नेकपा संसदीय दल स्रोत अनुसार नेकपाले अन्तर्राष्ट्रिय सम्बन्ध समितिको सभापतिमा पवित्रा निरौला खरेल, कृषि, सहकारी तथा प्राकृतिक स्रोत समितिमा पूर्णाकुमारी सुवेदी, महिला तथा सामाजिक समितिमा निरु पाल, राज्य व्यवस्था तथा सुशासन समितिमा शशि श्रेष्ठ, विकास तथा प्रविधिमा कल्याणी खड्का एवं शिक्षा, तथा स्वास्थ्य समितिमा जयपुरी घर्तीमगरलाई सभापति बनाउने निर्णय गरेको छ। नेकपा संसदीय दल उपनेता सुवास नेम्वाङले प्रधानमन्त्री एवं पार्टी अध्यक्ष केपी ओली र अर्का अध्यक्ष पुष्पकमल दाहालसँग सल्लाह गरेर समितिका सभापतिको नामावली टुंगो लगाएको बताइएको छ। नेकपाले विगतमा मन्त्री र समितिको सभापति भइसकेका तथा भविष्यमा मन्त्रीको सम्भावना भएका सांसदलाई सभापतिको जिम्मेवारी नदिने निर्णय गरेको नेताहरू बताउँछन्। नेकपाले आफ्नो भागमा परेका दुई वटा समितिमा भने पुरुष सांसदलाई सभापति बनाउने निर्णय गरेको छ। कानून न्याय तथा मानवअधिकार समितिमा कृष्णभक्त पोखरेल र अर्थ समितिको सभापतिमा कृष्ण दाहाललाई सभापति बनाइँदै छ। यसअघि गठित राष्ट्रिय सभाका चारमध्ये एउटा समितिको सभापतिमा महिला पठाइएको थियो। सत्तासीन संघीय समाजवादी फोरमलाई उद्योग तथा वाणिज्य र श्रम तथा उपभोक्ता समिति तथा प्रमुख विपक्षी कांग्रेसलाई लेखा समितिको सभापति दिने निर्णय नेकपाले गरेको छ। कांग्रेसले प्रतिनिधिसभातर्फ ३ समितिको सभापति माग गर्दै आएको थियो। लेखा समितिको सभापतिमा कांग्रेसले भरत शाह र उद्योग वाणिज्य तथा श्रम समितिको सभापतिमा फोरमले विमलप्रसाद श्रीवास्तवलाई पठाउने निर्णय गरेको छ। राष्ट्रिय जनता पार्टीलाई भने संयुक्त सदनको संसदीय सुनुवाइ विशेष समितिको जिम्मेवारी दिइने नेकपा स्रोतले बतायो। सुनुवाइ समितिमा राजपाले लक्ष्मणलाल कर्णलाई सभापतिमा अघि सार्ने तयारी गरेको छ। संयुक्त सदनको राज्यका निर्देशक सिद्धान्त अनगुमन तथा कार्यान्वयन समितिको सभापतिमा पनि नेकपाले महिला सांसद निरु जैरुलाई जिम्मेवारी दिने तयारी गरेको छ। प्रतिनिधिसभाका सचिव गोपालनाथ योगीले समिति सभापतिको निर्वाचन सम्बन्धी कार्यक्रम सार्वजनिक गरी एकभन्दा बढी समितिमा रहेका मन्त्रीलाई मतदान गर्ने कुनै एक समितिको सदस्य रोज्न आग्रह गरेका छन्। समिति सभापति सामान्य बहुमतबाट निर्वाचित हुने व्यवस्था छ।"
सरकारको समर्थन फिर्ता लिने राजपाका नेता महतोको चेतावनी,"धनगढी : राष्ट्रिय जनता पार्टी राजपाका अध्यक्ष मण्डलका सदस्य राजेन्द्र महतोले संविधानमा आफ्ना माग संसोधन नभए राजपाले सरकारको समर्थन फिर्ता लिने चेतावनी दिएका छन् । बिहीबार धनगढीमा सञ्चारकर्मीसँग कुरा गदैँ उनले यस्तो चेतावनी दिएका हुन् । वर्तमान सरकारमा दुई तिहाइको दम्भ सुरु भएको उनको गुनासो छ । सरकारबाट जनताले न्यान पाउन समेत कठिन हुन थालेको महतोले बताए । हत्याहिंसा, बलात्कार जस्ता जघन्य अपराध बढिरहेको भन्दै नेता महतोले यसका दोषीलाई पक्राउ गर्न नसक्नु सरकारको असफलता भएकाे टिप्पणी गरे । धैर्यताको बाँध टुटेपछि नियन्त्रण गर्न गाह्रो हुने उनकाे भनाइ छ । हामी सरकारलाई समयमै सचेत भएर संविधान संशोधनमा ध्यान दिन अनुरोध गर्छौँ, उनले भने । अहिलेको दुई तिहाइको सरकार आफैमा बलियो भए पनि उसका गतिविधिका कारण अलमलमा परेको उनकाे भनाइ छ । महतोले भाषणको क्रममा कैलालीको टीकापुरमा ३ वर्षअघि भएको घटनाको प्रसंग पनि कोट्याएका थिए । उक्त घटना राजनीतिक घटना भएको भन्दै उनले बन्दी जीवन बिताइरहेका रेशम चौधरीको सपथग्रहणको माग गरेका छन् । साथै जेलमा रहेका टीकापुर घटनाका आरोपीलाई बिनाशर्त रिहाई गर्नुपर्ने माग गरे । उनले तीन वर्षदेखि पटकपटक संविधान संशोधन गर्ने आश्वासन पाए पनि पूरा नभएको बताए । महतोले भने, मधेसी, थारु, दलित, आदिबासी, मुस्लिमका अधिकार समेट्ने गरी संविधान संशोधन गर्ने, टीकापुर हत्याकाण्डको आरोपमा पक्राउ परेका अभियुक्तलाई रिहाइ गर्नेलगायतका विषयमा तीन वर्षदेखि आश्वासन पाइरहेका छौं, तर कुनै पनि आश्वासन पूरा भएका छैनन् । यसबाहेक राजपाका अर्का नेता अनिलकुमार झाले पनि मन्तव्य दिएका थिए । मधेस तथा थारूको माग सम्बोधन गर्ने आशका कारण आफूहरुले वर्तमान सरकारको समर्थन गरेको झाको जिकिर थियो । सरकारले इमान्दारिता देखायो भने संविधान संशोधन गर्न कुनै समस्या छैन, उनले भने, अहिले संसदमा पनि हामी नरम भएका छौँ, जब सरकारले सुन्दैन संसद पनि गरम हुन्छ र त्यस्तै अवस्था आए सडक पनि गरम हुनेछ ।"
अख्तियार प्रमुखमा सिफारिस घिमिरेको सुनुवाइ सुरु,"काठमाडौं : अख्तियार दुरुपयोग अनुसन्धान आयोगको प्रमुख आयुक्त सिफारिस नवीनकुमार घिमिरेको संसदीय सुनुवाइ सुरु भएको छ। संसदीय विषेश सुनुवाइ समितिमा घिमिरेको सुनुवाइ सुरु भएको हो। घिमिरेविरुद्ध समितिमा कुनै पनि उजुरी नपरेकाले समितिले उनलाई सिधै सुनुवाइका लागि बोलाएको हो । संसदीय सुनुवाई विशेष समितिबाट उनको नाम अनुमोदन भएमा समितिले त्यसको जानकारी संवैधानिक परिषद्लाई गराउनेछ। संवैधानिक परिषद्ले राष्ट्रपतिसमक्ष त्यसको जानकारी गराएपछि राष्ट्रपतिबाट प्रमुख आयुक्त नियुक्ति हुने संवैधानिक व्यवस्था छ। गत भदौ २० गते संवैधानिक परिषद् बैठकले अख्तियारको प्रमुख आयुक्तमा घिमिरेलाई सिफारिस गरेको थियो। प्रमुख आयुक्त सिफारिस घिमिरे गत फागुनदेखि आयोगको कार्यबाहक प्रमुख थिए। तत्कालीन प्रमुख आयुक्त दीप बस्न्यात गत माघ मसान्तमा सेवानिवृत्त भएयता अख्तियार नेतृत्वविहीन थियो। नेपालको संविधानको धारा २३८ मा अख्तियार दुरुपयोग अनुसन्धान आयोगमा प्रमुख आयुक्त र अन्य चार जना आयुक्तहरू रहने व्यवस्था छ। प्रमुख आयुक्तले अख्तियार दुरुपयोग अनुसन्धान आयोगको अध्यक्ष भई काम गर्ने संवैधानिक व्यवस्था छ। राष्ट्रपतिले संवैधानिक परिषद्को सिफारिसमा प्रमुख आयुक्त र आयुक्तको नियुक्ति गर्ने र उनीहरूको पदावधि नियुक्तिको मितिले ६ वर्षको हुने व्यवस्था छ। संघीय कानून बमोजिम संसदीय सुनुवाई भएपछि सिफारिस भएका पदाधिकारी राष्ट्रपतिबाट नियुक्त हुने संवैधानिक व्यवस्था छ। संविधानको धारा २९२ उपधारा १ मा संविधान बमोजिम संवैधानिक परिषदको सिफारिसमा नियुक्त हुने प्रधान न्यायाधीश, सर्वोच्च अदालतका न्यायाधीश, न्याय परिषदका सदस्य, संवैधानिक निकायको प्रमुख वा पदाधिकारी र राजदूतको पदमा नियुक्ति हुनु अघि संघीय कानून बमोजिम संसदीय सुनुवाई हुने व्यवस्था छ।"
देउडा खेलेर संविधान दिवस,"धनगढी : हाम्रो कानुन सीमित रईयो, कागजका पानामा दोषीलाई कार्वाई भएन, निर्मला घटनामा यस्तै सवाल जवाफ र व्यंगवाणबीच प्रदेश ७ मा देउडा खेलेर संविधान दिवस मनाइएको छ। बझाङमा जिल्ला प्रशासन कार्यालय प्रांगणमा संविधान दिवसको अवसरमा स्थानीय, कर्मचारी सबैले चाखलाख्दा देउडा हाल्दै संविधान दिवस मनाए। संविधान दिवसको अवसर पारी आयोजना गरिएको महिलापुरुष देउडा खेलमा खास गरी महिलाले कञ्चनपुरमा हत्या भएकी निर्मला पन्तको न्यायमा ढिलासुस्ती भएको देउडामार्फत दुखेसो पोखेका थिए। पुरुष देउडियाले विकास र समृद्धिको कुरा गरेर संविधान दिवस मनाए। महिला बालबालिकाले अधिकार नपाएको, गाउँघरमा गरिबीको अवस्था ज्यूँका त्यूँ रहेको, न्यायपूर्ण समाज निर्माण नभएको, जसको शक्ति उसको भक्ति भन्नेजस्ता भावना संविधान दिवसका अवसरमा देउडा गीतमार्फत अभिव्यक्त गरिएका थिए। महिलापुरुषबीचको अफिसियल देउडा खेल भएकाले देउडाकामार्फत संविधान तथा देश विकाससम्बन्धी सवालजवाफ निकै भएको संविधान दिवस मूल समारोह समितिका आयोजक सदस्य डबल बोगटीले जानकारी दिए। देउडा खेलमा महिलातर्फ जयपृथ्वी नगरपालिकाका उपप्रमुख जुना जाग्रीलगायत जनप्रतिनिधि, जिल्लामा सामाजिक संघसंस्थामा काम गर्ने महिला सहभागी थिए। पुरुष समूहतिर सहायक प्रमुख जिल्ला अधिकारी शिवराज जोशी, जयपृथ्वी नगरपालिका प्रमुख वीरेन्द्र खड्कालगायत कर्मचारीसहित जनप्रतिनिधि र स्थानीय देउडा खेलाडी खेलमा थिए। प्रदेश ७ को संस्कृति झल्काउने गरी बनाएको संविधान दिवसमा स्थानीय देउडाप्रेमी महिलाले भावना अभिव्यक्त गरेका थिए। बिहानको प्रभातफेरी, विद्यार्थीका कविता प्रतियोगिता र औपचारिक कार्यक्रमपछि देउडा खेलिएको थियो। औपचारिक कार्यक्रमका वक्ताले मुलुकले संविधान पाए पनि संविधानले प्रत्याभूत गरेका हकअधिकार अझै जनताले महसुस गर्न नपाएको गुनासो सबैले गरेका थिए। बैतडीमा पनि देउडा र चर्चित छलिया नृत्य खेलेर संविधान दिवस मनाइएको छ। खुसियालीमा खेलिने छलिया नृत्य संविधान दिवसको अवसरमा खेलिएको हो। सदरमुकाममा आयोजित कार्यक्रम छलिया नृत्य प्रदर्शन गरिएको जिल्ला समन्वय समितिका प्रमुख सिद्धराज भट्टले बताए। शाहीलेक बजारबाट बाजागाजा र छलिया नाचसहित दिवसको अवसरमा र्याली निकालिएको प्रमुख भट्टले बताए। यस्तै, पाटन नगरपालिका८ खोड्पे बजारमा देउडा कार्यक्रम आयोजना गरिएको छ। स्थानीयको सहभागितामा दिवसको अवसरमा देउडा खेलिएको पाटन नगरपालिका प्रवक्ता लोकबहादुर भण्डारीले बताए। उनले भने, जनताको संविधान जारी भएको दिनको खुसियालीमा जनताकै सहभागितामा देउडा खेल्यौं। प्रदेश ७ को राजधानी धनगढीमा पनि पहिलो पटक संविधान दिवस मनाइएको छ। झाँकीसाथ मुख्यमन्त्री तथा मन्त्रिपरिषद् कार्यालयबाट सुरु भएको र्यालीसहित धनगढी रगंशालामा पुगेर औपचारिक कार्यक्रममा परिणत भएको थियो। कार्यक्रमममा मुख्यमन्त्री त्रिलोचन भट्टले भने, संविधानले नागरिकलाई अथाह अधिकार दिएको छ तर अब नागरिकले पनि आफ्नो कर्तव्य पूरा गरेर मुलुकलाई समृद्धिको बाटोतिर डोर्याउनुपर्छ। उनले संघ, प्रदेश र स्थानीय तहलाई अधिकार सम्पन्न बनाएको संविधान विश्वमै उत्कृष्ट रहेको दाबी गरे। प्रदेश प्रमुख मोहनराज मल्लको सहभागितामा भएको संविधान दिवसमा आन्तरिक मामिला तथा कानुनमन्त्री प्रकाशबहादुर शाहले स्वागत गरेका थिए। कार्यक्रममा प्रदेश सभाका सभामुख अर्जुनबहादुर थापा, प्रदेश सरकारका मन्त्री, प्रदेशसभा सदस्यलगायत सहभागी थिए। कालोपट्टी बाँधेर संविधान दिवस धनगढी : बुधबार राज्य तथा समुदायले संविधान दिवस मनाइरहँदा थारू समुदायले भने असोज ३ लाई कालो दिनका रूपमा मनाएको छ। धनगढीस्थित पार्कमोडमा भएको कार्यक्रममा राष्ट्रिय जनता पार्टी र थारुवान संघर्ष समिति सम्बद्धहरूले राज्यले पछाडि पारेका समुदायलाई संविधानमा समेट्न नसकेको भन्दै हात तथा टाउकामा कालोपट्टी बाँधेर विरोध प्रदर्शन गरे। विरोधसभामा प्रदेशसभा सदस्य मालामती रानाको पनि सहभागी थिइन्। उनले राजनीतिक दलले सबै समुदायको पक्षमा संविधान नलेखेकाले यसरी सडकमा विरोध जनाएको बताइन्। सदियौँदेखि उत्पीडनमा परेका जनजातिको आवाज सरकारले बेवास्ता गर्दा थरुहटथारुवान संघर्ष समिति बनाएर आन्दोलन गर्नुपरेको पूर्वसभासद् कृष्णकुमार चाधैरीले बताए। राज्यले थारूमाथि दमनका कारण नै टीकापुर घटनाका नाममा धेरैले पीडा भोगिरहेको उनको दाबी थियो। थरुहट थारुवान आन्दोलनले उठान गरेको मुद्दा संशोधन गर्नुपर्ने, थरुहट थारुवान आन्दोलनका क्रममा टीकापुर मुद्दालाई राजनीतिक रूपमा समाधान गर्नुपर्ने लगायत माग उनीहरूले गरेका छन्। (बझाङबाट जगदीश रोकाया, बैतडीबाट भगीरथ अवस्थी, कैलालीबाट कैलाश जोशी )"
"संविधान दिवसमा मुख्यमन्त्री मौन, संशोधन माग्दै मन्त्री सडकमा","जनकपुरधाम : संविधान संशोधनको माग गर्दै निस्केको प्रदर्शनमा प्रदेश २ का सामाजिक विकासमन्त्री नवलकिशोर साहले नेतृत्व गरेका छन्। संविधान दिवसका दिन राष्ट्रिय जनता पार्टी (राजपा) नेपालले बुधबार विरोध जुलुस निकालेको थियो। जुलुसमा मन्त्री साह पनि हातमा कालोपट्टी बाँधेर नेतृत्व गरेका थिए। उनलाई राजपाले नै जनकपुरमा विरोध कार्यक्रमको नेतृत्वका गर्न निर्देशन दिएको थियो। मन्त्री साहसँगै सांसद वृषेशचन्द्र लाल, प्रदेशसभा सदस्य परमेश्वर साह, जनकपुर उपमहानगरका मेयर लालकिशोर साह, उपमेयर रिता झा, हंसपुर नगर प्रमुख रामज्ञान यादव, उपप्रमुख रेणु झालगायत प्रदर्शनमा सहभागी थिए। राजपाले संविधान दिवसको विरोधमा मधेसका जिल्लामा साँझ सात बजेदेखि आठबजेसम्म एक घन्टा बत्ती निभाएर ब्ल्याक आउट समेत गरेको छ। यसैगरी प्रदेश सरकारले मनाएको संविधान दिवसमा मुख्यमन्त्री सहभागी भएनन्। प्रदेश २ को सत्ता साझेदार दलमध्ये एकले संविधान दिवसमा विरोध प्रर्दशन गरिराख्दा अर्कोले विरोध वा समर्थन केही नजनाई मौन बसेको छ। पटक पटक संविधानमा असन्तुष्टि जनाउँदै आएका प्रदेश २ का मुख्यमन्त्री लालबाबु राउतले संविधान दिवसको अवसरमा प्रदेशमा आयोजित कार्यक्रममा सहभागिता समेत जनाएनन्। संघीय सरकारको परिपत्र अनुसार प्रदेश सरकारका कर्मचारीले वृक्षारोपन कार्यक्रमको आयोजना गरि संविधान दिवस मनाउँदा सरकारका मुख्यमन्त्री तथा मन्त्रीहरुले भने सहभागिता जनाएनन्। संघीय समाजवादी फोरम नेपालबाट प्रदेश सरकारको मुख्यमन्त्री बनेका राउतले संविधान दिवसको अवसरमा शुभकामना सन्देश समेत दिएनन्। सरकारी कर्मचारी र सुरक्षाकर्मीहरुको सहभागितामा मुख्यमन्त्री तथा मन्त्रिपरिषदको कार्यालयमा वृक्षारोपण कार्यक्रम गरिएको थियो। प्रदेशका प्रमुख सचिव राजेश्वरमान सिंहको नेतृत्वमा कार्यालयमा वृक्षारोपण कार्यक्रम गरिएको थियो। दिवस मनाउने क्रममा सहभागी हुन मुख्यमन्त्री तथा मन्त्रीहरुलाई जानकारी गराईएपनि कोही सहभागि नभएको मन्त्रिपरिषद कार्यालयका सचिव हरि फुलायलले बताए।"
अख्तियार प्रमुखमा नवीनकुमार घिमिरे सर्वसम्मत अनुमोदन,"काठमाडौं : संसदीय विषेश सुनुवाइ समितिले अख्तियार दुरुपयोग अनुसन्धान आयोगको प्रमुखमा नवीनकुमार घिमिरेलाई सर्वसम्मत अनुमोदन गरेको छ। प्रमुख आयुक्त सिफारिस घिमिरेविरुद्ध सुनुवाइ समितिमा कुनै उजुरी परेको थिएन । सुनुवाइ समितिका सांसदले सुनुवाइका क्रममा घिमिरेलाई विभिन्न प्रश्न गरेका थिए । उनले जवाफ दिने क्रममा अख्तियारलाई विवादमुक्त र जनताले सम्झिने बनाउने प्रतिबद्धता जनाए । अख्तियारलाई विवादमुक्त र जनताले सम्झिने बनाउँछु, सुनुवाइका क्रममा घिमिरेले भने, दुई वर्षको अवधिमा कोठाभित्र अनुहार देखाउन नमिल्ने गरी बस्दिन, मेरा हरेक कामको अनुभूति जनताले गर्न पाउनेछन् । घिमिरेविरुद्ध समितिमा कुनै पनि उजुरी नपरेपछि समितिले उनलाई सिधै सुनुवाइका लागि बोलाएको थियो । संसदीय समितिबाट अनुमोदन भएपछि समितिले संवैधानिक परिषद्लाई जानकारी गराउने तयारी गरेको छ। बिहीबार नै संवैधानिक परिषद्ले राष्ट्रपतिसमक्ष त्यसको जानकारी गराएपछि राष्ट्रपतिबाट प्रमुख आयुक्त नियुक्ति हुने संवैधानिक व्यवस्था छ। गत भदौ २० गते संवैधानिक परिषद् बैठकले अख्तियारको प्रमुख आयुक्तमा घिमिरेलाई सिफारिस गरेको थियो। प्रमुख आयुक्त सिफारिस घिमिरे गत फागुनदेखि आयोगको कार्यबाहक प्रमुख थिए। तत्कालीन प्रमुख आयुक्त दीप बस्न्यात गत माघ मसान्तमा सेवानिवृत्त भएयता अख्तियार नेतृत्वविहीन थियो। नेपालको संविधानको धारा २३८ मा अख्तियार दुरुपयोग अनुसन्धान आयोगमा प्रमुख आयुक्त र अन्य चारजना आयुक्तहरू रहने व्यवस्था छ। प्रमुख आयुक्तले अख्तियार दुरुपयोग अनुसन्धान आयोगको अध्यक्ष भई काम गर्ने संवैधानिक व्यवस्था छ। राष्ट्रपतिले संवैधानिक परिषद्को सिफारिसमा प्रमुख आयुक्त र आयुक्तको नियुक्ति गर्ने र उनीहरूको पदावधि नियुक्तिको मितिले ६ वर्षको हुने व्यवस्था छ। संविधानको धारा २९२ उपधारा १ मा संविधान बमोजिम संवैधानिक परिषदको सिफारिसमा नियुक्त हुने प्रधान न्यायाधीश, सर्वोच्च अदालतका न्यायाधीश, न्याय परिषदका सदस्य, संवैधानिक निकायको प्रमुख वा पदाधिकारी र राजदूतको पदमा नियुक्ति हुनु अघि संघीय कानून बमोजिम संसदीय सुनुवाइ हुने व्यवस्था छ।"
१० हजार गाई पाल्न सहयोग खोज्दै गण्डकी प्रदेश,"पोखरा : दस हजार गाई पालेर प्रदेशलाई दूधमा आत्मनिर्भर बनाउने योजना कार्यान्वयन गर्न गण्डकी प्रदेश सरकारले चिनियाँ सहयोग लिने अनुमति दिन नेपाल सरकारलाई अनुरोध गरेको छ । दूग्ध विकास बोर्ड गठन आदेश प्रदेश संसद्बाट पारित गरिसकेको सरकारले बोर्डमार्फत् गाईपालन र दूध उत्पादन गर्ने योजना बनाएको छ । चिनियाँले गाईपालनका लागि सहयोग गर्न रुचि देखाइरहेका बेला प्रदेश सरकारले संघको अनुमतिका लागि अनुरोध गर्ने निर्णय गरेको भौतिक पूर्वाधार विकासमन्त्री रामशरण बस्नेतले दिए । गण्डकी प्रदेश मन्त्रिपरिषदको बुधबारको बैठकले उक्त अनुरोध गरेको हो । मोडेल फर्म बनाउने, दूध र दुग्धजन्य पदार्थ उत्पादन गर्ने गरी चिनियाँले व्यवस्थापनमा पनि सघाउन चासो देखाएका छन् । यसअघि प्रदेशका भूमि व्यवस्था, सहकारी तथा कृषिमन्त्री लेखबहादुर थापामगरले ३ वर्षमै प्रदेशलाई दूधमा आत्मनिर्भर बनाउने योजना सुनाएका थिए । कृषिलाई व्यावसायीकरण गर्ने, कृषकलाई प्रोत्साहन गर्ने नीति प्रदेश दुग्ध विकास बोर्ड गठन आदेशमा रहेको उनले जानकारी दिएका थिए । मन्त्रिपरिषदको बुधबारको बैठकले प्रदेश वन विधेयकलाई सैद्धान्तिक स्वीकृति दिएको जानकारी पनि प्रदेश सरकारका प्रवक्तासमेत रहेका मन्त्री बस्नेतले दिए । वन तथा वन्यजन्तु तथा जैविक विविधता संरक्षणलगायत काम गर्ने कानुनी बाटो खुला गर्न प्रदेशले वन कानुन ल्याउन लागेको छ । प्रदेश पर्यटन विधेयकलाई मन्त्रिपरिषदले सैद्धान्तिक स्वीकृति दिएको छ । प्रदेशको पहिलो प्राथमिकतामा पर्यटन छ । तर संघीयता कार्यान्वयनसँगै कास्कीको पर्यटन कार्यालय खारेज भएको छ । तसर्थ पर्यटन प्रवद्र्धन केन्द्र खोल्न र १५ जना कर्मचारीको व्यवस्था गरिदिन प्रदेश सरकारले संघलाई अनुरोध गरेको छ । मुलुककै कान्छो जिल्ला नवलपुरमा घरेलु तथा साना उद्योग कार्यालय स्थापना गर्न र त्यहाँ १४ जना कर्मचारीको व्यवस्था गरिदिन गण्डकी सरकारले संघलाई अनुरोध गर्ने निर्णय गरेको छ । नवलपुर नयाँ जिल्ला भएकाले साविक जिल्लामा जस्तो धेरै कार्यालय छैनन् । मुख्यमन्त्री चीन जाने गण्डकी प्रदेशका मुख्यमन्त्री पृथ्वीसुब्बा गुरुङ ९ गते चीन भ्रमणमा जाने भएका छन् । १५ भदौसम्मको उनको भ्रमणमा प्रदेश नीति तथा योजना आयोगका उपाध्यक्ष गिरिधारि शर्मा, प्रमुख सचिव लक्ष्मीराम पौडेल र मुख्य न्यायाधिवक्ता राजेन्द्र घिमिरेसमेत सहभागी हुँदैछन् । हाइनान प्रान्तका सरकार प्रमुखको निमन्त्रणामा मुख्यमन्त्री चीन जान लागेका हुन् । हाइनान प्रान्तको विशेष प्रान्तीय दिवसमा मुख्यन्त्री गुरुङलाई निम्तो आएको प्रदेश सरकार स्रोतले जनाएको छ । गण्डकी प्रदेश सरकारका प्रवक्ता तथा भौतिक पूर्वाधार विकासमन्त्री रामशरण बस्नेतका अनुसार मुख्यमन्त्रीको चीन भ्रमणलाई नेपाल सरकारले स्वीकृति दिइसकेको छ । भ्रमणमा प्राविधिक विद्यालय स्थापनाबारे छलफल हुने बताइएको छ । गण्डकी प्रदेशको पर्यटन, कृषि र शिक्षालगायत विषय मुख्यमन्त्रीको भ्रमणको उद्देश्य रहेको मन्त्री बस्नेतले बताए । हाइनान प्रान्तसँग गण्डकीको मितेरी साइनो गाँस्ने योजनासमेत छ । चिनियाँले मुख्यमन्त्रीको यस भ्रमणका बेला साइनो गाँसिहाल्ने प्रस्ताव गरे पनि तयारीपूर्वक सम्बन्ध गाँस्ने गण्डकीको योजना छ ।"
तक्मा वितरण पञ्चायती शैलीमै,"काठमाडौं : संविधान दिवसमा मानपदवी, अलंकार र पदक पाउने जम्बो टोलीका सबैजसो पहुँचवाला छन्। संघीय लोकतान्त्रिक गणतन्त्र स्थापना भएर कार्यान्वयनमा आएको ३ वर्ष पुग्यो। पञ्चायती र राणाकालीन शासनको झल्को भने हटेको छैन। सरकारले संविधान दिवसमा बुधवार ५ सय १८ जनालाई विभूषित गरेको हो। तिनमा दूरदराजमा रहेर राष्ट्रसेवा गरेकाको संख्या अत्यन्त न्यून छ। न कुनै मापदण्ड छ, न कुनै आधार, प्राध्यापक लोकराज वरालले यसमा टिप्पणी गरे, आसेपासेलाई खुशी पार्न र भजनमण्डली वढाउन तक्मा वितरण गरिएको छ। अहिलेका शासकहरूको हाउभाउ र चरित्र पञ्चायतलाई बिर्साउने खालको देखिदै छ। विभुषण ऐन २०६४ मा राष्ट्रिय जीवनका विभिन्न क्षेत्रमा विशिष्ट योगदान पुयाउने व्यक्तिलाई मुुलुकका तर्फवाट कदर तथा सम्मान स्वरुप मानपदवी, अलंकार तथा पदक दिने प्रावधान छ। त्यसको उल्लंघन हुने गरेको छ। योगदानलाई भन्दा सोर्सफोर्स, भनसुन र निकटतालाई वढि महत्व दिइएको विश्लेषकको भनाई छ। सरकारले यस पटक मानपदवी ३४४ जनालाई तथा अलंकार र पदक १ सय ७४ जनालाई वितरण गरेको छ। गृह मन्त्रालयको विभूषण शाखाका अनुसार तक्मा वितरणमा मात्रै वार्षिक ८ करोड रुपैया खर्च हुदै आएको छ।। यसमा हालसम्म अरर्वौ रुपैया खर्च भइसकेको छ। गृहले गत वर्ष मात्रै नेपाल रत्न, राष्ट्रगौरव, राष्ट्रदीप ,जनसेवा श्री गरि विभिन्न श्रेणिका तक्माहरु ४ सय ९८ जनालाई दिने निर्णय गरेको थियो। वर्षेनी ४ देखि ५ सय जनालाई तक्मा वितरण हुने गरेको छ। तक्माको मूल्य २० हजार देखि १३ लाखसम्म पर्छ। गृहका अनुसार नेपाल रत्न वनाउन झण्डै १३ लाख खर्च हुन्छ भने अन्य विभूषण वनाउन पनि १० लाख सम्म खर्च हुने गरेको छ। ४५ लाखसम्मका त धेरै विभूषण छन्। पुर्व मुख्य सचिव दामोदरप्रसाद गौतमले संघीय लोकतान्त्रिक गणतन्त्रमा पनि पुरानै शैलीमा तक्मा वितरण गर्नु गलत भएको वताए। आफु निकटकालाई भन्दा उनीहरुले राज्यलाई दिएको योगदानको गहन अध्ययन गरि विभूषित गर्न सकिएमा नया नेपालमा परिवर्तनको महसुस हुन सक्ने उनको सुझाव छ। विभूषण ऐन २०६४ अनुसार प्रत्येक वर्ष विभूषण वितरण गर्नकै लागि सरकारले वरिष्ट मन्त्रीको अध्यक्षतामा समिति बनाउँछ। यस पटक उपप्रधान तथा रक्षा मन्त्री इश्वर पोख्रेल त्यसका अध्यक्ष थिए। गृहकै केहि अधिकारीका अनुसार तक्मा वितरण गर्ने प्रचलन राणा काल र पञ्चायत कालकै परम्पराको निरन्तरता जस्तो हुदै आएको छ। अव विभूषण(तक्मा)लाई संघीय शासन अनुरुप वैज्ञानिक र चुस्त किसिमले वाडिनु पर्छ, ता की तक्माको पनि मूल्य रहन सकोस। यसो गर्न नसकिए वितरण प्रणाली खारेज गरिदिए हुन्छ, प्राध्यापक वरालले भने। विभूषण सिफारिस समितिका सदस्य सचिव गृह सचिव प्रेमकुमार राइले भने विगतमा भन्दा यस पटकको घोाषणा वैज्ञानिक र व्यवस्थित भएको दावी गरे। नया कार्यविधि वनाएर सोही अनुसार विभुषण घोषणा भएको छ, यस पटक नागरिकस्तर वाट ७५ प्रतिशतले विभुषण पाएका छन्, उनले भने। उनका अनुसार विगतका वर्षहरुमा सरकारी सेवाका ७५ प्रतिशतले र नगारिकस्तरवाट २५ प्रतिशतले मात्रै तक्मा पाउँथे। गत वर्षसम्म सोर्सफोर्समा वर्षै पिच्छे विभूषण लिने पात्र थिए। यस पटक देखि त्यस्तो कार्यलाई पुर्ण रुपमा रोकेर समाजसेवामा उल्लेख्य भुमिका खेलेका र राम्रा तथा असल व्यक्तिहरुलाई छानी छानी विभूषण दिइएको छ, उनले भने। यद्यपि तक्मा पाउनेमा सरकारका निजामती, प्रहरी र सेनाका उच्च पदस्थहरुको लामो लस्करै छ। कुन तक्माको लागत कति ? नेपाल रत्न बनाउन १३ लाख पर्छ। यसमा हिरा, सुन र मिना जडित हुन्छ। यो आठ कोणको मणि वाट वनेको हुन्छ। यसको व्यास ८५ सेन्टिमिटर हुन्छ। यसको अग्रभागको प्रत्येक कोणमा पाच पाच वटा हिरा हुन्छन्। अन्य तक्माहरु राष्ट्रगौरव, राष्ट्रदीप , प्रवल र सुप्रवल जनसेवा श्री पनि सुन, हीरा, मुगा जडित ४ देखि १० लाख सम्मका हुनेछन्।"
दूतावासलाई भाडाको भार : एक दशकमा साढे ४ अर्ब सकियो,"काठमाडौं : पछिल्लो पटक चिनियाँ सहयोगमा सरकारले आफ्नो कूटनीतिक नियोगको पुनःनिर्माण अघि बढाएको छ । ल्हासा स्थित माहाबाणिज्य दूतावास भवन चिनियाँ सरकरको सहयोगमा निर्माण थालनि भएको हो । यसको शिलाल्यानस गत साता सभामुख कृष्णबहादुर महराले गरेका थिए । निकै अघि चिनियाँ सरकारको सहयोगमा नै बनाउने भनिए पनि कूटनीतिक भवनहरु आफैले बनाउनु पर्ने निर्णय सरकारले गरेको थियो । त्यसको लविङमा थिए तत्कालिन मुख्य सचिव लिलामणी पौड्याल । अहिले उनै चीनको राजदूत रहेको अवस्थामा महाबाणिज्य दूतावास चिनियाँ सरकारको सहयोगमा निर्माण हुन लागेको हो । निकै पुरानो उक्त भवन जिर्ण भएपछि चीनले आफ्नो सहयोगमा निर्माण गरिदिने बताउदै आएको थियो । बाणिज्य दूतावासलाई स्वायत्त झै हेरिए पनि महाबाणिज्य दूत त्यस मुलुकको राजदूत अन्र्तगत नै हुन्छन । हामीले बनाउन निकै असहज हुने भएपछि चिनियाँ सरकारको सहयोगमा नै निर्माण थालिएको हो, ल्हासा स्थित महाबाणिज्य दूतावासका प्रमुख गोबिन्दबहादुर कार्कीले अन्नपूर्णपोष्टसँग भने, हामी आफैले बनाउने भनिएको तर त्यसमा निकै असहजता आउने भएपछि यस्तो निर्णय गरेको हो । उनीहरुको ठेकेदार बाहेक अन्यले सक्दैनन । नेपाल सरकार आफैले बनाउने भनेको मलेसिया, श्रीलंका र पाकिस्तानमा समेत अहिलेसम्म पनि नक्सा समेत पारित गराउन नसकेको अवस्थामा ल्हासामा तत्काल काम अघि बढाउन यस्तो निर्णय लिएको परराष्ट्र अधिकारीले बताए । केही दिन अघिमात्र अमेरिकामा राजदूत निवासको लागि ६८ मिलियन डलर (करिब ७७ करोड रुपैंया) को भवन खरिद भएको छ । उक्त भवनमा राजदूत सरिसकेका छन । राजदूत बस्ने निवासमा दूतावास सार्ने तयारी भइरहेको छ । राजदूत डा अर्जुनकुमार कार्कीको सक्रियतामा निवास खरिद भएको हो । उनले खरिद गरेको निवासको विषयमा अमेरिकाका नेपाली समुदाय माझ विवाद पनि छ । भवन खरिद गर्न सफल भएपनि उनी विवादबाट भने टाढा भएनन । काम गर्दा विवाद आउँछ नै । केही नगरी कार्यकाल सकेर फर्कन पयो । नत्र काम गर्न आवश्यक छ । मैले सरकारको निर्णयमा अडेर काम गरेको छु, उनले अन्नपूर्णसँग भने, एक दुई बर्षको लागि हेरेर होइन पचासौं बर्षको लागि ध्यान दिएर सम्पत्ती खरिद गरेको छु । अमेरिकामा बस्नेहरुलाई राम्रैसँग थाहा छ यहाँ जग्गा भवन खरिद गर्दा के हुन्छ भन्ने विषय भन्दै उनले भने, सरकारले दिएको सिलिङ भन्दा १० करोड कमको भवन खरिद गरेको छु । राजदूतले यस्ता भवनहरु छन भन्ने हो निर्णय गर्ने मन्त्रालयले नै गर्ने समेत उनले सुनाए । मन्त्रीपरिषदबाट ७७ करोडमा अमेरिकामा निवास खरिदको स्विकृत भएको केही समय अघि चिनियाँ सहयोगमा महाबाणिज्य दूतावास पुनः निर्माण गर्ने विषय पनि तय भएको हो । २० मिलियन युएन अर्थात करिव ३ करोड रुपैयाको भवन निर्माणका लागि चीन सरकरको सहयोग स्विकार गरेको हो । जवकि नेपालसँग १० बर्ष देखि हरेक बर्ष दुई अर्व रुपैया भवन खरिदको लागि छुट्याउदै आएको छ । केही समय यता भवन खरिन र निर्माणमा तालुकवाला मन्त्रालयले वेवास्ता गरेको भन्ने आरोप आएपछि सरकारले पछिल्लो समय यस्ता भवन खरिद गर्ने र जग्गाभएको स्थानमा भवन बनाउने प्रक्रिया अघि बढाएको हो । तर जुन गतिमा अघि बढ्न पर्नेहो त्यो गतिमा अघि नबढेको परराष्ट्र अधिकारीले स्विर्काछन । भवन विभागसंगको सम्वन्यमा निर्माणको प्रक्रिया अघि बढाएको भए पनि सम्बन्धित मुलुकको नियम कानुनको कारण ढिलाई भएको ति अधिकारीहरुले बताए । प्रत्येक वर्ष २ वटा विदेश स्थित नियोग आफ्नै बनाउने नीति सरकारले लिएको र बजेट छुट्याएको हो । १० बर्षमा जम्मा दुई भवन खरिद भए भने एक स्थानमा जग्गा खरिद गरिएको हो । दुई बर्ष अघि थाइल्याण्ड, केही दिन अघि अमेरिकामा र तीन महिना अघि अस्ट्रेलियामा जग्गा खरिद भएको छ । कूटनीतिक नियोगहरुको समुहलाई एकै स्थानमा राख्ने अस्ट्रेलियन नीति अनुरुप परिषद भित्र जग्गा खरिद गर्नै पर्नेभएपछि सरकारले त्यहाँ जग्गा खरिद गरेको हो । ११ बर्ष अघि सरकारले मलेसियाको पुत्राजयमा जग्गा खरिद गरेको थियो । त्यो भन्दा बाहेक खरिद गर्ने र विक्रि गर्ने कार्य अघि बढाउन सकेको छैन । खरिदमात्र होइन उपयोगमा नआएको जर्मनीको बोन स्थित नेपाली भवन पनि विक्रि गर्न सकेको छैन । जर्मनीमा रहेका राजदूतको कुनै क्रियाकलाप समेत नरहेको अवस्थामा यस्ता विषयलाई समेत टुंगो लगाउन सकेका छैनन । हरेकबर्ष जस्तो बोनमा रहेको भवन विक्रि गर्ने विषयमा अध्ययन गर्न भन्दै टोली त्यहाँ पुगेका हुन्छन । प्रतिवेदन बन्छ तर थन्किन्छ । बेलायतको भवन समेत जोड्ने गरेकाले कमिसनको ठूलो चलखेलको रुपमा यसलाई हेरिदा समस्या बढेको हो । नियोग प्रमुख र परराष्ट्र कर्मचारी सक्रिय भए भवन खरिद समस्या नभएको अर्थको धारणा छ । विदेशस्थित नेपाली दूतावास, स्थायी नियोग र महावाणिज्य दूतावास तथा त्यहाँ काम गर्ने कूटनीतिक कर्मचारी भाडामा नै रहेका छन । नियोगका लागि आवश्यक जग्गा र भवन खरिद तथा निर्माण प्रक्रिया अघि बढाउँदा बढि आशंका हुने भएपछि उनीहरु विवादमा नपर्न पनि यस्तो खरिद नभएको हो । विबादमा पर्न नचाहने र भाडामा रोजेको घरमा बस्न पाइने त्यसबाट छुट्टै सुविधा र कतिपय स्थानमा दोहोरो सम्झौता पनि हुने हुनाले भवन खरिद निरुत्साहितमा परेको भनेपछि पछिल्लो समय खरिदमा अघि बढेका हुन । सेवानिबृत्त पछि जानेहरुले आरम गर्ने थलो बनाउने, सेवामा रहेकाहरु विवादमा पर्न नचाहने, राजनीतिक नियुक्तिमा जानेहरु आफ्ना कार्यकर्ता र नेतालाई स्वागत तथा भेटघाटमा नै ब्यस्त हुने वा कूटनीतिक कर्मचारीले सहयोग नगर्ने कारण उनीहरुले त्यता सोच्नै भ्याएका हुदैनन । यसरी वेवास्ता हुँदा मुलुकले ठूलो आर्थिक भार भाडामा ब्यहोर्ने गरेको छ । बजेट सदुपयोग गर्न नसक्दा भाडाको नाममा करौडौं रकम थपिदै गएको हो । पछिल्लो दशबर्षमा सरकारले भाडामा तिरेको रकम साढे करिव चार सय प्रतिशतले बढ्दै गएको छ । कर्मचारीहरुका लागि सरकारले भाडा तिरे अनुरुप मोर्गेज गरेर बस्ने हो भने २० बर्षमा आफ्नै भवन हुनेछ । विदेशस्थित दूतावास, स्थायी नियोग र महावाणिज्य दूतावासमा ९० प्रतिशत भन्दाबढी कर्मचारी भाडामा नै बस्छन । ३० मुलुकमा दूतावास, ३ राष्ट्रसंघिय स्थायी नियोग र ६ महावाणिज्य दूतावासले विदेशमा आफ्नो कूटनीतिक प्रतिनिधित्व गरेका छन । सरकारले गत बर्ष मात्र ७५ करोड रुपैयाँ घरभाडा छुट्याएको छ । सरकारले पछिल्ला १० वर्षमा साढे ४ अर्ब रुपैया घरभाडामा सकेको छ । सबैभन्दा बढी घरभाडा न्युयोर्क र जेनेभा स्थित स्थायी नियोगले तिरेको छ । दुवै नियोगले वार्षिक ५५ करोड भन्दा बढि भाडा तिरेको तथ्यांकमा उल्लेख छ । त्यसपछि खाडी मुलुकमा रहेको दूतावासले तिर्ने गरेको छ । भाडा तिर्नेमात्र होइन हरेक समयमा दूतावास भवन नै सार्ने गरेकाले ठेगना पनि फरक पर्ने समसया छ । आफ्नो जग्गा भएको स्थानमा समेत भवन खरिद नगर्नु कूटनीतिक लज्जा हो । सरकारले लगतार जग्गा वा भवन खरिदको लागि ताकेता गरेको भएपनि थोरै स्थानमा मात्र प्रयास अघि बढ्ने गरेको अुनभव परराष्ट्र अधिकारीको छ । कतै जग्गा त कतै भवन खरिद गर्ने कार्य अघि बढेको छ । आफ्नै जग्गाभवन बनाउने कार्य प्राथमिकतामा राखेर अघि बढेको छ, परराष्ट्र सचिव शंकार बैरागीले भने, धेरै सुधारका कार्यहरु भएका छन । ति मध्ये विदेशमा आफ्नै भवन पनि एक रहेको छ । नेपालको बेलायत, अमेरिका थाइल्याण्ड, भारत, फ्रान्स, बंगलादेश, चीन, बेल्जियममा आफ्ना केही भवनहरु छन । मलेसिया, पाकिस्तान, श्रीलंका, अस्ट्रेलिया, साउदी अरबमा जग्गा छन । न्यूयोर्क स्थिन स्थायी नियोगमा पनि तीन अपार्टमेन्ट रहेको छ । भने जर्मनको पुरानो राजधानी बोनमा पनि भवन र जग्गा छ तर त्यो विक्रिय गर्न आवश्यक रहेको भए पनि विक्रि गर्न चासो देखाएको छैन ।"

शीर्षक,विवरण
कूटनीतिक परिपक्वता देखियोस,"आजदेखि भोलिसम्म हुने भारतीय प्रधानमन्त्री नरेन्द्र मोदीको तेस्रो नेपाल भ्रमण निकै चासो र रुचीपूर्ण बनेको छ। प्रधानमन्त्री पदको शपथ ग्रहण गर्दा सार्क राष्ट्रका सरकारप्रमुखहरूलाई आमन्त्रण गरेर भारतीय विदेश नीतिमा परिवर्तन आउने संकेत दिएका थिए, मोदीले। त्यसैको परिणाम थियो, पहिलो नेपाल भ्रमणमा उनले काठमाडौंमा पाएको जनस्तरको सम्मान र स्वागत। तत्कालीन संविधानसभामा उनले मन्तव्य दिँदै गर्दा सभासद्हरूमा देखापरेको युफोरिया केही हदसम्म भारतीय विदेश नीतिमा आउने परिवर्तनको आशा र केही हदसम्म नेपाली भावुकताको संयुक्त परिणाम थियो। यी वर्षमा ओलीको विदेश नीति परीक्षणबाट गुज्रिसकेको छ। भारतीय विदेश नीतिमा केकस्तो परिवर्तन आयो भन्ने पनि समय र सन्दर्भले सतहमा ल्याइदिएको छ। एउटा स्मरणीय कालखण्डपछि नेपाल आइरहेका मोदीलाई जनस्तरबाट हुन गइरहेका नागरिक अभिनन्दन यसैले अर्थपूर्ण छ। नेपाली जनता छिमेकीको सम्मान, परिवर्तनप्रति सधैं आशावादी र सम्बन्ध सुधारका लागि सधैं तत्पर छन् भन्ने सन्देश यी अभिनन्दनले दिन्छन्। असमझदारीहरूको अन्त्य र समझदारीपूर्ण सम्बन्धका लागि नेपाली तत्परतालाई मोदी भ्रमणले आत्मसात् गर्नेछ भन्ने विश्वास गर्नु उचित नै हुनेछ। २०७२ मा नेपालले नयाँ संविधान घोषणा गर्दैगर्दा भारतीय दूतावास र विदेश मन्त्रालयबाट आएका वक्तव्य पक्कै पनि इतिहासका स्मरणयोग्य दस्तावेज हुन्। त्यसयता नेपाली संविधानलाई लिएर भारतीय पक्षबाट कुनै पनि औपचारिक वक्तव्य नआए पनि नयाँ संविधानअन्तर्गत निर्वाचित सरकार, प्रदेश सरकार र स्थानीय नगरपालिकाहरूको स्वागत स्वीकार कुनै पनि दस्तावेज भन्दा कम होइन। इतिहास यसै पनि लिखित वक्तव्यहरूले मात्र बन्दैन, मूर्त क्रियाकलाप पनि इतिहासकै स्रोत हुन्। मोदीको सहर्ष नेपाल आगमनलाई त्यो सन्दर्भमा राखेर पनि भविष्यका इतिहासकारहरूले मनन गर्नेछन्। त्यसैले पनि यो भ्रमण स्वागतयोग्य छ। संवाद कूटनीतिको आत्मा हो। भ्रमणहरू संवादका मूर्त मञ्चहरू हुन्। प्रधानमन्त्री केपी शर्मा ओलीको भारत भ्रमणलगत्तै र चीन भ्रमणअगावैको प्रधानमन्त्री मोदीको नेपाल भ्रमण कूटनीतिकै सिलसिला हो। कूटनीति सौहार्दता, आपसी सम्मान र परस्परताले सञ्चालन हुन्छ। एक सार्वभौम देशले अर्को सार्वभौम देशलाई जहिल्यै सम्मान गर्छ। सरकारका प्रतिनिधिको ससम्मान स्वागत र सहृदयी आतिथ्यता कूटनीतिक व्यवहार हो। साथसाथै अतिथि देवो भवः को मर्म आत्मसात गर्ने नेपाली संस्कार पनि हो। विदेश सम्बन्ध सञ्चालनमा एक सार्वभौम देशले जहिल्यै राष्ट्रिय हितको सुरक्षा र संवद्र्धन गर्छ। नेपालले आफ्नो हितमा चाल्ने कुनै पनि कदम न उत्तरको न त दक्षिण ढल्काइ हुनेछ। नेपालको विदेश नीतिको आत्मा मात्रै नेपाली हित हुनेछ। सहकार्यका सारा प्रयास पनि राष्ट्रिय हितलाई केन्द्रमा राखेर नै हुनेछ। यद्यपि सहकार्य र प्रतिस्पर्धा सँगसँगै गरिरहेका दुई छिमेकीलाई सहकार्यको डोरीले जोडिरहन नेपालको भूमिका उल्लेखनीय हुनुपर्छ। एउटा अविस्मरणीय निकट विगत बाट गुज्रिएको आपसी सम्बन्धलाई नेपालका विदेश नीति सञ्चालकहरूले बिर्सने छैनन्। यी तीन वर्षमा नेपाली नेताहरूले उल्लास र भावुकताले होइन संयम र ठोस विश्लेषणले विदेश सम्बन्ध सञ्चालन हुन्छ भन्ने बुझिसकेको हुनुपर्छ। साथसाथै छिमेकीहरूसँग सौहाद्र्रपूर्ण सम्बन्ध स्थापित गरेरै मात्र अगाडि बढ्न सकिन्छ भन्ने भारतीय विदेश नीति निर्माताले पनि यी वर्षमा मनन गरिसकेको हुनुपर्छ। उत्साहपूर्ण स्वागतबाट सुरु भएको मोदीको नेपाल भ्रमणको क्रम तेस्रो शृंखलासम्म आइपुग्दा एउटा अविस्मरणीय ऐतिहासिक मोड पार गरिसकेको छ। सम्बन्ध सुधारका लागि आफ्नो तर्पबाट आवश्यक कदम चाल्न र हात अगाडि बढाउन भारतीय प्रधानमन्त्रीले यो भ्रमण उपयोग गर्ने आशा छ। नेपाली नेताहरूले मोदीको सहृदयी स्वागत र सम्मान गरेर कूटनीतिक परिपक्वता प्रदर्शन गरुन्। राष्ट्रिय गरिमा, नागरिकहरूको आत्मसम्मान र राष्ट्रिय हितमा आँच आउने कुनै पनि काम नहोस् भन्नेतर्फ नेपाली पक्ष सचेत होस्।"
नेपालीको प्रशंसा गर्दै मोदीले भने : नेपालीको स्वाभिमान सगरमाथाभन्दा अग्लो छ,"जनकपुर : भारतीय प्रधानमन्त्री नरेन्द्र मोदीले जनकपुरको बाह्रविघा मैदानमा प्रदेश सरकारको तर्फबाट गरिएको नागरिक अभिनन्दनपछि बोल्दै नेपालीको स्वाभिमान सगरमाथाभन्दा अग्लो भएको बताएका छन्। नेपालीको धर्मनिष्ठा सागरभन्दा गहिरो र स्वाभिमान सगरमाथा भन्दा अग्लो रहेको छ। हामी छिमेकीलाई तपाईँहरुको आशिर्वाद लागिरहेको छ,मोदीले भने। त्यसैगरी मोदीले मिथिला संस्कृति धेरै माथि रहेको बताएका छन्। नेपाल र भारतको मित्रताको चर्चा गर्दै उनले नेपालको विकास तीब्र गतिमा भइरहेको र त्यसमै ऊर्जा दिन आफू नेपाल आएको बताए। उनले नेपालले लोकतान्त्रिक प्रणालीलाई मजबुत बनाएको र एक वर्षमा तीन चुनाव सम्पन गरेको भन्दै नेपाल र नेपालको राजनीतिक नेतृत्वको प्रशंसा गरे। मोदीले नेपालमा प्रान्तीय सरकार गठन हुनु ऐतिहासिक भएको समेत बताए। नेपालको इतिहासमा पहिलो पटक चुनाव भएर प्रान्तीय सरकार बनेको छ, मोदीले भने, लोकतन्त्रले आफ्नो सपना र अवसर पुरा गर्न बेरोकतोक अधिकार दिन्छ। मोदीले नेपालको समृद्धि र खुसीका लागि भारतले सदैव कामना गर्ने बताए। प्रधानमन्त्री ओलीको सपना पुरा गर्न सवा सय करोड हिन्दुस्तानीको तर्फबाट शुभकामना सबका साथ सबका विकास मूलमन्त्रसहित भारत अगाडि बढेको छ। यी क्षेत्रमा भइरहेको विकासको लाभ सबैभन्दा धेरै नेपालले पाउँछ, मोदीले भने, भारतका लागि मात्रै होइन, सबै छिमेकी देशका लागि यही कामना हुनेछ। नेपालले बोकेको समृद्ध नेपाल, सुखी नेपालीको सपना पूरा हुन्छ। यो सपना पूरा हुँदै गर्दा सवा सय करोड भारतबासी पनि खुशी हुनेछन्। जनकपुरको साँचो मोदीलाई, विकासको जिम्मा भारतको ! नेपालबिना भारतको नाम र इतिहास दुवै अधुरो: मोदी मोदीलाई जानकी मन्दिरमा ओलीको स्वागत"
एउटै पोशाकमा ओली र मोदी (फोटो फिचर),काठमाडौं : भारतीय प्रधानमन्त्री नरेन्द्र मोदी दुई दिने नेपाल भ्रमणका लागि नेपाल आएका छन् । यस पटक मोदीको नेपाल भ्रमण जनकपुरबाट सुरु भएको छ । जनकपुरको जानकी मन्दिरमा पुगेर प्रधानमन्त्री केपी शर्मा ओलीले मोदीलाई स्वागत गरे । यसअघि औपचारिक कार्यक्रममा दौरा सुवालमा सजिएर उपस्थित हुने प्रधानमन्त्री ओली कुर्था पाइजा र गाम्छा लगाएर जनकपुर पुगेका थिए। एउटै रङको कपडामा सजिएका ओली र मोदीले जानकी मन्दिर परिसरमा संयुक्त सम्बोधन समेत गरे । सम्बोधनका क्रममा मोदीले नेपालर भारतको सम्बन्ध लामो समयदेखि रहेको सम्झना गरे ।
मोदीलाई जानकी मन्दिरमा ओलीको स्वागत,जनकपुरः भारतीय प्रधानमन्त्री नरेन्द्र मोदीलाई प्रधानमन्त्री केपी शर्मा ओलीले जनकपुरस्थित जानकी मन्दिरमा स्वागत गरेका छन् । ढाका टोपी र कुर्तापाइजामामा सजिएका ओलीले पाइजामामै आएका मोदीलाई जानकी मन्दिर परिसरमा स्वागत गरेका हुन् । ओलीले स्वागत गरेपछि मोदीले जानकी मन्दिरमा पुगेर माता जानकी र भगवान रामको पूजा गरेका छन् । पूजा गरिसकेपछि मोदीले मन्दिर परिसरको अवलकोन गरेका छन् । बिहान १० बजेर ४५ मिनेटमा जनकपुर विमानस्थलमा ओर्लेका मोदीलाई त्यहाँ ईश्वर पोखरेलले स्वागत गरेका थिए । मोदीलाई शुक्रबारै जकपुरस्थित बाह्रबिघा रंगभूमि मैदानमा अभिनन्दन गर्न् कार्यक्रम छ ।
प्रधानमन्त्री ओली नागरिक अभिनन्दनमा अनुपस्थित,"जनकपुर : जनकपुर उपमहानगरपालिकाले गरेको भारतीय प्रधानमन्त्री नरेन्द्र मोदीको नागरिक अभिनन्दनमा प्रधानमन्त्री केपी शर्मा ओली सहभागी भएनन् ।नेपाल सरकारको प्रतिनिधिका रुपमा रक्षामन्त्री ईश्वर पोखरेल नागरिक अभिनन्दन सरिक भएका छन् भने प्रदेश सरकारकातर्फबाट प्रदेश २ का मुख्यमन्त्री लालबाबु राउत सहभागी भएका थिए । जानकी मन्दिरमा मोदीलाई स्वागत गरी पूजापाठसँगै गरेका ओली नागरिक अभिनन्दनमा सहभागी भएनन् । मोदीलाई जनकपुरमा तीन वटा १२१ किलोका मालाले सम्मान गरिएको छ । मोदीलाई प्रदेशसभा २ सरकार, वीरगञ्ज उद्योग वाणिज्य संघ र जनकपुर उद्योग वाणिज्य संघद्वारा १२१ किलोको छु्ट्टाछुट्टै माला लगाएर सम्मान गरिएको छ । शुक्रबार जनकपुरको रंगभूमि मैदानमा आयोजित कार्यक्रममा जनकपुर उपमहानगरपालिकाका मेयर लालकिशोर साहले मोदीलाई अभिनन्दन गरेका हुन् ।"
सैनिक मञ्च टुँडिखेलमा ओली र मोदी (फोटो फिचर),तस्बिर : अशोक दुलाल काठमाडौँः भारतीय प्रधानमन्त्री नरेन्द्र मोदीको सम्मानमा नेपाली सेनाले गार्ड अफ अनर प्रदान गरेको छ । राजधानीको सैनिक मञ्च टुँडीखेलमा आयोजित समारोहबीच मोदीलाई नेपाली सेनाको टुकडीले १८ तोपको सलामीसहित गार्ड अनरबाट सम्मान गरेको हो । सेनाले मोदीलाई सम्मान गर्दा प्रधानमन्त्री केपी शर्मा ओली साथमै थिए । मोदीले ओलीले सेनाले गार्ड अफ अनर प्रदान गरेपछि फोटोसमेत खिचाएका थिए । मोदीले सरकार सबै मन्त्रीसँग भेट समेत गरे । मोदी जनकपुर हुँदै केही बेरअघि काठमाडौँ आएका हुन् । मोदीलाई जनकपुरको बाह्रविघा मैदानमा नागरिक अभिनन्दन पनि गरिएको थियो । मोदीले शुक्रबारै जानकी मन्दिरमा पूजा पनि गरेका थिए। मोदी र उनका समकक्षी नेपालका प्रधानमन्त्री केपी शर्मा ओलीले रामायण सर्किटको पनि शुक्रबारै उद्घाटन गरेका थिए ।
नाकाबन्दीको विरोधमा विवेकशीलसाझाले राखेको ब्यानर प्रहरीले झिक्यो,काठमाडौँ: विवेकशीलसाझा पार्टीले भारतीय नाकाबन्दीको विरोध गर्दै ललितपुरको बखुण्डोलस्थित केन्द्रीय कार्यालयमा राखेको ब्यानर प्रहरीले जबरजस्ती झिकेको छ । भारतीय प्रधानमन्त्री नरेन्द्र मोदी नेपाल भ्रमणमा आएपछि विवेकशीलसाझाले नाकाबन्दीको बिरोध जनाउन राखिएको ब्यानर जबरजस्ती कार्यालय पसेर लगेको सो पार्टीले जानकारी दिएको छ । ब्यानर झिकिएको विरोधमा राखिएको ब्यानर झिकिएपछि ललितपुर जिल्ला प्रशासन कार्यालय पुगेका पार्टीका नेताहरुलाई पनि प्रहरीले कार्यालय परिसरमा पस्नै नदिएको बताइएको छ । प्रहरीले ब्यानर झिकेपछि फेरि राखिँदा पनि प्रहरी झिकेर लगेका थिए । विवेकशीलसाझाले मोदीलाई स्वागत गरिने तर उनले नाकाबन्दी गरेकोमा माफी माग्नुपर्ने अडान राख्दै आएको छ ।
ओलीलाई मोदीले भने आदरणीय कोलीजी,"जनकपुरः भारतीय प्रधानमन्त्री नरेन्द्र मोदी नेपालका प्रधानमन्त्री केपी शर्मा ओलीलाई सम्बोधन गर्ने क्रममा चुकेका छन् । रामायण सर्किटको उद्घाटनका क्रममा जानकी मन्दिर परिसरमा ५ मिनेट लामो मन्तब्य राख्ने क्रममा मोदीले तीन पटकसम्म ओलीलाई कोली भन्दै सम्बोधन गरेका हुन् । आफूलाई जनकपुरमै स्वागत गर्न आएकोमा खुसी हुँदै मोदीले भने, आदरणीय मेरा भाइ साव नेपालका प्रधानमन्त्री केपी शर्मा ओली (ओली) मेरो स्वागतमा जनकपुर आइपुग्नुभएकोमा म धेरै खुसी छु, मोदीले भने, भारतको पहिलो प्रधानमन्त्रीका रुपमा आज जनकपुरमा आइपुगेको छु । राजा जनकको माता जानकीलाई प्रणाम गर्ने शौभाग्य पाउँदा हर्षविभोर भएको छु । मोदीले ५ मिनेट लामो भाषण गरिरहँदा नेपालका प्रधानमन्त्रीको नाम थरमा अलमल रहेको उनको भाषणका क्रममा थाहा हुन्थ्यो । ओली, नेपाल सरकार, राज्य सरकार र नगर सरकारको प्रशंसामा शब्द खर्चिरहँदा मोदीले ओलीलाई कोली शब्द पटक पटक दोहोर्याए ।"
अखण्ड नेपालको पक्षमा भारत : मोदी,"काठमाडौं : भारतीय प्रधानमन्त्री नरेन्द्र मोदीले विकास र समृद्धिका लागि भारत र नेपालको चाहना एकअर्काको परिपूरक भएको बताएका छन्। शुक्रबार साँझ दुई देशका प्रधानमन्त्रीले आयोजना गरेको संयुक्त पत्रकार सम्मेलनमा भारतीय प्रधानमन्त्री मोदीले आर्थिक विकास र समृद्धिका लागि प्रधानमन्त्री केपी ओलीको अभियानमा सवा सय करोड भारतीय नागरिकको साथ र समर्थन रहेको बताए। राजधानीको बत्तीसपुतलीस्थित एक होटेलमा आयोजित संयुक्त पत्रकार सम्मेलनमा मोदीले भने, भारतका लागि सबका साथ सबका विकासको नारा र ओलीजीका लागि समृद्ध नेपाल, सुखी नेपालीको नारा एकअर्काका पूरक हुन्। नेपालको समावेशी र आर्थिक विकासका लागि भारतीयको साथ एवं समर्थन रहेको मोदीको प्रतिबद्धता छ। अघिल्लो महिना भारतमा भएको प्रधानमन्त्री ओलीको भ्रमण र आफ्नो भ्रमणका क्रममा दुई देशको विकासका लागि गम्भीर छलफल भएको उनले बताए। नेपालमा केन्द्र, प्रदेश र स्थानीय तहको चुनाव सम्पन्न भएको ऐतिहासिक समयमा आफूले नेपाल भ्रमण गरेको उल्लेख गर्दै मोदीले भने, नेपालको इतिहासमा यो समयलाई स्वर्णाक्षरमा लेखिनेछ। प्रधानमन्त्री ओलीको सरकार र अभियानलाई साथ र समर्थन रहने कुरा पटकपटक दोहोयाएका मोदीले भारत र नेपालबीचको सम्बन्ध दुई सरकारभन्दा निकै उचाइको रहेको पनि बताए। आर्थिक विकास र सामाजिक परिवर्तनका लागि ओली नेतृत्वको सरकारले निकै नै आशा र भरोसा जगाएको उनको भनाइ छ। अखण्ड, समृद्ध र सशक्त नेपालको आकांक्षामा भारतको पूर्ण समर्थन छ, उनले भने। ओलीको भारत भ्रमणका क्रममा भएका सम्झौता कार्यान्वयनको विषयमा विस्तारमा कुराकानी भएको मोदीले उल्लेख गरे। नेपाल ल्यान्डलक रहेन, ल्यान्डलिंक, वाटर लिंक हो भन्ने ओलीजीको भिजनमा हर प्रयास गर्ने प्रतिबद्धता व्यक्त गर्दछु, मोदीले भने। नेपालको कृषि क्षेत्रको विकासमा भारतीय र नेपालका कृषिमन्त्रीबीच कुराकानी हुने उनले बताए। दुई देशका प्रधानमन्त्रीको संयुक्त पत्रकार सम्मेलनअघि ओली र मोदीबीच एक्लाएक्लै र दुई देशका उच्चस्तरीय प्रतिनिधिमण्डलबीच भेटवार्ता भएको थियो। उच्चस्तरीय भेटवार्तामा नेपालका तर्फबाट गृहमन्त्री रामबहादुर थापा, परराष्ट्रमन्त्री प्रदीप ज्ञवाली, अर्थमन्त्री डा युवराज खतिवडा, स्वास्थ्य राज्यमन्त्री पद्मा अर्याललगायत सहभागी थिए। लगत्तै मोदीले सोही होटेलमा पुष्पकमल दाहाल, झलनाथ खनाल, मन्त्रिपरिषद्का पूर्वअध्यक्ष खिलराज रेग्मीलगायत पूर्वप्रधानमन्त्रीसँग सामूहिक छलफलसमेत गरेका थिए। पत्रकार सम्मेलनमा मोदीले रोड, रेलवे, पावर ट्रान्समिसन, तेलमार्गबाट दुई देशबीच कनेक्टिभिटी बढेको बताए। नेपाल र भारतबीचको खुला सिमानाको विशेष भूमिका रहेको र ती क्षेत्रमा अवाञ्छित गतिविधि हुन नदिने प्रतिबद्धता आफू र ओलीले व्यक्त गरेको मोदीको भनाइ छ। प्रधानमन्त्री ओली र आफू दुई देशको रक्षा र सुरक्षालाई अझ मजबुत बनाउन प्रतिबद्ध रहेको पनि उनले बताए। खुला सिमानासँग गहिरो आध्यात्मिक सम्बन्ध छ, मोदीले भने, यसैका माध्यमबाट हरेक वर्ष लाखांै भारतीय श्रद्धालु नेपाल आउँछन्। नेपालभारतबीचको भविष्यको सम्बन्धलाई आफूले निकै आशाका साथ हेरेको र ओली सरकारप्रति पनि आभार रहेको मोदीले औंल्याए। मोदीले आफ्नो मन्तव्यको वि श्राममा भने, भारत नेपाल मैत्री सम्बन्ध अमर रहोस्। उक्त अवसरमा प्रधानमन्त्री ओलीले भारतसँग विगतमा भएका सम्झौतालाई अघि बढाउने कुरामा भारतीय प्रधानमन्त्रीसँग सहमति भएको जानकारी दिए। कृषि, जलमार्ग र रेलमार्गमा द्विपक्षीय रूपमा काम अघि बढाउने सहमति भएको उनको भनाइ छ। कृषिक्षेत्रको सहकार्यका लागि दुवै देशका कृषिमन्त्रीबीच छिट्टै भेटघाट हुने पनि ओलीले जानकारी दिए। पावर टेडमा भएको सहमतिलाई दुवै पक्षले पालना गर्ने छन्। भारतसँगको व्यापार घाटाका विषयमा भने दुवै पक्षले छलफल गर्ने ओलीको भनाइ छ। अंग्रेजीमा लिखित मन्तव्य राखेका प्रधानमन्त्री ओलीले सन् २०१६ मा भारतले गरेको अमौद्रिकीकरणले नेपालमा पारेको असरबारे सहमतिको मार्ग खोज्ने गरी द्विपक्षीय छलफल भएको जानकारी दिए। नेपालमा जलमार्ग विकासको सम्भाव्यता अध्ययन गर्न भारतले एक टोली नेपाल पठाउने जानकारी गराएको ओलीले बताए। यस्तै नेपालले भारतँग अतिरिक्त चार हवाई नाकाका लागि पहल गरेको र त्यस विषयमा छलफल गर्न सहमति भएको उनको भनाइ छ। दुई प्रधानमन्त्रीले संयुक्त पत्रकार सम्मेलन गर्नुअघि ९०० मेगावाट क्षमताको अरुण तेस्रो जलविद्युत् आयोजनाको संयुक्त रूपमा शिलान्याससमेत गरे। भारतीय कम्पनी सतलजले निर्माण गर्न लागेको यो आयोजनाको दुवै प्रधानमन्त्रीले काठमाडौंमै स्विच अन गरेर शिलान्यास गरेका हुन्। दुई प्रधानमन्त्रीबीच भक्तपुरको क्यान्सर अस्पताललाई भावटोन रेडियो थेरापी मेसिन राख्न भारतले सहयोग गर्ने समझदारी पनि भएको छ। दुई प्रधानमन्त्रीबीच नयाँभन्दा पुरानै सहमतिसम्झौता कार्यान्वयनका विषयमा केन्द्रित रहेर छलफल भएको थियो। उपराष्ट्रपतिबाट राजनीतिक भेट सुरु भारतीय प्रधानमन्त्री मोदीले उपराष्ट्रपति नन्दबहादुर पुनबाट राजनीतिक भेटवार्ता सुरु गरेका थिए। टुँडीखेलमा गार्ड अफ अनरपछि मोदी र उपराष्ट्रपति पुनबीच उपराष्ट्रपति कार्यालय बहादुर भवनमा पौने एक घण्टा कुराकानी भएको थियो। त्यस क्रममा उपराष्ट्रपति पुनले परापूर्वकालदेखिको नेपालभारतबीचको सौहार्द एवं सहयोगात्मक सम्बन्ध भारतीय प्रधानमन्त्रीको कार्यकालको तेस्रो पटकको नेपाल भ्रमणले अझै बलियो र प्रगाढ बनाउने विश्वास व्यक्त गरेका थिए। दुई देशबीचको उच्चस्तरीय निरन्तर भ्रमणले सम्बन्धमा उच्च विकास र भावनात्मक रूपमा निकटता ल्याउने गरेको उल्लेख गर्दै उपराष्ट्रपति पुनले नेपालको समृद्धिमा भारत सधैं सहयोगी हुने विश्वास व्यक्त गरेको उपराष्ट्रपति कार्यालयले जानकारी दिएको छ। भेटमा उपराष्ट्रपति पुनले बलियो र समृद्ध नेपालले मात्रै भारतलाई साथ दिन सक्ने उल्लेख गरेका थिए। त्यसैले नेपालको व्यापार घाटा कम गर्दै आर्थिक रूपमा समृद्ध बन्न भारतको सहयोग चाहिने उनको भनाइ छ। उपराष्ट्रपतिले खुला सीमाका कारण उत्पन्न हुने दुई देशबीचको समस्या समाधानका लागि सीमास्तम्भ निर्माण अघि बढेकोमा समेत खुसी व्यक्त गरेका थिए। उपराष्ट्रपतिसँगको भेटमा भारतीय प्रधानमन्त्री मोदीले नेपालको विकास र समृद्धिका लागि सहयोग गर्न भारत सधैं तयार रहेको बताएका थिए। दुई देशबीचको सहकार्यलाई अझै फराकिलो बनाउनुपर्ने बताउँदै मोदीले भारत र नेपालबीच सहकार्य भए जस्तोसुकै काम पनि गर्न सकिने धारणा राखेको उपराष्ट्रपति कार्यालयद्वारा जारी विज्ञप्तिमा उल्लेख छ। उपराष्ट्रपतिपछि मोदीले राष्ट्रपति विद्यादेवी भण्डारीसँग शिष्टाचार भेटवार्ता गरेका थिए। राष्ट्रपति कार्यालय शीतल निवासमा भएको भेटमा नेपाल र भारतबीचको सम्बन्ध एवं आपसी हित र चासोका विषयमा कुराकानी भएको राष्ट्रपति कार्यालयका प्रवक्ता झवीन्द्र पराजुलीले जानकारी दिए। मोदीलाई गार्ड अफ अनर भारतीय प्रधानमन्त्री मोदीलाई नेपाली सेनाले टुँडीखेलमा सम्मान गारद गार्ड अफ अनर दिएको छ। यसअघि विशिष्ट पाहुनालाई अन्तर्राष्ट्रिय विमानस्थलमै गार्ड अफ अनर दिने गरिन्थ्यो। तर केही महिनाअघि मात्र नेपाल आएका पाकिस्तानी प्रधानमन्त्री शाहिद खकान अब्बासीलाई टुँडीखेलमै गार्ड अफ अनर दिइएको थियो। पाकिस्तानी प्रधानमन्त्रीपछि टुँडीखेलमा गार्ड अफ अनर पाउने मोदी दोस्रो विशिष्ट पाहुना हुन्। मोदीलाई सेनाले गार्ड अफ अनर दिने कार्यक्रममा प्रधानमन्त्री ओली पनि सहभागी थिए।"
पशुपतिमा मोदीको विशेष पूजा तयारी पूरा,"काठमाडौं : भारतका प्रधानमन्त्री नरेन्द्र मोदीको पशुपतिनाथमा विशेष पूजा एवं दर्शनका लागि सम्पूर्ण तयारी पूरा भएको पशुपति क्षेत्र विकास कोषले जनाएको छ । मुक्तिनाथमा पूजा एवं दर्शनपछि शनिबार बिहान साढे दश बजेपछि प्रधानमन्त्री मोदी पशुपतिनाथ पुग्ने कार्यक्रम छ । भारतीय प्रधानमन्त्रीको स्वागतका लागि पशुपतिमा सरसफाइ, स्वागतद्वार निर्माण लगायत सबै तयारी पूरा भएको कोषका सदस्य सचिव डा प्रदीप ढकालले जानकारी दिए । मोदीले यसअघि २०७१ साउन १८ गते सोमबार पशुपतिनाथ मन्दिरमा रुद्राभिषेकसहित विशेष पूजा गरेका छन् । पूजापछि उनले पशुपति मूल मन्दिरको जीर्णोद्वारका लागि भारतीय रुपैयाँ २५ करोड, सरसफाइका लागि पाँच करोड सहयोग घोषणा गरेको पूर्व सदस्य सचिव डा गोविन्द टण्डनले जानकारी दिए । त्यसबेलाको घोषणाको सहयोग मन्त्रालयले दिनुपर्ने अनुमतिको प्रक्रिया पूरा नभएकाले रोकिएको उनले सुनाए । सहयोगसम्बन्धी त्यो प्रस्ताव अहिले पनि अर्थ मन्त्रालयमा रोकिएको कोषले जनाएको छ । चार वर्षअघिको भारतीय प्रधानमन्त्री मोदीको पशुपतिनाथ मन्दिरमा भएको पूजाका अवसरमा १२ वर्ष अघिदेखि रोकिएको नेपालभारत मैत्री धर्मशाला निर्माणको बाटो खुला भयो । धर्मशाला निर्माण हाल अन्तिम चरणमा पुगेको छ । कोषले उपलब्ध गराएको १६ रोपनी जग्गामा भारत सरकारले तीन तारे होटलस्तरको धर्मशाला निर्माण गरिरहेको छ । धर्मशालामा ४०० जनाको क्षमता छ । धर्मशालाको निर्माणपछि पशुपतिमा विश्वका धार्मिक पर्यटकको संख्या बढ्ने विश्वास गरिएको छ । रासस"
ओली र मोदीले गरे अरुण तेस्रोको शिलान्याश,"काठमाडौं : नौ सय मेगावाट क्षमताको अरुण तेस्रो जलविद्युत् आयोजनाको प्रधानमन्त्री केपी शर्मा ओली र नेपालको राजकीय भ्रमणमा रहनु भएका भारतीय प्रधानमन्त्री नरेन्द्र मोदीले संयुक्त रुपमा शिलान्याश गरेका छन्। भारतीय कम्पनी सतजल विद्युत् निगमले निर्माण गर्न लागेको सो आयोजनाको आज प्रधानमन्त्री ओली र उहाँका भारतीय समकक्षीले स्वीच अन गरेर शिलान्याश गरेका हुन्। शिलान्याश समारोहमा मन्त्रिपरिषद्का सदस्यको सहभागिता थियो। यस्तै भारतीय अधिकारीको समेत उपस्थिति थियो। संखुवासभामा आयोजनास्थल रहेको सो आयोजनाको आयोजनास्थलबाट नेपाल टेलिभिजनले प्रत्यक्ष दृश्य प्रसारण गरेको थियो भने होटल द्वारिकामा आयोजित समारोहमा प्रधानमन्त्री ओली र भारतीय प्रधानमन्त्रीले स्वीच अन गरे। आयोजनास्थल फ्याक्सिन्दा दोभान र शिलान्याश स्थल भिडियो कन्फेरेन्स मार्फत जोडिएको थियो। लगानी बोर्डले अरुण तेस्रो जलविद्युत् आयोजनाको प्रवद्र्धक एसजेभिएन नेपाललाई यही वैशाख २० गते विद्युत् उत्पादन अनुमतिपत्र प्रदान गरेको हो। बोर्डका प्रमुख कार्यकारी अधिकृत महाप्रसाद अधिकारीले महत्वपूर्ण जलविद्युत् आयोजनाको निर्माण शुरुआत भएको जानकारी दिनुभयो। शिलान्याशपछि स्थानीयवासीले खुसी व्यक्त गरेका छन्। नौ सय मेगावाट क्षमताको उक्त आयोजना भारतीय कम्पनी सतजल विद्युत् निगमले निर्माण गर्न लागेको हो। सतजलले आयोजना निर्माणका लागि नेपालमा एसजेभिएन नेपाल नामक कम्पनी दर्ता गरेको छ। प्रधानमन्त्री ओलीले गत चैत २३ देखि २५ गतेसम्म गर्नुभएको भारत भ्रमणका क्रममा सो आयोजनाको शिलान्याश गर्ने तयारी गरिए पनि प्राविधिक कारण देखाउँदै अन्तिम समयमा स्थगन भएको थियो। आयोजनाको बोर्ड र प्रवद्र्धक कम्पनी सतजलबीच विसं २०७१ मंसिर ९ गते परियोजना विकास सम्झौता भएको थियो। वन क्षेत्रको जग्गा प्रयोग, पहुँचमार्ग निर्माण तथा मुआब्जा वितरणमा लामो समय लागेका कारण आयोजनाको तीन पटक म्याद थपिएको छ। पछिल्लो पटक बसेको लगानी बोर्डको बैठकले आयोजनाको वित्तीय व्यवस्थापनका लागि थप छ महिना अवधि दिएको छ। आयोजनाको कूल लागत रु एक खर्ब चार अर्ब हुने छ। भारत सरकारले भारतीय बैंक तथा वित्तीय संस्थाबाट ९१ अर्ब ल्याउनसमेत स्वीकृति दिइसकेको छ। यस्तै संखुवासभादेखि ढल्केबरसम्म प्रसारण लाइन निर्माणका लागि एभरेष्ट बैंकले रु पाँच अर्ब ऋण दिने समझदारीसमेत भइसकेको छ। जलप्रवाहमा आधारित सो आयोजना सार्वजनिकनिजी साझेदारीअन्तर्गत निर्माण, स्वामित्व, सञ्चालन र हस्तान्तरण ९बुट० प्रणालीमा अगाडि बढाउन लागिएको हो। सञ्चालनमा आएको २५ वर्षपछि पूर्ण सञ्चालित अवस्थामा नै निर्माणकर्ता कम्पनीले आयोजना नेपाल सरकारलाई हस्तान्तरण गर्नुपर्नेछ। आयोजना आगामी पाँच वर्षभित्र निर्माण सम्पन्न हुने र व्यावसायिक उत्पादन गर्ने लक्ष्य राखिएको छ। आयोजनामा कम्तीमा तीन हजारले रोजगारी पाउने र रोजगारीका लागि स्थानीय युवालाई उच्च प्राथमिकता दिइने जनाइएको छ। आयोजनाबाट नेपालले १९७ मेगावाट विद्युत् निःशुल्क पाउनेछ। आयोजनाबाट उत्पादित कुल बिजुलीको २१।९ प्रतिशत अर्थात् करिब १९७ मेगावाट क्षमता बराबरको विद्युत् निःशुल्क उपलब्ध गराउनेछ। प्रवद्र्धक कम्पनीले उक्त आयोजनाबाट निशुल्क बिजुली, रोयल्टी र अन्य करबापत वार्षिक रुपमा रु १३ अर्ब ९२ करोड लाभ प्राप्त गर्नेछ। विसं २०७१ मंसिर १० मा लगानी बोर्ड र भारतको सतलज कम्पनीबीचमा आयोजना विकास सम्झौता (पिडिए) मा हस्ताक्षर भएको थियो। प्रवद्र्धक कम्पनीले सो आयोजनाको विस्तृत अध्ययन प्रतिवेदन (डिपिआर) तयार पारिसकेको छ। सतलजले आयोजनाबाट प्रभावित स्थानीयवासीलाई घरजग्गाको मुआब्जा प्रदान गरिसकेको छ। सरकारले आयोजनालाई आवश्यक पर्ने जग्गा अधिग्रहण गरी सतलजलाई उपलब्ध उपलब्ध गराइसकेको छ। आयोजनाको बाँध र पावर हाउस निर्माणस्थलसम्म पुग्ने पहुँचमार्ग निर्माण भइसकेको छ। सो सडक निर्माणका लागि रु दुई अर्ब खर्च भएको छ। विश्वव्यापी खुला प्रतिस्पर्धाबाट भारतीय कम्पनी सतजलले सो आयोजना निर्माण गर्न पाएको हो। सरकार र सतलजबीच उक्त आयोजना प्रवद्र्धन गर्न २०६४ मा समझदारीपत्रमा हस्ताक्षर भएको थियो। नेपाल र भारतबीच विद्युत् व्यापार सम्झौता (पिटिए) मा हस्ताक्षर भइसकेको छ। सोही सम्झौताका आधारमा नेपालमा उत्पादित विद्युत् भारत निर्यात गर्न मार्ग प्रशस्त भएको छ। सरकारले २०५२ सालमा विश्व बैंकको सहुलियतपूर्ण ऋण सहयोगमा उक्त आयोजना निर्माण कार्य अघि बढाउन लागिएको थियो। तर राजनीतिक अस्थिरताका कारण आयोजना अगाडि बढ्न सकेको थिएन। रमेश लम्साल रासस"
मोदीलाई स्वागत गर्दै प्रधानमन्त्री ओलीले यसो भने,"जनकपुर : दुई दिने नेपाल भ्रमणका लागि आएका भारतीय प्रधानमन्त्रीलाई जनकपुरमा स्वागत गर्दै प्रधानमन्त्री केपी शर्मा ओलीले जनकपुर र भारतको सम्बन्ध पौराणिक कालदेखिकै भएको बताएका छन् । जानकी मन्दिरमा दुवै देशका प्रधानमन्त्रीले सम्बोधन गर्ने क्रममा बोल्दै प्रधानमन्त्री ओलीले जानकीको जन्मभूमि पवित्र जनकपुरमा भारतका प्रधानमन्त्रीको आगमनले आफू खुसी भएको धारणा व्यक्त गरे । प्रधानमन्त्री ओलीले भने 'मोदीको भ्रमणबाट जनकपुर धेरै खुसी भन्दै राम र सीताको विवाह भएको सम्झना स्वरुप अयोध्याबाट रामको बरियात ल्याउने र जनपुरबाट सीता अन्माएर पठाउने प्रचलन अहिले पनि जारी रहेको कुरा ओलीले स्मरण गरे । नेपाल र भारत बीच साँस्कृतिक, धार्मिक र सामाजिक सम्बन्ध युगौं पहिलादेखि नै रहेको उनले बताए । जनकपुर भन्ने वित्तिकै शिवको धनुष र रामको विवाह सम्झना हुने, भन्दै उनले ज्ञानको कमी रहेको बेलामा पनि परशुराम, यज्ञवल्क्य जस्ता विद्वाहरुको रहेको र ज्ञानका बारेमा बहस हुने गरेको पौराणिक प्रसंग जोड्दै जनकपुर ज्ञानभूमि भएको स्पष्ट पारे । धनुषाधाम, जनकपुर जानकी मन्दिर र बाल्मिकी आश्रम मिलाएर रामायण सर्किटको निर्माण गर्ने भन्दै ओलीले दुई देशबीच यसअघि भएका सम्झौतामा विलम्ब भएको र अबको युग २१ औं शताब्दी भएकाले अब त्यसो नहुने दाबी गरे ।"
नागरिक अभिनन्दनपछि जनकपुरमा मोदीले केके भने ?,"जनकपुर : भारतीय प्रधानमन्त्री नरेन्द्र मोदीले बाह्रबिघा मैदानबाट नेपालबिना भारत अधुरै रहने बताएका छन्। बाह्रबिघा मैदानमा प्रदेश नम्बर २ को तर्फबाट अभिनन्दन थापेपछि सम्बोधन गर्दै मोदीले नेपालबिना भारतको इतिहास अधुरो हुने बताए। हाम्रो चाह र राह सबै समान हो, सपना संकल्प सबै समान हो। हाम्रो गन्तव्य पनि एकै हो, मैथिलीमा भाषण सुरु गर्दै मोदीले भने, नेपालबिना भारतको इतिहास अधुरो छ, नेपालबिना हाम्रो नाम पनि अधुरो हुन्छ। मोदीले सुरुमा मैथिलीमा भाषण गरेपछि केही शब्द नेपालीमा पनि बोले। उनले नेपालीमा भने, मेरो यो पटकको नेपाल भ्रमण प्रधानमन्त्रीका रुपमा नभई प्रधान तीर्थयात्रीका रुपमा भएको हो।मोदीले दुई देशबीचको मित्रता मित्रता आजको नभइ त्रेता युगदेखिको रहेको जिकिर गरे। हामी भगवान रामको पालादेखि जोडिएका छौँ, उनले भने, हाम्रो सुख दुःख पनि समान हो, हाम्रो सपना पनि एउटै छ। लुम्बिनी नेपालमै छ, बुद्ध त्यहीँ जन्मिए मोदीले नेपाली भूमिमै रहेको लुम्बिनीमा भगवान गौतम बुद्धको जन्म भएको बताएका छन्। अभिनन्दन कार्यक्रमलाई सम्बोधन गर्दै मोदीले गौतम बुद्धको जन्म लुम्बिनीमै भएको बताएका हुन्। लुम्बिनी नेपाली भूमिका छ, लुम्बिनीमै भगवान बुद्धको जन्म भएको थियो, उनले भने, यो भूमिले छोरीको सम्मान गर्न जानेको छ। छोरीको सम्मान आज पनि सबैभन्दा बढी आवश्यता छ। राजनीति, कुटनीतिसँगै दुई मुलुक देवनीतिले पनि बाँधिएका छन्। नेपालीको स्वाभिमान सगरमाथा भन्दा अग्लो बाह्रविघा मैदानमा प्रदेश सरकारको तर्फबाट गरिएको नागरिक अभिनन्दनपछि बोल्दै नेपालीको स्वाभिमान सगरमाथा भन्दा अग्लो भएको बताएका छन्। नेपालीको धर्मनिष्ठा सागर भन्दा गहिरो र स्वाभिमान सगरमाथा भन्दा अग्लो रहेको छ। हामी छिमेकीलाई तपाईँहरुको आशिर्वाद लागिरहेको छ, मोदीले भने। त्यसैगरी मोदीले मिथिला संस्कृति धेरै माथि रहेको बताएका छन्। नेपाल र भारतको मित्रताको चर्चा गर्दै उनले नेपालको विकास तीब्र गतिमा भइरहेको र त्यसमै ऊर्जा दिन आफू नेपाल आएको बताएका छन्। उनले नेपालले लोकतान्त्रिक प्रणालीलाई मजबुत बनाएको र एक वर्षमा तीन चुनाव सम्पन् गरेको भन्दै नेपाल र नेपालको राजनीतिक नेतृत्वको प्रशंसा गरे। मोदीले नेपालमा प्रान्तीय सरकार गठन हुनु ऐतिहासिक भएको समेत बताए। नेपालको इतिहासमा पहिलो पटक चुनाव भएर प्रान्तीय सरकार बनेको छ, मोदीले भने, लोकतन्त्रले आफ्नो सपना र अवसर पुरा गर्न बेरोकतोक अधिकार दिन्छ। मोदीले नेपालको समृद्धि र खुसीका लागि भारतले सदैव कामना गर्ने बताए। प्रधानमन्त्री ओलीको सपना पुरा गर्न सवा सय करोड हिन्दुस्तानीको तर्फबाट शुभकामना सबका साथ सबका विकास मूलमन्त्रसहित भारत अगाडि बढेको छ। यी क्षेत्रमा भइरहेको विकासको लाभ सबैभन्दा धेरै नेपालले पाउँछ, मोदीले भने, भारतका लागि मात्रै होइन, सबै छिमेकी देशका लागि यही कामना हुनेछ। नेपालले बोकेको समृद्ध नेपाल, सुखी नेपालीको सपना पूरा हुन्छ। यो सपना पूरा हुँदै गर्दा सवा सय करोड भारतबासी पनि खुशी हुनेछन्। नेपाललाई जल, सडक र अन्तरिक्षबाट जोड्ने त्यसैगरी भारतीय प्रधानमन्त्री मोदीले नेपालको प्रगति देखेर भारतीय खुशी भइरहेको बताउँदै दुई देशका बीचमा उचो निचो केही नरहेको बताए। उनले जलथल, सडक, अन्तरिक्षबाट नेपाललाई जोड्ने उद्घोष गरे। नेपाल भारतको विशाल रेल लाइनमा जोडिन्छ, मोदीले भने, विहारको रक्सौलबाट काठमाडौँलाई जोड्न तत्काल काम थाल्छौँ, जलमार्गबाट पनि नेपाल र भारतलाई जोड्ने प्रयास गछौँ। मोदलिे नेपाल र भारत जलमार्गबाट पनि जोडिने र विश्वका सामान सजिलै नेपाल ल्याउन सकिने समेत बताए। मोदीले यसले गर्दा नेपाल र भारतको व्यपार विश्वव्यापी हुने बताए। नेपाल भारतको जलमार्गबाट समुद्रसँग पनि जोडिन्छ, मोदीले भने, विश्वको सामान सजिलै नेपाल आउँछ र दुई देशले विश्वभर व्यापार गर्न सक्छन्।"
मोदी भ्रमणका लागि सुरक्षा व्यवस्था चुस्त,"काठमाडौं : भारतीय प्रधानमन्त्री नरेन्द्र मोदीको दुईदिने राजकीय भ्रमणका सन्दर्भमा उनको कार्यक्रम हुने स्थलमा सुरक्षा व्यवस्था चुस्त तुल्याइएको छ । विशिष्ट व्यक्तिको सुरक्षा कार्यविधि, २०७० अनुसार अति विशिष्ट पाहुनाको सुरक्षा व्यवस्थापनका लागि चारवटै सुरक्षा निकायलाई एकीकृत रुपमा परिचालन गरिएको गृह मन्त्रालयका प्रवक्ता रामकृष्ण सुवेदीले जानकारी दिए । सम्बन्धित जिल्लामा प्रमुख जिल्ला अधिकारीको नेतृत्वमा सुरक्षा योजना बनाइएको र सोही अनुसार सुरक्षा फौज परिचालन गरिएको छ । ती जिल्लामा सुरक्षाकर्मी अपुग भएमा केन्द्र र प्रदेशबाट थप सुरक्षाकर्मी तत्कालै पठाइने व्यवस्था मिलाइएको पनि प्रवक्ता सुवेदीले बताए । नेपाली सेनाको नेतृत्वमा नेपाल प्रहरी, सशस्त्र प्रहरी बल र राष्ट्रिय अनुसन्धान विभागका सुरक्षाकर्मी पर्याप्त मात्रामा परिचालित भएको नेपाली सेनाका प्रवक्ता सहायक रथी गोकुल भण्डारीले बताए । ट्राफिक व्यवस्थापन भारतीय प्रधानमन्त्री मोदीको भ्रमण हुने मार्गहरुमा आवश्यक ट्राफिक व्यवस्थापन भइरहेको छ । सकेसम्म छोटो मार्गबाट उहाँको यात्रा हुने व्यवस्था मिलाइएको महानगरीय ट्राफिक प्रहरी महाशाखाका नायब प्रहरी उपरीक्षक मुकुन्द मरासिनीले बताए । मोदी सवार हुने मार्गमा १० मिनेटअघि मात्र सडक खाली गरिनेछ । अत्यावश्यक सवारीसाधन र एम्बुलेन्सहरुलाई भने जुनसकै समयमा आवागमन गर्न दिइनेछ । काठमाडौं बिहानैदेखि सडकमा सवारी आवागमन पातलो देखिएको छ । मुख्य स्थानहरुमा सरसफाइका साथै विभिन्न तुल, ब्यानर सजाइएको छ भने चोकचोकमा नेपाल भारतका झण्डाहरु फहराइएका छन् । धनुषाको जनकपुरका कार्यक्रमपछि भारतीय प्रधानमन्त्री मोदी काठमाडौं आई उच्चस्तरीय भेटघाटमा व्यस्त छन् भने शनिबार मुक्तिनाथको दर्शनका लागि जाने कार्यक्रम छ । रासस"
राष्ट्रपति भण्डारी र भारतीय प्रम मोदीबीच भेटवार्ता,"काठमाडौं : राष्ट्रपति विद्यादेवी भण्डारी र नेपालको भ्रमणमा रहेका भारतका प्रधानमन्त्री नरेन्द्र मोदीबीच राष्ट्रपति भवन शीतल निवासमा भेटवार्ता भएको छ ।भेटवार्ता नेपाल भारतको प्रगाढ सम्बन्धको बारेमा चर्चा भएको छ । भेटवार्तामा नेपालभारत सम्बन्ध, आपसी हित र द्विपक्षीय चासोका बारेमा छलफल भएको छ । शुक्रबार नेपाल भ्रमणमा आएका मोदी जनकपुमा जानकी मन्दिरको दर्शन र नागरिक अभिन्नदन समारोहमा सहभागी भएर दिउँसो साढे तीनबजे काठमाडौं आएका हुन्। काठमाडौं आए लगत्तै बौद्धस्थित ह्यात होटलमा केहीबेर आराम गरेर मोदी गार्ड अफ अनरको सम्मानका लागि टुँडिखेल पुगेका थिए। त्यस लगत्तै बहादुर भवनमा पुगेर मोदीले उपराष्ट्रपति नन्दबहादुर पुनसँग भेटवार्ता गरेका थिए । उपराष्ट्रपतिसँगको भेटपछि मोदी राष्ट्रपतिलाई भेट्न शीतल निवास पुगेका हुन् । मोदी र ओलीबीच अहिले बत्तीसपुतलिस्थित द्वारिका होटलमा प्रधानमन्त्री केपी शर्मा ओली र भारतीय प्रधानमन्त्री मोदीबीच वान टु वान वार्ता भइरहेको छ ।"
द्वारिका होटलमा ओली र मोदीको भेटवार्ता,"काठमाडौं : प्रधानमन्त्री केपी शर्मा ओली र भारतीय समकक्षी नरेन्द्र मोदीबीच औपचारिक भेटवार्ता भएको छ। शुक्रबार दुई दिने भ्रमणका लागि नेपाल आएका भारतीय प्रधानमन्त्री मोदीसँग प्रधानमन्त्री ओलीले द्वारिका होटलमा औपचारिक भेटवार्ता गरेका हुन्। भारतीय प्रधानमन्त्री मोदीलाई स्वागत गर्दै प्रधानमन्त्री ओलीले मोदीसँग उच्च भेटवार्ता गरेका हुन्। भेटवार्तामा दुई देशको आपसीहित, दुई देशबीच भएका सम्झौता कार्यान्वयनलगायतका विषयमा छलफल भएको प्रधानमन्त्री निकट उच्च स्रोतले जानकारी दिएको छ। शुक्रबार बिहान जनकपुरबाट दुई दिने नेपाल भ्रमणको प्रारम्भ गरेका मोदी दिउँसो साढे तीनबजे काठमाडौं आएका हुन्। काठमाडौं आएलगत्तै मोदी त्रिभुवन अन्तराष्ट्रिय विमानस्थलबाट ह्यात होटल पुगेका थिए। सँझ साढे चार बजे नेपाली सेनाले प्रदान गरेको गार्ड अफ अनर ग्रहण गर्न सैनिक मञ्च टुँडिखेल पुगेका मोदीले उपराष्ट्रपति नन्दबहादुर पुन र राष्ट्रपति विद्यादेवी भण्डारीसँग भेटवार्ता गरिसकेका छन्। सैनिक मञ्चको कार्यक्रम सकिएलगत्तै मोदी उपराष्ट्रपति निवास बहादुर भवन र उपराष्ट्रपतिसँगको भेटवार्ता सकिए लगत्तै राष्ट्रपतिलाई भेट्न शीतल निवास पुगेका थिए। राष्ट्रपतिसँगको भेटवार्तापछि द्ववारिका होटलमा आएका मोदीले प्रधानमन्त्रीसँग भेटवार्ता गरेका हुन्। उनले प्रधानमन्त्रीसँगको भेटवार्तालगत्तै पूर्वप्रधानमन्त्रीसँग भेटवार्ता गर्दैछन्। त्यस लगतै दुई देशका उच्च प्रतिनिधिमण्डलको समेत सामुहिक छलफल र भेटवार्ताको कार्यक्रम रहेको छ। मोदी शनिबार मुक्तिनाथ, पशुपतिनाथ दर्शनसँगै काठमाडौं महानगरपालिकाले प्रदान गर्ने नागरिक अभिनन्दन ग्रहण गरेर मात्र साँझ ४ बजेपछि स्वदेश फर्किने छन्।"
मोदीले जानकी मन्दिरको आगन्तुक पुस्तिकामा के लेखे ?,"काठमाडौं : भारतीय प्रधानमन्त्री नरेन्द्र मोदीले जनकपुर र जानकी मन्दिरको यात्रा गर्ने आफ्नो पुरानो इच्छा पूरा भएको बताएका छन्। शुक्रबार जानकी मन्दिरमा पूजापाठपछि आगन्तुक पुस्तिकमा मोदीले आफ्नो जनकपुर आउने पुरानो इच्छा पुरा भएको उल्लेख गरेका हुन्। सँगै मोदीले नेपाली र भारतीय तीर्थयात्रीका लागि विशेष महत्व राख्ने जानकी मन्दिरको यात्रा अविस्मरणीय रहेको समेत उल्लेख गरेका छन्। जनकपुर यात्रा गर्ने मेरो पुरानो इच्छा आज पूरा भएको छ। नेपाली र भारतीयको विशेष महत्व राख्ने तीर्थस्थलको यात्रा अविस्मरणीय रहने अनुभव गरेको छु, मोदीले लेखेका छन्, आज यहाँ मेरो स्वागत गर्ने सरकार र जनकपुरवासीप्रति विशेष आभार व्यक्त गर्दछु। सागै मोदीले जनकपुरवासी र नेपालका सम्पूर्ण जनताको जीवनमा शान्ति र प्रगतिको कामना समेत गरेका छन्। जनकपुरवासी र नेपालका सम्पूर्ण जनताको जीवनमा शान्ति प्रगति र समृद्धिको लागि भारतीय जनताको तर्फबाट हार्दिक शुभकामना व्यक्त गर्दछु, मोदीले लेखेका छन्, जय सियाराम।"
उपराष्ट्रपति पुन र भारतीय प्रधानमन्त्री मोदीबीच शिष्टाचार भेट,"काठमाडौं : उपराष्ट्रपति नन्दबहादुर पुन पासाङसँग भारतीय प्रधानमन्त्री नरेन्द्र मोदीले शिष्टाचार भेट गरेका छन्। शुक्रबार साँझ साढे पाँच बजे मोदी उपराष्ट्रपतिलाई भेट्न बहादुर भवन पुगेका हुन्। उपराष्ट्रपतिसँगको भेटमा मोदीले दुई देशको सम्बन्ध, राजनीतिक विकासक्रम, दुई देशको विकास, शान्ति र समृद्धिका विषयमा छलफल गरेका छन्। शुक्रबार मोदीले जनकपुरबाट नेपालको राजकीय भ्रमण सुरु गरेका हुन्। जनकपुमा जानकी मन्दिरको दर्शन, नागरिक अभिन्नदन समारोहमा सहभागी भएका मोदी शुक्रबार साढे तीनबजे काठमाडौं आएका हुन्। काठमाडौं आए लगत्तै बौद्धस्थित ह्यात होटलमा केहीबेर आराम गरेर मोदी गार्ड अफ अनरको सम्मानका लागि टुँडिखेल पुगेका थिए। त्यस लगत्तै उपराष्ट्रपति कार्यालयमा पुगेका मोदीले नन्दबहादुर पुनसँग भेटवार्ता गरेका हुन्। केही बेरमै राष्ट्रपति विद्यादेवी भण्डारीसँग भेटवार्ता गर्नेछन्।"
भारतीय प्रधानमन्त्री मोदी काठमाडौंमा,"काठमाडौं : भारतीय प्रधानमन्त्री नरेन्द्र मोदी जनकपुरबाट काठमाडौं आइपुगेका छन् । दुई दिने नेपाल भ्रमणका लागि शुक्रबार बिहान १० बजे जनकपुर आइपुगेका मोदी दिउँसो साढे तीन बजे काठमाडौं आइपुगेका हुन् । मोदी त्रिभुवन अन्तराष्ट्रिय विमानस्थलबाट सिधै बौद्धस्थित ह्यात होटलमा जाँदै छन् । मोदीको सवारी हुने एयरपोर्ट, गौशला, चाबहिल र बौद्ध क्षेत्रको सडक खाली गरिएको छ । ह्यात होटलमा केहीबरे आराम गरेर मोदी दिउँसो ४ बजे सैनिक मञ्च टुँडिखेल जाने छन् । टुँडिखेलमा उनलाई सेनाले गार्ड अफ अनर दिनेछ। त्यसपछि उनले उपराष्ट्रपति नन्दबहादुर पुनसँग बहादुर भवनमा र राष्ट्रपति विद्यादेवी भण्डारीसँग शीतल निवासमा भेटवार्ता गर्ने कार्यक्रम छ। शुक्रबार नै दुई प्रधानमन्त्रीबीच साँझ होटल द्वारिकाजमा एक्लाएक्लै भेटवार्ता हुनेछ भने त्यसलगत्तै द्विपक्षीय प्रतिनिधिमण्डलबीच उच्चस्तरीय वार्ता हुनेछ। उक्त वार्ता पनि होटेल द्वारिकाजमै हुने भएको छ। द्विपक्षीय वार्तापछि मोदीले पूर्वप्रधानमन्त्रीहरूसँग भेटवार्ता गर्ने र त्यहीँ अरुण तेस्रो जलविद्युत आयोजनाको संयुक्त शिलान्यास गर्ने कार्यक्रम तय भएको छ। प्रधानमन्त्री ओलीले साँझ उनको सम्मानमा होटल द्वारिकाजमै रात्रीभोज आयोजना गरेका छन्। नागरिक अभिनन्दनपछि जनकपुरमा मोदीले केके भने ?"
मोदी भ्रमणको क्रममा काठमाडौंमा २० मिनेट सवारी रोकिने,"काठमाडौं : छिमेकी मित्रराष्ट्र भारतका प्रधानमन्त्री नरेन्द्र मोदीको सवारीमा २० मिनेटसम्म सवारी रोकिने भएको छ । दुई दिने राजकीय भ्रमणका लागि आज बिहान जनकपुर हुँदै दिउँसो १ः३० बजे काठमाडौँ आउन लागेका भारतीय प्रधानमन्त्री मोदीको सुरक्षाका लागि १० देखि २० मिनेटसम्म सवारी रोकिने भएको हो । महानगरीय ट्राफिक प्रहरी महाशाखाका सहप्रवक्ता मुकुन्द मरासिनीले मोदी हिँड्ने रुटमा १० मिनेटदेखि २० मिनेटसम्म सवारी रोकिने गरी ट्राफिक व्यवस्थापन मिलाइएको जानकारी दिए । मोदी हिँड्ने बाटोमा १० मिनेट र विपरित बाटोमा २० मिनेटसम्म सवारी रोकिनेछ, कम भन्दा कम समय लाग्ने गरी ट्राफिक व्यवस्थापन मिलाएका छौं , उनले भने । एम्बुलेन्स, दमकललगायतका अत्यावश्यक सवारी साधनलाई भने हिँड्न रोक लगाइएको छैन । दिउँसो १ः३० बजे त्रिभुवन अन्तर्राष्ट्रिय विमानस्थल अवतरण हुने भारतीय प्रधानमन्त्री मोदी त्यहाँबाट बौद्धस्थित ह्यात होटल प्रस्थान गर्नेछन् । दिउँसो ४ बजे गार्ड अफ अनरका लागि टुँडिखेल प्रस्थान गर्ने क्रममा चाबहिल, गौशाला, एरपोर्ट, बानेश्वरलगायतका क्षेत्रमा सवारी आगमन रोकिनेछन् । दिउँसो ४ः ३५ मा उपराष्ट्रपति नन्दबहादुर पुनलाई भेट्न बहादुर भवन कान्तिपथ र राष्ट्रपति विद्यादेवी भण्डारीलाई भेट्न शीतल निवास जाने क्रममा जमल लैनचौर महाराजगञ्ज हुँदै बूढानीलकण्ठ चल्ने सवारी रोकिनेछन् । बेलुका ६ बजे विभिन्न दलका नेतालाई भेट्न द्वारिका होटल पुग्ने क्रममा महाराजगञ्ज, चाबहिल, गौशालामा चल्ने सवारी साधन प्रभावित हुनेछन् । शनिबार मुक्तिनाथ जान लागेका मोदी बिहान ६ बजे चाबहिल गौशालाका सवारी आगमनमा समस्या पर्नेछ भने मुक्तिनाथ दर्शन गरेर फर्केपछि पशुपतिको दर्शन गर्न जाँदा सोही क्षेत्रमा सवारी आगमनमा समस्या पर्नेछ । शनिबार दिउँसो नागरिक अभिनन्दमा सहभागी हुन राष्ट्रियसभा गृह जाने क्रममा चाबहिल, महाराजगञ्ज, लैनचौरको सवारी आगमन प्रभावित हुनेछन् भने दिउँसो स्वदेश फर्कने क्रममा बानेश्वर तीनकुने हुँदै सिनामंगलको सवारी आगमन केहि बेरका लागि प्रभावित हुने महाशाखाले जनाएको छ ।रासस"
मोदी अभिनन्दनका लागि चिटिक्क पारियो सभागृह,"काठमाडौँ : भारतीय प्रधानमन्त्री नरेन्द्र मोदीलाई नगरवासीका तर्फबाट अभिनन्दन गरिने स्थल राष्ट्रिय सभागृह चिटिक्क पारेर सिङ्गारिएको छ। सधैँ सार्वजनिक यातायातका साधन खचाखच रहने प्रदर्शनी मार्गमा अहिले अत्यन्तै कम संख्यामा सवारीसाधन चलेका छन्। सभागृहको प्रवेशद्वारमा नेपालका प्रधानमन्त्री केपी शर्मा ओली र भारतीय प्रधानमन्त्री नरेन्द्र मोदीको फोटो राखिएको छ। सभागृहमा पनि रंग लगाइएको छ भने फूलको साजसज्जा त्यत्तिकै आकर्षक छ। यी सबै दृश्य हेर्दा लाग्छ यो हिजोको सभागृह होइन। त्यसैगरी, स्वागतद्वारको दायाँबायाँ प्रशस्तै संख्यामा नेपाल र भारतका झण्डा टाँगिएको छ। सभागृह मात्र होइन मोदीको स्वागतका लागि उहाँ नेपाल रहँदाको समयमा आउने र जाने सबै स्थान सफा र व्यवस्थित नै रहेको छ। सडकको छेउछाउमा रंग लगाउने, झण्डा राख्ने, स्वागतद्वार निर्माण गर्ने काम पनि सँगै सकिएको छ। विमानस्थल, गौशाला, त्रिपुरेश्वर, जमल, नयाँ बानेश्वर, कोटेश्वर, हायात होटलको आसपासलगायत प्रधानमन्त्रीले आवत जावत गर्ने स्थानमा साजसज्जाको काम पनि सकिएको छ। दुईदिने राजकीय भ्रमणका लागि प्रधानमन्त्री आज नेपाल आउन लाग्नुभएको छ। कामपाका सूचना अधिकारी वसन्त आचार्यका अनुसार प्रधानमन्त्री मोदीको स्वागतका लागि कामपाका तर्फबाट कुनै कसर बाँकी राखिएको छैन। अभिनन्दनको सबै तयारी सकियो प्रधानमन्त्री नरेन्द्र मोदीका लागि नागरिक अभिनन्दन गर्नका लागि सबै तयारी पूरा भएको कामपाले जानकारी दिएको छ। भ्रमणका लागि आज नेपाल आउन लागेका प्रधानमन्त्री पहिलो दिन प्रदेश नं २ को जनकपुर र काठमाडौँ तथा दोस्रो दिन मुक्तिनाथको दर्शन तथा जोमसोमको भ्रमणमा रहनेछन्।त्यसपछि काठमाडौँ फर्केपछि उनी भारतीय राजदूतले आयोजना गर्ने दिवा भोजमा सहभागी भई अपराह्न कामपाले आयोजना गर्ने नागरिक अभिनन्दनमा सहभागी हुने कार्यतालिका रहेको छ। आचार्यले भने, 'सबै तयारी पूरा भएको छ, प्रधानमन्त्रीको स्वागतका लागि हामी आतुर छौँ।' प्रधानमन्त्री २:४५ बजे सभागृहमा पुग्ने भएपनि कामपाले अन्य अतिथि तथा पाहुनालाई दुई बजेभित्रै हलमा राखिसक्ने समयतालिका रहेको छ। ५३२ सिट क्षमता भएको सभागृहको हलमा ५५० जनासम्म हुनसक्ने कामपाले जानकारी दिएको छ। प्रधानमन्त्री केपी शर्मा ओलीको निमन्त्रणामा भारतीय प्रधानमन्त्री दुईदिने राजकीय भ्रमणमा नेपाल आउन लागेका हुन्।रासस उक्त कार्यक्रममा प्रदेश ३ का मुख्यमन्त्री, सांसद्, कामपाका जनप्रतिनिधि, कामपाका उच्च पदका कर्मचारी र कूटनीतिक नियोगका प्रमुखको सहभागिता हुनेछ। कामपाका प्रमुख शाक्यले नागरिकका तर्फबाट नागरिक अभिनन्दन र महानगरका तर्फबाट कलात्मक साँचो हस्तान्तरणसँगै उपहार दिने तयारी रहेको बताए। उपहार के दिने भन्ने बारे अहिलेसम्म टुङ्गो लागेको छैन। साँचो हस्तान्तरणको अर्थ 'विशिष्ट अतिथिका लागि महानगर खुला छ' भन्ने हो। शर्मिला पाठक रासस"
कोको छन् मोदीको भ्रमण टोलीमा ? (पूर्ण विवरण),"काठमाडौं : शुक्रबार नेपालमा भ्रमणमा आउन लागेका भारतीय प्रधानमन्त्री नरेन्द्र मोदीको टोली ५१ सदस्यीय हुने भएको छ । जसमा ११ जनाको अफिसियल टिम रहनेछ । सहयोगी टिममा २० जना रहनेछन् भने सुरक्षातर्फ १४ जनाको टोली रहनेछ । यसबाहेक उनको भ्रमण टोलीमा मार्यादापालक र दोभासे गरी चारजना र दुर्इ जना सञ्चारकर्मी रहनेछन् । मोदीको भ्रमण टोलीमा रहने सदस्यको पूर्ण विवरण यस्तो छ । अफिसियल टिम १) अजित डोभाल, सुरक्षा सल्लाहकार २) विजयकुमार गोखले, विदेश सचिव ३) मन्जीवसिंह पुरी, नेपालका लागि भारतीय राजदूत ४) एके शर्मा, एडिसनल सेक्रेटरी टु पीएम ५) अरुणकुमार सिन्हा, स्पेसल प्रोटेक्सन ग्रुप ६) गोपाल बागले, प्रधानमन्त्रीका सचिव ७) सुधाकर दलेला, विदेश मन्त्रालयका उपसचिव ८) रविश कुमार, प्रवक्ता विदेश मन्त्रालय ९) सन्जीवकुमार सिंग्ला, प्रधानमन्त्रीका स्वकीय सचिव १०) जगदीश थाकर, जनसम्पर्क अधिकृत ११) विवेककुमार, उपसचिव प्रधानमन्त्री कार्यालय सहयोगी टोली १) डानभित विग (धष्न) निजी चिकित्सक २) डागौतम शर्मा, निजी चिकित्सक ३) हिरेन जोशी, आईटी विज्ञ ४) आशुतोषनारायण सिंह, एमआर ५) शरदचन्द्र, सूचना अधिकृत प्रधानमन्त्री कार्यालय ६) आशिष शर्मा, विदेश मन्त्रालय ७) अम्बु माफेन जर्ज, विदेश मन्त्रालय ८) निशान्त कुमार, सहयोगी ९) निशित सुधरी मण्डल, सर्जन १०) विशाल कुमार, प्रधानमन्त्री कार्यालयका स्वकीय सचिव ११) सुमन सिंह, प्रधानमन्त्री कार्यालयका स्वकीय सचिव १२) अन्सुल मोहनलाल, सहायक दोभाषे १३) प्रवीनकुमार अरोरा, निजी सचिव प्रधानमन्त्री कार्यालय १४) सुरेश प्रजापत, निजी सचिव १५) दीपक जोशी, कार्यकारी सहायक प्रधानमन्त्री कार्यालय १६) दिनेश मेना १७) अखिलेश कुमार १८) निराज सेराखर १९) सुतेश चुठान २०) प्रंकज शर्मा सुरक्षाकर्मी १) सौमित्रा पाण्डे, एआईजी भारतीय प्रहरी २) वैभव पटेल, सुरक्षा अधिकृत ३) दिलिप सिंह ४) लाल चन्द ५) देवेन्दर पाण्डे ६) गुरदास सिंह ७) जेपी शाही, एआईजी ८) पवित्रा चक्रवर्ती, वरिष्ठ प्राविधिक सुरक्षा अधिकृत ९) चन्दर नाकपाल, प्राविधिक अधिकृत १०) एके चौबे, सुरक्षा अधिकारी ११) उमेश कमुार, सुरक्षा अधिकारी १२) आरएस सिंह, सुरक्षा अधिकारी १३) आँचल अग्रवाल, सुरक्षा अधिकारी १४) उदयकमुार, सुरक्षा अधिकारी सञ्चारतर्फ १) ललितकुमार, निजी फोटोग्राफर, दुरदर्शन टेलिभिजन २) अजयकुमार शर्मा, वरिष्ठ भिडियो पत्रकार दोभाषे मर्यादापालक १) निलाक्षी साह सिन्हा २) मालिनी गुप्ता ३) सुरिता निरुला ४) आदित्यकुमार भाटी"
जानकी मन्दिरमा मोदीको स्वागतको तयारी,काठमाडौं : जानकी मन्दिरमा भारतीय प्रधानमन्त्री नरेन्द्र मोदीको स्वागतको तयारी भएको छ। बिहान १०ः १५ मा जनकपुर विमानस्थलमा उत्रने भएका छन् । मोदीको भ्रमणलाई लक्षित गरी बिहानैदेखि सुरक्षा व्यवस्था कडा पारिएको छ । मोदीको स्वागतका लागि सर्वसधारण जनकपुरकाे दशबिघामा आउने क्रम जारी रहेको छ ।
विवादमा प्रवेश गरेन नेपालभारत टाेली,"धनगढी ः विवादास्पद ठाउँमा प्रवेशै नगरी कैलालीको खक्रौलादेखि दार्चुलासम्मका सीमास्तम्भको मर्मत, रंगरोगन र नयाँ स्तम्भ कायम गर्ने अधिकारप्राप्त नेपालभारत संयुक्त सीमा सर्वेक्षण टोलीले यस वर्षको काम बन्द गरेको छ। भारतको तर्फबाट लखिमपुर जिल्लाका प्रमुख जिल्ला अधिकारी (डीएम) र नेपालतर्फबाट कैलाली र कञ्चनपुरका सीडीओ नेतृत्वमा धनगढीमा बसेको संयुक्त बैठकले यसवर्षको पहिलो चरणको काम बन्द गर्ने निर्णय गरेको हो। कञ्चनपुरको आनन्द बजारमा सीमा विवादकै कारण गोविन्द गौतमको भारतीय सुरक्षार्मीको गोलीबाट ज्यान गएपछि दुवै देशका सरकारले प्रदेश ७ को सीमा विवाद टुंग्याउन संयुक्त सर्वे टोली गठन गरेको थिए।सेप्टेम्बर १३ देखि १५ (२०७४ भाद्र २८ देखि ३० गते) सम्म भारतको उत्तराखण्ड राज्यको राजधानी देहरादुनमा बसेको नेपालभारत सर्वे अफिसियल कमिटीको सातौं बैठकले दुवै देशका पाँच जिल्ला (कैलाली, कञ्चनपुर, बैतडी, डडेलधुरा र दार्चुला) को सीमा सर्भेक्षणका लागि दुई पक्षीय टोली गठन गर्ने निर्णय गरेको थियो। कञ्चनपुरमा सीमा विवादकै कारण स्थानीय गोविन्द गौतमको भारतीय सुरक्षाकर्मीको गोलीबाट मृत्यु भएपछि त्यसबेला नेपाल सरकारले कञ्चनपुरको सीमा विवाद सुल्झाउन छुट्टै टोली पठाए पनि त्यसले काम पूरा नगरी फर्केपछि सरकारले यो टोली गठन गरेको हो। बिहीबार भारतको लखिमपुर जिल्लाका प्रमुख जिल्ला अधिकारी (डीएम) शैलेन्द्रकुमार सिंह, कैलालीका प्रजिअ ऋषिराम तिवारी र कञ्चनपुरका प्रजिअ कुमारबहादुर खड्का, भारतका तर्फबाट नापी टोलीका प्रमुख आरसी भट्ट र नेपाल तर्फबाट नापी टोलीका प्रमुख सुदर्शन धामीसहित सुरक्षा अधिकारीको बैठक धनगढीमा बसेको हो।दुवै देशको सहमतिअनुसार सर्वेको सुरुवात बैठक भारतले र समापन नेपालले गर्ने सहमति भएको थियो, अब बर्खा पनि सुरु हुने बेला भयो, यस वर्षको यो समापन बैठक हो, संयुक्त सर्वेका नेपालतर्फका प्रमुख सुदर्शन धामीले भने। टोलीले कैलालीको खक्रौलामा रहेको सीमास्तम्भ नं ७०० देखि कञ्चनपुरको पूर्वी केही भागमा मात्रै सीमा स्तम्भको मर्मत, रंगरोगन र नयाँ स्थापना गरेको छ।बैठकमा दुवै देशले हराएका ३१ नयाँ स्तम्भ खडा गरेका र १०१ पिलरको मर्मत गरेको जनाएका छन्।तर, बैठकमा नेपाल र भारत दुवैतिर सीमास्तम्भ लगाउन देखिएका समस्याबारे पनि छलफल भएको कैलालीका सीडीओ तिवारीले बताए।बैठकमा दुवै देशको विवादास्पद भूमीबारे पनि छलफल भयो, बढी समस्या नेपालतिर देखिएको छ, उनले भने। कैलालीको भजनी नगरपालिकाको मौरियाघाट र धनगढी उपमहानगरपालिकाको फूलबारीको नर्सरी भन्ने स्थानमा देखिएको विवाद कायमै छ।बैठकमा ती दुवै स्थानमा नेपालतर्फबाट विवाद आएको कुराले चर्चा पायो।भारतीय नागरिकहरूले सीमास्तम्भ खडा गर्दा केही भूमी नेपालतिर आए पनि खासै विवाद नगर्ने तर नेपालीहरूको भोगचलनमा रहेको र नापीका बेला भारततिर जान थालेपछि विवाद सिर्जना हुने गरेको कुरा बैठकमा उठेको थियो।कैलाली र कञ्चनपुर दुवै जिल्लाका सीडीओले विवादित स्थानमा गई जनतालाई सीमाको प्राविधिक कुरा बताएर विवाद समाधान गर्न भारतीय पक्षले बैठकमा आग्रह गरेको थियो।हामीहरूले पाँच महिना मात्रै भयो काम सुरु गरेको, यत्तिको प्रगति हुन राम्रो हो, भारतको लखिमपुर खिरीका डीएम शैलेन्द्रकुमार सिंहले भने।उनले भारततर्फबाट विवाद कम भए पनि नेपाली प्रशासनले जनतामाझ जानुपर्ने र सम्झाउनुपर्ने बताए। पहिलो चरणमा यस टोलीलाई कैलाली र बर्दिया सीमामा रहेका पिलर नं ७०० (साबिकको ९८) बाट कञ्चनपुरको ब्रह्मदेवमा रहेको पिलर नं ८११ (साबिकको २१०) सम्मका पिलरको अवस्था, हराएका पिलरको स्थान पत्ता लगाउने, पिलरहरू मर्मत र रंगरोगन गर्ने जिम्मा दिएको छ।सीमा सर्भेक्षण टोलीका नेपालतर्फका टोली प्रमुख सुदर्शन धामीका अनुसार कैलालीमा २१ वटा जंगे पिलर (मुख्य पिलर) र ११२ सहायक पिलर गायब छन्।मंसिरदेखि दुवै देशका टोलीले कैलालीमा हराएका मुख्य र सहायक पिलरमध्ये ३१ वटा नयाँ खडा गरेको छ भने १०१ भन्दा बढीको मर्मत सम्भार गरेको छ। पुनर्वासको समस्या उस्तै पूर्वेक्षण (रेकी) बाहेक कञ्चनपुरको पुनर्वास क्षेत्रमा रहेको चरम सीमा विवादसम्म सर्भे टोली पुग्दै पुगेन।गतवर्ष पुनर्वास नगरपालिकाका गोविन्द गौतमको सीमा क्षेत्रको विवादमा ज्यान गएको थियो।हामीले कैलालीको खक्रौलाबाट क्रमशः काम गर्दै आएका हौं, यसपालि कञ्चनपुरका केही भागबाहेक पुनर्वाससम्म पुग्न सकिएन, नेपाली नापी टोलीका प्रमुख सुदर्शन धामीले भने।सरकारले अर्को आर्थिक वर्षमा खटाउने टोलीले पुनर्वासको पनि समस्या समाधान गर्नेछ। कञ्चनपुरमा पनि ५९ जंगे पिलरमध्ये २१ हराएका छन् भने सहायक २१४ पिलरमध्ये १२९ हराएका छन्।अझ कञ्चनपुरमा रहेका माइनर पिलर १०४ मध्ये ९७ हराएका छन्। बैठकमा नेपाल भारत सीमा क्षेत्रमा हुने असुरक्षित आवागमन, लागूऔषध, हातहतियार र आपराधिक गतिविधि रोक्न पनि दुवै देशका अधिकारीबीच छलफल भएको बैठक पछि आयोजना गरिएको पत्रकार सम्मेलनमा दुवै देशका प्रजिअले बताए।"
"मोदी आउँदै : जनकपुरमा सुरक्षा कडा, हवाई गस्ती सुरु","जनकपुरधामः भारतीय प्रधानमन्त्री नरेन्द्र मोदीको भ्रमणलाई लक्षित गरी जनकपुरमा हवाई गस्ती सुरू गरिएको छ । मोदीको आउनु केही घण्टा समय बाँकी रहँदा जनकपुरमा सुरक्षा व्यवस्था अत्यन्त कडा पारिएको हो । शुक्रबार बिहानैदेखि दुईवटा हेलिकप्टरबाट नेपाली सेनाको टोलीले गस्ती गर्दै आएको छ। मोदी दुई घण्टासम्म रहुन्जेल हवाई गस्ती जारी रहने नेपाली सेनाले जनाएको छ । शुक्रबार बिहानैदेखि पसल र सवारी साधन ठप्प पारिएका छन् । आपतकालिन र भीआईपीका गाडी मात्रै चल्न दिइएको छ । मोदी शुक्रबार बिहान ९ बजेर १५ मिनेटमा हेलिकोप्टरबाट विमानस्थलमा जनकपुर आइपुग्ने छन् । मोदी आउने भएपछि जिल्ला जिल्लाबाट सर्वसाधारणलाई बसबाट ओसार्न थालिएको छ। शुक्रबार बिहानैदेखि विमानस्थलबाट मुग्लिङ चोक, बसपार्क, रामानन्द चोक हुदैँ जानकी मन्दिर आउने सडकमा सवारी साधन अावतजावत गर्न पूर्णरुपमा बन्द गरिएको छ ।"
"मोदीको स्वागतमा हजारौँ ल्याइयो, बाह्रबिघामा छिर्नै मुश्किल",जनकपुरः भारतीय प्रधानमन्त्री नरेन्द्र मोदीको स्वागतमा भन्दै प्रदेश २ र प्रदेश १ बाट हजारौँ सर्वसाधरणलाई जनकपुरमा ओरालिएको छ । प्रदेश २ सरकारले करिब अढाई सयवटा बसको प्रयोग गरेर हजारौँलाई बाह्रबिघा मैदानमा उतारिएको हो । अहिलेसम्म करिब ३० हजार सर्वसाधरण बाह्रबिघा मैदानमा छिरिसकेका छन् । अझै त्यतिकै संख्यामा सर्वसाधरण मैदान बाहिर रहेका छन् । दुईवटा मात्रै गेटबाट छिराइएकाले सुरक्षा मिलाउन पनि समस्या भएको छ । प्रहरीले केहीबेर अघि लाठीचार्ज पनि गरेको छ ।
भारतीय प्रधानमन्त्री मोदीको तेस्रो भ्रमण,"काठमाडौं : भारतीय प्रधानमन्त्री नरेन्द्र मोदी ५१ सदस्यीय प्रतिनिधिमण्डलको नेतृत्व गर्दै शुक्रबार आउँदैछन्। पहिलोपटक राजधानी काठमाडौंभन्दा बाहिर जनकपुरबाट उनले दुईदिने औपचारिक भ्रमण गर्न लागेका हुन्। ११ जना वरिष्ठ अधिकारीहरूको टोली, चिकित्सक र निजी सचिवलगायत २० जना सहयोगी, १४ जना सुरक्षाकर्मी, २ जना सञ्चारकर्मी तथा ३ जना दोभाषे र १ जना मर्यादापालक समावेश टोलीको नेतृत्व गर्दै उनी आउन लागेका छन्। जनकपुर अवतरण गर्नुभन्दा १८ घण्टा अगाडि सामाजिक सञ्जाल ट्विटरमा प्रधानमन्त्रीका हैसियतमा आफ्नो तेस्रो नेपाल भ्रमणले दुई देशबीच सदियौँदेखि रहँदै आएको सम्बन्धको महत्व दर्शाउने ट्विटमा उल्लेख गरेका छन्। उनले बिहीबार दिउँसो सामाजिक सञ्जालमा कर्नाटकबाटै नेपाल भ्रमणबारे पोस्ट गर्दै जनकपुर र मुक्तिनाथ दर्शनको व्यग्र प्रतीक्षा गरिरहेको सार्वजनिक गरेका छन्। यसपटकको नेपाल भ्रमणमा जनकपुर र मुक्तिनाथ मन्दिरको समेत दर्शन गर्न लाग्दैछु। यी धार्मिकस्थलहरू नेपाल र भारतका जनताबीचको सम्बन्धको परिचायकका रूपमा समेत रहेका छन्, उनले ट्विटमा उल्लेख गरेका छन्। शुक्रबार दुईदिने औपचारिक भ्रमणमा भारतीय वायु सेनाको विशेष विमानबाट मोदी ४१ सदस्यीय टोलीको नेतृत्व गर्दै बिहान सवा १० बजे जनकपुरको रंगभूमि मैदानमा अवतरण गर्ने छन्। भारतीय राज्य बिहारको पटनाबाट आउँदा उनको साथमा तीन हेलिकप्टर रहनेछन्। सरकारले उनको भ्रमणलाई उच्च महत्व दिँदै सुरक्षाको विशेष व्यवस्था र सम्मानको व्यापक तयारी पूरा गरेको छ। उनलाई जनकपुरमा रक्षामन्त्री ईश्वर पोखरेल र प्रदेश २ का मुख्यमन्त्री लालबाबु राउतले स्वागत गर्नेछन्। नेपाली प्रधानमन्त्री मात्र भारत भ्रमणमा जाने तर भारतीय समकक्षीको नेपाल भ्रमण हुन नसकिरहेका बेला मोदीले नै यसअघि २०७१ साउन १८ मा १७ वर्षपछि क्रमभंगता तोडेर भ्रमणमा काठमाडौं आएका थिए। त्यसयता प्रधानमन्त्रीका रूपमा यो उनको तेस्रो भ्रमण हो। यसबीच उनी सार्क सम्मेलनमा १० मंसिर ०७१ मा दोस्रोपल्ट काठमाडौं आएका थिए। उनलाई त्यसबेला तत्कालीन प्रधनमन्त्री तथा कांग्रेस सभापति सुशील कोइरालाले नै त्रिभुवन अन्तर्राष्ट्रिय विमानस्थलमा स्वागत गरेका थिए। अघिल्ला भ्रमणमा नै उनले जनकपुर भ्रमण र जानकी मन्दिरमा पूजाअर्चना गर्ने चाहना व्यक्त गरे पनि त्यसबेला भ्रमण जुरेको थिएन। जानकी मन्दिरमा उनले पूजा गराउने व्यापक तयारी गरिएको छ। उनले जानकी मन्दिरमा प्रधानमन्त्री केपी ओलीसँगै संयुक्त पूजाअर्चना गर्नेछन्। त्यसपछि दुवै प्रधानमन्त्रीले संयुक्त रूपमा रामायण सर्किटको घोषणा गर्नेछन्। प्रधानमन्त्री ओली शुक्रबार बिहान ७ः२० मा सेनाको हेलिकप्टरबाट जनकपुर जाँदैछन्। रामायण सर्किटको घोषणापछि भारतीय प्रधानमन्त्री मोदीलाई जनकपुर उपमहानगरपालिकाको आयोजनामा बाह्र बिघामा विशेष अभिनन्दन गरिने कार्यक्रम छ। त्यहाँ उनले सम्बोधन गर्नेछन्। दुई घण्टाको जनकपुर बसाइपछि उनी भारतीय वायु सेनाकै विमानबाट काठमाडौं आउनेछन्। उनलाई काठमाडौंमा परराष्ट्रमन्त्री प्रदीप ज्ञवालीले स्वागत गर्नेछन्। काठमाडौंमा अवतरणसँगै उनी बौद्धस्थित हायात होटल जानेछन्। दिउँसो ४ बजे सैनिक मञ्च टँुडिखेलमा उनलाई सेनाले गार्ड अफ अनर दिनेछ। त्यसपछि उनले उपराष्ट्रपति नन्दबहादुर पुनसँग बहादुर भवनमा र राष्ट्रपति विद्यादेवी भण्डारीसँग शीतल निवासमा भेटवार्ता गर्ने कार्यक्रम छ। शुक्रबार नै दुई प्रधानमन्त्रीबीच साँझ होटल द्वारिकाजमा एक्लाएक्लै भेटवार्ता हुनेछ भने त्यसलगत्तै द्विपक्षीय प्रतिनिधिमण्डलबीच उच्चस्तरीय वार्ता हुनेछ। उक्त वार्ता पनि होटेल द्वारिकाजमै हुने भएको छ। द्विपक्षीय वार्तापछि मोदीले पूर्वप्रधानमन्त्रीहरूसँग भेटवार्ता गर्ने र त्यहीँ अरुण तेस्रो जलविद्युत आयोजनाको संयुक्त शिलान्यास गर्ने कार्यक्रम तय भएको छ। प्रधानमन्त्री ओलीले साँझ उनको सम्मानमा होटल द्वारिकाजमै रात्रीभोज आयोजना गरेका छन्। मोदी २९ गते बिहान ६ बजे नै मुस्ताङको मुक्तिनाथमा पूजाअर्चनाका लागि जानेछन्। त्यहाँ बिहान ७ः५० मुक्तिनाथ दर्शन र पूजाअर्चना गर्नेछन्। मुक्तिनाथ दर्शनपछि जोमसोम हुँदै उनी काठमाडौं उत्रनेछन्। काठमाडौं आएर उनले पशुपतिनाथ दर्शन गर्नेछन् भने दिउँसो काठमाडौं महानगरपालिकाले राष्ट्रिय सभागृहमा उनको सम्मानमा नागरिक अभिनन्दन गर्ने कार्यक्रम छ। अभिनन्दनपछि उनी दिउँसो ४ बजे स्वदेश फर्किनेछन्। भ्रमणको पूर्व संन्ध्यामा कर्नाटक राज्यबाट सामाजिक सञ्जालमा मोदीले यस्ता नियमित द्विपक्षीय उच्चस्तरीय भ्रमण र अन्तरक्रियाले सबैको साथ सबैको विकास भारतको नारालाई र छिमेक पहिले नीतिमा आफ्नो सरकारको प्रतिबद्धता प्रतिबिम्बित गर्ने बताएका छन्। उनले प्रधानमन्त्री ओलीको गत महिना भारत भ्रमणका अवसरमा आफूहरूबीच द्विपक्षीय हितका विविध विषयमा छलफल भएको बताउँदै विकासका विविध क्षेत्रमा सहकार्य गर्ने सहमति भएको पनि स्मरण गराएका छन्। नेपाल प्रजातन्त्र संस्थागत गर्ने र आर्थिक समृद्धिको नयाँ युगमा प्रवेश गरेको पनि उल्लेख गर्दै विकास र प्रगतिमा भारत सधैं नेपालको साथमा रहने मोदीले उद्घोष गरेका छन्। नेपालको विकासमा भारत सधैं साथमा रहने र समृद्ध नेपाल सुखी नेपालीको नारा पूरा गर्न नेपाललाई साथ दिन भारत सधैं तयार छ, मोदीले सामाजिक सञ्जालमा भनेका छन्, आफ्नो भ्रमणले दुई देशका नागरिकहरूको सम्बन्धमा विश्वासको वातावरण कायम गर्न फलदायी पनि साबित हुनेछ।"

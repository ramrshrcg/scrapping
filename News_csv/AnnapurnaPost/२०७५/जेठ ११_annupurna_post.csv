शीर्षक,विवरण
चाहिन्छ समृद्धि कोर्ने बजेट,"अर्थमन्त्रालय अहिले आगामी आर्थिक वर्षको बजेट निर्माणको अन्तिम चरणमा छ । निर्वाचनपछि बनेको बहुमतको सरकारले ल्याउन थालेको पहिलो बजेट भएका कारण यसमा सबैको चासो पर्नु अस्वाभाविक होइन । यो चासोका पछाडिको अर्को कारण अर्थमन्त्री डा युवराज खतिवडाको उपस्थिति पनि हो । यसअघि नेपाल राष्ट्र बैंकको गभर्नर र राष्ट्रिय योजना आयोगको उपाध्यक्ष भइसकेका कारण पनि उनले प्रस्तुत गर्ने बजेटमा चासो बढेको हो । अर्थमन्त्रालय सम्हालेलगत्तै जारी गरेको श्वेतपत्रमा अर्थतन्त्रका सबै पाटा नकारात्मक भनी तथ्यांक प्रस्तुत गरेका कारण पनि आफैंले निराशाजनक बताएको अर्थतन्त्रलाई आशावादी बनाउन उनले कस्तो बजेट बनाउलान् ? आम चासो बनेको छ । बजेटसँग विभिन्न क्षेत्रको चासो मात्र नभई स्वार्थ पनि जोडिएको हुन्छ । ती चासो र स्वार्थ पूरा गर्न बजेट कनिका छराइ हुने गरेको छ । दूरगामी प्रभाव पार्ने कार्यक्रममा भन्दा पनि सस्तो लोकप्रियताका लागि बजेट विनियोजन गरिने पुरानो परम्परा भइआएको छ । त्यसैले आर्थिक वर्षको सुरुमा देखिने उत्साह केही समयपछि विस्तारै निराशामा परिणत हुने गरेको उदाहरण प्रशस्त छन् । पछिल्ला वर्षमा सबैभन्दा ठूलो चुनौतीका रूपमा पुँजीगत खर्च रहेको छ । सरकारले जति प्रयास गर्दा पनि आर्थिक वर्ष सकिनै थाल्दा ठूलो मात्रामा हुने पुँजीगत खर्च नियन्त्रण गर्न सकेको छैन । आर्थिक वर्षको सुरुवातमै विकास निर्माणको काम अगाडि बढाउन नसकेका कारण आर्थिक वर्षको अन्तिममा पैसाको रोपाइँ हुने गरेको छ । यसरी भएका विकास निर्माणका काम दिगो नहुने समस्या मात्र छैन, पैसा सक्ने काममा मात्र सीमित भएका धेरै उदाहरण छन् । अर्कोतर्फ ठूला आयोजनामा गरिएको विनियोजनको समेत सन्तोषपूर्ण नतिजा आउन सकेको छैन । जसले गर्दा पुँजीगत खर्च सबै नहुने समस्यासमेत देखिँदै आएको छ । बजेटले जनताको अपेक्षा पूरा गर्नुपर्छ । यसो भन्दैमा हरेकको आँगन सफा गर्ने काम बजेटले गर्न सक्दैन । यस्तो सोच राखेर बजेट निर्माण गर्नु पनि हुँदैन । अहिलेको सबैभन्दा ठूलो आवश्यकता ठूला पूर्वाधारका आयोजना अगाडि बढाउनु हो । समृद्ध नेपालको अभियानका लागि पूर्वाधार क्षेत्रमा लगानी बढाउन आवश्यक छ । स्थानीय तह र प्रदेशमा दिने अनुदानका कारण समेत बजेटमा थप भार पर्ने देखिन्छ । दुई तहका सरकारलाई एकमुष्ट रूपमा दिइने अनुदानको अंश बजेटको एकचौथाइको हाराहारीमा रहेको छ । स्रोत पहिचान नभईकन बजेट ल्याउनु हँदैन भनेर अर्थमन्त्री डा खतिवडाले सार्वजनिक रूपमा अभिव्यक्ति दिइसकेका छन् । उनको यस्तो अभिव्यक्तिले पनि ठूलो आकारको बजेट निर्माणमा समस्या आएको देखिन्छ । अर्कोतर्फ अर्थमन्त्रालय अहिलेसम्म आम्दानीको स्रोतबाट केकति आम्दानी लिन सकिन्छ भन्ने विषयमा प्रस्ट हुन सकेको छैन । बजेट घोषणाको मिति नजिकिँदै गर्दा आम्दानीमा कति लचिलो हुन सकिन्छ, त्यही अनुपातमा बजेटले जनआकांक्षा सम्बोधन गर्न सक्ने देखिन्छ । बजेट आउने दिन नजिकिँदै गर्दा पनि अर्थ मन्त्रालयले अहिलेसम्म आगामी आर्थिक वर्षको राजस्व लक्ष्य निर्धारण गर्न सकेको छैन । अर्थमन्त्री डा युवराज खतिवडाले तीनवटा गोप्य समूह बनाएर कहाँकहाँ राजस्व बढाउन सकिन्छ भन्ने विषयमा अध्ययन गर्न लगाएका छन् । दर र दायरा बढाउन सक्ने क्षेत्रको अध्ययन तीव्र पारेको छ । राजस्वका दायरा बढाउने, चुहावट नियन्त्रण गर्ने, प्रशासनिक संयन्त्रलाई चुस्तदुरुस्त बनाउने, सरकारी खर्चको काम र राजस्व परिचालनलाई प्रभावकारी बनाउने हो । आगामी बजेट पूर्ववर्ती बजेटजस्तो कनिका छराइभन्दा विकास र समृद्धिको गोरेटो कोर्ने ठोस कदम बनोस् भन्ने जनआकांक्षा हो ।"
"सरकारका सय दिनमा बाबुरामको टिप्पणी : अपेक्षा डिस्टिङ्सन, प्राप्तांक पास !","काठमाडौं : केपी शर्मा ओली नेतृत्वको सरकारका सय दिन पूरा भएको अवसरमा पूर्वप्रधानमन्त्री एवम् नयाँ शक्ति, नेपालका संयोजक बाबुराम सरकारले लक्ष्य ठूलो लिएको तर काम गर्न नसकेको टिप्पणी गरेका छन्। धेरै अपेक्षा भए पनि कम मात्र उपलब्धि भएको उनको भनाइ छ। भट्टराईले सरकारले स्थुल कुरा धेरै गरेर सूक्ष्म डेलिभरी कम गरेको र एकल कार्य धेरै गरेर सामूहिक कार्य कममात्र गरेको बताएका छन्। अपेक्षा महान् छलाङको भए पनि व्यवहारमा सरकारले निरन्तरता मात्र दिएको भन्दै बाबुरामले डिस्टिङ्सनको अपेक्षा नतिजामा पासमा मात्र परिणत भएको उल्लेख गरेका छन्। शुक्रबार साँझ बाबुरामले ट्विट गर्दै सरकारका सय दिनको टिप्प्णी गरेका हुन्। सरकारको सय दिन ! धेरै अपेक्षा, कम उपलब्धि! स्थूल कुरा धेरै, सूक्ष्म डेलिभरी कम ! एकल कार्य धेरै, सामूहिक कार्य कम!, बाबुरामले ट्विटरमा लेखेका छन्, अपेक्षा महान् छलाङ, व्यवहारमा निरन्तरता! अपेक्षा डिस्टिङ्सन, प्राप्तांक पास ! बजेटसम्म शंकाको लाभ !!"
सत्तारुढ दलको अघोषित कार्यालय बालुवाटार !,"काठमाडौँ: सामान्यत: प्रधानमन्त्री निवास सरकारी प्रयोजनका लागि मात्रै प्रयोग गरिन्छ । तर बालुवाटारस्थित प्रधानमन्त्रीको सरकारी निवास भने दलको बैठक बस्ने अखडा बन्ने गरेका छन् । नेपाली कांग्रेसको सरकार हुँदा बालुवाटारमै पार्टीको बैठकदेखि गुटको भेलासम्म बालुवाटारमा हुन्थे । त्यही कुरालाई वाम सरकारले पनि निरन्तरता दिँदै पार्टी बैठकदेखि भेलासम्म प्रधानमन्त्रीको सरकारी निवासमा गरिरहेका छन् । बालुवाटारलाई सत्तारुढ दलको केन्द्रीय कार्यालयकै रुपमा प्रयोग गर्ने गरिएको छ । बालुवाटार सत्तारुढ दलको अखडा भइरहँदा सम्बन्धित दलका पार्टी कार्यालय भने सुनसान हुने गरेका छन् । अरु त अरु सत्तारुढ दलका भोज भतेर पनि प्रधानमन्त्रीको सरकारी निवासमा कर्मचारीहरु र सुरक्षाकर्मीसमेतलाई प्रयोग गरेर आयोजना गरिन्छ । नेपाल कम्युनिस्ट पार्टीले बिहीबार पहिलो बैठक समेत प्रधानमन्त्री निवास बालुवाटारमै गरेको छ । पछिल्लो समय सत्तारुढ पार्टीको बैठक बस्ने थलो नै बालुवाटार भएको छ । सत्तारुढ दलका बैठकहरु नियमित बालुवाटारमा भइरहँदा पार्टी कार्यालयमा जाने नेताको संख्या पनि न्यून छ । कांग्रेसका तत्कालीन सभापति गिरिजाप्रसाद कोइरालाकै पालादेखि सत्तारुढ दलका अधिकांश बैठक बालुवाटारमा हुँदै आएका छन् । गिरिजाप्रसाद कोइरालापछि शेरबहादुर देउवाले समेत कांग्रेसको बैठक बालुवाटारमा नै गर्ने गर्थे । के सरकारी निवास बालुवाटारमा दलको बैठक बस्नु न्यायसंगत छ ? किन बालुवाटारमै सत्तारुढ दलका बैठक बस्छन् तर किन पार्टी कार्यालयमा बस्न सक्दैनन् ? दलको बैठक हुँदा लाग्ने खर्च पनि सरकारी कोषबाटै ब्यहोरिन्छ । दलको बैठक तथा भेलामा ब्रेकफास्ट, लन्च र डिनरसम्म बालुवाटारमा हुन्छ र त्यसको खर्च सरकारकी कोषबाटै ब्यहोरिन्छ । राष्ट्रिय प्रजातन्त्र पार्टी (प्रजातान्त्रिक)का प्रवक्ता राजेन्द्र गुरुङ बालुवाटारमा पार्टीको बैठक बस्नु गतल भएको बताउँछन् । यो अत्यन्त अशोभनीय र आपत्तिजनक कुरा हो,उनले भने,प्रधानमन्त्री भनेको देश र जनताको हो, एउटा पार्टीको होइन । उनले बलुवाटार पार्टीको बैठक बस्ने गतल प्रवृति र परम्परालाई हटाउनुपर्ने बताए । त्यो नेपालीको प्रधानमन्त्री बस्ने ठाँउ हो, नेकपाको केन्द्रीय समिति बैठक बस्ने ठाउँ होइन, उनले भने । गुरुङले प्रधानमन्त्री बस्ने ठाउँ नेकपाको केन्द्रीय कार्यालय हुन नसक्ने बताए । सत्तारुढ पार्टीको बैठक मात्र गर्ने हो भने बालुवाटारमा अरु पार्टीको पनि बैठक बसाउन दिनु पर्यो, उनले भने,के राप्रपा र कांग्रेसले पनि त्यहाँ बैठक गर्न पाउँछन् ? पार्टीको सभापति वा अध्यक्ष नै प्रधानमन्त्री हुने गरेका कारण सहजताका लागि बालुवाटारमा बैठक हुने गरेको सत्तारुढ र विपक्षी दलका नेताहरुले दाबी गर्दै आएका छन् । प्रमुख विपक्षी दल नेपाली कांग्रेसका प्रवक्ता विश्वप्रकाश शर्माले पार्टी कार्यालयमा नै बैठक बस्नु उपयुक्त हुने बताउँछन । प्रधानमन्त्री निवासमा बैठक बस्ने कुरा पनि आपत्तिजनक नहुने कांग्रेस प्रवक्ता शर्माको भनाई छ । पार्टी कार्यालयमा बैठक बसोस भन्ने जनताको चहाना हो, तर प्रधानमन्त्री निवासमा बस्नु पनि आपत्तिजनक कुरा होइन, उनले भने पार्टी कार्यालयपनि जनताकै सम्पत्ति हो, प्रधानमन्त्री निवास पनि, यो हाम्रो देशमा मात्र होइन संसारभरको अभ्यास हो । कांग्रेस प्रवक्ता शर्माले सिंहदबार भित्र चाहिँ पार्टीको बैठक बसेको अवसथामा आपत्तिजनक मान्नुपर्ने बताए ।"
मूल्यबृद्धिविरुद्ध नेविसंघ सडकमा,"काठमाडौं : पेट्रोलियम पद्धार्थको मूल्यबृद्धिविरुद्ध नेपाली कांग्रेसको भातृसंगठन नेपाल विद्यार्थी संघ(नेविसंघ) सडक आन्दोलनमा उत्रिएको छ । पछिल्लो केही महिनायता निरन्तररुपमा पेट्रोलियम पद्धार्थको मूल्यबृद्धि भइहेको भन्दै नेविसंघ आन्दोलनमा उत्रिएको हो । शुक्रबार नेविससंघले राजधानीमा विरोध प्रदर्शन गरेको हो । सरकारले मूल्यबृद्धि नियन्त्रण गर्नुको साँटो समायोजनका नाममा निरन्तर पेट्रोलियम पदार्थको मूल्य बृद्धि गरिरहेको नेविसंघका महामन्त्री कुन्दन काफ्लेले आरोप लगाए । उनले भने, सरकार जनताप्रति उत्तरदायी देखिएन, पेट्रोलको भाउ बढ्याबढ्यै छ, यसले गर्दा चौतर्फी महंगी बढ्न थालेको छ । तर सरकारलाई कुनै वास्ता छैन । उनले मूल्यबृद्धि फिर्ता नभएसम्म सडक आन्दोलन जारी राख्ने दावी गरे । नेविसंघले कम्युनिस्ट सरकारका नाममा सर्वसत्तावाद लाद्न खोजिएको, द्वन्द्वकालीन मुद्दामा थुनामा रहेका तत्कालीन माओवादीका नेता बालकृष्ण ढुंगेललाई आममाफी दिने सरकारी निर्णय र मंहगीविरुद्ध खवरदारी गर्न नेविसंघ आन्दोलनमा होमिएको संघका केन्द्रीय सदस्य सुशील भट्टले जानकारी दिए । यस्तै नेविसंघले पार्टी नेतृत्वले बहुमतका नाममा सिंगो पार्टीलाई नै कमजोर बनाएको भन्दै विरोध जनाएको छ । यो सरकारको मात्र होइन, हाम्रै पार्टी नेतृत्वको पनि विरोधमा निकालिएको जुलुस हो, केन्द्रीय सदस्य भट्टले भने, नेतृत्वले आफू बलियो हुने तर पार्टीलाई भने कमजोर बनाउने खेलमा लाग्नुभएको छ । बहुमतको डन्डा देखाएर पार्टी कमजोर बनाउने काम सभापतिले गरिरहनुभएको छ । प्रदर्शनीमार्गबाट सुरु भएको जुलुस पुतलीसडक पुगेर कोणसभामा परिणत भएको थियो ।"
कांग्रेसका भ्रातृ संगठनमा गुटको आगो,"काठमाडौं ः कांग्रेसको भ्रातृ संगठन महिला संघमा पार्टी सभापति शेरबहादुर देउवानिकट अध्यक्ष उमा अधिकारीले महामन्त्रीमा मञ्जु खाँणलगायत आफूअनुकूल केही पदाधिकारी मनोनयन गरेपछि संघमा विवाद उत्पन्न भएको छ। मञ्जु देउवा समूहका नेता एवं संसदीय दलका प्रमुख सचेतक बालकृष्ण खाँणकी पत्नी हुन्। यसले कांग्रेसभित्र पछिल्लो समय चर्केको गुटबन्दीको प्रभाव भ्रातृ संगठनहरूमा समेत परेको प्रस्ट पारेको छ। पछिल्लो समय कांग्रेसका भ्रातृ संगठन नेविसंघ, महिला संघसँगै पार्टी सभापति देउवाले गठन गरेको अनुशासन समितिमा पनि विवाद देखिएको छ। अनुशासन समितिका संयोजक रमेश रिजालले पनि आन्तरिक कलहकै कारण पदबाट राजीनामा दिएका छन्। यसअघि उपाध्यक्ष लगायतको मनोनयनमा असन्तुष्ट सिटौला समूह खाँणको नियुक्तिपछि आक्रोशित भएको छ। कांग्रेस नेता कृष्णप्रसाद सिटौलानिकट महामन्त्री धनकुमारी खतिवडा मनोनयनको विरोधमा उत्रिएकी छन्। महामन्त्री खतिवडाले भनिन्, अध्यक्षको गल्तीविरुद्ध हामी लड्छौं। महिला संघको चुनावमा देउवा र सिटौला समूह मिलेका थिए। पदाधिकारी मनोनयनमा देउवा समूहले एकलौटी गरेको सिटौला समूहको आरोप छ। १३ औं महाधिवेशनपछि वरिष्ठ नेता रामचन्द्र पौडेललाई बेवास्ता गर्दै सभापति देउवाले नेता कृष्णप्रसाद सिटौलासँग मिलेर नेविसंघ, महिला संघलगायत भ्रातृसंगठनलाई पूर्णता दिएका थिए। आम निर्वाचनपछि सिटौला नै देउवाविरुद्ध उत्रिएपछि त्यसको प्रभावस्वरूप भ्रातृ संगठनमा विवाद देखिन थालेका छन्। केही समयअघि पार्टी सभापतिनिकट नेविसंघ अध्यक्ष नैनसिंह महरले पदाधिकारीसहित संघमा विभिन्न मनोनयन गरेपछि सिटौला समूहका महामन्त्री कुन्दन काफ्लेले विरोधमा उत्रेका छन्। काफ्ले भन्छन्, हामीले छुट्टै बैठक गरेर अध्यक्ष महरले गरेका सबै निर्णय खारेज गरिसकेका छौं। अनुशासन समितिका संयोजक रमेश रिजालले पनि आन्तरिक कलहकै कारण पदबाट राजीनामा दिएका छन्। निर्वाचनपछि वरिष्ठ नेता पौडेल र सिटौलाबीचको गठजोडले सभापति देउवा खेमा भ्रातृ संगठनमा पकड गुमाउँदै गएको छ। केही महिनाअघि निर्माण मजदुर संघ, नेपाल शिक्षक संघ, निजामती कर्मचारी संघ र यातायात मजदुर संघको नेतृत्वमा देउवा खेमा पराजित भयो भने पौडेल र सिटौला खेमाका उम्मेदवार नेतृत्वमा पुगेका छन्। पोखरामा गत फागुन २० र २१ मा भएको निर्माण मजदुर संघको अधिवेशनमा पौडेल र सिटौला खेमाको सेट नै जेबी गुरुङको नेतृत्वमा ४३ सदस्यीय समिति निर्वाचित भएको थियो। गत चैत २ र ३ मा काठमाडौंमा भएको शिक्षक संघको अधिवेशनमा पनि पौडेल समूहका राजेन्द्रराज पौडेलको प्यानलले देउवा खेमाका प्यानललाई हराएको थियो। संघका पदाधिकारीमा देउवा पक्षका एक उम्मेदवार मात्र विजयी भएका थिए। पौडेल समूहलाई सिटौला समूहले सघाएको थियो। चितवनमा गत चैत ४७ मा भएको कर्मचारी संघको अधिवेशनले पनि सभापति पौडेल र सिटौला समूह नेतृत्वमा विजयी भएका थिए। देउवा समूहका राजेन्द्र बुढाथोकीलाई हराएर पौडेलनिकट गोपालप्रसाद पोखरेल नेतृत्वमा आएका थिए। पोखरामा गत चैत १६ र १७ मा भएको यातायात मजदुर संघको अधिवेशनमा पौडेलसिटौला समूहका धर्म भण्डारी अध्यक्ष निर्वाचित भएका थिए।"
सय दिनको शक्ति : के गर्यो सरकारले ?,"काठमाडौं : प्रधानमन्त्री केपी ओली सिंहदरबार प्रवेश गरेको सय दिन पूरा भएको छ। सय दिन अवधिमा भारतसँगको सम्बन्ध सुधार सरकारको पहिलो प्राथमिकतामा परेको छ। फागुन ३ गते प्रधानमन्त्री चुनिएको दोस्रो महिनामा चैत २३ देखि २५ सम्म ओलीले पहिलो विदेश भ्रमण दक्षिण छिमेकबाट सुरु गरेका थिए। तेस्रो महिना वैशाख २८ र २९ मा उनले भारतीय प्रधानमन्त्री नरेन्द्र मोदीलाई नेपालमा स्वागत गरे। अन्तर्राष्ट्रिय प्रचलनमा मधुमास भनिने सरकारको सय दिनलाई बिहानीले गर्ने दिनको संकेतका अर्थमा लिने गरिन्छ। पूर्वराजदूत तथा राजनीतिक विश्लेषक नीलाम्बर आचार्य सरकारको पहिलो सय दिन अवधिका भनाइ र गराइलाई सकारात्मक संकेतका रूपमा लिनुपर्ने बताउँछन्। राजनीतिक शक्तिका हिसाबले अहिलेसम्मकै बलियो सरकारको नेतृत्वमा उनी (ओली) छन्, आचार्यले अन्नपूर्णसँग भने, हनिमुन पिरियडमा उनको काम गराइ परिपक्व देखिएको छ। आचार्यले सय दिनको सकारात्मक उपलब्धिका रूपमा भारतसँगको सम्बन्ध सुधारलाई नै लिन सकिने बताए। सय दिनभित्र दक्षिणी छिमेकी मुलुक भारतसँग शिखर तहमै वार्तासंवाद आदानप्रदान भएको छ, सम्बन्धमा सुधार देखिएको छ, आचार्यले भने, बोली सकारात्मक छ, व्यवहार हेर्न बाँकी छ। तैपनि काम गर्ने आधार बनाउने प्रयास गरेकै देखिन्छ। सय दिनअघि प्रधानमन्त्री नियुक्त हुँदा राजनीतिक स्थिरता, आर्थिक समृद्धि र विकासप्रति जनअपेक्षाका अनगिन्ती चुनौतीले उनी घेरिएका थिए। संविधान निर्माणसँगै चिसिएको भनिएको भारतसँगको सम्बन्ध सुधार पनि सरकारको चुनौती थियो। यसअवधिमा उच्चस्तरीय राजनीतिक भ्रमणसँगै नेपालभारतबीच विभिन्न सम्झौता समेत भएका छन्। भारतीय प्रधानमन्त्री मोदीको नेपाल भ्रमणका क्रममा दुई देशका प्रधानमन्त्रीले अरुण तेस्रो जलविद्युत् परियोजना संयुक्त शिलान्यास गरे। त्यसैगरी रक्सौलकाठमाडौं विद्युतीय रेल परियोजना सम्झौता र नेपाल भारत जलमार्ग सम्झौता पनि भएको छ। राजनीतिक विश्लेषक श्याम श्रेष्ठ भारतसँगको सम्बन्ध सुधारलाई राजनीतिक रूपमा सकारात्मक कदम मान्छन्। प्रधानमन्त्री ओलीले भारत भ्रमण जानुअघि र भारतीय प्रधानमन्त्रीको नेपाल भ्रमणअघि सबै पूर्वप्रधानमन्त्रीलाई बोलाएर एजेन्डामा राष्ट्रिय एकता कायम गर्ने कोसिस गर्नुभयो, श्रेष्ठले भने, यो उहाँको सकारात्मक कदम हो। सरकारले उत्तरी छिमेकी चीनसँगको सम्बन्धलाई आफ्नो प्राथमिकतामा राखेको छ। प्रधानमन्त्री ओली आउँदो एक महिनाभित्र चीन जाने तयारीमा छन्। प्रधानमन्त्रीको चीन भ्रमण तयारीका लागि अहिले परराष्ट्र मन्त्रालय जुटिरहेको छ। उनी आउने ५ असारमा चीन जाने तयारी छ। १०० दिनमै शक्तिशाली पार्टी ओलीले अघिल्लो पटक तत्कालीन एमाले र तत्कालीन माओवादीको संयुक्त सरकारको नेतृत्व गरेका थिए। दोस्रोपटक पनि उनी तिनै दुई वाम घटकबाट प्रधानमन्त्री चुनिएका हुन्। तर यसपटक सय दिन नकट्दै यी दुई घटक एउटै पार्टी नेकपामा रूपान्तरित भएका छन्। पूर्वएमाले र पूर्वमाओवादीबीच एकतापछि नेकपा संसदको शक्तिशाली पार्टी बनेको छ। सरकारलाई आफ्ना नीति र कार्यक्रम लागू गर्न संसदीय शक्तिका हिसाबले सजिलो पनि छ। संसदको अंकगणितले ओली सरकारलाई सजिलै कसैले डगमगाउन सक्ने देखिन्न। कम्युनिस्ट पार्टी स्थापनाको सात दशकमा पहिलो पटक झण्डै दुई तिहाइ मतको यो एकल सरकार हो। ओलीले कुल संसदको तीन चौथाइ अर्थात् २०८ मतसहित विश्वासको मत पाएका थिए। यो कुल २७५ संसद सदस्यमा ७५ दशमलव ६३ प्रतिशत मत हो। राष्ट्रपति, प्रधानमन्त्री, सभामुख, राष्ट्रिय सभा अध्यक्ष नेकपाकै छन्। २ नम्बर प्रदेशबाहेक ६ वटैमा नेकपाको सरकार छ। प्रधानमन्त्री ओलीको अघिल्लो कार्यकाल छ जना उपप्रधानमन्त्री र ४० भन्दा बढी मन्त्रीका कारण आलोचित थियो। यसपटक भने उनले उपप्रधानमन्त्री नै नराख्ने अडान लिएका छन्। ओलीले सय दिनभित्र प्रधानमन्त्री कार्यालयअन्तर्गत अधिकार केन्द्रिकरण गरेका छन्। अन्य मन्त्रालयसँग रहेका कतिपय अधिकारलाई उनले आप्नै मन्त्रालय मातहत ल्याएका हुन्। राष्ट्रिय अनुसन्धान विभाग, सम्पत्ति शुद्धिकरण र राजस्व न्यायधिकरण लगायतका अधिकार उनले आप्नै मातहत थप गरेर शक्ति केन्द्रिकरण गरेका छन्। विश्लेषक श्रेष्ठ ओलीलाई बलियो प्रधानमन्त्रीका रूपमा चित्रण गर्न सकिने बताउँछन्। ओलीले कतिपय राष्ट्रिय एजेन्डामा एउटै आवाज बनाउन ्रप्रयास गर्नुभएको छ, श्रेष्ठले भने। सरकारका केही मन्त्रीहरूले सय दिनभित्र गरेका कामले सकारात्मक प्रभाव छाडेका छन्। यातायात सिन्डिकेटको नियमन, लोडसेडिङ अन्त्यको घोषणा, वैदेशिक रोजगारीसम्बन्धी समस्याको हप्ताको एक दिन मात्र सुनवाइ हुनेमा हरेक दिन सुनुवाइ गर्ने परिपाटी थालनी, काठमाडौंमा मात्र रहेको सर्भिस सेन्टर सातै प्रदेशमा विस्तार, घरेलु सुरक्षाकर्मीलाई फिर्ता बोलाउने नीतिगत निर्णय, उर्जाको क्षेत्रमा एक वर्षमा एक हजार मेघावाट विद्युुत् थपिएर आत्मनिर्भर हुने दिशामा लैजाने प्रयास केही सकारात्मक परिघटना हुन्। सरकारले सुखी नेपाली समृद्ध नेपाल नारालाई दीर्घकालीन उद्देश्यका रूपमा तय गरेको छ। चुनौती पनि कम छैनन् विश्लेषकहरू सरकारका चुनौती पनि उत्तिकै रहेको बताउँछन्। संघीय संरचनाअनुसारका कानुन बनाउनुपर्ने, संसदले आप्नै नियमावली बनाउने जस्ता काममा सरकारको ध्यान गइसकेको छैन, विश्लेषक आचार्य भन्छन्, यसमा ढिलाइ भइसकेको छ। भ्रष्टाचारको मामिलामा कबोल गरेअनुसारको नतिजा नआएको र प्रधानमन्त्रीको प्रतिबद्धता व्यवहारमा नदेखिएको आचार्यले टिप्पणी गरे। ट्रान्सपरेन्सी इन्टरनेसनलको पछिल्लो प्रतिवेदनमा नेपाल भ्रष्टाचारमा १२२ औं स्थानमा छ। प्रधानमन्त्री ओलीले आफू पनि भ्रष्टाचार नगर्ने र भ्रष्टाचार हुन नदिने बताउँदै आएका छन्। तर, ती अभिव्यक्ति कागजी पुलिन्दा मात्र भइरहेका छन्, पूर्वसभासद समेत रहेका श्रेष्ठले भने, सय दिनमा सबै हुने होइन, तर भ्रष्टाचार निमूर्ल गर्ने प्रक्रिया सुरुआत गर्न सरकार चुकेको छ।"
भारतीय दूतावासको कार्यालय हटाउनु पनि लम्पसारवाद हो ?,"काठमाडौँः नेपाल कम्युनिस्ट पार्टीका सांसद पदम गिरीले अब नेपाललाई गरिब र भिखारीको राष्ट्रबाट समृद्ध राष्ट्र बनाउनुपर्ने बताएका छन् । सरकारको नीति तथा कार्यक्रमबारे शुक्रबार प्रतिनिधि सभामा भएको छलफलमा भाग लिँदै उनले अब तीब्र आर्थिक विकासमा लम्किनुपर्ने उल्लेख गरेका छन् । सांसद गिरीले कांग्रेसप्रति कटाक्ष गर्दै निजीकरणका नाममा कलकारखाना बेचेर खाएको पनि आरोप लगाए । बहुदलपछि निजीकरणका नाममा कलकारखाना बेचेर खाए, राजनीतिक परिवर्तनकै लागि लामो समय खर्चियौँ, उनले भने, सरकारको नीति तथा कार्यक्रममा जे जस्ता कुरा उठेका छन्, ती कुरा जायज छन् । अब गरिब र भिखारीहरुको राष्ट्र होइन, मागी खानेको राष्ट्र होइन भन्ने बनाउनुपर्छ, जनताले पनि भरोसा गरेका छन् । डबल अंकको आर्थिक वृद्धि गर्ने कुरालाई सबैले स्वीकार गर्नुपर्ने बताउँदै उनले महत्वाकांक्षी भयो भन्नेहरुलाई बुझेर मात्रै टिप्पणी गर्न आग्रह गरे । राम्रा कुरा आउँदा पनि विरोध नै गर्नुपर्छ भन्नेले अब परिवर्तन हुनुपर्छ, उनले भने, आज नेपाललाई अग्र्यानिक देश बनाउँछु भन्दा हाँस्छन् तर सिक्किम १५ वर्षअघि नै अग्यार्निक राज्य भइसकेको छ । सांसद गिरीले भारतीय प्रधानमन्त्री नरेन्द्र मोदीसँग राष्ट्रियताको सवालमा प्रधानमन्त्री केपी शर्मा ओलीले कुरा गर्दा लम्पसारवाद भन्ने कांग्रेस सांसद गगन थापासहितमाथि कटाक्ष गरे । प्रधानमन्त्रीले भारतीय प्रमसँग कुरा गर्दा लम्पसारवबाद हो, घुँडामा प्वाँल पर्यो भन्नेले आज विराटनगरबाट भारतीय दूतावासको कार्यालय हट्दा के भन्छन्, गिरीले प्रश्न गरे, हिजो घुँडामा भ्वाङ परेको देख्नेहरुले बिराटनगरको फिल्ड अफिस हट्दा पनि लम्पसारवाद नै भन्लान् ।"
राजनीतिक दलनिकट ट्रेड युनियन खारेज हुँदै,"काठमाडौं ः सरकारले निजामती क्षेत्रमा एउटा आधिकारिकबाहेक बाँकी सबै ट्रेड युनियन खारेज गर्ने भएको छ । अधिकांश राजनीतिक दलका बेग्लाबेग्लै निजामती युनियन छन् । दलआबद्ध युनियनहरू आर्थिक अनियमितताको दलदलमा फसेका, कर्मचारी सरुवा बढुवामा चलखेलका साथै कार्यालयको कामकाजमा हस्तक्षेप गरेको र उनीहरूका क्रियाकलापले सरकारी निकायका सेवा खस्केको आरोप लागिरहेका बेला सरकारले कानुनी रूपमा नै त्यस्ता सबै युनियन खारेज गर्ने गृहकार्य अघि बढाएको हो । संघीय मामिला तथा सामान्य प्रशासन मन्त्रालयले एउटा मात्र आधिकारिक ट्रेड युनियन रहने र मान्यताप्राप्त बाँकी सबै ट्रेड युनियन खारेज गर्ने व्यवस्थासहित संघीय निजामती सेवासम्बन्धी विधेयकको मस्यौदा कानुन, न्याय तथा संसदीय मामिला मन्त्रालयमा पठाएपछि आधिकारिकबाहेक बाँकी सबै ट्रेड युनियन खारेज हुने निश्चित भएको हो । । संघीय मामिला तथा सामान्य प्रशासन मन्त्रालयका सचिव शंकरप्रसाद कोइरालाले विभिन्न व्यवस्थासहितको मस्यौदा कानुन मन्त्रालयमा परामर्श र स्वीकृतिका लागि पठाइएको जानकारी दिए । मस्यौदामा एउटा मात्र आधिकारिक ट्रेड युनियनको अवधारणा अघि सारिएको उनले बताए । सामान्यले कानुनबाट स्वीकृत भएर आएलगत्तै मस्यौदा मन्त्रिपरिषद्बाट स्वीकृत गराइ संसद्मा पठाउने तयारी गरिएको जानकारी दिएको छ । अहिले निजामती क्षेत्रमा कर्मचारीका विभिन्न ६ वटा ट्रेड युनियन छन् । यीमध्ये तत्कालीन एमालेनिकट नेपाल निजामती कर्मचारी संगठन, तत्कालीन माओवादी केन्द्रनिकट नेपाल राष्ट्रिय कर्मचारी संगठन, कांग्रेसनिकट नेपाल निजामती कर्मचारी युनियन (संघ) र मधेसी दलनिकट मधेसी निजामती कर्मचारी मञ्चका नाममा करोडौं मूल्यका भवनसहितका जग्गा र सम्पत्ति छ । कतिपय कर्मचारी संगठनले त आफ्ना भवन भाडामा समेत लगाएका छन् । निजामती सेवा ऐन, नियमावली र ट्रेड युनियनसम्बन्धी निर्देशिकामा पनि ट्रेड युनियन खारेज भए उनीहरूको सबै सम्पत्ति स्वतः सरकारलाई हस्तान्तरण हुने व्यवस्था छ । दलनिकट ४ वटा संगठनका भवन साढे २ तलादेखि साढे ५ तलासम्मका छन् । तत्कालीन एमालेनिकट कर्मचारी संगठनको सिंहदरबार दक्षिणगेटनजिक १ रोपनी जग्गामा फैलिएको झण्डै साढे ४ करोडको ४ तले भवन छ । तत्कालीन माओवादी केन्द्रनिकट कर्मचारी संगठनको बबरमहल क्षेत्रमा नै झण्डै १ रोपनी जग्गामा १ करोड जति पर्ने ३ तले भवन छ । कांग्रेसनिकट कर्मचारी युनियनको बबरमहलस्थित वन कार्यालय परिसरमा झण्डै १ करोड बराबरको २ तले भवन छ । त्यहीं नै मधेसी दलनिकट कर्मचारी मञ्चको करोडौं मूल्यको साढे ५ तले भवन छ । मञ्चले आफ्नो भवन नियमविपरीत भाडामा लगाएको छ । हालको ऐनले कर्मचारीलाई पेसागत हकहितका लागि राष्ट्रिय स्तरका जतिसुकै ट्रेड युनियन खोल्न पाउनेसहित असीमित अधिकार दिएको छ । मस्यौदामा अब गठन हुने आधिकारिक ट्रेड युनियन पनि गैरराजनीतिक प्रकृतिको हुनु पर्ने प्रावधान छ । मस्यौदामा युनियनको भूमिका र जिम्मेवारी प्रस्ट व्यवस्था गरिएको छ । आधिकारिक ट्रेड युनियनका अध्यक्ष पुण्यप्रसाद ढकालले ट्रेड युनियन खारेजी प्रक्रिया रोकेर सरकारले बुद्धिमत्ता प्रदर्शन गर्नुपर्ने बताए । खारेज गरे प्रतिरोध गर्छौं विभिन्न ट्रेड युनियनका नेताहरूले भने सरकारले निरंकुश शैलीमा युनियन खारेज गरे मान्य नहुने र त्यसको सशक्त प्रतिरोध गर्ने चेतावनी दिएका छन् । तत्कालीन एमालेनिकट नेपाल निजामती कर्मचारी संगठनका अध्यक्ष केदारप्रसाद देवकोटाले युनियन खारेज गरे सरकारले कडा मूल्य चुकाउनु पर्ने र त्यसविरुद्ध देशव्यापी आन्दोलनमा उत्रन बाध्य हुने चेतावनी दिए । कांग्रेसनिकट युनियनका अध्यक्ष गोपाल पोख्रेलले युनियन खारेज गरे प्रतिरोधमा सबै कर्मचारी उतारिने चेतावनी दिए । तत्कालीन माओवादी केन्द्रनिकट युनियनका अध्यक्ष हरि रावलले वामपन्थी सरकारले युनियन खारेज गर्नु लज्जास्पद हुने र कर्मचारीका लागि असह्य हुने चेतावनी दिए । युनियन आन्दोलनका अगुवाहरू भोलाकुमार पोख्रेल, मोहनकुमार घिमिरे, शरद अधिकारी, जीतबहादुर मडैलगायतले पनि खारेजी निरंकुश कदम हुने र त्यसविरुद्ध सबै कर्मचारीलाई देशव्यापी आन्दोलनमा उतारिने चेतावनी दिएका छन् ।"
योगेशले कांग्रेसलाई सम्झाए मनमोहनमाथिको अमानवीय व्यवहार,"काठमाडौँः नेपाल कम्युनिस्ट पार्टीका सांसद योगेश भट्टराईले प्रमुख प्रतिपक्षी दल नेपाली कांग्रेसको कडा आलोचना गरेका छन् । प्रतिनिधि सभाको शुक्रबार बसेको बैठकमा सरकारको नीति तथा कार्यक्रममा भाग लिँदै सांसद भट्टराईले कांग्रेसलाई आफ्नै इतिहासको गह्रौँ भारीले थिचेको भन्दै कटाक्ष पनि गरेका छन । प्रतिपक्षको रचनात्मक भूमिका संसदीय लोकतन्त्रको गहना हो । आफ्नै मनको बाघ ले लखेटिरहेको वर्तमान प्रतिपक्ष आफैं भय, त्रास, अन्योल, अनिश्चय र द्विविधाको सिकार बनिरहेको छ, भट्टराईले भनेका छन्, ऊ आफ्नै इतिहासको गहुङ्गो भारीले असाध्यै नराम्ररी थिचिएको छ । छलफलमा भाग लिँदै भट्टराईले सपना ज्यूँदो मान्छेले नै देख्ने बताउँदै ज्यूँदा मान्छेहरुको ज्यूँदो सरकार भएकाले धेरै सपना देख्नु स्वभाविक भएको पनि स्पष्टिकरण दिए । सरकारको नीति तथा कार्यक्रम समाजवादोन्मुख भावी समृद्ध देशको मार्ग चित्र हो । प्रतिपक्षका माननीयज्यूहरुको अभिव्यक्ति बासी प्रश्नहरुको पुलिन्दा जस्तै छन् र समयले ताजा प्रश्नहरु जन्माएको छ र ताजा उत्तर खोजिरहेको छ, कांग्रेसतर्फ इङ्गित गर्दै सांसद भट्टराईले भने, बासी र पुराना प्रश्नतिर अल्यमल्याएर सत्तापक्षलाई अल्छी नबनाउन म प्रतिपक्षका मित्रहरुलाई अनुरोध गर्दछु । मनहोनमाथिको ज्यादती सम्झाए छलफलका क्रममा सांसद भट्टराईले नेपाली कांग्रेसको प्रतिपक्षी भूमिकामा आफूहरुले कुनै आँच आउन नदिने पनि प्रतिवद्धता जनाए । भट्टराईले भने, लोकतन्त्रलाई पद्धतिको रुपमा मात्रै होइन संस्कृतिको रुपमा समेत अबलम्बन गर्दै आएको नेपाल कम्युनिष्ट पार्टी प्रतिपक्षको संवैधानिक भूमिका र मर्यादाप्रति सदैव संवेदनशील छ र हुनेछ । सांसद भट्टराईले २०४८ सालको संसदमा प्रतिपक्षी दलका नेता मनमोहन अधिकारीमाथि कांग्रेसबाट भएको ज्यादतीको पनि स्मरण गराए । २०४८ सालको संसदमा जस्तो वर्तमान संसदमा प्रतिपक्षले उपेक्षा भोग्नु पर्ने छैन । निधेषको अनुभव गनुपर्ने छैन । तत्कालीन अवस्थामा मृत्यु र जीवनसँग जुधिरहनु भएका आदरणीय नेता मनमोहन अधिकारीमाथि गरिएको अमावनीय र संवेदनहीन व्यवहार यो संसदको कुनै पनि माननीय सदस्यमाथि पुनरावृत्ति हुने छैन, उनले भने,बिर्सन लायक संवेदनहीन कदम दोहोरिन दिने छैनौं भन्ने कुरामा म विश्वास व्यक्त गर्न चाहन्छु । दलालका दिन गए नीति तथा कार्यक्रममा छलफलका क्रममा सांसद भट्टराईले अब दलालहरुले राज्य कब्जा गर्ने दिन गएका दाबी गरे । सिद्धान्त र इतिहासको मृत्यु भयो भन्ने भ्रान्तीलाई प्रचार गरेर राज्यलाई दलालहरुले कब्जा गर्ने, राज्य र जनताबीचमा सदैव शत्रुतापूर्ण सम्बन्ध बनाइरहने मान्यता कुनै पनि वहाना र मूल्यमा हामीलाई स्वीकार्य छैन, भट्टराईले थपे, तसर्थ, यो नीति तथा कार्यक्रमले शिक्षा, स्वास्थ्य, खानेपानी, रोजगारीलगायतमा राज्यको नेतृत्वदायी भूमिकालाई स्वीकार गरेको छ । सांसद भट्टराईले लोककल्याणकारी राज्यको स्थापना सँगै राजनीतिक संस्थाहरुमा बढ्दो दलाली चरित्रलाई अन्त्य गर्ने अपेक्षा गरिएको पनि बताएका छन् । सांसद, जनप्रतिनिधिमुलक संस्था व्यवस्था, दल र नेतृत्वले विगतमा आफ्नो साख बचाउन नसक्दा जसरी मुलुकले ठूलाठूला क्षति व्यहोर्नु पर्यो । राष्ट्रको समय बर्बाद भयो । हाम्रा पूर्खाहरुले आफ्नो उर्बर र अमूल्य समय निर्माणमा होइन अभियान र आन्दोलनमा खर्चिनु पयो, उनले थपे, यसबाट पाठ सिक्दै राजनीतिक संस्थाहरुभित्र यो वा त्यो कुनाबाट प्रभाव विस्तार गरिरहेको दलाल प्रवृत्तिलाई अन्त्य गर्दे संसदमार्फत व्यबस्थाले आफ्नो विश्वास बचाई राख्नु पर्नेछ । यो हाम्रो सबैको साझा दायित्व पनि हो । अब विकास र समृद्धिको अर्को विकल्प नभएको पनि भट्टराईले बताए । चौडा सडक, अग्ला भवन, रेल, पानीजहाज, ठूला हवाई मैदान आदि यो नीति तथा कार्यक्रममा चर्चित प्रस्तावहरु हुन् । तर, प्रश्न छ, यो सबै केका लागि ? कसका लागि ? यसले विद्यमान सामाजिक संरचना र वर्ग संरचनामा के परिवर्तन ल्याउँछ ?, उनले भने, तर, हामी प्रष्ट छौं, यसले ल्याउने प्रतिफल ती तमाम सीमान्तकृत र श्रमजीवि जनताको जीवनमा उज्यालो ल्याउनु हो । अनेकौ बोझ, पीडा र नियतिहरुले अभिशप्त उनीहरुको अनुहारमा मुस्कान ल्याउनु हो । त्यही हो, समाजवादी दिशा अनि त्यही हो सामाजिक न्याय भनेको पनि । जो, यो नीति तथा कार्यक्रममा प्रतिबद्धताको रुपमा रहेको छ ।"
एकताले जनसंगठनभित्र विवाद छैन : दाहाल,"बनेपा : नेकपा अध्यक्ष एवं पूर्वप्रधानमन्त्री पुष्पकमल दाहाल प्रचण्डले पार्टी एकताले जनसंगठनभित्र विवाद भएको भन्ने गलत भ्रम नराख्न आग्रह गरेका छन् । पार्टी एकीकरणसँगसँगै देश समृद्धिको पथमा अगाडि बढिसकेकाले विवाद भन्दा पनि पार्टी एकताले देशभर भिन्नै उत्साह पैदा भएको बताए । काभ्रेको बनेपा नगरपालिका३ नालामा बिहीबार निर्मित दाहाल बन्धु अध्ययन प्रतिष्ठानको केन्द्रीय कार्यालय उद्घाटन तथा वंशावली ग्रन्थको विमोचन कार्यक्रमलाई सम्बोधन गर्दै अध्यक्ष दाहालले संगठनभित्र विवादभन्दा पनि देश समृद्धिको बाटोमा हिँडिसकेकाले सबै क्षेत्र वर्ग जात जातिको एकता गर्ने अभियानमा लागेको बताए । वाम एकतासँगै मुलुक समृद्धिको बाटोमा हिँडिसकेकाले सबै क्षेत्र वर्ग जातजाति, धर्मावलम्बीको एकता र साथबाट अब मुलुक समृद्धि र विकास गर्छौं, उनले थपे, अब हरेक वर्ग र क्षेत्रबाट यो महाभियानलाई साथसहयोग गर्नसमेत म आग्रह गर्छु, मुलुकको एकता नै हाम्रो शक्ति हो । सबै जातजातिको एकताबाटै मुलुकको समृद्धि हासिल गर्न सकिने उनले बताए । कार्यक्रमलाई सम्बोधन गर्दै प्रचण्डले प्रदेश ३ को स्थायी राजधानीको चर्चा बनेपाका लागि धेरै ठाउँबाट प्रस्ताव भए पनि यसको निर्णय कुनै व्यक्ति, पार्टीलेभन्दा पनि प्रदेशसभाले गर्ने बताए । राजधानीबारे विभिन्न ठाउँको प्रस्ताव चर्चा चले पनि मैले बोल्नुभन्दा पनि प्रदेशसभाले के निर्णय गर्छ त्यो नै उचित हुन्छ, कार्यक्रमलाई सम्बोधन गर्दै दाहालले भने । अध्यक्ष दाहालले सहिद भीमसेन दाहालको नाममा बन्न लागेको सडक स्तरोन्नतिका लागि सहयोग र पहल गर्ने प्रतिबद्धता जनाएका थिए । कार्यक्रममा प्रदेश सांसद बसुन्धरा हुमागाईंले प्रदेश ३ को राजधानी १३ जिल्लालाई पायक पर्ने भएकाले अध्यक्ष दाहाललाई काभे्र राजधानी ल्याउन आग्रह गरेका थिए । कार्यक्रममा धुलिखेल नगरपालिकाका प्रमुख अशोक ब्यान्जु, बनेपा नगरपालिका प्रमुख लक्ष्मीनरसिं बादे, कांगे्रस प्रतिनिधि योगराज दाहाल, दाहाल बन्धु प्रतिष्ठानका अध्यक्ष यज्ञ दाहाललगायतले मन्तव्य व्यक्त गरेका थिए ।"
कुर्सी खाली भएपछि सभामुखले भने : सासदज्यू अबदेखि समयमै आउनु,"काठमाडौं : सभामुख कृष्णबहादुर महराले संघीय संसद्, प्रतिनिधिसभाको शुक्रबारको बैठकमा सांसदहरुको उपस्थितिका बारेमा सदनको ध्यानाकर्षण गराएका छन् । सरकारको नीति तथा कार्यक्रम माथिको जारी छलफलमा उनले केही पत्रपत्रिकाले नीति तथा कार्यक्रममाथिको छलफलमा उपस्थितिका विषयमा कुरा उठाएका हुँदा यसतर्फ सांसदको ध्यानाकर्षण गराएका हुन् । सभामुख महराले संघीय संसद्, प्रतिनिधिसभाको बैठकमा सरकारको प्रतिनिधि समयमा नै उपस्थित हुन पनि ध्यानाकर्षण गराउँदै निर्धारित समयमा बैठक सुरु गर्न सरकारको उपस्थिति खड्किएको बताए । उनले नीति तथा कार्यक्रममाथि आफ्नो भनाइ राख्नुहुने सांसदले निर्धारित सयमभित्र आफ्नो भनाइ राख्न ध्यानाकर्षण समेत गराएका छन् ।"
'राष्ट्रपतिलाई महारानी बनाउन लागेको शब्द मेट्नुहोस्',"काठमाडौं : पूर्व सभामुख सुवास नेम्वाङले राष्ट्रपति विद्यादेवी भण्डारीलाई महारानी बनाउन लागेको भन्ने एक सांसदको शब्दप्रति आपत्ति प्रकट गरेका छन् । उनले राष्ट्रपतिको भूमिका संविधानमा नै स्पष्ट भएको भन्दै संसदको रेकर्डबाट उक्त शब्द मेटाउन सभामुखसँग अनुरोध गरेका छन् । राष्ट्रपतिबारे विवाद छैन, यसपाली सर्वसम्मतरूपमा राषट्रपति चुनेका छाैं उनले भने । संसदमा सरकारले पेश गरेको नीति तथा कार्यक्रमको बचाऊ गर्दै नेम्वाङले निर्वाचनको घोषणापत्रको आधारमा नीति तथा कार्यक्रममा तयार गरिएको र बजेटमा उक्र कुरा आउने विश्वास दिलाए । उनले सरकारले पटक्कै दम्भ गगरेको जानकारी दिए । सरकारले कसरी काम गर्छ भन्ने कुरा निर्विवाध भएको भन्दै प्रतिपक्षले विरोधका लागि विरोध भन्दा पनि गुण र दोषका आधारमा प्रतिक्रिया दिन आग्रह गरे । सरकारले यातायातको सिन्डीकेट अन्त्य गरेको छ, सुनकान्ड कारवाही सशक्त बनाएको छ उनले भने । नेम्वाङले प्रतिपक्षसँग मिलेर काम गर्न चाहेको बताए । प्रतिपक्ष राज्यको अभिन्न अगं हो, यो सरकारको वेटिङ पक्ष हो उनले भने । उनले प्रतिपक्षले उचित भूमिका निर्वाह गर्न आग्रह गरे । उनले नीति तथा कार्यक्रममा विभेदकारी धारणा नभएको प्रष्ट पारेका छन् । नीति तथा कार्यक्रममापथि साह्रै छलफल चल्यो, राम्रै भयो उनले भने । मध्यपहाडी लोकमार्ग पाँच वर्षभित्र सम्पन्न गर्ने र मदन भण्डारी राजमार्ग दुर्तगतिमा निर्माण गर्ने भन्ने कुरामा विरोध गर्नुृको तुक नभएको उनले बताए ।"
फोरम अध्यक्ष यादव भन्छन् : प्रादेशिक अधिकार नदिएसम्म संघीयता बलियो हुदैन,"राजविराज : संघीय समाजवादी फोरम नेपालका अध्यक्ष उपेन्द्र यादवले स्थानीय तह र प्रदेशलाई प्रादेशिक अधिकार नदिएसम्म संघीयता संकटमा रहने बताए । सप्तरीको राजविराजमा शुक्रबार स्थानीय सञ्चारकर्मीसँगको कुराकानीमा अध्यक्ष यादवले जनताको बलिदानीबाट प्राप्त भएको संघीयतालाई जोगाउनुपर्ने बताए। स्थानीय तहलाई स्वायत्तता तथा प्रदेशलाई प्रादेशिक अधिकार नदिएसम्म संघीयता संकटमा रहने बताउँदै मधेशी जनतामाथि असमानता र विभेद कायमै रहेको आरोप लगाए । वर्तमान सरकारले गरेको राजनीतिक नियुक्तिमा मधेशीको सहभागिता नरहेको आरोप लगाउँदै हरेक क्षेत्रमा समान अवसर तथा जनसंख्याको आधारमा सहभागिता हुनुपर्नेमा उनले जोड दिए । उनले मधेशी, आदिवासी, जनजातिसहित मुलुकका हरेक जनतालाई समृद्व बनाउन संविधान संशोधन आवश्यक रहेको जिकिर गरे। साथै प्रदेश नं २ समृद्व नभएसम्म मुलुक समृद्ध बन्न नसक्ने बताउँदै प्रदेश नं २ का जनता अधिकार सम्पन्न, आर्थिक रुपले समृद्व भएमात्र पूरै नेपाल समृद्ध हुने उनको धरणा थियो ।"
'सपना बाड्ने काम मात्र नहोस्',"काठमाडौं : राष्ट्रिय जनता पार्टीका नेता महेन्द्रराय यादवले यो सरकार सपना बाड्न मात्र केन्द्रीत रहेको आरोप लगाएका छन् । नीति तथा कार्यक्रममा देश विकास गर्ने भन्दा पनि सपना बाड्ने हेतुले सरकार अघि बढेको उनले बताए। नीति तथा कार्यक्रममाथि आफ्ना भनाई राख्दै यादवले कम्युनिस्ट पार्टी सपना बाड्ने पार्टी भएको बताए । अहिले पनि सपना बाड्ने काम मात्र हुन सक्ने आशंका व्यक्त गरे । मधेसले बजेट नपाएको, सधैं उपेक्षित हुनुपरेको गुनासो गरे। अहिलेसम्म मधेसले १७ प्रतिशत मात्र बजेट पाएको छ, यसले विकास निर्माणमा अफ्यारो पर्न सक्छ । उनले भने । तराईमा २०४० देखि ४० प्रतिशत बजेट कार्यान्वयन हुन नसकेको उनले बताए। संमृद्व देश निर्माण गर्न सरकारले कृषिमा आत्मनिर्भर बनाउन खोजेपनि त्यसखाले आवश्यक पूर्वाधार निर्माण गर्न नसकेको प्रतिक्रिया दिए । सिचाई र मलको व्यवस्था गर्न सरकारले नसकेको उनले बताए । कृषिमा औद्योगिकरण र व्यवसायीकरण गर्न सिचाईको व्यवस्था अपरिहार्य भएको उनले बताए । पर्यटन र हाइड्रोपावर संमृद्विको आधार भएको भन्दै सरकारले त्यसतर्फ ध्यान केन्द्रीत गर्न नसकेको बताए।"
"कांग्रेसको नजरमा सरकारको सय दिन: सामान्य गति, दर्जन विसंगति","काठमाडौँ: प्रमुख प्रतिपक्षी दल नेपाली कांग्रेसले केपी ओली नेतृत्वको सरकारले सय दिनमा केही गर्न नसकेको निचोड निकालेको छ । वाम सरकारको सय दिनको समीक्षासहित कांग्रेसका प्रवक्ता विश्वप्रकाश शर्माले शुक्रबार एक भिडियो सन्देश जारी गर्दै पार्टीको धारणा सार्वजनिक गरेका हुन् । कांग्रेसले 'सरकारको सय दिन: सामान्य गति, दर्जन विसंगति' शीर्षकमा सार्वजनिक गरेको भिडियो सन्देशमा ओली सरकारको गतिलाई पनि सामान्य भनेको छ। कांग्रेसले ओली सरकारको सय दिनमा दर्जन भन्दा धेरै विसंगति थोपरेको निचोड निकालेको छ। सांसदको सपथ नै नखाई प्रधानमन्त्रीको सपथ खाने कामबाटै ओली सरकारले विसंगतिको सुरुवात गरेको आरोप कांग्रेसले लगाएको छ। 'सांसदको सपथ नै नखाई प्रधानमन्त्री हुन मिल्थ्यो ?', भिडियो सन्देशमा प्रवक्ता शर्माले भनेका छन्, 'भगवानको नाममा, जनताको नाममा र कसैको नाममा पनि सपथ गर्नै नपर्ने ?' भिडियो कांग्रेसले संविधान संशोधनबारे पनि ओली सरकारले दोहोरो भूमिका खेलेको आरोप लगाएको छ। 'संविधान संशोधनको प्रस्ताव आउँदा सुरुमा राष्ट्रघात भन्ने अनि पछि स्वीकार्ने संकेत चरित्र यो सरकारले देखायो', कांग्रेसले भनेको छ, 'संशोधनको प्रस्ताव ल्याउने भनेर अल्मल्याउने र मधेसी दलसँग 'बार्गेनिङ चिप्स'का रुपमा प्रयोग गर्ने यो सरकारको अर्को गम्भीर गल्ती हो ।' कांग्रेसले आफ्नो सरकार हुँदा राष्ट्रिय सभा सदस्यमा सिफारिस गरिएकाहरुलाई राष्ट्रपति विद्यादेवी भण्डारीले अनुमोदन नगर्नुमा पनि वाम सरकारकै हात रहेको भन्दै यसलाई पनि अर्को गल्ती भनेको छ । 'कांग्रेस सरकारले गरेको सिफारिस कार्यान्वयन गर्न नदिन अनधिकृत ढंगले राष्ट्रपति विद्यादेवी भण्डारीलाई प्रभावित पार्ने काम भयो', कांग्रेसले भनेको छ, 'राष्ट्रपतिलाई त्यसो गर्न नदिन पनि अहिलेको सरकारको भूमिका थियो, यो पनि सरासर गलत थियो । कांग्रेसले देखेका सरकारका १२ गल्ती सांसदको सपथ नै नखाई कसरी प्रधानमन्त्री हुन मिल्यो ? ईश्वरको नाममा, जनताको नाममा र कसैको नाममा पनि सपथ नगर्नु पहिलो गल्ती थियो । राष्ट्रिय सभा सदस्यमा कांग्रेस सरकारले गरेका सिफारिस कार्यान्वयन हुन नदिन राष्ट्रपतिलाई प्रभावित पार्ने काम भयो । अनधिकृतरुपमा राष्ट्रपति विद्यादेवी भण्डारीलाई प्रभावमा पार्नु अहिलेको सरकारको अर्को गल्ती थियो । अतिशक्तिले अतिभ्रष्ट बनाउन सक्छ भन्ने मान्यतालाई स्मृतिमा नराख्नु या याद नगर्नु विसंगतितर्फ अघि बढ्ने अर्को कदम थियो । देश संघीयतामा गइसकेको अवस्थामा अधिकारको बिनियोजन गर्ने निर्णयलाई लत्याउँदै सम्पत्ति शुद्धिकरण विभाग र राष्ट्रिय अनुसन्धान विभागसहितलाई प्रधानमन्त्रीको कार्यालय मातहतमा राख्नु अर्को गल्ती थियो । कांग्रेसले संविधान संशोधनको प्रस्ताव ल्याउँदा सुरुमा राष्ट्रघात भन्नेहरुले आफ्नो अनुकूल परेको समयमा स्विकार्ने प्रवृत्ति वाम सरकारले देखाएको छ । साथै संशोधनको प्रस्ताव ल्याउने भन्दै अल्मल्याएर मधेसवादी दलहरुसँग 'बार्गेनिङ चिप्स'का रुपमा प्रयोग गर्नु सरकारको अर्को गल्ती हो । सरकारको अर्को गल्ती श्वेतपत्र पनि हो । देशको वास्तविक आर्थिक अवस्था देखाउनुपर्ने श्वेतपत्र नकारात्मक सूचकसहित प्रस्तुत गरिय । तर त्यही श्वेतपत्रलाई सरकारले ल्याएको नीति तथा कार्यक्रमले खण्डन गरिसकेको छ। सर्वोचच अदालत ३ महिनादेखि नेतृत्वविहीन अवस्था राख्न मिल्छ ? सरकार बनेको सय दिन भइसक्दा प्रधानन्यायाधीश नियुक्त नगरिनु भनेको न्यायलयमाथिको अर्को अन्याय हो । कर्णाली प्रदेशबाहेक अरु प्रदेशको अझैसम्म नामाकरण भएको छैन । प्रदेशलाई सशक्त बनाएर लैजानुको साटो 'पेन्डुलम' बनाएर सरकारले अर्को गल्ती गरेको छ। भारतीय प्रधानमन्त्री नरेन्द्र मोदी नेपाल आउँदा सरकारले जे जस्तो चित्र देखायो, त्यसले उग्र राष्ट्रवादको खण्डन गरेको छ। ओलीको राष्ट्रवाद पनि मोदी आएसँगै बिसर्जित गरेको छ। ओली सरकार आएपछि कर्मचारीहरुमाथि जथाभावी प्रहार गर्ने काम भएको छ । कर्मचारीको मनोबल बढाउने दायित्व भुल्दै सरकारले कर्मचारीलाई हतोत्साहित गर्ने काम गरेको छ । प्रधानमन्त्रीले कांग्रेसलाई प्रतिपक्ष नभएको बताए । सबै नेपालीलाई कम्युनिस्ट देख्नु सरकारको अर्को गल्ती हो । लोकतन्त्रमा प्रमुख प्रतिपक्षी दल हुन्छ जसले सरकारमाथि प्रश्न उठाउँछ । प्रधानमन्त्रीले यो कुरा भुल्नु गल्ती हो । सरकार बनेको सय दिनमा बजारमा अत्यावाश्यक बस्तुको मूल्यले घनघस्याको उकालो चढ्दैछ अर्थात महँगी चुलिँदैछ । महँगी रोक्न सरकार असफल भएको छ। नीति तथा कार्यक्रम एक वर्षका लागि ल्याइन्छ । तर सरकारले ५ वर्षे योजना ल्याउँदै सपनाका पोका बाँडेको छ । तर, एक वर्षे मार्गचित्र ल्याउन भने सरकार असफल भएको छ ।"
सुवास नेम्वाङले सुनाए: फूलको आँखामा फूलै संसार,"काठमाडौँ :फूलको आँखामा फूलै संसार, काँडाको आँखामा काडै संसार । नेपाल कम्युनिष्ट पार्टीका सांसद सुवासचन्द्र नेम्वाङले माथिका चर्चित गीतका हरफसित सरकारको नीति तथा कार्यक्रमलाई तुलना गर्दै यो उत्कृष्ट रहेको धारणा व्यक्त गरे । संघीय संसद्, प्रतिनिधिसभाको बैठकमा सरकारको नीति तथा कार्यक्रम माथिको जारी छलफलमा आज उनले भने, 'सत्ता पक्षले नीति तथा कार्यक्रम राम्रो भन्नु र प्रतिपक्षीले नराम्रो टिप्पणी गर्नु लोकतन्त्रको सुन्दर पक्ष छ ।' पूर्वसभामुख समेत रहेका सांसद नेम्वाङले निश्चित समयमा देश विकास र आर्थिक समृद्धिको खाका नीति तथा कार्यक्रममा आएको उल्लेख गर्दै निर्वाचनमा जनतासामु गरिएका प्रतिबद्धता नीति तथा कार्यक्रममा आएको बताए । 'सरकारले नीति तथा कार्यक्रम मार्फत सपना देख्नु नराम्रो हो र ? सपना देख्नु अचम्म हो र ? बजेटले नीति तथा कार्यक्रम कार्यान्वयनमा ल्याउँछ', उनले भने,'संविधान सबैका लागि स्वीकार्य भएको छ, संविधान सहमतिमा नै जारी भएको हो ।' सांसद नेम्वाङले साझा दस्तावेजका रुपमा संविधान आएको हो, समय सापेक्षा रुपमा संविधान संशोधन र परिमार्जन गर्न सकिने बताए । 'सरकारले (सत्ता पक्ष)ले दम्भ गर्न नहुने चर्चा गर्दै सरकारको कुनै काममा दम्भ भन्दा हार्दिकता आउँछ', उनले भने,'मिलेर नै लोकतन्त्रलाई संस्थागत विकास गर्ने हो ।' सांसद नेम्वाङले प्रधानमन्त्रीले प्रतिपक्षीलाई मिलेर अगाडि बढ्न पटकपटक आग्रह गरेको स्मरण गर्दै जनताको भावना, चाहना अनुसार मिलेर निर्वाचनमा बोलेका प्रतिबद्धता पूरा गर्नुपर्ने बताए ।"
गुटबन्दीका कारण राजपा दल नेता चुनिएन,"काठमाडौं : प्रतिनिधिसभा निर्वाचन सकिएको ६ महिना पुग्दा पनि राष्ट्रिय जनता पार्टी नेपालले संसदीय दल नेता चुन्न सकेको छैन। पार्टी अध्यक्ष महन्थ ठाकुर र अध्यक्षमण्डलका नेता राजेन्द्र महतोको नेतृत्वमा रहेका दुई गुटबीचको शक्तिसंघर्षका कारण संसदीय दल नेता चुन्न नसकिएको राजपा सांसदको भनाइ छ। अध्यक्ष ठाकुरका साथमा नेता अनिलकुमार झा र महेन्द्रराय यादव छन्। अध्यक्षमण्डलका नेता महतोको साथमा भने नेता शरत्सिंह भण्डारी छन्। ठाकुरसँग आठ र महतोसँग नौ जना प्रतिनिधिसभा सदस्य छन्। ठाकुर र महतो पक्षका सांसद एकअर्को गुटलाई आरोपप्रत्यारोप लगाउँदै संसदीय दल प्रक्रियासम्म राजपा जान नसकेको गुनासो गरिरहेका छन्। भारतीय प्रधानमन्त्री नरेन्द्र मोदीले राजपाका नेतासँगको भेटमा पार्टीले पाएको जनविश्वासलाई अघि बढाउन केपी ओली नेतृत्वको सरकारलाई समर्थन गर्न र पार्टीलाई एकीकृत रूपमै अघि बढाउन सुझाएको पार्टीका एक नेताले बताए। मोदीको सुझावका आधारमा राजपा अघि बढ्न नसक्नु दुर्भाग्य हो, ती नेताले भने। अध्यक्षमण्डलको १४ गते बस्ने बैठकले संसदीय दलको नियमावली पारित गरेपछि २५ गते बस्ने राजनीतिक समिति बैठकले दल नेता चयनको तिथि तोक्न सक्ने विश्वासमा सांसद् छन्। दल नेता चयनका विषयमा ठाकुर र महतोबीच नेपाल कम्युनिस्ट पार्टीलाई हेर्ने दृष्टिकोणमा समेत मतभिन्नता रहेको स्रोत बताउँछ। कांग्रेस उपसभापति विमलेन्द्र निधिलाई पराजित गर्दै प्रतिनिधिसभा सदस्यमा विजयी महतो नेकपाका अध्यक्षसमेत रहेका प्रधानमन्त्री केपी ओलीको निकट रहन चाहन्छन्। कांग्रेसको वर्तमान नेतृत्वसँग असन्तुष्ट ठाकुर भने लोकतन्त्रको रक्षामा दृढ रहेको स्रोत बताउँछ। ठाकुर र महतो पक्षका सांसद एकअर्को गुटलाई आरोपप्रत्यारोप लगाउँदै संसदीय दल प्रक्रियासम्म राजपा जान नसकेको गुनासो छ। अध्यक्ष ठाकुर र अध्यक्षमण्डलका नेता महेन्द्रराय यादव स्वास्थ्यका कारण बाहिर भएकाले पनि दल नेता चयन हुन नसकेको बताइएको छ। यता राजपाकी सांसद चन्दा चौधरीले भने जेठ २५ मा बस्ने राजनीतिक समिति बैठकले दल नेता चयन गर्ने दाबी गरिन्। नेताद्वय ठाकुर र यादव बिमारी भएकाले दल नेता चयन गर्न नसकिएको हो, उनले भनिन्, तर पार्टीमा दल नेता चयनको विषयलाई लिएर कुनै विवाद छैन। पार्टी महामन्त्री केशव झाले पनि २५ गते बस्ने राजनीतिक समिति बैठकले दल नेता चयन प्रक्रिया अघि बढाउने बताए।"
संसदीय समितिका सदस्य हेरफेर,"धनगढी : प्रदेश ७ मा शुक्रबार बसेको संसद बैठकले संसदीय समितिका दुई सदस्यको जिम्मेवारी हेरफेर गरेको छ। यसअघि सामाजिक विकास समितिको सदस्य रहेका सांसद लिलाधर भट्टलाई विधायन तथा प्रदेश मामिला समितिमा र विधायन तथा प्रदेश मामिला समितिमा रहेकी शुशिला बुढाथोकीलाई सामाजिक विकास समितिमा तोकिएको सभामुख अर्जुनबहादुर थापाले संसदलाई जानकारी गराए। दुबै सांसदले रुचिअनुसार समितिमा बस्ने निवेदन पेश गरेपछि बैठकबाट जिम्मेवारी हेरफेर गरिएको सभामुख थापाले संसदलाई जानकारी गराए। बैठकले संसदले स्थानीय तहका पदाधिकारी तथा सदस्यले पाउने सुविधा सम्बन्धमा व्यवस्था गर्न बनेको विधेयकलाई दफाबार छलफलका लागि अर्थ विकास तथा प्राकृतिक श्रोत समितिमा पठाएको छ। बैठकमा सामाजिक विकास मन्त्री दीर्घबहादुर सोडारीले पेश गरेको स्थानीय तहका पदाधिकारी तथा सदस्यले पाउने सुविधा सम्बन्धीमा बनेको विधेयकमाथि भएको छलफल पछि समितिमा पठाइएको छ। मन्त्री सोडारीले संसदलाई सम्बोधन गर्दै केन्द्रको कानुन र अर्थ मन्त्रालयको निर्देशनअनुसार विधेयक तयार भएको र जिल्ला समन्वय समितिका सदस्य, स्थानीय तह कार्यपालिका सदस्य र वडा सदस्यले विभिन्न ठाउँमा राखेका मागलाई ध्यानमा राखेर देश सरकारको संसदीय समितिले विधेयक तयार गर्ने जानकारी दिए। यस्तै, मन्त्री सोडारीले पेश गरेको सार्वजनिक लिखित प्रमाणिकरण कार्यविधिको सम्बन्धमा व्यवस्था गर्न बनेको विधेयक २०७५ लाई दफाबार छलफलका लागि विधायन तथा प्रदेश मामिला समितिमा पठाइएको छ।"

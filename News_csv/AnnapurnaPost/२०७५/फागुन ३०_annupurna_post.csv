शीर्षक,विवरण
निरीह संवैधानिक निकाय,"संवैधानिक र कानुनी रूपमा नेपालको मानव अधिकार कमजोर मानिँदैन। तर कार्यान्वयनको हालत ठीक उल्टो छ। राज्य पक्ष वा शासकीय शक्तिका आसेपासेबाट मानव अधिकार उल्लंघन बढ्दो छ। त्यसको अनुगमन र नियमन गर्ने निकाय भने आफैंमा निरीह छन्। राजनीतिक शक्तिको दबदबाले तिनको अधिकार कागजमा सीमित बनाइदिएको छ। राष्ट्रिय मानव अधिकार आयोग लामो समयदेखि त्यही नियति झेल्दै आएको छ। मानव अधिकार उल्लंघन गर्ने सार्वजनिक पदाधिकारीको कालोसूची बनाएर बसेको छ, सार्वजनिक गर्ने हिम्मत गर्न सकेको छैन। सूची बाहिर नल्याउन आयोगमा नेपथ्य दबाब परेको छ। यस विषयमा बारम्बार बैठक बसे पनि पदाधिकारी सहमतिमा पुग्न सकेका छैनन्। सूचीमा रहेका दुुई सयजनाभन्दा बढीले शक्ति र प्रभावकै भरमा उन्मुक्ति पाउँदै आएका छन्। आयोगका अध्यक्ष अनुपराज शर्माबाहेक सबैजसो सूची सार्वजनिक गर्ने आँट गर्न सकिरहेका छैनन्। कारण उही हो बाघको मुखमा कसले मुड्की हाल्ने ? अर्थात् राजनीतिक शक्तिलाई बिच्क्याएर बेकारमा किन जोखिम मोल्ने ? त्यति मात्र होइन, गम्भीर अपराधमा दण्ड दिन आयोगका सिफारिस १७ वर्षसम्म थन्किएका छन्। आयोगले हत्या, बेपत्ता, अपहरण, यातना, बलात्कारजस्ता अपराधमा सजायका लागि किटानीसहित ठूलो संख्यामा सिफारिस गर्दै आएको छ। कारबाहीका लागि छानबिन गरी दोषी प्रस्टरूपमा देखाइदिएको छ। तर राज्यबाट पीडित पक्षलाई आंशिक रूपमा क्षतिपूर्तिसम्म दिए पनि दोषीलाई फौजदारी कारबाहीको दायरामा ल्याउन पन्छाउँदै आएको छ। देखेको नदेख्यै झैं गर्दै आएको छ। आयोगले यसबीच कारबाहीका ९ सय २७ सिफारिस गरिसकेको छ। तीमध्ये कानुुनी कारबाहीका ८ सय ५६ र सुुधारका ७१ वटा छन्। यीमध्ये कुनै सिफारिसका आधारमा कसैलाई कुनै दण्डसजाय भएको छैन। जसका कारण अपराधीको मनोबल झन् बढेको छ। त्यही दण्डहीनताका कारण मानव अधिकार उल्लंघनका घटना वृद्धि भइरहेका छन्। आयोगले सरकारमा गरेका सिफारिस कार्यान्वयनको अवस्था पनि १४ बाट १२ प्रतिशतमा झरेको छ। ती पनि दण्ड दिन होइन, राहत र क्षतिपूर्तिमा केन्द्रित छन्। राज्यका निकाय मानव अधिकार उल्लंघनका घटनालाई कानुनी दायरामा ल्याउने प्रक्रियामा सहज पनि छैनन्। फौजदारी अपराधमा सजिलै जाहेरी लिइँदैन। बेलैमा छानबिन र अभियोजन हुँदैन। अनुुसन्धान फितलो हुन्छ। दोषी पत्ता लगाउन नसकेको भन्नै पन्छिने प्रवृत्ति छ। यसको पछिल्लो उदाहरण निर्मला पन्त बलात्कारहत्या प्रकरण हो। यति जघन्य घटनाका प्रमाण सुरक्षाकर्मीले नष्ट गरेकागराएका छन्। दोषी पत्ता लगाउन नसकेर सुरक्षा निकाय लज्जाबोध गरिरहेका छन्। यही कारण राज्यको बेइज्जत भएको छ। यसले राज्यले नै प्रभावकारी छानबिन नगरे वा गर्न नसकेपछि अपराधी उन्मुक्त हुन सहज बन्दै जान्छ भन्ने देखाएको छ। अपराधीका लागि ती घटना नजिर बन्छन् र तिनको मनोबल बढ्छ। पछिल्लो समय देशमा हिंसात्मक घटना बढिरहेका छन्। राजनीतिका नाममा हुने हत्याहिंसाको चपेटाबाट देशले कहिल्यै मुक्ति पाउन सकेन। हिंसालाई राजनीतिको टुप्पामा चाँडो पुग्ने उचित भयाङ बनाउने गरिएको छ। निर्दोष नागरिक व्यर्थ मारिइन्छन्। संलग्न व्यक्तिले राजनीतिक आवरणमा उन्मुक्ति पाउँछन्। मानव अधिकार उल्लंघन बढ्नुको कारण यो पनि हो। ससद्को दुईतिहाइ बहुमतको घोषितअघोषित त्रास व्याप्त छ। कुनै पनि संवैधानिक निकायका पदाधिकारीले राज्यपक्षको इशारा नबुझे जुनसुकै बेला महाभियोग भोग्ने जोखिम देख्न थालेका छन्। त्यही भएर ती निकाय विवेकले होइन, लाइन बुझेर काम गर्नुपर्ने बाध्यता छ। मानव अधिकार आयोगले झेलेको समस्या पनि सम्भवतः त्यही हो। बैठकमा मतभेद हुनु, राजनीतिक प्रतिनिधित्व गर्ने पदाधिकारीले सूची लुकाउन चाहनु, अध्यक्ष एक्लै पर्नु यसैको दृष्टान्त हो। तर निरीह भएर होइन, अधिकारको प्रयोग गरेर यस्ता निकायले नागरिक अधिकार संरक्षण गर्न सक्नुपर्छ। राजनीतिक शक्तिले पनि संवैधानिक निकायलाई पूर्ण स्वायत्त छाड्नुपर्छ। अनि मात्र मानव अधिकार संरक्षण हुन सक्छ।"
गण्डकी मेडिकल कलेज सञ्चालकलाई पक्राउ गर्न प्रहरीलाई बाटो खुल्यो,"पोखरा : प्रहरीको पक्राउ पुर्जीविरुद्ध गण्डकी मेडिकल कलेज (जीएमसी) का अध्यक्ष खुमा अर्यालसहित ६ जनाले माग गरेको अन्तरिम आदेश दिन पोखरा उच्च अदालतले अस्वीकार गरेको छ। मुख्य न्यायाधीश कुमार चुडाल र न्यायाधीश रामचन्द्र यादवको इजलासले अन्तरिम आदेश गर्न नमिल्ने आदेश गरेको हो। जिल्ला अदालत कास्कीको अनुमतिमा प्रहरीले पक्राउ पुर्जी जारी गरेको हुँदा रिट निवेदकको माग अनुसार अन्तरिम आदेश दिन नमिल्ने आदेश उच्च अदालतले गरेको हो। विद्यार्थीले सरकारबाट तोकिएभन्दा बढी रकम असुल गरिएको भन्दै कलेज अध्यक्ष अर्यालसहित ११ जनाविरुद्ध प्रहरीमा उजुरी गरेका थिए। त्यस लगत्तै कास्की प्रहरीले उनीहरुलाई पक्राउ पुर्जी जारी गरेको थियो। त्यसैविरुद्ध अर्याल टोली उच्च अदालत गएको थियो। उच्चले अन्तरिम आदेश गर्न नमिल्ने भनेपछि अध्यक्ष अर्यालसमेतलाई प्रहरीले पक्राउ गर्न बाटो खुला भएको छ। अर्यालले आफ्नो रिट निवदेनका पक्षबाट बहस गराउन वरिष्ठ अधिवक्ता शम्भु थापा र रमण श्रेष्ठ, अधिवक्ता पूर्णराज राजवंशी र दीपक पौडेल काठमाडौंबाट डाकेका थिए। गण्डकी मेडिकल कलेजद्वारा अवैध असुली गण्डकी मेडिकल कलेजविरुद्ध सम्पत्ति शुद्धीकरण र प्रहरीमा उजुरी गण्डकी मेडिकल कलेजका पूर्व सीईओसहित दुई पक्राउ गण्डकी मेडिकल कलेजका २ जनाविरुद्ध ठगी मुद्दा गण्डकी मेडिकल कलेज सञ्चालकले गुहारे अदालत विद्यार्थीको तर्फबाट अधिवक्ता ओमप्रकाश अर्याल, वरिष्ठ अधिवक्ता तिलक पराजुली र भगवती पहारीले पैरवी गरे। उच्च सरकारी वकिलको कार्यालयका सहन्यायाधिवक्ता नरेन्द्रबहादुर चन्द र उपन्यायाधिवक्ता खेमराज पाठकले पनि विद्यार्थीको पक्षबाट पैरवी गरे। कलेज अध्यक्ष अर्यालका तर्फबाट पैरवी गर्दै वरिष्ठ अधिवक्ता शम्भु थापा र रमण श्रेष्ठले पक्राउ पुर्जी जारी गर्न अनुमति दिनु नै गलत भएको दाबी गरेका थिए। अधिवक्ता ओमप्रकाश अर्यालले कलेज सञ्चालकबाट विद्यार्थीलाई मानसिक दबाब आउँदा विद्यार्थीको सुरक्षामा प्रश्न उठेको बताए। कलेज अध्यक्ष अर्यालले वारेसमार्फत उच्च अदालत पोखरामा फागुन २३ गते निषेधाज्ञासहितको अन्तरिम आदेश माग गर्दै रिट हालेका थिए। बुधबारलाई अदालतले दुवै पक्षसँग छलफलका लागि डाकेको थियो। बुध र बिहीबारको बहसपछि न्यायाधीशद्वयले अन्तरिम आदेश दिनु नपर्ने आदेश गरेको हो। कास्की प्रहरीले यसअघि सञ्चालकसमेत रहेका पूर्व सीईओ सन्तोष खनाल र कर्मचारी लक्ष्मण शर्मालाई २२ गते नै पक्रिसकेको छ। कलेजका विद्यार्थी माघ १६ गतेदेखि चरणबद्ध आन्दोलनमा छन्। अहिले कलेजमा पढाइ र अस्पतालमा आकस्मिकबाहेक सेवा ठप्प छ।"
प्याब्सन अध्यक्षमा टिकाराम पुरी चयन,"काठमाडौं : निजी विद्यालय सञ्चालकहरुको संगठन निजी तथा आवासीय विद्यालय संघ(प्याब्सन)को अध्यक्षमा टिकाराम पुरी चुनिएका छन्।अध्यक्षसहित सबै पदाधिकारीहरु सहमतिमा चुनिएका हुन्। नेपाली कांग्रेस निकट र नेपाल कम्युनिष्ट पार्टी निकटका संञ्चालकहरु प्यानल बनाएर निर्वाचनमा जाने तयारी गरिरहँदा केहि पूर्व अध्यक्षहरुले नेतृत्वमा सहमतिमै पदाधिकारी चयन गरिएको हो। यस पटकदेखि प्याब्सनमा सहअध्यक्षको पद सिर्जना गरिएको छ। जस अनुसार प्रजातान्त्रिक खेमाको तर्फबाट अध्यक्षको दावी गरेका डिके ढुंगानालाई सहअध्यक्ष बनाइएको छ। यसअघि उनी संगठनमा वरिष्ठ उपाध्यक्ष थिए। त्यस्तै वरिष्ठ उपाध्यक्षमा राजेन्द्र बाँनिया चुनिएका छन्। यसअघि उनी महासचिव थिए। दुबै प्यानलका सञ्चालकबीच अवदेखि सहअध्यक्ष अर्को कार्यकालकाम स्वत अध्यक्ष हुने र वरिष्ठ उपाध्यक्ष पनि स्वत सहअध्यक्ष हुने सहमति भएको छ। सबै पदाधिकारीको कार्यकाल दुइ वर्षको हुन्छ। संगठनको उपाध्यक्षमा इश्वरवहादुर गुरुङ, कृष्णप्रसाद अधिकारी, दिपिका रिमाल, टिआर ढकाल, टंक भट्टराइ र गोपालप्रसाद आचार्य चुनिएका छन्। संगठनको महासचिवमा कुमार घिमिरे तथा कोषाध्यक्षमा सन्तोषमिण न्यौपाने चयन भएका छन्। उप महासचिव आरवी कटुवाल, किशोर गौतम सहित एक सय १७ सदस्य निर्वाचित भएको सहअध्यक्ष ढुंगानाले जानकारी दिए ।"
नवलपरासीमा 'ल्यापटप बम' आतंक,नवलपुर : पूर्वी नवलपरासीका विभिन्न स्थानमा फेला परेका बमका कारण बिहीबार दिनभर जिल्लाको जनजीवन आतंकित बन्यो। शंकास्पद वस्तुसहित जिल्लाका विभिन्न स्थानमा ८ वटा बम फेला परेका थिए। एक ठाउँमा बम आफैं विष्फोट भयो। अन्य ठाउँमा राखेका शंकास्पद वस्तुसहित सबै बम नेपाली सेनाको बम डिस्पोज टोलीले निस्कृय पारेको थियो। विभिन्न स्थानमा राखेका शंकास्पद वस्तु र बमका कारण दिनभर सुरक्षाकर्मी पनि तनावमा देखिन्थे। त्यसक्रममा फेला परेको ल्यापटप बम ले अर्को आतंक सिर्जना गर्यो। पूर्वपश्चिम राजमार्ग अन्तर्गत देवचुली नगरपालिका११ को दलदलेस्थित सडकको कल्भर्ट तल ल्यापटपको ब्याट्रीमा बारुद भरेर विष्फोट गराउन राखिएको भेटियो। उक्त ल्यापटप बमलाई निष्कृय पारिएको जिल्ला प्रहरी कार्यालयका नायब उपरीक्षक लिलाराज लामिछानेले बताए। ब्याट्रीमा बारुद भरेर कल्भर्टमुनी राखिएको अवस्थामा भेटिएको थियो। झोलमा राखेको वस्तु शंकास्पद देखेपछि स्थानीयले प्रहरीलाई खबर गरेका थिए। तत्कालै पुगेको नेपाली सेनाको टोलीले त्यसलाई डिस्पोज गरेको नायब उपरीक्षक लामिछानेले जानकारी दिए। गैंडाकोट नगरपालिकाको थुम्सीमा रहेको गौली ग्रुपले प्लटिङ गरेर राखेको जग्गामा राखिएका ५ वटा बमलाई नेपाली सेनाको टोलीले निस्कृय पारेको छ। कावासोतीको झ्यालटुङ डाँडास्थित नेपाली सेनाको कृष्ण दल गणको टोलीले बम निष्कृय पारेको हो। दिउँसो २ वटा सुतली र ३ वटा पेट्रोल बम प्रहरीले निष्कृय पारेको थियो। यसअघि सोही स्थान नजिक रहेको जय श्री पुलमा राखिएको शंकास्पद वस्तु सुरक्षाकर्मीले हटाएका थिए। बोराभित्र राखिएको उक्त वस्तुमा खाली टिन र ब्याट्री रहेको प्रहरीले जनाएको छ। त्यस्तै कावासोतीस्थित डिभिजन वन कार्यालय नजिक राखेको बम दिउँसो विस्फोट भएको थियो। नेपाली सेनाको बम डिस्पोजल टोली नपुग्दै बम विष्फोट भएको हो। विस्फोटमा कुनै मानवीय र भौतिक क्षति नभएको नायब उपरीक्षक लामिछानेले बताए। नेत्रविक्रम चन्द नेतृत्वको नेकपा विप्लव समूहले बिहीबार नेपाल बन्दको घोषणा गरेका कारण सबै घटना उक्त समूहले गराएको प्रहरीको शंका छ। आगजनी पश्चिम नवलपरासीमा दुई ट्रकमा आगजनी भएको छ। पूर्वपश्चिम राजमार्गको बासाबसहीमा रोकी राखेका दुई ट्रकमा बिहीबार बिहान आगजनी गरिएको हो। ८१० जनाको समूहमा आएका अज्ञात व्यक्तिले आगजनी गरेको प्रहरीले जनाएको छ। यसैबीच विप्लव समूहको भातृ संगठन नेकपा जनपरिषद्को नाउँबाट पाल्हीनन्दन गाउँपालिका ६ पडरीमा रहेको ३४ विगाहा जमिनमा झण्डा गाडिएको छ। स्थानीय जनतालाई वर्षौदेखि जोतभोग गर्न दिएको जग्गा थाहा नदिई जालसाक्षी गरेर अन्य व्यक्तिलाई बिक्री गरेको भन्दै झण्डा गाडेर कब्जामा लिइएको जनपरिषद्का एक जिल्ला नेताले बताएका छन्। राति गाडिएको झण्डालाई प्रहरीले बिहान निकालेर फालेको थियो। बन्दका कारण यस जिल्लामा लामो दुरीका सवारीसाधन ठप्प थिए। अधिकांश बजार क्षेत्र भने खुला थिए।
चिर ठड्याएर सुरु भयो काठमाडौंमा फागु (फोटो फिचर),काठमाडौं : राजधानीमा बिहीबारदेखि फागु सुरु भएको छ। बिहान ११:५५ बजेको साइतमा हनुमानढोकामा चिर ठड्याई फागु सुरुवात गरिएको हो। हेर्नुस् सरोज बैजुले खिचेका फोटोः
प्रदेश १ मा ५१ प्रहरी भवन बन्दै,"विराटनगर : प्रदेश १ मा ५१ वटा नयाँ प्रहरी भवन निर्माणको काम अघि बढाइएको छ। प्रदेश सरकारले आर्थिक वर्ष २०७५०७६ मा विनियोजन गरेको एक अर्ब ३० करोड रुपैयाँबाट भवन निर्माणको प्रक्रिया अघि बढाइएको हो। प्रदेशका १४ वटै जिल्लाका विभिन्न प्रहरी युनिटमा सुविधा सम्पन्न, प्रविधियुक्त र अत्याधुनिक भवन निर्माण हुने प्रदेश १ का प्रहरी प्रमुख डीआईजी केदार रिजालले बताए। भवन र आवश्यक संरचना अभावमा भाडाका घर र कच्ची संरचनाबाट जनताको सुरक्षा गर्नु परिरहेको थियो, उनले भने, त्यही भएर प्रदेशको शान्ति सुरक्षाको अवस्थालाई चुस्त बनाउन प्रहरीका लागि सुविधा सम्पन्न भवन निर्माण थालिएको छ। प्रदेश सरकारको बहुवर्षीय योजना अन्तर्गत सबै भवनहरु निर्माण भइसकेपछि प्रहरीलाई तत्कालको संरचना अभावको समस्या टर्ने बताइएको छ। एउटा भवन प्रदेश १ प्रहरी कार्यालय विराटनगरमा पनि बन्ने छ। प्रदेश १ का मुख्य मन्त्री शेरधन राईले शिलालेख अनावरण गरी विधिवत रुपमा भवनको शिलान्यास गरे। सम्झौता भएको मितिले दुई वर्ष भित्रमा निर्माण सम्पन्न गर्ने गरी प्रदेश सरकारले यो भवनका लागि आर्थिक वर्ष २०७५०७६ मा ५ करोड रुपैयाँ बजेट विनियोजन गरेको छ। १६ हजार १ सय २१ स्क्वायर फिटमा ५ तले सुविधा सम्पन्न भवन निर्माण गरिने डीआईजी रिजालले बताए। उनका अनुसार पहिलो तलामा १८ वटा कोठा भएको २ वटा कन्फरेन्स हल, सीसीटिभी सहितको प्रहरी परिचालन कक्ष रहने छ। दोस्रो तलामा ३० वटा कोठा, प्रदेश प्रहरी प्रमुखको कार्यकक्ष, मिटिङ्ग हल, महाशाखाको कार्यकक्ष रहने छ। यसै गरी तेस्रो तलामा २० वटा कोठाहरूमा महाशाखा, शाखा प्रमुखहरूको कार्यकक्ष रहनेछ भने चौथो तलामा १६ वटा कोठा र पाँचौ तलामा १३ वटा कोठाहरू रहने रिजालले बताए। प्रदेश सरकारले प्रदेश प्रहरीलाई १५ वटा चार पाङग्रे गाडी र २ सय मोटरसाइकल पनि प्रदान गरेको छ। मुख्यमन्त्री राईले सुरक्षा अवस्था मजवुत नभएसम्म विकास निर्माणलाई अगाडि बढाउन नसकिने बताए। प्रदेश सरकारले पहिलो प्राथामिकतामा सुरक्षा र सुशासनलाई राखेको छ, उनले भने, त्यही भएर प्रहरीका भवन निर्माणमा बजेट विनियोजन गरेर काम थालिएको छ। प्रहरीलाई सवारी साधन पनि हस्तान्तरण गरिएको छ। सुरक्षा अवस्था मजवुत नभएसम्म आम नागरिकले सुरक्षाको अनभूति गर्न नसक्ने उनले बताए। मुख्य मन्त्री राईले जनताकै सुरक्षाका लागि सरकार गम्भीर रहेको र सुरक्षामा खटिने प्रहरीलाई भौतिक रुपमा सुविधा सम्पन्न गराउँदै प्रविधियुक्त शान्ति सुरक्षामा जोड दिइएको बताए। आन्तरिक मामिला तथा कानुन मन्त्री हिक्मत कार्कीले शान्ति सुरक्षाको अवस्थालाई मजवुत बनाउन सकिए मात्रै मुलुकमा समृद्धि र विकास सम्भव रहेको बताए। प्रहरी महानिरीक्षक सर्वेन्द्र खनालले सुविधा सम्पन्न संरचना निर्माणले शान्ति सुरक्षाको अवस्था मजवुत बनाउन प्रहरीलाई ठूलो सहयोग र हौसला मिल्ने बताए। सुरक्षा पहिलो र आधारभूत सर्त रहेको बताउँदै उनले प्रहरी शान्ति सुरक्षा प्रदान गर्न कटिबद्ध भएर लागि परेको बताए।"
१० थान अवैध भरुवा बन्दुक बरामद,"ताप्लेजुङ : प्रहरीले १० थान अवैध भरुवा बन्दुक संकलन गरेको छ। फक्ताङ्लुङ गाउँपालिकाको विभिन्न स्थानबाट बन्दुक संकलन गरिएको जिल्ला प्रहरी कार्यालयका प्रमुख संञ्जयसिंह थापाले बताए। प्रहरीले बिहीबार पत्रकार सम्मेलन गरी भरुवा बन्दुक सार्वजनिक गरेको छ। थापाका अनुसार बरामद भएका हतियारमध्ये केही हतियारधनी आफैंले प्रहरीलाई बुझाएका छन् भने केही हतियार भएको सूचनाका आधारमा प्रहरी पुगेर सङ्कलन गरिएका हुन्। जिल्लामा अवैध हतियारका कारण सुरक्षा चुनौती बढेको साथै जताभावी प्रयोगले सर्वसाधारणको ज्यान समेत माघमा बसेको सर्वपक्षीय बैठकले गाउँघरमा भएका हतियारहरु सङ्कलन गर्ने निर्णय गरेको थियो। हतियार सङ्कलन गर्ने निर्णय भएपछि जिल्लाका सबै स्थानीय तहलाई पत्रचार गरी अवैध हतियार सङ्कलन अभियानमा सहयोग गर्न आग्रह गरिएको प्रमुख जिल्ला अधिकारी अनुज भण्डारीले बताए। स्थानीय तहसँग समन्वय र सहकार्य गरेर बन्दुकसहितका अवैध घरेलु हतियार संकलन अभियानलाई तीब्रता दिएको प्रहरी प्रमुख थापाको भनाई छ। स्थानीय तह सँगको समन्वयमा सम्बन्धित ठाउँमा रहेको प्रहरीचौकीमार्फत अवैध हातहतियारबारे हाल सूचना लिने कार्य पनि भइरहेको छ, थापाले भने, सुरुमा बुझाउन आग्रह गर्ने र बेवास्ता गरी नबुझाएमा प्रहरीले नै हतियार नियन्त्रणमा लिने र धनीलाई कानुनी कारबाही गर्छौं। हतियार धनीले आफूसाग भएको हतियार आफैं बुझाएमा र कसैसँग हतियार रहेको छ भन्ने सुराक (सूचना) दिनेलाई पनि गोप्य रुपमै पुरस्कृत गरिने नीति प्रशासनले लिएको छ। यसअघि पनि विभिन्न समयमा प्रशासनले ९० थान अवैध हतियार (भरुवा बन्दुक) बरामद गरेको जिल्ला प्रहरी कार्यालयले जानकारी दिएको छ।"
निःशुल्क टयुसन कक्षा पाएपछि विद्यालय जान थाले मुसहर बालबालिका,"सिरहा : धनगढीमाई नगरपालिका १३ भर्लेनीका रमेश सदायको उमेर १० वर्ष भए पनि कक्षा १ मै पढ्छन्। जन्मदर्ता प्रमाण पत्र नहुँदा उनी विद्यालयमा पढ्न कहिलेकाही गए पनि भर्ना भएका थिएनन्। सोही उमेरका रन्जन र सरिता सदाय कक्षा ५ मा पढ्छन्। सदायको भर्ना भए पनि नियमित विद्यालय जादैँन थिए। अभिभावक दिनभरी मजदुरी गर्न बाहिर जाँदा उनीहरु खेलेर समय बिताउने गरेका थिए। पछिल्लो समयमा वडा कार्यालयले दलित बालबालिकालाई निःशुल्क जन्मदर्ता र ट्युशन कक्षाको व्यवस्था गरिदिएपछि उनीहरु नियमित रुपमा विद्यालय गएर पढ्न थालेका छन्। गत आर्थिक वर्षमा वडा कार्यालयले दलित जनकल्याण युवा क्लबको सहयोगमा निःशुल्क ट्युशन कक्षा सञ्चालन गर्नका लागि सदाय दलित पाहुना तथा बाल भवन निर्माण गरिदिएका छन्। वडाले नै मासिक ६ हजार भत्ता दिएर एक जना शिक्षक नियुक्त गरेका छन्। अभिभावक काममा जाँदा खाली समय खेलेर नै बिताउने गरेका दलित बालबालिकाले अब त्यो समयमा ट्युसन पढ्न थालेपछि विद्यालयमा पनि नियमित भएको वडा अध्यक्ष सुर्यमान तामाङ्गले बताए। भवन निर्माणका लागि वडा कार्यालयको ३ लाख ७५ हजार , दलित जनकल्याण युवा कल्बले एक लाख र जनश्रमदानबाट २५ हजार खर्च लागेको थियो। ट्युसन कक्षामा ४३ जना बालबालिका पढ्ने गरेको उनीहरुलाई पढाउने शिक्षक शिवनाथ रामले बताए। सबै बालबालिका आधारभुत विद्यालय भर्लेनीका हुन्। शिवनाथ कक्षा १२ सम्म पढ्का छन्। अहिले कम्प्युटर विषयमा डिप्लोमा गरिरहेको उनले बताए। बिहान आफु पढ्छु र दिउँसो ३ बजेदेखि ५ बजेसम्म ट्युशन पढाउँछु, उनले भने,ट्युशन कक्षाले दलित बालबालिकामा परिवर्तन आएको छ। उनका अनुसार ४५ घरधुरी मुसहर समुदायका बालबालिका पढ्न थालेको छ। उनी मुसहर बालबालिकालाई ९ महिनादेखि पढाई रहेका छन्। सुरु सुरुमा मुसहर बालबालिकालाई विद्यालय पठाउन हम्मे हम्मे परेको वडा अध्यक्ष तामाङले सुनाए। विद्यालयमा भर्ना गराए पनि पढ्न नियमित जाँदैन थिए, उनले भने,त्यसपछि उनीहरु पढ्नलाई आकर्षित हुन् भनेर निःशुल्क रुपमा ट्युशन कक्षा सञ्चालन गरेँ। बालबालिकालाई विद्यालयमा नामाकंन गराउन पनि प्रहरी गाउँमा ल्याउर सचेत गराएपछि अभिभावकहरुले आफ्नो बालबालिका विद्यालयमा पठाउन थालेको उनले सुनाए। समय समयमा विद्यार्थीहरुलाई शैक्षिक सामग्री पनि सहयोग गरेको उनले जानकारी गराए। यस टोलको मुसहर बस्तीमा सबैभन्दा बढी पढ्ने अर्जुन सदाय हुन्। उनी कक्षा ८ मा पढ्छन्। उनैको अगुवाइमा भवानी बाल कल्ब गठन गरिएको छ। जसमा २५ जना बालकालिका आवद्ध रहेका छन्। रेखदेखका लागि फुलेश्वरीदेवी सदायको अध्यक्षतामा भवन निगरानी समिति पनि बनाइएको छ। फुलेश्वरीको पनि छोराहरु रन्जन कक्षा ५, धिरज कक्षा २ र छोरी श्रृजना कक्षा १ मा पढ्दै छन्। उनीहरु ट्यसन पाएपछि विद्यालय नियमित जान थालेको उनले सुनाइन्।"
हेटौंडामा भेटियो बर्डफ्लू : कुखुरा निकासीमा रोक,"हेटौंडा : हेटौंडा उपमहानगरपालिकामा बर्डफ्लू भेटिएको छ। उपमहानगरपालिकाको वडा नम्बर ७ नागबस्ती स्थित एक फर्ममा रहेका कुखुरामा बर्डफ्लू देखिएको हो । कुलप्रसाद चौलागाईंको कमर्सियल लेयर्स फर्मको नमूना परीक्षण गर्दा कुखुरमा बर्डफ्लू भेटिएको जिल्ला प्रशासन कार्यालयले जनाएको छ। प्रमुख जिल्ला अधिकारीको अध्यक्षतामा बिहीबार बसेको बैठकले बर्डफ्लू भेटिको फर्मलाई केन्द्रविन्दु मानेर गाउँको चारैतिर कुखुरा निकासी तथा वितरणमा रोक लगाएको छ। अन्यत्र गएर रोग नफैलियोस् भनेर कुखुरा, अण्डा र कुखुराको सुली पनि बाहिर नजाओस् भनेर रोक लगाइएको प्रशासनले निकालेको विज्ञप्तीमा उल्लेख छ। कुखुरा फर्मको सीमा पूर्वमा वडा नम्बर ६ र ७ को सीमाना, पश्चिममा वनदेवी मन्दिर जाने बाटोको पूर्वी सीमाना र उत्तरमा वनदेवी दुग्ध उत्पादन संस्था भवनको सीमानाको बाटो, दक्षिणमा अग्राठे मन्दिरको उत्तरी सीमाना परिधिभित्रको क्षेत्रबाट कुखुरा जन्य सामग्री बाहिर लान रोक लगाइएको छ।"
इलाममा आगलागीबाट १ करोड ४० लाखको क्षति,"इलाम : इलामको सन्दकपुर गाउँपालिकाको माईपोखरी प्रवेशद्वार अगाडिको होटलमा बिहीबार भएको आगलागीबाट ५ वटा घर जलेका छन्। दिउँसो स्थानीय चक्रदिप मुखियाको भान्साघरबाट सुरु भएको आगोले ५ वटा होटल र होटलमा भएका सर सामान जलेर पूर्ण रुपमा नष्ट हुँदा १ करोड ४० लाख बढीको क्षति भएको प्रहरीले जनाएको छ। आगलागीबाट चक्र मुखिया, निमदोर्जे शेर्पा, मिङमालमु शेर्पा, कमल मुखिया, र लाक्पा शेर्पाले संचालन गर्दै आएका काठबाट निर्माण गरिएका होटल र ती होटलमा रहेका सरसामान जलेर पूर्ण रुपमा नष्ट भएको प्रहरीले जनाएको छ। आगलागीबाट चक्रदिप मुखियाले संचालन गरेको सिम्रन होटल जलेर नष्ट हुँदा ४२ लाख बराबरको सरसामान, २० तोला सुन , १० तोला चाँदी र १० लाख नगद जलेर नष्ट भएको जनाइएको छ। यस्तै निमदोर्जे शेर्पाको पेमु होटल जलेर नष्ट हुँदा ४० लाख मुल्य बराबरको सरसामान , नगद ३ लाख र ६ तोला सुन जलेर नष्ट भएको छ। आगलागीबाट कमल मुखियाले संचालन गरेको १० लाख बराबरको सरसामान, ९ लाख २० हजार नगद , १ तोला सुन र १० तोला चाँदी जलेर नष्ट भएको छ। यस्तै आगलागीबाट स्थानीय लाक्पा शेर्पाले संचालन गरेको होटल जल्दा २९ लाख बढीको क्षति भएका छ भने मिङमादिकी शेर्पाको होटल जल्दा ६ लाखको सरसामान, नगद ५० हजार र २ तोला सुन जलेर नष्ट भएको छ।"
निर्मला हत्या प्रकरण : प्रमाण लुकाएको आरोप लागेका प्रहरी धरौटीमा रिहा,"कञ्चनपुर : निर्मला पन्तको बलात्कारपछि हत्या प्रकरणको अनुसन्धान गर्दा प्रमाण लुकाएको आरोप लागेका ६ प्रहरीलाई कञ्चनपुर जिल्ला अदालतले धरौटीमा रिहा गर्न आदेश दिएको छ। प्रहरीको बयान र थुनछेक बहसपछि जिल्ला अदालतको बहस बुधबार सकिएको हो। तत्कालीन डिएसपी ज्ञानबहादु सेठ्ठिलाई ९ लाख, इन्सपेक्टर एकिन्द्र खड्कालाई ९ लाख, सब इन्सपेक्टर जगदीश भट्टलाई चार लाख, सइ हरिसिंह धामीलाई साढे ३ लाख, सइ रामसिंह धामीलाई ३ लाख र प्रहरी जवान चाँदनी साउदलाई साढे २ लाख धरौटीमा रिहा गरेको हो।"
नवलपरासीमा बम विष्फोट र आगजनी,परासी : पश्चिम र पूर्वी नवलपरासीका विभिन्न स्थानमा बिहीबार बम विष्फोट र आगजनीका घटना भएका छन्। केही स्थानमा व्यक्तिगत जग्गामा झण्डा गाडेर कब्जाको घोषणासमेत गरिएको छ। पूर्वी नवलपरासीको कावासोती बजारमा बिहीबार दिउँसो बम विष्फोट भएको छ। डिभिजन वन कार्यालय नजिक भएको विष्फोटमा कुनै मानवीय र भौतिक क्षति नभएको जिल्ला प्रहरी कार्यालयका नायब उपरीक्षक लिलाराज लामिछानेले बताए। शंकास्पद वस्तु देखिएपछि स्थानीयले प्रहरीलाई खबर गरेका थिए। नेपाली सेनाको बम डिस्पोजल टोली नपुग्दै विष्फोट भएको हो। बम विष्फोटको आवाज शक्तिशाली रहेको स्थानीयले बताएका छन्। पूर्वी जिल्लाकै राजमार्गमा पर्ने जयश्री पुलमा त्रसित बनाउन राखिएको शंकास्पद वस्तु सुरक्षाकर्मीले हटाएको छ। शंकास्पद वस्तु राखेपछि सवारीसाधनलाई वैकल्पिक बाटोबाट आवत जावतको व्यवस्था मिलाइएको थियो। बोराभित्र राखिएको उक्त वस्तुमा खाली टिन र व्याट्री रहेको सुरक्षा निकायले जनाएको छ। नेत्र विक्रम चन्द नेतृत्वको नेकपा विप्लव समुहले बिहीबार नेपाल बन्दको घोषणा गरेका कारण दुवै घटना उक्त समूहले गराएको हुन सक्ने प्रहरीले आशंका गरेको छ। त्यसैगरी पूर्वपश्चिम राजमार्गस्थित पश्चिम नवलपरासीको बासाबसहीमा बिहीबार बिहान ट्रकमा आगजनी गरिएको छ। ८१० जनाको समूहमा आएका अज्ञात व्यक्तिले आगजनी गरेको स्थनीयले बताएका छन्। काठमाडौँबाट धनगढीका लागि बासाबसही नजिक रहेको स्टिल कम्पनीमा रड लिन आएका ट्रक खाली रहेको प्रहरीले जनाएको छ। आगलगीबाट ट्रकका टायर पछाडिको भागमा क्षति पुगेको छ। यसैबीच विप्लव समहुको नेकपा जनपरिषद्को नाउँबाट पश्चिम नवलपरासीकै पाल्हीनन्दन गाउँपालिका ६ पडरीमा रहेको ३४ विगाहा जमिनमा झण्डा गाडिएको छ। उक्त जग्गा एक व्यक्तिको नाउँमा थियो। स्थानीय जनतालाई वर्षौदेखि जोतभोग गर्न दिएको जग्गा थाहा नदिइ जालसाक्षी गरेर अन्य व्यक्तिलाई बिक्री गरेको भन्दै झण्डा गाडेर कब्जामा लिइएको जनपरिषद्का एक जिल्ला नेताले बताएका छन्। राती गाडिएको झण्डालाई प्रहरीले बिहानपख निकालेर फालेको छ। बन्दको प्रभाव दुवै जिल्लामा परेको छ। बन्दका कारण लामो दुरीका सवारीसाधन ठप्प छ। पश्चिम जिल्लाका केही बजार क्षेत्र फाट्टफुट्ट खुले पनि पूर्वी जिल्ला भने पूर्णरुपमा प्रभावित बनेको छ।
गाउँमै पुगेर नागरिकता वितरण,"जाजरकोट : जिल्ला प्रशासन कार्यालय जाजरकोटले दुर्गम क्षेत्रका गाउँमै पुगेर नागरिकता वितरण गरेको छ। एक हप्ते घुम्तीशिविर आयोजना गरी बारेकोट क्षेत्रका गाउँमै पुगेर नागरिकतालगायत अन्य परिचयपत्र वितण गरेको हो। शिविरमार्फत बारेकोट४ करुकाकी तीनदिने सुत्केरी देविका बस्नेत (थापा)ले नागरिकता प्राप्त गरेकी छन्। यस्तै शिविरबाटै ७२ वर्षीया धनसरी सिंहले पनि गाउँमै पहिलो पटक नागरिकता पाएकी छन्। सहायक प्रमुख जिल्ला अधिकारी कृष्णप्रसाद खतिवडाले उनीहरूलाई नागरिकता दिएका हुन्। डिजिटल प्रविधिबाट शिविरमा पहिलो पटक नागरिकता वितरण गरिएको खतिवडाले जानकारी दिए। नागरिकता नभएकै कारण वृद्ध भत्ताबाट वञ्चित धनसरीले भनिन्, अब सरकारले दिएको भत्ता पाउने भएँ। उनले नागरिकता टोलीलाई धन्यवादसमेत दिइन्। त्यस्तै, बारेकोट४ जिरीकी ६९ वर्षीया अविवाहित महिला पद्मी सार्कीले पनि पहिलो पटक नागरिकताको प्रमाण प्रत्र पाएकी छन्। माइतीमै एकल जीवन बिताउँदै आएकी उनले समयमा नागरिकता नबनाउँदा सामाजिक सुरक्षा भत्तासमेत पाउनबाट वञ्चित हुनुपरेको गुनासो गरिन्। दुर्गमका जनतालाई घर आँगनमै सरकारी सेवा प्रवाह गर्ने उद्देश्यले आयोजना गरिएको शिविरमा नागरिकता, फोटोसहितको मतदाता नामावली, अपांगता परिचय पत्र वितरण, घरेलु उद्योग दर्तालगायत सेवा प्रवाह भइरहेको बारेकोट गाउँपालिकाका अध्यक्ष महेन्द्रबहादुर शाहले बताए। शिविर एक सातासम्म सञ्चालन हुनेछ। पहिलो दिन मात्र एक सय ५० जनाले नेपाली नागरिकताको प्रमाण पत्र लिएको अध्यक्ष शाहले बताए।"
"बन्दको विषक्षमा पूर्वका व्यापारी, मोरङमा आंशिक प्रभाव","विराटनगर : पूर्वका उद्योगी व्यवसायी नेत्रविक्रम चन्द 'विप्लव' नेत्रृत्वको नेकपाले आह्वान गरेको बन्दको विपक्षमा देखिएका छन्। बन्दको प्रभाव बिहीबार मोरङमा आंशिक रुपमा परिरहँदा उनीहरुले जुनसुकै पक्षले बन्द र हड्तालको आब्हान गरेपनि त्यो आफूहरुलाई मान्य नहुने बताए। उद्योगी व्यवसायीकै विरोधका कारण उद्योग कलकारखाना र बजार पसलमा बन्दको असर परेको छैन। सधैं बन्द र हड्तालको चपेटामा परिरहँदा मुलुकमा औद्योगिक र व्यापारिक क्षेत्र फस्टाउन नसक्ने तथा उद्योग कलकारखाना धारासायी हुँदै जाँदा त्यसले मुलुकलाई घाटा पुर्याउने उनीहरुको ठम्याई छ। मोरङ व्यापार संघका अध्यक्ष पवनकुमार सारडाले जसले पायो त्यसले बन्द र हड्ताल गरिरहँदा त्यसको मार सर्वसाधारण र उद्योगी व्यवसायीले खेप्नु पर्ने बताए। 'बन्दका कारण उद्योग धन्दा चौपट हुन्छ,' उनले भने, 'विगतमा भएका विभिन्न आन्दोलनका नाममा बन्द र हड्ताल गरिंदा जर्जर बनेको यो क्षेत्र अझै पनि उक्सिन सकिरहेको छैन।' फेरी यो वा त्यो वहानामा हड्ताल गरिंदा त्यसले सबै क्षेत्रलाई घाटा पुग्ने र औद्योगिक क्षेत्र थप तहसनहस हुने उनको भनाइ छ । 'औद्योगिक र व्यापारिक क्षेत्रले बन्दको विरोध गरेको छ र सधैं गरिरहने छ,' उनले भने, 'मजदुरले काम नछाडुनजेल औद्योगिक क्षेत्रमा बन्दको कुनै पनि प्रभाव पर्ने छैन।' सारडाले बन्दको उल्लंघन गरिएको रुपमा भन्दा पनि बन्द र हड्ताल राम्रो हैन भन्ने कुरा बन्दकर्ताले बुझ्नु पर्ने बताए। उद्योग संगठन मोरङका अध्यक्ष भीम घिमिरेले बन्द र हड्ताल आब्हान गरेर औद्योगिक एवं व्यापारिक क्षेत्रलाई आघात पुर्याउने र सर्वसाधारणलाई त्रसित बनाउने काम गर्नुभन्दा वार्ताबाटै समस्याको समाधान खोजिनुपर्ने बताए।'असन्तुष्ट पक्षले आफ्ना माग सरकारलाई राख्नुपर्छ।सरकार पनि असन्तुष्टको माग सम्बोधन गर्न तयार हुनुपर्छ,' उनले भने, 'हैन भने यस्ता बन्द र हड्ताल सधैं औद्योगिक र व्यापारिक क्षेत्रले धान्न सक्दैनन्। राजनैतिक स्थायित्व हुनुपर्ने ठाउँमा अस्थिरता निम्तिए मुलुक संकटमा पर्नेतर्फ सबैले ध्यान दिन जरुरी छ।' घिमिरेले मुलुकमा शान्ति स्थापना हुनुपर्ने र कुनै पनि वहानामा अशान्ति हुन नहुने बताए। 'विगतमा बन्द र हड्तालको प्रभाव सिधै औद्योगिक र व्यापारिक क्षेत्रमा पर्ने गरेको थियो। त्यही भएर पनि उद्योगी व्यवसायी यसको विरोधमा उत्रन थालेका हुन्,' उनले भने, 'उद्योग र व्यवसाय क्षेत्रमा बन्द र हड्तालले असर गर्दा मुलुकमा समृद्धि एवं विकास सम्भव हुँदैन।धर्तीले सधैं अशान्ति थाम्न र धान्न पनि सक्दैन।' राज्यको निर्णयमा असन्तुष्टि जनाउँदै विक्षिप्त भएर एउटाएउटा समूह टुक्रदै जाने हो भने भोलीका दिनमा पनि विगतकै द्वन्द्वको नियति भोग्नुपर्ने अवस्था नआउला भन्न सक्ने अवस्था नरहेको भन्दै अध्यक्ष घिमिरेले यस विषयमा सरकार र सम्बन्धीत पक्ष गम्भीर हुनुपर्ने बताए। शैक्षिक संस्था र यातायात क्षेत्रमा बन्दको विशेष प्रभाव पर्यो।बन्दका कारण शैक्षिक संस्थामा पठन पाठन सञ्चालन हुन सकेनन्। लामो तथा छोटो दूरीका सवारी साधन सञ्चालन हुन सकेनन्। प्रहरीले विशेष सुरक्षाको व्यवस्था गर्ने बताए पनि यातायात व्यवसायी सवारी साधन सञ्चालन गर्न राजी भएनन्। यातायातका साधन नचल्दा यात्रुहरु मारमा परेका छन्। मोरङ प्रहरी प्रमुख एसपी मनोजकुमार केसीले बन्दका कारण उत्पन्न हुने समस्यालाई मध्यनजर गर्दै सबै ठाउँको सुरक्षा व्यवस्था कडा पारिएको बताए।'ठाउँठाउँमा बन्दका नाममा अपराध हुन सक्नेतर्फ प्रहरी सचेत छ,' उनले भने, 'राजमार्ग, बजार क्षेत्र, सार्वजनिक स्थल, भित्री सडक खण्डहरु, शैक्षिक तथा औद्योगिक क्षेत्र लगायतका सबै ठाउँको सुरक्षा व्यवस्था कडा पारिएको छ।' केसीले बन्दका नाममा कुनै पनि अवाञ्छित गतिविधी भएमा तत्काल नियन्त्रणमा लिएर कारवाही अघि बढाइने जानकारी दिए। विराटनगरमा जारी पाँचौ साफ महिला च्याम्यिनसिपमा आफूहरुको ध्यान केन्द्रीत भएकाले बन्दको प्रभाव नपरोस भनेर विशेष सुरक्षा व्यवस्था मिलाइएको उनको भनाइ छ । प्रदेश १ प्रहरी कार्यालय विराटनगरका अनुसार बन्दका क्रममा प्रदेश भरीनै कुनै पनि घटनाहरु भएका छैनन् । प्रदेश प्रहरीका प्रवक्ता डीएसपी सिद्ध न्यौपानेका अनुसार प्रदेशका १४ वटै जिल्लाको सुरक्षा व्यवस्था मजवुत बनाइएका कारण कुनै पनि ठाउँमा त्यस्ता अप्रिय घटना हुन पाएका छैनन्। बन्दकर्ताको खोजीका लागि नेपाल र सशस्त्र प्रहरीको विशेष टोली परिचालित छ। नेपाल यातायात मजदुर संघका सहसचिव भुपाल केसीले बन्दका कारण यातायात क्षेत्र प्रभावित बनेको जानकारी दिए। उनले बन्दको प्रभावको अवस्था हेरेर साँझबाट सवारी साधन चलाउने या नचलाउने भन्ने कुराको निर्णय हुने बताए ।"
रुपन्देहीको गोयन्का स्टिल उद्योगमा भीषण आगलागी,रुपन्देही : रुपन्देहीको गोयन्का स्टिल उद्योगमा आगलागी भएको छ। बिहीबार दिउसो भएको आगलागीको विस्तृत विवरण आएको छैन। अहिले आगो निभाउन प्रहरी पुगेको छ। भैरहवाबाट दमकल पनि गएको छ। जिल्ला प्रहरी कार्यालय रुपन्देहीका डीएसपी धर्मराज भण्डारीका अनुसार उद्योगमा रहेको तेलको ट्यांकी विस्फोट भएर आगो लागेको प्रारम्भिक जानकारी आएको छ। उद्योगबाट आगोको धुवाँको ठूलो मुस्लो निस्किरहेको छ।
घुससहित सहायक वन अधिकृत र लेखापढी पक्राउ,"काठमाडौं : अख्तियार दुरुपयोग अनुसन्धान आयोगको टोलीलै कैलालीका सहायक वन अधिकृत र लेखापढी व्यवसायीलाई घुस रकमसहित पक्राउ गरेको छ। सब डिभिजन वन कार्यालय,तारागाउँ कैलालीका सहायक वन अधिकृत भरत शाह र लेखपाढी व्यावसायी पुष्प जोशीलाई अख्तियारको टोलीले ३० हजार घुससहित पक्राउ गरेको हो। शाह र जोशीले वन कार्यालयमा अनुसन्धान भइरहेको मुद्दाको मिसिल सामान्य बनाइदिन्छु भनी सेवाग्राहीसँग घुस मागेको सूचनाको आधारमा प्रकाउ गरिएको उपसचिव एवं सहायक प्रवक्ता मदन कोइराला जानकारी दिएका छन्। घुस लिइसकेको अवस्थामा सब डिभिजन वन कार्यालय परिसरबाट बुधबार उनीहरुलाई पक्राउ गरेको अख्तियार जनाएको छ।"
"नागरिकको दैलोमा प्रहरी, 'एक टोल एक घण्टा' अप्रेशन","चितवन : नागरिकको सहकार्यमा जिल्लाको पूर्वी क्षेत्रमा शान्ति सुरक्षाको अभियान सुरु गरिएको छ। पूर्वी चितवनको चार नगरपालिकाका टोलमा प्रहरी पुगेर एक घण्टा बस्छन्। स्थानीयसँग भलाकुसारीसँगै निगरानी गर्छन्। टोलमा देखिएका विकृति पहिचान गरेर कारवाहीका लागि प्रहरी पुग्ने गरेको हो। प्रहरीले टोलमा पुगेर नागरिकको गुनासो सुन्छन्। त्यसैअनुसार शान्ति सुरक्षाको रणनीति बनाउने गरेका छन्। इलाका प्रहरी कार्यालय टाडीले 'एक टोल एक घण्टा अप्रेशन' अभियान गरेको हो। हरेक टोलका लागि एक घण्टा छुट्याएर प्रहरी टोलबासीसँग छलफलमा जुट्छन्। प्रहरीसँगको गुनासो भएपनि त्यसबारे जानकारी लिन्छन्।प्रहरीको टोली टोलमा पुगेर एक घण्टाको समयमा अवैध वस्तु नियन्त्रण लिने, सुरक्षाका विषयमा सचेतना समेत दिने गर्छन्। जिल्लाको पूर्वी क्षेत्रमा रहेका राप्ती,खैरहनी,कालिका र रत्ननगर गरी चार नगरपालिकामा अप्रेसन संचालन गरेको हो। इलाका प्रहरी कार्यालय रत्न नगरका प्रहरी नायव उपरीक्षक दयानिधी ज्ञवालीले टोलमा गरिएको सुरक्षा अभियान प्रभावकारी भएको बताए।'हामी टोलमा पुगेर त्यहाँका अवस्था बुझेर विकृति विसंगती विरुद्धको कार्यक्रम प्रभाकारी भएको छ,' उनले भने, प्रहरीकै बारेमा भएका गुनासोको पनि सुनाई गर्दा नागरिक सकारात्मक देखिएका छन्। अपरेशनको क्रममा एक लाख सातहजार लिटर घरेलु मदिरा बरामद गरिएको छ। ठूलो परिणामको घरेलुमदिरा प्रहरीले नष्ट गरेको छ। अप्रेशनका क्रममा शंकास्पद गतिविधिमा संलग्न १३ जनालाई पक्राउ गरिएको छ। अवैध तथा नियम विपरित प्रयोगमा आएका ११ वटा टिफर ट्याक्टरलाई नियन्त्रणमा लिएको छ। १४२ सावारी चालकलाई ट्राफिक कारवाही गरिएको छ। स्थानीय समुदायसँग सहकार्य गरी ग्रामीण क्षेत्रका वस्तिमा गरिएको अपरेशनले अपराध नियन्त्रणमा सहयोग पुगेको जिल्लाप्रहरी कार्यालय चितवनका प्रमुख प्रहरी उपरीक्षक सुसिलसिंह राठौरले बताए। 'नागरिककै सहकार्यमा कार्यक्रम प्रभावकारी बनेको छ,' एसपी राठौरले भने,' पहिलो चरणमा एक हप्ताका लागि अपरेशन गरिएको भएपनि स्थानीय समुदायको चाँसो र माग बढेकाले यसलाई निरन्तरता दिँदै छौं।' दैनिक ६० जना प्रहरी अप्रेशनमा खटिएका थिए। अभियानकै क्रममा प्रहरीले सचेतना अभियान समेत सञ्चालन गरेको थियो । स्थानीयले प्रहरी गाउँगाउँमा निरन्तर अभियान चलाउनुपर्ने, अबैध क्रियाकलाप रोक्न प्रहरीले थप सक्रियता बढाउन सुझाव समेत दिएका थिए।"
कटारीमा फेला परेको बम निष्कृय,"गाईघाट : उदयपुरको कटारी नगरपालिका२ देवीधापमा बिहीबार फेला परेको सुतली बम नेपाली सेनाले डिस्पोज गरेको छ। सेनाको वेलसोतस्थित कालिसिद्धि इन्जिनियरिङ गणको डिस्पोजल टोलीले बम डिस्पोजल गरेको हो। मारुती सिमेन्ट उद्योगलाई कच्चा पर्दाथ (चुनढुंगा) सप्लाई गर्ने शिबम मल्टिपल्स प्रालिको गेटे अगाडि बम राखिएको इलाका प्रहरी कार्यालय कटारीका प्रहरी निरीक्षक ललन कुर्मीले जानकारी दिए। बम फेला परेलगत्तै प्रहरीले डिस्पोजलका लागि नेपाली सेनाको डिस्पोजल टोलीलाई खबर गरी डिस्पोजल गराइएको कुर्मीले बताए। नेकपा (विप्लव) समुहले आह्वान गरेको नेपाल बन्दलाई प्रभाव पार्नेका लागि बम राखिएको हुन सक्ने बताइएको छ। नेकपाले आह्वान गरेको बन्दको कारण उदयपुरको जनजीवन प्रभावित भएको छ। बन्दका कारण सदरमुकाम गाईघाट लगायत कटारी, वेल्टार, रामपुर, मुर्कुची लगायतका स्थानबाट संचालन हुने लामो तथा छोटो दुरीका सवारी साधन चलेका छैनन्। ग्रामिण क्षेत्रबाट संचालन हुने सम्पूर्ण यातायात ठप्प भएको प्रहरीले जनाएको छ।"
बैंकका लागि सदरमुकाम,"गोरखा : गाउँगाउँमा सिंहदरबार भन्ने नारा दिएर सरकारले योजना निर्माण, सम्झौतालगायतका अधिकार स्थानीय सरकारमा दिए पनि दुर्गम चुमनुब्री गाउँपालिकाका बासिन्दा योजना सम्झौता गर्न सदरमुकाम धाइरहेका छन्। ५२ कोस टाढा सामागाउँ, छेकम्पारदेखि सात दिन पैदल हिँडेर योजना सम्झौता गर्न सदरमुकाम आएको उपभोक्ता समितिका पदाधिकारी बताउँछन्। गाउँमा खुलेको एकमात्र बैंकले गाउँपालिकासँग बैंकिङ कारोबार गर्न नमानेपछि उपभोक्ता समिति योजना सम्झौता गर्न र खाता सञ्चालन गर्न सदरमुकाम झर्न बाध्य भएका गाउँपालिकाकी उपप्रमुख कुमारी गुरुङ बताउँछिन्। महँगो खर्च तिरेर उनीहरु सदरमुकामका होटलमा कार्यालय सञ्चालन गरेर योजना सम्झौता गरिरहेका छन्। प्रमुख प्रशासकीय अधिकृत, सातवटै वडाका अध्यक्ष, वडा सचिव, लेखापालसमेत सदरमुकाममै छन्। चुमनुब्री गाउँपालिकाका सबै वडा हिमालपारि छन्। प्रत्येक वडामा सातवटा भन्दा धेरै योजना छन्। सबै समितिका पदाधिकारीहरुले सदरमुकामका होटल भरिएका छन्। वडा नं १ को सातवटा योजनामध्य सबै सम्झौता गरिसकिएको निमित्त प्रमुख प्रशासकीय अधिकृत गणेशभक्त त्रिपाठीले जानकारी दिए। सो वडाका लागि चालू वर्ष १ करोड १५ लाख रुपैंयाँ बजेट विनियोजन गरिएको थियो। त्यस्तै वडा नं २ मा एक करोड रुपैंयाँको ६ वटा योजनामध्ये सबै सम्झौता भएको त्रिपाठीले बताए। प्रमुख प्रशासकीय अधिकृत, सातवटै वडाका अध्यक्ष, वडा सचिव, लेखापालसमेत सदरमुकाममै छन्। सबै समितिका पदाधिकारीहरुले सदरमुकामका होटल भरिएका छन्। वडा नं ३ मा विनियोजित १ करोड ४० लाख रुपैयाँका १५ वटा योजनामध्ये पाँचवटा मात्र योजना सम्झौता गरिएको प्रशासकीय अधिकृत त्रिपाठी बताउँछन्। उनका अनुसार वडा नं ४ मा विनियोजित करिब एक करोड रुपैंयाँका १४ वटा योजनामध्ये सबैको सम्झौता भइसकेका छन्। वडा नं ५ का करिब एक करोडको १२ योजना पनि सम्झौता भइसकेका छन् भने वडा नं ६ को १ करोड रुपैंयाँका १० वटामध्ये सबैको र वडा नं ७ का एक करोडका नौ योजनामध्ये सबैको सम्झौता भइसकेका प्रशासकीय अधिकृत त्रिपाठीले बताए। बैंकले गत वर्ष पनि सेवा नदिएको र यो वर्ष पनि सेवा नदिँदा दुर्गम क्षेत्रका गाउँलेले दुःख पाएको गाउँपालिकाकी उपप्रमुख कुमारी गुरुङले जानकारी दिइन्। दुर्गम ठाउँको बैंक, धेरै पैसा भुक्तानी दिन सक्दैनौं भन्छ, उनले भनिन्, सबै गाउँपालिकामा अनिवार्य बैंक खोल्ने भनेर त्यतिबेला कति पहल गरेर बैंक ल्याइयो तर बैंकले सेवा दिएन। गाउँपालिकाको बजेट १३ करोड ५० लाख रहेको तर बैंकले पाँच करोड रुपैंया भन्दा धेरै दिन नसक्ने भन्दै अटेरी गर्ने गरेको उनको भनाइ छ। अधिकांश बाली संरक्षणका लागि तारबारका योजना छन्। गाउँको पहिलो प्राथमिकता कृषि उत्पादन नै भएकाले भालुबाट बाली जोगाउन तारबारलाई नै जोड दिएका छौं, वडा नं ४ का अध्यक्ष पेमाडुण्डुप लामा भन्छन्, सामागाउँ, ल्हो, प्रोक र छेकम्पारका अधिकांश बजेट तारबारमै विनियोजन भएको छ। बिहीमा वडा कार्यालय निर्माणमा, चुम्चेतमा स्वास्थ्य चौकी भवनमा र सिर्दीबासमा सामुदायिक भवन निर्माण र ढल निकासका लागि ठूलो परिमाणमा बजेट विनियोजन भएको उनले बताए।"
"विद्यालयलाई छ लाखको जग्गा दान, भवनमा विद्यार्थी पढेको हेर्ने रहर","जुम्ला : जिल्लाको तिला गाउँपालिका३ थापागाउँका ६० वर्षीय वृद्ध जोखे थापाले विद्यालयलाई जग्गा दान गरेका छन्। गाउँमा रहेको पञ्चेश्वर महादेव आधारभुत विद्यालयको भवन निमार्णका लागि उनले ३ सय ४५ वर्गमिटर जग्गा दान गरेका हुन्। उक्त जग्गा करिब ६ लाख बराबर मुल्यको हो। विद्यालयसँग जग्गा नहुँदा भवन निर्माणमा समस्या देखिएको थियो।भवन नहुँदा विद्यार्थी साँघुरो भवन तथा खुला चौरमै पढ्न बाध्य थिए।त्यसले विद्यार्थीको पढाइ समेत असर गरेको थियो। स्कुलको भवन निमार्णका लागि राजिखुसीले जग्गा दान गरेको वृद्ध जोखे थापाले बताए।'मैले दान गरेको जग्गामा बनेको भवनमा विद्यार्थीले पढेको हेर्ने रहर छ, सोही अनुसार वडापालिकाले पनि भवन निर्माणमा जोड देओेस्, बुढेसकालमा मरेर लानु केनै छ र, आफ्नो नाममा अरुको भलाई हुने काम गरौं।' यसअघि गाउँपालिकाले भवन निमार्णका लागि बजेट व्यवस्थापन गरेपनि जग्गा पाउन सकेको थिएन।"
"पशुपति शर्मालाई नेकपाको च्यालेन्ज, पेरिसडाँडामा गुन्जियो  लुट्नुहुन्न देश (भिडियो)",काठमाडौं : केही समयअघि इन्टरनेटमा भाइरल भएको गायक पशुपति शर्माको गीत 'लुट्न सके लुट् कान्छा' लाई च्यालेन्ज गर्दै सत्तारुढ नेकपासम्बद्ध गायकले गीत निकालेका छन्। 'लुट्नुहुन्न देश कान्छा लुट्नु हुन्न देश' बोल रहेको गीत बिहीबार नेकपा कार्यालय (पूर्व माओवादी केन्द्र मुख्यालय) मा आयोजित एक कार्यक्रममा गाइएको छ। नेकपा अध्यक्ष पुष्पकमल दाहाल प्रचण्डसहितका नेतालाई मञ्चमा राखेर कलाकारले गीत गाएका थिए। पशुपति शर्माले देशका बेथितिलाई लक्ष गरेर निकालेको गीत नेकपाकै युवा संघ लगायतको तीब्र विरोधपछि उनले युट्युबबाट हटाएका थिए। उनले हटाए पनि गीत डाउनलोड गरेर सयौँ अकाउन्टहरूमा पुनः अपलोड भइसकेको थियो। पेरिसडाँडामा आयोजित 'सहिद तथा बेपत्ता परिवार अभिनन्दन कार्यक्रम' मा यो गीट्ट घन्किँदा सहिद परिवारका सदस्यहरू नाचेका थिए। हेर्नुस् सुनिता डंगोलले खिचेको भिडियो
दाङमा २५ सय हेक्टर वन अतिक्रमण,"दाङ : बबई गाउँपालिका१ (साविक पुरन्धारा गाविस ९) स्थित राष्ट्रिय वन क्षेत्र लामो समयदेखि अतिक्रमणमा पर्दै आएको छ। राजनीतिक संक्रमणको फाइदा उठाउँदै दशकदेखि सुरु भएको अतिक्रमण रोकिएको छैन। पुरन्धाराको हापुरेदेखि गंगटे जाने सडक आसपास राष्ट्रिय वन क्षेत्रमा घना बस्ती बसेको छ। अतिक्रमित वन क्षेत्रमा सरकारी सेवासुविधाबाट सञ्चालन भएका सामुदायिक विद्यालयसमेत स्थापना भएका छन्। धार्मिक संरचना भन्दै क्रिस्चियनको चर्चसमेत निर्माण भएका छन्। जंगलको बीचमा बस्ती बस्दै गएको जौवारीका हिक्मत डाँगीले बताए। वन अतिक्रमण गरेर बनाएको घर वन कार्यालयले भत्काउँदै आएको बताएको छ। तर, अतिक्रमण भने रोकिएको छैन। दाङसहित अन्य पहाडी जिल्लाबाट बसाइँसराइ गरेर राष्ट्रिय वनमा बस्ती बसालेका नागरिकले खनजोत मात्रै गरेका छैनन् ठुल्ठूला रूखसमेत कटान गरिरहेका छन्। जंगललाई मासेर जोत्दै अन्न उत्पादनमा केन्द्रित रहेका त्यहाँका नागरिकले ठुल्ठूला रूख काटेर काठ अलपत्रसमेत पार्ने गरेका छन्। पुरन्धारामा मात्रै ६० हेक्टर वन क्षेत्र अतिक्रमणमा परेको छ। जिल्लामा रहेका राष्ट्रिय वन अतिक्रमणमा परेका छन्। बबई गाउँपालिकाको वन क्षेत्र अतिक्रमण गरेर निर्माण गरिएको चर्च। जिल्लाको वन क्षेत्र अतिक्रमण गरी मावन बस्तीदेखि विद्यालय, धार्मिक पूर्वाधार निर्माण गरिएको छ। दाङमा राष्ट्रिय वन क्षेत्रमा अहिलेसम्म २ हजार ५ सय हेक्टर वन क्षेत्र विभिन्न नाममा अतिक्रमणमा परेको वन डिभिजन कार्याल दाङले जनाएको छ। डिभिजन वन कार्यालयको ०७५७६ को वन तथ्यांक जिल्लाको २ सय १५ स्थानमा वन अतिक्रमण भएका छन् भने ६ हजार १० वटा घर अतिक्रमण गरी वन क्षेत्रमा निर्माण गरिएका छन्। केही स्थानमा वन अतिक्रमण गरेर ठुल्ठूला बस्तीसमेत स्थापना भएको वन डिभिजन कार्यालयले जनाएको छ। विकट भूगोल र दुर्गम क्षेत्रका वनमा अतिक्रमण बढिरहेको छ। चार स्थानमा त सेनाले समेत अतिक्रमण गरेको वन डिभिजनले बताएका छ। जिल्लाका बबई गाउँपालिका, राजपुर, गढवा, राप्ती गाउँपालिका र लमही नगरपालिका वन क्षेत्रमा बढी अतिक्रमण देखिएको छ। राजनीतिक अस्थिरता र द्वन्द्वका समयमा फैलिएको अतिक्रमण अझै रोकिन सकेको छैन। केही त्यहाँका नागरिकले ०२८ सालदेखि नै बस्दै आएको बताएका छन्। विशेषगरी द्वन्द्वका बेला विस्थापितको नाममा जाजरकोट, सल्यान, रुकुम, रोल्पाबाट आएका व्यक्ति अतिक्रमण गरेर बसेको र राजनीतिक परिवर्तनका त्यो अवसर लिने गरेको वन डिभिजन कार्यालय दाङका प्रमुख शिव सापकोटाले बताए। उनले अतिक्रमण बढ्न नदिने विषयमा मात्रै अहिले केन्द्रित भएको बताए। यसलाई रोक्न र हटाउन पनि कठिन भएको उनको भनाइ छ। जिल्लामा अहिले २ लाख २ हजार ९ हेकटर वन क्षेत्र छ। जसमा राष्ट्रिय वन क्षेत्र ९५ हजार ५ सय २७ हेक्टर छ भने समुदायमा हस्तान्तरण भएको वन क्षेत्र १ लाख ६ हजार २ सय ५८ हेक्टर छ। जिल्लाको तथ्यांकमा निजी वन १ सय ७० हेक्टर र धार्मिक वन १ सय १५ हेक्टर रहेको डिभिजन वन अधिकृत सापकोटाले बताए। जिल्लामा ५ सय १९ सामुदायिक वन छन्।"
देशभर बन्दको असर के छ ?,"काठमाडौं : नेत्रविक्रम चन्द विप्लव नेतृत्वको नेकपाले गरेको बन्दको असर देशभर देखिएको छ। कडा सुरक्षा गरिएको संघीय राजधानी काठमाडौँमा बन्दको आंशिक प्रभाव परेपनि देशका अधिकांश भागमा बन्दले यातायात र बजार ठप्प भएका छन्।सरकारले आफ्ना गतिविधिमा प्रतिबन्ध लगाएसँगै विप्लवका कार्यकर्ताले बिहीबार बन्दको आह्वान गरेको हो। देशभर बन्दको प्रभावले जनजीवन प्रभावित भएको छ।कतै आगजनीका घटना भएका छन् भने कतै बम फेला परेका छन्। प्रायजसो जिल्लाका शैक्षिक संस्था बन्द छन्। विप्लवको बन्दले जिल्लाको जनजीवन प्रभावित भएको हाम्रा समाचारदाताहरुले जनाएका छन्। बन्दले म्याग्दीमा सामान्य प्रभाव परेको छ। त्यहाँबाट हाम्रा समाचारदाता सन्तोष गौतमले बन्दले जिल्लाको जनजीवन सामान्य प्रभावित भएको जनाएका छन्। बन्दका कारण म्याग्दीबाट लामो तथा छोटो दूरीमा चल्ने सवारी साधन चलेका छैनन्।सदरमुकाम बेनी र ग्रामीण क्षेत्रका पसलहरु पनि आंशिक रुपमा मात्र खुलेका छन्। यस्तै, दाङमा पनि बन्दको प्रभाव परेको छ। विप्लवको बन्दका कारण दाङसहित पश्चिम नेपाल प्रभावित भएको त्यहाँबाट हाम्रा समाचारदाता गोपाल शर्माले जानकारी दिएका छन्। बन्दकै कारण जनजीवन प्रभावित बनेको छ। बन्दका कारण, शैक्षिक संस्था, उद्योग कलकारखाना, व्यापार, व्यवसाय यातायात पूर्णरुपमा बन्द छन्। लामो तथा छोटो दूरीका सार्वजनिक सवारी साधन संचालनमा नआउँदा सर्वसाधन समस्यामा परेका छन्।भने गन्तव्यमा हिँडेका यात्रुहरु बाटोमै अलपत्र परेका छन्। सडकमा विप्लव कार्यकर्ता नदेखिए पनि सुरक्षा निकायले बन्दसँगै उच्च सर्तकता अपनाएको हो।जिल्लाको तुलसीपुर, घोराही, लमही भालुबाङ बजारसँगै पूर्वपश्चिम राजमार्ग र राप्ती राजमार्ग पूर्ण रुपमा ठप्प छ। दाङका विभिन्न सडक, चोकमा बाक्लो रुपमा प्रहरी परिचालन गरिएको छ। राप्तीका पहाडी जिल्ला सल्यान, रोल्पा, रुकुम, र प्युठानमा पनि बन्दको प्रभाव परेको छ।बन्दका कारण त्यहाँको जनजीवन प्रभावित बनेको सुरक्षा निकायले जनाएका छ। बन्दको कारण सुनसान चारनम्बर जीतपुर बजार । तस्बिर : दीपक आचार्य यस्तै, कपिलवस्तुमा पनि बन्दको सामान्य प्रभाव देखिएको छ। बन्दले शैक्षिक संस्था प्रभावित भएको हाम्रा कपिलवस्तुका समाचारदाता दीपक आचार्यले जनाएका छन्। बन्दले गर्दा बिहीबार हुने परीक्षा चैत्र ६ गतेलाई सारिएको छ । जिल्लाका नीजि विद्यालय पनि बन्द छन्। बन्दको कारण जिल्लाबाट छुट्ने छोटो तथा लामो दूरीका सवारी साधन चलेका छैनन् भने बजार,उद्योगधन्दा, कलकारखाना बन्द छन्।बन्दकर्ता सडकमा नदेखिए पनि जिल्लामा बन्दको प्रभाव परेको छ। जिल्लाको उत्तरी क्षेत्र चन्द्रौटा, इमिलिया, गोरुसिंगे, चारनम्बर, बोडगाउँ लगायतका बजारमा बन्दको प्रभाव परेपनि दक्षिणी क्षेत्र सदरमुकाम तौलिहवा, महाराजगञ्ज, बहादुरगञ्ज, कृष्णनगरलगायतका क्षेत्रमा बन्दको प्रभाव कम परेको छ। यता जिल्ला प्रहरी कार्यालय कपिलवस्तुले बन्दको बेला हुनसक्ने आपराधिक गतिविधि रोक्न व्यापक प्रहरी परिचालन गरिएको जनाएको छ। अहिलेसम्म जिल्लामा कुनै अप्रिय घटना भने नघटेको प्रहरीले जनाएको छ। यस्तै बन्दको प्रभाव रामेछापमा पनि सामान्य देखिएको छ। रामेछापबाट हाम्रा समाचारदाता विफा घिसिङका अनुसार जिल्लामा बन्दको असर न्यून रहेको छ। जिल्लामा सार्वजनिक सवारी साधन र पसल नियमितरुपमा संचालनमा आएका छन्। जिल्लाका सरकारी विद्यालय खुलेका भएपनि नीजि विद्यालयले भने पठनपाठन बन्द गराएका छन्। उनले जिल्लामा स्कर्टिङ गरेर भए पनि सार्वजनिक सवारी साधन चल्ने व्यवस्था मिलाइएको बताएका छन्। बन्दमा सुनसान गुलरियास्थित राधाकृष्ण चोक। तस्बिर : यादव आचार्य बन्दले बर्दियाको जनजीवन पनि पूर्ण प्रभावित बनेको छ। बन्दका कारण बिहानैदेखि लामो तथा छोटो दूरीका सवारी साधन चलेका छैनन्।व्यापार, कलकारखाना, विद्यालयलगायत यातायातका साधन ठप्प भएको हाम्रा समाचारदाता यादव आचार्यले जनाएका छन्। बन्दका कारण हजारौं विद्यार्थीहरु विद्यालय जानबाट बञ्चित भएका छन्। बर्दियाको गेरुवा गाउँपालिका अन्र्तगत पालिका स्तरीय कक्षा ८ को आजदेखि सुरु गरिने भनिएको अंग्रेजी विषयको वार्षिक परीक्षा बन्दका कारण स्थगित भएको छ। बर्दियाका ८ वटै स्थानियतह अन्र्तगत गुलरिया, मैनापोखर, बाँसगढी, जयनगर, भुरिगाउँ, मधुवन, राजापुरलगायत शान्तिबजारहरु पूर्ण रुपमा बन्दछन्। काठमाडौंदेखि आएको रात्रीकालिन बसलाई प्रहरीको स्कटिङबाट गन्तव्यमा पुर्याएका छन्। बर्दियामा कुनै अप्रिय गतिविधि नभएको प्रहरीले जनाएको छ। अनुसन्धान सहितको नेपाल प्रहरी, सेना शसस्त्र लगायत तिनै किसिमका सुरक्षाकर्मी परिचालित भएको जिल्ला प्रहरी कार्यालय बर्दियाका प्रहरी उपरीक्षक सुरेन्द्रप्रसाद मैनालीले बताएका छन्।सडकमा बन्दकर्ताहरु नदेखिए पनि बन्दको प्रभाव कडा परेको छ। यस्तै रोल्पामा पनि बन्दको बिहानैदेखि प्रभाव परेको छ। रोल्पाका बजार, यातायात, शिक्षण संस्था बिहानैदेखि खुलेका छैनन् । बन्दका कारण यहाँको जनजीवन प्रभावित भएको हाम्रा समाचारदाता खेमबहादुर मगरले जनाएका छन्। बन्दले सुनसान बनेको रोल्पाको सदरमुकाम लिबाङ।तस्बिर : खेमबहादुर बुढा सदरमुकाम लिबाङ पनि सुनसान छ। सदरमुकाम बाहेक गाउँका बजार पनि खुलेका छैनन्। लामो र छोटो दूरीका कुनैपनि सवारी साधन चल्न सकेका छैनन्। जिल्ला भित्रने लामो दूरीका रात्री बस खुंग्रीमा अलपत्र छन्। जिल्ला प्रहरी कार्यालय प्रमुख प्रहरी नायव उपरीक्षक दिपक खडकाले सीमा क्षेत्रमा अलपत्र परेका गाडीलाई इस्कटिङ गरेर सदरमुकाम ल्याउने व्यवस्था मिलाइएको छ। बन्दमा कुनै घटना हुन नदिन सुरक्षा व्यवस्था चुस्त पारिएको प्रहरीले जनाएको छ। सर्वसाधारणमा भने त्रास फैलिएको छ। बन्दकर्ता सडकमा नदेखिए पनि बजार सुनसान छन्। वार्षिक परीक्षाको तयारीमा रहेका विद्यार्थी मर्कामा परेका छन्। बन्दको अघिल्लो राती नेकपाका नेता कार्यकर्ताले जिल्लाका ठाउँ ठाउँमा मशाल जुलुश निकालेका थिए।"
बोरामा राखेको ९ लाख जल्यो,"सिरहा : सिरहाको लहान नगरपालिका२२ गम्हरिया गाउँस्थित राधेश्याम चौधरीको छोरी सुस्मा चौधरीको बिहेको तयारी चल्दै थियो। बिहे भोज खुवाउन उनको छिमेकी राजपति चौधरीको आगनमा खानाका परिकार बनाइँदै थियो। खाना बनाउन प्रयोग गरिएको ग्यास सिलिण्डरमा एक्कासी आगो लाग्यो। आगोले राजपतिको घर जल्यो। जग्गा किन्न धान र चामलको बोरामा राखेको ९ लाख रुपैयाँ पनि जल्यो। म आफन्तको घरमा गएको थिएँ। आगलागी भएको हल्ला चल्यो, उनले भनिन, हत्तार हत्तार आएँ। आफ्नै घरमा आगो लागेको रहेछ। धान चामलको बोरामा राखेको पैसा खोज्ने प्रयास गरें तर केही बचाउन सकिएन। हेर्दाहेर्दै खरानी भयो। बिहेको खुसीयाली एकछिनमै दुःखमा परिणत भएको उनले सुनाइन्। जलेका पैसाको अवशेष। गाउँकै एकजनासँग जग्गा किन्न छिनोफानो भएको थियो। त्यही जग्गाका लागि तिन दिनअगाडि बैंकबाट पैसा झिकेर ल्याएको राजपतिले बताइन्। घरमा राखेको पैसा आगोले सखाप बनायो, जलेको पैसाको अवशेष देखाउँदै उनले भनिन, पतिले विदेशबाट कमाएर पठाएको पैसा जलेपछि जग्गा जोड्ने सपना अुधरै रहयो। केही थान हजारको नोट खरानी भएका अवस्थामा भेटिएका थिए। नगदसहित गरगहना र खाद्यान्न समेत जलेर नष्ट भएको छ। स्थानीयले तत्कालका लागि लगाउने लुगा र खानेकुरा सहयोग गरेका छन्। उनका पति सुखीलाल चौधरी वैदेशिक रोजगारीमा छन्। उनका दुई छोरा देव कृष्णा र सुशान्त छन्। आगलागी हुँदा वारुण यन्त्र र प्रहरीलाई स्थानीयले खबर गरेका थिए। राजपतिको घरबाट कागजात राखिएको एउटा सुटकेस निकाल्यौं। त्यसमा पैसा थिएन, एक स्थानीयले भने। खबर गरिए पनि वारुण यन्त्र समयमा आउन सकेन। लहान नगरपालिकाको वारुण यन्त्र आइपुगे पनि थोरै पानी बोकेको स्थानीयको भनाइ छ। आगो ननिभ्दै वारुण यन्त्रमा पानी सकिएकाले फेरी गाउँको पोखरीमा पानी लिन गएको थियो। पछि गोलबजारबाट समेत वारुण यन्त्र आएपछि प्रहरी, स्थानीय र वारुण यन्त्रको सहयोगमा २ घण्टामा आगो नियन्त्रणमा आएको थियो।"
चालक र सहचालकलाई पोशाक अनिवार्य,"ताप्लेजुङ : ताप्लेजुङदेखि विभिन्न स्थानमा चल्ने सार्वजनिक सवारी साधनका चालक तथा सहचालकले अनिवार्य रुपमा पोशाक लगाउन थालेका छन् । प्रदेश नं १ आन्तरिक मामिला मन्त्रालयको निर्णयअनुसार ताप्लेजुङका चालक र सहचालकलाई पोशाक अनिवार्य गरिएको हो । फुङलिङ बजारको ट्याक्सीस्टेण्डमा बिहीबार एक कार्यक्रमकाबिच फुङलिङ नगरपालिकाका प्रमुख छत्रपति प्याकुरेलले कार्यक्रमको सुभारम्भ गरे । चालकलाई तथा परिचालकलाई मर्यादित, पहिचानयुक्त तथा आफ्नो पेशाप्रति उत्तरदायी एवम् जवाफदेही बनाई सडक शुसासन कायम गर्न पोशाक अनिवार्य गरिएको जिल्ला प्रहरी कार्यालय ताप्लेजुङका प्रमुख संञ्जयसिंह थापाले बताए । पोशाक लगाएसँगै अरु कपडा फोहर नहुने तथा चालक र सहचालकलाई यात्रुले चिन्न सहज हुनेछ, थापाले भने, चालकका लागि रातो रंगको कपडाको ज्याकेट र सहचालकका लागि हरियो रंगको ज्याकेटको व्यवस्था गरिएको छ । पहिलो दिन ट्राफिक प्रहरीले १५ जनालाई पोशाक प्रदान गरेको छ । कार्यक्रममा नगरप्रमुख प्याकुरेलले चालक र सहचालकले पोशाक लगाएमा पाथीभरा मन्दिर, कञ्चनजंघा हिमालमा आउने पर्यटक तथा तिर्थालुलाई सहज हुने बताए । पोशाकको प्रयोगसँगै चालक र सहचालकको व्यवहारमा परिवर्तन आउने चालक राज पौडेल बताउँछन् । यसले हामीलाई थप जिम्मेवारी थपिएको बोध हुन्छ पौडेल भन्छन्,अब नियमित प्रयोग गर्छौं । ताप्लेजुङ सदरमुकामदेखि पाथीभरासहित ग्रामिण भेग तथा पाँचथर, इलाम, झापा, सुनसरी लगायतका स्थानमा सवारी चल्ने गर्छन् । चालकले पोशाक, जुत्ता नलगाई र सिट बेल्ट नबाँधी सवारी चलाएको भेटिए तुरुन्तै कारवाही गरिने प्रमुख जिल्ला अधिकारी अनुज भण्डारीले बताए ।"
"पुलमा प्रेसर कुकर बम, डेढ घण्टादेखि पूर्व पश्चिम राजमार्ग बन्द","मोरङ : पूर्व पश्चिम राजमार्गअन्तर्गत मोरङको बेलबारी नगरपालिका १० चिसाङ खोलाको पुलमा बम भेटिएको छ। राजमार्गको बीच भागमा प्रेसर कुकर राखिएको छ। पुलको बीच भागमा प्रेसर कुकर देखेपछि डेढ घण्टादेखि राजमार्ग बन्द छ। अहिलेसम्म बम डिस्पोजल टोली आइपुगेको छैन।इलाका प्रहरी कार्यालय बेलबारीका प्रहरी निरीक्षक रामकुमार राईका अनुसार कुकरको माथिल्लो भागमा रातो टेप लगाइएको छ भने कुकरबाट करिब २० मिटर लामो बिजुलीको तार जंगलतिर लगिएको छ। अपरित एक समूहले बाटोमा हिँडेका स्थानीयबासीलाई 'विप्लव' का कार्यकर्ता हौं, बम राखिएको छ, यताउता नहिँड्नुहोला' भन्दै बम राखेर हिँडेको प्रहरीले जनाएको छ।डेढ घण्टादेखि प्रहरीले राजमार्ग बन्द गरेको छ भने पैदलयात्रुलाई पनि हिँडडुल गर्नमा रोक लगाएको छ।"
मौसम बदली : हल्का वर्षाको सम्भावना,काठमाडौं : पश्चिमी वायुको प्रभावले बिहीबार देशभर मौसम बदली रही पहाडी भूभागका केही स्थानमा हल्का वर्षाको सम्भावना रहेको छ। मङ्गलबारदेखि भित्रिएको पश्चिमी वायुको प्रभावले देशको पश्चिमी तथा मध्य भूभागमा आंशिकदेखि सामान्य बदली रही पहाडी भूभागको एक दुई स्थानमा मेघ गर्जनसहित हल्का वर्षाको सम्भावना रहेको जल तथा मौसम पूर्वानुमान महाशाखाका मौसमविद् सुजन सुवेदीले बताए। उनका अनुसार यसको प्रभाव बिहीबार रातिसम्म कायम रहनेछ। बिहीबार बेलुकादेखि फेरि नयाँ प्रणालीको विकास भई पश्चिमी भूभागको केही स्थानमा मौसम प्रभावित हुनेछ।शुक्रबार देशको पश्चिमी भूभागमा सामान्यतया मौसम बदली रही उच्च पहाडी तथा हिमाली भेगमा हल्कादेखि मध्यम हिमपातको सम्भावना रहेको महाशाखाले जनाएको छ। त्यस्तै शनिबार बिहानीपख देशको पहाडी भूभागमा आंशिक बदली रही बाँकी भूभागमा मौसम सफा रहनेछ। अपराह्नपछि भने देशको पश्चिमी र मध्य भूभागमा सामान्य बदलीको सम्भावना रहेको महाशाखाले जनाएको छ । महाशाखाको पछिल्लो विवरणअनुसार बिहीबार काठमाडौँ उपत्यकाको न्यूनतम तापक्रम १२ दशमलव २ डिग्री र अधिकतम तापक्रम २९ दशमलव शून्य डिग्री सेल्सियस रहेको छ। त्यस्तै सबैभन्दा धेरै विराटनगरको अधिकतम तापक्रम ३२ दशमलव ५ डिग्री सेल्सियस रहेको छ। रासस
बेबारिसे शव चार दिनदेखि शवगृहमा अलपत्र,ताप्लेजुङ : जिल्ला अस्पताल ताप्लेजुङको शवगृहमा चार दिनदेखि महिलाको शव अलपत्र परेको छ। मिक्वाखोला गाउँपालिका४ साँवामा फागुन २६ गते बेवारिसे अवस्थामा फेला परेको अन्दाजी ४० वर्षीया महिलाको शव प्रहरीले शव गृहमा ल्याएर राखेको थियो। शव पहिचान गर्ने कुनै प्रमाण फेला नपरेपछि तत्काल हुलियासहित आफन्तको खोजीका लागि प्रहरीले सञ्चार माध्यममा सूचना जारी गरेपनि बिहीबारसम्म कोही सम्पर्कमा नआएको ताप्लेजुङका प्रहरी प्रमुख डीएसपी सञ्जयसिंह थापाले जानकारी दिए। बेवारिसे शव भेटिए सात दिनसम्म सार्वजनिक सूचना प्रवाह गरेर पहिचानको प्रयास गर्ने र आफन्त फेला नपरे कानुनी प्रक्रिया पुर्याएर शवलाई अन्त्येष्टि गर्ने व्यवस्था छ।शव तराई मुलकोजस्तो देखिने प्रहरीले जनाएको छ।
कैदीसँग घुस लिने जेलरविरुद्ध मुद्दा,"काठमाडौं : जिल्ला मकवानपुर कारागार कार्यालय भीमफेदीका जेलर शाखा अधिकृत मदन अधिकारीविरुद्ध मुद्दा दायर भएको छ। कैदीसँग घुस लिएको आरोपमा अख्तियार दुरुपयोग अनुसन्धान आयोगले विशेष अदालतमा मुद्दा दायर गरेको हो। कारागार कार्यालय, भीमफेदीमा कैदी जीवन बिताइरहेका लागूऔषध मुद्दाका कैदीसँग जेलर अधिकारीले ७५ घुस लिएको थिए। उनलाई घुस लिदालिदै पक्राउ गरिएको थियो। रकम माग गरी रकम नदिएमा अन्यत्र कारागारमा सरूवा गरिदिने भनि डर धाकधम्की देखाएर घुस लिएको अख्तियारको आरोप पत्रमा उल्लेख छ। अधिकारीविरुद्ध भ्रष्टाचार निवारण ऐन, बमोजिम सजाय हुन मागदाबी लिई विशेष अदालत काठमाडौंमा आरोपपत्र दायर गरिएको अख्तियारका सहायक प्रवक्ता मदन कोइरालाले जानकारी दिए।"
प्रहरी भित्रको बेतिथि रोक्न तयार छौं : महानिरीक्षक खनाल,"बिर्तामोड : नेपाल प्रहरीका महानिरीक्षक सर्वेन्द्र खनालले नेपालमा विकास विरोधी गतिविधि गर्ने माथि प्रहरीले निगरानी बढाएको बताएका छन्। बिहीबार सडक दुर्घटना न्यूनीकरण महाअभियान दोस्रो चरणको कार्यक्रमको झापाको बिर्तामोडमा आयोजित उद्घाटन कार्यक्रमलाई सम्बोधन गर्दै खनालले यस्तो बताएका हुन्। नेत्रविक्रम चन्द्र 'विप्लव'ले नेतृत्व गरेको नेकपातर्फ इंगित गर्दै खनालले कतै त्यस्ता गतिविधि गर्नेले लुकेर शान्त समाजमा बसेर आतंकित पार्ने काम गरे निर्धक्क भएर प्रहरीलाई सूचना दिन आग्रह गरे। 'हामीले देशभर सुरक्षाको योजना बनाएका छौं, प्रहरी अपराधिक गतिविधि गर्नेतर्फ केन्द्रित छ, तपाईको समाजमा त्यस्ता गतिविधि गर्ने समूह भए सूचना दिएर प्रहरीलाई सहयोग गर्नुहोस्,' उनले भने। महानिरीक्षक खनालले नागरिकलाई शान्त र सुरक्षित वातावरणको महसुश दिलाउन प्रहरी तत्पर रहेको बताए। उनले झापा सहित नेपालको सीमावर्ती क्षेत्रमा मदिरा र लागुऔषधको कारोबार हुने गरेको गुनासो बढेकाले यसलाई रोक्न प्रहरीले आक्रमक योजना ल्याउने तयारी गरेको समेत बताए। खनालले प्रहरी संगठनभित्र पनि केही कमी कमजोरी रहेको बताउँदै प्रहरी भित्रको बेतिथि रोक्न आफू लागि परेको बताए। उनले प्रहरी संगठनभित्र अझै सुधार गर्न बाँकी रहेकाले आफ्नै कार्यकालमा सुधारेर देखाउने प्रतिबद्धता जनाए। महानिरीक्षक खनालले कार्यक्रमबाट नै प्रहरी कर्मचारीले जनताको सेवा गर्ने र शान्ति सुरक्षा कायम गर्ने कार्यमा आउने जस्तोसुकै चुनौति र बाधा अडचनसँग नडराई निर्धक्क भई उच्च मनोबलका साथ काम गर्न निर्देशन दिए। भ्रष्टाचारमा शून्य सहनशीलताको नीतिलाई अक्षरस पालना गरी नागरिकको सेवामा हरदम तल्लीन हुनुपर्ने उनको भनाई छ।जघन्य अपराध र अपराधीप्रति विवेकसम्मत कठोर हुनुपर्ने उल्लेख गर्दै प्रहरी महानिरीक्षक खनालले गैरकानुनी क्रियाकलापप्रति कुनै पनि सम्झौता गर्न नहुने बताए। महाअभियान समितिको आयोजना तथा १ नम्बर प्रदेश ट्राफिक प्रहरी कार्यालयको संयोजनमा सुरु सडक दुर्घटना न्यूनीकरण महाअभियानको दोस्रो चरणको कार्यक्रमको उद्घाटन झापाको बिर्तामोडमा भएको र अभियान १५ दिन सम्म चल्ने महाअभियानका संयोजक महेन्द्रकुमार गिरीले जानकारी दिए। महानिरीक्षक खनालले चालकलाई चालक पोशाक लगाइ दिएर अभियानको सुभारम्भ गरेका छन्। अभियानको उद्घाटन अघि बिहीबार बिहान प्रभात फेरीको आयोजना गरिएको थियो। उद्घाटन कार्यक्रममा ट्राफिक प्रहरीलाई ३५ लाखभन्दा बढीका सामग्री पनि हस्तान्तरण गरिएको छ। जसमा १० थान मोटरसाइकल, १० थान ब्रेथ लाइजर, १० थान विल लक र ७०० थान चालकलाई पोशाक प्रदान गरिएको संयोजक गिरीले बताए। त्यस्तै, बिर्तामोड ३ मा रहेको ८ कठ्ठा जमिनमा जिल्ला ट्राफिक प्रहरीको ३ तले भवन निर्माण हुने भएकाले उक्त भवनको समेत महानिरीक्षक सर्वेन्द्र खनालले शिलन्यास गरे। प्रदेश सरकारको २ करोड ५५ लाख रुपैयाँमा कार्यालयसहित सेमिनार हल निर्माण हुने ट्राफिक प्रहरी प्रमुख राईले जानकारी दिए।"
पोखरामा बन्द विरुद्ध प्रदर्शनी,"पोखरा : पोखरामा युवाहरुले बन्द विरुद्ध प्रदर्शनी गरेका छन्। विवेकशील साझा पाटीमा आवद्ध युवाहरुले पोखराको पृथ्वीचोकमा 'बन्दले देश बन्दैन', 'बन्दको विकल्प खोजौँ', 'नेपाल खुला छ' लगायतका प्लेकार्ड सहित राष्ट्रिय झण्डा लिएर प्रर्दशन गरेका हुन्। देश विकास र समृद्धिको बाधक बन्द हड्तालको विकल्प राजनीतिक पार्टीहरुले खोज्नु पर्ने विवेकशील साझा पाटी कास्की जिल्ला सदस्य सुरेश पहारीले बताए। पाटीहरुलाई विकासमा बाध नपुग्ने गरी शान्तिपूर्ण संघर्ष गर्न र सरकारले सबैको माग वार्ता र सम्वाद मार्फन निकास निकाल्नु पर्ने उनले बताए। बन्द हड्तालले युवाहरुको भविष्यसंग जोडिएको विद्यालय, कलेज बन्द हुनु, उद्योग, व्यापारसमेत ठप्प हुन नहुने बन्द विरुद्ध प्रदर्शनमा उत्रेका युवाहरुले बताएका छन्। पोखरामा शंकास्पद वस्तु डिस्पोज नेत्रविक्रम चन्द विप्लव नेतृत्वको नेकपाले गरेको बन्दका क्रममा बिहीबार बिहानै पोखराको सभागृह चोक र भण्डाढीकमा राखिएको शंकास्पद वस्तु नेपाल आर्मीले डिस्पोजल गरेको छ। पोखराको सभागृह चोकमा ट्राफिक आइल्यड नजिकै शंकास्पद वस्तु राखिएको थियो। सभागृह चोकमा राखिएको शंकास्पद वस्तु डिस्पोज गर्दा माटो मात्र भेटिएको जिल्ला प्रहरी कार्यालय कास्कीका प्रवत्ता रविन्द्र गुरुङले जानकारी दिए। भण्डाढीकमा राखिएको शंकास्पद वस्तु पनि त्यस्तै प्रकृतिको भेटिएको उनले सुनाए। बन्दको असर पोखरामा पनि देखिएको छ। सवारी साधन फाट्टफुट्ट चलेका छन् भने पोखराका मुख्य बजारहरु बन्द रहेका छन्। कास्कीका विद्यालय बन्द छन् भने परिक्षासमेत रोकिएको छ।"
गोरखा सदरमुकाममा शंकास्पद वस्तु फेला,गोरखा : विप्लव नेतृत्वको नेकपाले गरेको नेपाल बन्दको दिन बिहानै गोरखा सदरमुकामका दुई ठाउँमा शंकास्पद वस्तु भेटिएका छन् । गोरखा नगरपालिका ६ क्याम्पसरोडमा र गोरखा नगरपालिका १० बाह्रकिलो भन्ने ठाउँमा कुकर बम जस्तो देखिने शंकास्पद वस्तु भेटिएको प्रहरी उपरीक्षक भोला रावलले जानकारी दिए । तारले जेलिएको र टेप टाँसिएको कुकर झोलामा राखेर सडकमा छाडिएको अबस्थामा भेटिएको उनले बताए । बम हुन पनि सक्ने आशंकामा सो वस्तु निष्कृय बनाउन नेपाली सेनाको टोली सो स्थलमा पुगिसकेको रणसिँह दल गणका गणपति चन्दनसिँह थापाले जानकारी दिए ।
नवलपरासीमा दुई ट्रकमा आगजनी,परासी : पूर्वपश्चिम राजमार्गस्थित पश्चिम नवलपरासीको बासाबसहीमा गएराती दुई ट्रकमा आगजनी गरिएको छ। ८१० जनाको समूहमा आएका अज्ञात व्यक्तिले आगजनी गरेका हुन्। काठमाडौबाट धनगढीका लागी बासाबसही नजिक रहेको स्टिल कम्पनीमा रड लिन आएका ट्रक खाली रहेको प्रहरीले जनाएको छ। आगलागीबाट ट्रकका टायर पछाडिको भागमा क्षति पुगेको छ। बन्दको पूर्वसन्ध्यामा गरेको आगजनी विप्लव समूहले गरेको आशंका प्रहरीको छ। यसैबीच विप्लव समहुको नेकपा जनपरिषद्को नामबाट पाल्हीनन्दन गाउँपालिका ६ पडरीमा रहेको ३४ विगाहा जमिनमा झण्डा गाडिएको छ। उक्त जग्गा एक व्यक्तिको नाममा थियो। स्थानीय जनतालाई वर्षौदेखि जोतभोग गर्न दिएको जग्गा थाहा नदिई जालसाक्षी गरेर बिक्री गरेको भन्दै झण्डा गाडेर कब्जामा लिइएको जनपरिषद्का एक जिल्ला नेताले बताएका छन्। यता पूर्वी नवलपरासीको राजमार्गमा पर्ने जयश्री पुलमा त्रसित बनाउन राखिएको शंकास्पद वस्तु सुरक्षाकर्मीले हटाएको छ। शंकास्पद वस्तु राखेपछि सवारीसाधनलाई वैकल्पिक बाटोबाट आवत जावतको व्यवस्था मिलाईएको थियो। बोराभित्र राखिएको उक्त वस्तुमा खाली टिन र ब्याट्री रहेको सुरक्षा निकायले जजाएको छ। विप्लव समूहको बन्दको प्रभाव पूर्वी र पश्चिम नवलपरासीमा पनि परेको छ। मकवानपुरको थाहा नगरमा ट्रक आगजनी
बसले किचेर एक युवकको मृत्यु,मलङ्वा : भारतको सीतामढी जिल्ला मोहनपुरबाट मलङ्वा नगरपालिका १ भेडहियामा जन्ती आएका एक युवकको बसले किचेर मृत्यु भएको छ । मृत्यु हुनेमा मोहनपुरका अन्दाजी २३ वर्षका अमरनाथकुमार राय रहेको जिल्ला प्रहरी कार्यालय सर्लाहीका प्रहरी निरीक्षक कुन्दन देवले जानकारी दिए। जन्ति बोकेर आएको बी आर ३० पी ३०२७ नम्बरको बसले किच्दा रायको घटनास्थलमा मृत्यु भएको प्रहरीले जनाएको छ । घटना बिहान ३ बजेतिर भएकाले चालक फरार भएका छन् । बस प्रहरीको नियन्त्रणमा रहेको छ ।
"कैलालीमा विवाहको गाडीमा आगजनी, विप्लवका तीनजना पक्राउ","धनगढी : नेत्रविक्रम चन्द 'विप्लव' नेतृत्वको पार्टीको बन्दको सुदूरपश्चिममा आंशिक प्रभाव परेको छ । सुदूरपश्चिमको राजधानी धनगढी बजारमा मोटरसाईकल, ईरिक्सा र चार पांग्रे सवारी साधन चलिरहेका छन् भने अधिकांस बजार बन्द रहेको छ । बुधबार बेलुकी भजनीबाट आईरहेको विवाहको गाडीमा मसुरिया र राजीपुरकोबीच जंगलमा आगो लगाई दिएको छ । म १ ख ४४१ नम्बरको विवाहको गाडिमा आगो लगाईएको हो । आज बिहान पहाडि जिल्लाबाट धनगढीतिर आईरहेका सार्वजनिक सवारी साधन रोकिरहेका विप्लव समूहका तीन जनालाई प्रहरीले नियन्त्रणमा लिएको छ । कैलालीका प्रहरी उपरीक्षक आभुषण तिम्सिनाले गोदावरी नजिकबाट तीन जना नियन्त्रणमा लिएको जानकारी दिए । उनले सवारी साधनलाई प्रहरीले स्कटीङ गरेर गन्तव्यमा पठाईरहेको बताए । तर धनगढीबाट चल्ने सार्वजनिक यातायात भने पूरै बन्द छ । सुदूरपश्चिम यातायात, मालिका यातायात र कर्णाली यातायातले देशको पुर्वी र पहाडि क्षेत्रको यातायात बन्द भएको जनाएको छ । अज्ञात समूहद्वारा कञ्चनपुरमा क्रसर उद्योगमा आगजनी भरतपुरको वडा कार्यालयमा सिलिण्डर विस्फोट गराई आगजनी मकवानपुरको थाहा नगरमा ट्रक आगजनी नवलपरासीमा दुई ट्रकमा आगजनी"
नेपालगन्जमा फेला परेको सकेट बम सेनाद्वारा डिस्पोज,नेपालगन्ज : नेपाली सेनाले नेपालगन्जको राँझामा एउटा सकेट बम डिस्पोज गरेको छ। विप्लव समूहले गरेको बन्दकै दिन बिहीबार बिहान ९ बजेतिर शंकास्पद वस्तुका रुपमा सकेट बम फेला परेको वडा प्रहरी कार्यालय नेपालगन्जका इन्चार्ज प्रहरी निरीक्षक नारायण डाँगीले जानकारी दिए। नेपाली सेनाको बम डिस्पोजन टोलीले बिहान १० बजेपछि बम निस्क्रिय पारेको हो।बन्दमा जनतालाई आतंकित पार्न विप्लव समूहले नै बम राखेको आशंका गरिएको छ।
मकवानपुरको थाहा नगरमा ट्रक आगजनी,"मकवानपुर : उत्तरी मकवानपुरको थाहा नगरपालिका ४ नयागाउँमा ट्रकमा अज्ञात समूहले आगजनी गरेको छ । काठमाडौंबाट हेटौंडातर्फ आइरहेको ना ५ ख ७४११ नम्बर ट्रकमा गएराति करिब एक बजेको समयमा अज्ञात समुहले आगजनी गरेको मकवानपुर प्रहरी प्रमुख एसपी मुकेश सिंहले बताए । पालुङ र दामनको जंगलबीच नयाँगाउँमा ट्रकलाई रोकी घरेलु हतियार देखाएर ४५ जनाको समूहले पेट्रोल खन्याएर आगजनी गरेको चालकलाई उदृत गर्दै मकवानपुर प्रहरीले जनाएको छ । ट्रकमा चालक, सहचालकसहित तीन जना सवार थिए । आगजनीबाट ट्रकको टेलरमा क्षति भएको एसपी सिंहले जानकारी दिए । विप्लव नेतृत्वको नेकपाले आज नेपाल बन्दको आह्वान गरेको कारण उनीहरुले नै त्रास सिर्जना गराउन आगजनी गरेको हुनसक्ने हाम्रो अनुमान छ, उनले भने, जिल्लाको अन्य स्थानहरुमा भने दैनिकी सामान्य रहेको छ । प्रदेश ३ को राजधानी हेटौंडा र मुख्य राजमार्गहरुमा भने बिहानैदेखि सवारी ठप्प भएका छन् । फाट्टफुट्ट मात्र सवारी चलेका छन् ।"
विप्लव कार्यकर्ता खोज्दै गाउँमा प्रहरी,"धरान : सरकारले नेत्रविक्रम चन्द (विप्लव) नेतृत्वको नेकपालाई प्रतिबन्ध लगाएलगत्तै प्रदेश १ प्रहरीले विशेष टोली परिचालन गरेको छ। प्रदेशका १४ जिल्ला भर नेपाल प्रहरी र सशस्त्र प्रहरीका विशेष टोली परिचालन गरिएको छ। विप्लवका कार्यकर्तासँग भएका हतियार बरामद गर्न सबै जिल्लामा २४ घण्टे सर्च अभियानमार्फत नेपाल प्रहरी र सशस्त्रका छुट्टाछुट्टै टोली परिचालन गरिएको छ। नेपाली सेनालेसमेत दैनिक गस्ती बढाएको छ। प्रधानमन्त्री केपी ओलीले विप्लवका गतिविधिमाथि प्रतिबन्ध लगाउन सुरक्षा निकायलाई निर्देशन दिएलगत्तै प्रदेश १ मा चारवटै सुरक्षा निकायले सुरक्षा रणनीति तयार गरेका थिए। महिना दिन अगाडि प्रहरीले द्वन्द्व कालमा नेपाली सेनाबाट तत्कालीन माओवादीले लुटेको एलएमजी एक थान र एम १६ एक थानसहित विप्लव नेतृत्वको नेकपाका कोशी व्युरो सदस्य देवकुमार लिम्बु धरानबाट पक्राउ परेका थिए। उनलाई पक्राउ गरेपछि नेपाली सेनालेसमेत द्वन्द्वकालमा लुटिएका हतियार बरामद गर्न प्रदेश १ मा दैनिक गस्ती बढाएको छ। विप्लवका गतिविधि नियन्त्रण गर्न प्रदेश प्रहरी कार्यालय विराटनगर र दंगा नियन्त्रण कार्यालय सुनसरी र प्रदेश प्रहरी इकाइ धरानको प्रदेश कार्यालय सुनसरीले छट्टाछुट्टै टोली परिचालन गरेको छन्। सशस्त्रले पनि प्रदेश कार्यालय पकलीबाट जिल्लामा अत्याधुनिक हतियारसहितको टोली परिचालन गरेको छ। सबैभन्दा बढी प्रहरी प्रदेश १ को अस्थायी राजधानी रहेको मोरङ जिल्ला, प्रधानमन्त्री केपी ओलीको गृह जिल्ला झापा र सुनसरीमा प्रहरी परिचालन गरेको बुझिएको छ। ओलीको गृह जिल्लामा विप्लवले बढी टार्गेट गरेको आशंकामा प्रहरीले निगरानी बढाएको हो। प्रदेश १ का धनकुटा, भोजपुर, खोटाङ, ओखलढुंगा, सोलुखुम्बु, उदयपुर, इलाम, पाँचथर, तेह्रथुम, संखुवासभा र ताप्लेजुङमासमेत प्रहरी परिचालन गरिएको प्रदेश १ का प्रहरी प्रमुख डीआईजी केदार रिजालले बताए। विप्लव नेतृत्वको पार्टी कार्यकर्ताको घर, डेरा पहिचान गरी निगरानी बढाइएको छ। सशस्त्र प्रहरीका प्रदेश १ प्रमुख डीआईजी मन्दिप श्रेष्ठले विप्लवका अवैध गतिविधि नियन्त्रण गर्न विशेष टोली परिचालन गरिएको बताउँदै आवश्यकता हेरेर थप जनशक्तिसमेत परिचालन गर्ने तयारी गरिएको बताए।"

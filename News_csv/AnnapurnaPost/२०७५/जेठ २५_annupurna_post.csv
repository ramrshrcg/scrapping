शीर्षक,विवरण
खोइ अनुगमन,"सरकारले आर्थिक वर्ष ०७५७६ को बजेट सार्वजनिक गरेसँगै बजार भाउ अकासिएको छ। बजेटलगत्तै भाउ बढाउन व्यापारीहरू कृत्रिम मूल्य बढाउन पल्केका छन्। हरेक वर्ष बजेट घोषणापछि बजार अनियन्त्रित हुने प्रवृत्तिले टाउको उठाउने गरेको छ। यसपटक पनि जनसाधारणको चुलो प्रभावित हुने गरी कृत्रिम महँगी गराइएको छ। तर यसको बलियो अनुगमन गर्नुपर्ने सरकार भने उदासीन छ। मौसमी अनुगमनमा अभ्यस्त सरकार, उपभोक्ता अधिकारीवादीलाई अहिलेको अनियन्त्रित मूल्यवृद्धिले छोएको छैन। हरेक वर्ष बजेटलगत्तै बजारमा यो प्रवृत्तिप्रति सरकार बेखबर छैन। तर बजेट घोषणापछि सरकारले जसरी आफ्नो अनुगमन प्रणालीलाई चुस्त र प्रभावकारी बनाउनेतर्फ केन्द्रित हुनुपथ्र्यो, त्यसतर्फ सोचेको देखिएन। यही बीचमा पेट्रोलियम पदार्थको भाउ बढेको छ, जसले ढुवानी लागतमा केही न केही असर पर्न सक्छ। दैनिक उपभोग्य वस्तुको मूल्यमा बजेटले खासै असर गरेको छैन। तर पनि व्यापारीले दाल, चामल, चिनी, तेल आदि दैनिक उपभोग्य वस्तुको कृत्रिम मूल्य बढाएका छन्। यी सबैखाले मूल्यवृद्धिको मारमा आम उपभोक्ता परेका छन्। बजेट सार्वजनिक हुने र आर्थिक वर्ष सकिने समयका बीचमा ४५ दिनको फरक छ। बजेटले परिवर्तन गरेका धेरै करका दरहरू १ साउनबाट मात्र लागू हुन्छन्। बजेटको निहुँमा बजारमा कृत्रिम अभाव उत्पन्न गर्ने, मनपरी मूल्य बढाउने र नाजायज फाइदा लिन खोज्ने व्यापारीहरूलाई कारबाहीको दायरामा ल्याउन सरकार अग्रसर हुनुपर्छ। पछिल्लो समयमा बजार मूल्य बढ्न थालेको राष्ट्रबैंकको तथ्यांकले पनि देखाउँछ। चालु आवको पहिलो नौ महिनामा मूल्यवृद्धि ५३ प्रतिशतले भएको देखिन्छ। बैंकले यस्तो तथ्यांक सार्वजनिक गर्दै खाद्य पदार्थको मूल्यवृद्धि भएका कारण समग्र मुद्रास्फीतिमा चाप परेको जनाएको छ। वैशाखको अन्तिम साता आएको उक्त प्रतिवेदनले बजारमा कम मूल्यवृद्धिको कारण देखाएर महँगोमा सामान बेच्नेको संख्या बढी हुन्छ भन्ने संकेत गरेको थियो। सरकार सचेत भएको भए त्यतिबेलादेखि बजार अनुगमनलाई प्रभावकारी रूपमा अगाडि बढाउन सक्थ्यो। यसो गरेको भए मौका हेरेर बसेका व्यापारीहरू निरुत्साहित हुन्थे। सरकार यहाँनेर चुक्यो। राष्ट्रबैंकले तरकारी, फलफूल, दुग्धजन्य पदार्थ र अन्डाको मूल्य मात्र वृद्धि भएको जनाएको छ, तर बजारको अवस्था हेर्दा यस्तो छैन। तेलदेखि चामलसम्मका दैनिक प्रयोगमा आउने सबैजसो सामानमा मूल्य बढाइएको छ। प्री मौसम सुरु भइसकेको अवस्थामा सरकारले यो कृत्रिम महँगी नियन्त्रण गर्न सकेन भने मूल्यवृद्धि झन् बढ्ने देखिन्छ। विगतका वर्षहरूको अनुभव हेर्दा वर्षाको समयमा केही न केही कारण देखाएर बजारमा चलखेल गर्नेको संख्या कम छैन। खासगरी यो बेला वर्षाका कारण हुने यातायात अवरोधका कारण सामान समयमा बजारमा नपुग्न सक्छ। यस्तो अवस्थामा बजारमा सामानको आपूर्ति कम हुन्छ। यसको फाइदा पनि व्यापारीले लिने गरेका छन्। सामान आपूर्तिमा गडबढ हुनासाथ मूल्य बढाउनतिर उद्यत् हुन्छन्। आम उपभोक्तालाई मारमा पार्ने यसखाले प्रवृत्तिलाई निरुत्साहित गर्ने दायित्व सरकारको हो। उसले बेलाबखत पब्लिसिटी स्टन्ट का लागि मात्रै बजार अनुगमन गर्ने परम्परा तोडेर नियमित आफ्नो अनुगमन प्रणालीलाई चुस्त र प्रभावकारी बनाउन सक्नुपर्छ। खासगरी बजेटपछिको यो समयमा त बजार अनुगमनको अझ बढी आवश्यकता महसुस हुन्छ।"
तातोपानी छिट्टै खुल्छ : परराष्ट्र मन्त्री ज्ञवाली,काठमाडौं : परराष्ट्रमन्त्री प्रदीपकुमार ज्ञावलीले तातोपानी नाका तत्काल सञ्चालनका लागि चीनसँग पहल गर्ने बताएका छन्। राष्ट्रिय व्यापार संघको प्रतिनिधि मण्डलसँगको भेटमा मन्त्री ज्ञावलीलले भूकम्पका कारण बन्द भएको तातोपानी नाका तत्काल सञ्चालनमा ल्याउने गरी चीन सरकारसँग पहल गर्ने प्रतिवद्वता व्यक्त गरेका हुन्। मन्त्री ज्ञवालीले चीनसँगको व्यापार व्यवसाय विस्तारका लागि सहज वातावरण बनाउने विषयमा सरकार गम्भीर रहेको भन्दै प्रधानमन्त्रीको चीन भ्रमणका समयमा यस विषयलाई पनि प्रमुखताका साथ उठाउने बताए। चीन नेपालको मुख्य व्यापारिक छिमेकी राष्ट्र बन्न सक्ने भन्दै मन्त्री ज्ञवालीले नेपालका व्यवसायीहरुलाई सहज रुपमा चीन प्रवेशको व्यवस्था मिलाउन पहल गर्ने बताए। भेटमा मन्त्री ज्ञवालीले अहिले रसुवा जिल्लाका बासिन्दाहरुका लागि मात्र प्रवेश पास दिँदै आएको चीनसँग अब देशैभरका व्यवासायीहरुलाई एक दिने पासका लागि व्यवस्था गर्ने प्रतिवद्धता जनाए। भूकम्पका कारण तातोपानी नाका बन्द भएपछि चीनसँगको व्यापार व्यवसाय रसुवाको केरुङ्गबाट गर्दै आएका व्यवसायीहरुलाई चीन प्रवेश पास दिइएको छैन। चीन प्रवेशका लागि चालक र पैदलयात्री रसुवाकै बासिन्दा हुनुपर्ने व्यवस्थाको अन्त्य गर्दै सबै चालक र व्यवसायीहरुलाई चीन नाका केरुङ्ग प्रवेशको व्यवस्था मिलाउने मन्त्री ज्ञवालीले बताए। केरुङ्ग नाकाको बाटो साँघुरो रहेको भन्दै मन्त्री ज्ञवालीले बाटोको स्तरउन्नति गरी सहजरुपमा सवारी साधान सञ्चालनको व्यवस्था मिलाउने बताए।
"प्रदेश ४ को नीति तथा कार्यक्रम : फेवा, बेगनास र रुपाताल जोड्न मोनोरेल (पूर्णपाठ)","पोखरा : प्रदेश ४ सरकारले पर्यटन, ऊर्जा, कृषि, उद्योग र भौतिक पूर्वाधारमा जोड दिँदै आउँदो आर्थिक वर्षको नीति तथा कार्यक्रम ल्याएको छ। प्रदेश प्रमुख बाबुराम कुँवरले शुक्रबार प्रदेश सभामा सरकारको नीति तथा कार्यक्रम सार्वजनिक गरे। पर्यटनलाई पहिलो प्राथमिकतामा राखेको सरकारले प्रदेशमा सन् २०२२ सम्ममा २० लाख पर्यटक भित्र्याउने लक्ष्य सार्वजनिक गरेको छ। सन् २०१९ मा आन्तरिक पर्यटन वर्ष, २०२० मा छिमेकी देशका पर्यटक आकर्षण वर्ष र सन् २०२२ लाई अन्तर्राष्ट्रियस्तरको प्रदेश पर्यटन वर्ष अभियान सञ्चालन गरिने सरकारको नीति तथा कार्यक्रममा छ। प्रदेश ४ को बहुआयामिक गरिबी ५ वर्षमा आधा घटाउने नीति सरकारले ल्याएको छ। पर्यटन लगायत प्राथमिकताका क्षेत्रको विकासलाई आर्थिक समृद्धिको इन्जिनको रुपमा विकास गरिने प्रदेश प्रमुख कुँवरले सुनाए। उच्च र तत्काल आर्थिक प्रतिफल प्राप्त हुने क्षेत्रमा निजी र सहकारी क्षेत्रको लगानीलाई प्रोत्साहित गरिनेछ, उनले भने, नेपाल सरकारको पूर्व स्वीकृतिमा प्राप्त हुने विकास सहायता र प्रत्यक्ष वैदेशिक लगानीलाई यस क्षेत्रमा उपयोग गरिनेछ। प्रदेशको आयलाई वार्षिक औसत ८ प्रतिशतले वृद्धि गर्ने, प्रतिव्यक्ति आय अमेरिकी डलर २५ सय पुयाउने, कृषि उत्पादनलाई दोब्बर गर्ने नीति सरकारले सार्वजनिक गरेको छ। मुख्यमन्त्री पृथ्वीसुब्बा गुरुङले प्रदेशको लाइफ लाइन बताउँदै आएको कोरलात्रिवेणी सडकलाई सरकारले नीति तथा कार्यक्रममा प्रदेश गौरवको आयोजनाको संज्ञा दिएको छ। कोरलापोखरा, पोखरादुम्किबास द्रुतमार्ग निर्माणको कार्य थालनी गर्ने नीति तथा कार्यक्रममा उल्लेख छ। मुख्यमन्त्री गुरुङले उक्त द्रुतमार्गको सम्भाव्यता अध्ययन विदेशी कम्पनीबाट गराउन संघीय सरकारबाट सहमति प्राप्त गरिसकेको जानकारी यसअघि नै सार्वजनिक कार्यक्रमहरुमा गराइसकेका थिए। उनले चिनियाँ कम्पनीबाट सम्भाव्यता अध्ययन निशुल्क गर्ने चाँजो मिलाएको सुनाउने गरेका थिए। प्रदेश मन्त्रिपरिषद गठनलगत्तै भएका निर्णय कार्यान्वयन गर्ने लक्ष्य सरकारले राखेको नीति तथा कार्यक्रममा देखिन्छ। अन्तर्राष्ट्रियस्तरको बहुउपयोगी सम्मेलन केन्द्र, बहुखेलमैदान, विशिष्टिकृत मुटुरोग, मृगौला र क्यान्सर अस्पताल निर्माण गर्ने मन्त्रिपरिषदको निर्णयलाई सरकारले नीति तथा कार्यक्रममा समेटेको छ। फेवा, बेगनास र रुपाताललाई जोड्न मोनोरेल बहुआयामिक गरिबी ५ वर्षमा आधा घटाउने प्रतिव्यक्ति आय २५ सय डलर पुर्याउने पोखरामा १ हजार शैड्ढयाको अस्पताल निर्माण गर्ने वार्षिक ५० हजारलाई रोजागरी १ लाखलाई स्वरोजगारी स्थानीय तहमा २५ शैड्ढया, नगरपालिकामा ५० शैड्ढयाको अस्पताल र प्रदेश राजधानीमा १ हजार शैड्ढयाको अस्पताल निर्माण थालनी गर्ने, कार्यक्रममा भनिएको छ। यसअघि यही आर्थिक वर्षको बाँकी अवधिका लागि वैशाख १३ गते सार्वजनिक नीति तथा कार्यक्रममा उल्लिखित पर्यटन प्रवद्र्धनका कार्यक्रम आगामी आवको कार्यक्रममा पनि दोहोरिएका छन्। २ वर्षभित्र सबै घरमा आधारभूत खानेपानी र बिजुली पुर्याउने, फेवा, बेगनास र रुपाताललाई जोड्न मोनोरेलको विकास गर्ने लगायत कार्यक्रम यसपालि पनि समेटिएका छन्। निजी क्षेत्र समेतको लगानीमा ऊर्जा उत्पादन तेब्बर गर्ने, प्रतिव्यक्ति ऊर्जा खपत ५ गुणाले वृद्धि गर्ने, बहुसांस्कृतिक ग्राम स्थापना गर्ने कार्यक्रममा उल्लेख छ। संघ, प्रदेश र स्थानीय तहका आर्थिक क्रियाकलाप विस्तारबाट वार्षिक ५० हजारलाई रोजगारी र १ लाखलाई स्वरोजगारीका अवसर सिजना गरी दीगो विकास लक्ष्य हासिल गर्ने गरी लगानीका प्राथमिकता तय गरिनेछ, प्रदेश प्रमुख कुँवरले सुनाए। २०७५ चैत्रभित्र अन्तर्राष्ट्रियस्तरको लगानी सम्मेलन गरिने पनि उनले उल्लेख गरे। उनले भने, आगामी आर्थिक वर्षलाई प्रादेशिक नीति तथा संरचना निर्माण वर्ष को रुपमा कार्यान्वयन गरिनेछ। संघ, प्रदेश र स्थानीय सरकार र निजी क्षेत्रको सहभागीतामा जलाशययुक्त जलविद्युत उत्पादन आयोजनालाई उच्च प्राथमिकता दिने उल्लेख गर्दै प्रदेश प्रमुख कुँवरले जलविद्युत, सौर्य, वायु र जैविक ऊर्जाको विकास गर्न दीगो ऊर्जा विकास नीति लिइने सुनाए। कृषि र पशुपंक्षी उत्पादन दोब्बर गर्न अल्प, मध्यम र दीर्घकालीन नीति, रणनीति तथा योजना तर्जुमा गरी कार्यान्वयन गरिने कार्यक्रममा उल्लेख छ। प्रदेशस्थानीय तह साझेदारी कार्यक्रम अन्तर्गत एक पालिकाएक शीत भण्डार र एक कृषि उपज बजार निर्माण गर्ने नीति लिइनेछ, प्रदेश प्रमुख कुँवरले भने, एक स्थानीय तह एक औद्योगिक ग्राम स्थापनाको सम्भाव्यता अध्ययन गरिने, प्रदेशमा एक आधुनिक औद्योगिक क्षेत्र र एक निर्वाचन क्षेत्र एक औद्योगिक ग्राम स्थापना गरिनेछ। प्रदेश विश्वविद्यालय स्थापनाका लागि कानुन तर्जुमा र स्थान पहिचान गरी सम्भाव्यता अध्ययन गरिने, प्रदेश राजधानीमा प्राविधिक महाविद्यालय र स्थानीय तहमा प्राविधिक विद्यालय स्थापना गर्ने आधार तयार पारिने नीति तथा कार्यक्रममा छ। प्रदेशसभा बैठकमा प्रदेश प्रमुख बाबुराम कुँवरलेसार्वजनिक गरेको नीति तथा कार्यक्रमको पूर्ण पाठ"
मूल्य वृद्धि फिर्ता गर्न माग गर्दै नेविसंघको प्रदर्शन,"काठमाडौं : नेपाल विद्यार्थी संघले पेट्रोलियम पदार्थको मूल्यवृद्धि फिर्ता लिन माग गर्दै राजधानीमा प्रदर्शन गरेको छ। नेविसंघले मूल्य वृद्धि फिर्ता र महंगी नियन्त्रणको माग गर्दै शुक्रबार पशुपति, त्रिचन्द्र, रत्नराज्य, अस्कल, सरस्वती र मिनभवन क्याम्पस अगाडि विरोध प्रदर्शन गरेको हो। सरकाले छोटो अवधिमै पटकपटक गरेर इन्धनको मूल्य वृद्धि गरेको विरोधमा नेविसंघले देशभर विरोध प्रदर्शन गर्दै आएको छ। सरकारले आन्दोलन र विरोध प्रदर्शनलाई कमजोर ठानेर मूल्यवृद्धि फिर्ता नलिए चरणबद्ध आन्दोलन गर्ने तयारी गरेको नेविसंघ उपाध्यक्ष प्रकाश रानाले जानकारी दिए।"
चर्चामै सीमित संघीय संसद् भवन निर्माण,"काठमाडौं : भाडामा संसद् बैठक बस्दै आएको अन्तर्राष्ट्रिय सम्मेलन केन्द्र मर्मतका लागि चीन सरकारले माग गरेपछि प्रधानमन्त्री केपी ओलीले दुई वर्षभित्र संघीय संसद्को आफ्नै भवन बनाउने घोषणा गरेका थिए। प्रधानमन्त्री ओलीले तीन महिनाअघि आफ्नो पहिलो सम्बोधनका क्रममा संसद् भवन बनाउने घोषणा गरे पनि त्यसयता भवन निर्माणबारे ठोस प्रगति हुन नसकेको सरोकारवालाको भनाइ छ। संसद् भवन निर्माणको काम अघि नबढे पनि अर्थमन्त्री डा युवराज खतिवडाले भने भवन निर्माणका लागि आवश्यक रकम बजेटमा छुट्याएको जनाएका छन्। प्रधानमन्त्री ओलीको घोषणापछि मुख्यसचिव लोकदर्शन रेग्मी, संघीय संसद्का महासचिव मनोहरप्रसाद भट्टराई, प्रधानसेनापति राजेन्द्र क्षत्री, प्रधानमन्त्री कार्यालय, सहरी विकास मन्त्रालयका सचिव रहेको समिति बनाएर संघीय संसद् भवन निर्माणको स्थान खोजी भएको थियो। संसद् सचिवालयले पहिलेदेखि नै सिंहदरबारस्थित पुतली बगंैचामा संसद् भवन बनाउने विषयमा सरकारसँग सहमति भइसकेको भन्दै उक्त स्थानमै भवन निर्माण गर्नुपर्ने माग थियो। प्रधानसेनापति क्षत्रीले पुतली बगैंचामा रहेका सैन्य संरचना हटाउनुपर्ने र सेनाका लागि अर्को स्थान चाहिने सर्त राखेका थिए। सेनाले विगतमा पनि पुतली बगैंचाबाट सैन्य संरचना हटाउन आनाकानी गरेको थियो। प्रधानसेनापति क्षत्रीको मागअनुसार गृह मन्त्रालय पछाडिको खाली जमिन सेनाका लागि उपलब्ध गराउने सहमति भए पनि सेनाले पुतली बगैंचाबाट सैन्य संरचना हटाउन कुनै पहल गरेको छैन। सेनाले पुतली बगैंचावरिपरि रहेका सुरक्षा निकायको व्यवस्थापन नगरी त्यस क्षेत्रमा संसद् भवन बनाउन नहुने अडान राख्दै आएको छ। त्यहाँस्थित सेनाका संरचना गृह मन्त्रालयपछाडिको खाली स्थानमा सार्ने विकल्पसहित पुतली बगैंचामै संसद् भवन बनाउने पहल भएको संसद्का अधिकारीहरूको भनाइ छ। तर मौखिक कुराकानी भए पनि ठोस प्रगतिका साथ काम अघि बढ्न नसकेको संसद्कै अधिकारी बताउँछन्। पुतली बगंैचामा संघीय संसद् भवन बनाउने विषयमा सहमति भएको हो। तर अरू काम अघि बढेको छैन, संघीय संसद्का महासचिव मनोहरप्रसाद भट्टराईले अन्नपूर्णसँग भने। पुतली बगैंचामा प्रतिनिधिसभा र राष्ट्रियसभाका भवन, संघीय संसद्को सचिवालय, दलका कार्यालयसमेतका सबै संरचना निर्माण हुनेछन्। सेनाले सैन्य संरचना नहटाउँदा काम अघि बढ्न नसकेको संसद्का अधिकारीहरूको भनाइ छ। पुतली बगंैचामा संसद् भवन बनाउने र त्यहाँ रहेका सैन्य संरचना गृह मन्त्रालयपछाडिको खाली जमिनमा सार्ने कुराकानी भएको हो, नेपाली सेनाका प्रवक्ता गोकुल भण्डारीले भने। संसद्को अब बन्ने भवन अत्याधुनिक हुने र निर्माणको कामले गति लिने राष्ट्रियसभा अध्यक्ष गणेश तिमिल्सेनाले बताए। हाम्रो कार्यकालमा संसद्को अत्याधुनिक भवन बनाउनेछौं, उनले भने, अब बन्ने भवन विदेशीका लागि समेत आकर्षक र उदाहरणीय बनाइनेछ। पुतली बगंैचा खाली गर्न सेनाले गरेको ढिलाइ र भवनको डिजाइनलगायत काम अघि नबढ्दा भने दुई वर्षमै संसद् भवन निर्माण हुन गाह्रो हुने सचिवालयकै अधिकारीको भनाइ छ। मुखले पुतली बगैंचा खाली गर्ने भने पनि मनको कुनै कुनामा संसद् भवन अन्यत्रै बनाइदिए हुन्थ्यो भन्ने भावना सेनाका अधिकृतको छ कि भन्ने देखिन्छ, सचिवालयका एक उच्च अधिकारीले भने, नभए सेनाले बगंैचा खाली गर्न सहयोग गर्नुपर्ने हो। सरकारले झन्डै २० वर्षअघि (२०५५ साउन ८ को मन्त्रिपरिषद् बैठक)ले नै पुतली बगैंचामा संसद् भवन बनाउने निर्णय गरेको थियो। तर सेनाले उक्त स्थान छाड्न गरेको आनाकानी र भवन निर्माणका लागि त्यसयताका सरकारले ठोस पहल नगर्दा भवन निर्माण कागजमा मात्र सीमित बनेको थियो। ०६३ को अन्तरिम संसद्ले भवन निर्माणका लागि व्यवस्थापन समिति गठन गरे पनि उक्त समितिले पनि कुनै पहल गरेन। पुरानो प्रनिनिधिसभा भवनमा ६ सय १ सदस्यीय संविधानसभा अट्न नसकेपछि ०६४ देखि अन्तर्राष्ट्रिय सम्मेलन केन्द्रमा संसद् बैठक सुरु भएको थियो। भूकम्पले पुरानो प्रतिनिधिसभा भवन कामै नलाग्ने भएपछि संसद् सचिवालयका लागि सम्मेलन केन्द्रलाई भाडामा लिइराख्नुको विकल्प रहेन। तर अन्तर्राष्ट्रिय सम्मेलन केन्द्रसमेत पुनर्निर्माण गर्नुपर्ने भन्दै दुई वर्ष पुनर्निर्माणका लागि दिन चीन सरकारले माग गरेपछि संसद् सचिवालय अप्ठ्यारोमा परेको छ। चीनले आफूले बनाएका संरचना भूकम्पपछि पुनर्निर्माण गर्ने भन्दै आफ्नै देशबाट प्राविधिक पठाएको थियो। तर संसद् बैठक बस्ने अर्को स्थान नरहेको भन्दै सचिवालयले हाललाई अन्तर्राष्ट्रिय सम्मेलन केन्द्र छाड्न नसक्ने जवाफ चीन सरकारलाई दिएको थियो।"
"महिला सांसदले भने,मिडियामा हाम्रा मुद्दा ओझेल परे","काठमाडौं : संसदमा महिला सांसदले पठाएका मुद्दालाई मिडियाले प्राथमिकता नदिएको भन्दै महिला सांसदले असन्तुष्टि पोखेका छन्। संसद सचिवालयद्वारा शुक्रबार आयोजित पत्रकार र महिला सांसद अन्र्तक्रियामा सांसदले सञ्चार क्षेत्र महिलामैत्री हुनुपर्ने बताएका हुन्। उपसभामुख डा शिवमाया तुम्बाहाम्फेले प्रेसले महिला सांसदलाई उचित स्थान दिनुपर्ने धारणा राखिन्। नेकपाका नेतृ पम्फा भूसालले संसदमा महिलाले महत्वपूर्ण नीतिगत र विकास निर्माणबारे आवाज उठाए पनि सञ्चार माध्यममा उचित स्थान नपाएको बताइन। कांग्रेसकी उमा रेग्मीले महिला सांसदलाई पनि राष्ट्रिय नीति निर्माणका मुद्दामा सञ्चार जगतले स्थान दिनुपर्नेमा जोड दिइन्। रामकुमारी झांक्री, प्रमिला राई, हिरा गुरुङ्गलगायत सांसदले सञ्चार माध्यममा महिला सांसदको पहुँच नहुँदा उनीहरुले उठाउने मुद्दा पनि ओझेलमा पर्दै गएको गुनासो पोखे। कार्यक्रममा पत्रकार टंक पन्त र अन्नपूर्ण पोष्टका वरिष्ठ संवाददाता नरेन्द्र साउदले महिला सांसदका मुद्दा र प्रेसको भूमिकाबारे सांसदलाई जानकारी गराएका थिए।"
पार्टी एकताका लागि राप्रपा प्रजातान्त्रिकको कार्यदल,"काठमाडौँ: राष्ट्रिय प्रजातान्त्रिक पार्टी (प्रजातान्त्रिक) ले समान विचार भएका पार्टीसँग एकताका लागि पार्टी एकता विस्तार एवं सहजीकरण सम्पर्क कार्यदल गठन गरेको छ । पार्टीका अध्यक्ष पशुपतिशम्शेर जबराले उक्त कार्यदलको संयोजकमा उपाध्यक्ष दीपक बोहरालाई आज नियुक्त गरेको प्रवक्ता राजेन्द्र गुरुङले जानकारी दिए । उक्त कार्यदलको सदस्यमा नेतात्रय विक्रम पाण्डे, सुनिलबहादुर थापा र ठाकुरप्रसाद शर्मालाई जिम्मेवारी दिइएको छ । पूर्वपञ्च परिवेशका अधिकांश नेता संलग्न तीन राप्रापाले स्थानीय, प्रदेश र प्रतिनिधिसभाको निर्वाचनमा अपेक्षाकृत सफलता प्राप्त गर्न नसकेपछि समान वैचारिक दृष्टिकोण भएका पार्टी तथा समूहसँग सहकार्य र समन्वय गरिरहेका छन् । पछिल्लो समय राणा नेतृत्वको राष्ट्रिय प्रजातान्त्रिक पार्टी (प्रजातान्त्रिक), डा प्रकाचन्द्र लोहनी नेतृत्वको एकीकृत राष्ट्रिय प्रजातान्त्रिक पाटी (राष्ट्रवादी) र कमल थापा नेतृत्वको राष्ट्रिय प्रजातान्त्रिक पार्टीका शीर्ष नेता तीनवटै पार्टी एकीकरणका लागि अनौपचारिक छलफल र गृहकार्यमा हुनेछन् । रासस"
प्रतिनिधिसभा नियमावली बहुमतले पारित : फौजदारी अभियोग लागेका सांसद निलम्बन नहुने,"काठमाडौं : प्रतिनिधिसभाको शुक्रबारको बैठकले प्रतिनिधिसभा नियमावली, २०७५ बहुमतले पारित गरेको छ। नियमावली मस्यौदा समितिका सभापति सांसद कृष्णभक्त पोखरेलले संसदमा उठेका प्रश्नको जवाफ दिएपछि निर्णायार्थ प्रस्तुत भएको नियमावली बहुमतले पारित गरेकाे हो। नियमावलीको दफावार छलफलमा अाएका संशोधन प्रस्तावलाई बहुमतले अस्वीकृत गर्दै सभापति पोखरेलले निर्णायार्थ पेशगरेको प्रतिनिधिसभा नियमावली, २०७५ बहुमतले पारित भएको हो। यो नियमावली पारित भएसँगै फौजदारी अभियोग लागेका सांसदको पद निलम्बन नहुने भएको छ। यद्यपी संसदको सेवा सुविधाबाट भने बन्चित गरिने व्यवस्था नियमावलीमा गरिएको छ। नेकपा, कांग्रेस र मधेस केन्द्रित दलको सहमतिमा निलम्बनको प्रावधान नराखी नियमावली बहुमतबाट पारित भएको हो। प्रतिनिधिसभामा एकएक सिट भएका नेमकिपा र राष्ट्रिय जनमोर्चा मात्र निलम्बनको प्रावधान राख्नुपर्ने पक्षमा उभिएका थिए। निलम्बनको प्रावधान राख्नेनराख्ने विवादका कारण प्रतिनिधिसभा र राष्ट्रियसभा दुवै सदनका नियमावली तीन महिनादेखि रोकिएका थिए। फागुन २२ मा तत्कालीन एमाले सांसद कृष्णभक्त पोखरेलको सभापतित्वमा नियमावली मस्यौदा समिति गठन भएको थियो। सभामुख कृष्णबहादुर महराको पहलमा शुक्रबार बिहान संसद् भवन बानेश्वरमा बसेको सर्वदलीय बैठकमा निलम्वनको प्रस्ताव नराखेर नियमावली पारित गर्ने सहमति जुटेको थियो। नेकपाले निलम्बन प्रस्तावको पक्षमा अडान राखे पनि प्रमुख विपक्षी कांग्रेस र मधेस केन्द्रित दलले विरोध जनाएका थिए। संसद्को नियमावली नै अल्पमत र बहुमतबाट पारित गर्नुहुन्न भन्ने मान्यताका आधारमा सहमतिमा जान तयार भएका हौं, मस्यौदा समिति सभापति पोखरेलले अन्नपूर्णसँग भने, निलम्बन भन्ने शब्द नराखिए पनि त्यो शब्दले बोक्ने सबै कुराको प्रतिनिधित्व हुने व्यवस्था राखिएको छ। २०६४ र ०७० का नियमावलीमा भने फौजदारी अभियोगमा तीन वर्ष वा सो भन्दा बढी कैदको सजाय हुने वा नैतिक पतन देखिने फौजदारी मुद्दामा पुपक्र्षका लागि थुनामा रहने सांसदको पद निलम्बन हुने व्यवस्था राखिएका थिए। कांग्रेस र मधेस केन्द्रित दलसँगको सहमतिपछि तत्कालीन एमालेका सांसदले निलम्बनको व्यवस्था राख्नुपर्ने भनी दर्ता गरेको संशोधन प्रस्ताव फिर्ता लिन लगाइएको थियो। तत्कालीन माओवादी केन्द्रका तर्फबाट र विपक्षी कांग्रेसका डामीनेन्द्र रिजालसहितका सांसदहरूले राखेका संशोधन प्रस्ताव पनि फिर्ता लिइएका थिए। नेमकिपाका प्रेम सुवाल र राष्ट्रिय जनमोर्चाका दुर्गा पौडेलले भने निलम्वनको व्यवस्था राख्नुपर्ने भन्दै संशोधन फिर्ता लिन मानेनन्। उनीहरूका संशोधन प्रस्ताव बहुमतबाट अस्विकृत भएका थिए। फौजदारी अभियोगमा तीन वर्ष वा सो भन्दा बढी कैदको सजायका लागि पुपक्र्षका लागि थुनामा रहने सांसदको पद निलम्बन नहुने भएपनि त्यस्तो अवस्थामा सांसदको हैसियतमा पाउने कुनै पनि अधिकारको प्रयोग गर्न नपाउने व्यवस्था नियमावलीमा गरिएको छ। थुनामा रहेको अवधिकर निजलाई सदस्यको हैसियतले कुनै पनि कार्य गर्न वा कुनै पनि अधिकार वा उन्मुक्ति प्राप्त हुने छैन र त्यस्तो अवधिभर निजको पारिश्रमिक, सेवा र सुविधा स्थगित हुनेछ, नियमावलीमा व्यवस्था छ। कांग्रेस नेता डारिजालले नियमावलीले सांसद निलम्बनको व्यवस्था गर्न नसक्ने भन्दै संघीय कानुनमा त्यस सम्बन्धी व्यवस्था गरिने तर्क गरे। सांसद निलम्बनको व्यवस्था संसद्को कार्यविधिबाट व्यवस्थित गर्न सकिदैन, रिजालले भने, नियमावली सहमतिबाट पारित होस् भन्ने मान्यता अनुसार सहमति गरेका छांै। प्रतिनिधिसभाको नियमावलीमा निलम्वनको व्यवस्था हटेपछि राष्ट्रियसभा नियमावलीमा पनि यो व्यवस्था नरहने स्पष्ट छ। दुवै सदनमा दलहरूले आ आफ्ना दलीय अडान राखेका थिए। प्रतिनिधिसभा नियमावलीमा विवादको गाँठो फुकेकाले राष्ट्रियसभा नियमावली पनि आइतबार पारित हुने नेताहरू बताउँछन्। दुवै सदनका नियमावली पारित पछि विषयगत र संसदीय सुनुवाई विशेष समिति गठन गर्ने बाटो खुलेको छ। दुवै सदनको १५ सदस्यीय सुनुवाइ समिति गठन नहुँदा प्रधानन्यायाधीश र अख्तियार प्रमुखको नियुक्ति रोकिएको छ। प्रतिनिधिसभामा १० वटा विषयगत समिति रहनेछन्। कांग्रेसले ७ वटा मात्र समिति बनाउनुपर्ने भन्दै संशोधन दर्ता गरेको थियो। तर सांसद निलम्वनको व्यवस्था नराख्न सत्तापक्ष तयार भएपछि समितिको संख्या घटाउनुपर्ने भन्ने आफ्नो संशोधन कांग्रेसले फिर्ता लिएको थियो। संसदको अर्को बैठक जेठ २७ गते आइतबार बिहान ११ बस्ने गरी शुक्रबारको बैठक स्थगित भएको छ।"
सांसद निलम्बन नहुने कानुन बन्नु दुर्भाग्य : कमल थापा,"हेटौंडा : राष्ट्रिय प्रजातन्त्र पार्टीका अध्यक्ष कमल थापाले फौजदारी अभियोग लागेका सांसदको पद निलम्बन नहुने नियमावली पारित गरेर राजनीतिलाई अपराधिकरणतर्फ उन्मुख गराएको बताएका छन्। फौजदारी अभियोग लागेका सांसद निलम्बन नहुने कानुन बन्नु अत्यन्तै आपत्तिजनक र दुर्भाग्यपूर्ण भएको उनको भनाइ छ। अपराध गर्नेलाई पनि कारबाही नहुने कानुन बन्नु दुर्भाग्यपूर्ण हो, थापाले भने, यसले राजनीतिलाई अपराधिकरणतर्फ धकेल्छ। अध्यक्ष थापाले उक्त कानुन बन्नुले अपराधीकरणलाई प्रोत्साहन गर्ने र अपराधी राजनीतिमा सक्रिय हुँदा देश अराजकतातर्फ जाने बताए। थापाले नेपालका कम्युनिस्ट धर्म र संस्कृति नष्ट गर्ने कित्तामा भएकाले अब कम्युनिस्टसँग संघर्ष हुने बताए। थापाले कांग्रेसलाई पनि राप्रपाको कित्तामा आउन आह्वान गर्दै कांग्रेसले बेलैमा आफ्नो वैचारिक कित्ता स्पष्ट नगरे प्रजा परिषदको हैसियतमा पुग्ने बताए। राष्ट्रिय प्रजातान्त्रिक युवा संगठनको आयोजनामा हेटौंडामा आयोजित प्रदेश ३ स्तरीय भेला तथा प्रशिक्षण कार्यक्रमलाई सम्बोधन गर्दै अध्यक्ष थापाले राप्रपाको अबको बाटो संगठन निर्माण, जनपरिचालन र जनसंघर्ष रहेकाले सक्रियतापूर्वक संगठन सुदृढीकरणमा केन्द्रित हुन युवालाई आग्रह गरे।"
"फौजदारी अभियोग लागेका सांसदको सुविधा खोसिने, निलम्वित नहुने","काठमाडौँ: प्रतिनिधिसभा नियमावली, २०७५ मा दलहरुबीच सहमति जुटेकोछ । संसदमा निर्णयार्थ प्रस्तुत गर्नुअघि भएको छलफलमा दलहरुबीच फौजदारी अभियोग लागेका सांसदहरुको सेवा सुविध खोस्ने तर निलम्वन नगर्ने सहमति भएको हो । नेपाली कांग्रेस र तत्कालीन नेकपा माओवादी केन्द्र फौजदारी अभियोग लागेका सांसदहरुलाई निलम्बन गर्न नहुने पक्षमा उभिएका थिए । अर्कातिर तत्कालीन नेकपा एमालेले निलम्बन गर्नुपर्ने अडान राखेको थियो । आज संसदमा निर्णयार्थ प्रस्तुत गर्न लागिएको संघीय संसदको नियमावलीमा फौजदारी अभियोग लागेका सांसदको सेवा सुविधा खोसिने तर निलम्बन नगर्ने सहमित जुटेको हो । यसलाई लिएर केही साना दलका सांसदले भने कडा आपत्ति जनाएका छन् । नेपाल मजदुर किसान पार्टीका सांसद प्रेम सुवाल र जनमोर्चाकी सांसद दुर्गा पौडेलले निलम्बनको प्राबधान राखिनुपर्ने कुरा बिहीबारको बैठकमा राखेका थिए । सत्तापक्ष र प्रमुख प्रतिपक्षबीच खासगरी संसदीय समितिको संख्या र फौजदारी अभियोग लागेका सांसदहरुलाई निलम्बन गर्ने वा नगर्ने भन्ने विषयमा मतैक्यता नभएपछि नियमावलीको विषय लामो समयदेखि अघि बढ्न सकेको थिएन । लामो छलफल र रस्साकसीपछि दुवै पक्षको निलम्बन नगर्ने तर सुविधा खोस्ने सहमतिमा नियमावलीलाई अघि बढाएका हुन् । मस्यौदा समितिका सभापति कृष्णभक्त पोख्रेलले मस्यौदा प्रतिवेदनमाथिको दफावार छलफल सदनमा गरियोस् भनी प्रतिनिधिसभाको आजको बैठकमा प्रस्ताव प्रस्तुत गरेपछि छलफल भइरहेको छ।"
६० लाख जनता गरिब भएपनि हामीले सबथोक पाएका छौं : प्रधानमन्त्री ओली,"काठमाडौं : प्रधानमन्त्री केपी शर्मा ओलीले मन्त्रीदेखि कर्मचारीसम्मलाई लोभ नगरी काम गर्न निर्देशन दिएका छन्। सबैलाई देश बनाउने काममा जुट्न आग्रह गर्दै ओलीले भ्रष्टाचारप्रति शून्य सहनशीलतामा कुनै मोलाहिजा हुँदैन र नगरौँ भन्दै यस्तो बताएका हुन्। प्रधानमन्त्री ओलीले नेपाली भाग्यमानी नागरिक भएकाले ६० लाख जनता निरपेक्ष गरिबीको रेखामुनि हुँदा पनि सबथोक पाएको बताएका छन्। हामी भाग्यमानी नागरिक हौं। जागिर छ, नियमित आम्दानी छ।साठी लाख जनता निरपेक्ष गरिबीको रेखामुनि हुँदा पनि हामीले सबथोक पाएका छौं, प्रधानमन्त्री ओलीले ट्विटरमा लेखेका छन्, मन्त्रीदेखि सम्पूर्ण कर्मचारी साथीहरु लोभ नगरौं, हामी सबै देश बनाउने काममा जुटौं, भ्रष्टाचारप्रति शून्य सहनशीलतामा कुनै मोलाहिजा हुँदैन, मोलाहिजा नगरौं। हामी भाग्यमानी नागरिक हौं जागीर छ, नियमित आम्दानी छ।साठी लाख जनता निरपेक्ष गरिवीको रेखामुनि हुँदा पनि हामीले सवथोक पाएका छौं।मन्त्रीदेखि सम्पूर्ण कर्मचारी साथीहरु!लोभ नगरौं, हामी सबै देश बनाउने काममा जुटौं, भ्रष्टाचारप्रति शुन्य सहनशीलतामा कुनै मोलाहिजा हुँदैन, मोलाहिजा नगरौं ।     ()  ,"
कांग्रेसद्वारा प्रदेशसभा बैठक अवरुद्ध,"सुर्खेत : कर्णाली प्रदेशको संसद् बैठक विपक्षी दल कांग्रेसले अवरुद्ध गरेको छ।। कांग्रेसका सांसदहरूले बजेट पारित भएको लामो समयसम्म पनि रातो किताब नपाएको भन्दै बिहीबारको प्रदेशसभा बैठक अवरुद्ध गरेका हुन्। कांग्रेस संसदीय दलका नेता जीवनबहादुर शाहीले रातो किताब तत्काल पाउनुपर्ने माग गरे। उनले रातो किताब र कर्णालीरारा पर्यटन वर्षको उद्घाटनमा भएको खर्च सार्वजनिक नहुँदासम्म बैठक चल्न नदिने बताए। त्यसलगत्तै कांग्रेस सांसदहरूले बैठकमा उठेर विरोध गरेका हुन्। सभामुख राजबहादुर शाहीले बारम्बार बस्न आग्रह गर्दासमेत कांग्रेस सांसदहरू नबसेपछि बैठक आधा घण्टाका लागि स्थगित गरिएको थियो। बिहीबार दिउँसो ३ बजे संसद् बैठक सुरु भएलगत्तै कांग्रेस संसदीय दलका नेता शाहीले आफूहरूले बैठक चल्न नदिने बताएका हुन्। बैठकमा बोल्दै सांसद शाहीले भने, चालु आर्थिक वर्षको तीन महिनाका लागि बजेट पारित भएको धेरै भयो, हालसम्म हामीलाई रातो किताब दिइएको छैन। पहिलाको नीति तथा कार्यक्रमअनुसार सरकार अघि बढेको छैन, यस्तो अवस्थामा अब नयाँ नीति तथा कार्यक्रम चाँहिदैन। संसद् र कार्यव्यवस्था परामर्श समितिलाई जानकारी नै नदिएर सरकारले आगामी आर्थिक वर्षका लागि नीति तथा कार्यक्रम ल्याउन लागेको कांग्रेसको आरोप छ। आफूहरूका माग पूरा नभएसम्म बैठक चल्न नदिने कांग्रेसको भनाइ। कर्णालीमा संसद् बैठक सुरु भएयता पहिलो पटक संसद् अवरुद्ध भएको हो।"
नेकपाका कुन कमिटीमा कस्ता अधिकार ?,"काठमाडौं : नेकपाले पार्टीको केन्द्रीय सचिवालयलाई केन्द्रीय कार्ययोजना प्रस्ताव तयार पार्नेदेखि मातहतका पार्टी कमिटी, विभाग र जनवर्गीय संगठनहरूको मूल्याकंन प्रतिवेदन तयार पार्र्ने र केन्दीय कार्यालय सञ्चालन गर्नेसम्मको अधिकार दिएको छ। केन्द्रीय सचिवालयले गर्ने ६ अधिकार टुंगो लगाउँदै विधानको धारा १८ (च) र धारा ३३ मा सचिवालयसँग सम्बन्धित व्यवस्थामा केन्द्रीय सचिवालयको कामसम्बन्धी व्यवस्था गरेको हो। दुई अध्यक्षले विधान टुंगो लगाइसकेका छन्। विधानअनुसार केन्द्रीय सचिवालयले केन्द्रीय कार्यालय सञ्चालन गर्ने, केन्द्रीयस्तरबाट गरिनुपर्ने कार्ययोजना वा कार्यक्रमको प्रस्ताव तयार गर्ने, केन्द्रीय कमिटी, पोलिटब्युरो, स्थायी कमिटी बैठकका कार्यसूचीसम्बन्धी प्रस्ताव तयार पार्ने अधिकार तय गरिएको छ। सचिवालयले केन्द्रीय विभाग, मातहत कमिटी, संयन्त्र, कार्यदल, मोर्चा संगठनलगायतका कामको प्रतिवेदन नियमित बुझेर मूल्यांकन प्रतिवेदन तयार पारी केन्द्रीय कमिटी, पोलिटब्युरो र स्थायी समितिमा प्रस्तुत गर्ने, समसामायिक विषयमा पार्टी निर्णय सार्वजनिक गर्ने र केन्द्रीय कमिटी, पोलिटब्युरो तथा स्थायी समितिले तोकेका अन्य काम गर्ने गरी सचिवालयको अधिकार विधानमा व्यवस्था गरिएको छ। केन्द्रीय सचिवालयलाई दैनिक कार्यसञ्चालन गर्ने र केन्द्रीय कार्ययोजना बनाउने अधिकार रहे पनि राजनीतिक तथा सांगठनिक निर्णयका लागि स्थायी समिति नै कार्यकारी हुनेछ। नेकपाले विधान अब छापेर बाहिर ल्याउने तयारी गरेको छ। नेकपा स्थायी समिति सदस्य सुरेन्द्र पाण्डेका अनुसार केन्द्रीय सचिवालयलाई दैनिक कार्यसञ्चालन गर्ने र केन्द्रीय कार्ययोजना बनाउने अधिकार रहे पनि राजनीतिक तथा सांगठनिक निर्णयका लागि स्थायी समिति नै कार्यकारी हुनेछ। नेकपाको सचिवालय ९ सदस्यीय छ। दुई अध्यक्ष, दुई वरिष्ठ नेता, एक महासचिव र एक प्रवक्तासहित नेकपाले ९ जनाको सचिवालय बनाएको छ। विधानमा केन्द्रीय कमिटीले सचिवालय गठन गर्न सक्ने उल्लेख गरे पनि सचिवालयको संख्यासम्बन्धमा भने मौन छ। स्थायी समितिलाई ४, पोलिटब्युरोलाई ५ र केन्द्रीय समितिलाई १६ अधिकार विधानमा व्यवस्था गरिएको छ। स्थायी समितिलाई केन्द्रीय कमिटी र पोलिटब्युरोका बैठकबीचको अवधिमा राजनीतिक तथा संगठनात्मक निर्णय गर्ने, आफूले गरेका आवश्यक निर्णय तथा कामहरू अनुमोदनका निम्ति पोलिटब्युरो र केन्द्रीय कमिटीको बैठकमा प्रस्तुत गर्ने, केन्द्रीय कमिटी र पोलिटब्युरोले तोकेका अन्य काम गर्ने, आवश्यक विषयमा पार्टीको नीति तथा दृष्टिकोण तय गर्ने र स्थायी कमिटीका निर्णयहरू अनुमोदन गर्ने तथा केन्द्रीय कमिटी र पोलिटब्युरोप्रति उत्तरदायी हुने गरी अधिकार तय गरिएको छ। केन्द्रीय समितिलाई भने आफूमध्येबाटै पोलिटब्युरो र स्थायी कमिटीको निर्वाचन गर्ने, आवश्यक विषयमा पार्टीको दृष्टिकोण तथा नीति तय गर्ने र पार्टीका नीति निर्णयहरू कार्यान्वयन गर्ने गराउने, केन्द्रीय पार्टी स्कुलिङ सञ्चालन गर्ने, पार्टीका दस्तावेजहरू, केन्द्रीय मुखपत्र र अन्य आवश्यक सामग्रीको सम्पादन तथा प्रकाशन गर्ने, केन्द्रीय समिति, पोलिटब्युरो तथा स्थायी कमिटीका निर्णयअनुरूप अन्तरपार्टी निर्देशन जारी गर्ने, सम्पूर्ण पार्टी सदस्य, मातहत कमिटीहरू र पार्टीबाट सरकार, संसद् तथा विभिन्न राजनीतिक नियुक्तिमा गएका व्यक्तिहरूलाई लेभी एवं शुल्क तोक्ने र आर्थिक कोष निर्माण एवं परिचालन गर्नेजस्ता अधिकार तय गरिएको छ। ३१ सदस्यीय स्वायत्त ३ आयोग नेकपा विधानमा केन्द्रमा ३ आयोग हुने व्यवस्था गरिएको छ। केन्द्रीय अनुशासन आयोग, केन्द्रीय लेखापरीक्षण आयोग र केन्द्रीय निर्वाचन आयोग। यी तीनै आयोगमा अध्यक्ष, सचिव र सदस्य २९ जना गरी ३१ जना हुने व्यवस्था विधानमा छ। केन्द्रीय आयोगहरू राष्ट्रिय महाधिवेशनप्रति उत्तरदायी हुनुपर्ने, अध्यक्षको मर्यादा स्थायी कमिटी सदस्यसरह हुने, सचिवको पोलिटब्युरो सदस्यसरह र सदस्यहरूको केन्द्रीय कमिटी सदस्यसरह मर्यादा हुनेछ। केन्द्र र प्रदेशमा बन्ने यी आयोगहरू स्वायत्त निकायका रूपमा रहनेछन्। विधानको अधिनमा रही आफ्नो कार्यसम्पादन गर्न कार्य सम्पादन नियमावली बनाइ शक्ति पृथकीकरणको सिद्धान्तअनुरूप स्वतन्त्र ढंगले काम गर्न पाउने व्यवस्था विधानमा छ। आयोगका पदाधिकारी तथा सदस्यहरू अन्य पार्टीका कुनै पनि कमिटीमा संगठित हुन नपाउने व्यवस्था पनि विधानमा छ।"
३३ प्रतिशतमा चुके सबै दल,"काठमाडौं : राजनीतिक दलसम्बन्धी ऐनले दलका सबै तहमा महिला प्रतिनिधित्व एकतिहाइ हुनुपर्ने व्यवस्था गरे पनि दलहरूले यो प्रावधान लत्याएको पाइएको छ। जेठ ३ मा एकीकृत भएको एमाले र माओवादी केन्द्रको नेपाल कम्युनिस्ट पार्टी (नेकपा) ले पनि यो प्रावधान लत्याएको छ। ऐनका प्रावधान लत्याउने दलमा भर्खर जन्मिएको नेकपा मात्रै एक्लो भने होइन, संसद्मा प्रतिनिधित्व गरिरहेका कांग्रेस, राजपा तथा संघीय फोरमले पनि केन्द्रीय समितिमा ३३ प्रतिशत महिला नेतृत्व हुनुपर्ने प्रावधानलाई ठाडै अस्वीकार गरेका छन्। एकीकृत पार्टीको केन्द्रीय समितिमा महिला प्रतिनिधित्व ३३ प्रतिशत नभएको भन्दै नेकपाकी सांसद बिन्दा पाण्डेलगायत नेत्रीहरूले लबिङ गरेका थिए। उनीहरूको लबिङले पार्टीलाई अप्ठ्यारो पर्ने भन्दै नेकपाका अध्यक्षद्वय केपी ओली र पुष्पकमल दाहालले उनीहरूलाई सम्झाउनुपरेको थियो। महिला नेत्रीहरूको आवाज मत्थर भएपछि बुधबार पार्टी दर्ताका लागि गएको नेकपालाई आयोगले बिहीबार दल दर्ताको औपचारिक प्रमाणपत्र उपलब्ध गराएको हो। केन्द्रीय समितिमा महिलाको ३३ प्रतिशत प्रतिनिधित्वबारे जिज्ञासा राख्दा नेकपाका नेता सुवास नेम्वाङले भने, महाधिवेशनपछि कानुनी प्रक्रियाअनुसार केन्द्र, निर्वाचित निकायलगायत सबै स्थानमा महिलालाई ३३ प्रतिशत सहभागी गराउन हामी प्रतिबद्ध छौं। दल दर्ता ऐनमा पार्टीको केन्द्रीय समितिमा ३३ प्रतिशत महिला सहभागिता अनिवार्य छ। अयोगले नेकपालाई ऐनको व्यवस्थाबमोजिम केन्द्रीय समिति बनाउन निर्देशन दिएको छ। ४ सय ४१ केन्द्रीय समितिमा केन्द्रीय समितिमा सय १४६ जना महिला सहभागी हुनुपर्नेमा अहिले ७५ जना मात्रैको प्रतिनिधित्व छ। महाधिवेशनपछि ऐनको प्रावधानअनुसार प्रतिनिधित्व गराइने नेता नेम्वाङले बताए। नेकपाका महिला नेत्रीले पार्टी अध्यक्षद्वय ओली र दाहाललाई महिला प्रतिनिधित्व बढाउन दबाब दिएका थिए। दुई अध्यक्षले महाधिवेशनपछि बन्ने समितिमा महिलाको प्रतिनिधित्व सुनिश्चित गराउने प्रतिबद्धता व्यक्त गरेका थिए। संसद्मा दोस्रो ठूलो दल कांग्रेस केन्द्रीय समितिमा पदेन सदस्यबाहेक ८५ सदस्यीय केन्द्रीय कार्यसमितिमा २८ जना हुनुपर्नेमा १७ जना मात्र महिला प्रतिनिधित्व छ। महाधिवशेनपछि ३३ प्रतिशत महिला प्रतिनिधित्व गराउने हो भने नेकपाको दुई वर्षपछि, कांग्रेसको तीन वर्षपछि र राजपा एवं फोरमको त समय नै किटान गरिएको छैन। दलसम्बन्धी ऐनका प्रावधान उल्लंघन गर्दा आयोगले दललाई ५० हजार रुपैयाँसम्म जरीवाना गर्ने व्यवस्था छ। आयोगले केन्द्रीय समिति र प्रदेश समितिमा सांंगठनिक संरचना समानुपातिक समावेशी नबनाए कारबाही गर्न सक्ने उल्लेख छ। कसुर दोहोरिए दल दर्तासमेत खारेज हुन सक्ने प्रवाधान ऐनमा छ। नेकपाकी नेत्री रामकुमारी झाँक्री एमालेमाओवादी एकीकरण निर्वाचन प्रक्रियाबाट नभएर केन्द्रीय समितिको मर्जबाट भएकाले ३३ प्रतिशत अहिल्यै लागू नहुने तर्क गर्छिन्। ३३ प्रतिशतको सुनिश्चितताका लागि महाधिवशेन नै कुर्नुपर्छ, उनले भनिन््, दल दर्तासम्बन्धी कानुन २०७४ सालमा आयो। तर एमालेको महाधिवेशन २०७१ मा तथा माओवादी केन्द्रको महाधिवेशन त्योभन्दा पनि अघि भयो। त्यसैले ऐनका सबै व्यवस्था अहिले लागू नभएका हुन्। विश्वमै कहीँ पनि शत प्रतिशतमा आरक्षण हुँदैन। ४५ प्रशिशत आरक्षण हुँदा त्यसको ३३ प्रतिशतमा १६१७ हुन आउँछ। त्यो एकीकृत पार्टीले पूरा गरेको छ। कांग्रेस नेत्री मीनाक्षी झाले संविधान संशोधन, पार्टी विधानको बाधा अडकाउ फुकाउन कांग्रेस, एमाले, माओवादीले प्रक्रिया अपनाउन सक्ने उल्लेख गर्दै पार्टीभित्र महिला प्रतिनिधित्व गराउन पनि क्रियाशील हुनुपर्नेमा जोड दिइन्। उनले भनिन्, हामी हाम्रा आवाज पार्टी, संसद्मा राख्छौं। प्रक्रियामा गएर महिलापुरुषको सहभागिता ५०५० प्रतिशत हुनुपर्नेमा हाम्रो जोड रहनेछ। आफूहरू महिला मात्रै नभएर पार्टीको जिम्मेवार नेतासमेत रहेकाले संविधान, यसका भावना र मर्मअनुसार निर्मित ऐन कार्यान्वयनका लागि प्रक्रियासम्मत रूपमा जाने नेकपा नेत्री पूर्णकुमारी सुवेदीले बताइन्। प्रक्रियामा जाँदा समय ठूलो कुरा होइन। तर यस्ता कुरामा संशोधनमा जाँंदा पर्न सक्ने अप्ठ्यारोलाई पनि महसुस गर्नुपर्छ, उनले भनिन्। चार पार्टी मात्रै राष्ट्रिय मान्यता प्राप्त यसैबीच निर्वाचन आयोगले नेपाल कम्युनिस्ट पार्टी (नेकपा) लाई बिहीबार विधिवत् दर्ता प्रमाणपत्र दिएको छ। आयोगले नेकपाका महासचिव विष्णु पौडेललाई दल दर्ताको प्रमाणपत्र दिएको हो। नेकपाले दल दर्ताको औपचारिक प्रमाणपत्र पाएसँगै मुलुकमा योसहित कांग्रेस, राजपा र संघीय फोरमले राष्ट्रिय दलको मान्यता पाएका छन्। नेकपाले पार्टीको मान्यता पाएसँगै निर्वाचनका बेला एमाले र माओवादीले प्रयोग गर्दै आएका नाम, चुनाव चिह्न र झण्डा अरू पार्टीले नपाउने आयोगका सचिव बेगेन्द्रराज शर्मा पौडेलले जानकारी दिए।"
फेरि एकतामा जुटे तीन राप्रपा,"काठमाडौं : एउटै राजनीतिक पृष्ठभूमि र सिद्धान्त बोकेका राप्रपा धारका तीन दल यतिबेला पुनः पार्टी एकताका लागि जुटेका छन्। स्थापनादेखि नै टुटफुट र गुटको राजनीतिबाट गुज्रिँदै आएको राप्रपा सैद्धान्तिक कारणले भन्दा पनि शीर्ष नेताबीचको व्यक्तिगत टकरावका कारण तीन चिरामा विभाजित भएको थियो। विभाजनपछि राप्रपा, राप्रपा प्रजातान्त्रिक र एकीकृत राष्ट्रिय प्रजातन्त्र पार्टी (राष्ट्रवादी) भएका तीनवटै राप्रपा धारका दल पुनः एकताका लागि जुटेका हुन्। दोस्रो तहका नेताबीच पार्टी एकताका लागि छलफल भइरहेको राप्रपाका प्रवक्ता भुवन पाठकले बताए। तीनै दलका नेता एकताका पक्षमा छन्। यसलाई चाँडोभन्दा चाँडो टुंगोमा पुर्याउन दोस्रो तहका नेता अनौपचारिक छलफलमा जुटेका छन्, उनले भने। पार्टी एकताका लागि राप्रपाले वार्ता समिति नै बनाइसकेको छ। राप्रपा प्रजातान्त्रिकको मंगलबार बसेको उच्चस्तरीय कार्यसम्पादन समिति बैठकले पनि समान विचार र धार भएका दलबीच पार्टी एकताका लागि पहल गर्न कार्यदल बनाउने निर्णय गरेको थियो। एकीकृत राप्रपा राष्ट्रवादीले पनि राप्रपा धारका दलसँग एकताको पहल भइरहेको जानकारी दिएको छ। राष्ट्रवादी र प्रजातान्त्रिक शक्तिलाई बलियो बनाउन राप्रपा धारका दलबीच एकता अपरिहार्य रहेको भन्दै चाँडै पार्टीले एकताका लागि कार्यदल बनाउने राप्रपा प्रजातान्त्रिकका प्रवक्ता राजेन्द्र गुरुङले जानकारी दिए। राप्रपाबीच एकता हुनैपर्छ, देशभरका नेता कार्यकर्ताले एकताका लागि दबाब दिइरहेका छन्, एकताको विकल्प छैन, उनले भने। नेपालमा राजतन्त्र र हिन्दूराज्यको मागलाई प्रमुखताका साथ उठाउँदै आएको राप्रपा विभाजनसँगै मुद्दा पनि कमजोर भएको ठहर गर्दै पूर्वराजा ज्ञानेन्द्र शाहले पनि तीनवटै राप्रपाबीच एकताका लागि पहल गर्दै आएका छन्। उनले एक महिनाअघि मात्र तीनवटै राप्रपाका दोस्रो तहका नेतालाई सामूहिक रूपमा भेटेर पार्टी एकताका लागि नेतृत्वलाई दबाब दिन सुझाएका थिए। राप्रपा अध्यक्ष कमल थापाले एक साताअघि सार्वजनिक कार्यक्रममा पार्टी एकताका लागि राप्रपा प्रजातान्त्रिकका अध्यक्ष पशुपतिशमशेर राणा र राप्रपा राष्ट्रवादीका अध्यक्ष डा प्रकाशचन्द्र लोहनीलाई आह्वान गरेका थिए। उनले अहिले देशलाई अहिले बलियो राष्ट्रवादी प्रजातान्त्रिक शक्तिको खाँचो रहेको भन्दै एकताका लागि दुवै दलका अध्यक्षलाई आग्रह गरेका हुन्। एकअर्काबीच आरोपप्रत्यारोप छाडौं, पार्टी एकता गरौं, तपाईंहरू चाहनुहुन्छ भने म पार्टी अध्यक्षसमेत त्याग्न तयार छु, उनले भने। पार्टी एकताका लागि राप्रपाका उपाध्यक्ष बुद्धिमान तामाङ, राप्रपा प्रजातान्त्रिकका उपाध्यक्ष दीपक बोहोरा, महामन्त्री सुनिल थापा, विक्रम पाण्डेलगायत नेताले पहल गरिरहेका छन्। यस्तै राप्रपाका पुराना लोकेन्द्रबहादुर चन्द, दिलनाथ गिरी, केशरबहादुर विष्ट, नवराज सुवेदी, हरिबहादुर बस्नेतलगायतले पनि एकताका लागि तीनवटै दलका नेतृत्वलाई दबाब दिँदै आएका छन्।"

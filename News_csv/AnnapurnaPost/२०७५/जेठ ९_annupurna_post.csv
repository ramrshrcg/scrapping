शीर्षक,विवरण
आश्वासनको पुलिन्दा,"राष्ट्रपति विद्यादेवी भण्डारीद्वारा सोमबार संघीय संसद्का दुवै सदनको संयुक्त बैठकमा प्रस्तुत सरकारको नीति तथा कार्यक्रम महत्वाकांक्षी देखिएको छ। सामान्यतः सरकारले प्रस्तुत गर्ने नीति तथा कार्यक्रम वार्षिक कार्ययोजनको प्रारुप हो, जसको जगमा टेकेर वार्षिक बजेट तर्जुमा गरिन्छ। वर्षभरको आय, बचत र खर्चको आधारमा हरेक देशले आफ्नो वार्षिक बजेटको खाका कोर्छन्, जसको पहिलो पाइला नीति तथा कार्यक्रम हो। नीति तथा कार्यक्रमले सुन्दर भविष्यको कल्पना गर्नु सुन्दर पक्ष हो। तथापि, यो भावुक कविता वा सुन्दर निबन्ध हुनु हुँदैन। नीति तथा कार्यक्रम कोरा भावुकताभन्दा माथि उठेको, ठोस परिस्थिति र सम्भावनामा आधारित मार्गचित्र हुनुपर्छ। संसद्मा प्रस्तुत सरकारको नीति तथा कार्यक्रम निकै आशावादी र सपनामुखी छ। आश्वासनैआश्वासनको पुलिन्दा बनेको यो दस्ताबेज पढ्दा रोमाञ्चित बनाउन सफल छ। तर व्यवहारको कसीमा दाँजेर हेर्दा उपलब्ध साधनस्रोत, अर्थ क्षमता, प्रविधि र वैदेशिक सहायताको भरमा वर्ष दिनमै यति धेरै लक्ष्य प्राप्त होला भन्न गाह्रो छ। अर्कोतर्फ यो दस्ताबेज सरकारको वार्षिक योजनाभन्दा बढी पञ्चवर्षीय कार्यक्रमको घोषणापत्र बनेको छ। संसद्मा प्रस्तुत गरी अनुमोदन गराइने दस्ताबेज अवश्य पनि चुनावी घोषणापत्र होइन। पाँच वर्षमा दोहोरो अंकको आर्थिक वृद्धिदर, पाँच वर्षभित्र प्रतिव्यक्ति आयमा दोब्बर वृद्धिलगायतका लक्ष्य सुन्दा सुखद् छन्। तर यी लक्ष्यसम्म पुग्ने मार्गचित्र स्पष्ट छैन। त्यसैले सरकारको नीति तथा कार्यक्रम ठोस परिस्थितिमा आधारित ठोस कार्यक्रमभन्दा पनि पपुलिस्ट कार्यक्रम साबित हुन्छ। पपुलिज्मको भरमा केही दिन वाहवाही कमाउन सफल त भइन्छ, तर त्यो दिगो हुँदैन। नीति तथा कार्यक्रमबाट सरकारले आफ्ना प्राथमिकताका क्षेत्र छुट्याउन नसकेको स्पष्ट हुन्छ। अर्थतन्त्रलाई उत्पादनमुखी, रोजगारी प्रवद्र्धक, आत्मनिर्भर र निर्यातमूलक बनाउन अर्थतन्त्रको संरचनामा परिवर्तन गरिने उल्लेख गरिएको छ। तर त्यो संरचनागत परिवर्तनको आयाम के हुने हो भन्ने थोरै पनि संकेत छैन। खुला अर्थतन्त्रमा प्रवेश गरिसकेको, विश्व व्यापारमा सहभागी भएको र वैदेशिक लगानीलाई स्वागत गर्न उत्सुक रहेको नीति तथा कार्यक्रमले आत्मनिर्भरता केके क्षेत्रमा कायम राख्ने हो ? कुनकुन क्षेत्रमा उत्पादनमुखी र निर्यातमूलक हुने हो ? वैदेशिक रोजगारीबाट प्राप्त विप्रेषणमा आधारित अर्थतन्त्र रोजगारी प्रवद्र्धक बन्न यही महिनादेखि नै केकस्ता क्षेत्रमा आमूल परिवर्तनको सुरुवात गर्ने हो ? यस्ता विषयमा नीति तथा कार्यक्रम मौन देखिन्छ। गर्वका साथ घोषणा गरिएको छआर्थिक वर्ष ०७५७६ समृद्धिको इतिहास रच्ने आधार वर्ष हुनेछ। प्रश्न उठ्छ, के एकै वर्षले समृद्धिको आधार कोरिहाल्छ ? सरकारले कुन क्षेत्रमा कस्तो परिवर्तन गरेर समृद्धिको आधार कोर्नेछ ? प्रस्तुत दस्ताबेजमा कृषि, ऊर्जा, उद्योग, यातायात, भौतिक पूर्वाधार, सूचना प्रविधि, पर्यटन र सहरी विकासलाई आर्थिक वृद्धिको संवाहकको रूपमा पहिचान गरिएको छ। सरकारले यी क्षेत्रमध्ये कुनमा बढी लगानी गर्ने हो ? यो वर्षमा उसका प्राथमिकता के हुने हुन् किटान गरिएको छैन। सार्वजनिक, निजी र सहकारी क्षेत्र स्वदेशी लगानी र वैदेशिक लगानीको उपयोग कुनै नयाँ प्रस्ताव होइन। सरकारले लोकप्रियताका लागि काम गर्दैन, जनताका लागि राम्रा काम गरेर लोकप्रिय हुन्छ भनेर दाबी गरे पनि सिंगो नीति कार्यक्रम लोकप्रियताकै आकांक्षी देखिएको छ। राज्यको वरियता क्रमको पहिलो नम्बरमै रहेका राष्ट्रपतिले गर्ने सम्बोधनमा वरियताको कुनै ख्याल नराखिनु यो दस्ताबेजको अर्को विडम्बना हो। सरकारको नीति तथा कार्यक्रममा मौकापरस्त अर्घेला तर्क जस्ता छुद्र शब्दावलीको प्रयोग स्वाभाविक हुन सक्दैन। लामो राजनीतिक संक्रमणलाई अन्त्य गर्दै देशलाई विकास र समृद्धिको बाटोमा डोर्याउन सक्ने स्थिर सरकारबाट भविष्यको खाका कोरिने आशालाई आश्वासनको पुलिन्दा बनेको छ।"
दार्चुलाको तिंकर नाकामा सुरक्षाकर्मी राख्न मुख्यमन्त्रीको माग,"धनगढी : प्रदेश ७ का मुख्यमन्त्री त्रिलोचन भट्ट र संघीय सरकारका गृहमन्त्री रामबहादुर थापाबीच बुधबार धनगढीमा भेटवार्ता भएको छ। प्रदेश स्तरीय सुरक्षा गोष्ठीमा सहभागी हुन धनगढी आएका गृहमन्त्री थापा र मुख्यमन्त्री भट्टबीच भट्टकै निवासमा भेटवार्ता भएको हो। भेटवार्तामा मुख्यमन्त्री भट्टले वर्षौंदेखि ६ महिनाखाली रहने दार्चुलाको त्रिदेशीय नाका तिंकरमा नेपाली सुरक्षाकर्मी बस्ने व्यवस्था मिलाउन आग्रह गरेका छन्। दार्चुलाको तिंकरमा जाडोका बेला नेपाल प्रहरी तल झर्ने गरेकाले भारत र चीनले नेपालको भुमीप्रयोग गरेर व्यापार गर्ने गरेका छन्। नेपाल, भारत र चीनको त्रिदेशीय नाकामा नेपाल प्रहरी मंसिरदेखि नै हिमपात भएलगत्तै बेशी झर्ने गरेको छ। मुख्यमन्त्रीले त्यहाँ वर्षभरी प्रहरी बस्न सक्ने पोशाक, पूर्वाधार र अन्य सेवा सुविधादिन गृहमन्त्रीलाई आग्रह गर्नुभयो मुख्यमन्त्रीका स्वकीय सचिव शिव ओलीले भने। गृहमन्त्री थापाले यो विषयमा आफू सकारात्मक रहेको प्रतिक्रिया दिएका छन्। नेपाल भारतको खुला सीमानाका कारण तस्करी, लागु औषधका कारोबारी बढिरहेकाले भारतसँगको सीमानामा कम्तीमा पनि ५ किलोमिटरमा शसस्त्र प्रहरीको क्याम्प राख्न मुख्यमन्त्रीले माग गरेका हुन्। कैलाली र कञ्चनपुरको झण्डै दुई सय किलोमिटरको भारतसँगको सीमानामा चार पाँच वटा मात्रै शसस्त्र प्रहरीका क्याम्प राखिएका छन्। खक्रौला, भजनी, त्रिनगर, बेलौरी र गड्डाचौकीमा मात्रै शसस्त्र प्रहरीको क्याम्प छ। ४० किलोमिटरको दुरीमा राखिएका शसस्त्रका क्याम्पले तस्करी, लागुपदार्थ र अन्य सीमामा हुने अपराध रोक्न नसकिरहेकाले आउँदो आर्थिक वर्षदेखि सीमाको हरेक ५ किलोमिटरमा शसस्त्र प्रहरी राख्नुपर्ने माग मुख्यमन्त्रीको छ। भेटवार्तामा प्रदेश ७ मा प्रहरी जनशक्ति थप्नका लागि छलफल भएको छ। प्रदेश ७ मा करिव ६ हजार प्रहरीको दरबन्दी रहेको र त्यसमा पनि ४ देखि ५ हजार मात्रै कार्यरत रहेकाले समजामा शान्ति सुरक्षा हुन नसकेको भन्दै मुख्यमन्त्रीले कम्तीमा पनि प्रदेशमा १० हजार प्रहरीको जनशक्ति राख्नका लागि गृहमन्त्री बादलसँग माग गरेका हुन्।"
"परराष्ट्रमन्त्रीको सम्पत्ति : बैंक खातामा तीन लाख, २५ सय पुस्तक","काठमाडौं : बुधबार केपी शर्मा ओली नेतृत्वको सरकारका मन्त्रीको सम्पत्ति विवरण सार्वजनिक भएको छ । मन्त्रीको सम्पत्ति विवरणमा परराष्ट्रमन्त्री प्रदीप ज्ञवालीले भने २५ सय पुस्तक आफ्नो सम्पत्तिको रुपमा रहेको उल्लेख गरेका छन् । अन्य सम्पत्तिको विवरण पेश गर्ने क्रममा ज्ञवालीले कम्युटर, ल्यापटप, मोबाइल, क्यामरा, स्क्यानर, प्रिन्टर, टिभीसँगै करिब २५ सय पुस्तक र घरायसी सामाना रहेको उल्लेख गरेका हुन् । घरको कोठा थप्ने प्रयोजनका लागि ज्ञवालीले १४ लाख ५८ हजार रुपैयाँ ऋण स्वदेश तथा विदेशका गरी ९ शुभचिन्तकबाट लिएका छन् । ज्ञवालीले सुन अनुमानित दुई तोला भएको उल्लेख गरेका छन् । उनले एभरेष्ट बैंक लिमिटेडको नयाँ बानेश्वर शाखामा बचत गरेको दुई लाख ५७ हजार दुई सय ८३ रुपैयाँ र कृषि विकास बैंकमा दुई हजार रहेको उल्लेख गरेका छन् । ज्ञवालीले यो सबै रकम पारिवारिक स्रोत, पुस्तकको रोयल्टी, स्तम्भ लेखनलगायतबाट आएको उल्लेख गरेका छन् । मन्त्री ज्ञवाली बस्दै आएको काठमाडौंको घर श्रीमती सरस्वती ज्ञवालीको नाममा छ । चार आना बढी जग्गामा बनेको यो घर उनले २०६४ मा बनाएका हुन्। गृहमन्त्रीको सम्पत्ति २० हजार र दुई कुकुर !"
'सरकारको नीति तथा कार्यक्रममा गणतन्त्र आएन',"काठमाडौं : संघीय समाजवादी फोरम नेपालका सांसद रामसहाय यादवले सरकारको नीति तथा कार्यक्रममा 'गणतन्त्र' को झल्को नआएको जिकिर गरेका छन्। आर्थिक वर्ष २०७५७६ का लागि संसदमा प्रस्तुत सरकारको नीति तथा कार्यक्रममा संशोधन दर्ता गर्दै यादवले नीति तथा कार्यक्रममा 'निरंकुश राजतन्त्रको व्यवहार प्रदर्शन भएको' आरोप लगाए। गत सोमबार राष्ट्रपति विद्यादेवी भण्डारीले संघीय सांसद्मा आगामी आर्थिक वर्षको नीति तथा कार्यक्रम प्रस्तुत गरेकी थिइन्। सरकारको नीति तथा कार्यक्रम : नेपाली दोब्बर धनी हुने जनताले संघीय लोकतान्त्रिक गणतन्त्र स्थापनाका लागि बलिदान गरे पनि नीति तथा कार्यक्रममा गणतन्त्र शब्द समेत नपरेको भन्दै आपत्ति जनाए। उनले एमालेसँग एकीकरण गरेको माओवादी केन्द्रलाई समेत गणतन्त्रको अपमान गरेको आरोप लगाए। 'गणतन्त्रको नारा दिने माओवादीका साथीहरूलाई प्रश्न गर्न चाहन्छु खै त गणतन्त्र नीति तथा कार्यक्रममा ?', उनले नीति तथा कार्यक्रमको संशोधनमाथिको छलफलमा भाग लिँदै प्रतिनिधिसभा बैठकमा भने, 'निरंकुश राजतन्त्रको व्यवहार प्रदर्शन भएको छ। यो गणतन्त्र र सहिदहरूको अपमान हो।' नीति तथा कार्यक्रममाथि नेताहरूको टिप्पणी जनताले गरेको बलिदानको सम्मान नीति तथा कार्यक्रममा नभएको उनको दावी छ। 'सरकारको तर्फबाट नीति तथा कार्कय्रम वा अन्य विषय आउँदा जनताको बलिदानलाई होच्याउने तथा अपमान गर्ने कान नहोस्', उनले भने, 'नीति तथा कार्यक्रममा प्रदेशलाई कमजो र बनाउने षड्यन्त्र भएको छ।' उनले नीति तथा कार्यक्रमका पाँच बुँदामा संशोधन गर्न प्रस्ताव गरेका छन्। बुँदा नम्बर ३, ४, ५, १४ र १५ मा संशोधन गर्न उनको माग छ। उनले 'लोकतन्त्र' शब्दका ठाउँमा 'संघीय लोकतान्त्रिक गणतन्त्र' राख्न र 'नेपाल सरकार' को ठाउँमा 'संघीय सरकार, प्रदेश सरकार र स्थानीय सरकार' राख्न प्रस्ताव गरेका छन्। यस्तो छ सरकारको नीति तथा कार्यक्रम (पूर्ण पाठ)"
गृहमन्त्रीको सम्पत्ति २० हजार र दुई कुकुर !,"काठमाडौं : गृहमन्त्री रामबहादुर थापाको सम्पत्ति कति होला ? सामान्य नागरिकले सहजै अनुमान गर्छन्। करोडमाथि छ। शान्ति प्रक्रियामा आएपछि बादल लगातार सांसद र मन्त्री पनि पटकपटक भए। तर, सम्पत्ति विवरण सार्वजनिक गरिएको फारममा उनको सम्पत्ति एभरेष्ट बैंकको खतामा २० हजार मात्र भएको उल्लेख छ। यत्ति रकम पनि गृहमन्त्रीले २०६४०६८ सम्म सभासद हुँदा आम्दानी गरेका हुन् रे ! अझ उनको त्यो खाता बन्द गरिएको जानकारी सोही फारममा गराइएको छ। बादलको स्वकीय सचिवालयका सदस्य बिरु तामाङको नाममा रहेको एभरेष्ट बैंकको खातामा भने तीन लाख ६० हजार एक सय ९३ रुपैयाँ भएको उल्लेख छ। बादलले अन्य सम्पत्ति सबै श्रीमतीकै नाममा देखाएका छन्। जहाँ शेयर, सुन, घरजग्गा सबै श्रीमतीकै नाममा छ। त्यो सम्पत्ति पनि सबै माइतीपक्षबाट दाइजो आएको वा विदेशबाट श्रीमतीका भाइ बहिनीबाट उपहार पाएको उल्लेख छ। गृहमन्त्री बादलले अरुकुरा ढाँटे पनि कृषि तथा पशुधन को विवरणमा भने दुई कुकुर निधक्कसाथ लेखेका छन्। यी कुकुरको खरिद मूल्य छैन। जुन कुकुर थापालाई छिमेकीबाट प्राप्त भएका हुन्।"
"सीडीओ कार्यालय भवन अलपत्र, भाडाको भवनमा कार्यालय","बनेपा : निर्माणमा ढिलाइ गर्ने ठेकेदारलाई कारबाही गर्ने गृह मन्त्रालयले बताए पनि काभ्रेमा भने पाचँ वर्षदेखि जिल्ला प्रशासन कार्यालय भवन अधुरो छाड्ने ठेकेदारलाई कारबाही हुन सकेको छैन। जनता र सेवाग्राहीको न्याय र समस्या समाधान गर्न बसेको जिल्ला प्रशासन कार्यालय भवन नै पाचँ वर्षदेखि अलपत्र गराई सेवा प्रभावित बनाउने ठेकेदारलाई सरकारले कुनै कामकारबाही गर्न नसक्दा सेवाग्राही मरमा पर्दै आएका हुन्। भूकम्पपछि जोखिम र असुरक्षित भवनबाट सेवा दिन बाध्य छौं, जिल्ला प्रशासन कार्यालयका एक कर्मचारीले भने, जोखिम भवनमा दैनिक कार्य गर्दा शारीरिक र मानशिक रूपमा कर्मचारी सेवाग्राही समस्यामा छौं। उनले त्रसित मनोविज्ञानमा काम गर्नुपर्ने बाध्यता रहेको बताए। जिल्ला प्रशासन कार्यलय भवन निर्माणका लागि ०६९ वैशाख १२ मा जिएम कन्स्ट्रक्सन प्रालिले ४ करोड ३२ लाख ५ हजार १ सय ४ रुपैयाँमा ठेक्का लिएको थियो। ०७१ पुसमै निर्माण सम्पन्न गर्नुपर्ने भवन समयमै ठेकेदारले निर्माण सम्पन्न नगर्दा जिल्ला प्रशासन कार्यालयले उच्च जोखिममा रहेको घरबाटै सेवाग्राहीलाई सेवा दिँदै आएको छ। ०७० साउन १२ मा नै भवन निर्माण सम्पन्न सक्ने सम्झौता भए पनि दुई पटक गरेर डेढ वर्ष म्याद थप गरे पनि हालसम्म काम सम्पन्न भएको छैन। भवनको ७० प्रतिशत मात्रै काम सम्पन्न भएपछि रोकिएको छ। यो अवधिमा कम्पनीले १ करोड ६० लाख ६२ हजार ५ सय रुपैयाँ भुक्तानीसमेत लगिसकेको जिल्ला प्रशासन कार्यालयका लेखापाल भीमप्रसाद पोखरेलले जानकारी दिए। सम्झौतापत्रमा भनेभन्दा बढी काम गर्नुपरेको भन्दै ठेकेदारले प्रशासनलाई नै विपक्षी बनाएर पुनरावेदन अदालतमा मुद्दा दर्ता गरेको ०७२ असारमा निषेधाज्ञा र भदौमा करार पालना गरिपाऊँ र मध्यस्तकर्ता नियुक्ति गरिपाऊँ भन्दै निवेदन दिएका प्रमुख जिल्ला अधिकारी कृष्णबहादुर राउतले जानकारी दिए। राउतका अनुसार अदालतबाट मुद्दाको छिनोफानो नभएकाले कारबाही गर्न नपाएको गुनासो पोखे। जिल्ला प्रशासन कार्यालयको भवन बनाउने कम्पनीलाई प्रधानमन्त्री कार्यालयले समयमै पूरा नगरेको भन्दैे सार्वजनिक खरिद अनुगमनअन्तर्गत ठेकेदार जिएम कन्स्ट्रक्सन प्रालिलाई कालोसूचीमा समेत राखेको थियो। भवनको समस्याले जिल्ला प्रशासन कार्यालयले जोखिम भवनलाई टालटुल र रंगरोहन गरेर काम चलाउँदै आए पनि दैनिक कर्मचारी र सेवागा्रहीले मानसिक डर र क्रसमा काम गर्नुपरेको गुनासो छ। कार्यालय साँघुरो तथा जीर्ण हुँदा विभिन्न फाँटका अधिकृतले एकै कोठाबाट सेवा दिँदै आएका छन्। जसले गर्दा सेवाग्राहीलाई समय बढी लाग्ने पुराना अभिलेख खोज्न झन्झट हुने समस्यासमेत हुने गरेको छ। पाँच वर्षदेखि अलपत्र निर्माणाधीन जिल्ला प्रशासन कार्यालय भवन।ठेकेदारको लापरवाहीले समयमै जिल्ला प्रशासन कार्यालय काभ्रेको भवन नबन्दा जोखिम र भाडाको भवबाट सेवा लिँदै सेवाग्राही।"
राजसंस्था र हिन्दराष्ट्र फर्काउन जनसंघर्ष गर्ने राप्रपाको निर्णय,"वीरगन्जः राष्ट्रिय प्रजातन्त्र पार्टीले मुलुकमा विगतको सकृय राजसंस्था जस्तो नभई राजसंस्थासहितको लोकतन्त्र र हिन्दुराष्ट्र राष्ट्र पुनर्स्थापना गर्नुपर्ने निष्कर्ष निकालेको छ । वीरगन्जमा बुधबार सकिएको केन्द्रीय परिषदको बैठकका निर्णय सार्वजनिक गर्न बुधबार गरिएको पत्रकार सम्मेलनमा राप्रपाका अध्यक्ष कमल थापाले राजसंस्थासहितको लोकतन्त्र र हिन्दुराष्ट्र पुनर्स्थापनाका लागि देशव्यापी अभियान चलाउने निर्णय भएको जानकारी गराए ।राजसंस्था सहितको लोकतन्त्र र हिन्दुराष्ट्र राष्ट्र पुनर्स्थापनाका लागि राप्रपाले देशव्यापी निर्णयक जनसंघर्ष शुरु गर्ने निर्णय गरेको हो । राजसंस्था सहितको लोकतन्त्र र हिन्दुराष्ट्र पुनर्स्थापनाका लागि विभिन्न कार्यक्रमका माध्यमबाट अझ बढी सशक्तरुपमा जनतामा जाने निर्णय भएको छ, अध्यक्ष थापाले भने, जेठदेखि माघ मसान्तभित्र छुवाछुतविरुद्ध राष्ट्रिय अभियान, मेची महाकाली राष्ट्रिय स्वाभीमान यात्रा, हिन्दु राष्ट्र जनचेतना कार्यक्रम तथा भ्रष्टाचारविरुद्ध भण्डाफोर अभियान सञ्चालन गर्ने निर्णय भएको छ । कांग्रेससँगको चुनावी तालमेल र निर्वाचनको संघारमा पार्टी विभाजन पार्टीको हारको प्रमुख कारण भएको निष्कर्ष निकालिएको राप्रपा अध्यक्ष थापाले बताए । उनले कांग्रेले लिखित सम्झौता उल्लंघन गरेका कारण चुनावमा पार्टी पराजित हुन पुगेको पनि बताए । बैठकले भारतीय प्रधानमन्त्री नरेन्द्र मोदी र जगतगुरु शंकराचार्यको नेपाल भ्रमण तथा पूूर्वराजा ज्ञानेन्द्र शाहले अहिले गरिरहेको धार्मिक भ्रमणले आफ्नो पार्टीको एजेण्डालाई कुनै पनि सहयोग नपुगेको निष्कर्ष पनि निकालेको छ । यदि कसैले हामीमाथि सदासयता राख्छ भने त्यसमा हामीलाई कुनै पनि आपत्ति छैन, नेपाली जनताको शक्तिले नै हिन्दुराष्ट्र पुर्नस्थापना गर्ने दावी गर्दै अध्यक्ष थापाले भने, तर, नेपालमा हिन्दुराष्ट्र विदेशी शक्तिको आड र सहयोगमा होइन, नेपाली जनताको बलले नै ल्याउनुपर्ने पर्छ र ल्याइन्छ । वीरगन्जमा तीन दिन चलेको राप्रपाको केन्द्रीय परिषदको बैठकले विगतमा फुटेर गएका दलहरुसँग पार्टी एकताको लागि आह्वान गर्ने निर्णय पनि गरेको छ । राप्रपालाई देशको सबै भन्दा ठूलो र अग्रणी राष्ट्रवादी प्रजातान्त्रिक शक्तिको रुपमा स्थापित गर्न समान विचारधारा भएका व्यक्ति, समूह र दलसँग एकता र सहकार्यको नीतिलाई आगामी दिनमा पनि राप्रपाले अवलम्बन गर्ने निर्णय बैठकले गरेको अध्यक्ष थापाले बताए । पत्रकार सम्मेलनमा राप्रपा अध्यक्ष थापाले देशको अहिलेका परिवर्तनकारी शक्तिहरुको पनि चित्त बुझ्ने र परम्पराको राजसंस्थालाई पनि मान्य हुने मध्यम मार्ग खोजी गर्नु देशको लागि उत्तम हुने धारणा व्यक्त गरे । अध्यक्ष थापाले भारतीय प्रधानमन्त्री नरेन्द्र मोदीको जनकपुर भ्रमणमा प्रदेश नम्बर २ का मुख्यमन्त्री लालबाबु राउतले दिएको अभिव्यक्ति अस्वभाविक रहेको टिप्प्णी गरे । बैठकमा केन्द्रीय कार्य समितिका पदाधिकारी, केन्द्रीय सदस्य, ७७ जिल्लाका जिल्ला अध्यक्ष र क्षेत्रीय अध्यक्ष गरी ७ सय २५ जना सहभागी थिए । सहभागीहरुलाई सात समुहमा बिभाजन गरी कार्यपत्र र समसमायिक बिषयमा छलफल गरिएको राप्रपाका प्रवता भुवन पाठकले जानकारी दिए ।"
मन्त्री र सचिवबीचको विवाद छताछुल्ल,"सुर्खेत : कर्णालीको विकास र शान्तिसहित सुरक्षित प्रदेशको रणनीति तयार पार्न मंगलबार गृहमन्त्री रामबहादुर थापा बादलले कुनैपनि हालतमा नागरिकलाई असुरक्षा हुन नदिने प्रतिबद्धता जनाएका थिए। तर, एकदिनपछि बुधबार नै प्रदेशका मन्त्रालयका कर्मचारीले आफ्नै कार्यकक्षमा असुरक्षित भएको बताएका छन्। कर्णाली प्रदेश उद्योग, पर्यटन तथा वन मन्त्रालयमा भने मन्त्री र सचिवबीच आन्तरिक द्वन्द्वका कारण सचिवले काम गर्नको लागि असुरक्षाको वातावरण सिर्जना भएको गुनासो गरेका छन्। मन्त्रीका स्वकीय सचिवले कार्यकक्षमा नै गएर सचिवलाई धम्क्याएपछि उनले प्रहरी बोलाएर थुनाएका थिए। बुधबार दिउँसो मन्त्री नन्दसिंह बुढाका स्वकीय सचिव डम्बर बुढा र सचिव विद्यानाथ झाबीचमा हात हालाहालको स्थिति सिर्जना भएपछि मन्त्रालयभित्रको विवाद छताछुल्ल भएको हो। मन्त्री नन्दसिंह बुढा र मन्त्रालयका सचिव विद्यानाथ झाबीच भएको आन्तरिक कलहका कारण काम काजसमेत प्रभावित बनेको छ। सचिव झाबाट असहयोग भएको आरोप मन्त्री बुढाले विगतदेखि लगाउँदै आएका थिए। मन्त्री र सचिवबीच भएको अन्तर द्वन्द्वले मन्त्रालयको महत्वपूर्ण कानुन निर्माणमा ढिलाई हुने देखिएको छ। मन्त्री बुढाका स्वकीय सचिव डम्बर बुढासहितका व्यक्तिले बुधबार मन्त्रालयका सचिव झामाथि हातपात प्रयास गरेका छन्। कार्यकक्षमै स्वकीय सचिव बुढा, जगत सिंह, हरिप्रसाद तिवारीलगायतले सचिवमाथि हातपातको प्रयास गरेपछि मस्यौदा माथिको छलफल हुन सकेन्। उनका अनुसार उक्त विधेयकको मस्यौदा माथिको छलफलका लागि बुधबार कर्मचारीको बैठक बोलाइएको थियो। मन्त्री ज्यूलाई कर्मचारीले प्रयोग गरेको अवस्था छ, कर्मचारीको नाम उल्लेख नगरी आरोप लगाउँदै उनले भने, अनियमितता रोक्न खोज्दा एक जना कर्मचारी लगाएको कुराकै भरमा सरुवा गर्ने अभिव्यक्ति मन्त्रीबाट आएको छ। मन्त्रीनिकटका कर्मचारीबाटै भएको गलत व्यवहारले ठूलो दुर्घटनाबाट जोगिइएको छ। गत वैशाख १ गते कर्णाली प्रदेश सरकारले मुगुको रारातालबाट सुरु गरेको कर्णालीरारा पर्यटन वर्ष उद्घाटनका क्रममा व्यक्तिगत रकम खर्च भएको भन्दै स्वकीय सचिव बुढाले सचिव झासँग रकम माग्ने गरेका थिए। अनियमित रकम दिन नमिल्ने बताएपछि युवालाई ल्याएर आफूमाथि कुटपिट प्रयास भएको सचिव झाको गुनासो छ। बुढाले हातपात गर्न खोजेपछि प्रहरीले तीनै जनालाई पक्राउ गरेको केही समयपछि छोडेको थियो। मदिरा सेवन गरेर हातपात गर्न खोज्ने मन्त्रीका स्वकीय सचिव बुढासहित पक्राउ परेका युवालाई सचिव झाले नै छुटाएका थिए। आइतबार बसेको मन्त्रीपरिषद्को बैठकबाट मन्त्रालयले पर्यटन ऐनको मस्यौदा तयारका लागि सैद्धान्तिक सहमति जुटिसकेको छ। मन्त्रालयमा काम गर्ने वातावरण नभएकाले महत्वपूर्ण कानुन निर्माणमा कठिनाई भएको सचिव झाको आरोप छ। आफूले मन्त्रालयमा हुने अनियमिता रोक्न गरेका क्रियाकलाप मन्त्रालयमा कार्यरत कर्मचारी आजित भएको उनले बताए। उनका अनुसार कर्मचारीहरुबाट विभिन्न वाहानामा पटकपटक पैशा माग्ने काम भएको छ। ९७ हजार पर्ने ल्याप्टप ८९ हजारमा खरिद गरिएको छ, कुनैपनि हालतमा आर्थिक चलखेल नहुन काम गरिएको छ उनले भने, कर्णाली प्रदेशको विकासका लागि सक्दो सहयोग गरिएको छ, सत्यका म सँधै अगाडि हुन्छु। मन्त्रीले आफूमाथि असहयोग गरेको आरोप लगाउँदै सरुवा गर्ने चुनौती दिएको बताए। मन्त्री ज्यूबाट सरुवा गरिदिन्छु भन्ने अभिव्यक्ति आएको छ, यस्तो दैनिक दबाबमा कसरी काम गर्न सकिन्छ ? उनले उल्टै प्रश्न गरे। आर्थिक अनियमिता रोक्न आफूले गरेका क्रियाकलापले हैरानी भएर मन्त्रीनिकटका कर्मचारीले नै हातपात समेत गर्न खोजेको उनको आरोप छ। यता, मन्त्री नन्दसिंह बुढाले सचिव झा र स्वकीय सचिवबीच कुनै विवाद नभएको बताएका छन्। ठूलो विवाद भएको होइन्, सचिव आवेगमा आएकाले स्वकीय सचिवलाई प्रहरीले पक्राउ गरी छाडिसकेको छ, म काठमाडौंमा छु, मन्त्रीले भने अनुसारको काम सचिवले देखाउनुपर्छ, मन्त्री र कर्मचारी भएपछि एउटै परिवार भएर काम गरेर अगाडी बढ्ने हो।तर सचिवले मन लगाएर काम गरेको देखिएन, उनले भने। मन्त्रालयमा कुनै अनियमितता नरहेको भन्दै उनले सचिवले कर्मचारी प्रशासन र आफूमाथि लगाएको सबै आरोप गलत भएको बताए।"
विष्णु पौडेलको टिप्पणी : 'कांग्रेसले नीति तथा कार्यक्रम बुझेन',"काठमाडौं : नेपाल कम्युनिस्ट पार्टीका महासचिव एवं प्रतिनिधिसभा सदस्य विष्णुप्रसाद पौडेलले प्रमुख प्रतिपक्षी कांग्रेसले सरकारको नीति तथा कार्यक्रम 'बुझ्न नसकेको' टिप्पणी गरेका छन्। आगामी आर्थिक वर्षको नीति तथा कार्यक्रममाथि प्रतिनिधिसभामा जारी छलफलमा महासचिव पौडेलले प्रमुख प्रतिपक्षी कांग्रेसले 'आलोचनाका लागि आलोचना' गरिरहेको टिप्पणी गरे। 'हामीले नीति तथा कार्यक्रममा समान अवसर, समान अधिकारको कुरा गरेका छौँ तर प्रतिपक्षीलाई यो पनि पचेन', पौडेलले भने, 'सभामुख महोदय, यो भनेको बुझ्न नसक्नु वा बुझ्न नचाहनु हो। विभेदमा विश्वास गर्नेले समान अवसर र समान अधिकारलाई बुझ्न सक्दैनन्।' कांग्रेसका सांसदहरूले नीति तथा कार्यक्रमलाई 'कर्णप्रिय' भनेर व्यंगय गरेकोमा आपत्ति जनाउँदै पौडेलले भने 'कर्णप्रिय पनि आलोचनाको विषय हुन सक्ला र?' 'सरकारको नीति तथा कार्यक्रममा गणतन्त्र आएन' प्रतिपक्षीको धर्म 'विरोध गर्ने' भए पनि विरोधका लागि विरोध नगर्न उनले आग्रह गरे। 'प्रतिपक्षीको धर्म विरोध गर्ने हो, यो संवैधानिक अधिकार हो', उनले भने, 'तर म भन्न चाहन्छु यो स्पष्ट दृष्टिकोण र आत्मविश्वासका साथ आएको छ। शान्ति, सुशासन र समृद्धिको दृष्टिकोणमात्र होइन, गन्तव्य प्राप्त गर्ने अठोट पनि छ।' पौडेलले 'समाजवादतर्फको आधारवर्ष र संविधान कार्यान्वयनका लागि चालिएको गहकिलो कदम' का रुपमा सरकारको नीति तथा कार्यक्रमको चर्चा गरे। सरकारले राष्ट्रिय एकताका पक्षमा बोल्दा 'देशभक्तिको पाठ पढाएको' रुपमा अर्थ्याइएको भन्दै पौडेलले प्रश्न गरे 'सबै जाति, भाषा, धर्म, संस्कृतिको एकतालाई पक्षपोषण गरेर नीति तथा कार्यक्रम प्रस्तुत गर्नु सरकारको कमजोरी हो?' नीति तथा कार्यक्रममा 'यो पनि गर्छौँ, त्यो पनि गर्छौँ' भनिएको भन्दै प्रतिपक्षी कांग्रेसले गरिरहेको टिप्पणी सतही भएको उनले बताए। 'एउटा मात्र काम गरेर देशलाई समृद्ध बनाउन सकिन्छ?', उनले भने, 'हामीले प्रथामिकता तय गरेका छौँ। यसको प्रभावकारी कार्यान्वयनबाट लक्ष्य प्राप्तिका लागि काम गरौँ।'"
"अर्थमन्त्रीको बैंक खातामा ९० लाख नेपाली, ६२ हजार अमेरिकी डलर","काठमाडौं : बुधबार प्रधानमन्त्री केपी शर्मा ओली नेतृत्वको सरकारका मन्त्रीले सम्पत्ति विरण सार्वजनिक गरेका छन्। अर्थमन्त्री युवराज खतिवडाको खातामा अरु मन्त्रीको भन्दा फरक सम्पत्ति भएको खुलेको छ। खतिवडाले सानिमा र नबिल बैंकमा गरी ६२ हजार ६ सय तीन अमेरिकी डलर भएको उल्लेख गरेका छन्। उनले श्रीमती र आफ्नो गरी अन्य विभिन्न बैंकमा ९० लाख बढी सम्पत्ती भएको उल्लेख गरेका छन्। मन्त्री खतिवडाले प्राप्त डलर संयुक्त राष्ट्र संघको सेवाबाट प्राप्त भएको उल्लेख गरेका छन्। अन्य रकम भने घरायसी खर्च बचतबाट प्राप्त व्याज भएको उल्लेख गरेका छन्। अन्य मन्त्रीले ऋण लिएको उल्लेख गरे पनि अर्थमन्त्रीले भने विभिन्न पाँच शुभचिन्तकलाई ऋण दिएको विवरण पेश गरेका छन्। उनले २०६२ सालदेखि ०६४ सालसम्म शुभचिन्तकलाई २४ लाख ऋण दिएका छन्। मन्त्री खतिवाडाले सुनचाँदीका गहनामा १० तोला सुन, एक किलो चाँदी पारिवारिक आम्दानीबाट लिएको उल्लेख गरेका छन्। घरजग्गामा भने काठमाडौं महानगरपालिका ४ मा पाँच आना जग्गा आफ्नो नाममा रहेको उल्लेख गरेका छन् भने श्रीमती कमला खतिवडाको नाममा काठमाडौं ४ मै १४ आना जग्गा रहेको उल्लेख छ। अन्य जग्गा जमिन भने भक्तपुर, झापा, दोलखा र काठमाडौंमै रहेको र त्यो धेरै श्रीमतीकै नाममा भएको उल्लेख छ।"
नेकपाले बोलायो पहिलो केन्द्रीय कमिटी बैठक,काठमाडौँ: नेकपा एमाले र नेकपा माओवादी केन्द्र मिलेर एकीकृत भएको नेपाल कम्युनिष्ट पार्टीको पहिलो केन्द्रीय कमिटी बैठक बोलाएको छ । परिचयात्मकसमेत हुने बताइएको पहिलो केन्द्रीय कमिटी प्रधानमन्त्रीको सरकारी निवास बालुवाटारमा बोलाइएको हो । यद्यपि यो बैठकलाई अनौपचारिक भनिएको छ । यो बैठकमा बैठकमा ४४१ जना केन्द्रीय सदस्य सहभागी हुने छन् । केन्द्रीय सदस्यहरुलाई नागरिकता समेत लिएर उपस्थित हुन भनिएको छ । पहिलो बैठक भएकाले यसलाई परिचयात्मक पनि हुने बताइएको छ। पहिलो केन्द्रीय कमिटी बैठकमा नेकपाले भोलिका दिनमा लिने रणनीतिबारेमा पनि छलफल हुने भएको छ ।
"'नीति तथा कार्यक्रममा नीतिहरु छन्, कार्यक्रम छैनन्'","काठमाडौ : प्रमुख प्रतिपक्षी दल नेपाली कांग्रेस सभापति शेरबहादुर देउवाले सरकारको नीति तथा कार्यक्रममा नीतिहरु मात्रै रहेको र कार्यक्रम नभएको बताएका छन् । प्रतिनिधिसभा बैठकमा बुधबार सरकारको आर्थिक वर्ष २०७५०७६ को नीति तथा कार्यक्रममाथिको सैद्धान्तिक छलफलमा भाग लिँदै उनले नीति तथा कार्यक्रममा लक्ष्य छन् तर स्पष्ट रुपमा लेखिएका कार्यक्रम छैनन् भने । सभापति देउवाले भने ,योजना र कार्यक्रम बिनाका सपना केवल मनोकामना मात्र हुन् । सरकारलाई कर्मकाण्डी बन्ने छुट छैन । आफूलाई बलियो मान्ने सरकारले आर्थिक र सामाजिक सुधारका लागि ठुल्ठूला जोखिम मोल्नुपर्छ, त्यो स्पीरिट म देख्दिँन । विसं २०४६ सालको राजनीतिक परिवर्तनपछि बनेको कांग्रेसको सरकारले आर्थिक क्षेत्रमा साहसिक र दूरगामी असर पार्ने क्रान्तिकारी काम गरेको उल्लेख गर्दै उनले तत्कालीन सरकारले नै अर्थतन्त्रमा विभिन्न संरचनाको सुधार गरी उदारवाद अर्थतन्त्रको जग बसालेको जानकारी गराए । उनले कांग्रेसका पूर्वसभापति एवं पूर्वप्रधानमन्त्री सुशील कोइरालाको नेतृत्वमा नै नयाँ संविधान जारी भएको र त्यसलाई सर्वस्विकार्य बनाउन आफूहरुले संविधान संशोधनको प्रयास गरेको बताए । उनले भने,स्थानीय, प्रदेश र संघका ऐतिहासिक चुनाव सफल रुपमा सम्पन्न गराई मैले नेपालको नयाँ संविधानलाई सफल कार्यान्वयनमा लगेर छोडेको छु । अब देशले स्थिरता र समुन्नतिको बाटो समातेको छ । राजनीतिक संक्रमण सकिएको छ । विगत दुई वर्षलगातार उच्च आर्थिक वृद्धि दर हासिल गरिएको छ । अहिलेको सरकारलाई अवसर थियो । तर सरकारले प्रस्तुत गरेको नीति तथा कार्यक्रममा कुनै सिर्जनशीलता देखिएन । अहिलेको आवश्यकता भनेको संघीयतालाई सफल रुपमा कार्यान्वयन गरी सिंहदरबारको अधिकार गाउँगाउँमा पुर्याई जनतालाई सशक्त र सम्पन्न गराउनु हो भन्दै सभापति देउवाले नीति तथा कार्यक्रममा संघीयताको कानूनी तथा प्रशासनिक संरचनालाई क्रियाशील गराउने कुरामा स्पष्ट धारणा नआएको टिप्पणी गरे । प्रदेश र स्थानीय तहलाई निष्प्रभावी बनाउने घुमाउरो नियत कांग्रेसलाई स्वीकार्य नहुने भन्दै उनले नीति तथा कार्यक्रमले ग्रहण गरेको यो मर्मले राजनीतिक आन्दोलनका उपलब्धिलाई नजरअन्दाज गर्न खोजिएको भान भएको उल्लेख गरे । दिशाहीन, छरपस्ट सिद्धान्त र नीतिको पोकोले वर्तमान अवस्थामा देशले चाहेको बृहत् लगानी र व्यापक रुपमा रोजगारीका अवसर सिर्जना गर्ने कुरा दिवा सपना मात्रै हुने धारणा व्यक्त गर्दै सभापति देउवाले सरकारले तोकेका लक्ष्य पूरा हुने विश्वसनीय आधार छैनन् भने । उत्तरदक्षिण, पूर्व र पश्चिमका हाम्रा सीमानाको सुरक्षा गरेर बसेका नेपाली दाजुभाई दिदीबहिनीलाई राष्ट्रवादबारे पाठ पढाउन जरुरी नभएको टिप्पणी गर्दै उनले नेपाली जनता जहाँ बसेका भएपनि सबै राष्ट्रवादी हुन् भने ।रासस"
समर्थन फिर्ता लिने तयारीमा नेकपा,"जनकपुरधाम ः नेकपाले प्रदेश २ मा मुख्यमन्त्री लालबाबु राउत नेतृत्वको सरकारलाई दिएको समर्थन फिर्ता लिने तयारी थालेको छ। एमाले र माओवादी केन्द्रबीच एकीकरण भई गठित नेकपा समर्थन फिर्ता लिने तयारीमा लागेको हो। तत्कालीन एमाले संसदीय दलका नेता सत्यनारायण मण्डलले प्रदेश २ मा विपक्षी भए पनि प्रदेशको समृद्धि र शान्तिका लागि समर्थन गरेको उल्लेख गर्दै सरकारका तर्फबाट अपमानित हुनुपरेकाले समर्थन फिर्ता लिन छलफल सुरु भएको बताए। प्रदेश २ का सभामुख सरोज यादवले प्रमुख प्रतिपक्षी दलको मान्यता कांग्रेसलाई दिएपछि रुष्ट बनेको तत्कालीन एमाले नेकपा गठनपश्चात समर्थन फिर्ता लिने ध्याउन्नमा लागेको हो। संघीय समाजवादी फोरम र राजपाको गठबन्धन सरकारले तत्कालीन एमाले र माओवादी केन्द्रको समर्थन प्राप्त गरी बहुमतसिद्ध गरेको थियो। दुवै दलले सरकारलाई समर्थन गरेपछि बाहिर रहेको एक मात्र दल कांग्रेसले प्रमुख प्रतिपक्षको माग गर्दै दुईपटक संसद् बैठक अवरुद्ध गरेको थियो। सभामुख यादवले जेठ ३ गते प्रमुख प्रतिपक्षी दलको मान्यता कांग्रेसलाई दिँदा आफूहरूको अपमान भएको नेता मण्डलले बताए। हामीले प्रतिष्ठा र सम्मान दियौं तर हामीलाई अपमान गरियो, उनले भने। विपक्षी दलको मान्यता दिने सवालमा सभामुखले अलोकतान्त्रिक प्रक्रिया अपनाएको आरोप लगाउँदै उनले अपमान सहेर सरकारलाई समर्थन दिइरहनुको औचित्य नरहने बताए। उनका अनुसार पार्टीमा यसबारे छलफल भइरहेको र जेठ १३ गते बस्ने बर्खे अधिवेशनका क्रममा समर्थन फिर्ताको विषय उठाइनेछ। हाम्रो पार्टीले रचनात्मक सहयोगका लागि सरकारलाई समर्थन दिए पनि प्रमुख प्रतिपक्षी दलको मान्यता दिने सवालमा सभामुख र प्रदेशसभाका उपसचिव रञ्जित झाले मिलेमतो गरेका हुन्, उनले भने, यस विषयमा निर्णय गर्नुपूर्व हाम्रो विचारसमेत लिइएन। संघीय समाजवादी फोरमका अध्यक्ष उपेन्द्र यादवले प्रमुख प्रतिपक्षको आश्वासन दिएर विश्वासघात गरेको आरोपसमेत उनले लगाए। सरकारबाट समर्थन फिर्ता लिने योजना भए पनि सरकार ढाल्ने मनसाय नरहेको उनले स्पष्ट पारे। भने, यो सरकार जुन गठबन्धनबाट बनेको छ त्यसकै कारणले ढल्नेछ। मुख्यमन्त्री राउतले भारतीय प्रधानमन्त्री नरेन्द्र मोदीको भ्रमणका बेला विपक्षलाई बेवास्ता गरी व्यवस्थापन गरेको र राउतकै कारणले प्रदेशको नाम बदनाम भइरहेको आरोपसमेत लगाइएको छ। प्रदेश २ मा पनि सबैभन्दा ठूलो दल बनेको नेकपाको प्रदेशसभामा ३२ सिट छ। फोरमका २९ र राजपाका २५ प्रदेशसभा सदस्य छन्। कांग्रेसका १९ सदस्यसहित १ सय ७ सदस्यीय प्रदेशसभा छ।"
कति समावेशी छ नेकपा ?,"काठमाडौं : नेपाल कम्युनिस्ट पार्टी (नेकपा)को केन्द्र्रीय समिति समावेशी हुन नसकेको देखिएको छ। कुल ४ सय ४१ सदस्यीय केन्द्रीय समितिमा जम्मा ७३ जना महिला मात्र समावेश छन्। यसअनुसार समितिमा महिला प्रतिनिधित्व १६ दशमलव ५५ प्रतिशत मात्र हो। पार्टी नेतृ पम्फा भुषालका अनुसार पार्टी एकीकरण क्रममा पूर्ववत् पार्टीका केन्दीय समिति र सचिवालय समितिका सदस्यलाई नवगठित पार्टीको केन्द्रीय समितिमा अनिवार्य समावेश गरेकाले यस्तो भएको हो। भेगीय प्रतिनिधित्व, वरिष्ठतालाई ध्यान दिँदा पनि केन्द्रीय समिति यस्तो देखिएको उनको तर्क छ। तर कांग्रेसलगायत दलको तुलनामा नवगठित नेकपा धेरै हदमा समावेशी भएको उनको जिकिर छ। संविधानको मर्मअनुसार कानुन आकर्षित हुने ठाउँमा प्रतिनिधित्व भएको छ, तर राजनीतिक दल लगायतमा भने प्रतिनिधित्व अझै कानुनअनुसार हुन सकेको छैन, नेतृ भुषालले मंगलबार नेकपाको केन्द्रीय समितिको पूर्णता पाएपछि भनिन्, राजनीतिक दलसम्बन्धी कानुनमा नै एक तिहाइ महिला सदस्य हुनुपर्ने व्यवस्था छ, तर त्यसअनुसार कार्यान्वयन हुन सकेको छैन। राजनीतिक दल दर्तासम्बन्धी कानुन २०७४ को दफा १५को ४ मा दल दर्ता गर्दा दलका सबै तहका समितिमा एक तिहाइ महिला सदस्य हुने व्यवस्था गर्नुपर्ने उल्लेख छ। तर नेकपाले दल दर्ता गर्दा वा केन्द्रीय समिति गठन गर्दा यसमा ध्यान दिएको छैन। राष्ट्रिय जनगणना २०६८ को नतिजाअनुसार देशमा पुरुषभन्दा महिलाको जनसंख्या धेरै छ। पुरुषको जनसंख्या १ करोड २८ लाख ४९ हजार ४१ अर्थात ४८ दशमलव ५० प्रतिशत र महिलाको जनसंख्या १ करोड ३६ लाख ४५ हजार ४ सय ६३ अर्थात ५१ दशमलव ५० प्रतिशत छ। तर जनसंख्याको अनुपातमा राजनीतिक दलमा महिला प्रतिनिधित्व न्यून देखिएको छ। संविधानमै महिला सहभागिता ३३ प्रतिशत अनिवार्य हुनैपर्ने व्यवस्था छ। संसद्मा त्यो संख्या अनिवार्य छ। तर दलहरूका माथिल्ला तहमा भने अझै त्यसअनुसार महिला प्रतिनिधित्व हुन सकेको छैन। नवगठित केन्द्रीय समितिमा ८८ जना आदिवासीजनजाति समूहका नेताहरू परेका छन्। यो कुल केन्द्रीय समितिको १९ दशमलव ९५ प्रतिशत हो। केन्द्रीय समितिमा मधेसी दलितसहित २३ जना परेका छन्। यो ४ दशमलव ९८ प्रतिशत हो। नेकपाका केन्द्रीय सदस्य तथा दलित नेता तिलक परियार दलित नेताहरूको मूल्यांकन गर्दा न्यून र अन्यको मूल्यांकन धेरै गरिँदा केन्द्रीय समितिमा अपेक्षित प्रतिनिधित्व हुन नसकेको बताउँछन्। पार्टी र सत्ताको प्रतिनिधित्वका सन्दर्भमा भिन्नता हुन्छ नै, पार्टीमा वैचारिक, सांगठनिक क्षमता, योग्यता, वरिष्ठता, क्रियाशीलताका आधारमा नेतृत्वमा प्रतिनिधित्व हुन्छ, तर सत्तामा समानुपातिक समावेशिताको प्रतिनिधित्व हुन्छ, उनले भने, तर पार्टी नेतृत्वमा दलितलाई जिम्मेवारी दिने र पुयाउने सन्दर्भमा दलित नेताको न्यून मूल्यांकन हँुदा उचित प्रतिनिधित्व हुन सकेको छैन। अहिले पनि त्यही भएको छ। उनी अहिलेको प्रतिनिधित्वले सन्तुष्ट हुने ठाउँ नदेखिएको बताउँछन्। मधेसी, थारु र मुस्लिमबाट केन्द्रीय समितिमा ६७ जना नेता परेका छन्। यो कुल संख्याको १५ प्रतिशत हुन्छ। तर नेकपा नेता सत्यनारायण मण्डल भने केन्द्रीय समितिमा अहिले भएको मधेसी, थारु मुस्लिमको प्रतिनिधित्वबाट सन्तुष्ट देखिएका छन्। उनी तुलनात्मक रूपमा अहिले नेकपाले मधेसी, मुस्लिमहरूको प्रतिनिधत्वका सन्दर्भमा लचिलो बनेको धारणा व्यक्त गर्छन्। पहिले पनि पूर्ववत् पार्टीमा एकैपटक २१ जनासम्म नेतालाई स्थान दिइएको थियो, अहिले पनि आवश्यकताअनुसार प्रतिनिधित्व भएको छ, उनले भने, कम्युनिस्ट पार्टीभित्र समानुपातिक समावेशी नीति लागू भएको छ, समुदायगत रूपमा कम्युनिस्ट पार्टीमा प्रतिनिधित्व हुँदैन। नेता क्षमतावान र योग्य पनि हुनुपर्छ। त्यस हिसाबले अहिलेको प्रतिनिधित्व सन्तुष्ट हुने खालकै देखिन्छ। उनले सन्तुष्टि जनाए पनि जनसंख्याका आधारमा प्रतिनिधित्व नभएका अन्य मधेसी, मुस्लिम र थारु नेताहरूको प्रतिक्रिया छ। माथिल्लो तहमा पनि उस्तै नेकपाको केन्द्रीय सचिवालयमा महिला, मधेसी, मुस्लिम र थारुको प्रतिनिधित्व शून्य छ। जनजातिका पनि दुई जना नेता मात्र केन्द्रीय सचिवालयमा समेटिएका छन्। नारायणकाजी श्रेष्ठ र रामबहादुर थापा दुई जना नेता जनजाति नेता हुन्। नेकपाको अब बन्ने स्थायी समितिमा पनि महिला, दलित, मधेसी, मुस्लिम र थारुको संख्या नगन्य हुने भएको छ। ६ जना आमन्त्रितसहित ५१ सदस्यीय हुने स्थायी समितिमा पनि महिला प्रतिनिधित्व ३ जनाको मात्र हुने देखिएको छ। नेकपाले स्थायी समितिको ठोस निर्णय गरिनसकेको भए पनि जम्मा ३ जना नेतृ मात्र स्थायी समितिमा पर्ने सम्भावना देखिएको छ। स्थायी समितिमा पम्फा भुषाल, अष्टलक्ष्मी शाक्य र जयपुरी घर्ती मात्र पर्ने भएका छन्। दलितमा तिलक परियार समेटिए छविलाल विश्वकर्मा र उनी मात्र समेटिने छन्। गृहजिल्लामा ओलीका १४ र दाहालका १५ नेकपाको केन्द्रीय समितिमा अध्यक्ष केपी ओलीको गृहजिल्ला झापाका १४ र पुष्पकमल दाहालको गृहजिल्ला चितवनका १५ जना नेताले प्रतिनिधित्व पाएका छन्। आमन्त्रित स्थायी सदस्यलाई मान्दा चितवनबाट १६ जना नेता केन्द्र्रीय समितिमा पर्ने देखिएका छन्। अध्यक्ष ओलीको गृहजिल्ला झापाबाट अध्यक्ष ओलीसहित घनेन्द्र बस्नेत, जीवन घिमिरे, देवेन्द्र दाहाल, धर्मशीला चापागाई, नरेश खरेल, भाष्कर काफ्ले, रविन कोइराला, युवराज खतिवडा, युवराज कार्की, सुरेन्द्र कार्की, हरि राजवंशी, हिक्मत कार्की केन्द्रीय समितिमा परेका छन्। अध्यक्ष दाहालको गृहजिल्लाबाट दाहालसहित ईश्वरीप्रसाद भट्टराई, केशवलाल श्रेष्ठ, कृष्ण खनाल, गंगा बेल्वासे, डीआर पौडेल, देवी ज्ञवाली, नारायण दाहाल, रामबहादुर थापा, रेणु दाहाल, सीता पौडेल, सन्तु दराई, सूर्यप्रकाश सुवेदी, सुरेन्द्र पाण्डे र ज्ञानु बस्नेत केन्द्रीय समितिमा परेका छन्। स्थायी आमन्त्रित सदस्यमा परेका अमिक शेरचनसमेत चितवनका १६ नेता समितिमा अटाएका छन्। आफ्ना सजिलालाई मौका नेकपाले केन्द्र्रीय समिति निर्माण गर्दा कतिपय आफ्ना सहयोगी र आफ्ना लागि सजिलो हुनेलाई भने स्थान दिएका छन्। त्यसो गर्दा कतिपय जिल्लाका वरिष्ठ नेता छुटेका छन् भने कनिष्ठले केन्द्रीय समितिमा मौका पाएका छन्। पूर्ववत् माओवादीका तर्फबाट लमजुङका पारसमणि पौडेल, पूर्वमन्त्रीसमेत रहेका काभ्रेका सूर्यमान दोङ, श्रीप्रसाद जबेगु, रामचन्द्र शर्मा, रुकुमका जिल्ला इन्चार्ज कुशललगायत नेता परेका छैनन्। जिल्ला इन्चार्ज नपरे पनि रुकुमका सचिव गोपाल शर्मा भने समितिमा परेका छन्। पूर्ववत् एमालेमा पनि कनिष्ठ मानिएका विद्यार्थी नेता जनकपुरका सुधिर शाह, नारायण सिलवालजस्ता नेताहरू केन्द्रीय समितिमा परेका छन्। विघटित नेकपाको केन्द्रीय समितिमै रहेका नेता राधाकृष्ण मैनाली र रूपनारायण श्रेष्ठलाई समितिबाट हटाइएको छ। पूर्वपर्यटनमन्त्री कृपासुर शेर्पा, दलित नेता बाँकेका दलबहादुर सुनार, बैतडीका दामोदर भण्डारीलगायत नेता नसमेटिँदा गुनासो सुरु भएको छ। अघिल्लो दिन नाम परेका पुण्य गौतम, दयालबहादुर शाहीलगायतको नाम अन्तिम सूचीमा काटिएको छ। तीन कार्यकाल विभागीय सचिव रहेका शिव गुरूङ, सिन्धुपाल्चोकका सुभाष कर्माचार्य, चितवनका जिल्ला अध्यक्ष भइसकेका जगन्नाथ थपलियालगायत पनि समितिमा परेका छैनन्। त्यसको साटो पछि उमा कोइराला, दीपक देवकोटालगायतको नाम थपिएको छ। राप्रपा छाडी पूर्ववत् एमालेमा प्रवेश गरेका गोविन्दविक्रम शाही, नयाँ शक्ति छाडेका लीला भण्डारीलगायत नेता केन्द्रीय समितिमा परेका छन्।"
मन्त्रालयको आलटालले विमानस्थल अध्यागमनमा कर्मचारी अभाव,"काठमाडौं : सामान्य प्रशासन मन्त्रालयले बेलामा कर्मचारी सरुवा नगर्दा त्रिभुवन अन्तर्राष्ट्रिय विमानस्थलस्थित अध्यागमन कार्यालयमा कर्मचारी अभाव भएको छ । गृह मन्त्रालयले तत्काल २ सय कर्मचारी पठाइदिन आग्रह गरे पनि सामान्यले बेवास्ता गर्दा विमानस्थल अध्यागमनमा कर्मचारी अभाव भएको हो । अध्यागमनजस्तो संवेदनशील निकायमा आवश्यक कर्मचारी नहुँदा सरकारले सोमबारदेखि २१ घन्टा सञ्चालन गर्न थालेको विमानस्थल सेवासमेत प्रभावित हुने भएको छ । २१ घन्टा सञ्चालनमा विमानस्थलस्थित अन्य निकायले कर्मचारी व्यवस्थापन गरे पनि गृहले अध्यागमन कर्मचारी व्यवस्थापन गर्न सकेको छैन । विमानस्थल अध्यागमन डेस्कमा कुल १ सय २९ जना अधिकृतको दरबन्दी भए पनि अहिले ७५ जनामात्र कार्यरत छन् । अध्यागमन २१ घन्टा ३ सिफ्टमा सञ्चालन गर्न कम्तीमा १ सय २० जना कर्मचारी आवश्यक पर्ने अध्यागमन स्रोत बताउँछ । गृहले कर्मचारी पठाउनुको साटो त्यहाँका अध्यागमन कर्मचारीलाई धमाधम सरुवा गर्न थालेको छ । त्रिवि अध्यागमनबाट राजनीति पहुँचका आधारमा सरुवा हुने तर गृहले त्यहाँ जाने कर्मचारीको व्यस्थापन गर्न नसक्दा समस्या जटिल बन्दै गएको स्रोत बताउँछ । गत मंसिर ३ गते अध्यागमन चुस्त बनाउन र सेवाग्राहीलाई सहज सेवा दिन ३ सिफ्टमा सेवा सुरु गरिए पनि चैतदेखि कर्मचारी अभावमा गृहले २ सिफ्टमा झारेको थियो । गृहले ०७० सालमा सांगठनिक सर्भे गरी विमानस्थल अध्यागमन ३ सिफ्ट चलाउनुपर्ने निर्णय गरेको थियो । संस्कृति, पर्यटन तथा नागरिक उड्डयनमन्त्री रवीन्द्र अधिकारीले सोमबार विमानस्थल २१ घन्टा सञ्चालन गर्ने औपचारिक शुभारम्भ गरेसँगै गृहले फेरि ३ सिफ्टमा अध्यागमन सञ्चालन गर्ने तयारी गरेको छ । अध्यागमन विभागका महानिर्देशक दीपक काफ्लेले विमानस्थल अध्यागमन फेरि ३ सिफ्टमा चलाउने तयारी भइरहेको जानकारी दिए । उनले भने, सरकारको नीति कार्यान्वयन गर्छौं । विमानस्थलमा व्यवस्थापन मिलाइरहेका छौं। अध्यागमनका एक कर्मचारीका अनुसार शान्ति मन्त्रालयमा अतिरिक्त समूहका ७८ जना कर्मचारी आएका छन् । केही कर्मचारी आएका छन् तर उनीहरू पनि नियमित छैनन्, विमानस्थल अध्यागमन कार्यालयका एक कर्मचारीले भने, गृहले कर्मचारी पठाएको छैन, दु:खसुख चलाएका छौं । यति थोरै कर्मचारीले २१ घन्टा कार्यालय चलाउन कठिन हुन्छ । गृहको स्वीकृति र सहमतिबिना सामान्यले २ महिनाअघि विमानस्थलस्थित अध्यागमन कार्यालयका ३८ जना कर्मचारी एकैपल्ट सरुवा गरेपछि त्यहाँ कर्मचारीको खडेरी नै भएको थियो । अहिले बिहान ६ देखि २ बजेसम्म एउटा र दिउँसो २ देखि राति साढे १२ बजेसम्म अर्को गरी २ सिफ्टमा विमानस्थल अध्यागमन कार्यालय सञ्चालित छ ।"
वडासम्मकै जनप्रतिनिधिलाई तालिम,"काठमाडौं : आगामी आवका लागि योजना छनोट र बजेट निर्माणको चटारोमा रहेका बेला सरकारले स्थानीय तहका जनप्रतिनिधि र कर्मचारीलाई समेत प्याकेज तालिम सुरु गरेको छ । २० वर्षपछि नयाँ नेतृत्व आउँदा चालू आर्थिक वर्षको योजना र बजेटमा धेरै अलमल देखिएपछि संघीय मामिला तथा स्थानीय विकास मन्त्रालयले यस्तो प्याकेज अघि सारेको हो । मन्त्रालय मातहतकै स्थानीय सरकार तथा सामुदायिक विकास कार्यक्रम (एलजीसीडीपी)को सहकार्य र सम्बन्धित जिल्ला समन्वय समितिको संयोजनमा ६ महानगरपालिका, ११ उपमहानगरपालिका, २ सय ७६ नगरपालिका र ४ सय ६० गाउँपालिकाका मेयर, उपमेयर, अध्यक्ष, उपाध्यक्ष, ६ हजार ७ सय ४३ वडाध्यक्ष, प्रत्येक वडामा २ महिला सदस्य, सबै वडाका दलित सदस्य र प्रमुख प्रशासकीय अधिकृतदेखि अधिकृत, नायब सुब्बा र खरिदारलाई प्याकेज तालिम दिन लागिएको हो । मन्त्रालयले तयार पारेको प्याकेजमा सुशासन तथा सदाचार प्रवद्र्धन, स्थानीय तहको वार्षिक योजना र बजेट तर्जुमा : पूर्व तयारी, स्रोत अनुमान तथा बजेट सीमा निर्धारण, स्थानीय तहमा लक्षित वर्गको सहभागिता तथा बस्तीस्तरका योजना छनोट र वडास्तरमा योजना प्राथमिकीकरण क्षमता अभिवृद्धि हुनेछ । प्याकेजमा विकास योजनाको अवधारणा, विकासक्रम र संवैधानिक एवं कानुनी व्यवस्था, स्थानीय तहको वित्तीय व्यवस्था तथा आर्थिक कार्य प्रणाली, वडा समितिको सिफारिससम्बन्धी अधिकार र कार्यसम्पादन प्रक्रिया, वडा समिति तथा यसको काम, कर्तव्य र अधिकार, आर्थिक ऐन, विनियोजन ऐन तथा बजेटसम्बन्धी अनुसूचीहरूको जानकारी र अभ्यास, योजना कार्यान्वयन अनुगमन र मूल्यांकन र नगरपालिकाको हकमा नगर कार्यपालिकामा योजना तर्जुमा र स्वीकृति पनि समावेश छ । जनप्रतिनिधि र कर्मचारीबीच धेरै विषयमा अस्पष्ट र अधिकारमा हस्तक्षेप भएको हो कि भन्ने केही नजिर देखिएपछि तालिमको तयारी गरेको मन्त्रालयका उपसचिव विष्णुदत्त गौतमले जानकारी दिए । वर्ष दिन ऐनकानुन र कार्यविधि र अन्य विषय बुझ्दै बितेको र योजना छनोटदेखि बजेट निर्धारणसम्मका जटिल विषय स्पष्ट बनाउँदै सफल परिणाम ल्याउन प्याकेज उपयोगी हुनेछ, उनले भने । यसअघि संघीय सरकारले निर्वाचनलगत्तै मेयर र उपमेयर तथा अध्यक्ष र उपाध्यक्षलाई मात्र गत पुसमा छोटो तालिम दिएको थियो । ५ नगरपालिकामा प्याकेज तालिम सकेको जिसस काठमाडौंले ६ नगरपालिकामा तालिम दिँदै छ । स्थानीय सरकार आए पनि स्थानीय तहहरूले गति लिन नसकीरहेका बेला तालिम फलदायी भएको जिल्ला समन्वय अधिकारी गोपालकुमार अधिकारीले बताए । कतिपय तहमा कर्मचारीले सहयोग नगरेको र कतिपयमा कर्मचारीको कार्यक्षेत्र जनप्रतिनिधिले हस्तक्षेप गरेको गलत बुझाइ आएका छन्, उनले भने, संघीय सरकारका कारण तहमा के समस्या भएको छ, तहलाई सहज बनाउन के गर्नुपर्छ वा संघसँग तहका अपेक्षा के हुन्लगायत विषयमा दुवै सरकार खुलस्त भएका छन् । तालिमपछि वडा सदस्यले पनि आफ्नो भूमिका बुझेको र काम गर्न सहज भएको समितिकी कार्यक्रम संयोजक सीता कार्कीले बताइन् । कतिपय नगरपालिकामा उपमेयर पनि अलमलिएको पायौं, अब तालिम दिएका कुनै पनि तहमा अस्पष्टता छैन, उनले भनिन् ।"
आणविक पदार्थ प्रयोग व्यवस्थित गर्न कानुन बनाउँदै सरकार,"काठमाडौं : आणविक पदार्थको आयातनिर्यात, ओसारपसार, भण्डारण र प्रयोग नियमन एवं व्यवस्थित गर्न सरकारले कानुन निर्माण थालेको छ । कानुन नहुँदा आणविक पदार्थ दुरूपयोग गर्नेमाथि कारवाही चलाउने कुनै आधार सरकारसँग छैन । शिक्षा, विज्ञान तथा प्रविधि मन्त्रालयले अहिले आणविक पदार्थसम्बन्धी ऐनको मस्यौदालाई अन्तिम रूप दिइरहेको मन्त्रालयका प्रवक्ता सुरेन्द्र सुवेदीले जानकारी दिए । ६ महिनाभित्र काम सक्ने गरी मन्त्रालय ऐन निर्माणमा लागेको छ, उनले भने । मन्त्रालयले ऐन निर्माणका लागि विदेशी विज्ञसहित सरोकारवाला पक्षसँग छलफल गरिरहेको छ । नेपालमा स्वास्थ्य सेवा, कृषि, उद्योग (खानी)लगायत क्षेत्रमा आणविक पदार्थको प्रयोग हुने गरेको छ । आणविक पदार्थको जथाभावी प्रयोगले मानव स्वास्थ्य, वातावरण र सुरक्षामा गम्भीर असर पर्ने भए पनि कानुन अभावमा व्यवस्थित गर्न नसकिएको सरकारको भनाइ छ । परमाणुसम्बन्धी ऐन निर्माणका साथै कार्यान्वयन गर्न छिट्टै संयन्त्र निर्माण गरिने शिक्षा, विज्ञान तथा प्रविधिमन्त्री गिरिराजमणि पोखरेलले बताए । आणविक पदार्थको प्रयोग विकासका लागि आवश्यक भए पनि अनधिकृत उपयोग नियन्त्रण गर्न सरकारले चाँडै ऐन ल्याउँछ, उनले भने । विकिरणजन्य पदार्थको प्रयोग अस्पताल, उद्योग, कृषिमा बढिरहेको भन्दै यसको समुचित भण्डारण र व्यवस्थापन गर्न सरकारले राष्ट्रिय नीतिसमेत ल्याउने उनले जानकारी दिए । देशमा धेरैजसो क्यान्सर अस्पतालमा यसको प्रयोग हुन्छ । क्यान्सरको निदान र उपचारमा विकिरण प्रयोग गरिन्छ भने कृषिमा उत्पादन वृद्धि गर्न, स्वाद मीठो बनाउन र रङ बदल्न पनि आणविक पदार्थको प्रयोग बढ्दो छ । यसैगरी विकास निर्माणका क्रममा विस्फोटक पदार्थ र खानी उत्खननमा पनि आणविक पदार्थको प्रयोग हुने गरेको छ । सरकारको अनुमति लिएर मात्र आणविक पदार्थ आयातनिर्यात, भण्डारण हुने गरेको छ । यसलाई व्यवस्थित गर्न सरकारले ३ वर्षअघि आणविक पदार्थ नियमनसम्बन्धी निर्देशिका जारी गरिसकेको छ । कानुन नहुँदा निर्देशिका पनि कार्यान्वयनमा आउन सकेको छैन । आणविक पदार्थको असुरक्षित प्रयोगबाट कुनै कामदार, कर्मचारी, सेवाग्राही वा सर्वसाधारणलाई पुग्न सक्ने मानवीय वा वातावरणीय क्षतिबापत स्वीकृति लिने व्यक्ति वा संस्थाले बिमा र अन्य आर्थिक क्षतिपूर्ति दिनुपर्ने निर्देशिकामा उल्लेख छ ।"
"कांग्रेस नेताहरू जिल्ला दौडाहामा, कुन नेता कहाँ ?","काठमाडौं : कांग्रेसका प्रभावशाली केन्द्रीय नेताहरू जिल्ला दौडाहामा व्यस्त हुन थालेका छन् । असार पहिलो साता कांग्रेसको जिल्ला सभापतिहरूको भेला हेटौंडामा हुँदै छ भने भदौमा महासमिति भेला हुँदै छ । वैशाख २१ मा कांग्रेस सभापति शेरबहादुर देउवाले निर्वाचित केन्द्रीय सदस्यको बहुमतबाट पार्टीका पदाधिकारी मनोनयन गरेसँगै वरिष्ठ नेता रामचन्द्र पौडेल सुदूरपश्चिमसहित विभिन्न जिल्ला पुगेर नेता कार्यकर्तासँग भेटघाट गरिरहेका छन् । पौडेलजस्तै पछिल्लो समय जिल्ला दौडाहामा छन् नेता शेखर कोइराला र कृष्णप्रसाद सिटौला । कार्यकर्ता भेलाका नाममा भइरहेका यस्ता कार्यक्रममा पौडेल र कोइराला दुवै जना सभापति देउवाविरुद्ध लबिङ गरिरहेका छन् । पूर्वमहामन्त्री प्रकाशमान सिंह काठमाडौं, ललितपुर र भक्तपुरका नेताकार्यकर्ताको जमघटमा सक्रिय देखिएका छन् । कोइरालाले अघिल्लो साता मात्र चितवन र मकवानपुरलगायत जिल्लामा कार्यक्रम गरे । सभापतिविरोधी खेमाका नेतासँगै प्रभावशाली युवा नेताहरूसमेत जिल्ला दौडाहामा देखिएका छन् । अघिल्लो साता गगन थापा कपिलवस्तु, रूपन्देही र स्याङ्जा पुगे । प्रदीप पौडेल लमजुङ र कास्कीलगायत जिल्ला पुगे । चन्द्र भण्डारी शेखर कोइरालासँगै जिल्ला दौडाहामा देखिए । युवा नेताहरूले तीन तहको निर्वाचनमा पार्टीको लज्जास्पद पराजयपछि नेतृत्वको कडा विरोध गर्दै सुधारका लागि संघर्ष गर्ने उद्घोष गरेका थिए । संस्थापनविरोधी खेमा जिल्ला दौडाहामा सक्रिय भएपछि सभापतिनिकट नेताहरूसमेत जिल्ला दौडाहामा निस्कन थालेका छन् । उपसभापति विमलेन्द्र निधि र सहमहामन्त्री डाप्रकाशशरण महत पनि जिल्ला दौडाहामा निस्केका छन् । निधि शनिबार वीरगन्ज पुगे भने आइतबार अरू जिल्लातर्फ लागेका थिए । सहमहामन्त्री महत सुर्खेतसहित सुदूरपश्चिमको भ्रमण गरी ओखलढुंगातर्फ लागेका छन्। पार्टीभित्र सभापति र सभापतिइतर पक्षबीच गुटबन्दी देखिइरहेका बेला नेताहरू जिल्ला तहसम्मै आफ्नो धार प्रभावकारी बनाउन दौडाहामा लागेको बुझ्न सकिन्छ । वरिष्ठ नेता पौडेल भन्छन्, पार्टीको छवि र संगठन सुधारका लागि म जिल्ला दौडाहामा लागेको हुँ । नेता सिटौला भने जिल्लाबाट बोलाहट भएकाले जिल्ला लागेको बताउँछन् । प्रदीप पौडेल भने नेताहरूको जिल्ला दौडाहालाई जिल्ला सभापति भेला र महासमिति बैठकसँग सम्बन्ध रहेको बताउँछन् । उनले भने, केन्द्रीय कार्यसमिति बैठकबाट पार्टी नेतृत्वले सच्चिने सन्देश नदिएपछि आसन्न भेलामा सहभागीले समेत यो कुरा उठाउन् भन्ने हाम्रो ध्येय छ । महासमिति भेला र जिल्ला सभापति भेला विधान संशोधनका लागि मात्र बोलाउनु हुँदैन । चुनावमा धरासयी पार्टीलाई पुनर्ताजगी गर्ने ठोस रोडम्याप ल्याई अघि बढनुपर्छ ।( कुन नेता कहाँ ? रामचन्द्र पौडेल : सुदूर पश्चिमसहित कर्णालीका जिल्ला कृष्णप्रसाद सिटौला : पश्चिमका जिल्लाको लगातार भ्रमणमा शेखर कोइराला : पूर्वका जिल्लापछि अहिले सिन्धुपाल्चोकतिर शशांक कोइराला : अघिल्लो साता चितवन र मकवानपुरमा गगन थापा : अघिल्लो साता रूपन्देही, कपिलवस्तु र स्याङजामा प्रदीप पौडेल : लमजुङ, कास्कीतिर चन्द्र भण्डारी : सिन्धुपाल्चोकतिर उपसभापति विमलेन्द्र निधि : वीरगन्जपछि फेरि जिल्लातिर सहमहामन्त्री डाप्रकाशशरण महत : सुर्खेतसहित पश्चिमबाट पूर्वको ओखलढुंगातिर"
फिल्ड अफिस हटाउँदै भारत : केन्द्रबाट पत्राचार छैन,"विराटनगर ः भारतीय दूतावासको विराटनगरस्थित क्याम्प अफिस हटाइने भएको छ। योसँगै त्यहाँका कर्मचारीले कार्यालय हटाउन आन्तरिक तयारीसमेत थालेका छन्। कहिलेसम्म उठिसक्ने भन्ने टुंगो भने लागेको छैन। भारतीय विदेश मन्त्रालयले सरकारले जे उद्देश्यका लागि अफिस खोलेको थियो, त्यो पूरा भएको जनाउँदै उठाउने घोषणा गरेको छ। तर भारत सरकारका तर्फबाट भएको घोषणा सञ्चारमाध्यममार्फत जानकारी भए पनि माथिबाट पत्राचार नभएको क्याम्प अफिसका एक अधिकृतले जानकारी दिए। हामीलाई कार्यालय हटाउनू भनेर औपचारिक पत्राचार भएको छैन। तर मानसिक रूपमा तयारी भई यहाँका सरसामानको व्यवस्थापन कसरी गर्ने भनेर आन्तरिक सल्लाह भने थालेका छौं, उनले भने। आफूहरू सरकारी कर्मचारी भएकाले जे निर्देशन आउँछ, सोहीअनुसार काम गर्ने उनको भनाइ छ। क्याम्प अफिसले भुक्तानी गर्नुपर्ने कतिपय हिसाब मिलान गर्न बाँकी रहेको ती अधिकृतकोे भनाइ छ। फर्निचर तथा कार्यालयका सामान सार्न समय लाग्ने भएकाले पनि पूर्ण रूपमा अफिस हटिसक्न समय लाग्ने उनले जानकारी दिए। भुक्तानीसम्बन्धी हिसाब पूरा हुन र कार्यालयका सरसामान सार्न केही समय लाग्छ, उनले भने। २०६५ भदौ २ मा आएको बाढीले कोसीको तटबन्ध भत्काएपछि सुनसरी हुँदै पश्चिम नेपालतर्फको यातायात सेवा ठप्प भएको थियो। नेपाली सवारीले भारतीय भूमि हुँदै फेरि नेपालतर्फ आउनुपर्ने बाध्यता थियो। यसरी भारत भएर जाँदा उताको सरकारको अनुमति लिनुपर्ने भएकाले भारतीय दूतावासले विराटनगरमै पास दिन कार्यालय खोलेको थियो। तर १० वर्षसम्म फिर्ता नभएपछि राजनीतिक एवं जनस्तरबाट समेत यसलाई हटाउन नेपाल सरकारमाथि चर्को दबाब परेको थियो। हालै मात्र क्याम्प अफिसका कर्मचारीले बुधनगरमा निर्माणाधीन आईसीपीको निरीक्षण गरेका छन्। बह्य रूपमा पछिल्लो समय क्याम्पले प्रदेश १ र २ का कतिपय जिल्लामा भारतीय सहयोग र लगानीमा सञ्चालित परियोजनाको अनुगमन निरीक्षण गर्ने, भारत सरकारले नेपाली विद्यार्थीलाई प्रदान गर्ने छात्रवृत्तिको निवेदन लिने, भारत जाने नेपाली गाडीलाई पास दिने र भारतीय स्वतन्त्रता दिवसको सन्दर्भमा यताका सञ्चारमाध्यमलाई विज्ञापन दिने गर्दै आएको थियो। यही साता मात्र क्याम्प अफिसका कर्मचारी सम्मिलित टोलीले बुधनगरमा निर्माणाधीन एकीकृत भन्सार चेक पोस्ट (आईसीपी)को निरीक्षण गरेको थियो। यो अफिसबाट मासिक ५ सय गाडीले पास लिने गरेका थिए। गुह्य रूपमा भने फिल्ड अफिसले राजनीतिक गतिविधिलाई उक्साहट गर्ने गरेको भन्दै आलोचना हुने गरेको थियो। रोडशेष चोकको कार्यालयबाट मधेस आन्दोलनकारी र हिन्दुवादीलाई समेत उचाल्ने काम भएको भन्दै राजनीतिक वृत्तमै टीकाटिप्पणी हुँदै आएको थियो। अघिल्लो महिना मात्र फिल्ड अफिस परिसरमै बम विस्फोट भएको थियो। यसअघि पनि फिल्ड अफिसभन्दा अगाडिको सडकमा बम पड्काइएको थियो। कार्यालय हट्नु आफूहरूका लागि दुर्भाग्य भएको मोरङ व्यापार संघका अध्यक्ष तथा पूर्वसांसद पवनकुमार सारडाले बताए। हामीले यसलाई नै महावाणिज्यदूतको कार्यालयमा रूपान्तरण गर्न माग गरेका थियौं, उनले भने, सवारी पास लिन मात्र नभई दूतावासबाट हुने अन्य काम हुन सके व्यापार प्रवद्र्धनमा समेत सहज हुन्छ भन्ने हाम्रो अपेक्षा थियो। राजनीतिक कारणले यसलाई हटाइएको भन्ने विषयमा आफ्नो कुनै टिप्पणी नभएको र औद्योगिक तथा व्यापारिक क्षेत्रका लागि क्याम्प अफिस सहयोगी नै रहेको सारडाको दाबी छ। संघीय समाजवादी फोरमका मोरङ अध्यक्ष राजकुमार यादवले पनि अफिसले दिएको सेवा सकारात्मक रहेको बताए। सरकारले फिल्ड अफिस हटाउने निर्णय गरेको छ, उनले भने, यसमा केही भन्नु छैन। तर अब साना काम गर्न पनि भारतीय दूतावासको काठमाडौं कार्यालय जानुपर्ने बाध्यता हुने भयो। तत्कालीन परराष्ट्रमन्त्री नारायणकाजी श्रेष्ठले फिल्ड अफिस बन्द गर्न भारत सरकारलाई पत्राचार गरे पनि धेरै समयसम्म उसले जवाफ दिएको थिएन। तर प्रधानमन्त्री केपी ओलीले विराटनगरमा रहेको भारतीय फिल्ड अफिस हट्ने बताएको तीन दिनपछि नै भारत सरकारका तर्फबाट त्यहाँको विदेश मन्त्रालयले यसबारे थप प्रस्ट पार्दै हटाउने घोषणा गरेको हो।"
'सुन तस्करीको जालो राजनीतिक नेतृत्वसम्म पुग्न सक्छ',"छानबिन समितिका संयोजक ईश्वरराज पौडेलले सुन तस्करीको खतरनाक जालो रहेको बताएका छन् । सुन तस्करको नेक्सस राजनीतिक नेतृत्वसम्ममा रहेको हुन सक्ने उनको अनुमान छ । यसै विषयमा अन्नपूर्णकर्मी सागर पण्डितले पौडेलसँग गरेको संक्षिप्त कुराकानी: सुन तस्करीको जालोमा कोको रहेको पाउनु भयो ? अनुसन्धानको क्रममा धेरै जालोहरू रहेको पाइयो । अनुसन्धानबीच गन्तव्यमा पुग्दै गर्दा यसमा संलग्न भएका विभिन्न पक्षहरूको जालोलाई यसरी लिन सकिन्छ । पहिलो दुबईको जालो । दुबईमा बसेर व्यापार व्यसाय गरी राम्रै हैसियत बनाएका र भिजिटिङ भिसामा जानेहरू इजी मनी खोज्ने क्रममा यो जालोमा सहभागी भएको देखिन्छ । दोस्रोमा नेपाल र दुबईमा रहेर हुन्डीको कारोबार गर्ने पनि यो जालोमा संलग्न रहेको पाइयो । तेस्रो नेपालको एयरपोर्टको जालो सबैभन्दा खतरनाक जालो हो । जहा थाई एयरवेजमा काम गर्ने नेपाली कामदार, फ्लाइट दुबई र एयर अरेबियाको व्यवस्थापन गर्ने नेपाली एयरलाइन्सका कर्मचारी पनि यो जालोमा परेको देखियो । अर्को जालो हो एयरपोर्टमा सुरक्षा दिने प्रहरीको जालो । प्रहरीको मिलिमतो नभई तस्करी हुनै सक्दैन । त्यसपछि सुनमा लगानी गर्ने व्यापारीको जालो । यी सबै जालोको समायोजन गर्ने भुजुङ, छिरिङ र एमकेको जालो सबैभन्दा ठुलो छ, जसको सम्बन्ध राजनीतिक नेतृत्वसँग पनि रहेको हुन सक्छ । विगतमा राजनीतिक नेतृत्वसँग सेटिङ मिलाउने मुख्य जालो भुजुङहरूकै रहेको पाइयो । पेशेवर डाँकाहरू पनि यो जालोमा सहभागी भएको पाइयो । नेपाल सुन तस्करको लागि उर्वर भूमि रहेको देखियो होइन ? हो, सुन तस्करका लागि नेपाल उर्वरभूमिजस्तो देखियो । यो निकै दु:खलाग्दो अवस्था हो । तस्करहरूको बयानले पनि नेपालमा ०४० सालदेखि नै विभिन्न वहानामा सुन तस्करी हुने क्रम बढेको देखिएको छ । एयरपोर्टको अथोरिटी सुधार्ने हो भने तस्करी धेरै हदसम्म नियन्त्रण हुन सक्छ । त्यसैले एयरपोर्टमा व्यापक सुधार र अप्रेसन गर्न जरुरी छ । हिजो काठमाडौंको न्यूरोडमा रहेका चाकु, गुदपाक र चकलेट पसलहरू आज सबै विस्थापित भएर एकाएक सुन पसल किन बनिरहेका छन् ? यस्तै अवस्था मुलुकका अन्य प्रमुख सहरहरूमा पनि छ । त्यसैले ती सुन पसलहरूको बारेमा पनि छानबिन र अनुसन्धान हुन जरुरी छ । हाम्रो राज्य संयन्त्र र सुरक्षा निकायलाई तस्करहरूले पंगु नै बनाएका हुन् ? राज्य संयन्त्र र सुरक्षा निकायलाई कमजोर बनाउने प्रयास पक्कै भएको हो । राज्यका जिम्मेवार निकायमा रहेकाहरू नै लोभलालचमा फस्न पुगेकाले समस्या भएको हो । अब त्यस्तो स्थिति आउन नदिन राज्यका सबै संयन्त्रहरू जिम्मेवार, इमान्दार र संवेदनशील बन्न सक्नु पर्छ । राज्यका सबै संयन्त्र सच्चिनै पर्छ । राज्यका सबै संयन्त्रमा टालटुले होइन, गम्भीर खालको अप्रेसन र सुधार अत्यावश्यक भइसकेको देखिन्छ । ३३ केजी सुन चाहिँ अब कहिले फेला पर्छ त ? समितिको म्याद थपिएको छ जेठ मसान्तसम्म । हामीले हाम्रो अनुसन्धानलाई अझै व्यापक र सशक्त बनाउदै अघि बढाएका छौं । हाम्रो अथक प्रयासले गोरे समातिएको छ । अब बिस्तारै बिस्तारै सबै जालोहरू हामी पत्ता लगाएरै छोडछौं । यही क्रममा त्यो लुटिएको सुन पनि हामी पत्ता लगाएरै छोड्छैाँ । अनुसन्धानमा कतिको स्वतन्त्र हुनुहुन्छ ? कुनै दबाब छ कि ? हामी पूर्ण रूपमा स्वतन्त्र र निर्भीक भएर अनुसन्धानमा लागिरहेका छौं । हामीलाई कुनै किसिमको दबाब र प्रभाव छैन । फेरि हामी कसैको दबाब र प्रभावलाई स्वीकार पनि गर्दैनांै । त्यसैले कसैले दबाब दिने हिम्मत नै गरेका छैनन् । संकलित प्राप्त प्रमाण र तथ्यका आधारमा हामी बिना आग्रह र पूर्वाग्रह अनुसन्धान गरिरहेका छौं । अनुसन्धान टुंगोमा पुग्छ त ? हामी अनुसन्धानलाई टुंगोमा पुर्याएर आगामी दिनमा नेपालमा हुने सुन तस्करीलाई पूर्ण रूपमा निस्तेज गर्न सफल हुनेछौं भन्नेमा पूर्ण विश्वस्त छौं।"

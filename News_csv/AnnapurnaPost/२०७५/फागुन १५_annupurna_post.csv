शीर्षक,विवरण
तातोपानी नाका सम्बन्ध,"उत्तरी छिमेकीसँग जोड्ने प्रमुख नाका (तातोपानीखासा) खुल्दैछ। भूकम्पसँगै बन्द नाका चार वर्षपछि खुल्न लागेको हो। नेपालचीन जोड्ने भरपर्दाे सडक संरचनासहितको यो नाका भूकम्पलगत्तै रोकिएको थियो। नाका सञ्चालनमा आएपछि तातोपानी क्षेत्रले तंग्रिने अवसर पाउनेछ। नाका खुल्ने विषयले सीमा जिल्ला मात्र होइन, आसपासका क्षेत्र पनि उत्साहित छन्। चीनलाई रेलमार्गले जोड्ने ठूला गफ सुन्दै आएका जनतालाई नाका सुचारु हुन लाग्दा उत्साह थपिनु स्वाभाविक हो। नेपालले सधैं त्यो नाकालाई दक्षिणको विकल्पका रूपमा मात्र लिए पनि चिनियाँ सामान आउने क्रम भने जारी रह्यो। भारतको कोलकाता, विशखापट्टनम भएर पनि नेपाल भित्रिरहेकै छ। हुन त जसोतसो रसुवागढी नाकाबाट पनि डेढ वर्षदेखि समयसमयमा सामान आइरहेको छ, तातोपानीको विकल्पका रूपमा। यता चिनियाँ कम्पनीले बाह्रबिसे तातोपानी जोड्ने २६ किलोमिटर सडकखण्डको पुनर्निर्माण गरिरहेको छ। नाका भने पुरानै पुल मर्मतसम्भारपछि सुचारु गर्न लागिएको हो। यद्यपि निर्माणाधीन नयाँ पुलको काम भने जारी रहनेछ। दुवैतिरको सहमतिमा सरकारले आउँदो वैशाखमा नाका खोल्ने योजनासहित काम अघि बढाएको छ। नेपाल र चीन सम्बन्धको एक प्रमुख आधार मानिने यो नाकाबाट आफ्नो मुलुकविरोधी गतिविधि हुन्छ भन्ने चिनियाँ बुझाइ छ। त्यहीकारण नाका खुल्न ढिलाइ भएको सुनिन्छ। त्यसका अतिरिक्त नेपाल चीनतिर लहसिएको छैन भन्ने संकेत दिन नेपाल सरकारकर्मचारीतन्त्रबाट उक्त नाकालाई बेवास्ता गरिएको देखिन्छ। अन्य शक्तिलाई भुलाउन यस्तो बेवास्ता गरेको धारणा पनि बाहिर आइरहेको छ। दुवै धारणा गलत मात्र होइन, विकासका वाधक पनि हुन्। त्यही धारणामा चीन नेपालको नाकामा अल्मलिएको हो। तातोपानी नाका क्षेत्र भूकम्प र बाढीपहिरोको चपेटामा पर्दै आएको छ। तातोपानी नाका बन्द भएपछि थातथलो छोडेर रसुवागढी लागेका हुन् वा काठमाडौं रहन बाध्य मानिस त्यसतर्फ फर्कन थालेका छन्। सडक बन्दै गर्दा पनि सवारी साधन आउजाउ हुन थालेको छ। खासाको पुरानो बस्तीलाई चिनियाँले अन्यत्र सारे पनि तातोपानीमा पुरानैको वर्चश्व रहनेछ। लिपिङको सडक बनाएर धराप भत्काउँदै त्यो नाका वैशाखदेखि सञ्चालनमा ल्याउँदा चीनतर्फ पनि सकारात्मक सन्देश जाने बुझाइ चीन स्वशासित तिब्बत सरकारको छ। सडक निर्माणसँगै जीर्ण भौतिक संरचना हटाउने काम पनि भइरहेको छ। सरकारी निकायको भवन निर्माण र मर्मतसमेत भइरहेका छन्। नेपाललाई अन्य रणनीतिक चालमा पर्न नदिन चीन सचेत भएकाले नाका खुलाउन जोड दिएको हुनुपर्छ। अमेरिकाले अघि बढाएको इन्डोप्यासिफिक रणनीति र केपी शर्मा ओली नेतृत्व सरकारको भारतसँगको सामीप्यले पनि यो नाका छिटो खुल्ने संकेत गर्छ। चीनसँग निकट रहेको मानिएको वर्तमान नेतृत्वसमेत अर्को छिमेक र विश्व शक्तितर्फ लहसिएको अनुभव चीनले गरेको छ। प्रतिक्रिया नदिने चीन यस्ता विषयमा खुलेर बोल्न थालेकोले पनि त्यसलाई प्रस्ट्याउँछ। आफूले अघि बढाएको बेल्ट एन्ड रोड इनिसियटिभ (बीआरआई) लाई रोक्न बुझेको इन्डोप्यासिफिक रणनीतिक खेल भइरहेको बुझाइ चीनको छ। यो मत्थर गर्न पनि अधिकतम नाका खोलेर सहज अन्तरक्रियामा चीन अघि बढ्न लागेको देखिन्छ। यसमा नेपालले पनि साथ दिनुपर्छ। छिमेक सम्बन्ध अब्बल र विश्वासिलो भएमा मात्र अन्य मुलुकसँगको सम्बन्ध बलियो हुनेछ। नेपालले चीनसँगको पुरानो र नयाँ नाका विकास गर्दै त्रिदेशीय सहकार्यका लागि माध्यम बन्न सक्नुपर्छ। सरकारले गतिलो सडक सञ्जाल निर्माण गर्दै रेलको आधार अघि बढाउनुपर्छ। अन्यथा चीनबाट खेलौना रेलकै वर्चश्व नेपालमा हुनेबाहेक अन्य सम्भावना रहँदैन।"
दुर्घटनाअघि मन्त्री रवीन्द्र र पाथिभराका पुजारीको त्यो संवाद,"ताप्लेजुङ : संस्कृति, पर्यटन तथा नागरिक उड्ययनमन्त्री रवीन्द्र अधिकारी सवार एयर डाइनेस्टीको एमआई एयरबस हेलिकोप्टर बुधबार दिउँसो १२ बजेर ५५ मिनेटमा ताप्लेजुङको पाथिभरा मन्दिर नजिकै अवतरण गर्यो । तेह्रथुमको आठराई चुहानडाँडास्थित एयरपोर्ट निर्माणस्थलको अवलकोनपछि मन्त्री अधिकारीसहितको टोली पाथिभरा दर्शनका लागि त्यहाँबाट ताप्लेजुङ पुगेको थियो । मन्त्रीसहितको सरकारी टोली हेलिकोप्टरबाट झर्दा पाथीभर मन्दिर क्षेत्रमा बाक्लो हिमपात भइरहेको थियो । हिउँ पर्दा पर्दै मन्त्री अधिकारीसहितले पाथिभरा मन्दिरको दर्शन र पूजा पनि गरे । पाथिभरा मन्दिरका मुख्य पुजारी डिल्ली आचार्यका अनुसार मन्त्री अधिकारीले दर्शन गरिसकेपछि हिउँ पर्ने क्रम झनै बढेको थियो । त्यसपछि मन्त्री अधिकारी र हेलिकोप्टरका पाइलटसहित सबैजना पुजारीकै निवासमा आगो तापेर बसे । हिउँ धेरै परेकाले मन्त्रीज्यूसहितलाई मैले नै आगो तापेर बसौँ भनँे, पूजारी आचार्यले भने, मन्त्रीज्यू आउने खबर प्रहरीबाट थाहा पाएकाले पूजा सामाग्रीसहित तयारी गरिसकेको थिएँ, हिउँ परेकाले आगो पनि बालेको थिएँ । पूजा सकेपछि हिउँ झनै बाक्लो पर्न थालेपछि मन्त्री अधिकारीले नै पूजारीको निवासमै गएर आगो तापौँ भनेका थिए । हिउँ बाक्लो पर्न थालेपछि मन्त्रीज्यूले मेरै निवासमा गएर आगो तापौँ भन्नुभयो, पुजारी आचार्यले अन्नपूर्णसँग भने, त्यसपछि उहाँले मलाई चिया पकाउन भन्नुभयो । दुर्घटनामा परेको हेलिकोप्टरमा को को सवार थिए ? हेलिकप्टर दुर्घटनामा पर्यटनमन्त्री अधिकारीसहित सातजनाको मृत्यु उडेको एक मिनेटमै दुर्घटनामा परेको थियो हेलिकोप्टर मन्त्री सवार हेलिकप्टर दुर्घटनाको गहिरो अनुसन्धान गर्न कांग्रेसको माग हिउँ बाक्लै पर्ने क्रम जारी रहेपछि मन्त्री अधिकारीले पूजारी आचार्यलाई भनेका थिए, तपाईँले मिठो चिया पकाउनुहुन्छ, लौ त आगो ताप्दै चिया पनि पिऊँ । तर त्यहीबीचमा हिउँ पर्दा पर्दै मौसम खुले जस्तो भयो । मौसम एकछिन खुले जस्तो भएपछि प्रधानमन्त्रीका सरकारी स्वकीय सचिव युवराज दाहालले अब जानुपर्छ भन्नुभयो, पूजारी आचार्यले भने, त्यसपछि सबैजना उम्लिँदै गरेको चिया नखाइ हेलिकोप्टरमा जानुभयो । मन्त्री अधिकारीसँगै रहेका एकजनाले फुङ्लिङ बजारमा फोन गरेर मौसमको अवस्था सोधेका थिए । फुङ्लिङबाट पाथिभरा देखिने भएकाले उनले मौसम खुले नखुलेको सोधेका थिए । फुङ्लिङबाट फोनमा बोल्नेले, कुहिरो बाक्लो छैन, मौसम खुल्दैछ भन्ने जवाफ दिएका थिए । पुजारी आचार्यले मन्त्री अधिकारीसहित सबै सबैजलाई हेलिकोप्टरम पुगेर चिया दिएका थिए । सबैले चिया पिएपछि हेलिकोप्टर दिउँसो १ बजेर २५ मिनेटमा काठमाडौँका लागि उडेको थियो । आफूसँग मुस्काउँदै कुरा गरेका मन्त्री दुर्घटनामा परेको खबर पाएपछि पूजारी आचार्य पनि स्तब्ध छन् । हेलिकोप्टरमा जानुअघि आगो ताप्दै मन्त्रीज्यूले पाथीभरका लागि धेरै काम गर्नुछ भन्नु भएको थियो, उहाँले मलाई ढुक्क बनाउँदै हामी पाथीभरका लागि अझै केही गर्छौँ भनेर आश्वस्त पार्नुभयो, पुजारी आचार्यले भने, तर उहाँले मुस्काउँदै दिएका ती बाचा केही मिनेटमै दुर्घटनामा परेको हेलिकोप्टरसँगै बिलिन भए ।"
एक जुझारु विकासप्रेमी राजनीतिज्ञको अवसान,"काठमाडाैं : बुधबार मध्यान्तरको एउटा अकल्पनीय दुर्घटनाले सिङ्गो देश स्तब्ध छ । बहालवाला संस्कृति, पर्यटन तथानागरिक उड्ययनमन्त्री, एउटा जुझारु विकासप्रेमी राजनीतिज्ञलाई नेपालले सदाका लागि गुमाएको छ । एयर डाइनेस्टीको हेलिकप्टरमा पूर्वी नेपालको पाथिभरा दर्शन गरेर फर्कँदै गर्दा ताप्लेजुङ्गको फुङलिङ१०, तारेभिरमा हेलिकप्टर दुर्घटनामा हेलिकप्टरमा सवार मन्त्री रवीन्द्र अधिकारीसहित सातजनाकै निधन भयो । मृत्यु अप्रिय तर अन्तिम सत्य हो । तर केही मृत्युहरु यस्ता हुन्छन्, जसलाई स्वीकार गर्न गाह्रो हुन्छ । विद्यार्थी राजनीतिबाट उदाएको एउटा आशालाग्दो युवा नेताको अवासानले देशलाई ठूलो पीडा बोकाएको छ । हसिँलो र जुझारु विकासप्रेमी राजनीतिज्ञ रवीन्द्र अधिकारीको मृत्यु हामी सबैलाई अपत्यारिलो लागेको हुनसक्छ । हेलिकप्टर हराइरहेको समाचार सार्वजनिक हुँदा सामाजिक सञ्जालमा सबैले अधिकारीसहित सवार सबै सकुशल भइदिए हुन्थ्यो भन्ने कामना गर्दै थिए । तर त्यो कामना धेरै बेर टिकेन, एक घण्टा बित्दा नबित्दै दुःखद् खबर पुष्टी भयो । उनीहरुको उद्दारका लागि नेपाली सेनाको हेलिकप्टर दुर्घटनास्थल तिर उडे । बुधबार राति अबेरसम्म शव संकलन गरेर राजधानी ल्याउने प्रयास जारी रह्यो । रवीन्द्र अधिकारी सालिन, सुयोग्य व्यक्ति थिए । उनमा रहेको राजनीतिक सस्कार साँच्चिकै अद्वितिय र अतुलनीय थियो । नेपालको विकासबारे बहस छेड्ने र विकास समस्या समाधानका लागि उनले एक कुशल राजनीतिज्ञको भूमिका निभाए । संसदीय समितिमा रहेर उनले समस्या समाधान र सहजीकरणमा सधैं प्रयास गरिरहे । उनी आफ्नो राजनीतिक जीवनमा सधैं सक्रिय र क्रियाशील रहे । उदार, समायोजनकारी, सबैसँग घुलमिल हुने र पछिल्लो समय मन्त्रीको भूमिकामा रहँदा पनि उनीसम्मको पहुँच सबैका लागि सुलभ थियो । एउटा सक्रिय युवा नेताको बारेमा मृत्यु आलेख (अबिच्युरी) लेख्नुपर्दा पीडाले हात चल्न मान्दैनन् । यो अकल्पनीय घटनासँगै नेपालले एक विकासप्रेमी जुझारु राजनीतिज्ञ गुमाएको छ । विकास र अर्थतन्त्रका बारेमा रविन्द्र अधिकारीका विशेष चासो दिन्थे । पछिल्लो पटक सरकारमा सामेल भएर पर्यटन मन्त्रीको जिम्मेवारी पाएपछि उनले पर्यटनको विकासबाट संवृद्ध नेपाल बनाउने अभियानमा सक्रिय थिए । देशभर हवाई यातायात विस्तारका लागि विमानस्थलको सम्भाव्यता अध्ययन, पर्यटन पूर्वाधारको विकासका लागि उनले धेरै समय खर्चेका थिए । देशको एक मात्र अन्तर्राष्ट्रिय विमानस्थलमा हवाई ट्राफिकको भीडभाड कम गर्न आन्तरिक उडानका लागि काभ्रेको नागीडाँडामा छुट्टै विमानस्थल बनाउनेदेखि निर्माणाधीन क्षेत्रीय अन्तर्राष्ट्रिय विमानस्थललाई तीव्रता दिने, त्रिभुवन अन्तर्राष्ट्रिय विमानस्थलको विस्तार तथा सञ्चालन अवधि विस्तारमा उनले काम गरे । पर्यटन पूर्वाधारको विकासबिना पर्यटन क्षेत्रले विकासको गति लिन सक्दैन भनेरै उनले पर्यटन पूर्वाधार विकासलाई प्राथमिकता दिए । पर्यटकीय नगरी पोखरा उनको राजनीतिक कर्मथलो भएका कारण पनि उनले पर्यटन क्षेत्रको अन्तर्यलाई राम्ररी बुझेका थिए । विकास समितिको सभापति छँदा र पर्यटनमन्त्री हुँदा उनीसँग पटकपटक संवाद भइरहन्थ्यो । पर्यटन मन्त्री भएपछि १०० दिने कार्ययोजना तयार गर्ने क्रममा उनले मन्त्रालयमा बोलाएर सुझाव लिएको सम्झन्छु । धेरैले अरूको कुरा कमै सुन्छन् । तर उनमा सुन्ने, ग्रहण गर्ने र अरूलाई सम्झाउने अद्भूत गुण थिए । दुई वर्षअघिको एउटा कार्यक्रम सम्झन्छु । जसमा रवीन्द्र अधिकारी, गगन थापा तथा हृदयेश त्रिपाठी वक्ताका रुपमा थिए । विकास बहसमा अधिकारी र थापाको जुझारु कुरा सुनेपछि हृदयेश त्रिपाठीले भने, युवा वयमा सरकार बाहिर रहँदा म पनि भाइहरु जस्तै जुझारु थिएँ । कार्यकारी पदमा रहेर डेलिभर गर्न गाह्रो छ । त्यही भुक्तभोगीका रुपमा आज मेरो स्वर मत्थर छ, भोलि तिमीहरु पनि त्यस्तै हुन्छौ । तर मन्त्रीका रुपमा रवीन्द्र अधिकारीमा त्यही पुरानै जोश कायमै देखिन्थ्यो । हवाई दुर्घटनामा यात्रुको निधन, चोटपटक या लगेजको क्षतिमा बीमा रकम बढाउने मन्ट्रियाल महासन्धिलाई संसद्बाट अनुमोदन गराउनेदेखि पर्यटन पूर्वाधारको कार्यान्वयनलाई तीव्रता दिने, देशभर पर्यटकीय गन्तव्यहरु पहिचान र घोषणा गर्ने, भ्रमण वर्षलाई अभियानका रुपमा लैजाने, नेपालको पर्यटन क्षेत्रका विकृति निवारणमा उनी सक्रिय थिए । नियतिले अधिकारीमाथि बज्रपात गर्यो । मन्त्री रवीन्द्र अधिकारीप्रति हार्दिक श्रद्धान्जलि !"
अधुरै रहयो रवीन्द्र अधिकारीको जर्मनी पुगेर नेपाल प्रवर्द्धन गर्ने सपना,"काठमाडौं : संस्कृति पर्यटन नागरिक तथा उड्डयनमन्त्री रवीन्द्र अधिकारी बिहीबार बिहान जर्मनी जाने कार्यक्रम तय भएको थियो। संयुक्त राष्ट्र संघको विश्व पर्यटन संगठनको आयोजना शनिबारदेखि मंगलबारसम्म हुने कार्यक्रममा जाने निर्धारित कार्यक्रम मन्त्री अधिकारीको थियो। युरो एसिया माउन्टेन कन्क्लेभ नाम लिएको कार्यक्रममा भाग लिएर नेपालको प्रवर्द्धन गर्ने मन्त्री अधिकारीको सपना अधुरै रहेको छ। मन्त्री अधिकारी स्वकीय सचिव दीपक थापा र पर्यटन बोर्डका प्रमुख कार्यकारी अधिकृत (सीईओ) दीपकराज जोशीसँगै बिहीबार बिहान ८:५० बजे कतार एयरवेजमार्फत् कार्यक्रममा जाने निश्चित भएको थियो। जर्मनीको म्युनिख एयरपोर्टले नेपालमा विमानस्थल निर्माणमा चासो देखाएकाले सो विमानस्थलको व्यवस्थापन अध्ययनसहितको विषयमा जानकारी लिन मन्त्री अधिकारी त्यहा जान लागेका थिए। अधिकारी शनिबार र आइतबार जर्मनीको कार्यक्रममा सहभागी हुने पूर्वनिर्धारित कार्यक्रम थियो। उक्त कार्यक्रममा नेपाल भ्रमण वर्ष २०२० लाई प्रवद्र्धन गर्ने, नेपालको पर्वतीय पर्यटनमा भएको नकारात्मक विषयलाई चिर्न सकारात्मक सन्देश दिने खालको प्रवद्र्धन गर्ने र नेपाललाई हिमालयन डेस्टिनेशनको रूपमा प्रवर्द्धन गर्ने तयारी थियो। जर्मनीको कार्यक्रम सकेर बर्लिनमा हुने आइटीबी नामक पर्यटन मेलामा सहभागी हुने कार्यक्रम पनि तय भएको बोर्डका सीईओ जोशीले जानकारी दिए। उनका अनुसार बर्लिनमा आगामी सोमबार जाने र आगामी मंगलबारको उद्घाटन कार्यक्रम, बुधबार नेपाल प्रवद्र्धन र बिहीबार नेपाल भ्रमण वर्षको प्रवर्द्धन गर्ने मन्त्रीसहितको कार्यक्रम तह भएको थियो। दुर्घटनापछि जर्मनीको कार्यक्रम स्थगित भएको छ। हेलिकप्टर दुर्घटनामा पर्यटनमन्त्री अधिकारीसहित सातजनाको मृत्यु मन्त्री सवार हेलिकप्टर दुर्घटनाको गहिरो अनुसन्धान गर्न कांग्रेसको माग मित्र रवीन्द्रको आकस्मात बिदाई, कल्पना बाहिरको कुरा : विश्वप्रकाश शर्मा दुर्घटनाको शिकार बन्यो आङछिरिङको परिवार दुर्घटनाअघि मन्त्री रवीन्द्र र पाथिभराका पुजारीको त्यो संवाद अब सम्झनामा मात्र रवीन्द्र अधिकारी रवीन्द्र अधिकारी भन्थे : मृत्युबारे सोचेर बस्दिनँ ! मन्त्रिपरिषद् बैठक : हेलिकप्टर दुर्घटना छानबिन समिति गठन, बिहीबार सार्वजनिक बिदा रवीन्द्र अधिकारी सहभागी राजधानीको त्यो अन्तिम औपचारिक कार्यक्रम"
रवीन्द्र अधिकारी भन्थे : मृत्युबारे सोचेर बस्दिनँ !,"काठमाडौं : त्यसबेला म रातोपाटी अनलाईनमा कार्यरत थिएँ । सम्पादक नेत्र पन्थीले मलाई मेरो जीवन नामको रोचक साप्ताहिक कोलमका लागि काम गर्ने अतिरिक्त जिम्मेवारी दिए । लोकप्रिय र प्रभावशाली व्यक्तिको जीवनका अनेक आयामबारे यहाँ छलफल हुन्थ्यो । खासगरी साना साना कुरा तर जीवन दर्शन र जीवनशैलीमा प्रभाव पार्ने कुरामा रोचक कुराकानी हुन्थ्यो । यस क्रममा मैले थुप्रै नेता र सेलिब्रिटीसँग भेटेर गफ गरेँ । मैले जजसलाई भेटेँ, तिनले आफ्ना कमजोरी, सिमानाबारे खुलेर बोले । केहीले आत्मालोचना पनि गरे । मैले कुराकानी गरेका प्रभावशाली व्यक्तिमध्ये रवीन्द्र अधिकारी एक थिए । एक साता उक्त कोलम मेरो जीवनका लागि उनै रवीन्द्र अधिकारीसँग कुरा गर्ने निधो भयो । मैले फोन गरेँ उनलाई । भेट्नका लागि सहजै सहमत भए । नेत्र सरसँग सल्लाह गरी म सिधै सिंहदरबारमा छिरेँ । संसदको विकास समितिमा सभापति भएको बेलाको कुरा हो यो । तत्कालिन एमाले पार्टीको विद्यार्थी ईन्चार्ज पनि उनै थिए । उनको कार्यकक्षमै प्रवेश गर्दा त्यहाँ केही विद्यार्थी नेताहरु अखिलभित्रको विवाद मिलाउन भन्दै कार्यकक्षको बाहिर बसिरहेको मैले देखेँ । भित्र अधिकारी एक पुराना पत्रकार चिरन्जिवी ढुंगानासँग राजनीतिक गफमा व्यस्त थिए । (चिरन्जिवी दाई, जो अहिले अन्नपूर्णपोस्टमा मेरा सहकर्मी ।) म भित्र छिरेपछि चिरन्जिवी दाईले आफ्नो अनौपचारिक संवाद टुंग्याएर बाहिरिनुभयो । सुरु भयो, रवीन्द्र अधिकारीसँग उनकै जीवनबारे भलाकुसारी । एक घण्टासम्म के कुरा भएछ भनेर मैले अन्तरवार्ताको अडियो मोबाइलमा दोस्रो पटक आज सुनेँ । हेलिकप्टर दुर्घटनामा अधिकारीको निधन भएपछि रातोपाटीमा गरेको अन्तर्वार्ताको खुब याद आयो । त्यही बसाइको सम्झना किन पनि आयो भने, त्यसबेला अधिकारीले जीवनका अन्तरंग कुरा सुनाएका थिए । बाल्यकाल, विद्यार्थी जीवन, राजनीतिक र संघर्ष, पारिवारिक सम्बन्ध, जीवनदर्शनबारे खुलेर कुरा भएको थियो । कतिपय कुरालाई उनले सहजै रुपमा नसोचिकनै जवाफ दिन्थे । भाग्यमा कति विश्वास गर्नुहुन्छ दाई ? मैले सोधेको थिएँ । छैन, हैट केही विश्वास छैन । आजका समाचारमा त पाथीभरा मन्दिरमा दर्शन गरेर काठमाडौं फर्कँदा दुर्घटना भएको कुरा आए । मलाई लाग्यो, बीचका केही वर्षमा रवीन्द्र दाईले आफ्नो जीवनदर्शन फेर्नु पो भयो कि ! कि म झुक्किएँ ! रवीन्द्र अधिकारीलाई धेरै पत्रकार सजिलै दाई भनेर सम्बोधन गर्थे । किनकि, उनी आफैँ पनि धेरैसँग सजिलै घुलमिल हुन्थे । आत्मीय ठान्थे । सजिलो लाग्ने भएकैले म पनि दाई भनेरै सम्बोधन गर्थेँ । ज्योतिषलाई हात देखाउनुभएको छ कि छैन ? भनेर सोध्दा पनि उनले सजिलै छैन भनेका थिए । बरु आमाले कतै ज्योतिषसँग आफ्नो भविष्यवाणीबारे सोधेको सुनाएका थिए । उनले भनेका थिए, आमाहरुले हेराउनुहुँदो रहेछ, ज्योतिषलाई चिना देखाउनुहुँदो रहेछ, भविष्य एकदम राम्रो छ भनेर भन्छन् रे, तर म आफैँ कहिल्यै पनि ज्योतिषकहाँ गएको पनि छैन, विश्वास पनि लाग्दैन । सोफामा बसेर अधिकारीले आफ्नै भविष्यबारे खुलेर बोलेको आजै मैले झल्झली सम्झिएँ । यसअघि मलाई उनीसँगको अन्तर्वार्ता खासै याद पनि थिएन । ४९ वर्षको उमेरमै जब रवीन्द्र दाईको निधन भयो, यसपछि चाहीँ ज्योतिषहरुले उनकी आमासँग गरेको भविष्यवाणीको कुरा याद आयो । अधिकारीले आफ्नो अध्ययनको बानीबारे धेरै कुरा सुनाएका थिए । उनले आफूलाई सबैभन्दा धेरै प्रभाव पार्ने पुस्तक निकोलाई अत्रोभस्कीकाे अग्निदिक्षा भनेर सुनाएका थिए । यतिसम्म कि, अग्निदिक्षाका थुप्रै पंक्ती कण्ठस्थ सुनाए । यससँगै म्याक्सिम गोर्कीको 'आमा' र नेपालीमा माेदनाथ प्रश्रित लगायतका कृतिबाट प्रभावित बनेकाे बताएका थिए । विद्यार्थी राजनीति गर्दा नै पढेका कुराहरु कण्ठस्थ सुनाएको देख्दा दंग थिएँ म । कतिसम्म भने बिहान ३ बजेसम्म पनि लेखपढ गरेर बसेका सम्झना उनले सुनाएका थिए । मैले अर्को प्रश्न सोधेको थिएँ, जुन अहिले पनि याद आउँछ, अगाडिको जीवनबारे केही योजना पनि बनाउनुहुन्छ ? प्रधानमन्त्री बनुँला म भनेर उद्देश्य राख्नुभएको छ कि छैन ? मेरो प्रश्न सकिन नपाउँदै उनले भनेका थिए, मलाई ठूलो कामबाट झ्याप्पै केही गरिहालौँ भन्नेमा विश्वास छैन । साना साना कामबाटै आफ्नो प्रभाव देखाउँदै जाने हो । म अहिले जे भुमिकामा छु, यहीँबाट परिवर्तन गर्दै जाने प्रयास गर्छु । प्रधानमन्त्री बनेपछि मात्रै परिवर्तन गर्नसक्ने अरुले नसक्ने हैन । प्रधानमन्त्री बनौँला वा नबनौँला पनि । असमानता, विभेद् अन्त्य होस् । म प्रधानमन्त्री बन्न भन्दा पनि असमानता, विभेद् अन्त्य गर्न राजनीतिमा लागेको थिएँ । यसकै लागि म केही गर्न सकुँ । प्रधानमन्त्री नै किन बन्नु पर्यो र ! उनको यो जवाफ साँच्चिकै प्रेरणादायी थियो । उनको एउटा जवाफ चाहीँ मैले सम्झिरहेँ आज । भनेका थिए, मरिएन भने मन्त्रीसम्म भइएला ! र स्मरणीय कुरा थियो प्रेमबारे । विद्यार्थीकालमा उनलाई यति धेरै प्रेमपत्र आएछन् कि, तिनको कुनै लेखाजोखा नै थिएन । आकर्षक भएर भन्दा पनि पढाइमा अब्बल र सक्रिय भएकाले प्रेमपत्र आउने उनको बुझाइ थियो । उनका अनुसार साढे २ सय भन्दा धेरै प्रेमपत्र आएको उनले सुनाएका थिए । यतिसम्म कि, एउटा चिठी त २७ पेज लामो पनि थियो ! खासगरी कलेज लाईफमा उनलाई धेरै प्रेमपत्र आउँथे रे । धेरैलाई उनी चिन्दैनथे । कति चिठी त पढ्न पनि नभ्याएको उनले भने । त्यति धेरै युवतीले मन पराइएका रवीन्द्र आफैँले चाहीँ मन पराएकी युवतीलाई कहिल्यै भन्न सकेनछन् । तर पढाइ र राजनीतिमा सक्रिय भएकैले अरु कुरामा फुर्सद नै नमिलेको उनको कुरा थियो । मेरो कोलमको अर्को टाइटल थियो, मेरो मृत्यु । यस टाइटल अन्तरगत अन्तर्वार्ता दिने मान्छेले मृत्युबारे पनि बोल्नुपर्ने थियो । मृत्युलाई उसले कसरी हेर्छ ? मृत्युसँग डर लाग्छ कि लाग्दैन ? यसबारे मैले सोधेको थिएँ, दिमागमा कहिल्यै मृत्युको कुरा आउँछ कि आउँदैन ? रवीन्द्र अधिकारीले यसबारे सोचेर नबस्ने भन्दै क्याजुअल एन्सर दिए । आज मेरो दिमागभर उनका तिनै जवाफ घुमिरहे ।"
अब सम्झनामा मात्र रवीन्द्र अधिकारी,"रवीन्द्र अधिकारीको जन्म २०२६ साल वैशाख २२ गते बुबा इन्द्रप्रसाद र आमा लक्ष्मीदेवी अधिकारको कोखबाट कास्की भरतपोखरी गाविस नौ जामुनबोटमा भएको हो। व्यवस्थापनमा स्नातकोत्तर अधिकारी विद्यार्थी राजनीतिक हुँदै राष्ट्रिय राजनीतिका चर्चित पात्र हुन्। दुई सन्तानका पिता रवीन्द्रकी श्रीमती विद्या भट्टराई आरआर क्याम्पसमा प्राध्यापनरत छिन्। विद्यार्थी राजनीति संस्कृति, पर्यटन तथा नागरिक उड्डयन मन्त्री रहेका अधिकारी २०३७ सालमा विद्यार्थी कालमै राजनीतिमा प्रवेश गरेका थिए। प्रवेशिका उत्र्तीण गरे लगत्तै वन विज्ञान अध्ययन संस्थान भर्ना भएका अधिकारी २०४२ सालमा पृथ्वीनारायण क्याम्पस पोखरामा अध्ययन सुरु गरे। विद्यालयबाटै राजनीतिक गतिविधिमा चासो राख्ने अधिकारी क्याम्पसमा प्रवेश गरेपछि राजनीतिकमा सक्रिय भए। अधिकारीले २०४४ सालमा पृथ्वीनारायण क्याम्पस अनेरास्ववियु कमिटीको अध्यक्ष बनेर विद्यार्थी राजनीतिबाटै नेतृत्व गर्न थालेका थिए। विद्यार्थी राजनीतिसँगै अधिकारीले २०४५ सालमा एक वर्ष अध्यापनसमेत गरे। सोही साल उनी पृथ्वीनारायण क्याम्पस सदस्य बनेका थिए। उनले ०४५ मै अनेरास्ववियु कास्की जिल्ला कमिटीको नेतृत्व पाए। जिल्ला कमिटीको अध्यक्ष भएको दुई वर्षपछि २०४७ सालमा अनेरास्ववियु केन्द्रीय सदस्य बनेका अधिकारी गण्डकी अञ्चलको अध्यक्ष बने। विस्तारै विस्तारै नेतृत्वमा पुगेका अधिकारी २०४९ सालमा पृथ्वीनारायण क्याम्पस पोखराको स्ववियु सभापति निर्वाचित भएका थिए। पोखराबाट विद्यार्थी राजनीतिको नेतृत्व सुरु गरेका अधिकारी २०५३ सालमा त्रिवि केन्द्रीय क्याम्पस कीर्तिपुरको स्ववियु सभापति निर्वाचित भएका थिए। केन्द्रीय क्याम्पसको नेतृत्व लिएकै वर्ष उनी स्ववियु काउन्सिल नेपालको संयोजक बने। विद्यार्थी राजनीतिमा लोकप्रिय बनेका अधिकारी २०५६ सालमा अनेरास्ववियुको केन्द्रीय अध्यक्ष निर्वाचित भए। विद्यार्थी राजनीतिमा अधिकारीको योगदान विद्यार्थी राजनीतिको तल्लो तहदेखि नेतृत्वमा पुगेका अधिकारीको भूमिकालाई विशेष रुपमा सम्झन सकिन्छ। अधिकारीले विद्यार्थी राजनीति अवधिभर शिक्षामा भएको निजीकरण र व्यापारिकरण विरुद्ध संघर्ष गरे। उनको अभियान प्राविधिक शिक्षाको विस्तार र गुणस्तरियता, सबैका लागि गुणस्तरीय शिक्षा जस्ता आन्दोलनको अगुवाई आफैँ गरे। अधिकारीकै नेतृत्वमा कालापानी मोर्चा बनेको थियो। उनले सीमा सुरक्षा अभियान अन्तर्गत नेपाली भूभाग डुबाउने लक्ष्मणपुर बांधको चर्को विरोध गरे। विद्यार्थी कालमै उनले ज्ञानेन्द्र पुत्र पारस शाहलाई दरबारमा नभएर जेलमा राख्न माग गरे। पारसको ज्यादतीविरुद्द आन्दोलन गर्ने क्रममा उनले ५ लाख २३ हजार हस्ताक्षर दरबारमा बुझाएका थिए। यातायात लगायत सार्वजनिक क्षेत्रमा ३३ प्रतिशत विद्यार्थी सहूलियतको आन्दोलनको प्रमुख अगुवाइसमेत अधिकारीले नै गरेका थिए। राष्ट्रिय राजनीतिमा अधिकारी हेलिकप्टर दुर्घटनामा पर्यटनमन्त्री अधिकारीसहित सातजनाको मृत्यु उद्दारमा गएका पाइलट भन्छन् टुक्राटुक्रा भएर जलेको देखेँ छाप्न नपाएको यो फोटो, यो समाचार दुर्घटनाअघि मन्त्री रवीन्द्र र पाथिभराका पुजारीको त्यो संवाद २०४६ सालदेखि अधिकारी राष्ट्रिय राजनीतिमा सक्रिय बने। उनले पञ्चायत विरोधी आन्दोलनमा लागेका कारण २०४६ सालमा ८ महिना जेल बसेका थिए। अधिकारी विरोधी आन्दोलनका क्रममा पटकपटक हिरासत परेका थिए। कास्की जिल्ला कमिटी सदस्य, सचिव, अध्यक्ष हुँदै अधिकारी २०६४ को संविधानसभाको निर्वाचनमा सभासद् बने। दोस्रो संविधनसभाको निर्वाचनबाट २०७० सालमासमेत अधिकारी संविधाानसभा सदस्य बनेका थिए। उनी रुपान्तरित व्यवस्थापिका संसदका सदस्यसमेत थिए। अधिकारी २०७४ को आमनिर्वाचनमा तेस्रो पटक कास्कीबाट निर्वाचित भएका हुन्। एमाले र माओवादी एकतापछि नेकपा बन्दा अधिकारी केन्द्रीय सदस्य बनेका थिए। केपी शर्मा ओली नेतृत्वको सरकारका संस्कृति, पर्यटन तथा नागरिक उड्डयनमन्त्री अधिकारीको बुधबार हेलिकप्टर दुर्घटनामा निधन भएको हो। लेखक रवीन्द्र राजनीतिसँगै अधिकारीको लेखक व्यक्तित्व छुट्टै छ। उनले थोरै कृति प्रकाशन गरे पनि उनका कृति चर्चित र महत्वपूर्ण छन्। संविधानसभा : लोकतन्त्र र पुनर्संरचना, समृद्ध नेपाल उनका दुई कृति हुन्। कृतिसँगै उनले राजनीति र विकास सम्बनधी सयौँ अनुसन्धानमुलक लेख लेखेका छन्।"
दुर्घटनाको शिकार बन्यो आङछिरिङको परिवार,"काठमाडौं : दोस्रो घुन्साको रुपमा ताप्लेजुङमै बुधबार हेलिकप्टर दुर्घटनामा परी व्यावसायी आङछिरिङ शेर्पा, पर्यटनमन्त्री रवीन्द्र अधिकारीलगायत सात जनाको मृत्यु भयो। शेर्पाको परिवारमा भएको यो तेस्रो दुर्घटना हो। २०५५ सालमा आङछिरिङका कान्छा भाइ टेण्डी शेर्पा रेस्क्यू गर्न जाँदा सोलुखुम्बुको बासा भन्ने ठाउँमा एमआइ १७ हेलिकप्टर दुर्घटनामा परी मृत्यु भयो। उनकी भाउजू पासाङ ल्हामु शेर्पाको २०५० वैशाख १० गते सगरमाथाको आरोहण गरी फर्कने क्रममा हिमपहिरोमा परेर मृत्यु भयो। लाक्पा सोनाम, आङछिरिङ र टेण्डी शेर्पा तीन दाजुभाइ मध्ये दुईजना हेलिकप्टर दुर्घटनामै मृत्यु हुनु दुःखत भएको छ यो घढीमा शोकसन्तप्त परिवारजनप्रति समावेदना। ३५ वर्ष अघिदेखि भरिया बनेर पर्यटन मजदुरको रुपमा काम थालेका शेर्पाको परिवार दुर्घटनाको शिकार बनेको हो। कसैले पनि म मर्छु भनेर पूर्व जानकारी पाउँदैन। कसैले दुर्घटनामा परेर मरिन्छ भन्ने सोचेको पनि हुँदैन। तर सोचे जस्तै शेर्पा परिवारमा दुर्घटनामाथि थप दुर्घटना थपिदा देशले नै अर्थतन्त्रका उत्कृष्ट व्यवसायी गुमाउनु परेको छ। शेर्पा परिवार भरिया पेशा बाट ट्रेकिङ व्यवसाय सुरु गरेर होटल, एयरल्यान्स, हेलिकप्टर र दर्जनौं कम्पनी स्थापना गरी देशको अर्थतन्त्रमा सहयोग पुर्याउदै आएका थिए। सफल व्यावसायीको रुपमा परिचित शेर्पाले नेपाल सरकारले उत्कृष्ट राजश्व बुझाए बापत पोजेरो गाडी समेत उपहार पाएका थिए। शेर्पा परिवार सोलुखुम्बुको जुभिङ गाविस८ (हाल खुम्बु पासाङ ल्हामु गाउँपालिका) पाङगोमका स्थानीय हुन्। दिदी आङदामी शेर्पाले सञ्चालन गरेको शेर्पा सोसाइटी ट्रेक बाट पर्यटन क्षेत्रमा सम्लग्न भएका आङछिरिङ शेर्पा पछिल्लो समय २०४० साल देखि थामसेर्कु ट्रेकिङ कम्पनी स्थापना गरी निरन्तर काम गर्दै आएका थिए। धरानका चन्दा राईसँग वैवाहिक सम्बन्ध गाँसेका आङछिरिङको पासाङ र नुर्वु गरी दुई छोरा छन्। दुवै जना छोरा पाइलट हुन्। तर पछिल्लो समय जहाज उडाउन भने छाडेका छन्। हेलिकप्टर दुर्घटनामा पर्यटनमन्त्री अधिकारीसहित सातजनाको मृत्यु"
म्याग्दीको उच्च पहाडी क्षेत्रमा ९ पटक हिमपात,"बेनी : मुस्ताङ र म्याग्दीको उच्च पहाडी क्षेत्रका बस्तीहरुमा मंगलबार रातिदेखि भएको हिमपातका कारण जनजीवन कष्टकर भएको छ। मुस्ताङमा यो सहित यस वर्ष ९ पटक हिमपात भएको छ। उपल्लो मुस्ताङका सडकमा बाक्लो हिउँ जमेकाले यातायात सेवा प्रभावित भएको छ। बाक्लो हिउँ जमेकाले सर्वसाधारण घरबाहिर निस्कन सकेका छैन्। गाईवस्तुलाई घाँस र आहराको समस्या हुन थालेको छ। म्याग्दीको धवलागिरी, मालिका, मंगला, रघुगंगा र अन्नपूर्ण गाउँपालिकाको गुर्जा, घोडेपानी, लुलाङ, मुना, मुदी, टोड्के, कुइनेमंगले, मल्कवाङ, शिख, राम्चे, हिस्तान लगायतका ठाउँमा पनि चार फिटभन्दा बढी हिउँ जमेको स्थानीयबासीले बताएका छन्। गर्मी याम सुरु भएपछि भएको हिमपातका कारण हिउँदे खेतिबालीमा असर पुगेको गुर्जाका वडाअध्यक्ष झकबहादुर छन्त्यालले बताए। अन्नपूर्ण गाउँपालिका ८ राम्चेका फासबहादुर गर्बुजाले हिमपातका कारण सडक, भवन, सिचाई, खानेपानीलगायत पूर्वाधार योजनाको काम प्रभावित भएको बताए। मध्य फागुनमा हिमपात भएको सम्भवत पहिलो भएको स्थानीय बुढापाकाहरुको भनाई छ।"
दसैं अघि फेवाताल किनारमा केबलकार संचालनमा आउने,"पोखरा : पोखराको फेवाताल किनारमा दसैंअघि केबलकार संचालनमा आउने भएको छ।केबलकार सुचारु भएपछि उदाउँदो र अस्ताउँदो घाम हेर्न सराङ्कोट पुग्न सजिलो हुने भएको छ। केबलकार संचालनमा आएसँगै अब पर्यटकले सराङ्कोट पुग्न घुम्ती नै घुम्ती भएको साँघुरो सडकको बाटो हुँदै सवारी साधनमा ४५ मिनेट खर्चनुपर्ने छैन। ८ मिनेटमै सराङ्कोट टाकुरामा पुग्न सकिनेछ। फेवाताल किनारको सेदीबगरमा २०७३ मंसिर २९ गते भूमि पूजन कार्यक्रम गरी अन्नपूर्ण केवलकार प्रालिले सराङ्कोट पुग्ने केबलकार बनाउन काम सुरु गरेको थियो। केबलकार निर्माणको काम ७५ प्रतिशत सकिएको र दसैं अगाडी नै केबलकार संचानलमा आउने गरी काम अघि बढेको अन्नपूर्ण केबलकार प्रालिका संचालक निर्देशक तीर्थराज त्रिपाठीले बताए। जापानबाट केबलकारका लागि चाहिने लठ्ठा, गोण्डोला (डिब्बा) लगायतका सम्पूर्ण सामाग्री आइसकेको र केबलकार फिट गर्न जापानबाट ३ जना विज्ञ टोली आएर काम गरिरहेको प्रोजेक्ट इन्जिनियर शैलेन्द्रकुमार सिकेले जानकारी दिए। १ अर्बको लगानीमा केबलकार निर्माण हुने भनिए पनि लागत बढेर १ अर्ब ३१ करोड लाग्ने अन्नपूर्ण केबलकार प्रालिका निर्देशक त्रिपाठीले बताए। विदेशी लगानी समेत रहने केबलकारमा सराङ्कोटका स्थानीयको समेत साझेदारी रहेको छ। नेपालीको ८५ र विदेशीको १५ प्रतिशत लगानी रहेको केबलकार निर्माणमा सनराइज बैंक र राष्ट्रिय वाणिज्यले सहवित्तीयकरणमा ऋण नेतृत्व गरेका छन्। २१ सय ७५ मिटर लामो केबलकारमा १८ टावर हुनेछन्। केबलकारमा झुल्के घाम हेर्न जाने पर्यटकलाई लक्ष्य गरी बिहान साढे ५ बजेदेखि नै केबलकारको सेवा दिइने बताइएको छ। केबलकारमा १८ वटा डिब्बा रहने छ। १७ डिब्बा क्यावीन रहने र १ डिब्बा सामान ओसारने (लगेज) रहेको इन्जिनियर सिकेले बताए। एउटा डिब्बा ८ जनाको क्षमताको रहेको पनि उनले बताए। केबलकारमा जापानको निप्पोन केबलकारको प्रविधि प्रयोग भएको छ। फेतातालको उत्तरी किनार सेदीबगरबाट सराङ्कोटसम्म केबलकार निर्माणले पोखरामा नयाँ पर्यटकीय ब्राण्ड थपिएको पोखरा पर्यटन परिषदका उपाध्यक्ष गोपीबहादुर भट्टराईले बताए । केबलकार चढेर फेवाताल, पोखरा बजार, हिमालको दृश्यालवाकन मात्र होइन, सूर्योदय र सूर्य अस्त समेत हेर्न सकिनेछ।"
३० वर्षपछि मिस्टर भक्तपुर पावर हुने,"भक्तपुर : भक्तपुरमा ३० वर्षपछि दोस्रोपटक शारीरिक सुगठन तथा फिटनेस प्रतियोगिताअन्तर्गत मिस्टर भक्तपुर पावर हुने भएको छ।प्रतियोगितामा महिलातर्फ समेत पहिलो मिस भक्तपुर पावरको स्पर्धासमेत हुने भएको छ। भक्तपुर जिल्ला शारीरिक सुगठन तथा फिटनेस संघको प्राविधिक सहयोगमा भक्तपुर नगरपालिका ९ वडा खेलकुद समितिले आउँदो चैत ९ गते उक्त प्रतियोगिता गर्ने भएको हो। यसअघि २०४५ साल साउन १२ गते प्रथम मिस्टर भक्तपुर पावर भएको थियो। ३० वर्ष रोकिएको मिस्टर भक्तपुर यस वर्ष गर्न लागिएको प्रतियोगिताका संयोजक एवं फिटनेस संघका अध्यक्ष बाबुकाजी मानन्धरले जानकारी दिए। उनले प्रतियोगितामा पुरुषतर्फ ६२ केजीमुनि र ६२ केजीमाथि गरी दुई तौल समूहमा स्पर्धा गराइने बताए। महिलातर्फ भने खुला हुने उनको भनाइ थियो। 'प्रत्येक तौल समूहका खेलाडीले तीन चरणमा बेन्च प्रेस, स्क्वाट र डेड लिफ्टतर्फ बारबेल उठाउनुपर्ने नियम बनाएका छौं,' उनले भने, खेलाडीले यी तीनवटामध्ये जुनमा बढी तौल सफलतापूर्वक उठाए, त्यसैलाई मान्यता दिइनेछ।' आयोजक समितिका अध्यक्ष राजेश प्रजापतिले खेलाडीहरुले तीनवटै चरणमा अनिवार्य भाग लिनुपर्ने नियम बनाइएको जानकारी दिए। पहिलो चरणमा कम्तीमा ५० केजी तौल उचाल्नुपर्नेछ। दोस्रो चरणमा भने कम्तीमा दुई किलो बढाएरमात्रै बारबेल उठाउन दिइनेछ। 'दोस्रो र तेस्रो चरणमा खेलाडीले उठाउने तौल निर्णायकलाई गोप्य रुपमा बुझाउनुपर्नेछ', अध्यक्ष प्रजापतिले भने, 'खेलाडीहरुबीच अस्वस्थ प्रतिस्पर्धा हुन नदिन यस्तो व्यवस्था गरिन्छ।' उनले पुरुषतर्फ ५० र महिलातर्फ २० जना शारीरिक सुगठनका खेलाडीहरु सहभागी हुने अनुमान गरिएको बताए। उनका अनुसार चैत ९ गते फाइनल हुनुअघि चैत ८ गते प्रिजजिङ राउण्ड हुनेछ। प्रतियोगिताअन्तर्गत राखिएको बेन्च प्रेसमा खेलाडीले बेन्चमा उत्तानो परेर भारसहितको बारबेललाई आफ्नो छातीसम्म ल्याई दुवै हात सीधा हुने गरेर माथि उचाल्नु पर्नेछ। त्यस्तै स्क्वाटमा खेलाडीले भारसहितको बारबेललाई आफ्नो काँधमा राखेर हात पूरा तन्काएर माथि लानुपर्छ। डेड लिफ्टमा भने खेलाडीले सीधा उभिएर भारसहितको बारबेललाई हातले कम्मर माथिसम्म उठाएर पुनः जमिनमा छोड्नुपर्छ। ३० वर्षअघि भएको मिस्टर भक्तपुर पावरको उपाधि विनेश जोन्छेले जितेका थिए। उनले बेन्च प्रेसमा ११५५ केजी, स्क्वाटमा १२० केजी र डेड लिफ्टमा १३२ केजी गरी कूल ३६७५ केजी उचालेर भक्तपुरकै बलियो पुरुष सावित गरेका थिए। प्रतियोगिताका विजेतालाई शिल्ड, मेडल र प्रमाणसहित आकर्षक नगद पुरस्कारको व्यवस्था गरिएको संयोजक मानन्धरले बताए। प्रतियोगिता भक्तपुर नपा ९ स्थित दत्तात्रय क्षेत्रमा खुला रुपमा गर्ने उनको भनाइ थियो।"
"सम्पतिका लागि काकीको हत्या, भतिजालाई जन्मकैद, छोरीज्वाई फरार","राजविराज : सम्पतिका लागि काकीको हत्या गर्ने बिष्णुपुर गाउँपालिका४ सिम्राहा सिंग्यौनका ३९ वर्षीय शत्रुघ्न मण्डललाई जन्मकैदको सजाय भएको छ। उर्मिलादेवी मण्डलको घाँटी रेटी हत्या गरेको आरोपमा मण्डललाई जिल्ला न्यायाधीश नन्दकिशोरप्रसाद यादवको इजलाशले जन्मकैद सजायको फैसला गरेको स्रेस्तेदार दिलकुमार वर्देवाले बताए। हत्या आरोपमा मण्डल ०७१ चैत २२ गतेदेखि नै पुर्पक्षका लागि राजविराज कारागारमा थुनामा छन्। स्रेस्तेदार वर्देवाका अनुसार ०७२ जेठ १३ गते एक लाख धरौटीमा र पुनरावेदन अदालत राजविराजबाट सामान्य तारेखमा रिहा भएका सोही ठाउँका ५० वर्षीय रामध्यानी मण्डलमाथिको अभियोग दावी नपुग्ने भन्दै अदालतले सफाई दिएको छ। हनुमाननगर कंकालिनी नगरपालिकाबाट ०७१ फागुन २३ पक्राउ परेका शत्रुघ्नको बयानका आधारमा रामध्यानीलाई समेत प्रहरीले मुद्दा चलाएको थियो। रामध्यानी मृतक उर्मिलाका सहयोगी र शत्रुघ्नका विरोधी भएकाले नाम पोलिएको पुष्टि भएको छ। हत्या आरोपमा फरार रहेका मृतककी सौता हल्सीदेवी मण्डलका छोरीज्वाई महदेवा गाउँपालिका६ का ५१ वर्षीय सत्यनारायण मण्डल र राजगढ गापा४ बेल्ही चपेनाका ५० वर्षीय रमानन्द मण्डल हालसम्म पक्राउ परेका छैनन्। हत्याको कारण सम्पति अभियुक्तले ०७१ साउन ११ गते राति उर्मिलाको हत्या गरेका थिए। जग्गा जमिन र सम्पति हात पार्न हत्या गरेको अनुसन्धानमा खुलेको छ। माइली श्रीमति हल्सीदेवीतर्फ चार छोरी मात्र भएपछि वासुदेव मण्डलले बुढेसकालमा ब्रह्मपुर विषहरियाकी उर्मिलादेवीलाई कान्छी श्रीमतिका रुपमा भित्र्याएका थिए। शत्रुघ्नका अनुसार बासुदेवकी जेठी श्रीमतिको मृत्यु भएको र साइली र काइलीले छाडेर गएका थिए। कान्छी उर्मिलातर्फ एक छोरी सुनीता छिन्। सुनीताको नागरिकतामा बुवाको नाम बासुदेव मण्डल र आमा उर्मिलाको नाम उल्लेख छ। सुनीता उर्मिलाको पहिलो श्रीमानको छोरी भएको तर बासुदेवले सुनीतालाई छोरीका रुपमा नागरिकता बनाए मात्र विवाह गर्ने उर्मिलाको शर्तअनुसार नागरिकता बनाई दिएकोले नक्कली छोरी भएको बासुदेवका भाइ असर्फि र उनका छोरा शत्रुघ्नले बताउँदै आएका छन्। बासुदेवको ०७० माघमा मृत्यु भएपछि उनको अंश दुई श्रीमतिलाई मात्र अंशवण्डा गर्ने वा सुनीतावाहेकका चार छोरीसहित दुई श्रीमतिलाई अंशवण्डा गर्ने विषयमा विवाद सुरु भयो। उता बासुदेवका भाइ असर्फि र असर्फिका छोरा शत्रुघ्न मण्डलले १८ लाखमा बासुदेवसँग ०६२ सालमै जमिन किनेको दावी गर्दै अदालतमा मुद्दा चलाएका थिए। छोरी मात्र भएका बासुदेवको सम्पतिको आश छोरीज्वाईले गरेका थिए। छोरा नभएका बासुदेवको सम्पतिमा भतिजाले पनि आँखा गाढेका थिए। जन्मकैद सजाय पाएका शत्रुघ्न बासुदेवका भतिजा हुन् भने फरार रहेका सत्यनारायण र रमानन्द बासुदेवकी माइली श्रीमति हल्सीदेवीका छोरीज्वाई हुन्। पुनरावेदन अदालत राजविराजले ०७० चैत १६ गते बासुदेवको नाममा रहेको जमिनमा कान्छी श्रीमति उर्मिलालाई समेत बाली लगाउन, उठाउन र घरमा बस्न दिनु भन्दै निषेधायुक्त परमादेश जारी गर्यो। तथापि आरोपितले बस्न, बाली उठाउन नदिए पछि बढेको विवादमा आरोपित शत्रुघ्न, सत्यनारायण, रामचलित्र मण्डललगायतकाले उर्मिला र उनलाई बचाउन आएका शिव मण्डल, धर्मनारायण मण्डल र केशरीदेवी मण्डललाई ०७१ जेठ १२ गते रड, लाठीले प्रहार गरी घाइते बनाए । यस क्रममा उर्मिलाको खुट्टा भाँचियो र स्टिल लगाउनु परयो। अदालतको आदेश कार्यान्वयन नभएको र आफूमाथि ज्यान मार्ने प्रयास गरेको भन्दै उर्मिलाले आवश्यक कारवाहीका लागि ०७१ जेठ १३ गते जिल्ला प्रहरी कार्यालयमा र शान्ति सुरक्षाका लागि ०७१ साउन ४ गते जिल्ला प्रशासन कार्यालयमा उजुरी दिइन्। प्रहरीका अनुसार लामो समयदेखि परिवारका सदस्यबीच सम्पतिका लागि विवाद चलिरहेको थियो। पटकपटकको आक्रमण, धम्कीबाट नडराएकी उर्मिलाले प्रहरी र अदालतमार्फत सम्पति पाउने स्थिती देखेपछि उर्मिलालाई मारे मात्र आफूहरुले सम्पति पाइने आसमा हत्या गरेको अनुसन्धानबाट खुलेको छ। यसरी भयो हत्या उर्मिला र आरोपितका बीच भइरहेको विवादलाई प्रहरीले सामान्य रुपमा लियो र उजुरी दर्ता गरी कारवाही गर्नुको साटो छलफल गरेर घरायसी समस्या समाधान गर्ने प्रयास गर्यो। यस विषयमा जिल्ला प्रहरी कार्यालयमा दुबै पक्षलाई राखेर पटकपटक छलफल भयो। छलफल नमिलेपछि जिल्ला प्रहरी कार्यालयले जसरी पनि मिलापत्र गराउनु भन्दै सक्कल निवेदनसहित दुबै पक्षलाई प्रहरी सुरक्षा वेस क्याम्प पत्थरगाढा पठायो। पत्थरगाढामा ०७१ साउन ११ गते भएको छलफलमा दुबै पक्षको चर्को विवादका बीच लिखित रुपमा दुबै पक्षबीच जबरजस्ती सहमति गराइयो।उर्मिलालाई स्वपतिको घरमा बस्न दिने, झैझगडा नगर्ने भनी लेखिएको सहमति पत्रमा दुबै पक्षको हस्ताक्षर छ।अदालतको आदेश नमानेका आरोपितहरुले प्रहरीले गराएको सहमतिको पनि तत्कालै उल्लघंन गरे र उर्मिलालाई धम्की दिए। छलफलका क्रममा रात परेकाले विवादकै बीच पीडित ०७१ साउन ११ गते राति बिष्णुपुर गाउँपालिका४ सिम्राहा सिंग्यौनका दिनेश यादवको स१प ७४१५ नम्बरको मोटरसाइकलमा चढी राजगढ गाउँपालिका४ बेल्ही चपेनास्थित छोरीज्वाई जितनारायण मण्डलको घरतर्फ लागिन। सौता हल्सीदेबी, उनका छोरी ज्वाइहरु, देवर असर्फी मण्डल र उनका छोरा शत्रुघ्नसँग विवाद बढेकाले असुरक्षित महसुस गरेकी उर्मिला छोरी सुनीता र ज्वाई जितनारायणसँग बस्दै आएकी थिइन्। छोरीको घर नपुग्दै मोटरसाइकल रोकेर कुटपिट गर्दै आफ्नो मोबाइल खोसी उर्मिलालाई घिस्याउँदै हतियारसहित आएका अभिुयुक्तले एक सय मिटर पर लगेको दिनेशले बताए। खुट्टामा स्टिल लागेको छ, नघिस्याउनु भनेर उर्मिलाले गुहार लगाए पनि आततायीहरुले गालीगलौज र कुटपिट गर्दै लगेको उनले बताए। राजगढ गाउँपालिका४ बेल्ही चपेनाको पिप्रास्थित कोशी पम्प नहरको शाखा नम्बर ४ को किनारमा भोलिपल्ट उर्मिलाको शव फेला पर्यो। धारिलो हतियारले हात, खुट्टा काटिएको र गर्धन छिनिएको अवस्थामा फेला परेको शवको पोष्टमार्टम राजविराजस्थित सगरमाथा अञ्चल अस्पतालमा ०७१ साउन १२ गते भयो। मृतककी छोरी सुनीतादेबी मण्डलले जिल्ला प्रहरी कार्यालयमा ०७१ साउन १३ गते दिएको उजुरी प्रहरीले दर्ता गर्न अस्विकार गरेको भन्दै मृतकका भिनाजुका भाई शम्भुनाथ नगरपालिका१० रामपुर जमुवाका ३५ वर्षीय गोबिन्दकुमार मण्डलले राजविराजस्थित हुलाक कार्यालयबाट आठजना आरोपितविरुद्ध ०७१ साउन २३ गते जिल्ला प्रहरी कार्यालयमा उजुरी दिए। प्रहरीले पीडितकी छोरी सुनीतादेवीको उजुरी दर्ता गरी अनुसन्धान अघि बढायो। प्रहरीले हत्याभन्दा अगाडिका घटना, अभिुक्तको कल डिटेल्स, सम्बन्धित व्यक्तिको बयानका आधारमा अनुसन्धान अगाडि बढाउँदा उर्मिलालाई मारे मात्र आफूहरुले सम्पति पाइने आशामा निर्ममतापूर्वक हत्या गरिएको प्रहरीले बताएको छ।"
दुर्घटनामा परेको हेलिकोप्टरमा को को सवार थिए ?,"काठमाडौँ संस्कृति पर्यटन तथा नागरिक उड्ययन मन्त्री रवीन्द्र अधिकारी सवार हेलिकप्टर ताप्लेजुङमा दुर्घटनाग्रस्त भएको छ । ताप्लेजुङस्थित पाथीभरा मन्दिर नजिकैको भिरमा मन्त्री अधिकारीसहित ६ जना सवार हेलिकप्टर दुर्घटनामा परेको हो । एयर डाइनेस्टीका अनुसार पाइलट प्रभाकर केसीले चलाएको एमआई एयरबस हेलिकप्टरमा मन्त्री अधिकारी, यति एयरलाइन्सका अध्यक्ष आङछिरिङ शेर्पा, नेपाल नागरिक उड्ययन प्राधिकरणका उपमहानिर्देशक वीरेन्द्रप्रसाद श्नेष्ठ, प्रधानमन्त्री केपी शर्मा ओलीका सरकारी स्वकीय सचिव युवराज दाहालसहित ६ जना यात्रु सवार थिए । अन्य एकजना यात्रुको भने नाम खुल्न सकेको छैन । सुरक्षा स्रोतका अनुसार यो हेलिकप्टर ताप्लेजुङ सदरमुकाम फुङलिङबाट ६ नटिकल माइल उत्तरपूर्वस्थित सिस्ने खोला क्षेत्रमा दुर्घटनाग्रस्त भएको हो । स्थानीयबासीले हेलिकप्टर भिरमा दुर्घटनाग्रस्त भएको बताएका छन् । हेलिकप्टर दुर्घटनामा परेको जानकारी पाएपछि नेपाली सेनासहितको टोली उद्दारका लागि सदरमुकाम फुङलिङबाट हिँडिसकेको छ । दुर्घटनास्थलमा पुग्न करिब एक घण्टा लाग्ने हाम्रा सहकर्मी सीताराम गुरागाइँले जानकारी दिएका छन् ।"
विप्लवका कार्यकर्ता एलएमजी र एम१६ सहित पक्राउ,"धरान : नेत्रविक्रम चन्द विप्लव नेतृत्वको नेपाल कम्युनिष्ट पार्टीका एकजना कार्यकता दुई थान अत्याधुनिक हतियारसहित पक्राउ परेका छन् । प्रहरीले धरानको पानमारा सडकखण्डमा मोटरसाइकलबाट मोरङतर्फ जाँदै गरेका विप्लवका कार्यकर्ता मोरङको बेलबारी नगरपालिका१० का देवकुमार लिम्बू 'सन्दीप' लाई लङ मेसिन गन र एम१६ सहित पक्राउ गरेको हो । पानमारास्थित सडकमा नियमित चेकजाँचमा खटिएको ट्राफिक प्रहरीको टोलीले मोटरसाइकलबाट मोरङतर्फ जाँदै गरेका दुईजनामाथि चेकजाँच गर्ने क्रममा उक्त हतियार बरामद गरेका हुन् । प्रहरीले हतियार बरामद गरेपछि विप्लवकका एकजना कार्यकर्ता भने भाग्न सफल भएका छन् । पक्राउ परेका लिम्बू विप्लवको पूर्वी ब्यूरो सदस्य रहेको खुलेको छ। लिम्बुलाई अहिले पानीबारी प्रहरी चौकीमा राखेर अुनसन्धान अघि बढाइएको छ। प्रहरीका अनुसार बराम भएका दुवै हतियार माओवादीले द्वन्द्वकालमा नेपाली सेनाबाट लुटेको अनुमान गरिएको छ । आफुले प्रयोग गर्दै आएको हतियार विप्लवका कार्यकर्ताबाट बरामद भएपछि नेपाली सेनाको टोली पनि त्यहाँ पुगेको छ । यी दुवै हतियार नेपाली सेनाले प्रयोग गर्दै आइरहेको छ । एलएमजी सशस्त्र प्रहरीसँग केही थान भए पनि एम१६ भने नेपाली सेनासँग मात्रै रहेको छ । अमेरिकामा निर्मित एम१६ राइफल नेपाली सेनाले माओवादीसँग युद्धकै क्रममा खरिद गरेको थियो । विप्लवका कार्यकर्ता अत्याधुनिक हतियारसहित पक्राउ गरेपछि अहिले एक नम्बर प्रदेशका प्रहरी प्रमुख डीआईजी केदार रिजाल, संघीय प्रहरी कार्यालय धरानका प्रमुख एसएसपी शरद खत्री, सुनसरीका प्रहरी प्रमुख एसपी राजन अधिकारी पनि पानबारी पुगिसकेका छन् ।"
उडेको एक मिनेटमै दुर्घटनामा परेको थियो हेलिकोप्टर,"काठमाडौ : सरकारले ताप्लेजुङमा भएको हेलिकप्टर दुर्घटनामा ज्यान गुमाएका संस्कृति पर्यटन तथा नागरिक उड्ययन मन्त्री रवीन्द्र अधिकारीसहित सातैजनाको शव भेटिएको जनाएको छ । गृहमन्त्रालयमा आयोजित आकष्मिक पत्रकार सम्मेलनमा मन्त्री सवार हेलिकोप्टर मौसमको खराबीका कारण दुर्घटना परेको जानकारी दिइएको हो । गृहमन्त्रालयले बुधबारै पत्रकार सम्मेलन गरेर घटनाको पुष्टि गर्दै मन्त्री अधिकारीसहित सातैजनाले हेलिकोप्टर दुर्घटनामा ज्यान गुमाएको जानकारी दिएको छ । गृहमन्त्रालयका अनुसार ताप्लेजुङको लिङखिम र फुरुम्बु गाउँपालिकाको बीच भागमा अवस्थित तारे ढुङ्गा पारीको भीरमा हेलिकोप्टर दुर्घटना भएको हो । दुर्घटनास्थलमा हेलिकोप्टर टुक्रा टुक्रा भएको अवस्थामा भेटिएको त्यहाँ पुगेका स्थानीय भुपेन्द्र गुरुङले जानकारी दिएका छन् । गृह प्रवक्ता रामकृष्ण सुवेदीले तेह्रथुमको आठराई चुहानडाँडा गाउँपालिकामा निर्माण गर्न लागिएको एयरपोर्ट निरीक्षण सकेर ताप्लेजुङको पाथीभरा मन्दिर दर्शन गर्न गएको हेलिकोप्टर दुर्घटनामा परेको जानकारी दिए । पर्यटनमन्त्रीसहित ६ जना यात्रु र एकजना पाइलटको ज्यान गएको छ, सुवेदीले भने, दुर्घटनामा परेका मन्त्रीज्यूको शव केही भाग जले पनि चिनिने अवस्थामा छ । उहाँका निजी सुरक्षा गार्डको शव चिनिने अवस्थामा छ । अरुको शव भने चिनिने अवस्थामा छैन । शव संकलनका लागि नेपाली सेना, सिम्रिक एयर र एयर डाइनेस्टीको हेलिकोप्टर गइसकेका उनले बताए । दुर्घटनास्थलबाट शव विमानस्थलसम्म ल्याउन २ देखि अढाई घण्टासम्म लाग्ने अवस्था रहेको सुवेदीले बताएका छन् । उता त्रिभुवन विमानस्थल कार्यालयका प्रवक्ता प्रतावबाबु तिवारीले मन्त्री अधिकारीसहितको टोलीले पाथीभरा दर्शन गरेर फिर्ने क्रममा हेलिकोप्टर दुर्घटनामा परेको बताएका छन् । सुकेटार विमानस्थलबाट उडेको एक मिनेटमै हेलिकोप्टर दुर्घटनामा परेको पाइयो, विमानस्थलका प्रवक्ता प्रतावबाबु तिवारीले भने, अफ्ठ्यारो भिरमा हेलिकोप्टर खसेकाले उद्दारमा पनि कठिनाइ भएको छ, मौसम पनि प्रतिकूल छ । दुर्घटनामा परेको हेलिकोप्टरमा को को सवार थिए ? हेलिकप्टर दुर्घटनामा पर्यटनमन्त्री अधिकारीसहित सातजनाको मृत्यु"
"चट्याङ लागेर वीरगन्जमा एक महिलाको मृत्यु, एक गम्भीर",वीरगन्ज : वीरगन्जमा बुधबार दिउँसो चट्याङ लागेर एक महिलाको मृत्यु भएको छ।अर्की एक महिला गम्भीर घाइते भएकी छन्। मृत्यु हुनेमा वीरगन्ज महानगरपालिका२० हरपतगन्जकी ३० वर्षीया रुआफजा खातुन रहेकी छन्। उनीसँगै घाइते भएकी छिमेकी ४० वर्षीया शायदा खातुनको भने वीरगन्ज हेल्थ केयर हस्पिटमा उपचार भइरहेको छ। दिउँसो १ बजेतिर घर बाहिर निस्किएका बेला वर्षा हुन थालेपछि रुअफजा र शायदा दुवैजना गाउँमै रहेको आँपको रुखमुनि ओत लागेर बसिरहेका चट्याङ लागेर गम्भीर घाइते भएका थिए। गम्भीर घाइते दुवैलाई गाउँलेहरुले तत्कालै वीरगन्ज हेल्थ केयर हस्पिटलमा लगेपनि रुअफजाको उपचारका क्रममा मृत्यु भएको पर्साका प्रहरी उपरीक्षक रेवती ढकालले जानकारी दिए। मृतक रुअफजाको शव नारायणी उपक्षेत्रीय अस्पतलमा पोष्टर्मटम पछि परिवारको जिम्मा लगाएको प्रहरी उपरीक्षक ढकालले बताए।
बैतडीका ९ स्थानीय तहमा प्रहरीचौकी,"बैतडी : जिल्लाका १० वटा स्थानीय तहमध्ये ९ तहका केन्द्रमा प्रहरीको उपस्थिति रहेको छ।शान्ति सुरक्षा कायम गर्न स्थानीय तहका केन्द्रमा प्रहरीचौकी स्थापना गरिएको जिल्ला प्रहरी कार्यालयका प्रहरी नायव उपरीक्षक नेत्रमणी गिरीले बताए । उनले स्थानीय तहका केन्द्रमै सेवाग्राही बढी आउने गरेका जानकार दिए।तहका केन्द्रमा बैकिङ सेवा सुचारु भएपछि प्रहरीले उपस्थिती जनाएको हो। स्थानीय तह स्थापना भएपछि सुर्नया, शिवनाथ र पञ्चेश्वर गाउँपालिकाका केन्द्रमा प्रहरीचौकी स्थापना गरिएको प्रहरी नायव उपरीक्षक गिरीले बताए। उनले दशवटा स्थानीय तहमध्ये ६ वटामा पहिला नै प्रहरीको उपस्थिती रहेको बताए।तीन ठाउँमा चालु आर्थिक वर्षमा प्रहरीचौकी स्थापना गरेको उनले जानकारी दिए। प्रहरीचौकी नभएको सिगास गाउँपालिकाको केन्द्र गर्जेमा पनि प्रहरीचौकी स्थापनाका लागि जिल्ला प्रशासन कार्यालयमार्फत गृहमन्त्रालयमा अनुरोध गरिएको प्रहरी नायव उपरीक्षक गिरीले जानकारी दिए। स्थानीय तहको केन्द्रमा अस्थायी प्रहरीचौकी स्थापना भएपछि कामकाजमा सहजता आएको सुर्नया गाउँपालिकाका अध्यक्ष बीरबहादुर बिष्टले बताए। उनले स्थानीय सरकारको केन्द्र भएको ठाउँमा प्रहरीको उपस्थितिले कानुन कार्यान्वयनमा सहजता ल्याएको बताए। शिवनाथ गाउँपालिकाको केन्द्रमा अस्थायी प्रहरीचौकी स्थापना भएपछि बैंकले समेत आफ्नो सेवा सुरु गरेको गाउँपालिकाका अध्यक्ष कर्णसिंह साउँदले बताए। ग्रामीण क्षेत्रमा हुने विभिन्न खालका सामाजिक विकृति, अपराध न्यूनीकरणमा प्रहरीको उपस्थितिले सहयोग पुग्ने सामुदायिक प्रहरी सेवा केन्द्रका अध्यक्ष दिपेश शाहले बताए। उनले भने, 'प्रहरी जति गाउँमा पुग्नसक्यो त्यति नै नागरिक र प्रहरीबीचको सम्बन्ध बलियो हुन्छ।' स्थानीय तहका केन्द्रमा प्रहरीको उपस्थिति सामुदायिक प्रहरी साझेदारी कार्यक्रम पनि प्रभावकारी हुने प्रहरी नायव उपरीक्षक गिरीले बताए। उनले जिल्लाभरी ३० युनिटबाट सेवा दिइरहेको बताए। 'जति हाम्रा युनिट विस्तार हुन्छन् त्यति नागरिक र हामीबीचको सम्बन्ध बलियो हुन्छ, उनले भने।'"
अमेरिकाको भर्जिनियामा गाडीको ठक्करबाट एक नेपालीको मृत्यु,नुवाकोट : अमेरिकामा भएको दुर्घटनामा नुवाकोटका एक वृद्धको ज्यान गएको छ। सडक दुर्घटनामा परी नुवाकोटको पूर्वी भेगमा रहेको थानसिङ महादेवस्थान घर भएका चन्द्र भण्डारीको मृत्यु भएको परिवारजनले जनाएका छन्। लिखु गाउँपालिका६ थानसिंह महादेवस्थान घर भएका भण्डारी छोरी ज्वाइलाई भेट्न चार महिना अगाडि अमेरिका पुगेका थिए। ७२ वर्षीय भण्डारीको अमेरिकाको भर्जिनियास्थित टाइसन कर्नरमा गाडीले ठक्कर दिँदा ज्यान गएको हो। जेब्रा क्रसिङ्गमा हिँड्दै गर्दा भण्डारीलाई गाडीले ठक्कर दिँदा घटनास्थलमै उनको मृत्यु भएको परिवारजनले जनाएका छन्। उनको शव नेपाल ल्याउने विषयमा छलफल भइरहेको मृत भण्डारीका छोरा नारायणप्रसाद भण्डारीले जानकारी दिए।
हेलिकप्टर दुर्घटनामा पर्यटनमन्त्री अधिकारीसहित सातजनाको मृत्यु,"ताप्लेजुङ : ताप्लेजुङमा बुधबार भएको एयर डाइनेस्टीको हेलिकप्टर दुर्घटनामा संस्कृति पर्यटन तथा नागरिक उड्ययन मन्त्री रवीन्द्र अधिकारीसहित सातैजनाको मृत्यु भएको छ । पाथिभरा दर्शन गरेर काठमाडौंका लागि उडेको मन्त्री सवार हेलिकप्टर फुङलिन नगरपालिका १० साविक फुरुम्बु गाविसको मयाम सिरानस्थित तारेढुंगा भीरमा दुर्घटनाग्रस्त भएको हो। संघीय प्रहरी इकाइ धरानका एसएसपी शरद खत्रीका अनुसार दुर्घटनामा परेका सबै सातजनाकै निधन भएको हो । 'घटनास्थलमा सबै सातजनाको शव भेटिएको छ', उनले भने, 'दुर्घटनास्थलमा प्रहरीको टोली पुगिसकेको छ ।' क्याप्टेन प्रभाकर केसीले चलाएको एयर डाइनेस्टीको एमआई एयरबस हेलिकप्टर मन्त्री अधिकारीसहित सातजना यात्रुलाई लिएर तेह्रथुमको चुहानडाँडास्थित निर्माणाधीन एयरपोर्ट अवलोकनपछि ताप्लेजुङतर्फ लागेको थियो । हेलिकप्टरमा संस्कृति पर्यटन तथा नागरिक उड्ययनमन्त्री रविन्द्र अधिकारी, यति एयरलाइन्सका अध्यक्ष आङछिरिङ शेर्पा, नेपाल नागरिक उड्ययन प्राधिकरणका उपमहानिर्देशक वीरेन्द्रप्रसाद श्रेष्ठ, मन्त्री अधिकारीका पिएसो अर्जुनकुमार घिमिरे, प्रधानमन्त्री कार्यालयका सल्लाहकार युवराज दाहाल, नेपाल नागरिक उड्न प्राधिकरण इन्जिनियर धुब्रदास भोछिभया, हेलिकप्टर क्याप्टेन : प्रभाकर केसी सवार थिए । मन्त्री अधिकारीसहितको टोली तेह्रथुमको चुहानडाँडास्थित विमानस्थल अवलकोन सकेपछि ताप्लेजुङ पुगेको थियाे । दुर्घटनामा ज्यान गुमाउनेहरु रविन्द्र अधिकारी : मन्त्री संस्कृति पर्यटन तथा नागरिक उड्ययन आङछिरिङ शेर्पा : अध्यक्ष यति एयरलाइन्स वीरेन्द्रप्रसाद श्रेष्ठ : उपमहानिर्देशक नेपाल नागरिक उड्ययन प्राधिकरण अर्जुनकुमार घिमिरे : मन्त्री अधिकारीका पिएसो युवराज दाहाल : प्रधानमन्त्री कार्यालयका सल्लाहकार धुब्रदास भोछिभया : इन्जिनियर नेपाल नागरिक उड्न प्राधिकरण हेलिकप्टर क्याप्टेन : प्रभाकर केसी"
"छाप्न नपाएको यो फोटो, यो समाचार","काठमाडौं : फोटोमा संस्कृति, पर्यटन तथा नागरिक उड्डयन मन्त्री रवीन्द्र अधिकारी बोलिरहेका छन्। तेह्रथुमको आठराइ चुहानडाँडास्थित थुम्की डाँडामा बन्न लागेको विमानस्थलको अवलोकनका लागि त्यहाँ पुगेका अधिकारीले कार्यक्रमलाई सम्बोधन त गरे नै निकै उत्साहका साथ स्थानीयवासीहरूसँग पनि सम्वाद गरे। करिब १० बजेतिर कार्यक्रम स्थलमा पुगेका उनले १२१४ मिनेटजति कार्यक्रमलाई सम्बोधन गरे। खाना त्यहीँ खाए र पाथिभरा मन्दिर दर्शनका लागि उडे। मन्दिर दर्शनबाट फर्किने क्रममा उनी चढको हेलिकप्टर दुर्घटनामा पर्यो। जबकी उनले थुम्की डाँडामा बन्न लागेको विमानस्थलबारे बोलेका खबर सम्वाददाता भर्खर लेख्दै थिए वा लेख्ने तयारीमा थिए। तर त्यो खबर समाचार कक्षमा आइनपुग्दै अर्को ठूलो समाचारले चैनहराम गर्यो पर्यटनमन्त्री चढेको हेलिकप्टर दुर्घटना। अलिबेरमा पुष्टि भयो अधिकारीसहित सातको मृत्यु। के भनेका थिए अधिकारीले अन्तिम कार्यक्रममा ? राष्ट्रिय राजनीतिबारे कम बोलेका उनले विमानस्थलको निर्माण र सञ्चालनमा आफू सम्वेदनशील रहेको बताएको कार्यक्रममै रहेका आठराइ चुहानडाँडा गाउँपालिकाका अध्यक्ष मानबहादुर लिम्बुले बताए। तेह्रथुमको एयरपोर्ट अवलोकनपछि पाथिभरा पुगेका थिए मन्त्री अधिकारी हेलिकप्टर दुर्घटनामा पर्यटनमन्त्री अधिकारीसहित सातजनाको मृत्यु उद्दारमा गएका पाइलट भन्छन् टुक्राटुक्रा भएर जलेको देखेँ 'देशैभर बन्द रहेका एअरपोर्ट सञ्चालन भइरहेका छन्। अन्तर्राष्ट्रिय विमानस्थल पनि बनाउँदै छौँ', उनले भने, 'यहाँ पनि एअरपोर्ट बनाउने हो, म त्यसैका लागि यहाँ आएको छु।' राष्ट्रिय राजनीतिबारे उनले खासै बोलेनन्। सरकारले प्रभावकारी काम गर्न नसकेको आरोप सही नभएको उनले बताएका थिए। उनले वातावरणीय प्रभाव मूल्यांकन, जग्गा अधिग्रहण र टेन्डर गरी विमानस्थल बनाउन ३ वर्षको समय लाग्ने अधिकारीले कार्यक्रममा बताएका थिए। कार्यक्रम सकेर खाना खाइसकेपछि उनी ताप्लेजुङको पाथिभरा मन्दिर दर्शनका लागि उडेका थिए।"
"मित्र रवीन्द्रको आकस्मात बिदाई, कल्पना बाहिरको कुरा : विश्वप्रकाश शर्मा","काठमाडौं : कांग्रेस प्रवक्ता विश्वप्रकाश शर्माले नेकपाका युवा नेता तथा संस्कृति, पर्यटन तथा नागरिक उड्डनमन्त्री रवीन्द्र अधिकारीलाई मिल्ने साथीको रुपमा सम्झना गरेका छन्। बुधबार ताप्लेजुङमा हेलिकप्टर दुर्घटना हुँदा मन्त्री अधिकारीसहित सातजनाको निधन भएकोप्रति दुःख व्यक्त गर्दै शर्मले रवीन्द्रसँगका सहकार्यको सम्झना गरेका हुन्। रवीन्द्र अधिकारी कुनैबेला अनेरास्ववियुको अध्यक्ष छँदा म नेपाल विद्यार्थी संघको सभापति थिएँ। दरबार हत्याकाण्ड लगत्तै नेपालको विद्यार्थी आन्दोलनलाई सानातिना विमतिबाट माथि उठाएर लोकतन्त्रका सवालमा सम्पूर्ण एकताको निर्माणमा अर्को अनेरास्ववियुका अध्यक्ष मित्र राजेन्द्र राई र मसंगै रवीन्द्रजीको सक्रिय भूमिका स्मरण गरिरहेको छु, विश्वप्रकाशले भनेका छन्, राजनैतिक रूपमा मेरा आदरणीय साथी रविन्द्र ब्यक्तिगत रूपमा एकै परिवारका सदस्यझैँ थिए। कल्पना सम्म गरेको थिइन यी मिलनसार मित्र रविन्द्रले यसरी अकस्मात विदाइ लिनेछन् भनेर। उहाँको निधनले मर्माहत छु, अत्यन्तै दुख लागेको छ। सँगै शर्माले अधिकारी र अन्य मृतकका परिवारप्रति समवेदना दिएका छन्। ताप्लेजुङमा भएको हेलिकप्टर दुर्घटनामा मित्र रविन्द्र संगै जीवन गुमाएका सबैको आत्मा शान्तिको कामना गर्दै परिवारजनमा समवेदना प्रकट गर्दछु, उनले थप भनेका छन्।"
१० वर्षीया छात्रा बलात्कारको आरोपमा शिक्षक पक्राउ,गाईघाट : आफ्नै विद्यार्थीलाई बलात्कार गरेको आरोपमा शिक्षक पक्राउ परेका छन्। उदयपुरको कटारी नगरपालिका ८ का एक शिक्षकलाई प्रहरीले मंगलबार साँझ पक्राउ गरेको छ। पढाउने बहानामा बालिकाको घरमा गएका शिक्षकलाई जबरजस्तीकरण गरेको आरोपमा पक्राउ गरेको प्रहरीले जनाएको छ। १० वर्षीया बालिकालाई जवरजस्तीकरणी गरेको आरोपमा जनप्रिय आधारभूत सिरिसेमा अस्थायी शिक्षक २८ वर्षीय विनोद लोहनी पक्राउ परेका हुन्। चितवनको कठार नगरपालिका४ घर भई कटारी नगरपालिका ८ स्थित जनप्रिय आधारभूत विद्यालयमा कार्यरत लोहनीलाई गस्तीमा रहेको अस्थायी प्रहरी चेकप्वाईन्ट वेतेनीको टोलीले पक्राउ गरेको जिल्ला प्रहरी कार्यालयका प्रहरी प्रमुख एसपी चन्द्रदेव राईले बताए। आरोपितविरुद्ध परिवारले बुधबार इलाका प्रहरी कार्यालय कटारीमा जाहेरी दिएका छन्। पक्राउ परेका आरोपितलाई प्रहरी हिरासतामा राखी अनुसन्धान भइरहेको एसपी राईले जानकारी दिए।
छोरीबुहारी पढाउन अभियान,"गाईघाट : उच्चशिक्षाका लागि विद्यार्थी गाउँभन्दा सहर बजार केन्द्रीत हुन थालेपछि उदयपुरको रौतामाई गाउँपालिका७ स्थित रौता क्याम्पसले विद्यार्थीको संख्या बढाउन छोरीबुहारी राष्ट्रसेवक भर्ना अभियान सुरु गरेको छ। विद्यार्थीलाई गाउँकै क्याम्पसमा पढ्ने वातावरण तयार गर्न अभियान ल्याइएको क्याम्पस प्रमुख माधव राउतले जानकारी दिए। विद्यार्थी संख्या बढाउने हाम्रो योजना हो। त्यसका लागि यो अभियान सार्थक हुने विश्वास लिएका छौं। छोरी, बुहारी र सरकारी कर्मचारीका परिवारलाई मध्यनजर गर्दै अभियान सञ्चालन गरिएको क्याम्पस सञ्चालक समितिका अध्यक्ष अम्बरबहादुर रायामाझीले बताए। अध्ययनको गुणस्तर बढाउन र क्याम्पसलाई टिकाई राख्न छोरीबुहारीको शिक्षालाई प्राथमिकता दिइएको उनले बताए। गाउँमा क्याम्पस नहुँदा स्थानीय विद्यार्थी २ घण्टाको यात्रापछि सदरमुकाम गाईघाट आउने गरेका थिए। गाउँमै क्याम्पस खुलेपछि विशेषगरी छोरी र बुहारीलाई सहज भएको स्थानीयको भनाइ छ। यस क्याम्पसमा हाल शिक्षा र व्यवस्थापन संकायको अध्ययन हुँदै आएको छ। प्राविधिक, व्यवहारिक र रोजगारमुलक विषय पनि सञ्चालन गर्ने तयारी भइरहेको अध्यक्ष रायमाझीले जानकारी दिए। मुर्कुची मावि परिषरभित्र रहेको क्याम्पसका लागि भौतिक पुर्वाधार निर्माणमा ध्यान दिइएको उनको भनाइ छ। क्याम्पस व्यवस्थापनले प्रशासनिक, खेलमैदान र छात्राबास निर्माणलाई प्राथमिकतामा राखेको अध्यक्ष रायामाझीले बताए। क्याम्पसले पूर्वसहरी विकास राज्यमन्त्री मञ्जुकुमारी चौधरीलाई सम्मान गरेको छ। क्याम्पसको भौतिक संरचना निर्माणमा सहयोग पुयाएवापत चौधरीलाई सम्मान गरिएको क्याम्पस प्रमुख राउतले जानकारी दिए। उक्त अवसरमा क्याम्पसका संस्थापक अध्यक्ष जीतुहर्क तामाङ, उपाध्यक्ष गणेश थापामगर, उदयपुर सिमेण्ट उद्योग, खानेपानी तथा सरसफाई डिभिजन कार्यालय, क्याम्पस स्थापनाका लागि ४ विगाहा जग्गा र एउटा भवन निर्माण गरिदिने नवज्योति सामुदायिक वन उपभोक्ता समिति, त्रिशक्ति, डुम्रिथुम्का, पुवाँरे सामुदायिक वन समितिलाई पनि सम्मान गरिएको थियो। त्यसैगरी प्राध्यापक जनार्दन दाहाल, उत्कृष्ट छात्र दानबहादुर मगर र छात्रा पुष्पा मगर समेत सम्मानित भएका थिए। कार्यक्रममा सांसद सुरेश राईले प्राविधिक र व्यवहारिक शिक्षामा जोड दिनुपर्ने बताए। प्रत्येक स्थानीय तहमा क्याम्पस र स्वास्थ्यसम्बन्धी अस्पताल स्थापना गर्ने लक्ष्य सरकारले लिएकाले आफ्नोतर्फबाट पनि सक्दो सहयोग गर्ने सांसद राईले प्रतिवद्धता जनाए। प्रदेश सांसद नारायण बुर्जामगर र गाउँपालिकाका अध्यक्ष गजेन्द्रबहादुर खड्काले अभाव बोकेका जनताका छोराछोरीको शैक्षिक भविश्यका बारेमा क्याम्पस सम्बेदनशिल हुनुपर्ने बताए। क्याम्पसको तेस्रो सभाले अम्बरबहादुर रायमाझीलाई पुनः अध्यक्षको जिम्मेवारी दिएको छ। उपाध्यक्षमा बिरेन्द्र मगर, कुमारी आलेमगर र लोकबहादुर खड्का चयन भएका छन्। १९ सदस्यीय समितिमा पूर्वअध्यक्ष भरतबहादुर खड्का, पूर्व कोषाध्यक्ष एवं गाउँपालिकाका अध्यक्ष गजेन्द्रबहादुर खड्का, ईश्वर रानामगर, धर्मसिंह तामाङ, मनोज रानामगर, रमेश मगर, लोकबहादुर तामाङ, अमृत गदाल, सोमबहादुर बस्नेतलगायत छन्।"
"सम्पतिका लागि काकीको हत्या, भतिजालाई जन्मकैद, छोरीज्वाई फरार","राजविराज : सम्पतिका लागि काकीको हत्या गर्ने बिष्णुपुर गाउँपालिका४ सिम्राहा सिंग्यौनका ३९ वर्षीय शत्रुघ्न मण्डललाई जन्मकैदको सजाय भएको छ। उर्मिलादेवी मण्डलको घाँटी रेटी हत्या गरेको आरोपमा मण्डललाई जिल्ला न्यायाधीश नन्दकिशोरप्रसाद यादवको इजलाशले जन्मकैद सजायको फैसला गरेको स्रेस्तेदार दिलकुमार वर्देवाले बताए। हत्या आरोपमा मण्डल ०७१ चैत २२ गतेदेखि नै पुर्पक्षका लागि राजविराज कारागारमा थुनामा छन्। स्रेस्तेदार वर्देवाका अनुसार ०७२ जेठ १३ गते एक लाख धरौटीमा र पुनरावेदन अदालत राजविराजबाट सामान्य तारेखमा रिहा भएका सोही ठाउँका ५० वर्षीय रामध्यानी मण्डलमाथिको अभियोग दावी नपुग्ने भन्दै अदालतले सफाई दिएको छ। हनुमाननगर कंकालिनी नगरपालिकाबाट ०७१ फागुन २३ पक्राउ परेका शत्रुघ्नको बयानका आधारमा रामध्यानीलाई समेत प्रहरीले मुद्दा चलाएको थियो। रामध्यानी मृतक उर्मिलाका सहयोगी र शत्रुघ्नका विरोधी भएकाले नाम पोलिएको पुष्टि भएको छ। हत्या आरोपमा फरार रहेका मृतककी सौता हल्सीदेवी मण्डलका छोरीज्वाई महदेवा गाउँपालिका६ का ५१ वर्षीय सत्यनारायण मण्डल र राजगढ गापा४ बेल्ही चपेनाका ५० वर्षीय रमानन्द मण्डल हालसम्म पक्राउ परेका छैनन्। हत्याको कारण सम्पति अभियुक्तले ०७१ साउन ११ गते राति उर्मिलाको हत्या गरेका थिए। जग्गा जमिन र सम्पति हात पार्न हत्या गरेको अनुसन्धानमा खुलेको छ। माइली श्रीमति हल्सीदेवीतर्फ चार छोरी मात्र भएपछि वासुदेव मण्डलले बुढेसकालमा ब्रह्मपुर विषहरियाकी उर्मिलादेवीलाई कान्छी श्रीमतिका रुपमा भित्र्याएका थिए। शत्रुघ्नका अनुसार बासुदेवकी जेठी श्रीमतिको मृत्यु भएको र साइली र काइलीले छाडेर गएका थिए। कान्छी उर्मिलातर्फ एक छोरी सुनीता छिन्। सुनीताको नागरिकतामा बुवाको नाम बासुदेव मण्डल र आमा उर्मिलाको नाम उल्लेख छ। सुनीता उर्मिलाको पहिलो श्रीमानको छोरी भएको तर बासुदेवले सुनीतालाई छोरीका रुपमा नागरिकता बनाए मात्र विवाह गर्ने उर्मिलाको शर्तअनुसार नागरिकता बनाई दिएकोले नक्कली छोरी भएको बासुदेवका भाइ असर्फि र उनका छोरा शत्रुघ्नले बताउँदै आएका छन्। बासुदेवको ०७० माघमा मृत्यु भएपछि उनको अंश दुई श्रीमतिलाई मात्र अंशवण्डा गर्ने वा सुनीतावाहेकका चार छोरीसहित दुई श्रीमतिलाई अंशवण्डा गर्ने विषयमा विवाद सुरु भयो। उता बासुदेवका भाइ असर्फि र असर्फिका छोरा शत्रुघ्न मण्डलले १८ लाखमा बासुदेवसँग ०६२ सालमै जमिन किनेको दावी गर्दै अदालतमा मुद्दा चलाएका थिए। छोरी मात्र भएका बासुदेवको सम्पतिको आश छोरीज्वाईले गरेका थिए। छोरा नभएका बासुदेवको सम्पतिमा भतिजाले पनि आँखा गाढेका थिए। जन्मकैद सजाय पाएका शत्रुघ्न बासुदेवका भतिजा हुन् भने फरार रहेका सत्यनारायण र रमानन्द बासुदेवकी माइली श्रीमति हल्सीदेवीका छोरीज्वाई हुन्। पुनरावेदन अदालत राजविराजले ०७० चैत १६ गते बासुदेवको नाममा रहेको जमिनमा कान्छी श्रीमति उर्मिलालाई समेत बाली लगाउन, उठाउन र घरमा बस्न दिनु भन्दै निषेधायुक्त परमादेश जारी गर्यो। तथापि आरोपितले बस्न, बाली उठाउन नदिए पछि बढेको विवादमा आरोपित शत्रुघ्न, सत्यनारायण, रामचलित्र मण्डललगायतकाले उर्मिला र उनलाई बचाउन आएका शिव मण्डल, धर्मनारायण मण्डल र केशरीदेवी मण्डललाई ०७१ जेठ १२ गते रड, लाठीले प्रहार गरी घाइते बनाए । यस क्रममा उर्मिलाको खुट्टा भाँचियो र स्टिल लगाउनु परयो। अदालतको आदेश कार्यान्वयन नभएको र आफूमाथि ज्यान मार्ने प्रयास गरेको भन्दै उर्मिलाले आवश्यक कारवाहीका लागि ०७१ जेठ १३ गते जिल्ला प्रहरी कार्यालयमा र शान्ति सुरक्षाका लागि ०७१ साउन ४ गते जिल्ला प्रशासन कार्यालयमा उजुरी दिइन्। प्रहरीका अनुसार लामो समयदेखि परिवारका सदस्यबीच सम्पतिका लागि विवाद चलिरहेको थियो। पटकपटकको आक्रमण, धम्कीबाट नडराएकी उर्मिलाले प्रहरी र अदालतमार्फत सम्पति पाउने स्थिती देखेपछि उर्मिलालाई मारे मात्र आफूहरुले सम्पति पाइने आसमा हत्या गरेको अनुसन्धानबाट खुलेको छ। यसरी भयो हत्या उर्मिला र आरोपितका बीच भइरहेको विवादलाई प्रहरीले सामान्य रुपमा लियो र उजुरी दर्ता गरी कारवाही गर्नुको साटो छलफल गरेर घरायसी समस्या समाधान गर्ने प्रयास गर्यो। यस विषयमा जिल्ला प्रहरी कार्यालयमा दुबै पक्षलाई राखेर पटकपटक छलफल भयो। छलफल नमिलेपछि जिल्ला प्रहरी कार्यालयले जसरी पनि मिलापत्र गराउनु भन्दै सक्कल निवेदनसहित दुबै पक्षलाई प्रहरी सुरक्षा वेस क्याम्प पत्थरगाढा पठायो। पत्थरगाढामा ०७१ साउन ११ गते भएको छलफलमा दुबै पक्षको चर्को विवादका बीच लिखित रुपमा दुबै पक्षबीच जबरजस्ती सहमति गराइयो।उर्मिलालाई स्वपतिको घरमा बस्न दिने, झैझगडा नगर्ने भनी लेखिएको सहमति पत्रमा दुबै पक्षको हस्ताक्षर छ।अदालतको आदेश नमानेका आरोपितहरुले प्रहरीले गराएको सहमतिको पनि तत्कालै उल्लघंन गरे र उर्मिलालाई धम्की दिए। छलफलका क्रममा रात परेकाले विवादकै बीच पीडित ०७१ साउन ११ गते राति बिष्णुपुर गाउँपालिका४ सिम्राहा सिंग्यौनका दिनेश यादवको स१प ७४१५ नम्बरको मोटरसाइकलमा चढी राजगढ गाउँपालिका४ बेल्ही चपेनास्थित छोरीज्वाई जितनारायण मण्डलको घरतर्फ लागिन। सौता हल्सीदेबी, उनका छोरी ज्वाइहरु, देवर असर्फी मण्डल र उनका छोरा शत्रुघ्नसँग विवाद बढेकाले असुरक्षित महसुस गरेकी उर्मिला छोरी सुनीता र ज्वाई जितनारायणसँग बस्दै आएकी थिइन्। छोरीको घर नपुग्दै मोटरसाइकल रोकेर कुटपिट गर्दै आफ्नो मोबाइल खोसी उर्मिलालाई घिस्याउँदै हतियारसहित आएका अभिुयुक्तले एक सय मिटर पर लगेको दिनेशले बताए। खुट्टामा स्टिल लागेको छ, नघिस्याउनु भनेर उर्मिलाले गुहार लगाए पनि आततायीहरुले गालीगलौज र कुटपिट गर्दै लगेको उनले बताए। राजगढ गाउँपालिका४ बेल्ही चपेनाको पिप्रास्थित कोशी पम्प नहरको शाखा नम्बर ४ को किनारमा भोलिपल्ट उर्मिलाको शव फेला पर्यो। धारिलो हतियारले हात, खुट्टा काटिएको र गर्धन छिनिएको अवस्थामा फेला परेको शवको पोष्टमार्टम राजविराजस्थित सगरमाथा अञ्चल अस्पतालमा ०७१ साउन १२ गते भयो। मृतककी छोरी सुनीतादेबी मण्डलले जिल्ला प्रहरी कार्यालयमा ०७१ साउन १३ गते दिएको उजुरी प्रहरीले दर्ता गर्न अस्विकार गरेको भन्दै मृतकका भिनाजुका भाई शम्भुनाथ नगरपालिका१० रामपुर जमुवाका ३५ वर्षीय गोबिन्दकुमार मण्डलले राजविराजस्थित हुलाक कार्यालयबाट आठजना आरोपितविरुद्ध ०७१ साउन २३ गते जिल्ला प्रहरी कार्यालयमा उजुरी दिए। प्रहरीले पीडितकी छोरी सुनीतादेवीको उजुरी दर्ता गरी अनुसन्धान अघि बढायो। प्रहरीले हत्याभन्दा अगाडिका घटना, अभिुक्तको कल डिटेल्स, सम्बन्धित व्यक्तिको बयानका आधारमा अनुसन्धान अगाडि बढाउँदा उर्मिलालाई मारे मात्र आफूहरुले सम्पति पाइने आशामा निर्ममतापूर्वक हत्या गरिएको प्रहरीले बताएको छ।"
तेह्रथुमको एयरपोर्ट अवलोकनपछि पाथिभरा पुगेका थिए मन्त्री अधिकारी,विराटनगर : संस्कृति पर्यटन तथा नागरिक उड्ययन मन्त्री रवीन्द्र अधिकारी सवार हेलिकप्टर दुर्घटनामा परेको छ। काठमाडौँबाट तेह्रथुम हुँदै ताप्लेजुङको पाथिभरा जाँदै गरेको एयर डाइनेस्टीको हेलिकप्टर दुर्घटनामा परेको हो। मन्त्री अधिकारी सवार हेलिकप्टर तेह्रथुमबाट ताप्लेजुङ जाने क्रममा दुर्घटनामा परेको तेह्रथुम सहकर्मी टीआर लिम्बूले जानकारी दिएका छन्। तेह्रथुमको आठराईस्थित चुहानडाँडा भन्ने ठाउँमा विमानस्थलको सम्भाव्यता अध्ययनका लागि पर्यटन मन्त्री अधिकारीसहितको टोली पुगेको थियो। स्थलगत अध्ययन सकेर ताप्लेजुङको पाथीभरा मन्दिर दर्शनका लागि गएको बेला हेलिकप्टर दुर्घटनामा परेको तेह्रथुम प्रहरी प्रमुख डीएसपी टेकबहादुर कार्कीले जानकारी दिएका छन्। यता प्रदेश १ प्रहरी कार्यालय विराटनगरका प्रवक्ता डीएसपी शिद्ध न्यौपानेले हेलिकप्टर दुर्घटनाको ठूलो आवाज आएका कारण ताप्लेजुङ प्रहरी प्रमुख डीएसपी सञ्जयसिंह थापाको नेत्रृत्वमा घटनास्थलतर्फ टोली परिचालन गरिसकिएको जानकारी दिए।
उद्दारमा गएका पाइलट भन्छन् टुक्राटुक्रा भएर जलेको देखेँ,"काठमाडौं : दुर्घटनामा परेको एअर डाइनास्टीको हेलिकोप्टरको सानो भाग बाहेक सम्पूर्ण जलेर नष्ट भएको छ। दुर्घटनामा मृत्यु भएकाहरूको शव पनि आधाआधा जलेको देखेको उद्दारका लागि घटनास्थल गएका सिम्रिक हेलिकोप्टरका पाइलट विवेक खड्काले बताए। दुर्घटनामा परेको हेलिकोप्टरको सानो भाग बाहेक सबै जलेको देखेको उनले बताए। 'धुवाँ देखेँ। हुभर गरेर हेर्दा सानो भागबाहेक सबै जलेको देखियो', खड्काले भने, 'शवहरू पनि आधा आधा जलेको देखिन्थ्यो।' उनका अनुसार पाथिभरामा हावा निकै चर्को थियो भने बादल पनि निकै बाक्लो लागेको थियो। पाइलट खड्काका अनुसार दुर्घटनास्थल हेर्दा हेलिकोप्टर घुम्नेक्रममा दुर्घटनामा परेको हुन सक्ने बताए।"
"जाजरकोटमा सातौं पटक हिमपात, खोला र मुलको पानी जम्यो","जाजरकोट : जाजरकोटका उत्तरी तथा पश्चिमी क्षेत्रका लेकाली भूभागमा सातौं पटक भारी हिमपात भएको छ। गत पुस देखि पटक पटक गरी सात पटक हिमपात भएको हो। कुनै वर्ष एक पटक पनि हिमपात नहुँदा चिन्तित हुने यहाँका किसान यसपटक भने पटकपटक हिमपात हुँदा दिक्क भएका छन्। हिमपातसँगै अत्याधिक चिसो बढेपछि यहाँको जनजीवन कष्टकर भएको छ। स्थानीय घरबाहिर निस्कन सकिरहेका छैनन्। बुधबार बिहानैदेखि जिल्लाको उच्च भूभागमा हिमपात र तल्लो क्षेत्रमा पानी परेपछि विद्यालयमा पठनपाठन समेत हुन सकेन । जिल्लाका सबै विद्यालय बन्द छन्। हिमपातले खलंगा पाँचकाटिया पैक सडक समेत बन्द भएको छ। गाडी बन्द हुँदा यात्रुहरु गन्तव्यमा पुग्न सकिरहेका छैनन्। हिउँपरेपछि वातावरण सफा हुनुका साथै पानीका मुहानहरु नसुक्ने, सिंचाई असुविधा भएका पाखोवारीमा लगाएको अन्नपात, फलफूल र तरकारी खेति सप्रने कुशे ५ का कालीप्रसाद थापाले बताए। अविरल वर्षात्सँगै परेको हिमपातले जिल्लाको ग्रामीण जनजीवन निकै कष्टकर बनेको उनले बताए। हिमपातले चिसो बढेपछि जिल्लाको ग्रामीण भेगका मानिसको दैनिक जनजीवनका साथै विद्यालयको पठनपाठन र र अन्य कामकाज नराम्रोसँग प्रभावित भएको थापाले बताए। जिल्लाको भेरी, छेडागाड, नलगाड नगरपालिका कुसे गाउँपालिका, वारेकोट गाउँपालिका, शिवालय गाँउपालिका र जुनीजाँदे गाउँपालिकाका विभिन्न वस्तीमा भारी हिमपात भएको छ। कुसे गाउँपालिकाको पैंक, पाँचकटिया, समाइला वारेकोटका रामीडाडा, रोकायगाउँ नायकवाडा लगाएतका गाउँ र वस्तीहरुमा हिमपात अत्यधिक भएको हो। ती स्थानमा चार फिटसम्म हिमपात भएको छ। हिमपातका कारण डाँडाकाडा र वस्तीहरु सेताम्य भएको खोला र मुलको पानी जमेकोले स्थानीयको दैनिक जीवन कष्टपूर्ण भएको बारेकोट १ का चन्द्र खड्काले बताए।उनले किसानी गरेर खाने र गाई भैसी पालेका सर्वसाधारणलाई झन बढी समस्या परेको बताए।"
सेन्ट्रल प्लाजालाई फाइभ स्टार मान्यता,"नेपालगन्ज : बाँकेको कोहलपुरस्थित फोर स्टार होटल सेन्ट्रल प्लाजाले फाइभ स्टारको मान्यता पाएको छ। कोहलपुर नगरपालिका४ मा रहेको सेन्ट्रल प्लाजालाई पर्यटन विभागले मंगलबार पाँच तारे होटलको मान्यता प्रदान दिएकोहोटलका प्रबन्ध निर्देशक देवानन्द अर्यालले जानकारी दिए। ६० करोड लागतमा १६ रोपनी क्षेत्रफलमा फैलिएको होटलमा ८० वटा स्तरीय कोठा, ३२ स्क्वयार फिटको स्वीमिङ्ग पुल, दुई वटा वार, तीन वटा सेमिनार हल, स्पा, जिम, सपिङ्ग कम्पलेक्स, बेकरी लगायतका सेवा छन्। सेन्ट्रल प्लाजा जिल्लाको दोस्रो फाइभ स्टार होटल हो। केही दिनअघि मात्र फोर स्टार होटल सोल्टीले जिल्लामा पहिलो पटक फाइभ स्टारको मान्यता पाएको थियो ।"
"रोल्पामा चौंथो पटक हिमपात : विद्यालय बन्द, युवापुस्ता हिउँमा रमाउँदै","रोल्पा : भारी हिमपातले रोल्पाका पहाड र गाउँ सेताम्मे भएका छन्। बुधबार बिहानैदेखि हिमपात भइरहेको छ। हिमपातका कारण उत्तरी भेगका विद्यालय बन्द भएका छन् भने जनजीवन कष्टकर बनेको छ। रोल्पामा एक महिनामा चारपटक हिमपात भएको छ।उत्तरी भेगमा वर्षेनी पटकपटक हिमपात हुने गरेको भएपनि जिल्लाको मध्यपहाडी गाउँमा हिमपात वर्षौंपछि भएको हो। 'फागुनको आधाआधीमा हिमपात विरलै हुन्छ। यस साल अचम्मै भयो,' माडीगाउँपालिका६ कोर्चाबाङका कमन बुढामगरले भने। हिमपातले जनजीवन कष्टकर भएको गंगादेव गाउँपालिका कार्यपालिका सदस्य तुलबहादुर जीएमले बताए।बिहानैदेखिको लगातार हिमपातले गाईवस्तु गोठमै थुनिएका छन्। विद्यालय खुलेका छैनन्। रोल्पा नगरपालिका९ लिउनस्थित बागेश्वरी माध्यमिक विद्यालयकी शिक्षिका हुमाकुमार घर्तीमगरले भारी हिमपातले विद्यालय बन्द गर्नु परेको बताइन्। 'घण्टौं टाढाबाट विद्यार्थी स्कुल आउनुपर्छ। हिमपातले घर बाहिर निस्क नसक्ने अवस्था छैन, शिक्षिका घर्तीमगरले भनिन्, 'चिसोले कठ्यांग्रिने डरले स्कुल बन्द गरिएको हो।' यहाँको उत्तरी भेग हिउँले ढाकिएको छ। अग्ला पहाड र गाउँ हिउँले छपक्कै छोपिएका छन। उत्तरी अग्लो पहाड जलजला, थबाङ, कुरेली, मिरुल, उवा, गाँम, सिउरी, सेरममा भारी हिमपात भैरहेको छ।सदरमुकाम लिबाङको सातदोबाटो डाँडामा पनि हिउँ परेको छ। थबाङ, सुनछहरी र परिवर्तन, गंगादेव, माडी गाउँपालिका र रोल्पा नगरपालिकाका उत्तरी भेगका करिब एक सय विद्यालय बन्द भएका छन्। हजारौं विद्यार्थीको पढाई प्रभावित भएको छ । हिउँदे बाली लगाएपछि वर्षात नहुँदा चिन्तित भएका यहाँका किसान एक महिना अघि हिमपात हुँदा खुशी भएका थिए। सिंचाईको सुविधाविहीन किसान हिउँदको वर्षा र हिउँको भरमा बाली सप्रने आशामा छन्। हिउँ नपरेपछि गहुँ, जौं बारीमै सुक्न थालेका थिए। हिउँ परेपछि गाउँले 'सुविकाल' (अन्न बाली उब्जनी बढ्ने) आशामा छन् । लगातारको हिमपातले भने जनजीवन प्रभावित भएको छ। हिउँ परेपछि धाराको पानी समेत जमेको छ। 'गाईवस्तु गोठमै छन्। घाँसपात गर्न कठिनाई छ।चिसोले बालबालिका, वृद्धवृद्धा, दमका रोगीलाई अप्ठ्यारो परेको छ। पटकपटको हिमपात भएपछि बैंशालु पुस्ता भने हिउँसँगै सेल्फी खिच्न र हिउँमा रमाउन व्यस्त छन्। लगातारको वर्षातले ग्रामीण कच्ची सडक अवरुद्ध भएका छन्। सडक हिलाम्मे र चिप्लो भएकाले साना ठूला सवारी साधन चल्न कठिन भएको छ।"
बैतडीमा सातौं पटक हिमपात,"बैतडी : बैतडीसहित सुदूरपश्चिमका पहाडी जिल्लामा सातौं पटक हिमपात भएको छ। सोमबार राति केही ठाउँमा मात्र हिमपात भएपनि मंगलार राति भने जिल्लाका धेरैजसो ठाउँमा हिमपात भएको छ। केही दिन अघिबाट मौसममा आएको परिवर्तनसँगै जिल्लाका उच्च लेकाली क्षेत्रमा भारी हिमपात भएको छ। हिमपातका कारण स्थानीयको दैनिकी कष्टकर बन्दै गएको छ। जिल्लाका सतबाँझ,ग्वाल्लेक,खोड्पे, श्रीभावर, ढोल्यामोड, बाचपानी, नाचन्थली, जित्कीजुँवाड, सिगासधुरालगायतका उच्च क्षेत्रमा भारी हिमपात भएको स्थानीयले बताएका छन्। लगातार भइरहेको हिमपातले दैनिक जनजीवन कष्टकर भएको सतबाँझका शेरसिंह टेरले बताए। उनले यो सातौं पटक हिमपात भएको बताए। हिमपातले बाहिरभित्र जान समेत समस्या भएको छ। हिमपातका कारण पशुचौपायालाई समेत समस्या भएको छ। हिमपातका कारण दैनिक कामकाजमा बाधा पुगेको सतबाँझकै हर्क टेरले बताए। उनले भने, 'हिमपातले निकै चिसो बढेको छ। लगातार हिमपात भइरहेकाले दैनिक कामकाजमा समस्या भएको छ।' उच्च लेकाली क्षेत्रमा लगातार हिमपात भइरहेकाले आवतजावतमै समस्या हुने गरेको सिगासका भानसिंह धामीले बताए ।लगातारको हिमपातले ग्रामीण क्षेत्रमा आवतजावतमै समस्या भएको उनले बताए। हिमपातका कारण बैतडीको अनारखोलीमा सडक अवरुद्ध भएको जिल्ला प्रहरी कार्यालयका प्रहरी नायव उपरीक्षक नेत्रमणी गिरीले बताए।हिमपातका कारण अनारखोलीमा सडक अवरुद्ध भएको छ। तराईबाट बझांग, बैतडी र दार्चुलाका लागि छुटेका गाडीहरु बीचबाटोमै रोकिएका छन्। सडक खुलाउन स्काभेटर पठाएको प्रहरीले जनाएको छ। यस्तै खोड्पेदेखि बझाङ जोड्ने सडक जयपृथ्वीराजमार्गको पनि विभिन्न ठाउँमा पनि बाक्लो हिमपात भएको प्रहरी नायव उपरीक्षक गिरीले बताए। हिमपताले चिसो बढेपनि हिउँदेबाली उत्पादनमा भने वृद्धि हुने किसान बताउँछन्।'यो हिमपात हिउँदे फलफूल,हिउँदेबाली र तरकारीबालीका लागि फाइदाजनक भएको छ, 'किसान विष्णुदत्त भट्टले भने, 'धेरै वर्षपछि यसरी लगातार हिमपात भइरहेको छ।यसले गर्दा विभिन्न किसिमका रोगकीराहरु नष्ट हुन्छन्। यसले बालीनालीको उत्पादनमा वृद्धि ल्याउँछ।'"
घरघरमै उपचार,"बुटवल : प्रदेश ५ का अधिकांश स्थानीय तहले गाउमै पुगेर दिँदै आएको स्वास्थ्य जाँच र उपचार सेवा प्रभावकारी बन्दै गएको छ । जनप्रतिनिधि सुविधाभोगी भए भन्ने आरोपकाबीच उपचार सेवा लिएर गाउँ पुगेकाले स्याबासी पाएका छन् । स्थानीय तहले जेष्ठ नागरिकको घरमै पुगेर स्वास्थ्य जाँच, सर्वसाधारणका लागि स्वास्थ्य शिबिर र सामाजिक सुरक्षा भत्ता दिने अभियान चलाएका छन् । यो अभियानले गाउँगाउँमा सिहंदरबारको नारालाई सार्थकता दिएको स्थानीयको बुझाइ छ । स्थानीयलाई स्वास्थ्य सेवाका लागि सदरमुकाम धाउनुपर्ने बाध्यता हटेको छ । रुपन्देहीको बुटवल उपमहानगरले ग्रामिण वडाका जेष्ठ नागरिकको घरमै पुगेर जाच गरेको छ । उपचारमा अस्पतालसम्म जान नसक्नेहरुले स्याबासी दिनुभएको छ, बुटवल वार्ड नम्बर १४ का वडाध्यक्ष दधिराम न्यौपानेले भनेवडाभरीका ८० नाघेका बुवाआमाको घरमै पुगेर स्वास्थ्य चेकजाच गरेका छौं । स्थानीय तहले यो कार्यक्रमलाई बजेटमै राखेर कार्यान्वयन गरेका छन् । दाङको तुल्सीपुर, घोराही उपमहानगर सहित अधिकांश स्थानीय तहले स्वास्थ्य सेवाको विस्तार गरिरहेका छन् । स्वास्थ्यचौकी स्थापना, चिकित्सकहरुको व्यवस्थापन सहितका काममा स्थानीय तहले काम अघि बढाएका हुन् । यसो गर्दा स्वास्थ्योपचारमा सहज भएको सर्बसाधारणको भनाई छ । विगतमाजस्तो स्वास्थ्यचौकीमा औषधि अभाव हुने समस्या समेत नरहेको सेवाग्राहीको भनाई छ । पाल्पाको तानसेन नगरपालिका वडा नंं ८ का ८६ बर्षिय गोपिनाथ खनालले घर नजिकै वडा कार्यालयमा पुगेर स्वास्थ्य चेकजाँच गराए । घर नजिकै वडा कार्यालयमा स्वास्थ्य परिक्षण गराएर निशुल्क रुपमा औषधी पाउदा खनाल निकै खुसी भए । सो वडाका ७२ जजना वृद्धवृद्धाहरुले स्वास्थ्य परिक्षण गराएका छन् । खनालले वृद्ध भएपछी अस्पताल जान गाह्रो हुने भएकाले घरनजिकै शिविर राखिदिँदा नगरपालिका वृद्धहरुको स्वास्थ्यमा जिम्मेवार भएको महसुस गरेको बताए । स्वास्थ्य परिक्षणमा सहभागी ७२ जना मध्ये ४४ जनालाई सुगरको समस्या देखिएको थियो । मदनपोखरा स्वास्थ्य चौकीका प्रमुख झविन्द्र न्यौपानेले नियमित औषधी खानेहरुलाई एक महिनाको औषधी निशुल्क वितरण गरेको बताए । चेकजाँचको क्रममा अधिकांश वृद्धवृद्धाहरुलाई सुगर देखिएकोले अपनाउनुपर्ने सावधानी तथा खाना पानको बारेमा चिकित्सकले े आवश्यक सल्लाह र सुझाव दिए । जिल्लाका तानसेन नगरपालिका, बगनासकाली गाउँपालिका र माथाँगढी गाउँपालिकाले घर घरमै पुगेर जेष्ठ नागरिकहरुको उपाचार सेवा प्रदान गर्दै आएका छन । माथागढी गाउँपालिकाले प्रत्येक वडा वडामा जेष्ठ नागरिक, असाहय, सुत्केरी महिला लाई केन्द्रित गरेर औषधी उपचार सेवा संचालन गर्दै आएको छ । वडा वडामा रहेको स्वास्थ्य चौकी बाट प्रत्येक महिनामा ७ दिन जेष्ठ नागरिक उपचार, परामर्श कार्यक्रम संचालन गर्दै आएको गाउँपालिकाका अध्यक्ष सन्तोष थापाले बताए । अर्घाखाचीको छत्रदेव गाउपालिकाले पनि घरघरमै स्वास्थ्योपचार सेवा चलाएको छ । बृद्धभत्ता समेत गाउमै उपलब्ध भएपछि जेष्ठ नागरिकहरु हर्षित भएका छन् । गाउपालिका अध्यक्ष लेखनाथ पोख्रेलले बृद्धभत्ता र स्वास्थ्य चेकजाच गर्न अभियान नै लिएर गाउगाउमा पुग्ने गरिएको बताए । विशेषज्ञ सेवासहितको निशुल्क स्वास्थ्य चेकजाच गर्छाै, औषधि र बृद्धभत्ता समेत घरमै पुराएका छौं, उनले भने । स्थानीय तहको यो अभियानले घरघरमै सिहंदरबारको अनुभूति भएको स्थानीयको भनाई छ । प्युठानको प्युठान नगरपालिकाले घरघरमै पुगेर सामाजिक सुरक्षा भत्ता दिने व्यवस्था मिलाएको छ । स्थानीय बैंकसंगको सहकार्यमा गरिएको यो कामले जेष्ठ नागरिकलाई सहज भएको छ । वडा कार्यालयमा राखेर बृद्धभत्ता वितरण गर्दा टाढाका बृद्धबृद्धाहरुलाई समस्या पर्नेभएकाले गाउमै जाने गरिएको ५ नम्बर वडा अध्यक्ष लछुमन भण्डारीले बताए । एक सय वर्ष नाघेका बृद्ध बुवा, आमालाई कार्यालयमा आउनै समस्या पर्छ,भण्डारीले भने,एकदिन जान आउनै लाग्ने भएकाले घरदैलोमा भत्ता बुझ्ने व्यवस्था मिलाएका हौ ।"
झोलुंगे पुलमा भारतले दिएन अनुमति,"दार्चुला : दार्चुलाको लेकम गाउँपालिका३ स्थित लालीमा झोलुंगे पुल निर्माण सकिएको तीनमहिना भए पनि भारतले अनुमति नदिँदा प्रयोगमा आउन सकेको छैन । सरकारको तुईन विस्थापन कार्यक्रमअन्तर्गत महाकाली नदिमा निर्माण गरिएको पुल सञ्चालन नहुँदा स्थानीय अझै ट्युवकै सहारामा नदी वारपार गर्दै आएका छन् । पुल नेपालको छिरबिला र भारतको डौडा जोड्ने गरी निर्माण गरिएको हो । महाकाली नदीमाथी बनेको लालीमा झोलुंगे पुल नेपालभारत दुबै देशका अधिकारीले सोमबार स्थलगत निरीक्षण गरेका छन् । तीन महिना पहिले निर्माण सम्पन्न भएको झोलुंगे पुलमा आवागमन हुन सक्ने निष्कर्ष निकाले पनि कहिलेदेखि सञ्चालनमा ल्याउने भन्ने अझै तय भएको छैन । द्विपक्षीय अनुगमनपश्चात् नेपालले भारतीय क्षेत्रमा बाटो र चेक पोष्ट निर्माण गर्ने सहमती भएको छ । भारतीय भूमिमा बाटो र चेक पोष्ट निर्माण गर्न गाउँपालिकाको बजेटबाट भए पनि संरचना निर्माण अगाडी बढाउने सहमति भएको जिल्ला प्रशासन कार्यालय दार्चुलाले जनाएको छ । लेकम गाउँपालिकाले बाटो निर्माणका लागि विनियोजन गरेको २ लाख रुपैयाँ भारततर्फको बाटो र सुरक्षा चेक पोष्ट निर्माण गर्ने सहमति भएको अनुगमनमा सहभागी जिल्ला प्रशासन कार्यालय दार्चुलाका नासु पदमराज भट्टले बताए । नेपालको तर्फबाट सशस्त्र प्रहरी बल ५० नम्बर गुल्म दार्चुलाका डिएसपी भीमबहादुर चन्द, जिल्ला प्रहरी कार्यालय दार्चुलाका निमित्त प्रहरी प्रमुख प्रहरी निरीक्षक रबिन्द्र कठायत, जिल्ला प्रशासन कार्यालय दार्चुलाका नायब सुब्बा पदमराज भट्ट, महाकाली नदी नियन्त्रण आयोजनाका इन्जिनीयर कलामुद्दीन अन्सारी, सबइन्जिनीयर राजेन्द्र नाथ, नेपाल पत्रकार महासंघ दार्चुलाका जिल्ला अध्यक्ष् ाशंकरसिंह धामीसहितको टोलीले पुल निरिक्षण गरेको थियो । भारतकातर्फबाट पिथौरागढ जिल्लाअन्तरगत डिडिहाट तहशीलका उपजिल्लाधिकारी बैभवगुप्ता, कनाल्छिनाका तहशीलदार नरमदेश्वरी भट्ट, एसएसबी सहायक कमाण्डेन्ट अशोक शर्मा, उत्तराखण्ड अस्कोट थानाका सहायक इन्स्पेक्टर एम आशिक खानलगायत सहभागी थिए । सस्पेन्स ब्रीज डिभिजनबाट आएको प्राविधिक टोलीले पुल सञ्चालन गर्न सकिने जनाए पनि भारतीय पक्षको अनुमति नहुदाँ हालसम्म पुल सञ्चाल नभएको हो । जिल्ला प्रशासन कार्यालय दार्चुलाले लिखित र इमेलमार्फत भारतीय पक्षलाई ३४ पटक पत्राचार गर्दा पनि कुनै प्रतिक्रिया नदिएपछि पुल सञ्चालन गर्न नसकिएको जनाएको छ । जिल्ला प्रशासन कार्यालय दार्चुलाको आग्रह भारतीय पक्षले नमानेपछि प्रमुख जिल्ला अधिकारी खुमकान्त आचार्यले प्रदेश सभा र प्रतिनिधिसभा सदस्यलाई पुलको बिषयमा जानकारी गराइएको बताए । प्रतिनिधिसभा सांसद गणेशसिंह ठगुन्नाले स्थानीय प्रशासनको अनुरोध नमानेपछि परराष्ट्र मन्त्रालयमार्फत भारतीय राजदुतावाससँग कुरा गरेपछि मात्र सोमबार लाली पुलको संयुक्त अनुगमन गर्न तयार भएको हो । २०७३ असोज ४ गतेबाट निर्माण सुरु भएको झोलुंगे पुल एक करोड ३२ लाख रुपैयाँको लागतमा मनोमालिका कन्सट्रक्शनले निर्माण गरेको हो । नेपाल सरकारको तुइन तथा ट्युब विस्थापन कार्यक्रमअन्तर्गत निर्माण गरिएको झोलुङ्गे पुलबाट लेकम गाउँपालिका र मालिकार्जुन गाउँपालिका क्षेत्रका नागरिकलाई लाभान्वित हुने छन् ।"
"विद्यालयमा 'प्रगतिशील विवाह', ५ लाख सहयोग","रुकुम पश्चिम : सामान्यतः विवाह भन्ने वित्तिकै एउटा दृश्य अगाडी आउँछ। सजिएको मण्डप, रमाएका जन्ती र निम्तालुको चहलपहल अनि भोजभतेरको चटारो। तर, आइतबार रुकुम पश्चिममा एउटा यस्तो विवाह समारोहको आयोजना गरियो, जहाँ यी कुनै कुराको छनकसम्म थिएन। भित्तामा टागिएको 'प्रगतिशील विवाह' लेखिएको एउटा सानो व्यानर र कापीकिताबले मञ्च सजियो।आफूलाई पढाएका गुरुलाई साक्षी राखेर विद्यालयमै सम्पन्न भयो विवाह। साइत हेर्ने, चिना जुराउने र भोजभतेर गरेर नेपाली संस्कारको विवाहभन्दा नितान्त फरक ढंगले आइतबार रुकुम पश्चिमको मुसीकोट नगरपालिका१ सल्लेको सरस्वती माध्यामिक विद्यालय प्राङगणमा आयोजना गरिएको एक औपचारिक समारोहमा नरेन्द्र विक र रिना राईको जोडी वैवाहिक बन्धनमा बाँधियो। मुसीकोट१ सल्लेका नरेन्द्रले खोटाङ जिल्ला दिक्तेल नगरपालिका ७ की रिनासँग विवाह गरेपछि आफू पढेको विद्यालयलाई १ लाख ५१ हजार नगद तथा ५० हजार बराबरको स्टेशनरी र ५० हजार बराबरको पुस्तक हस्तान्तरण गरेर विवाह सम्पन्न गरेका हुन्। भड्किलो र चमकधमकसहितको विवाहले खर्च मात्रै बढाउने, फाइदा नहुने भएपछि आफूले यस्तो विवाह गरेको नरेन्द्रले बताए।नेपाली संस्कारअनुसार तामझामका साथ विवाह गर्नुपर्ने पारिवारिक अनुरोधलाई प्रगतिशिल विवाहमा परिणत गर्न चुनौतिपूर्ण भएपनि बाबाआमा र आफन्तले यो विवाहलाई सहर्ष स्वीकार गरेको नरेन्द्र बताए। आइतबारको समारोहमा छोराबुहारीको इच्छा बमोजिम नै आफूले विवाह गरिदिएको भन्दै नरेन्दका बुबा फत्तेसिंह र आमा देउरुपाले बताए।विद्यालयका शिक्षक, विद्यार्थीलगायत अन्य स्थानीय समाजसेवी तथा आफन्तको उस्थितिमा नरेन्द्र र रिनाले एकअर्कालाई टिका र माला लगाइ दिएर विवाह सम्पन्न गरे। सरस्वती माविका साथै रोल्पाको थवाङमा रहेको जलजला मावीलाई पनि नरेन्द्रको परिवारको तर्फबाट नगद १ लाख हस्तान्तरण गरिएको थियो।साथै उनको परिवारले सहिद दीर्घको छोरी सिजमाया घर्ती, बुबाआमा गुमाएकी हेमकुमारी पुन र दलित विपन्न छात्र बालकेश नेपालीलाई उच्च शिक्षाका लागि जनही ५०५० हजार प्रदान गरेको थियो। यसरी नरेन्द्रले आफ्नो विवाहमा अनुमान गरिएको खर्च रकम ५ लाख १ हजार विद्यालय र असाह्य विद्यार्थीका लागि समर्पन गरेका हुन्। उनको यो प्रयासलाई उनका गुरु, शुभचिन्तक एवम् अन्यले उदाहरणीय काम भन्दै प्रशंसा समेत गरेका छन्।"
अब नेपालमा बोलिने १२३ भाषाकै शब्दकोश,"काठमाडौं : नेपालमा बोलिने १२३ भाषाकै शब्दकोश बन्ने भएको छ। लोप हुन लागेकाबाट भाषा आयोगले काम थालेको छ। २९ अति लोपोन्मुख र ३७ वटा लोपोन्मुख छन्। हामीले केही भाषाको शब्दकोश निर्माण गरिसकेका छौं, आयोग अध्यक्ष डा लवदेव अवस्थीले भने, हरेक वर्ष १० देखि १५ भाषाको शब्दकोश निर्माण गर्ने योजना छ। जेरुङ, चाम्लिङ, साम्पाङ, बेलहारे, लेप्चा, आठपहरिया, कुसुन्डा र स्युवाको शब्दकोश बनाइएको छ। लिङखिम, बज्जिका, छन्त्याल, सन्थाल, भोटे, शेर्पामा काम भइरहेको अधिकृत मनोज पौड्यालले बताए। गत वर्ष हायू, सुरेल, साम्पाङ, बेलहारे, जेरुङ, बोटे, दराई, राउटे, दुरा, कुमाल, ल्होमी, कुसुन्डा, किसान, राजी, व्यासी, राजवंशी, तिलुङ, उराव, सोनाहा, दनुवार, जुम्ली, मेचे, मगहीका शब्द संकलन गरिएको थियो। आयोगले यो वर्ष थप ६ भाषाको शब्द संकलन गरेको छ। हायू, सुरेल, साम्पाङ, बेलहारे, व्यासी, राजवंशी, तिलुङ, उराव (कुडुख), सोनाहा, दनुवार, जुम्ली, मेचे, भोजपुरी, स्युवा, मगही, याक्खा, छन्त्याल, थकालीको वर्णनिर्धारण, शब्द संकलन, भाषिक इतिहास लेखनजस्ता कार्य सम्पन्न भइसकेको छ। नगरी नहुने काम हो तर कसरी गर्ने भन्नेमा हामी अलमलमा थियौं, अध्यक्ष अवस्थीले भने, भाषाशास्त्रीले नयाँ उपाय सुझाए। त्यहीअनुरूप काम अघि बढायौं। भाषा संरक्षण, विद्यालयमा पठनपाठन र शोधअनुसन्धानमा सघाउन काम अघि बढाइएको उनको भनाइ छ। स्थानीय तहसँगको समन्वयमा काम गर्न आयोगले विज्ञ समूह गठन गर्छ। व्याकरण निर्माण र शब्द संकलनका लागि ३ लाख बजेट आयोगले उपलब्ध गराउँछ। समूहले ३ हजारदेखि ५ हजारसम्म शब्द संकलन गर्नुपर्छ। चलनचल्तीमा आएका सबै शब्द खोज्नुपर्छ, अधिकृत पौडेलले भने, तर, कतिपय भाषामा थोरै मात्र आफ्नो भाषाबाट र अन्य नेपाली बोल्ने गरेको पाइयो। कुसुन्डाका २५ सय शब्द संसारमा चार भाषा परिवार छन्, भारोपेली, भोटबर्मेली, द्रविड र आग्नेय। कुसुन्डा यी चारै परिवारसँग मेल खाँदैन। यसको शब्दकोश चार वर्ष लगाएर उदय आलेले बनाएका छन्। जंगली जीवनमा ३ सय शब्दले काम चलाइरहेका पनि छन्, उनले भने, शोध गर्दा २ हजार ५ सय शब्द संकलन भयो। उनका अनुसार कृषि, वन, जनावरका नाम, शरीरका अंग, मानवीय संवेदना प्रकट गर्न उनीहरूले आफ्नो शब्द प्रयोग गर्छन्। अरू नेपाली शब्दलाई सापटी लिएको पाइयो, उनले भने। लेख्य परम्परामा कति भाषा छन् भन्ने तथ्यांक नरहेको भाषाशास्त्री प्राडा माधवप्रसाद पोखरेल बताउँछन्। उनका अनुसार ६४ भाषाको वर्णमाला छ। आयोगले थालेको शब्दकोश निर्माण सकारात्मक कदम हो, उनी भन्छन्, यसलाई बृहत् रूप दिन सक्नुपर्छ। यसले लोपोन्मुख भाषाका वक्ता बढाउन तथा ती भाषा अनुसन्धानमा सहयोग पुग्नेछ। एक भाषाशास्त्रीका अनुसार ६५ भाषाको व्याकरण निर्माण तथा शब्द संकलन भएको छ। कति भाषामा शब्दकोश छन् भनेर नेपाल प्रज्ञा प्रतिष्ठानले खोज्न थालेको उनले सुनाए।"
खाडी मुलुकमा महिला कामदार जान देऊ,"काठमाडौं : झापाकी एक युवतीले साउदी अरेबिया, मलेसिया र कुवेतमा गरी झन्डै १० वर्ष काम गरिन्। बर्सैपिच्छे परिवारका ३ जनाको मृत्यु भएपछि उनी स्वदेश फर्कन बाध्य भइन्। घरम छाडेर गएकी ७ महिनाकी छोरीलाई टाइफाइडले उनीसँग खोसेर लग्यो। त्यसपछि आफ्नो कमाइमध्ये ४ लाखभन्दा बढी खर्चेर उपचार गर्दा पनि आमालाई बचाउन सकिनन्। कुवेतबाट फर्किएपछि उनले दमकमा केही समय ज्यामी काम पनि गरिन्। तर दैनिक ४५ सय रुपैयाँको कमाइले उनलाई खान र छोराछोरीको पढाइ खर्च बेहोर्न साह्रै कठिन भयो। घर खर्च टार्नै हम्मे परेपछि फेरि विदेशीने विचार गरिन् उनले। दमकबाट काँकडभित्ता, त्यसपछि भारतको बिहार अनि कलकत्ता हुँदै खाडी मुलुक जान उनले मणिपुर पुगिन्। नेपालभारतको संयुक्त पहलमा केही दिनअघि भारतको मणिपुरबाट उद्धार गरेर गत मंगलबार स्वदेश फर्काइएकामध्ये एक हुन् उनी। छोराछोरी दुवैको डाक्टर बन्ने सपना पूरा गर्न उनीहरूलाई होस्टेलमा राखी उनी कुवेत हिँडेकी थिइन्। मणिपुरसम्म पुग्दा उनको २० हजार रुपैयाँभन्दा बढी खर्च भयो। उनले आफू कुवेत जान नपाएकोमा आक्रोशित हुँदै भनिन्, अब यो खर्च कसले दिने ? उनको आक्रोश खाडी मुलुकमा महिलालाई घरेलु कामदारमा जान लगाइएको प्रतिबन्धप्रति लक्षित थियो। प्रहरीले उद्धार गरेपछि पनि उनीहरू १८ दिन भारतमै बस्नुपरेकोमा पनि उनीहरू आक्रोशित थिए। सरकारले बेवास्ता गरेको गुनासो उनले यसरी पोखिन्, अरु देशका नागरिक समातिएका भए, त्यहाँको सरकारले २४ घण्टाभित्र स्वदेश फर्काइसक्थ्यो, तर हाम्रो सरकारले हामीलाई १८ दिनसम्म पनि वास्ता गरेन। घर फर्काइए पनि उनको विदेशीने लक्ष्य यथावत् छ। जस्तोसुकै उपाय लगाएर भए पनि कुवेत गइछाड्ने उनले यसरी बताइन्, कि सरकारले खाडी देशमा महिला कामदार जाने बाटो खोलोस्, होइन भने जुन बाटो हामी आयौं त्यही बाटो फेरि जाने हो। उता प्रहरीले समाते फेरि त्यही बाटो फर्केर नेपाल आउने हो। मणिपुरबाट उद्धार गरेर काठमाडौं ल्याइएका १ सय ७९ जनामध्ये दुबई जान लागेकी बिनिता गुरुङ (नाम परिवर्तन) पनि हुन्। उनी पनि ५ वर्ष लेबनान र २ वर्ष दुबईमा काम गरेर फर्केकी हुन्। नेपालबाटै जाने बारम्बार प्रयास गर्दा पनि सम्भव नभएपछि आफूले भारत हुँदै जाने बाटो रोजेको उनले बताइन्। मणिपुरको राजधानी इम्फाल पुगेको चौथो दिनमै उनी अन्य ३० जनासहित प्रहरीको रेडमा परिन्। भारतको बाटो भएर जान उनको मन थिएन तर घर बनाउँदा लिएको ऋण सम्झेर उनी त्यस्तो निर्णयमा पुगेकी थिइन्। ४ सन्तान पालेर आमाबाबुको जिम्मेवारी निर्वाह गर्न रोजगारीका लागि दुबई हिँडेकी ४३ वर्षीया अर्की महिलाको दुःख पनि फरक छैन। बिदामा आएको ८ महिना बितिसक्दा पनि जान नपाएको गुनासो उनले गरिन्। उनले पनि १० वर्ष दुबईमा काम गरिसकेकी छन्। लामो समय विदेशमा काम गरेर त्यहाँको भाषा र काम दुवै जानेका आफूजस्ता महिलालाई सरकारले जान श्रम स्वीकृति दिनुपर्ने उनीहरूको माग छ। उद्धार गरिएकामध्ये ९४ जना माइती नेपालमा र बाँकीलाई अन्य संस्थामा राखिएको थियो। उनीहरूलाई परामर्श दिएर र स्वास्थ्य उपचार गरेर संस्थाले पारिवारिक पुनर्मिलन कार्यक्रम अघि बढाएको छ। मंगलबारसम्म ५० प्रतिश महिलालाई परिवारमा पुनःस्थापना गरिसकिएको छ भने बिहीबारसम्म सबैलाई परिवारमै फर्काइसक्ने माइती नेपालका अध्यक्ष विश्वराम खड्काले जानकारी दिए। पारिवार सम्पर्कमा नआएका महिलालाई संस्थामै राखिने भएको छ।"
धुमधामसँग मकैको बिहे !,"गोरखा : धार्चे गाउँपालिका४ लाप्राकका किसानले मंगलबार धुमधामसँग मकैको बिहे गरेका छन् । त्यसअघि शनिबार मात्र धार्चे५ लप्सीबोट र धार्चे७ लापु किसानले पनि मकैको बिहे गरेका थिए । धार्चे५ गुम्दा गाउँमा माघ १० मै बिहे भइसकेको स्थानीय कर्ण गुरुङले बताए । सिङ्ला, उहिया, खोर्ला, लापुमा पनि मकै बिहे भइसकेको छ । बिहे गरेर मकै छरे मात्रै राम्रो उब्जनी हुने यी क्षेत्रको परम्परा हो । मकैको बिहे नगरी बारीमा छर्नुहुँदैन, उनले भने यो पुर्खाैंदेखिको चलन हो । बिहे नगरी मकै छर्दा घोगामा दाना लाग्दैन । घोगा लागे पनि पुड्के हुन्छ । यस्तो चलनलाई नयाँ पुस्ताले पनि निरन्तरता दिएको उनले बताए । १८१५ सालदेखि गाउँलेलाई अनिकालबाट जोगाउन देवीदेवता पुकार्दै मकै बिहे गर्न थालिएको उनको भनाइ छ । पुरोहितले साइत निकालेर परम्परागत प्रक्रियाअनुसार मकै बिहे गर्ने चलन छ । परम्परा अनुसार सोमबार दिउँसो साढे तीन बजेको साइतमा मकैको घोगा जमिनमा गाडिएको थियो । त्यो मकै बिहान साढे ८ बजे जमिनबाट निकालेर बाजागाजासहित गाउँले जम्मा भएर गाउँ परिक्रमा गरेका थिए । एउटा सानो केटालाई दुलहा पनि बनाएर लैजान्छौं, गुरुङले भने, छुलेकङबाट दुलहालाई डोलीमा बोकेर गाउँका सबै घरको जन्ती गयौं । गाउँको पुछार हुँदै मनिडाँडा मुनिबाट फिसिकङमा पुग्यौँ । त्यहाँ एउटी केटीलाई दुलही बनाएर राखिएको थियो । अनि दुलही लिएर आयौं । जन्तीको क्रममा गाउँलेले मादल, ढ्यांग्रो, झ्यालीलगायत बाजा बजाएर नाचगान गरेका थिए । छुलेकङबाट निस्केको जन्ती फिसिकङबाट दुलही लिएर घट्टेखोलाबाट पुरानो स्कुल हुँदै लाप्राक गाउँ घुमेर ठूलो आँगनमा पुगेपछि बिहे सकिएको स्थानीयले बताए । बिहे सकिएपछि साँझमा मकैका विभिन्न परिकार बनाएर भोज खाने चलन छ । बिहानै सबैको घरबाट एकएक घोगा मकै र पैसा उठाएका थियौं, गुरुङले भने, गाउँलेहरू मिलेर मकै भुट्छन् । दुलही लिएर ठूलो आँगनमा आएपछि सबैलाई त्यो मकै खुवाउनुपर्छ । मकैको बिहेमा जन्ती जानेको मुखमा धेरथोर त्यो मकै पर्नुपर्छ भन्ने मान्यता रहेको उनले बताए । भोजपछि घाटु नाच देखाउने चलन छ । उनीहरूले सामूहिक रूपमा असिनापानी, खडेरीबाट अन्न जोगाइदिन भगवान्सँग प्रार्थना गर्ने चलन छ । मकै बिहेको दिनमा गाउँमा कसैले पनि ढिकी, जाँतो, मेलापातको काम नगरी बारना गर्ने चलन रहेको उनले बताए ।"
"बस र ट्रक ठोक्किँदा धनुषामा २ को मृत्यु, दर्जन बढी घाइते","जनकपुरधाम : धनुषाको ढल्केवरमा ट्रक र बाहक ठोक्किँदा दुईजनाको मृत्यु भएको छ भने, दर्जन बढी यात्रु घाइते भएका छन्। पूर्वपश्चिम महेन्द्र राजमार्गअन्तर्गत धनुषाको मिथिलानगरपालिकाको ढल्केवरमा बस र ट्रक ठोक्किँदा दुईजनाको मृत्यु र १९ जना घाइते भएको प्ररीले जनाएको छ। बसमा सवार धनुषाको क्षीरेश्वरनाथ नगरपालिका२ की शुभकला मण्डल र भारत मोतिहारीका २५ वर्षीय उदेश ठाकुरको मृत्यु भएको इलाका प्रहरी कार्यालय ढल्केवरका प्रहरी निरीक्षक सरोज राइले जनाए। काँकरभिट्टाबाट पश्चिम जाँदै गरेको ना५ख ४९६ नम्बरको बसलाई विपरित दिशाबाट आउँदै गरेको ना ६ ख ९४९६ नम्बरको मालवाहक ट्रक ढल्केवर चोकको मोडमा ठोक्किदा दुर्घटना भएको हो। दुर्घटनामा घाइते भएकाहरुको विभिन्न अस्पतालमा उपचार भइरहेको छ।"
श्रीमतीलाई इच्छाविपरित करणी गर्ने पक्राउ,अछाम : अछाममा आफ्नै श्रीमतीलाई जबरजस्ती करणी गरेको आरोपमा एक जना पक्राउ परेका छन् । चौरपाटी गाउँपालिका५ निबासी ४५ वर्षीय रमेश (नाम परिवर्तन) आफ्नै श्रीमतीलाई जबरजस्ती करणी गरेको आरोपमा पक्राउ परेका हुन् । आफूलाई जबरजस्ती करणी गरेको भनी श्रीमतीले जाहेरी दिएपछि उनलाई पक्राउ गरिएको प्रहरीले जनाएको छ । मदिरा सेवन गरी पटकपटक इच्छाविपरित यौन सम्पर्क गर्ने गरेको भनी उजुरी दिएको र पक्राउ गरी अनुसन्धान भइरहेको डिएसपी जनक शाहीले जानकारी दिए ।

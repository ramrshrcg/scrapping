शीर्षक,विवरण
सत्तापक्ष र विपक्षी आन्तरिक झगडामा,"सत्तारुढ नेकपा र प्रमुख विपक्षी कांग्रेस दुवै आन्तरिक किचलोमा फसेका छन्। सत्तारुढ दल नेकपा एकीकरणले दस महिना पार गरिसक्दा टाउको एक भए पनि शरीर एक हुन सकेको छैन। जिल्लादेखि तल्लो तह र जनवर्गीय संगठनको एकता अझै टुंगिएको छैन। चलायमान हुनुपर्ने संगठन प्यारालाइसिस को अवस्थामा छ। विवाद र असन्तुष्टिका कारण सत्तारुढ अकर्मण्यतामा फसेको छ। सत्तारुढ दलमा संस्थापन (अध्यक्ष) ले लिने निर्णय सर्वसम्मत बन्ने र हुबहु कार्यान्वयनमा जाने अवस्था देखिँदैन। सानातिना विषयमा एकअर्को पक्षसँग सशंकित र तरंगित हुने अवस्था छ। पार्टीभित्र देखा परेका नेतैपिच्छेका गुटउपगुट र तिनको संरक्षणकर्ता शीर्ष नेताबीच टकराव झाँगिने क्रमले एकता प्रक्रियालाई सन्देहको घेरामा पारेको छ। उता प्रमुख विपक्षी कांग्रेस केन्द्रीय कार्यालय रणमैदानमा परिणत भएको छ। उपल्ला तहका नेताहरूले बनाएका गुटउपगुटबीचको विवाद ढुंगा हानाहानको अवस्थामा पुगेको छ। पार्टीको भ्रातृ संगठन नेपाल विद्यार्थी संघ समयमै महाधिवेशन नहुँदा तदर्थवाद को फन्दामा परेको छ। पार्टी शीर्ष नेताहरू संरक्षित कार्यकर्तालाई नेतृत्वमा पुर्याउने होडमा छन्। आफूलाई लोकतन्त्रको हिमायती ठान्ने पार्टीले भ्रातृ संगठनको विधानतः चुनाव गराउन नसकेर दुनियाँ हसाउँदैछ। नेतृत्वले आफूलाई बलियो देखाउन भ्रातृ संगठनलाई गुटउपगुटीय पद्धतिमा पुर्याएका छन्। केन्द्रीय तहका नेता र विद्यार्थी नेताबीचको जुहारीभित्र कांग्रेस अल्झिएपछि सरकारलाई पनि सजिलो भएको छ। यद्यपि कांग्रेसले महासमितिबाट संशोधित विधान अनुमोदन गरेको छ। तर, विद्यार्थी नेतृत्वले अझै विवाद मिलाउन सकेको छैन। लोकतान्त्रिक पार्टीले भ्रातृ संस्थामा टीका लगाएर नेता छनोट गर्ने होइन, विधानतः महाधिवेशन गरी वैधानिक नेतृत्व चयन गर्नुपर्छ। सत्तारुढ दलमा भागबन्डा नमिल्नाले संगठनात्मक एकता प्रक्रिया अन्योलमा परेको छ। दुई पार्टी एकीकरण भएपछि स्वाभाविक भागबन्डा त हुने नै भयो। त्यसका अतिरिक्त पूर्ववर्ती एमालेभित्र भावी नेतृत्व कसले हाँक्ने भन्ने समूहगत टकराव उल्झँदो छ। भागबन्डाका पेचिला विषय सल्टाउन र एकता प्रक्रिया टुंग्याउन बनेका कार्यदल पनि कामयावी हुन नसकी विघटनमा परेका छन्। पछिल्लोपटक स्थायी समिति बैठकले बनाएको कार्यदल पनि विघटित छ। अब एकता प्रक्रिया टुंग्याउने जिम्मा शीर्ष नेता सम्मिलित सचिवालयमा पुगेको छ। विघटित कार्यदलका बहुमत सदस्यले संयोजक र महासचिवको अनिच्छा ले कार्यदललाई काम गर्न नदिएको आरोप लगाउँदै समानान्तर प्रतिवेदन अध्यक्ष (ओलीदाहाल) लाई बुझाएपछि नेकपाभित्रको विवाद बल्झिने गरी थप सतहमा देखिएको छ। संस्थापनले कुनै निर्णय लिएमा असन्तुष्ट पक्षले त्यसलाई चुनौती दिने अवस्था देखा परेको छ। यसले नेकपामा नेतृत्व तहमा मनमुटाव र धु्रवीकरण बढाउने सम्भावना नकार्न सकिन्न। यति मात्र होइन, एकता प्रक्रिया टुंगोमा नपुग्दै नेकपाभित्र अनगिन्ती मतभेदसमेत देखा परेका छन्। प्रदेश पदाधिकारी र कमिटी गठन प्रक्रिया, प्रवक्ताको राजीनामा, भेनेजुएला प्रकरणदेखि सरकारको काम गर्ने तौरतरिकामा पनि असन्तुष्टि चुलिँदो छ। एकताको राजनीतिक प्रतिवेदन गायब छ भने नेतैपिच्छेका शक्ति स्वार्थले उसको आन्तरिक राजनीति हुँडलिएको छ। सत्ता र विपक्ष दुवैतिरको आन्तरिक किचलोले आममानिसलाई निराश तुल्याएको छ। यतिखेर सत्ता र विपक्ष दुवै संविधानअनुरूप कानुन निर्माणदेखि संरचनाहरू चुस्त बनाउनेतिर लाग्नुपर्ने बेला हो। अझ सत्तारुढ दललाई प्राप्त जनादेशअनुरूप गम्भीर हुँदै पार्टीको आन्तरिक उल्झनबाट बाहिरिनुपर्छ। समृद्धिका निम्ति माहोल बनाउनतिर लाग्नुपर्छ। दुईतिहाइ सरकारको नेतृत्वसमेत गरिरहेको नेकपाले आफ्नै घरभित्रको आन्तरिक झगडा नमिलाउने हो भने त्यसको असर मुलुकले नै भोग्नुपर्छ। कुनै पार्र्टीलाई सुस्पष्ट विधि, पद्धति र मापदण्डका आधारबाहेक अरू कुनै पनि तरिकाले चलाउन सकिँदैन। पार्टीका नेता तथा कार्यकर्ताको निष्पक्ष मूल्यांकन अमूक नेताहरूसँगको सम्पर्क र सम्बन्धका आधारमा गर्न सम्भव हुँदैन।"
भारतपाकिस्तान विवाद : पर्साको सीमा क्षेत्रमा उच्च सुरक्षा सतर्कता,"वीरगन्ज : भारतपाकिस्तानको सीमा क्षेत्रमा विवाद चर्किएपछि भारतसँग खुला सीमा रहेको पर्सामा सुरक्षा सतर्कता बढाइएको छ। भारतपाकिस्तानको विवादित क्षेत्र काश्मिरमा गत फेब्रुअरी १४ तारिखमा भएको आतंकवादी हमलामा भारतका ४० भन्दा बढी सुरक्षाकर्मी मारिएका थिए। त्यसको जवाफमा भारतीय सेनाले मंगलबार पाकिस्तानी भूमिमा बम खसालेपछि विवाद चर्किएको हो। भारतीय सेनाले पाकिस्तानी भूमीमै पसेर बम खसालेसँगै भारत पाकिस्तानको सीमा क्षेत्रमा युद्धको तनाव बढेको हो। भारत पाकिस्तानको सीमा क्षेत्रमा युद्धको तनाव बढेसँगै भारतसँग सीमा जोडिएको नेपालका सीमा क्षेत्रमा सुरक्षा सतर्कता अपनाइएको हो। पर्साको जिल्लाको एक सय सात किलोमिटर खुला सीमा भारतको बिहार राज्यसँग जोडिएको छ। सीमा क्षेत्रका नाकामा मंगलबार बिहानैबाट सुरक्षा सतर्कता बढाइएको पर्साका प्रमुख जिल्ला अधिकारी नारायणप्रसाद भटटराईले जानकारी दिए। सीमा नाका र क्षेत्रमा प्रहरीको तैनाथी र निगरानी बढाइएको छ पर्साका प्रहरी उपरीक्षक रेवती ढकालले जानकारी दिए। सीमा नाका हुँदै नेपाल भारत ओहोर दोहोर गर्ने यात्रु र सवारी साधनको चेकजाँचमा कडाई गरिएको छ, प्रहरी उपरीक्षक ढकालले भने। भारतसँग सीमा जोडिएका नाकामा सशस्त्र प्रहरीका तर्फबाट पनि सुरक्षा सतर्कता बढाइएको सशस्त्र प्रहरी नायव उपरीक्षक पराक्रमराज भण्डारीले जानकारी दिए।"
भारतीय मजदुरलाई जिउँदै जलाउने प्रयास,बुटवल : रुपन्देहीको शुद्धोधन गाउँपालिकामा एक भारतीय नागरिकलाई जिउँदै जलाउने प्रयास भएको छ । नेपालमा मजदुरी गर्दै आएका भारतीय नागरिक करिब ६० वर्षीय सिसु धुवालाई शुद्धोधन गाउँपालिका१ को सिगापुरमा जलाउने प्रयास भएको हो । उनी बिनयपुर खोलामा काम गर्ने मजदुर हुन् । दानव नदीको छेउमा सुतिरहेका उनलाई मदिरा पिएका स्थानीय युवाले जलाउने प्रयास गरेको वाड नम्बर २ का वडाध्यक्ष विष्णुप्रसाद बस्यालले बताए । प्रहरीले घटना सामान्य रहेको दाबी गर्दै आएको छ । सुतिरहेका ती भारतीय नागरिकलाई उनकै कपडा खोली आगो लगाएको खुलेको छ । त्यसपछि त्यही आगोमाथि हातखुट्टा समातेर जलाउने प्रयास भएको स्थानीयले बताएका छन् । आगोले उनको शरीरको पछाडिको भाग जलेको छ । यो घटना फागुन १२ गते करिब राति १० बजेको हो । घटनालगत्तै इलाका प्रहरी कार्यालय रन्यौराले पीडितलाई उपचारका लागि लुम्बिनी प्रादेशिक अस्पतालमा ल्याएको थियो । अस्पतालमा एक रात बिताएका घाइते भारतीय नागरिक मंगलबार बिहान ८ बजेदेखि गायब छन् । अस्पतालले आफन्त नभएकाले भर्ना गर्न नसकिएको भन्दै उपचार गर्दागर्दै भागेको दाबी गरेको छ । स्थानीयले पीडकलाई बचाउन घाइतेलाई गायब पारिएको आरोप लगाएका छन् । स्थानीय तुलसी अर्यालले जलेका घाइते बिरामी हराउनु शंकास्पद रहेको भन्दै दोषीमाथि कारबाही हुनुपर्ने माग गरे । प्रहरीले स्थानीय महेन्द्र मल्लाह र रमेश गुप्तालाई पक्राउ गरेको जनाएको छ । इलाका प्रहरी कार्यालय बुटवलका नायव उपरीक्षक डिल्ली मल्लले घटना सामान्य रहेको दाबी गरेका छन् ।
४५ हजार कर्मचारीको समायोजन सकियो,"काठमाडौं : सरकारले निजामतीतर्फका ४५ हजार कर्मचारीको समयोजन गरेको छ । मंगलबारसम्ममा ४५ हजार २७१ कर्मचारीको समायोजन सकिएको संघीय मामिला तथा सामान्य प्रशासन मन्त्रालय अन्तर्गतको कर्मचारी समायोजन तथा संगठन विकास महाशाखाका प्रमुख सहसचिव केदार पनेरुले बताए । उनले अब १६ हजार कर्मचारीको मात्रै समयोजन गर्न बाँकी रहेको जानकारी दिए । कृषि, वन, इन्जिनियरिङ र केही तथ्याङ्क सेवाका कर्मचारीको मात्रै सामायोजन बाँकी छ । ६२ हजार निजामति कर्मचारीको समायोजन हुने छन् । उनले एक हप्ताभित्र समायोजनको काम सकिने बताए । शिक्षा सेवामा समायोजनका जटिलता ८४८ उपसचिव समायोजन : आठले मात्र रोजे प्रदेश (सूचीसहित) ६ सय ६२ सहसचिव समायोजनको सूची सार्वजनिक (सूचीसहित) समायोजनको भूत र महिला कर्मचारीका पीडा संसद्का कर्मचारी पनि प्रदेश र स्थानीय तहका समायोजन हुने कर्मचारी समायोजनमा सकस लालबाबु भन्छन् : समायोजन लगत्तै नयाँ भर्ना खुल्छ प्रशासन सेवाका २८९० शाखा अधिकृतको समायोजन (सूचीसहित ) १८ हजार ४२४ कर्मचारीको समायोजन सकियो कर्मचारी समायोजन, संघमा हाली मुहाली"
पठाओको सेवा नरोक्नू : सर्वोच्च,"काठमाडौं : सर्वोच्च अदालतले यातायातको क्षेत्रमा निजी व्यवसाय सञ्चालन गरिरहेको पठाओको सेवा नरोक्न आदेश दिएको छ। न्यायाधीश केदारप्रसाद चालिसे र अनिलकुमार सिन्हाको संयुक्त इजलासले मंगलबार मोटरसाइकल र स्कुटरबाट निजी व्यवसाय सञ्चालन गरिरहेको पठाओको सेवा रोक्न अस्वीकार गरेको हो। निजी प्रयोजनमा प्रयोग हुने मोटरसाइकल र स्कुटरमा व्यवसाय चलाउन रोक लगाउन माग गर्दै श्यामकुमार श्रेष्ठले गत माघ २८ गते सर्वोच्च अदातलमा रिट निवेदन दायर गरेका थिए। यातायात व्यवस्था ऐन, २०४९ को दफा ८ को उपदफा १ बमोजिम दर्ता भएका सवारीसाधनले उपदफा २ बमोजिम निजी सवारीसाधन यातायात व्यवसायकै रुपमा प्रयोग गर्न नपाइने रिट निवेदनमा उल्लेख छ। अदालतको अन्तिम फैसलामा सो व्यवसाय हाललाई रोक लगाउन नपर्ने उल्लेख छ। रासस"
नख्खु विस्फोटका योजनाकार पक्राउ,"काठमाडौं : नख्खु बम विस्फोटका एकजना योजनाकार पक्राउ परेका छन्। शुक्रबार राति नख्खुस्थित एनसेलको कार्यालय अगाडि गराइएको कुकर बम विस्फोटमा एकजनाको मृत्यु भएको थियो भने अन्य दुईजना घाइते भएका थिए। महानगरीय अपराध महाशाखाको टोलीले योजनाकारमध्ये सूर्य भुजेललाई कलंकीबाट पक्राउ गरेको हो। उनी विप्लव नेतृत्वको नेकपाका ब्यूरो सदस्य रहेको खुलेको छ । यो घटनामा विप्लव नेतृत्वको नेकपा अन्य नेताको पनि संलग्नता भएको खुलेपछि प्रहरीले खोजी कार्य तीब्र बनाएको छ । प्रहरी स्रोतका अनुसार उनी विप्लव निकट नेता हुन्। नख्खु विस्फोटमा घाइते लमजुङका ४९ वर्षीय सिंहबहादुर गुरुङको निधन भएको थियो। त्यही दिन राति देशभरका विभिन्न स्थानमा रहेका २० वटा भन्दा धेरै एनसेल टावरमा विप्लव नेतृत्वको नेकपा कार्यकर्ताले आक्रमण गरेका थिए। नख्खु कारागारमा रहेका छोरालाई भेटेर फर्कदै गंगामाया नख्खुको बम विस्फोटमा घाइते एक जनाको मृत्यु जीआर १४०४८ सिंहप्रसाद, जसले नख्खु विस्फोटमा ज्यान गुमाए नख्खु बम विस्फोट : मृतको परिवारलाई क्षतिपूर्ति, घाइतेलाई निशुल्क उपचार"
करेन्ट लागेर मजदुरको मृत्यु,बिर्तामोड : झापाको कमल गाउँपालिकामा एक मजदुरको घर बनाउने क्रममा करेन्ट लागेर मृत्यु भएको छ। मंगलबार दिउँसो कमल गाउँपालिका ५ का सूर्यकुमार राईको घर बनाउने क्रममा सुनसरी इनरुवा नगरपालिका ५ का ३० वर्षीय मुसित मंसुरीको मृत्यु भएको हो। घरको टाली काट्ने क्रममा उनलाई करेन्ट लागेको प्रहरीको भनाइ छ। करेन्ट लागेर घाइते भएका मंसुरलाई उपचारको लागि लाइफ लाइन अस्पताल दमक लैजाने क्रममा बाटोमै उनको मृत्यु भएको जिल्ला प्रहरी कार्यालय झापाका प्रहरी प्रवत्ता महेन्द्रकुमार श्रेष्ठले बताए।
ट्रेकिङ गाइडको ज्याला २० प्रतिशतले बढ्यो,"काठमाडौं : ट्रेकिङ गाइडको ज्याला २० प्रतिशतले वृद्धि भएको छ । मंगलबार सूचना सार्वजनिक ट्रेकिङ एजेन्सी एसोसिएसन अफ नेपाल (टान) ले माघ १८ गतेदेखि लागु हुने गरी पदयात्रामा काम गर्ने पदयात्री सहयोगीको ज्याला वृद्धि गरेको हो। ज्याला प्रतिदिन तीन सयदेखि तीन सय ८० रुपैयाँसम्म वृद्धि भएको छ । सगरमाथा क्षेत्रमा पदयात्रामा काम गर्ने सहयोगीले अव प्रतिदिन दुई हजार दुई सय ६८ रुपैयाँ पाउने भएका छन् । अन्नपूर्ण र मकालु, कञ्चनजंगा क्षेत्रमा काम गर्नेले प्रतिदिन दुई हजार दुई सय २० पाउने टानका महासचिव आङपेम्वा शेर्पाले बताए । गाइडले अब न्यूनतम एक हजार पाँच सय भन्दा माथि पाउने छन् ।"
"स्थानीयबीच झडप, आठजना घाइते","सिरहा : सिरहाको नरहा गाउँपालिका३ खोरिया टोलमा स्थानीयबीच झडप हुँदा आठजना घाइते भएका छन् । घाइते हुनेहरुमा अबदुल रहमान, सुलुकन खातुन, फिरोज अन्सारी, मोहमद अन्सारी, तलसिन राईन र फलटेन खातुन रहेको जिल्ला प्रहरी कार्यालय सिरहाले जनाएको छ । उनीहरुको चोहर्वा र गोलबजारका अस्पतालमा उपचार भइरहेको छ । प्रहरीका अनुसार धेरैजसो घाइतेहरुको टाउकोमा चोट लागेको छ । प्रहरीका अनुसार सोही गाउँका हफिम मियाँ र जुबेर मियाँको छोरी ३० वर्षीया रतन खातुनबीच आपसी वादविवादबाट सुरु भएको झगडाले ठूलो रुप लिएको थियो । अन्ततः गाउँमा दुई राजनीतिक पक्षमा विभाजित भइ झडप भएको हो । जिल्ला प्रहरी कार्यालय सिरहाका प्रवक्ता तथा डिएसपी माधवराज खरेलका अनुसार झडपमा कुटपिट गर्ने व्यक्तिहरु फरार छन् । प्रहरीले उनीहरुको खोजी कार्य जारी राखेको बताएको छ ।"
चुरे संरक्षणको जिम्मा नेपाली सेनालाई,"काठमाडौं : सरकारले चुरे क्षेत्र संरक्षणको जिम्मा सेनालाई दिने तयारी गरेको छ। उपप्रधानमन्त्री तथा रक्षामन्त्री ईश्वर पोखरेलले चुरे ध्वस्त भइरहेका कारण त्यसको संरक्षण सेनाले गर्ने बताएका छन्। एक वर्षको कार्यकालमा रक्षा मन्त्रालयबाट भएका मुख्यमुख्य कामको जानकारी दिँदै मन्त्री पोखरेलले चूरे अतिक्रमणको काम सेनाले गर्ने बताए। राष्ट्रपति चुरे संरक्षण कार्यालय प्रभावकारी नभएपछि सेना खटाउने तयारी गरिएको हो। चुरै ध्वस्त हुँदा तराई मरुभूमी भएको छ, उनले भने, भित्री मधेस र पहाड समेत खतम भइरहेको छ। रक्षा मन्त्री पोखरेलले चुरे संरक्षणको अरबौं रकमको दुरुपयोग भइरहेको बताए। चुरे संरक्षणको पैसा चापकल बनाउन खर्च भएको छ, उनले भने। ऐतिहासिक गढी, किल्ला र स्तम्भको रक्षामा पनि सेना खटाइने भएको छ। गढी, किल्ला रस्तम्भको रक्षा गनु सेनाको गाथा गाउने कुरा मात्र होइन, रक्षामन्त्री पोखरेलले भने, इतिहासको संरक्षणको कुरा हो। उनले राष्ट्रियता कुरा नारा लगाएर मात्र नहुने बताए। सेनाले द्वन्द्वकालमा पीडित भएका सेनाका परिवार राहत दिने व्यवस्था गरेको छ। सैनिक सेवा (पहिलो संशोधन) नियमावलीमा संशोधन गर्दै द्वन्द्वमा मारिएका सेनाका परिवारलाई राहत दिने व्यवस्था गरिरहेको मन्त्री पोखरेलले जानकारी दिए। कार्य क्षेत्रमा खटिँदा सैनिक जवानको मृत्यु भएमा एक तह बढुवा गरिने व्यवस्था पनि गरिएको छ। मृतक सैनिकको परिवारलाई सात वर्षसम्म पूरा पारिश्रमिक समेत उपलब्ध गराइने भएको छ।"
'विप्लव' निकट पत्रकार संगठनको नाम परिवर्तन,"काठमाडौं : नेत्रविक्रम चन्द विप्लव नेतृत्वको नेपाल कम्युनिष्ट पार्टीनिकट पत्रकार संगठन क्रान्तिकारी पत्रकार संगठनको नाम फेरिएको छ । नयाँ नाम 'जनपत्रकार संगठन नेपाल' राखिएको संगठनका केन्द्रीय अध्यक्ष प्रकाश डुम्रेले जानकारी गराए । मंगलबार रिपोर्टर्स क्लब नेपालमा पत्रकार सम्मेलन गर्दै उक्त संगठनले आफूहरुको संगठनले नाम परिवर्तनको जानकारी दिएको छ । गत पुस ७ र ८ गते बुटवलमा बसेको दोस्रो केन्द्रीय समितिको पूर्ण बैठक र मातृ पार्टीको निर्णयानुसार संगठनको नाम परिवर्तन गरिएको संगठनका अध्यक्ष डुम्रेले जानकारी दिए । उनले भने,कानुनी र प्राविधिक कारणले संगठनको नाम फेर्नुपरेको हो । पछिल्लो समय सरकारपक्षबाट प्रेसविरोधी ऐन कानुन निर्माणका श्रृङखला बढ्दै गएका बेला संगठनले देशका ४० जिल्लामा मानवअधिकार, प्रेस तथा अभिव्यक्ति स्वतन्त्रताको बहस चलाएको अध्यक्ष डुम्रेले बताए । उनले कार्यक्रमलाई निरन्तरता दिने भन्दै प्रेस तथा अभिव्यक्ति स्वतन्त्रताको बहसलाई थप तीव्र पारिने बताए । पछिल्लो समय जनपक्षीय पत्रकारिता चुनौतीपूर्ण बनेको भन्दै आममिडिया र मिडियाकर्मीलाई आफूहरुको अभियानमा साथ दिनसमेत उनले आग्रह गरे । यसअघि क्रान्तिकारी पत्रकार संगठनको नामबाट हुँदै आएका गतिविधि अब जनपत्रकार संगठनको नामबाट हुने महासचिव हिम विष्टले जानकारी दिए ।"
जलेको अवस्थामा वृद्ध दम्पतिको शव फेला,"राजविराज : सप्तरीको खडक नगरपालिका५ खरचुहियामा मंगलबार वृद्ध दम्पतिको हत्या भएको छ।स्थानीय ७० वर्षीय सबुरी साह र उनकी श्रीमति ६५ वर्षीया वेचनीदेवी साहको हत्या गरी जलाइएको अवस्थामा शव फेला परेको स्थानीयले बताएका छन्। हत्याको सम्भावना देखेपछि प्रहरीले पूर्व क्षेत्रीय प्रहरी आवासीय माध्यामिक विद्यालय धरानबाट तालिमप्राप्त कुकुर ल्याएर अनुसन्धान सुरु गरेको छ। जिल्ला प्रहरी कार्यालयका एसपी राजेन्द्र विष्टले अनुसन्धानका लागि तालिमप्राप्त कुकुर र फरेन्सिक एक्सपर्टसहितको टोली खटाइएको बताए। सधैं सबेरै उठने गरेका साह दम्पति बिहान आठ बजेसम्म नउठेपछि हेर्न जाँदा दुबैको जलेको अवस्थामा शव फेला परेको छिमेकीहरुले बताए। बिहान दूध ल्याउनेले घरको ढोका नखुलेको र झ्यालबाट धूवाँ आइरहेको देखेपछि प्रहरी र छिमेकीलाई खबर गरेका थिए। दुबैको शरीरको केही भाग र कपडा जलेको छ। आँगन र कोठाभित्र रगत देखिएकाले हत्याको सम्भावना रहेको छिमेकी सरस्वती चौधरीले बताइन्। एसपी राजेन्द्र विष्टसहितको प्रहरी टोली घटनाको खबर पाएलगत्तै दिनभरी घटनास्थलमा रहे।साह दम्पतिका जेठा छोरा बुहारीसहित उदयपुरको गाईघाटमा र कान्छा छोरा बुहारी धरानमा छन्।जेठा छोरा सत्यनारायण निर्माण व्यवसायी हुन् भने कान्छा तेजुलाल चिकित्सक हुन्। साह दम्पति गाउँका सम्पन्न मध्येमा पर्छन्। हालसालै तीनवटा सटर भएको पक्की घर बनाएका साह धान, चामल, गहुँ, मसला पिस्ने मिल चलाएर बसेका थिए। साहले गाउँलेलाई ५० लाख बढी ऋणकर्जा दिएको छिमेकीको भनाई छ। मिलनसार स्वभावका साह दम्पतिको गाउँमा कसैसँग झगडा भएको आफूले थाहा नपाएको छिमेकी सरस्वती चौधरीले बताइन्। हत्यारालाई पछ्याउँदै सर्च अपरेसनमा खटिएको अनुसन्धान टोलीसहितको तालिमप्राप्त कुकुर घटनास्थलाभन्दा दुई किलोमिटर टाढा रहेको पोखरीमा गएर रोकेको छ,' एसपी विष्टले भने, 'हत्यारालाई पत्ता लगाउँछौ।'"
भारतपाकिस्तान विवाद : भारतको पक्षमा वीरगन्जमा प्रदर्शन,"वीरगन्ज : जम्मु काश्मिरमा भएको आतंकवादी हमलाको जवाफमा भारतीय वायु सेनाले पाकिस्तानी भूमीमै पसेर आक्रमण गरेकै दिन वीरगन्जमा प्रदर्शन भएको छ। मंगलबार मधेसी दलका नेता र युवाले भारतको पक्षमा वीरगन्जमा प्रदर्शन गरेका हुन्। १४ फेब्रअरी र त्यसयता भारतमा भएको आतंकवादी हमलाको विरोधमा राष्ट्रिय जनता पार्टी राजपाका महासचिव राजेशमान सिंहको नेतृत्वमा राष्ट्रिय युवा संघ र राष्ट्रिय विधार्थी संघका कार्यकर्ताले मोटरसाइकल र्याली गरेका हुन्। आतंकवादविरुद्ध नेपालका युवा भारतको साथमा रहेको भन्दै राजपाले प्रदर्शन गरेको हो। प्रदर्शनमा सहभागीले आतंकवाद र आतंकवादीलाई संरक्षण दिने राष्ट्र मुर्दावाद, आतंकवादविरुद्ध भारत हामी तिम्रो साथमा छौँ, नेपाल भारत मैत्री सम्बन्ध अमर रहोस् जस्ता नारा लेखिएका ब्यानर र प्लेकार्ड बोकेका थिए। पाकिस्तानी भूमिमा भारतीय बम हमला, खास घटना के हो ? पाकिस्तानले भन्यो : भारतीय कारबाहीको कडा जवाफ दिन्छौं भारतले फ्रान्सबाट ल्याएको लडाकु विमान, जुन पाकिस्तान हमलामा प्रयोग गर्याे वीरगन्जको श्रीपुरस्थित जिल्ला प्रहरी कार्यालय पर्सा अगाडिको लालबंगला परिसरबाट निकालेको मोटरसाइकल र्याली घण्टाघर, माइस्थान, आदर्शनगर, घडीअर्वाको परिक्रमा पछि पुन घण्टाघरचोकमा फर्किएर विरोधसभामा परिणत भएको थियो। विरोधसभालाई सम्बोधन गर्दै राजपाका महासचिव राजेशमान सिंहले आतंकवादीको कुनै जात धर्म र सीमा नहुने भन्दै आतंकवाद र आतंकवादीलाई विश्वबाटै समाप्त पार्न आवश्यक रहेको बताए। महासचिव सिंहले प्रदर्शनले नेपाली युवा आतंकवादको विरोधमा रहेको र आतंकवादविरुद्धको लडाइँमा भारतलाई साथ दिने सन्देश दिएको उल्लेख गरे। आतंकवादको विरोधमा नेपालका सबै युवा एक साथ छन्, उनले भने, आतंकवादको अन्त्य गर्न भारत सरकारको हरेक कदममा नेपालका युवाको साथ छ। र्यालीमा राजपाका नेता प्रेमबाबु पटेल, मदन यादव, राष्ट्रिय युवा संघ पर्साका अध्यक्ष सुशील पटेल, राष्ट्रिय विद्यार्थी संघ पर्साका अध्यक्ष मदनसुदन चौरसीयालगायत सहभागी थिए।"
"सरकारसँग पीडित महिलाको माग : विदेश जाने बाटो खुलाऊ, नत्र त्यही बाटो जाने हो !","काठमाडौं : झापाकी २८ वर्षीया युवती पार्वती थापाले साउदी, मलेसिया र कुवेतमा बसेर काम गरेको झन्डै १० वर्ष भइसक्यो । पछिल्लो तीन वर्षको अवधिमा परिवारका तीनैजना सदस्य गुमाउनु परेपछि उनी नेपाल फर्कन बाध्य भइन् । पहिले त सात महिनाकै हुँदा छाडेर गएको छोरी टाइफाइडका कारण बितिन् । त्यसपछि आफूले कमाएकोमध्ये चार लाखभन्दा बढी रकम उपचारमै खर्च गरेर पनि आमालाई बचाउन सकिनन् । यसलगत्तै अर्को वर्ष उनको जेठो भिनाजुको पनि मृत्यु भयो । कुवेतबाट फर्किएपछि उनले झापाको दमकमा गएर केही समय ज्यामी काम पनि गरिन् । तर दिनमा कमाई हुने चार पाँच सय रुपैयाँले खानु कि छोराछोरीको विद्यालयको शुल्क तिर्ने ! घर खर्च टार्नै हम्मे परेपछि फेरि विदेश जाने बिचारले उनी दमकबाट काकरभिट्टा, त्यसपछि भारतको बिहार अनि कलकत्ता हुँदै मणिपुरसम्म पुगेकी थिइन् । नेपाल र भारत सरकारको संयुक्त पहलमा हालै भारतको मणिपुरबाट उद्धार गरेर गत बुधबार नेपाल फर्काइनेमध्ये उनी पनि एक हुन् । एक छोरा र एक छोरीलाई होस्टेलमा राखेरै विदेश हिँडेकी पार्वती छोराछोरीको डाक्टर बन्ने सपना पूरा गर्न कुवेत जान लागेको बताउँछिन् । त्यसो त, पुरानो सम्पर्कको आधारमा त्यहाँको घरधनीलाई भनेर काम र भिजा दुवै मिलाइसकेको बताउँछिन् उनी । पहिले पनि १५ महिनाको छोरालाई छाडेर कुवेत जाँदा छोरा ठूलो भएपछि समेत आफूसँग नबोल्ने गरेको पीडिा पार्वतीको छ । अहिले फेरि पाँच वर्षीय छोरालाई यतै छाडेर जाने सोचमा छिन् । तर पनि तिनै छोराछोरीको भविष्यका लागि मुटुमाथि ढुंगा राखेरै जान लागेको बताउँछिन् पार्वती । मणिपुरसम्म पुग्ने क्रममा उनको २० हजारभन्दा बढी खर्च भइसक्यो । अब यो खर्च कसले दिने ? उनले आक्रोशित मुद्रामा भनिन्, नेताहरु भोट माग्न मात्रै आउन्, जुत्ताको माला लगाइन भने म एउटा बाबुको छोरी होइन ! कुवेतबाट फर्केर आएको करिब २० दिनमै उनको नयाँ भिजा आइसकेको थियो । तर श्रम स्विकृति नभएका कारण जान पाएकी थिइनन् । भारतको मणिपुरबाट जान पाइन्छ रे भन्ने सुनेपछि उनले त्यही बाटो अपनाएकी थिइन् । मणिपुरमा प्रहरीले उद्धार गरेपछि पनि आफूहरुलाई १८ दिनसम्म त्यहीको संस्थामा बस्नुपर्दा पनि नेपाल सरकारले वास्ता नगरेको गुनासो उनको छ । भनिन्, अरु देशमा मानिस समातिएका भए, सरकारले २४ घण्टाभित्र आफ्नै देशमा झिकाउँथ्यो, तर हाम्रो सरकारले हामीलाई १८ दिनसम्म पनि वास्ता गरेन । त्यसो त, उनी आफू जसरी पनि कुवेत जाने उपाय निकाल्ने तयारीमा छिन् । सरकारले बाटो खुलाओस्, कि भने जुन बाटो आएको त्यही बाटो जाने हो । उता प्रहरीले समाते फेरि त्यही बाटो फर्केर नेपाल आउने हो ! उनको गुनासो छ । मणिपुरबाट उद्धार गरेर काठमाडौं आइपुग्ने एक सय ७९ जनामध्ये दुबई जान लागेकी विनिता गुरुङ पनि एक हुन् । उनी ५ वर्ष लेबनन र दुई वर्ष दुबईमा काम गरेर फर्केकी हुन् । नेपालबाटै जाने धेरै कोशिस गर्दा पनि सम्भव नभएपछि आफूले यो बाटो रोजेको उनको भनाइ छ । दिल्लीको विमानस्थलबाट पनि उड्ने प्रयास गरेकी थिइन् विनिताले । तर त्यहाँ पनि प्रहरीले उनलाई जान दिएन । मणिपुरस्थित इम्फाल पुगेको चार दिनमै अन्य ३० जनासहित उनलाई पनि प्रहरीले नियन्त्रणमा लियो । दुबईमा काम गर्ने घरको साहुनीले उनी बिरामी पर्दा पनि पटक पटक गरी ३२ हजार रुपैयाँ पठाइसकेकी छिन् । तिमीले सकेसम्म नेपालमै काम खोज्नु नपाए यतै आऊ भनेकाले आफू जान लागेको उनी सुनाउँछिन् । भारतको बाटो भएर जान उनको मन त खुसी थिएन, तर पनि घर बनाउँदा लिएको ऋण सम्झेर यस्तो निर्णयमा पुगेको बताउँछिन् विनिता । पति पनि पहिले नै केही वर्ष साउदीमा बसेर फर्किए । नेपालमा अहिले उनी विरामी अवस्थामा छन् । छोराछोरी, सासुससुरा र परिवार सबैको जिम्मेवारी आफ्नै काँधमा परेकाले विदेश जानुभन्दा अर्को विकल्प नभएको उनको गुनासो छ । विनितासँगै फर्किएकी रुकुम छेलापासाकी ३८ वर्षीया हिरादेवी रोकाको पनि दुख यस्तै हो । उनी पनि आमा र बाबु दुबैको जिम्मेवारी वहन गर्नुपर्ने भएपनि रोजगारीका लागि दुबई हिँडेकी हुन् । भारतबाट पक्राउ परी नेपाल भित्र्याएका अधिकांश महिला वैदेशिक रोजगारीका लागि अवैध उपायको खोजीमा बाध्य हुन् । कुवेत लगायत विदेश जाने वैध बाटो खुलाउने वा नेपालमै रोजगारी दिनुपर्ने उनीहरुको गुनासो छ । उनीहरुमध्ये वर्षौँसम्म विदेशमा बिताइसकेका छन् । लामो समय विदेशमा बस्दा त्यहाँको भाषा र काम सिकेकाले पनि श्रम स्वीकृति दिनुपर्ने उनीहरुको तर्क छ । उद्धार गरिएकामध्ये ९४ जना माइती नेपालमा राखिएको थियो । उनीहरुको १० जनाभन्दा बढी कर्मचारीमार्फत परामर्श र स्वास्थ्यउपचार गराएर संस्थाले पारिवारिक पुर्नमिलनको कार्यक्रम सुरु गरिसकेको छ । संस्थाका अध्यक्ष विश्वराम खड्काका अनुसार मंगलबार आधा संख्यामा महिलालाई परिवारमा पुर्नस्थापना गरिसकेको छ भने बिहीबारसम्म सबैलाई परिवारमै फर्काइने छ । पारिवारिक श्रोत सम्पर्कमा नआएका महिलालाई संस्थामै राखिने खड्का बताउँछन् । उद्धार गरेर ल्याइएकामध्ये करिब ८० प्रतिशत पटकपटक विदेशमा गएर श्रम गरेर आउने महिला छन् । नियम परिमार्जन गरेरै यस्ता महिलालाई निश्चित अनुगमन र मापदण्ड तय गरी फेरि काममा जान पाउने व्यवस्थाबारे सरकारले बिचार नगरे यो अवस्था दोहोरिरहने अध्यक्ष खड्काको भनाइ छ । (समाचारमा प्रयोग भएका महिलाको नाम परिवर्तित हुन्)"
भारतपाकिस्तान तनाव बढेपछि नेपालमा उच्च सुरक्षा सतर्कता,"काठमाडौँ : दुई छिमेकी मुलुकहरु भारतपाकिस्तानको तनाव बढेपछि नेपालमा सुरक्षा सतर्कता बढाइएको छ । भारतले मंगलबार बिहान ३ बजे पाकिस्तान नियन्त्रित कश्मीरमा एक हजार किलोको बम खसाएसँगै नेपालमा सुरक्षा सतर्कता बढाइएको हो । भारतीय मिराज२००० लडाकू विमानले पाकिस्तान नियन्त्रित कश्मीरस्थित बालाकोट क्षेत्रमा एक हजार केजीको बम खसालेको हो । बम खसालिएको क्षेत्रमा कश्मीरको पुलवामा आक्रमणमा संलग्न जैस ए मोहम्मदको अखडा रहेको दाबी भारतीय वायु सेनाले गरेको छ । भारतपाकिस्तानबीच कश्मीरमा युद्धको तनाव बढेसँगै छिमेकी देश नेपालमा पनि उच्च सुरक्षा सतर्कता अपनाइएको हो । नेपालभारत खुल्ला सिमाना रहेका कारण हुन सक्ने सम्भावित घुसपैठ र सुरक्षा खतरालाई ध्यान दिँदै निगरानी बढाइएको जानकारी नेपाल प्रहरीका प्रवक्ता एसएसपी उत्तमराज सुवेदीले जानकारी दिएका छन् । प्रवक्ता सुवेदीका अनुसार पाकिस्तानी भूमि बालकोट क्षेत्रमा भारतले बम खसालेसँगै बढ्न सक्ने सम्भावित तनावलाई ध्यानमा राखेर सुरक्षा सतर्कता बढाइएको हो । प्रहरी प्रधान कार्यालयले भारतसँग जोडिएको सीमाक्षेत्र र अन्तर्राष्ट्रि उडान हुने एक मात्रै त्रिभुवन विमानस्थल सुरक्षा सतर्कता उच्च बनाइएको हो । छिमेकी दुई देशको तनावलाई ध्यानमा राख्दै सीमाक्षेत्र र विमानस्थलमा हामीले निगरानी र सुरक्षा सतर्कता बढाएका छौँ, प्रवक्ता सुवेदीले अन्नपूर्णसँग भने, सम्भावित घुसपैठ हुने कुरालाई हामी चनाखो छौँ, दैनिक उपभोग्य सामग्रीमा हुन सक्ने सम्भावित अभावलाई पनि ख्यला गर्दै सीमामा सतर्क हुन निर्देशन दिइसकेका छौँ । प्रहरीले सिमाना र विमानस्थलमा उच्च सतर्कता अपनाएको हो । भारतपाकिस्तान तनाव चुलिँदै गएका बेला आइतवार बंगलादेशको राजधानी ढाकाबाट दुबईतर्फ उडिरहेको विमान बंगलादेशको एउटा विमान अपहरण गर्ने प्रयास भएपछि नेपालमा पनि सतर्कता बढाइएको हो । अपहरणप्रयास भएपछि १४२ यात्रु सवार विमानलाई चित्तगंगमा आपतकालीन अवतरण गराइएको थियो। विमान अवतरण गरिएपछि ककटपिटभित्र प्रवेश गर्न खोज्ने एकजना २५ वर्षीय युवकलाई गिरफ्तार गरिएको बंगलादेशी प्रहरीले जनाएको छ। यसअघि कश्मीरको पुलवामामा आक्रमणमा संलग्न भनिएको जैस ए मोहम्मदका संस्थापक मसहुद अजहरलाई छुटाउन सन् सन् १९९९ डिसेम्बर २४ मा नेपालको त्रिभुवन विमानस्थलबाट एयर इन्डियाको जहाज अपहरण गरी अफगानिस्तान लगिएको थियो । उडान नम्बर ८१४ इन्डियन एयरलायन्स एयरबस ए३०० विमानलाई आतंकवादीले नेपाली आकाशबाट अपहरण गरी अफगानिस्तान लगेका थिए । दिल्लीको इन्दिरा गान्धी अन्तर्राष्ट्रिय विमानस्थलमा उतार्नु पर्ने विमान अफगानिस्तानको कान्दाहार लगिएको थियो । एक सय ७६ यात्रुमध्ये एकको हत्या भएक थियो भने अन्य धेरैलाई घाइते बनाइएको थियो । भारतको काश्मिरमा आतंकवादी हमला, कम्तिमा ४२ सुरक्षाकर्मी मारिए काश्मिर हमलापछि समकक्षी मोदीलाई प्रधानमन्त्री ओलीको फोन कश्मीरमा ४० सुरक्षाकर्मी मारिएपछि पाकिस्तानसँग भारत क्रुद्ध कश्मीरमा ४० भारतीय सुरक्षाकर्मी मारिएकोबारे बोल्यो चीन भारत सरकारलाई प्रतिपक्षीको प्रश्न : कश्मीर हमला हुँदा अजित डोभल के गरिरहेका थिए ? कश्मीरमा फेरि भिडन्त, मेजरसहित सात भारतीय सैनिक मारिए पाकिस्तानलाई पूर्वराष्ट्रपतिको सुझाव : भारतसँग नलड, ध्वस्त भइएला ! आतंकवादको विरोधमा पाकिस्तानी दूतावास अगाडि प्रदर्शन पाकिस्तानी भूमिमा भारतीय बम हमला, खास घटना के हो ? पाकिस्तानले भन्यो : भारतीय कारबाहीको कडा जवाफ दिन्छौं"
जहाँ लाइसेन्स किन्न पाइन्छ,"तपाई सीसी क्यामेराको निगरनीमा हुनुहुन्छ जनकपुरस्थित यातायात व्यवस्था कार्यालयभित्र चारैतिर लेखिएको छ। सानो अक्षरमा लेखिएको दलालदेखि सावधान वाक्य भने केरमेट गरिएको छ। सेवाग्राहीले प्रस्ट देख्ने गरी लेखा फाँट, राजस्व तोक्ने काउन्टरको दाहिनेतर्फ अख्तियारको सूचना छ, राष्ट्रसेवक कर्मचारीले घुसरिस्वत मागेमा ९८५४०३१४५६ र ०४४५५०६६८ मा फोन गर्नुहोला। अख्तियार दुरुपयोग अनुसन्धान आयोगले यातायात कार्यालयमाथि निगरानी बढाएपछि बिचौलिया र कर्मचारी तर्सिएका छन्। तर, उनीहरूले घुस खान छाडेका छैनन्। घुस माग्ने नयाँनयाँ उपाय प्रयोगमा ल्याइरहेका छन्। पहिला कर्मचारी सेवाग्राहीसँग हाकाहाकी घुस माग्थे। टेबुलमुनिबाट लिन्थे। घुस नदिए फाइल नै अड्काइदिन्थे। यातायात कार्यालय सीसी क्यामेराको निगरानीमा आएपछि कार्यालय परिसरबाहिरबाटै घुस सेटिङ हुन्छ। कार्यालय प्रवेशद्वारमा भेटिएका बिचौलिया भन्दै थिए अब भित्र घुस चल्दैन, सीसी क्यामेरा जडान भएको छ। कार्यालयमा न नागरिक बडापत्र राखिएको छैन। खानेपानीका लागि बनाइएको कल बिग्रिएको छ भने लेखाफाँट अगाडि सेवाग्राही उभिने झ्यालमाथि बिजुलीका तार असरल्ल छ। कार्यालय डुंगडुंगी गन्हाएको छ। चुरोट, पानपराग, गुटखा र मदिराका बोतल छरपस्ट भेटिन्छन्। गुटखाको पिकले पर्खाल कुरुप बनेका छन्। कार्यालय प्रमुख श्यामकुमार सिंहको कार्यकक्ष अगाडि इलोक्ट्रोनिक हाजिरी मेसिन राखिएको छ। तर, त्यसले काम गर्दैन। कार्यालय प्रमुख पनि बाहिरै थिए। बाहिरै सेटिङ आइतबार बिहान ९ :५७ मा जनकपुरधाम उपमहानगरपालिका१४ मुजेलियास्थित यातायात कार्यालय वरपर सेवाग्राहीको घुइचो लागिसकेको थियो। कार्यालयको मुख्य गेटवरिपरि टेबल, केही फारम, हुलाक टिकट र फोटोकपी मेसिन राखेर खुद्रा पसले ग्राहक कुर्दै थिए। लाइसेन्स, ब्लुबुक नवीकरण, सवारी नामसारीलगायत काममा चाहिने फारम अड्डामा सहजै उपलब्ध हुनुपर्छ। तर, यी फारम सेवाग्राहीले कार्यालयभित्र पाउँदैनन्। बाहिरका पसलमा पाइन्छ। यी फारमबाटै सुरु हुन्छ बिचौलियाले सेवाग्राही ठग्ने कार्य। मोटरसाइकलमा आएका सेवाग्राहीलाई बिचौलियाले बीचैमा बाटो छेक्छन्। बिचौलियाले सेवाग्राहीलाई के काम हो भन्दै हातै समातेर आफ्नो टेबुलतिर लान्छन्। लाम बसेका सेवाग्राही। तस्बिर ः अन्नपूर्ण १० बजे कार्यालयअगाडिको चिया पसलमा एकजना बिचौलियाले दुई जना सेवाग्राहीलाई फकाउँदै थिए। धोती, कुर्ता र गम्छा भिरेका ५५ वर्षीयजस्ता देखिने सेवाग्राही पनि निकै हतारमामा देखिन्थ्ये। हम्मर काम जल्दी करादा, बेटाके विदेश उडेके है, मैथिली भाषामा ति सेवाग्राहीले भने। यसको अर्थ हो मेरो काम छिटो गरी दिनुस्, छोरो विदेश उड्दै छ। ती सेवाग्राहीले भने, मेरो छोरा काठमाडौंमा छ, लाइसेन्सको लिखितमा बस्ने समय छैन। बिचौलियाले त्यसको उपाय तुरून्तै निकाले र भने, जाँचमा अर्कैलाई बसाउँला र टिक लगाउँला। उनीहरू चिया खाएर कार्यालयतर्फ हिँडे। एउटा बिचौलियाले ग्राहक फेला पारेपछि नजिकैको अर्कोले भन्यो तै ले त पाइस है आज। ११ :०७ मा सिन्धुलीको दुधौलीका हेमबहादुर सुनवार कार्यालय परिसरमै बिचौलिया पर्खिरहेका थिए। लाइसेन्स बनाइदिनका लागि गाउँका एकजना भाइमार्फत जनकपुरका बिचौलियालाई उनले सम्पर्क गरेका थिए। सात दिनअघि नै बिचौलियासँग २० हजार तिर्दा लाइसेन्सको काम गराइदिने कुरा तय भएको थियो। बिचौलियालाई उनी चारैतिर खोजी राखेका थिए। उनले भने, नाम थाहा छैन, फोनबाटै सम्पर्क भएको हो। २० हजार लिएर आऊ लाइसेन्स बनाइदिन्छु भन्या छु। उनले भाइमार्फत ति बिचौलियालाई १० हजार तिरिसकेका छन्। कर्मचारीको रुखो व्यवहार बिहान १० :०२ मा यातायात कार्यालय पुग्दा कार्यकक्ष रित्तै थिए। १० :०७ मा बल्ल लाइसेन्स प्रतिलिपि नवीकरण फाँटमा एकजना कार्यालय सहयोगी आइपुगे। उनलाई सोध्दा १० :३० देखि मात्रै काम हुने बताए। सेवाग्राही दिनेश साहले कार्यालय सहयोगीलाई सोधे सर, अब कतिखेर काम सुरु हुन्छ। सेवाग्राहीको प्रश्न सुन्नेबित्तिकै साह उनीमाथि खनिए। कडा स्वरमा उनले भने बाहिर निस्किनुस्, १० :३० मा काम सुरु हुन्छ। सेवाग्राही त्यहाँबाट बाहिरिएनन्। कार्यालय सहयोगीले चेतावनी दिँदै भनेर्, निस्किनुस् नत्र भित्रै थुन्दिदिन्छु। ढोकामा ताल्चा लगाएर फाँट बन्द गरेर उनी हिँडे। १० :१० मा यातायात कार्यालयको ढड्डा कक्षको ताचा खुल्यो। कर्मचारी फाँट प्रवेश गरे। सेवाग्राही लामबद्ध थिए। पहिला मेरो काम गरिदिनुस् सर भन्दै सेवाग्राही तँछाडमछाड गर्दै थिए। कम्प्युटर खुल्दै छ, पख्नुस् भन्दै कर्मचारीले १० मिनेट लगाए। काम सुरु गरेका कर्मचारीले लाम लागेका सेवाग्राहीलाई प्राथमिकता दिए, टेबुल तलबाट बिचौलियाको फाइल पनि क्रमैसँग भित्र पस्न थाले। कर्मचारीसँग राम्रो चिनजान भएका बिचौलिया तिनलाई सर, दाइभाइ भन्दै फाइल थमाइराखेका थिए। दुईजना सेवाग्राहीको काम हुँदा एकजना बिचौलियाको फाइलमा पनि सही गर्न कर्मचारी भ्याइराखेका थिए। १० :२० मा एक जना बिचौलिया फाइल लिएर राजस्व बुझाउन बैंक काउन्टरको उत्तरपट्टीको झ्यालमा पुगे। पूर्वतर्फको झ्यालमा राजस्व बुझाउने सेवाग्राहीको ठूलो लाम थियो। बिचौलिया पुगेको झ्याल महिला सेवाग्राहीका लागि व्यवस्था गरिएको छ। महिला सेवाग्राहीमा निकै कम थिए। बिचौलियाले त्यो झ्यालबाट काम फटाफट सक्छन्। कार्यालय हातामा मदिराका बोतल सरकारी कार्यालयको हाताभित्र मद्यपान, धूमपान, गुट्खा, चुरोट, बिँडी, खैनी सेवन निषेध छ। कार्यालयमा यी विषय बर्जित गरिएको सूचनानै टाँसिएको छ। तर, कार्यालयका अधिकांश कर्मचारी खैनी, गुटखा र पान नचपाई काम गर्दैनन्। सरकारी पोशाकमा ठाँटिएका एक कर्मचारी १२ :४५ मा कार्यकक्षबाट निस्किए। ४० वर्ष जतिका देखिने ती कर्मचारी एकजना बिचौलियाले परिसरमै सुर्ती खाइराखेको देखे। उनी त्यहीं पुगे। हात बढाउँदै मैथिलीमा भने, कनि हमरो लागि। (मेरो लागि पनि)। त्यहाँका अधिकांश कर्मचारी माझ लोकप्रिय ती बिचौलियाले जिस्ँिकदै भने, पत्रकारको अघि खैनी खाने हो ? कर्मचारी मुसुक्क मुस्काए। खैनी लिएर कार्यकक्षतर्फ गए। बाकसमा चढेर स्मार्ट लाइसेन्सको सूची हेर्दै सेवाग्राही र कार्यालय परिसरमा मदिराका बोतल । तस्बिर : अन्नपूर्ण मूलगेट भित्रैसम्म जताततै गुट्खा, पानपरागको खोल र चुरोटका ठुटा फालिएका छन्। गुटखा र पानपरागको पिकले नरंगिएको पर्खाल छैनन्। चारतल्ले भवनको भर्याङको कुना र कार्यकक्षमै पानपराग खाएर कर्मचारी र सेवाग्राहीले पिक थुक्छन््। कार्यालयको मुख्य गेटमा उत्तरतर्फको कुनामा थुकिएको खकार र फोहोरले घीनलाग्दो छ। स्मार्ट लाइसेन्स लिन आउने नामावली टाँस गरिएको कम्पाउण्डको पूर्वपट्टीको पर्खालमा फोहोर पन्छाउँदै सेवाग्राहीले नाम खोज्नुपर्छ। सिसा, थोत्रो टिन, सवारी साधनका पार्टपुर्जाले कतिको खुट्टा काटिन्छ कति त्यसमा अल्झेर लड्छन्। नजिकै कार्यालयका पुराना फर्निचर पनि थन्क्याइएका छन्। थोत्रा सामान थन्क्याएको ठाउँमा मदिराका खाली बोतल पनि छन्। कार्यालय परिसरभित्रका तीनवटा डस्टबिन आधा खाली नै थिए। तर, परिसर भने फोहोरले भरिएको छ। कार्यालयभित्रै फोहोर थुपारेर जलाइन्छ स्मार्ट लाइसेन्सको दु :ख सिरहाको चोहर्वाका ५७ वर्षीय कर्णबहादुर श्रेष्ठ ३ :३० देखि ५ बजेसम्म स्मार्ट लाइसेन्सको नामवलीमा छोराको नाम खोज्न व्यस्त थिए। छोरा प्रेमबहादुरले एक वर्षअघि स्मार्ट लाइसेन्सका लागि अनलाइन फार्म भरेर लिखित परीक्षा पास गरेका थिए। तर, उनको नाम खोज्न श्रेष्ठलाई सास्ती पर्यो। कार्यालय परिसरको पर्खालमा सातदेखि आठ फिटमाथि टाँसिएको नामावली सूचीमा नाम खोज्न उनलाई हम्मेहम्मे पर्यो। थोत्रो टिनको बाकस चढेर डेढ घण्टादेखि प्रयत्न गरे पनि निकै सानो अक्षरमा प्रिन्ट गरिएको सूचीमा उनले छोराको नाम खोज्न सकेनन्। निरास भएर उनी घर पर्के। विभागको ३१००३ बाट आएको म्यासेजमा भने प्रेमको लाइसेन्स प्रिन्ट भइसकेको उल्लेख छ। तर, कार्यालयको सूचीमा भने उनले नाम भेटेनन्। पान र गुट्खाको पिकले फोहोर कार्यालय। तस्बिर : अन्नपूर्ण पोखराका खेमराज पराजुलीले पनि एक वर्षअघि जनकपुर आएर स्मार्ट लाइसेन्सका लागि फारम भरेका थिए। उनलाई पनि विभागबाट लाइसेन्स प्रिन्ट भएको म्यासेज आएको थियो। उनले भने, कर्मचारीलाई सोध्दा लिस्ट हेर्नु भन्छन्, लिस्ट हेर्दा नामै भेटिँदैनन्। लाइसेन्स लिनकै लागि पोखरादेखि जनकपुर आएका उनले थपे, यो देश कसले चलाइरहेको छ पत्तै लाग्दैन, जहाँ पनि दुखै दु :ख। कर्मचारीको असहयोगका कारण स्मार्ट लाइसेन्सका लागि आउने सेवाग्राही हैरान भएर फर्कनुपरेको छ। बिचौलियासँग साँठगाँठ भएर आएको फाइलमा कर्मचारीले चासो देखाउँछन्। लिस्टमा नाम खोजेर बिचौलियाकै जिम्मा लगाइदिन्छन्। तर, सेटिङ नभएकासँग कुरा गर्न पनि कर्मचारी मान्दैनन्। गन्हाउने शौचालय दिउँसो २ बजेतिर अमित बम्जन र उनका साथी मुखमा मास्क लगाएर स्मार्ट लाइसेन्स वितरण गर्ने कक्षको झ्यालअगाडि उभिएका थिए। एक घण्टा उभिँदा पनि लाइन अघि बढेन। लाइसेन्स नवीकरण गराउन सिन्धुलीको महादेवस्थानबाट आएका उनलाई लाइनमा बस्न निकै सास्ती भइरहेको थियो। लाइसेन्स वितरण र नवीकरणका लागि कार्यालयको पश्चिमपट्टि व्यवस्था गरिएको झ्यालनजिकै शौचालय छ। शौचालयमा जथाभावी दिसापिसाब गरिएको छ। शौचालयको दुर्गन्ध सेवाग्राहीलाई खपी सक्नु छैन। अमितसँगै सोलुखुम्बु दूधकोसी थुलुंग गाउँपालिकाबाट जनकपुर आएका डिल्ली रायले पनि दुर्गन्धबाट बच्न मास्क लगाएका थिए। शुक्रबारदेखि नै काम गराउन उनीहरू कार्यालय धाइरहेका छन्। कार्यालयले दिने दु :ख र दुर्गन्धको सास्ती भनि साध्य छैन्, उनले भने, के भन्ने, कसलाई भन्ने, कति जनालाई भन्ने, भन्ने ठाउँ नै छैन। भन्दा सुध्रिने पनि होइन भन्दै उनले कार्यालयको सेवाप्रति निराशा व्यक्त गरे। अमितले भने, सरकारी कार्यालयमा यो टाइममा हिँड्छु यो टाइममा काम सिध्याएर फर्कन्छु भनी नसोचे हुन्छ। गत शुक्रबार कार्यालयबाहिरै एक जना बिचौलियाले छिटो काम गराइदिने भन्दै ५ सय घुस लिएका थिए। तर, ती बिचौलियाले काम गराउन सकेनन्। उनीहरू आइतबार आफैं काम गराउन लागिपरे। निकै सास्तीपछि ४ :१९ मा काम सकेर फर्के। कार्यालय आउने सेवाग्राहीका लागि शौचालयको व्यवस्था गरिए पनि ती अति नै फोहोर छन्। कार्यालयभित्रका शौचालयमा सवारीसाधनका पार्टपुर्जा थन्क्याइएका छन्। भद्रगोल कागजपत्र धनुषा बालाबाखरका अनिरुद्र राय यादव २ :४७ बजे यातायात कार्यालय परिसरभित्र ढड्डा पल्टाइरहेका थिए। बिलबुक हराएका उनले प्रतिलिपि लिन तीन दिनदेखि कार्यालय धाए ढड्डामा नाम फेला पारेनन्। उनको सवारी साधनको रेकर्ड कत्तै भेटेन। कार्यालयको अभिलेख फाँटमा दुई घण्टासम्म आफैंले फाइल पल्टाए तर, भेटेनन्। यादव फाइल बोकेर परिसरमा भौतारिरहेका थिए। कर्मचारीले रेकर्ड खोज्न उनलाई सहयोग गरेनन्। कर्मचारीले यादवसँग चियापानीका लागि खर्च दिए रेकर्ड खोजिदिने प्रस्ताव राखेका थिए। तर, कर्मचारीलाई दिन उनीसँग पैसा थिएन। उनले भने, यातायातको काम त खत्तम छ। कार्यालयको अभिलेख फाँटमा कागजपत्र भद्रगोल छन्। तेस्रो तल्लाको चारवटा कोठा फाइलले भरिभराउ छ। फाइल राखिएका कोठाका झ्याल खुल्लै छन्। पानी पर्दा सबै भिज्छ। कागजपत्र भद्रगोल छाडिँदा रेकर्ड खोज्न सास्ती हुन्छ। दबंग कार्यालय सहयोगी अन्य सरकारी अड्डाका कार्यालय सहयोगीले पानी ल्याउने, कार्यालय सफा गर्ने, फाइल यताउता लाने गर्छन् तर यातायातमा यिनको दबंग चल्छ, एक कर्मचारीले भने, यहाँका कार्यालय सहयोगीको धाक हाकिमले पनि मान्छन्। कार्यालयमा ६ जना कार्यालय सहयोगी छन्। थप चार जना करारका छन्। तर, कार्यालयमा उनीहरू काम भन्दा पनि बिचौलियासँग सेटिङ मिलाउन व्यस्त हुन्छन्। दुई वर्षअघि जनकपुरको मुख्य बजारमा यातायात कार्यालय थियो। सेवाग्राहीमैत्री बनाउन तीन किलोमिटर उत्तरपश्चिम मुजेलिया सारियो। दुई वर्षको अन्तरालमा कार्यालयका सात प्रमुख फेरिए। तर, बिचौलिया र कार्यालय सहयोगी भने पुरानै छन्। चिया पिउँदै गरेको अवस्थामा भेटिएका एकजना कर्मचारीले भने, यहाँ कार्यालय प्रमुख भन्दा पनि बिचौलिया र पियन ठूलो छन्। कार्यालय प्रमुखले के कार्यालय चलाउनु, आफिस त यिनीहरूले चलाउँछन्। ती कर्मचारीले भने, हाकिम फेरिन्छन् तर, यिनीहरू कहिल्यै फेरिँदैनन्। बिचौलिया निषेध दाबी मात्रै यातायात कार्यालयमा २४ जना कर्मचारीको दरबन्दी छ। करारमा पाँच जना कार्यरत छन्। दरबन्दीअनुसार कर्मचारी भए पनि कार्यालय बिचौलियाकै भरमा चलेको छ। कार्यालयका प्रशासन फाँटका खरिदार डिल्लीराम निरौला भन्छन्, बिचौलियालाई हामीले फाँटमा पस्न निषेध गरेका छौं। सेवाग्राहीले उनीहरूसँग काम लिए पनि तिनको काम प्राथमिकतामा नपर्ने निरौला दाबी गर्छन्। उनी भन्छन्, प्रक्रिया पूरा गर्नुपर्ने हुन्छ, लेखपढ गर्नुपर्छ सबै सेवाग्राही सचेत र शिक्षित छैनन्। सेवाग्राही पहिलो प्राथमिकतामा रहेको निरौला बताउँछन्। कार्यालयको शौचालय सफा गर्न मेस्तरहरू राखिएको उनको दाबी छ। उनी भन्छन्, जनतामा चेतनाको अभाव छ, शौचालयमा बोतल थुपार्छन्, कसले निगरानी गरिराख्छ यसमा। १० हजार स्मार्ट लाइसेन्स विभागले पठाए पनि त्यो व्यवस्थित छैन। कार्यालय समय १० देखि ५ निर्धारित भए पनि अन्नपूर्ण टोली ५ :३० सम्म कार्यालय परिसरमा बस्दा बिचौलिया र कर्मचारी कार्यकक्षमै थिए। कर्मचारीले बिचौलियाको काम गरिरहेका थिए। विदेशबाट कमाएर बिचौलियालाई घुस चितवन कोराक७ नारायणीका २० वर्षीय होमबहादुर बल स्मार्ट लाइसेन्स लिन जनकपुर आएका थिए। शनिबार जनकपुर आएका उनी आइतबार १० :३८ मिनेटमा यातायात कार्यालयमा भेटिए। उनीसँगै विरबहादुर तामाङ पनि थिए। उनलाई पनि लाइसेन्स लिनु थियो। यातायात कार्यालयबाट बिचौलिया चिन्टु यादवलाई फोन गरेका थिए। केही बेरमै कार्यालय गेटअगाडि बिचौलिया चिन्टु आइपुगे। उनी बलमाथि निकै आक्रोशित देखिन्थ्ये। उनले बललाई भने, एक वर्षअघि नै तय गरेको पैसा खोइ, लाइसेन्स कसरी दिन्छु। बिचौलिया चिन्टुले बललाई जथाभावी गाली गरे। उनले भने, यहाँ सडकमा सुताएर कुट्छु, तलाई कसले बचाउँछ म पनि हेर्छु। अघिल्लो चैतमा बल, तामाङ र हस्त लामाले सँगै स्मार्ट लाइसेन्स बनाउन फारम भरेका थिए। उनको गाउँकै एकजना दाइले बिचौलिया चिन्टुमार्फत जाँदा चाँडै लाइसेन्स बन्ने सुझाएका थिए। जनकपुर आएर ट्रायल सेन्टरमा तीनै जनाको चिनजान चिन्टुसँग भयो। चिन्टुले सबै सेटिङ मिलाउने भन्दै सरकारी दस्तुरबाहेक २५२५ हजार रकम लिएर लाइसेन्स बनाइदिने डिल गरे। बल र वीरले बिचौलिया चिन्टुलाई रकम बुझाएर तर उनका साथी हस्तको १५ हजार बाँकी रह्यो। लाइसेन्स दुई महिना नै प्रिन्ट भएर आयो। हस्तको बाँकी पैसा दिए मात्रै लाइसेन्स दिने चिन्टुले धम्की दिए। एक घण्टासम्म बल र वीरले चिन्टसँग हारगुहार गरे। तर, उनले सुनेनन्। बलले मोबाइल बिचौलियालाई दिने निर्णय गरे। चिन्टुले अन्नपूर्णकर्मीले सबै प्रकरण हेरिरहेको थाहा पाएपछि बललाई लाइसेन्स दिएर ज १० प १० नम्बरको मोटरसाइकलमा चढेर त्यहाँबाट फरार भए। उनले जाँदाजाँदै भने, वीर, म तिम्रो लाइसेन्स सात दिनपछि पठाइदिन्छु। तर, हस्तेलाई भन्दे पैसा पठाइदिन। प्रहरीमा मेरै मान्छे छन्, खोसेर ल्याउन भन्छु।"
"राता काठा सडकमा पहिरो : एकको मृत्यु, २ घाइते",दार्चुला : दुहुँ गाउँपालिका३ स्थित निर्माणाधीन दार्चुलातिङ्कर सडकको राताकाठामा पहिरो खस्दा एक जनाको मृत्यु भएको छ भने दुई जना घाइते भएका छन्। गएराति १२ बजे पहिरो खस्दा नौगाड गाउँपालिका४ सिप्टीका ३९ वर्षीय रघुवीरसिंह धामीको घटनास्थलमै मृत्यु भएको प्रहरी नायब उपरीक्षक रवीन्द्र कठायतले जानकारी दिए। खलङ्गाबाट व्यास क्षेत्रमा भेडाबाख्रा लिएर जान लागेका धामी सडकमाथिबाट आएको पहिरोमा परेका थिए। नौगाड४ का ३१ वर्षीय मानसिंह ठगुन्ना र वडा नं ३ का उधारो ठगुन्ना घाइते भएका छन्। घाइतेहरुको जिल्ला अस्पताल दार्चुलामा उपचार भैरहेको जिल्ला प्रहरी कार्यालय दार्चुलाले जनएको छ। दार्चुलातिङ्कर सडकमा सोमबार विस्फोटक पदार्थ विष्फोटन गरिएको थियो। दिउँसो ओहोरदोहोरमा समस्या हुने भए पछि उनीहरु राति त्यही बाटो भएर व्यासतर्फ जाँदै थिए।। दार्चुलातिङ्कर सडक योजनाका इञ्जिनीयर दिनेश रैखोलाका अनुसार अहिले सो सडक चौडा पार्ने काम भइरहेको छ।सोमबार राति पानी परेका कारण पहिरो खसेको अनुमान गरिएको छ।
गोरखाको विकट क्षेत्र काशिगाउँमा पुग्यो मोटर,"गोरखा : गोरखाको दुर्गम गाउँ सडक सञ्जालमा जोडिएको छ।विकट गाउँपालिकामध्यको धार्चे गाउँपालिका ६ को काशिगाउँमा सडक पुगेपछि ट्रक, ट्याक्टर चल्न थालेको वडाअध्यक्ष धनकुमार घले बताउँछन्। आरुघाट १ मान्बुको छोटेखोला हुँदै गाउँसम्म तीनदिनदेखि मोटर चल्न थालेको घलेले जानकारी दिए। धार्चे गाउँपालिकाको लाप्राक, गुम्दा र लापुमा यसअघि नै गाडी पुगिसकेको छ। काशिगाउँमा समेत गाडी चल्न थालेपछि अब धार्चेमा केरौंजा र उहिया मात्र सडक सञ्जालमा जोडिन बाँकी रहेको गाउँपालिकाका प्रमुख सन्तोष गुरुङले बताए। गाउँसम्म मोटर चल्न थालेपछि काशिगाउँका बासिन्दा खुशी भएका छन्। यसअघि आपतकालिन अवस्थामा स्वास्थ्य उपचारमा समस्या हुँदै आएको थियो।'गाडी चढ्न छ घण्टा हिँडेर सोती पुग्नु पथ्र्यो,' वडाअध्यक्ष घलेले भने, 'अब गाउँमै गाडी चल्न थाल्यो।गाउँलेका समस्या टर्ने भए।' गाउँपालिकाको एक करोड ४८ लाख रुपैयाँको लागतमा गतवर्ष सडक निर्माण गरिएको थियो। यसवर्ष ३० लाख खर्च गरेर सडक सफा गरेपछि गाउँसम्म यातायातका साधन आइपुगेको वडाअध्यक्ष घलेको भनाइ छ। 'छोटेखोलासम्म तीनवर्ष अघि नै गाडी चल्थ्यो,' उनले भने, 'अहिले गाउँमै गाडी देख्न पाइयो।' गाउँमा यातायातको सुविधा भएपछि सस्तोमा खाद्यान्न पाउने आशा स्थानीयमा देखिएको छ।गाउँ गाडी चल्न थालेपछि २४ सय रुपैयाँ पर्ने जीरा मसिनो चामल १८ सयमा पाइन थालेको छ।'१८ सय पर्ने सोना मन्सुली १२ सय २० मा गाउँमा पायौं, उनले भने, 'नुन, तेल सबै सस्तोमा पाएपछि गाउँले दंग छन्।' किनमेलका लागि दिनभरिको बाटो हिँडेर माछाखोला, सोती, आर्खेत, आरुघाट जाने दिन अब सकिएको उनको भनाइ छ। गाउँमै गाडी आएपछि गाउँमा उत्पादन हुने मकै, आलु, कोदो, चिराइतोलगायतका स्थानीय उत्पादनले बजार पाउने भन्दै वडा सदस्य आशबहादुर गुरुङले खुशी व्यक्त गरे। 'यहाँ आलु, मकै, कोदो धेरै उत्पादन हुन्छ।आफैले खाएर मात्र सकिदैन। अब धेरैथोरै बेच्न पाइने भयो।दुईचार पैसाको मुख देख्न पाइने भयो।' अर्मलादेखि मान्बु जोड्ने बुढीगण्डकी नदीमाथि पुल बन्ने क्रममा छ। सो पुल बनेमा अझै ठूलो राहत पुग्ने वडाअध्यक्ष घले बताउँछन्। 'अर्मलामा पुल नबनेसम्म मान्बु, धादिङको बसेरी, बुढाथुमहुँदै आरुघाट पुग्न पाँच घण्टा लाग्छ। गोरखा पुग्न एकदिन नै लाग्छ', उनले भने, 'पुल बनेपछि चारपाँच घण्टा छोटिन्छ। जनतालाई ठूलो राहत हुन्छ।' काशिगाउँसम्म मोटर पुगेपछि केरौंजाका लागि पनि राहत पुग्ने विश्वास स्थानीयबासीको छ। 'केरौंजाबाट माछाखोला जान आउन एकदम चर्को उकालो ओह्रालो हिड्नु पर्छ। काशिगाउँ आउन जान तेर्सो पर्छ', अध्यक्ष घलेले भने, 'त्यसैले रड, सिमेण्ट, पाइपजस्ता निर्माण सामग्री ढुवानी गर्न पनि सजिलो पर्छ।' केरौंजा जोड्ने सडकका लागि एक करोड ६० लाख रुपैयाँको बजेट परेको र टेण्डर पनि भइसकेको उनले बताए। उहिया र केरौंजालाई पनि सडक सञ्जालले जोड्ने योजना प्राथमिकतामा रहेको धार्चे गाउँपालिकाका अध्यक्ष सन्तोष गुरुङ बताए। 'बिगतका वर्षमा टुक्रे योजना थिए, ठूलो काम हुन सकेको थिएन। हामीले काशिगाउँ जोड्न एक करोड ६६ लाख रुपैयाँ बजेट बिनियोजन गर्यौं। देखिने काम भयो,' उनले भने, 'यस्तै ठूलो शीर्षकमा बजेट तथा कार्यक्रम बनाएर बाँकी गाउँपालिका पनि हामी सडक सञ्जालले जोड्दै छौं।'"
सिन्धुपाल्चोकको कदमबासमा प्याराग्लाइडिङ सुरु,"चौतारा : पोखराको सारङकोटमा प्याराग्लाइडिङ देखेर हौसिएका युवाको सक्रियतामा सिन्धुपाल्चोकको कदमबासमा व्यावसायिक रुपमा प्याराग्लाइडिङ सञ्चालनमा आउने भएको छ। सफल परीक्षण उडानपछि चौतारा साँगाचोकगढी नगरपालिका९ कदमबासमा आगामी फागुन २५ गतेबाट व्यावसायिक उडान सुरु गर्न लागिएको हो । गत फागुन ५ गते कदमबासको लामाचौरमा परीक्षण उडानपछि औपचारिक रुपमा नियमित उडान सुरु गर्न लागिएको अभियन्ता मानबहादुर तामाङले जानकारी दिए। पोखराबाट आएका पाइलट उमेश केसीले सफल दुई परीक्षण उडान गरेपछि हौसिएका लामाचौरबासीले आफ्नो हैसियत अनुसारको लगानी गरेर सामुदायिक रुपमा व्यावसायिक प्याराग्लाइडिङ सञ्चालन गर्न लागेका हुन्। परीक्षण उडानका लागि स्थानीयले पाँच देखि ३० हजार रुपैयाँसम्म चन्दा संकलन गरेर एक लाख जुटाएका तामाङले बताए । पाइलट केसीसँगको चिनजानका कारण साँढे दुई वर्ष अघिदेखि आफ्नो गाउँमा पनि प्याराग्लाइडिङ सम्भव हुने सोचेर लागिपरेका तामाङलाई स्थानीय युवाले साथ दिएपछि उनको योजनाले साकार रुप लिन लागेको हो। परीक्षण उडानपछि स्थानीयले समिति गठन गरेर अभियानकै रुपमा प्याराग्लाइडिङ सञ्चालन गर्न लागिपरेका छन्। 'सुरुमा तीनदेखि पाँचजना पाइलट र  देखि १० वटा ग्ल्याडर ल्याएर सुरु गर्न लागेका छौं, तामाङले भने, 'केही खर्चिलो भएपनि राजधानीबाट नजिक र उत्कृष्ट गन्तव्य भएकाले सफल हुनेमा आशावादी छौं।' पाइलट केसीलाई उदृत गर्दै तामाङले बताएअनुसार लामाचौर प्याराग्लाइडिङका लागि सारङकोटभन्दा उपयुक्त स्थान हो। लामाचौरमा तीन हजार फिटसम्मको उचाइमा उड्दै सुनकोशी, ब्रमहायणी र इन्द्रावती नदि तथा जुगल, गौरिशंकर, लाङ्टाङ लगायत हिमश्रृंखलाको दृश्यावलोकन गर्न सकिने भएकाले पनि यहाँको प्याराग्लाइडिङ उत्कृष्ट गन्तव्यमा पर्ने तामाङको विश्वास छ। लामाचौरबाट उडेर शिरानचौरमा अवतरण हुने उनले बताए। ग्ल्याडर भाडामा लिएर सुरुमा ६ देखि ७ लाख रुपैयाँ खर्च हुने अनुमान गरेका स्थानीयले सहयोगका लागि नगर पालिका र सामाजिक संघसंस्थालाई आग्रह गरेका छन्। प्याराग्लाइडिङ सञ्चालनसँगै पर्यटक आगमनमा वृद्धि हुने अपेक्षा गरेका स्थानीयले होमस्टे सुरु गर्ने योजना पनि बनाएका छन्। राजधानीबाट नजिक र उत्कृष्ट गन्तव्य भएकाले प्याराग्लाइडिङ सुरु भएपछि स्थानीयस्तरमा रोजगारीको सम्भावना बढ्ने पनि स्थानीयको अपेक्षा छ। यसअघि सिन्धुपाल्चोककै भोटेचौरमा प्याराग्लाइडिङ सञ्चालनमा आइसकेको छ।"
कोदालोको पासो प्रहार गरी श्रीमतीको हत्या,बिर्तामोड : कोदालोको पासो र बाँस प्रहार गरी झापाको मेचीनगर नगरपालिकामा श्रीमानले श्रीमतीको हत्या गरेका छन्। मेचीनगर नगरपालिका१५ का ३५ वर्षीय लखिन्द्र राजवंशीले घरायसी विवाद हुँदा मंगलबार बिहान ३४ वर्षीय चम्पली राजवंशीको हत्या गरेका हुन्। मंगलबार बिहान करिब साँढे ६ बजेतिर राजवंशीले श्रीमतीको हत्या गरेको जिल्ला प्रहरी कार्यालय झापाले जनाएको छ। प्रहरी प्रवक्ता महेन्द्रकुमार श्रेष्ठका अनुसार कोदालोको पासोले लागेर राजवंशीको घटनास्थलमा नै मृत्यु भएको थियो। चम्पालीको शव पोस्टमार्टमका लागि मेची अंचल अस्पताल भद्रपुर पठाइएको छ। हत्यामा संलग्न लखिन्द्र राजवंशीलाई इलाका प्रहरी कार्यालय धुलावारीबाट खटिएको प्रहरीले नियन्त्रणमा लिएको छ।
उपसचिव सञ्जेल भन्छन् : भ्रष्टाचार रोक्न खोज्दा आठ महिना तलब दिएनन्,"काठमाडौः नेपाल सरकारका उपसचिव प्रेमप्रसाद सञ्जेलले आफूमाथि अन्यायपूर्वक ७० दिने सरुवा गरिएको भन्दै त्यसविरुद्ध सर्वोच्च अदालत जाने घोषणा गरेका छन् । मंगलबार रिपोर्टर्स क्लब नेपालमा बोल्दै सञ्जेलले यस्तो बताएका हुन् । श्रमिकको शोषण गर्ने उद्योगी र उनीहरुसँग साँठगाँठ गरी मजदुरको रगत कमिशन बनाएर पिउने ट्रेड युनियनका पदाधिकारीमाथि कारबाही सुरु गर्दा ७० दिने सुरुवा गरेर हाजिर नै गर्न नदिएको बताउँदै उनले तलबसमेत रोक्का गरेपछि त्यसविरुद्ध कानुनी उपचारका लागि अदालत जाने उनले बताए । मलाई यस्तोसम्म गरेपछि बाध्य भएर जनतालाई जानकारी दिलाउने उद्धेश्य र सूचनाको हकसम्बन्धी ऐन२०६४ ले भ्रष्टाचारको पर्दाफास गर्नैपर्ने कानुनी दायित्व पूरा गर्न मैले पत्रकार सम्मेलन गरेको हुँ, उनले भनेका छन् । निजामति सेवा ऐन२०४९ को दफा (१८) को उपदफा (३) को खण्ड (ख) अनुसार आफूलाई मोरङमा दुई वर्ष काम गर्न दिनुपर्ने व्यवस्था मिच्दै ७० दिनमै सरुवा गर्ने श्रम, रोजगार तथा सामाजिक सुरक्षा मन्त्रालयका सचिव महेशप्रसाद दाहालविरुद्ध त्यही ऐनको उपदफा (१२) बमोजिम विभागीय कारबाही गर्नुपर्ने सञ्जेलले माग गरेका छन् । मलाई गरिएको सरुवा गैरकानूनी छ । सरुवा बदर गरि पाऊँ भनेर मैले तीन पटक सामान्य प्रशासन मन्त्रालयमा निवेदन दिइसकेको छु, सञ्जेलले भने, यो कुरा मैले प्रधानमन्त्रीलाई पनि जानकारी दिएको छु । तर, ६५ दिन बित्दासमेत सुुनुवाई भएको छैन । आफूमाथि सरकारले अन्याय गरेको पनि उनले आरोप लगाए । ममाथि गरिएको अन्यायपूर्ण व्यवहारविरुद्ध तत्कालै सर्वोच्च अदालत जान्छु, उनले भने, उत्प्रेषणको आदेशद्वारा आफूलाई गरिएको सरुवा बदर गरी सचिव महेशप्रसाद दाहाललाई विभागीय कारबाही गर्नुगराउनु भन्ने परमादेशको आदेशसमेत नेपाल सरकार, मन्त्रिपरिषदसमेतको नाममा जारी गरी पाऊँ भन्ने मागदाबी हुनेछ । उनले नेपालमा भ्रष्टाचारले पछिल्लो सस्थागत रुप लिएको दाबी गरेका छन् । पछिल्लो समय हाम्रो देशमा भ्रष्टाचारले संस्थागत रुप लिइसकेको छ । अब देशको भविष्यको लागि पनि भ्रष्टाचार ठूलो चुनौती भयो, सञ्जेलले भने, यसलाई अहिले नै न्यूनीकरणको प्रयास गरेनौं भने हाम्रो देश असफल राष्ट्र हुन्छ, यो कुरा म अहिल्यै नै ठोकुवा गर्न सक्छु । उनले देशलाई भ्रष्टाचारमुक्त गर्न समय बाँकी रहेको सुनाए । त्यसका लागि राजनीतिज्ञले भ्रष्टाचार गर्नुहुँदैन । राजनीतिज्ञले भ्रष्ट कर्मचारीमाथि कारवाही गर्ने हिम्मत देखाउनुपर्यो, सञ्जेल भन्छन्, भ्रष्टाचारविरुद्ध काम गर्ने निकाय र यसका पदाधिकारीले भ्रष्टाचार गर्नुभएन । भ्रष्टाचारीलाई कारवाही गर्न तिघ्रा कमाउनु पनि भएन, कर्मचारी जनताका नोकर हुन । तर, अहिले नोकर मालिक र मालिक चाँहि नोकर भएको अवस्था छ । भ्रष्टाचारको कुरा गर्दा गाईजात्राभन्दा पनि तल्लो स्तरको अवस्था छ । सञ्जेलले नेपाली जनता पनि राणा कालका रैतीबाट सार्वभौम जनता हुन नसकेको गुनासो पोखे । अब जनता सार्वभौम भई आफ्नो हक खोजे भने भ्रष्ट कर्मचारी र राजनीतिज्ञ मिलेर जनतालाई उल्टो सताउँछन्, सञ्जेलले भने, त्यसैले जनताले आवाज उठाउन चाहेर पनि सकिरहेका छैनन् । जनता आफैँ आमाको पोल मामालाई लगाएर के फाइदा हुन्छ ? भनेर बसेका छन् । पछिल्लो समय नेपालमा राजनीतिको अपराधीकरण र अपराधको राजनीतिकरणको सुरुवात भएको पनि उनले बताए । यसको ज्वलन्त उदाहरण भनेको डनलाई सांसद बनाउन नाम चलेकै पार्टीले आफ्ना कार्यकर्ताको अपुताली परेको व्यवहार देखाए, सञ्जेलले थपे । उनले देशलाई भ्रष्टाचारको दलदलबाट मुक्त गर्न नेपाली जनताले चाहे भने सक्ने पनि ठोकुवा गरे । त्यसका लागि जनताले भ्रष्टाचार सुन्नै नसक्ने, देख्नै नसक्ने र सहनै नसक्ने मानसिकता तयार गर्नुपर्छ, उनले भने, भ्रष्टाचारीलाई सामाजिक बहिष्कार गर्नुपर्छ, तथाकथित दलितलाई होइन । सञ्जेलले आफूले करिब चार दशकदेखि भ्रष्टाचारविरुद्ध एकल आन्दोलन चलाउँदै आएको स्मरण गराए । २०६२ सालमा पशु सेवा विभाग, ललितपुरमा १९ महिना काम गर्दा आफूले भ्रष्टाचार र आर्थिक अनियमितता गर्ने २३ जना स्थायी कर्मचारीको जागिर नै चट् गरिदिएको सुनाए । जनतासँग प्रत्यक्ष सरोकार राख्ने एउटा विभागमा त यस्तो अवस्था छ भने अन्य नामी र भ्रष्टाचारमा दंगदंगी गन्हाएका निकायहरुको अवस्था त झन के होला ?, उनले प्रश्न गरे । निम्नस्तरका जनताको रकम पोको पारेर कुम्ल्याउने तथाकथित सहकारीलाई कडा कारबाही गर्नुपर्छ भन्दा उल्टै आफूलाई कारबाही गरिएको उनले बताए । मलाई १३ महिनामा तीन पटक सरुवा गरिएको छ, उनले भने, ८ महिनासम्म तलबविहीन अवस्थामा राखेको तितो अनुभव पनि मसँग छ ।"
"सडक पुग्यो, गाडी पुगेन","कालिकोट : पलाँता गाउँपालिकाका अधिकांश वडामा कच्ची सडक निर्माण भइसकेको छ। तर, स्थानीयले भने गाडीको सुविधा पाएका छैनन्। कर्णाली नदीमा पुल नहुँदा गाडी गुड्न सकेका छैनन्। सडक निर्माण भइसक्दासमेत गाडी गुड्ने अवस्था नआएपछि अब गाउँपालिकाले हेलिकप्टरमार्फत गाडी लैजाने तयारी गरेको छ। नागरिकलाई गाडीको सुविधाबाट वञ्चित नगराउन पुल नबन्दासम्म हेलिकप्टरबाटै साना सवारी लगेर सञ्चालनको तयारी रहेको पलाँता गाउँपालिकाका अध्यक्ष लक्ष्मणबहादुर बमले जानकारी दिए। यसका लागि फागुन १८ गते पलाँतामा आयोजना गरिने सांस्कृतिक महोत्सवमा गाडी लैजाने तयारी गरिएको छ। कर्णाली प्रदेशका मुख्यमन्त्री महेन्द्रबहादुर शाहीले उद्घाटन गर्ने उक्त महोत्सवमा हेलिकप्टरमार्फत गाडी लिएर गाउँपालिकामा यातायात सेवा सुरु गर्ने तयारी गरिएको उनले बताए। कर्णाली करिडोरसँग गाउँपालिकाको सडक जोड्न घाटाचौरमा फेरि वा पुल अनिवार्य देखिएको छ। तर, तत्काल फेरीसमेत सञ्चालन गर्न नसकिने भएकाले हेलिकप्टरमार्फत गाउँपालिकामा तीन वटा साना जिप लिने तयारी गरिएको अध्यक्ष बमले जानकारी दिए। उक्त महोत्सवका साथै उज्यालो पलाँताका लागि हरेक परिवारलाई सोलार सिस्टम वितरण, दुर्सिको सय किलोवाटको विद्युत् उद्घाटन तथा विपन्न परिवारलाई भैंसी वितरणसमेत गरिने गाउँपालिकाले जनाएको छ। ठूलो भूगोल ओगटेका साविकका थिर्पु, भौलागोह र खिन गाविस मिलेर बनेको पलाँता गाउँपालिकामा जनप्रतिनिधिले सडकलाई पहिलो प्राथमिकता दिएर डेढ वर्षमै २९ किलोमिटर सडकको ट्र्याक खोलिएको छ। गाउँपालिकाका अध्यक्षले विकासका लागि सबैभन्दा पहिलो नागरिकको आवश्यकता सडक भएकाले पहिलो वर्षदेखि नै सडक निर्माणलाई प्राथमिकतामा राखेको जानकारी दिए। ट्र्याक खोलिएको सडकमा गाडी गुडाउन कुनै समस्या नभए पनि कर्णाली नदीमा पुल नहुँदा अहिलेसम्म यात्रुवाहक कुनै पनि सवारी पुग्न सकेका छैनन्। स्थानीय नमराज बुढाले भने, सडक जोडिएपछि हामीले पनि गाडीको सुविधा प्रयोग गर्न पाउँछौं भन्ने आशा थियो तर खनेको सडकमा घाँस उम्रिन थालिसक्यो गाडी कहिले आउने पत्तो छैन। यस्तै पलाँता र पचालझरना गाउँपालिकाको सिमाना रहेको घाटाचौरमा कर्णाली नदीमा फेरी सञ्चालन गर्न कर्णाली प्रदेश सरकारसँग पहल सुरु गरिएको छ।"
सुत्केरीले पाएनन् प्रोत्साहन भत्ता,"कालिकोट : स्वास्थ्य संस्थाले प्रसूति भत्ता दिन छाडेका छन् । गाउँपालिकाले समयमै रकम भुक्तानी नदिँदा प्रसूति सेवा लिन आएका महिला रित्तो हात फर्किने गरेका हुन् । आमा सुरक्षा कार्यक्रमअन्तर्गत स्वास्थ्य संस्थामा प्रसूति सेवा लिएबापत ३ हजार र नियमित गर्भवती जाँच गराएबापत ८ सय रुपैयाँ प्रोत्साहन भत्ता पाउने गरेका थिए । पचालझरना गाउँपालिका७ को स्वास्थ्य चौकी नानिकोटमा साउनयता प्रसूति सेवा लिएका ४६ जना महिलाले प्रोत्साहन भत्ता पाएका छैनन् । गाउँपालिकाको कार्यालयमा पटकपटक आमा सुरक्षा कार्यक्रमको बजेट माग गर्दा पनि भुक्तानी नपाएकाले स्वास्थ्य संस्थामा प्रसूति सेवा लिन आउने महिलालाई रित्तो हात फर्काउनुपरेको स्वास्थ्यचौकीका इन्चार्ज जन्मऋषि न्यौपानेले बताए । जिल्ला स्वास्थ्य कार्यालय हुँदा स्वास्थ्य संस्थाको नाममा पहिल्यै पेस्की ल्याएर हरेक सुत्केरीको हातमा प्रोत्साहन भत्ता बाँड्ने गरिएको थियो । गाउँपालिकामा माग गर्दा लेखापालले पेस्की दिएनन्, हामीले कसरी दिनु ? उनले भने । यस्तै पचालझरना गाउँपालिकाको बदालकोट स्वास्थ्यचौकीमा प्रसूति सेवा लिन आउने महिलाले पनि प्रोत्साहन भत्ता पाउन सकेका छैनन् । जिल्लाको तिलागुफा नगरपालिका, शुभकालिका गाउँपालिका, शान्नित्रिवेणी गाउँपालिकामा पनि स्वास्थ्य संस्थामा प्रसूति सेवा लिन आउने महिला खाली हात घर फर्किने गरेका छन् । जिल्ला स्वास्थ्य कार्यालयका पोषण कार्यक्रमका फोकल पर्सन कटकबहादुर महतले स्थानीय तहमा कार्यरत लेखापालको लापरबाहीका कारण आमा सुरक्षा कार्यक्रमअन्तर्गत स्वास्थ्य संस्थामा सुत्केरी हुन आउने महिलाले पाउने प्रसूति भत्ता नपाउने गरेको बताए । उनले जिल्लाभरिका स्वास्थ्यकर्मीले सुत्केरी भत्तालगायत सेवा नपाएको गुनासो आइरहेको बताए । उनले भने, तहविरुद्ध प्रशासनमा जानुपर्ने अवस्था आएको छ । यता पचालझरना गाउँपालिकाका लेखापाल नरदल बुढाले आमा सुरक्षा कार्यक्रममा बजेट अभाव भएकाले सबै स्वास्थ्य संस्थामा रकम दिन नसकिएको बताए । स्वास्थ्य चौकी नानिकोटमा एक लाख ६० हजार, स्वास्थ्य चौकी बदालकोटमा एक लाख र स्वास्थ्य चौकी राम्नाकोटमा दुई लाख तत्काल भुक्तानी दिएको र दुई लाख बढीको न्यानो झोला खरिद गरिएकाले बजेट सकिएको बताए । अन्य कर्मचारीले समेत स्थानीय भत्ता नपाएकाले थप बजेट माग गरिएको उनले बताए । गाउँपालिकामा बजेट अभावकै कारण स्वास्थ्य संस्थालाई रकम निकासा गर्न नसकिएको उनको भनाइ छ ।"
"पहिरो खस्दा दार्चुलामा एकको मृत्यु, दुई घाइते",दार्चुला : दुहुँ गाउँपालिका३ स्थित निर्माणाधीन दार्चुलातिङ्कर सडकको राताकाठामा पहिरो खस्दा एकजनाको मृत्यु भएको छ । दुईजना घाइते भएका छन्। मंगलबार बिहान पहिरो खस्दा नौगाड गाउँपालिका४ सिप्टीका ३९ वर्षीय रघुवीरसिंह धामीको घटनास्थलमै मृत्यु भएको प्रहरी नायब उपरीक्षक रवीन्द्र कठायतले जानकारी दिए। खलङ्गाबाट व्यास क्षेत्रमा भेडाबाख्रा लिएर जान लागेका धामी सडकमाथिबाट आएको पहिरोमा परेका थिए। नौगाड४ का ३१ वर्षीय मानसिंह ठगुन्ना र ३ का उधारो ठगुन्ना घाइते भएका छन्। घाइते उधारोको टाउकोमा चोट लागेको जिल्ला अस्पतालका स्वास्थ्य सहायक डम्मरदत्त भट्टले जानकारी दिए।मानसिंहको हातमा चोट लागेको छ। दार्चुलातिङ्कर सडकमा सोमबार विस्फोटक पदार्थ विष्फोटन गरिएको थियो। दिउँसो ओहोरदोहोरमा समस्या हुने भएपछि उनीहरु राति त्यही बाटो भएर व्यासतर्फ जाँदै थिए। दार्चुलातिङ्कर सडक योजनाका इञ्जिनीयर दिनेश रैखोलाका अनुसार अहिले सो सडक चौडा पार्ने काम भइरहेको छ।रासस
कोषौँ टाढाको देशले नेपालचीनबारे टिप्पणी नगर्नू,"काठमाडौँ : नेपालका लागि चिनियाँ राजदूत होउ यान्छीले नेपालचीन सम्बन्धलाई लिएर एक अमेरिकी मन्त्रीले गरेको टिप्पणीको कडा जवाफ दिएकी छन् । नेपाल भ्रमणमा रहेका अमेरिकी उपसहायक रक्षामन्त्री जोसेफ एच फेल्टरले सोमबार रक्षामन्त्री ईश्वर पोखरेलसँगको भेटमा चीनले नेपालमा गरेको लगानीबारे प्रश्न उठाएपछि राजूत होउ आक्रोशित भएकी हुन् । मंगलबारदेखि ललितपुरमा सुरु भएको बेल्ट एन्ड रोड इनिसियटिभ अन्तराष्ट्रिय सम्मेलनको उद्घाटनका क्रममा बोल्दै राजदूत होउले कोसौँ टाढाको देशले नेपालचीनसम्बन्धबारे नकारात्मक टिप्पणी गर्नु अनुचित रहेको बताएकी हुन् । नेपालचीन भनेका हिमाल र नदीनाला जोडिएका छिमेकी देश हुन् । कोषौँ टाढा भएको देशले दुई छिमेकीबीच अविश्वास पैदा हुने नकारात्मक टिका टिप्पणी गर्नु हुँदैन, आक्रोश व्यक्त गर्दै उनले भनिन्, चीनले आफ्नो स्वार्थ हेरेर भन्दा नेपाल सरकारले प्रस्तुत गरेका विकास आयोजनाहरुमा मात्र काम गर्ने गरेको छ । नेपाल महत्वपूर्ण साझेदार मुलुक : अमेरिका राजदूत होउले सडक, पूर्वाधार र विमानस्थल लगायत संरचना निर्माणमा चीनले नेपाललाई सघाउँदै आएको बताउँदै भर्खरै हस्तान्तरण गरिएको कलंकी कोटेश्वर खण्डको पनि स्मरण गरिन् । होउले नेपालका लागि चिनियाँ राजदूत हुनु भन्दा अगाडि दक्षिण एसियाली मुलुक हेर्ने जिम्मेवारी सम्हालिसकेकी थिइन् । मलाई दक्षिण एसियाली मुलुकहरुको अवस्था राम्ररी थाहा छ । यी देश भर्खर विकासको चरणमा छन्, उनले भनिन्, यी देशलाई विकसित मुलुकबाट ठुला आयोजनाको आशा छ । अमेरिकाले यी देश र छिमेकीबारे टिप्पणी गर्नुभन्दा सहयोग बढाउनु राम्रो हुन्छ । अमेरिकालाई उदाहरण दिँदै होउले चीनको सहयोगमा भर्खरै कलंकीकोटेश्वर सडक निर्माण भएर हस्तान्तरण पनि भइसकेको बताएकी छन् । भर्खर चक्रपथको कलंकीकोटेश्वर खण्ड (१०३९ किलोमिटर) निर्माण गरेर नेपाल सरकारलाई हस्तान्तरण गरिसकेका छौँ । चक्रपथकै कलंकीमहाराजगञ्ज खण्ड पनि विस्तार गर्नलाई डीपीआर तयारी गर्दैछौँ, उनले भनिन्, अमेरिकाले पनि विकासोन्मुख राष्ट्रमा अरु देशले गरेका सहयोगबारे नकारात्मक टिप्पणी गर्नुभन्दा ती देशका विकास आयोजनमा लगानी गर्नु राम्रो हुन्छ । यसअघि नेपाल भ्रमणमा रहेका अमेरिकी उपसहायक रक्षामन्त्री जोसेफ एच फेल्टरले सोमबार मात्रै रक्षामन्त्री ईश्वर पाखरेलसँगको भेटमा नेपालमा चीनले गर्ने लगानी पारदर्शी हुनुपर्नै धारणा राखेका थिए । फेल्टरको यही धारणालाई इंगित गर्दै राजदूत होउले कुनै पनि राष्ट्रलाई समस्यामा पार्ने चीनको नियत नभएको बताएकी हुन् । नेपालचीन सम्बन्ध निकै पूुानो भएको भन्दै राजदूत होउले चीनले नेपाललाई जालोमा नपार्ने पनि स्पष्टिकरण दिइन् । ललितपुरमा सुरु भएको बेल्ट एन्ड रोड इनिसियटिभ अन्तराष्ट्रिय सम्मेलनको उद्घाटन कार्यक्रम । तस्बिर : निर्दोष घोरसाइने"
पुरानै भाडादर कायम हुनेगरी जीप संचालनमा,"डोल्पा : आफूले भनेअनुसार यात्रु बोक्न नदिएको भन्दै यहि फागुन ३ गतेदेखि बन्द गरिएका जीपहरु सोमबारबाट पुन: संचालनमा आएका छन्।जीपमा कोचाकोच हुनेगरी यात्रु बोक्न बानी परेका जीप धनीले आफूले भनेअनुसार यात्रु बोक्न नदिएको भन्दै सेवा बन्द गरेका थिए। जिल्ला प्रशासन कार्यालय डोल्पाले क्षमताभन्दा बढी यात्रु बोक्न रोक लगाएपछि जीप धनीले फागुन ३ गतेदेखि बन्द गरेका थिए। स्थानीय जुफालका युवाले सेवा बन्द गर्नु गलत भएको भन्दै दवाव दिएपछि जीप धनीहरुले मंगलबारदेखि पुन: सञ्चानल गरेको स्थानीय ज्ञानेन्द्र शाहीले बताए। जीपहरुले मनपरी भाडा असुल्ने र भेडाबाख्रा कोचेजस्तै यात्रु कोच्ने गरेको स्थानीयको आरोप छ। 'मनपरी भाडा लिन हुने, हामीले सहजै यात्रा गर्न किन नपाउने, के धनीहरुकै लागि जीपहरु डोल्पा पुर्याएका हुन् आक्रोश हुँदै ओमबहादुर बुढाले भने,' पूरानै भाडादरमा नचलाए किनेकै ठाउँमा लैजाउ, डोल्पामा चलाउन पाइदैन।' स्थानीयको दवाव र अबरोध पछि मंगलबारबाट जीप धनीहरुले पूरानै भाडादरमा ब्लुबुकमा भएअनुसार दुनै जुफाल ३५० र दुनै सूँपानि ४०० मा जीप चलाइरहेका छन्। जुफालका स्थानीय युवाहरुले स्थानीय सरकारले लिएको करले सड्क मर्मत गर्नुपर्ने, जीप धनीले पूरानै भाडामा यात्रु बोक्नुपर्ने भन्दै जिल्ला प्रशासनमा ज्ञापन पत्र बुझाएको गोरखबहादुर खत्रीले जानकारी दिए। क्षमताभन्दा धेरै यात्रु हाल्ने, लापरवाही गर्ने र दुर्घटनाको खतरा बढ्ने भएकाले सजक गराइएको र ब्लुबुकमा तोकिएअनुसार नै यात्रु बोक्नु पर्ने प्रमुख जिल्ला अधिकारी भुपेन्द्र थापाले बताए। दुनैजुफाल,दुनैसूपानि,खदाङछलगाडमा हाल एक दर्जनभन्दा धेरै जीपहरुले सेवा दिइरहेका छन्।दुनैबाट जुफालसम्म १४ किलोमिटर दुनै सूँ पानिसम्म १६ किलोमिटरमा भाडादर घटाउन स्थानीयले माग गरिरहेका छन्।"
प्रचण्डद्वारा सहिद स्मृति पार्कको शिलान्यास,गोरखा : जनयुद्धका प्रथम सहिद दिलबहादुर रम्तेलको गाउँमा बन्न लागेको सहिद स्मृति पार्कको नेकपाका अध्यक्ष तथा पूर्वप्रधानमन्त्री पुष्पकमल दाहाल(प्रचण्ड)ले सिलान्यास गरेका छन्। जनयुद्धका प्रथम सहिद दिलबहादुर रम्तेलको स्मृति दिवस समारोहमा सहभागी हुन गोरखाको बारपाक सुलिकोट गाउँपालिका ८ जराङ पुगेका दाहालले सहिद स्मृति पार्कको सिलान्यास गरेका हुन्। बारपाक सुलिकोट गाउँपालिका ८ जराङस्थित रम्तेलको घर भएको ठाउँमा सहिदको स्मृतिमा सभाहलसहितको पार्क बन्न लागेको गाउँपालिकाका प्रमुख विष्णु भट्टले जानकारी दिए। गाउँपालिका तथा अन्य सरकारी निकायको लगानीमा निर्माण हुन लागेको पार्कको डिजाइन इस्टिमेट तयार भैसकेको गाउँपालिकाका अध्यक्ष भट्टले जानकारी दिए। माओवादी नेता पक्राउ गर्न गएको प्रहरीको गोली लागि व्रह्मचारिणी निमाविमा कक्षा ४ मा अध्ययनरत रम्तेलको २०५२ साल फागुन १४ गते निधन भएको थियो। समारोहकै अवसरमा अनेरास्ववियू (क्रान्तिकारी) ले सो विद्यालयका विद्यार्थीलाई स्टेसनरी सामग्री प्रदान गरेको छ।

शीर्षक,विवरण
सडक निर्माणका शिक्षा,"आर्थिक वर्ष अन्त्य हुने सँघारमा पुगेर सरकारले काठमाडौंका सडक विस्तारका लागि तोकिएको हद म्याद लम्ब्याउने निर्णय गरेको छ । समयमा सडक विस्तार नसकिँदा दिनहुँ सास्ती खेपिरहेका आम जनताले सरकारको यो निर्णयपछि निरास र आक्रोशित हुन पुगेका छन् । देशको राजधानी सहरका सडक नै पानी पर्दा पोखरी, नपर्दा हिलाम्मे र घाम लाग्दा धुलाम्मे हुने भएपछि अन्य ठाउँको सडक सुविधा कस्तो होला ? विडम्बना, काठमाडौं उपत्यकामा चक्रपथ विस्तार र अन्य सडकमा थप निर्माणका कार्यक्रम सुरु भएदेखि नै आम नागरिक दिनहुँ हिलो र धुलोमा बाँच्न बाध्य छन् । निर्माणाधीन सडकहरू सडक दुर्घटनाको थप कारण बनिरहेका छन् । यस्तो अवस्थामा सरकारले सडक निर्माणलाई द्रूत बनाउनुको साटो निर्माण अवधिको हदम्याद लम्याइदिनु सन्तोषजनक होइन । सरकारले काठमाडौं उपत्यका सडक विस्तार आयोजनाबाट काम भएका विभिन्न सडकका १० वटा प्याकेजको एक वर्ष समय थप गरेको हो । उक्त प्याकेजभित्र त्रिपुरेश्वरकलंकीनागढुंगा, चाबहिलजोरपाटीसाँखु, लगनखेलसातदोबाटोलगायतका सडक खण्ड छन् । यी सबै सडकखण्ड अत्यधिक चाप हुने सडकखण्ड हुन् । त्रिपुरेश्वरकलंकीनागढुंगा सडकखण्ड त राजधानी भित्रिने प्रमुख नाका हो । यो सडकखण्ड निर्माण समयमा नसकिँदा अहिले काठमाडौं प्रवेश गर्ने र यहाँबाट निस्कने यात्रु घन्टौं जाममा फस्ने गरेका छन् । आम नागरिक घन्टौं सडकजाममा अल्झिँदा सरकारको कुनै भूमिका हुँदैन ? सडक जामकै कारण अहिले प्राय: मानिस दुईपांग्रे सवारी साधनको भर पर्न थालेका छन् । सार्वजनिक यातायातभन्दा दुईपांग्रे सवारी साधन प्रयोग गर्नेको संख्या बढ्दै जाँदा सडकमा सवारी साधनको चाप पनि बढेको छ । सरकारी अधिकारीहरूले हदम्याद लम्ब्याउनुका केही कारण पनि उल्लेख गरेका छन्, जसलाई ध्यान दिँदा हाम्रो सिंगो सडक विस्तार नीति कति हेलचेक््रयाइँका साथ सुरु गरिएको रहेछ भन्ने देखिन्छ । समयमा सडक विस्तार हुन नसक्नुको प्रमुख कारणहरूमा चक्रपथ विस्तारका क्रममा देखापरेका विवाद, अदालतको आदेश र मुआब्जा पनि हुन् । यी विषय कुनै पनि सडक निर्माण र विस्तार कार्य थाल्नुपूर्व नै टुंग्याउनुपर्ने हो । तर चक्रपथ विस्तार योजनामा लागेको सरकारले त्यो योजना लागू गर्दा आइपर्ने समस्याको अन्दाज लगाउन सकेन । त्यसको मुख्य कारण थियो, स्थानीय सांस्कृतिकसामाजिक मूल्यको ज्ञान नहुनु वा त्यसको ज्ञान भए पनि बेवास्ता गरिनु । जब सडक विस्तारका लागि डोजरहरू वर्षौं पुराना मठमन्दिर, चौपारी, सत्तल भत्काउन पुगे, तब स्थानीय वासिन्दा विरोधमा उत्रिए । अदालतमा मुद्दा पर्यो । अहिले आएर सरकारी अधिकारीहरू अदालतको आदेशलाई ढिलाइको कारण साबित गर्न खोज्दैछन् । वास्तवमा ती मानवीय पक्षलाई ध्यान नदिई योजना बनाउनेहरू नै यसको प्रमुख दोषी हुन् । मुआब्जाको अधिकार र सांस्कृतिक सम्पदा संरक्षणको अधिकार उठाउने आम नागरिकलाई दोषी करार गर्न मिल्दैन, पाइँदैन । त्यस्तै सरकारी अधिकारीहरूले डिजाइन र साइट क्लियर नहुनुलाई पनि ढिलाइको कारण बताएका छन् । के सडकको डिजाइन निर्माण कार्य थाल्नुअघि नै गरिनुपर्ने होइन र ? यी सबै परिदृश्यले सरकारले हचुवा ढंगमा, विना पूर्वतयारी उपत्यकामा सडक विस्तार थालेको साबित हुन्छ, जसको दुष्परिणाम आम नगरवासी दिनहुँ भोग्न विवश छन् । सडक निर्माण केवल बाटो निर्माण मात्र होइन, यो सभ्यता र संस्कृतिसँग पनि जोडिन्छ । काठमाडौंको सडक निर्माणको समस्याबाट सरकारले शिक्षा लिन जरुरी छ । साथसाथै सबै निर्माण कार्य छिटो टुंग्याउन र विवाद समाधान गर्न जवाफदेही ढंगले सरकार जिम्मेवार हुनुपर्छ ।"
मन्त्रालयको क्षेत्राधिकार मिच्दै मुख्य न्यायाधिवक्ता,"जनकपुरधाम : प्रदेश २ का मुख्यन्यायाधिवक्ता दीपेन्द्र झाले मुख्यमन्त्री लालबाबु राउतलाई प्रक्रिया मिचेर विभिन्न मस्यौदा बुझाएको भन्दै विवाद सिर्जना भएको छ। प्रदेशमा रहेको आन्तरिक मामिला तथा कानुन मन्त्रालयबाट आवश्यक कानुनको उत्थान गरी विधेयक मस्यौदा तयार गर्ने र त्यसलाई कानुनमन्त्रीले मन्त्रिपरिषद्मा लगेर त्यहाँबाट पारित गराएपछि प्रदेशसभा सचिवालयमा दर्ता गराउने प्रक्रिया रहेको छ। त्यसबाहेक सम्बन्धित मन्त्रालयले पनि कानुनको व्यवस्था गरी कानुन मन्त्रालयको स्वीकृतिबाट मन्त्रिपरिषद्मा मस्यौदा लग्न सक्ने व्यवस्था छ। तर, ती सबै प्रक्रियाविपरीत मुख्यन्यायाधिवक्ता झाले सोझै मुख्यमन्त्री राउतलाई विभिन्न १३ वटा विधेयकको मस्यौदा गत सोमबार हस्तान्तरण गरेपछि अहिले त्यसको आलोचना बढेको छ। कानुन मन्त्रालयबाट स्वीकृत नभएर मुख्यन्यायाधिवक्ताले सोझै मुख्यमन्त्रीलाई कसरी मस्यौदा बुझाए त्यसबारे आफूलाई समेत जानकारी नरहेको प्रदेश २ का आन्तरिक मामिला तथा कानुनमन्त्री ज्ञानेन्द्र यादव बताउँछन्। यादव भन्छन्, कानुनको मस्यौदा निर्माण गर्ने र त्यसलाई मन्त्रिपरिषद्मा लग्ने अधिकार हाम्रो मन्त्रालयको हो। मुख्यन्यायाधिवक्ताले सल्लाह सुझाव मात्र दिने हो। मुख्यन्यायाधिवक्ताले मुख्यमन्त्रीलाई मस्यौदा बुझाएको बारे आफूलाई अधिकारिक जानकारीसमेत नरहेको मन्त्री यादवको भनाइ छ। उनी भन्छन्, मैले पनि सामाजिक सञ्जालहरूमा यस विषयमा चर्को आलोचना भएको देखेर मात्र थाहा पाएको हुँ। यता, मुख्यन्यायाधिवक्ता झा भने यस विषयलाई अनावश्यक रूपमा विवादमा तानिएको प्रतिक्रिया दिन्छन्। मुख्यन्यायाधिवक्ता झा भन्छन्, संघमा समेत मुख्यन्यायधिवक्ताको संयोजकत्वमा विधेयक मस्यौदा सहजीकरण समिति गठन गरिएको छ। संघमा सो समितिले मस्यौदा तयार गर्न पाउने भएपछि प्रदेशमा पनि गर्न पाउँछ। आफूले मुख्यमन्त्रीलाई विधेयक मस्यौदा हस्तान्तरण गर्नुपूर्व कानुन मन्त्रालयका सचिवलाई सबै सफ्ट कपी पठाएको झाले बताए। उनले भने, हुन सक्छ कानुनमन्त्रीज्यूलाई यसबारे थाहा नहोस्, तर यो सबै मस्यौदाको स्वीकृति कानुन मन्त्रालयले नै दिने हो। मुख्यन्यायधिवक्ता झाले प्रदेशका लागि आवश्यक कानुन निर्माण गर्न सरकारले गठन गरेको विधेयक मस्यौदा सहजीकरण समितिको तर्फबाट मुख्यमन्त्री राउतलाई विभिन्न १३ वटा मस्यौदा बुझाएका थिए। मुख्यमन्त्रीलाई बुझाइएको विधेयकहरूमा लैंगिक तथा घरेलु हिंसा नियन्त्रण गर्ने सम्बन्धमा व्यवस्था गर्न बनेको विधेयक २०७५, विद्युत् प्राधिकरणको स्थापना र व्यवस्था गर्न बनेको विधेयक २०७५, प्रदेशीय व्यवस्थाबमोजिम वनजंगल संरक्षण र व्यवस्था गर्न बनेको विधेयक २०७५, प्रदेश २ गुठी व्यवस्थापन विधेयक, २०७५, प्रदेश २ को विश्वविद्यालयसम्बन्धी व्यवस्था गर्न बनेको ऐन २०७५, प्रदेश २ फ्रिक्वेन्सी मोडुलेसन (एफएम रेडियो) सञ्चालन तथा नियमन गर्न बनेको विधेयक, २०७५, प्रदेश २ वैदेशिक रोजगारीमा जाने व्यक्तिहरूको सामाजिक सुरक्षा सम्बन्धमा व्यवस्था गर्न बनेको विधयेक, २०७५, प्रदेश २ प्रदेश लोक सेवा आयोग (कार्यविधि) सम्बन्धमा व्यवस्था गर्न बनेको विधयेक, २०७५, प्रदेश २ शिक्षा ऐन, २०७५, प्रादेशिक प्रशासनका लागि आवश्यक कर्मचारी भर्नासम्बन्धी विधेयक, २०७५, गाउँ सभा र नगरसभाको कानुन निर्माण प्रक्रियाका सम्बन्धमा व्यवस्था गर्न बनेको विधेयक २०७५, प्रदेश २ को प्रदेशसभा सचिवालय सम्बन्धमा व्यवस्था गर्न बनेको विधेयक २०७५, प्रदेश प्राकृतिक प्रकोप व्यवस्थापनसम्बन्धी विधेयक २०७५ रहेको छ। प्रदेशसभामा दर्ता भएको विधेयकहरूमा मुख्यमन्त्री तथा मन्त्रीहरूको सेवासुविधासम्बन्धी विधेयक र प्रदेशसभा पदाधिकारी तथा सदस्यहरूको सेवासुविधासम्बन्धी विधेयक पारित पनि भइसकेको छ।"
लोकतन्त्र कसैको कृपा होइन : प्रधानमन्त्री,"काठमाडौं : प्रधानमन्त्री केपी शर्मा ओलीले लोकतन्त्र कसैको कृपाले नआएको बताएका छन् । प्रतिनिधिसभामा सम्बोधन गर्दै प्रधानमन्त्री ओलीले हामी आफैले लोकतन्त्र सुदृढ गर्न सक्ने बताए । लोकतन्त्रबारे जनतामा अन्यौलता फैलाउने कुरा देशका लागि उचित नभएको उनले बताए । थेगोको विषय नबनाएर आशावादी बनाउन जरुरी रहेको उनको भनाई थियो । लोकतन्त्र हामीले ल्याएका हौं, किन सन्देह गरिरहेका छौं उनले भने । भूगिगत, जेलजीवनबाट यहाँसम्म आइपुगेको भन्दै लोकतन्त्र कुनै पनि हालतमा कमजोर हुन नदिने उनले बताए । गाडीमा चढ्नु अधिनायकवाद नहुने उनको भनाई थियो ।"
यो पोके बजेट होइन,"बुटवल : प्रदेश ५ का लागि आगामी आर्थिक वर्षको बजेट संसदबाट महुमतले पारित भएको छ । बिहिबारको संसद बैठकमा आर्थिक मामिला मन्त्रालय समेत सम्हालेका मुख्यमन्त्री शंकर पोखरेलले बिनियोजन बिधेयक पारितका लागि पेश गरेका थिए । सभामुख पूर्णबहादुर घर्तीले निर्णायार्थ पेश गरेको २८ अर्ब रुपैयाँको बजेट बहुमतले पारित भएको हो । प्रतिपक्षी दल कांग्रेसले भने बजेट समावेशी नभएको भन्दै आपत्ती जनाएको छ । कांग्रेसले विरोध जनाउँदा दुई दिन संसद स्थगित हुनुका साथै बुधबार बैठक बहिष्कार गरेको थियो । प्रदेशलाई आमुल परिवर्तन गर्न अन्य प्रदेशको भन्दा फरक बजेट ल्याएको भन्दै मुख्यमन्त्री पोखरेलले पोके बजेटका रुपमा नबुझ्न आग्रह गरे । यसलाई पोके बजेटका रुपमा प्रतिपक्षले बुझ्न भएन, यो बजेट प्रदेशको आमुल परिवर्तनका लागि उत्कृष्ठ छ, उनले संसदमा भने । स्थानीय तह र अन्य निकायसँग मिलेर योजना कार्यान्वयन गर्न एकमुष्ट बजेट बिनियोजन गरिएको उनले स्पष्ट पारे । पहिलो बजेटले जनताका धेरै आकांक्षा एकैपटक पूरा गर्न नसक्ने भन्दै यसले आधार बनाउने दावी पनि उनले गरे । प्रदेशका भौतिक पूर्वाधार विकास मन्त्री बैजनाथ चौधरी, उद्योग, वन, पर्यटन तथा वातावरणमन्त्री लिला गिरी, कृषि, भूमि व्यवस्था तथा सहकारी मन्त्री आरती पौडेल, सामाजिक विकास मन्त्री सुदर्शन बरालले बजेट बारे छलफलमा उठेका प्रश्नको जवाफ दिएका थिए । बैठकको सुरुमै सरकारका तर्फबाट आन्तरिक मामिला तथा कानुन मन्त्री कुलप्रसाद केसीले सदन सूचारु गर्न सहयोगी बन्न प्रतिपक्षलाई आग्रह गरेका थिए । बैठकमा प्रतिपक्षी दल कांग्रेसका नेता बलदेव शर्माले बजेट असमान, असमावेशी, असन्तुलित रहेको भन्दै बिरोध जनाए । संसदको अर्काे बैठक असार २० गते बस्ने छ । राहत वितरण मापदन्ड पारित प्रदेश ५ को बिहिबार बसेको मन्त्रिपरिषद बैठकले बिपत्तीमा सर्बसाधारण जनतालाई राहत प्रदान गर्न राहत बितरण सम्वन्धि मापदण्ड तय गरी कार्यबिधि पारित गरेको छ । प्राकृतिक बिपत्तिमा प्रदेश सरकार जनतासंगै छ भन्ने महशुस गराउन राहत बितरण सम्वन्धि मापदण्ड बनाएको सरकारका प्रवक्ता समेत रहेका भौतिक योजना तथा पुर्वाधार विकास मन्त्रि बैजनाथ चौधरीले जानकारी दिए । मन्त्रिपरिषद बैठकले विपत्तमा घर नष्ट भए ३५ हजार रुपैयाँ, ३ वण्डल टिन उपलब्ध गराउने, बाहलमा बसेकालाई बिपत्त आएमा १० हजार रुपैयाँ, किसानलाई बिउ खरिदका लागि १० हजार रुपैयाँ, बिपत्तमा परी व्यवसायमा क्षति पुगेमा ५० हजार रुपैयाँसम्म तत्काल राहत उपलब्ध गराउने निणर्य गरेको छ । बिपत्तमा परि घाइते भएकालाई सरकारी अस्पतालमा उपचार गर्दा लागेको सम्पुर्ण खर्चको बिल भुक्तानी, मृत्यु भएमा प्रति व्यक्ति १ लाख रुपैयाँ, चौपाया नष्ट भएमा ५० हजार रुपैयादेखि १ लाख रुपैयासम्म उपलब्ध गराइने छ । बैठकले प्रदेश लोक सेवा आयोग गठन सम्वन्धि र मुख्य न्यायाधिवक्ताको सेवा सुबिधा सम्वन्धि बिधियक स्वीकृत गरी प्रदेश सभामा पठाउने निणर्य गरेको छ । प्रदेश कानुन मस्यौदा तथा सुझाव आयोगका पदाधिकारीको सेवा सुबिधा स्वीकृत गर्ने र उमेर हदका कारण बिहिबारबाट अवकाश पाएका प्रदेशका प्रमुख सचिव शंकर पाठकलाई धन्यवाद ज्ञापन गर्दै प्रदेश स्थापना दिवशमा बिशेष पदकबाट सम्मान गर्ने निणर्य गरेको छ ।"
सरकार कुनै पनि क्षेत्रमा असफल हुदैँन,"काठमाडौं : प्रधानमन्त्री केपी शर्मा ओलीले सरकार कुनै पनि क्षेत्रमा असफल हुन नसक्ने बताएका छन्। प्रनिनिधिसभा बैठकमा सांसदहरुसँगको सवालजवाफका क्रममा प्रधानमन्त्री ओलीले सरकार कुनै पनि क्षेत्रमा असफल हुन नसक्ने बताए। सरकार कानुनबमोजिक चल्छ र कानुनबमोजिम चलाउँछ उनले भने। कर्मचारी खटाउन असफल भएको भन्ने गलत भएको भन्दै सरकारले अधिकारको प्रयोग विधिपूर्वक, अधिकारसम्मत गर्दै अघि बढ्ने बताए। दुनियाँलाई दुःख दिए मात्र विरोध हुने नत्र नहुने भन्नु गलत प्रवृति हो उनले भने। कानुनभन्दा माथि कोही पनि नहुने भन्दै ओलीले भने कानुन सरकारलाई मात्र लागु हुने, अरुलाई लागू नहुने हुनुहुदैँन तानाशाही ढाल्न जनता दरबारभित्र पनि पस्न सक्ने उनको भनाई थियो। तानाशाहीमा लोकतन्त्र फस्टाउन नसक्ने उनले बताए। देशमा रेल कुदाएरै छाड्ने ओलीले प्रतिवद्वता व्यक्त गरे।"
प्रतिवेदन बुझाउँदै ईजीपी,"काठमाडौं : नेपालभारत प्रवुद्ध व्यक्तिहरूको समूह (ईपीजी) ले आफ्नो प्रतिवेदन दुबै सरकालाई बुझाउने तयारी गरेको छ । ईपीजीको अन्तिम बैठक शुक्रबारदेखि काठमाडौंमा सुरु हुँदैछ । ईपीजी नेपालतर्फका सदस्य निलाम्बर आर्चायले भने, अन्तिम चरणको प्रतिवेदन दुबै देशका सरकारलाई बुझाउने तयारीमा हामी छौं । भारतीय प्रधानमन्त्री नरेन्द्र मोदीको ०७१ साउनमा भएको पहिलो नेपाल भ्रमणमा ईपीजी गठनको सहमति भएको थियो । सहमतिको दुई वर्षपछि गठन भएको समूहका हालसम्म नेपाल र भारतमा गरी आठ पटक बैठक बसेका छन् । ईपीजीलाई दुई देशबीचका सन्धि सम्झौताहरू समीक्षा गर्न, अद्यावधिक गर्न, आवश्यकता अनुसार संशोधन गर्न र प्रतिस्थापन गर्नेसम्मको सुझाव दिन कार्यदेश दिइएको थियो । ईपीजीका नेपालतर्फका संयोजक डाभेषबहादुर थापाले ईपीजी बैठकको पूर्वसन्ध्यामा अन्नपूर्णसँग भने, नेपालभारत सम्बन्ध सुधारका धेरै विषयमा समूह सहमतिमा पुगेको छ । उनले भने, नेपालभारतको सम्बन्ध यथास्थिति नरहने हामीले बारम्बार भनेका छौं । नेपालभारतबीच १९५० मा भएको शान्ति तथा मैत्री सन्धि पुनरावलोकन गर्नुपर्ने माग नेपालले लामो समयदेखि गर्दै आएको थियो । नेपालका तत्कालीन प्रधानमन्त्री मोहनशम्शेर राणा र नेपालका लागि भारतका तत्कालीन राजदूतबीच भएको सन्धिलाई नेपालले असमान सन्धिका रुपमा व्याख्या गर्दै आएको छ । शान्ति तथा मैत्री सन्धिको धारा २, ५, ६ र ७ मा नेपालको मुख्य असन्तुष्टि रहँदै आएकोमा नेपाली पक्षले ईपीजी बैठकमा प्रमुखता साथ उठाउँदै आएको दाबी गरेको छ । ईपीजी नेपालतर्फका अर्का सदस्य आर्चायले नेपालभारतबीच विवाद रहेको सीमा, जलस्रोत, व्यापार, पारवाहनलगायतका दीर्घकालिन महत्व राख्ने विभिन्न विषयमा समूहले छलफल गरेको जानकारी दिए । कांग्रेसका सहमहामन्त्री डाप्रकाशशरण महतले प्रवुद्ध समूहले तयार पारेको प्रतिवेदनले नेपालको राष्ट्रिय स्वार्थलाई केन्द्रविन्दुमा राख्नु पर्नेमा जोड दिएका छन् । महतले भने, प्रवुद्ध समूहले तयार पारेको प्रतिवेदन स्वीकार्नेनस्वीकार्ने भन्ने अधिकार दुवै देशले राख्दछन् । नेपालको राष्ट्रिय स्वार्थ अनुकुलको प्रतिवेदनलाई आफ्नो पार्टीले स्वीकार्छ । असार २० सम्म समयावधि रहेको समूहले छलफलका विषय टुङगाउन नसकेको सहमतिमा समय थपिन सक्ने सम्भावना पनि छ ।"
संघीयता सफलतामा उन्मुख : प्रधानमन्त्री ओली,काठमाडौं : प्रधानमन्त्री केपी शर्मा ओलीले संघीयता सफलतामा उन्मुख भएको बताएका छन् । प्रनिनिधिसभा बैठकमा सम्बोधन गर्दैै ओलीले संघीय लोकतान्त्रिक सफताको बाटोमा गएको दावी गरेका हुन्। अब केही वर्षभित्र गरिबी हट्छ उनले भने । संमृद्विको सपना मात्र होइन कार्यान्वयन हुने उनले बताए । ओलीले देश विकासको भावनाका साथ सरकारलाई खबरदारी गरेकोमा सांसदहरुलाई धन्यवाद दिए ।
प्रधानमन्त्री आफ्नैसँग असन्टुष्ट,"काठमाडौं : संसदीय दलको नेताको हैसियतले आफूलाई जानकारी नदिई आफ्नै दलका सांसदको प्रस्तावमा जरुरी सार्वजनिक महत्वको प्रस्तावमाथि प्रतिनिधिसभामा छलफल गरेको भन्दै प्रधानमन्त्री केपी ओलीले असन्तुष्टि पोखेका छन्। सत्तारुढ नेकपाका सांसद खगराज अधिकारीले २०७५७६ का योजना सम्पन्न गर्नुपर्ने भन्दै दर्ता गरेको जरुरी सार्वजनिक महत्वको प्रस्तावमाथि बिहीबार प्रतिनिधिसभामा छलफल गराएकोमा आश्चर्य व्यक्त गर्दै प्रधानमन्त्री ओलीले असन्तुष्टि जनाएका हुन्। मन्त्रालयगत बजेटमाथि मन्त्रीहरूले जवाफ दिने क्रम चलिरहेका बेला बिहीबार एकाएक सांसद अधिकारी प्रस्तावक रहेको जरुरी सार्वजनिक महत्वको प्रस्तावमाथि छलफल गराइएको थियो। प्रस्तावमाथि छलफल चलिरहँदा प्रधानमन्त्री ओली दिउँसो साढे एक बजे संसद् भवन पुगेका थिए। त्यहाँ पुगेलगत्तै उनले सभामुख कृष्णबहादुर महरालगायत नेकपाका नेताहरूसँग छलफल गरेका थिए। संसदीय दलको नेता म हुँ, मलाई जानकारी नै नदिइ कसरी जरुरी सार्वजनिक महत्वको प्रस्तावमाथि छलफल भयो? भन्दै उनले असन्तुष्टि जनाएको छलफलमा सहभागी नेकपाका एक सांसदले बताए। प्रधानमन्त्री तथा मन्त्रिपरिषद्को कार्यालय लगायतका बजेटमाथि सांसदहरूका प्रश्नको जवाफ दिन संसद् पुगेका नेता ओली असन्तुष्टि पोख्दै बाहिरिएका थिए। देशभर निर्माणाधीन रहेका चालु आव ०७५७६ सम्म सरकारको छनोटमा परेका खानेपानी, सडक, ढल, पुलेसा, सिँचाइ र अन्य आयोजना सम्पन्न गरी सम्बन्धित प्रदेश र स्थानीय तहमा हस्तान्तरण गर्ने व्यवस्था मिलाउन आवश्यक भएको भन्दै दर्ता भएको जरुरी सार्वजनिक महत्वको प्रस्तावमाथि छलफल गरिएको थियो। छलफलका क्रममा विपक्षी कांग्रेसका सांसदहरूले संघीय सरकारले नै विकास निर्माणका काम गर्ने उद्देश्यले प्रस्ताव आएको भन्दै सरकारमाथि संघीयता असफल पार्न खोजेको आरोप लगाएको थियो। मन्त्रीले बजेट एकलौटी रूपमा आफ्नो क्षेत्रमा पारेको भन्दै सत्तापक्षकै सांसदहरूले तीव्र असन्तुष्टि जनाइरहेका बेला विपक्षीलाई बल पुग्ने गरी जरुरी सार्वजनिक महत्वको प्रस्तावमा छलफल गराइएको भन्दै प्रधानमन्त्री ओलीले असन्तुष्टि जनाएको सत्तापक्षका सांसदहरूको भनाइ छ। संसदीय दलको नेता म हुँ, मलाई जानकारी नै नदिइ कसरी जरुरी सार्वजनिक महत्वको प्रस्तावमाथि छलफल गरियो? केपी ओली, प्रधानमन्त्री तथा नेकपा संसदीय दलका नेता बजेटमा छलफल भइरहेका बेला यस्तो प्रस्तावले सरकारलाई बल पुयाउनेभन्दा खुइल्याउने काम गयो, नेकपाका एक सांसदले भने। प्रस्तावक अधिकारीले भने दलका उपनेता सुवास नेम्बाङलाई जानकारी दिएर प्रस्ताव ल्याइएको बताए। ०७५७६का योजना पूरा हुन् भनेर प्रस्ताव ल्याइएको हो, उनले भने, सरकारलाई खुइल्याउन ल्याइएको हुँदै होइन। प्रधानमन्त्रीले जवाफ दिने पूर्वनिर्धारित समयतालिका आफूलाई जानकारी नभएकाले बिहीबार नै प्रस्तावमा छलफल गराइएको उनले दाबी गरे। प्रस्तावमा छलफलका क्रममा कांग्रेस सांसद गगन थापाले राष्ट्रिय जनमोर्चाका अध्यक्ष चित्रबहादुर केसीभन्दा पनि प्रधानमन्त्री ओली बढी संघीयताविरोधी भएको आरोप लगाए। यो प्रस्ताव भनेको प्रदेश चाहिँदैन, स्थानीय तहले काम गर्न सक्दैन भन्ने उद्देश्यसहित आएको छ, उनले भने, प्रधानमन्त्रीज्यू संघीयताको विपक्षमा जान सक्नुहुन्न। कांग्रेसकै भरत शाह, मीन विश्वकर्मा, बालकृष्ण खाँणलगायत सांसदले स्थानीय तह र प्रदेशलाई अधिकार नदिन प्रस्ताव ल्याइएको भन्दै सरकारको आलोचना गरेका थिए। नेकपा सांसदहरूले पनि मन्त्रीहरूले आफ्नो निर्वाचन क्षेत्रमा एकलौटी बजेट छुट्याएको भन्दै असन्तुष्टि व्यक्त गरेका थिए। प्रस्तावमाथि जवाफ दिने क्रममा अर्थमन्त्री डा युवराज खतिवडाले व्यावहारिक रूपमा प्रदेश र स्थानीय तहले गर्न नसक्ने आयोजना संघीय सरकारले नै सम्पन्न गर्ने जानकारी दिए।"
बाबुराम भट्टराई बने हली,"गोरखा : शुक्रबार असार १५ अर्थात् धान दिवसको अवसरमा देशभर रोपाईंको कार्यक्रम भइरहेका छन्। केही नेता लामो पाइन्ट लगाएरै हिलोमा पसेर दुई गाँज धान रोपेर फर्किएका छन्। केही नेता भने दिनभर रोपाईंमा सक्रिय छन्। पूर्वप्रधानमन्त्री एवम् नयाँ शक्तिका संयोजक बाबुराम भट्टराई भने गोरखामा आयोजित एक रोपाईं कार्यक्रमको हली र बाहुसे बनेका छन्। गोरखाको सिरानचोक गाउँपालिका ५ मा आयोजित रोपाईं कार्यक्रममा सहभागी हुन् पूर्वप्रधानमन्त्री भट्टराई गृहजिल्ला आएका हुन्। उनी रोपाईं कार्यक्रममा सहभागी भएका मात्र छैनन्। अन्य हली र बाउसे बराबर काम गरिरहेका छन्। अन्य नेताजस्तो पाइन्ट सुर्किएर बाबुराम हिलोमा पसेनन्। उनी टिसर्ट र कट्टु लगाएरै हिजोमा काम गरिरहेका छन्। बाबुरामले रोपाईं कार्यक्रमको उद्घाटन मात्र गरेनन्। अनौ समातेर केही सियो खेत हिल्याए। बाहुसेसमेत बनेका बाबुरामले केहीबेर रोपाहारसँगै पुगेर बिउँसमेत काढ्न भ्याएका छन्। यसरी बाबुराम सक्रिय भएर भइरहेको रोपाइको आयोजना सिरानचोर गाउँपालिका र नयाँ शक्ति गोरखाले संयुक्त रुपमा आयोजना गरेको हो। बर्दियामा धान दिवस असार २२ गते मनाईने आज राष्ट्रिय धान दिवस, देशभर साढे १२ प्रतिशत रोपाइँ मध्य असारमा खडेरीको मार यसरी मनाइँदै छ धान दिवस (फोटोफिचर) प्रदेश ५ यसरी मनाइयो धान दिवस (फोटो फिचर)"

शीर्षक,विवरण
मनपरी बोल्नेलाई दण्ड,"मर्यादा र जिम्मेवारीसँग मेल नखाने आपत्तिजनक अभिव्यक्ति एकपछि अर्को आउनु गम्भीर चिन्ताको विषय हो। सन्दर्भ कानुनमन्त्री शेरबहादुर तामाङको हो। उनले केही दिनअघि बंगलादेश एमबीबीएस पढ्न गएका नेपाली चेलीका विषयमा खेदजनक टिप्पणी गरेका छन्। एकजना विवादास्पद व्यापारी दुर्गा प्रसाईंले बंगलादेश पढ्ने नेपाली छात्राहरूको चरित्रमाथि प्रश्न उठाउँदै खेदपूर्ण टिप्पणी गरेको केही दिनपछि कानुनमन्त्री तामाङले उही शैलीमा चेलीहरूलाई अपमानित गरेका छन्। तामाङले बिर्सिए, उनी कानुनमन्त्री मात्रै हुन्, कानुनभन्दा माथि होइनन्। आधारहीन र मनपरी कुरा गर्ने छुट उनलाई छैन। तामाङको सामाजिक सञ्जालमा चर्को विरोध हुन थालेपछि सच्याउँदै माफी मागेका छन्, तर नेपाली चेलीको आत्मसम्मानमा चोट पुर्याउने उनको यो हर्कत क्षम्य छैन। पदीय जिम्मेवारी र मर्यादा नै बिर्सने यी मन्त्रीलाई दण्डित गरिनुपर्छ। डा केसीको अनसन लम्बिँदै जाँदा नेपाली समाज ध्रुवीकृत हुँदै गएको छ। अनसन र सरकार पक्षधरबीच जुहारी नै चलेको छ। के बोल्न हुने र के नहुने ? कुनै ख्याल नगरी अभिव्यक्ति आउन थालेका छन्। विभिन्न मञ्च र सामाजिक सञ्जालमा आवेग, उत्तेजना, निराशा र आक्रोशको बाढी आएको छ। केही दिनयता व्यापारी प्रसाईंको विवादित अभिव्यक्तिलाई लिएर व्यापक टीकाटिप्पणी भयो। प्रसाईं त आलोचित भए नै, प्रधानमन्त्री केपी शर्मा ओली र नेकपाका अध्यक्ष पुष्पकमल दाहालको प्रतिष्ठामा समेत कहीं न कहीं त्यसले आँच पुर्यायो। मुलुकका दुई शीर्ष नेताहरूबीच बैठक गराउने हैसियत राख्ने प्रसाईं जसरी निम्नस्तरमा प्रस्तुत भए, प्रश्न उठ्यो उनमा कहाँबाट यो हिम्मत पलायो ? प्रधानमन्त्री र अध्यक्षको सम्बन्ध र सान्निध्य कुन स्तरका व्यक्तिसँग रहेछ ? महिला अधिकारकर्मीलगायत सामाजिक सञ्जालमा उनीलक्षित कडा आलोचना हुँदै गर्दा सरकार उदासीन हुनु अर्को दुर्भाग्य हो। प्रसाईं र त्यसपछि मन्त्री तामाङका अभिव्यक्ति घोर आपत्तिजनक छन्। उनीले जे बोले, त्यो एक प्रकारले अपराध नै हो। कसैको आत्मसम्मानमा ठेस पुग्ने गरी सामाजिक मञ्चमा बोल्नु मानहानि र अपराध हो। मन्त्री तामाङका अभिव्यक्तिले नेपाली जनताको आत्मसम्मानमा ठेस पुगेको छ। साथसाथै यसले पदीय मर्यादाको ख्याल नगरी मनपरी बोल्ने प्रवृत्ति विकास हुँदै गएको दृष्टान्त दिएको छ। उच्च पदमा बसेका व्यक्तिले लामो तयारीपछि सार्वजनिक कार्यक्रममा बोल्ने गर्छन्। उनीहरूले दिएको अभिव्यक्तिलाई नीतिमार्गदर्शनका रूपमा लिने गरिन्छ। तर तामाङका आपत्तिजनक अभिव्यक्तिले पदीय मर्यादाको उल्लंघनसँगै आम मतदाताले उनलाई दिएको मतको समेत उपहास गरेको छ। बेलगाम बोल्ने प्रवृत्तिलाई निरुत्साहित गर्न पनि सरकारले विवादित अभिव्यक्ति दिने मन्त्रीमाथि कारबाही गर्न सक्नुपर्छ। स्वतन्त्र अभिव्यक्ति राख्न पाउने छुट जोकोहीलाई हुन्छ। अभिव्यक्ति स्वतन्त्रता लोकतन्त्रको एउटा मुख्य आधार पनि हो। तर यसको अर्थ निराधार, विवादित र अपमानजनक अभिव्यक्ति दिने छुट लोकतन्त्रमा हुँदैन। अझ मुलुकको अवस्था जटिल र चुनौतीपूर्ण बन्दै गरेको बेला द्वन्द्व बढाउने, विवाद बढाउने, उक्साउने अभिव्यक्ति होइन, सन्तुलित र समाधानमुखी धारणा ल्याउन सक्नुपर्छ। विशिष्ट ओहोदामा पुगेका जिम्मेवार व्यक्तिहरूबाटै अपमानजनक र आवेगपूर्ण अभिव्यक्ति आउँदा त्यसले द्वन्द्वमा घिउ थप्ने काममात्रै गर्छ। त्यसकारण सरकार वा नागरिक समाजका प्रबुद्ध व्यक्ति जोकोहीले केसी अनसन र त्यससँग सन्दर्भित विषयमाथि संयमित, सन्तुलित र तर्कपूर्ण धारणा मात्रै राख्नु उचित हुन्छ। सारमा बेलगाम बोल्ने प्रवृत्तिमाथि लगाम कस्न बंगलादेश पढ्ने चेलीलक्षित दुर्वचन लगाउनेहरूलाई दण्डित गरियोस्।"
मुख्यमन्त्री गुरुङ भन्छन्ः देउवाका नेता गोविन्द केसी,"कावासोतीः गण्डकी प्रदेशका मुख्यमन्त्री पृथ्वी सुब्बा गुरुङ्ले कांग्रेस सभापति शेरबहादुर देउवाले डा गोविन्द केसीलाई नेता मानेर हिँडेको आरोप लगाएका छन् । पूर्वी नवलपरासीमा दुई दिने कार्यक्रम बनाएर सोमबार कावासोती आएका गुरुङ्ले बीपी र गिरिजाप्रसाद कोइरालाको अवशानपछि पहिलो पटक कांग्रेस वैचारिक नेतृत्व संकटमा परेकाले अहिले कुनै मुद्दा नपाएर शेरबहादुर देउवाले केसीको अनावश्य मुद्दा बोकेर हिँडेको आरोप लगाए । नेपाल कम्युनिस्ट पार्टी (नेकपा) नवलपुर जिल्लाद्वारा सोमबार कावासोती८ मा आयोजना गरिएको ४० औं पुष्पलाल स्मृति दिवस कार्यक्रमलाई सम्बोधन गर्दै गुरुङले भने, आफैँले शासन चलाए जस्तो गरी अल्पसंख्यक पार्टीले भन्दैमा जुन पायो त्यही विधयेक पास र फेल हुँदैन । उनले कांग्रसले च्याखे थाप्दैमा कम्युनिस्ट सरकारको सिद्धान्त र अडान नबदलिने भन्दै सत्याग्रहबाट सरकार नझुक्ने पनि स्पष्ट पारे । उनले कम्युनिस्ट सरकार २५ वर्षसम्म टिकिरहने दाबीगर्दै यसबाट कांग्रेस अतालिएको बताए । मंगलबारसम्म पूर्वी नवलपरासीमा रहने गुरुङले सोमबार जिल्लाका कार्यालय प्रमुखसँग भेटगरी नयाँ जिल्लाका रुपमा स्थापना भएको नवलपुर क्षेत्रको अवस्था र सरकारी संरचना तथा सेवा प्रदानका विषयमा जानकारी लिएका थिए । त्यस क्रममा उनले कुनै पनि बहानामा जनताका काममा ढिलासुस्ती नगर्न पनि कार्यालय प्रमुखहरुलाई निर्देशन दिएका थिए । कार्यक्रम अन्तरगत गुरुङ्ले त्रिवेणी नाकामा रहेको छोटी भन्सार, दुम्कीवासत्रिवेणी जोडने सडकको बारेमा जानकारी लिएका छन् । त्यसैगरी त्रिवेणीपोखराकोरला सडक निर्माणका लागि प्रदेश सरकारले निर्णय गरी केन्द्रमा पठाएकाले त्यसलाई दु्रत रुपमा अघि बढाउने मुख्यमन्त्री गुरुङ्ले कार्यक्रममा बताएका थिए ।"
प्रदेश २ सरकारमा राजपाबाट तीन राज्यमन्त्री थपिँदै,"जनकपुरधाम: प्रदेश २ को सरकारमा राजपाले आफ्ना तीनजना राज्यमन्त्रीहरुलाई सहभागी गराउने भएको छ । लामो समयदेखि राजपाको भागमा परेका तीन राज्यमन्त्रीविहीन मन्त्रालयहरुमा सोमबार तीन राज्यमन्त्रीलाई सरकारमा सहभागी गराउने निर्णय गरेको छ । संसदीय दलका नेता महन्थ ठाकुरको निर्णयले तीन राज्यमन्त्रीहरुको नाम टुंगो लगाइएको हो । राजपाको निर्णयानुसार उद्योग राज्यमन्त्री सुरेश मण्डल, भौतिक पूर्वाधार राज्यमन्त्रीमा डिम्पल झा र सामाजिक विकास राज्यमन्त्रीमा अभिराम शर्माको नाम टुंगो लगाइएको छ । नम सार्वजनिक भएका राज्यमन्त्रीहरुको शपथग्रहण गराउने पनि प्रदेश सरकारले तयारी गरीसकेको छ । बुधबार शपथ ग्रहणको कार्यक्रम तय गरिएको राजपा संसदीय दलका नेता एवम भौतिक पूर्वाधार मन्त्री जितेन्द्र सोनारले जनाए । उनका अनुसार बाहिर नाम आएका राज्यमन्त्रीहरुको बुधबार नै शपथ ग्रहण गराउने कार्यक्रम राखिएको छ । राजपाले सबै जिल्लालाई समेट्ने गरी राज्यमन्त्रीहरुको नामावली नामको टुंगो लगाइएको राजपा नेताहरुको भनाइ छ । प्रदेश २ मा फोरमराजपा गठबन्धनको नेतृत्वमा बनेको सरकारले करीब ६ पछि पूर्णता पाएको छ । राजपाले आफना तीन राज्यमन्त्रीहरुलाइ सरकारमा सामेल गराएपछि सरकारले पूर्णता पाएको हो । प्रदेशभरिमा राजपासंग २५ वटा ठाउँमा सीट प्राप्त गरेको छ ।"
कछुवा गतिमा कानुन निर्माण,"हेटौंडा : प्रदेश सरकार बनेको ५ महिना बितिसक्दा पनि अत्यावश्यक कानुन निर्माण हुन नसक्दा सरकार सञ्चालनमा समस्या भएको छ। सरकार सञ्चालनका लागि आवश्यक करिब तीन दर्जन कानुन द्रुतमार्गबाट तीन महिनाभित्र निर्माण गर्ने लक्ष्य राखेको प्रदेश सरकारले यो अवधिमा जम्मा ११ वटा मात्र कानुन निर्माण गरेको हो। तीमध्ये नौ वटा कानुन राजपत्रमा प्रकाशन भइसकेको छ। कछुवा गतिमा कानुन निर्माण हुँदा प्रदेश सरकारसँगै स्थानीय सरकार सञ्चालनमा पनि समस्या हुँदै आएको छ। प्रदेश सरकारले बनाउने कानुनसँग नबाझिनेगरी स्थानीय सरकारले कानुन निर्माण गर्नुपर्ने हुन्छ। प्रदेश ३ का मुख्यमन्त्री तथा मन्त्रीहरूले असार मसान्तसम्म सरकार सञ्चालनका लागि चाहिने अत्यावश्यक कम्तीमा २३ वटा ऐन कानुन निर्माण गर्ने प्रतिबद्धता व्यक्त गरेका थिए। उक्त अवधिमा बजेट निर्माणमा व्यस्त भएको सरकारले कामको गति लिन लाग्दा कांग्रेसले सदन अवरुद्ध गरेपछि थप कानुन निर्माण अन्योलमा परेको छ। कांग्रेसको अवरोधपछि अर्को सूचना जारी नभएसम्मका लागि सभामुख सानुकुमार श्रेष्ठले सूचना टाँस गरी शुक्रबार प्रदेशसभा स्थगन गरेका छन्। प्रदेश सरकार सञ्चालन गर्न करिब सयभन्दा बढी कानुन आवश्यक पर्ने भए पनि विभिन्न कारणले कानुन निर्माणमा ढिलाइ भइरहेको सभामुख श्रेष्ठले बताए। प्रदेशसभामा अवरोधसँगै सरकारले कानुनको मस्यौदा तय गर्न नसक्दा प्रदेशसभा बिजनेसविहीन बनेको प्रदेशसभा सचिवालयका एक अधिकारीले बताए। सम्बन्धित मन्त्रालयबाट समयमै कानुनको मस्यौदा नआउँदा पनि ढिलाइ भइरहेको छ, आन्तरिक मामिला तथा कानुन मन्त्रालयका कानुन अधिकृत मदन सिवाकोटीले भने, तर प्रदेश सरकार सञ्चालन गर्न अत्यावश्यक अन्य धेरै कानुनको मस्यौदा तयार हुने क्रममा छ। ढुंगागिट्टी, बालुवा संकलनको कार्यविधि बनाउने क्रममा रहेको बताउँदै उनले बालबालिकाका हक अधिकार, खाद्य पोषण अधिकार, युवासम्बन्धी विधेयक पनि मन्त्रिपरिषदबाट स्वीकृत भई मस्यौदा हुने क्रममा रहेको जानकारी दिए। भौतिक पूर्वाधार मन्त्रालयबाट प्रदेश लोकमार्ग, सार्वजनिक सडक व्यवस्था गर्न बनेको विधेयक, आन्तरिक मामिला मन्त्रालयबाट सञ्चार ऐन, जग्गा प्राप्तिसम्बन्धी विधेयक पनि तयारी भइरहेको सिवाकोटीले बताए। कानुन मन्त्रालय संस्था दर्तासम्बन्धी विधेयक, विपद् व्यवस्थापनसम्बन्धी मापदण्ड र ऐन पनि छिट्टै ल्याउने तयारीमा जुटेको उनले बताए। सबै मन्त्रालय कानुन निर्माणमा जुटेको छ : कानुन मन्त्री प्रदेश ३ का आन्तरिक मामिला तथा कानुनमन्त्री शालिकराम जम्कट्टेलले नयाँ आर्थिक वर्षसँगै सबै मन्त्रालय कानुन निर्माणमा जुटेको बताए। बजेट निर्माण, कार्यान्वयनलगायत कामले गर्दा यसबीचको अवधिमा कतिपय मन्त्रालयले आवश्यक कानुनको मस्यौदा बनाउन सकेनन्, उनले भने, तर अहिले अरू खासै काम पनि नभएकाले सबै मन्त्रालयले कानुन मस्यौदा निर्माणलाई पहिले प्राथमिकता दिएका छन्। साथै, केन्द्र र प्रदेश सरकारको साझा अधिकारको सूचीमा रहेका विषयबारे पनि कानुन निर्माणमा केही अन्योल रहेको जम्कट्टेलले बताए। प्रदेश प्रहरी ऐन, प्रदेश लोकसेवा आयोग, वन ऐन, प्रदेशको व्यापार विधेयकलगायत कानुन बनाउन केन्द्रसँग समन्वय भइरहेको कानुन मन्त्रालयले जनाएको छ। प्रदेश सरकारले तीन चरणमा प्रदेश कानुन बनाउने गरी फागुनबाट काम थालेको थियो। पहिलो, दोस्रो र तेस्रो चरणमा बनाउने कानुनको सूचीसमेत तयार गरी सम्बन्धित मन्त्रालय तथा कानुन मन्त्रालयले मस्यौदा तयार गर्ने भनिए पनि कानुन मन्त्रालयको योजनाअनुसार अन्य मन्त्रालयले मस्यौदा निर्माण गर्न नसकेको हो। पहिलो चरणमा प्रदेश सरकार सञ्चालनका लागि अत्यावश्यक कानुन निर्माण गर्ने कानुन मन्त्रालयको कार्यसूची थियो। अबको दुई महिनाभित्र पहिलो चरणमा निर्माण गरिने भनिएको करिब २५ वटा कानुन निर्माण भइसक्ने मन्त्रालयले जनाएको छ।"
डा केसीलार्इ वार्ताको आमन्त्रण,"काठमाडौं : प्रधानमन्त्री केपी ओलीले २३ दिनदेखि अनशनरत डा गोविन्द केसीलाई वार्तामा आउन आग्रह गरेका छन्। प्रधानमन्त्री ओलीले सरकार संवादमार्फत समस्या समाधानका लागि तयार रहेको भन्दै चिकित्सा शिक्षा सुधारबारे तर्कपूर्ण बहसमा आउन पनि डा केसीलाई अनुरोध गरे। म डा केसीलाई भन्न चाहन्छु स्वास्थ्य शिक्षा क्षेत्रमा कस्तो सुधार गर्न सकिन्छ ? तर्कपूर्ण बहस गरौं, प्रधानमन्त्रीले ओलीले भने, तपार्इं नै जिम्मा लिनुहोस्, के के गर्नुपर्छ ? आयोग चाहिन्छ भन्नुहुन्छ ? तपार्इं नै अध्यक्ष भएर गर्नुहोस्। सरकार तपाईंलाई नै जिम्मा लगाउन तयार छ, आउनुहोस्। पार्टीका संस्थापक महासचिव पुष्पलाल श्रेष्ठको ४०औं स्मृतिमा नेकपाले काठमाडौंमा आयोजना गरेको सभामा बोल्दै प्रधानमन्त्री तथा नेकपा अध्यक्ष ओलीले डा केसीको अनशनमा कांग्रेसले राजनीति गर्न खोजेका कारण संवाद हुन नसकेको आरोप लगाए। चिकित्सा शिक्षा सुधारको माग राख्दै डा केसी अनशन बसेयता औपचारिक मुख नखोलेका प्रधानमन्त्री ओली तथा नेकपाका अर्का अध्यक्ष पुष्पकमल दाहालले सोमबार एउटै मञ्चबाट पालैपालो केसीलाई वार्तामा आउन आग्रह गर्दै प्रतिपक्षी कांग्रेसप्रति आक्रामक अभिव्यक्ति दिएका हुन्। प्रधानमन्त्री ओलीले अनशन बस्न डा केसी आफै तयार भएका हुन् वा अरुले उकासेर बसेका हुन् भन्दै प्रश्न समेत गरेका थिए। अनशन बस्ने डा केसी, अनशन कायम राख्ने अरु, बिमारी हुने डा केसी, उपचार हुन नदिने अरु देखिएका छन्, प्रधानमन्त्रीले भने, मानव अधिकारभित्रको परिभाषामा अनशन पर्दैन। अनशन आफैलाई समेत प्रताडना दिने काम हो। तर यहाँ अरुको जीवनमाथी खेलवाड गर्ने गरी अनशनको राजनीति भएको छ, राजनीतिक स्वार्थका लागि यसो गर्न मिल्छ ? डा केसीको जीवनरक्षा सरकारको दायित्वभित्रै पर्ने भन्दै प्रधानमन्त्री ओलीले सरकारले संवादमाफर्त समाधान खोजे पनि केसी समस्या खडा गर्न मात्रै अनशन बसेको जिकिर गरे। सरकारले वार्ता टोली गठन गर्दा वार्ता नै गर्दिन भन्नुहुन्छ, समाधान खोज्नभन्दा समस्या खडा गर्न अनशन बसेको देखिंदै छ, प्रधानमन्त्रीले भने। केसीको जीवनमाथि कतिपय मान्छेले राजनीतिक स्वार्थको रोटी सेकेर खेल्न खोजेकाले सचेत हुन प्रधानमन्त्रीले डा केसीलाई सुझाव समेत दिए। स्वास्थ्य संस्थामा बन्दहड्ताल गर्ने कुरा गैरकानुनी भएको जिकिर गर्दै प्रधानमन्त्रीले राज्यको सेवा सुविधा लिएर अस्पतालमा जनतालाई उपचारबाट वञ्चित गर्ने र हुलहुज्जत गर्ने काम कसैले गर्न नपाउने बताए। सत्याग्रहीका नाममा भइरहेको आन्दोलनभित्र पाखुरा र मुड्की बजार्नेहरू सहभागी रहेको भन्दै प्रधानमन्त्री ओलीले आक्रोश व्यक्त गरे। के मुद्दा, के मामिला, के विषय भन्ने नै छैन। सहभागिताले नै थाहा हुन्छ अनौठा किसिमका मान्छे सहभागी भइरहेका छन्, फुर्सद भएकाहरू आएका छन्, प्रधानमन्त्रीले प्रश्न गरे, कतिपय मान्छेले सत्याग्रह भनेको सुन्छु, सत्याग्रह यसरी पाखुरा बजारेर, मुड्की हानेर हुन्छ ? कस्तो सत्याग्रह हो यो ? स्वास्थ्य परीक्षण गर्न दिंदैनौं, रगत जाँच्न, रक्तचाप र अक्सिजन लेबल जाँच्न दिन्नौं भन्ने कस्तो सत्याग्रह ? डा केसीको अनशनको समर्थनमा लागेका बौद्धिकहरुप्रति पनि प्रधानमन्त्रीले कटाक्ष गरे। केही महान् बुद्धिजीवीहरू देखेर दया लाग्छ, कठैबरी यति साह्रो बुद्धि कहाँ लगेर कतिमा बन्धक राखेको ? प्रधानमन्त्रीले भने। कांग्रेससँग पनि वार्ता गर्छौं प्रधानमन्त्री ओलीले प्रतिपक्षी कांग्रेससँग पनि सरकार वार्ताको लागि तयार रहेको बताएका छन्। चिकित्सा शिक्षा विधेयकमा अझै छलफल गरी संशोधनको समय रहँदारहँदै कांग्रेसले जिद्दी र अहंकार देखाएको उनले आरोप लगाए। प्रतिपक्षसँग कुरा गर्दैनौं भनेका होइनौं, गर्छैां। विधेयक पास गरेको छैन, आउनुहोस् बहस गरौं, देशको हितको पक्षमा केके सच्चाउनुपर्छ, हामी तयार छौं, उनले भने, सच्चाउन, संशोधन गर्न सकिन्छ। यो जिद्दी र अहंकार किन ? उनले मुलुक थितिमा मात्र चल्ने भन्दै कसैले भन्दैमा सरकार थिति र विधिभन्दा बाहिर नजाने प्रष्टाए। प्रतिपक्षी कांग्रेसतिर लक्षित गर्दै उनले भने, हामीले एउटा प्रणाली बनायौं, कानुन ल्यायौं, संसद बनायौं, के यो देखाउने सोपिस मात्र हो ? लोकतन्त्रमा कानुनसम्मत मात्र चल्छ। कांग्रेसले केसीलाई जुम्लाबाट काठमाडौं ल्याउँदा पनि तमासा देखाएको र अहिले उपचार गराउन नदिइरहेको प्रधानमन्त्रीको भनाइ थियो। कांग्रेसले ल्याएको लोकतन्त्रमा आफूहरू झमेला गर्न नआएको भन्दै प्रधानमन्त्रीले लोकतन्त्रका लागि आफूहरूले कांग्रेसको भन्दा बढी नै बलिदान, योगदान गरेको समेत दाबी गरे। पूर्वप्रधानन्यायधीश सुशीला कार्की डा केसीको अनशनको समर्थनमा सडकमा उत्रेको र उनले गरेको भाषणप्रति पनि प्रधानमन्त्रीले टिप्पणी गरे। उनले भने, सर्वाेच्चको टुप्पोमा बसिसकेको मान्छे निषेधित क्षेत्र तोड्न आउने ? भाषण पनि गर्ने ? त्यो प्रधानमन्त्री सातआठ क्लास पढेको छैन, के बुभ्ने भन्नुभएछ। मसँग सर्टिफिकेट हेर्न आउनु त भएको थिएन, तैपनि देख्नु भएछ। कांग्रेस केसीको मागमा वैतरणी तर्न खोज्दैछः दाहाल पूर्वप्रधानमन्त्री तथा नेकपाका अध्यक्ष पुष्पकमल दाहालले एजेन्डाविहीन बनेको कांग्रेसले केसीको सदावहार मागमा वैतरणी तरेर राजनीति गर्न खोजेको टिप्पणी गरेका छन्। सोही कार्यक्रममा दाहाल कांग्रेसप्रति ओलीभन्दा आक्रामक रूपमा प्रस्तुत भएका थिए। कांग्रेसप्रति संकेत गर्दै उनले केसीको जीवनरक्षा भन्दा उनको हत्या गरेर लासको राजनीति गर्नेहरू सक्रिय रहेको आरोप लगाए। केसीको जीवनरक्षा गर्ने दायित्व सरकारको हो, तर उहाँको जीवनरक्षाका लागि अर्काे पक्ष सकारात्मक छैन, दाहालले भने, तथाकथित लोकतन्त्रवादी भन्नेहरू सायद उहाँको हत्या गर्न चाहन्छ र लासको राजनीति गर्न चाहेको हो कि भन्ने देखिएको छ। दाहालले डा केसीको अनशन नेपाली समाजले पचाइसकेको पनि तर्क गरे। गोविन्द केसी नेपालमा पहिलो अनशन बसेको होइन, १५ पटक बसिसक्ुनभएको छ। लोकतान्त्रिक भन्ने सरकारका बेला सबैभन्दा बढी अनशन बस्नुभएको छ, त्यतिबेला उहाँहरूले के हेरेर बस्नु भएको थियो ? , दाहालले भने, केसी अनशन बस्नुहुन्छ, यो नेपाली समाजले पचाइसकेको छ। गोविन्द केसीको काम नै अनशन बस्ने हो, उहाँ बसिरहनु हुन्छ। डा केसीको पुच्छर समातेर कांग्रेसले संघीय लोकतान्त्रिक गणतन्त्र हरण गर्न खोजेको आरोप पनि दाहालले लगाए। दाहालले प्रश्न गरे, कांग्रेस आफ्नो राजनीति गोविन्द केसीमार्फत गर्नुपर्ने अवस्थामा पुगिसकेको हो ? कांग्रेस यति निम्छरो ? यति कमजोर ? यति एजेन्डाविहीन र अलोकतान्त्रिक भइसकेको हो ? कांग्रेससँग कुनै एजेन्डा नभएकाले डा केसीका माग लिएर ऊ तोडफोडमा उत्रन खोजेको उनले जिकिर गरे। दाहालले कांग्रेसलाई सिधै राजनीतिमा आउन चेतावनी दिँदै भने, सिधै राजनीति गरौं, बिचरा डा केसीको वैतरणी तरेर किन राजनीति गर्ने ? उनले आफूहरू केसीसँग वार्ता गर्न लचिलो रहेको र उनको जीवनरक्षाप्रति संवेदनशील भएको पनि बताए।"
कांग्रेसमाथि कटाक्ष गर्दै प्रचण्डले सुनाए स्वर्ग नजाने सुँगुरको कथा,"काठमाडौँः प्रा डा गोविन्द केसीको अनशन २४ दिनमा चलिरहँदा नेपाल कम्युनिस्ट पार्टीका अध्यक्ष पुष्पकमल दाहाल प्रचण्डले कांग्रेसलाई स्वर्ग नजाने सुँगुरसँग तुलना गरेका छन् । सोमबार काठमाडौँमा भएको ४० औँ स्मृति दिवसलाई सम्बोधन गर्दै दाहालले कांग्रेसले गोविन्द केसीको फेरो समातेर अराजकता मच्चाउन खोजेको आरोप लगाएका हुन् । प्रत्येक ठुला क्रान्तिपछि पराजित भएको शक्तिले टाउको उठाउन खोज्ने पनि उनले तर्क गरे । प्रत्येक क्रान्तिपछि पराजित भएको शक्तिले प्रतिक्रान्तिका लागि अझै ठुलो पहल गर्छ । सरकार बनाउन फलामको चिउरा जस्तै भएको थियो, संवैधानिक बहानमा रोकियो, उनले भने, आफूलाई लोकतान्त्रिक भन्नेले रोके, दुई तिहाइको सरकारलााई काम गर्न नदिने बहानामा विभिन्न कूप्रचार गरिँदैछ । सरकारले काम थाल्न खोज्दा खोज्दै रोक्न खोजिँदैछ । कांग्रेसले केसीको सहरामा अघि बढ्न खोजे पनि आफूहरु १० गुणा शक्तिका साथ आउने पनि उनले बताए । कांग्रेसले ख्याल गरोस हामी पनि अब १० गुणा शक्तिसहित आउँछौँ, हामी जनतामा जाँदैछौँ, त्यसपछि के निस्किन्छ बुझ्नुस । प्रचण्डले सम्बोधनका क्रममा भगवान महादेव र पार्वतीको कथा पनि सुनाए । त्यस क्रममा उनले पृथ्वीमा चरिरहेको सुँगुरको प्रसंग पनि निकाले । एक पटक आकाशमा हिँडिरहेका बेला पार्वती धर्तीमा सुँगुरका बच्चा फोहोरको थुप्रोमा चरिहेको देखिछन्, त्यसपछि उनले महादेवलाई तिनलाई पनि स्वर्गमा लैजान जिद्धी गरिछन्, श्रीमतीले जिद्धी गरेपछि लोग्नेको केही लाग्दैन, दाहालले कथा सुनाउँदै भने, धर्तीमा झरेर महादेवले सुँगुरहरुलाई स्वर्ग लैजान्छु भनेछन्, त्यसपछि सुँगुरहरुले फोहोरको डंगुर देखाउँदै यस्तै पाइन्छ भने मात्रै जान्छौँ भनेछन्, आज अराजकता फैल्याउनेहरु सुँगुर जस्तै हुन् । दाहालले अहिले प्रतिक्रान्तिले निहुँ खोज्न थालेको बताउँदै अब तागत देखाउने बेला आएको बताए । प्रतिक्रान्तिका लागि उठ्न खोज्नेलाई जनताको तागत देखाउने बेला भएको छ, दाहालले भने, प्रतिक्रान्तिविरुद्ध एकजुट हुन पनि पार्टी कार्यकर्तालाई अपिल गर्दछु ।"
प्रचण्डको आरोपः कांग्रेसले गोविन्द केसीको हत्या गर्न खोज्दैछ,"काठमाडौँः नेपाल कम्युनिस्ट पार्टीका अध्यक्ष पुष्कमल दाहाल प्रचण्डले प्रमुख प्रतिपक्षी दल नेपाली कांग्रेसले १५ औँ अनशन बसिरहेका प्राध्यापक डाक्टर गोविन्द केसीको हत्या गर्न खोजेको गम्भीर आरोप लगाएका छन् । राजधानीमा सोमबार भएको पुष्पलाल श्रेष्ठको ४० औँ स्मृति दिवस कार्यक्रमलाई सम्बोधन गर्दै दाहालले समस्या समाधान गर्न नदिएर कांग्रेसले केसीको ज्यान लिन खोजेको आरोप लगाएका हुन् । मैले नजिकबाट हेरिरहेको छु, प्रतिक्रान्तिका तत्वहरु विभिन्न बहानामा उल्ट्याउन खोजिँदैछ । १५ चोटी पहिले नै गोविन्द केसी आन्दोलन बसिसकेका छ । लोकतान्त्रिक भन्ने सरकारकै बेलामा सबैभन्दा बढी अनशन बसेका थिए, दाहालले भने, गोविन्द केसीको काम अनशन बस्ने हो, नेपाली समाजले पचाइसकेको छ । उनीसँग वार्ता हुन्छ, सहमति पनि हुन्छ । उनको जीवन रक्षको पहिलो प्राथमिकता हो सरकारको, त्यही भएर केसीको जीवन बचाउन सरकारले टोली जुम्ला पठायो । अध्यक्ष दाहालले सरकारले केसीको जीवन रक्षा गर्न खोज्दा अर्को पक्ष (नेपाली कांग्रेस) ले केसीको हत्या गर्न खोजेको बताए । सरकार बचाउन खोज्दैछ तर नेपाली कांग्रेस गोविन्द केसीको हत्या गर्न खोज्दैछ । नेपाली कांग्रेसले ज्यान लिन खोजेको के हो ?, उनले भने, नेपाली कांग्रेस गोविन्द केसीको पुच्छर समातेर तर्न खोजेको हो ? कांग्रेस यति कम्जोर र निम्छरो भइसकेको हो ? कांग्रेसको आफ्नो एजेन्डा नभएपछि तोडफोडमा उत्रिन खोजेको हो ? यही तरिकाले अघि बढेमा कांग्रेस अब चाँडै सक्किने पनि उनले दाबी गरे । यही शैलीमा अघि बढे कांग्रेस अब सिद्धियो, कांग्रेसको अवसानको बाटो हो यो, उनले भने, एउटा मान्छेको मागलाई हुबहु मान्ने हो भने संसद र सरकार किन चाहियो ? अनशन बस्न लगाइदिऊँ, उसको माग पुरा गरिदिऊँ अनि विधिको शासन चाहिँ नचाहिने हो ? दुईतिहाइ बहुमतको सरकार र संसद भएका बेला बाहिरबाट समाधान खोजिनु गलत हुने उनले बताए । संसद बाहिरबाट खोजिनु गलत हो । संसदभित्रबाटै समाधा खोजिनुपर्छ, दाहालले भने ।"
मानवअधिकार आयोगविरुद्ध प्रदेश सरकारः मलेठ घटना छानविन गर्न समिति,जनकपुरधाम: राष्ट्रिय मानव अधिकार आयोगले सार्वजनिक गरेको सप्तरीको मलेठ घनाको प्रतिवेदनमा असन्तुिष्ट जनाउँदै प्रदेश २ सरकारले छानविन गर्ने निर्णय गरेको छ । आज बसेको मन्त्रिपरिषदको बैठकबाट छानविनका लागि आन्तरिक मामिला तथा कानुनमन्त्री ज्ञानेन्द्र यादबको संयोजकत्वमा ३ सदस्य छानविन समिति समेत गठन गरेको हो । समितिको सदस्यमा सामाजिक विकास मन्त्री नवल किशोर साह र भूमि व्यवस्था कृषि तथा सहकारी मन्त्री शैलेन्द्र साह छन् । समितिको सदस्य सचिवमा मुख्य न्यायधिवक्ता कार्यालयका उपन्यायधिवक्ता कृष्ण प्रसाद बराललाई समेत राखिएको छ । समितिले १५ दिनभित्र मलेठ घटनाको निष्पक्ष छानविन गरी मन्त्रिपरिषदमा प्रतिवेदन बुझाउने छ । राष्ट्रिय मानवअधिकार आयोगले सार्वजनिक गरेको मलेठ घटनाको प्रतिवेदनमा मधेसवादी दललाई पनि दोषी देखाएको छ । प्रतिवेदनमा आन्दोलनकारीहरुले घरेलु हतियार लिएर पर्खाल नाघी कार्यक्रमस्थलमा प्रवेश गर्न खोज्दा प्रहरीले गोली चलाएको उल्लेख गरेकोमा मधेसवादी दल आक्रोशित बनेका छन्। प्रतिवेदनमा झुटा कुरा उल्लेख गरेको राजपा नेताहरुको भनाइ छ । उक्त प्रतिवेदनको विरोधमा राजपा सप्तरी आन्दोलित बनेका छन् । सप्तरीको राजविराज र रुपनीको बीचमा पर्ने गजेन्द्र नारायण सिंह औधोगिक क्षेत्रमा तत्कालिन नेकपा एमालेले ०७३ फागुन २३ मा कार्यक्रम आयोजना गरेका थिए । मधेसवादी दल कार्यक्रम गर्न नदिने उद्घोषका साथ विथोल्ने प्रयास गर्दा सुरक्षाकर्मीबीच झडप भएको थियो । झडपका क्रममा सुरक्षाकर्मीले अन्धाधुन्द गोली चलाउँदा ५ आन्दोलनकारीको मृत्यु र दर्जनौं घाईते भएका थिए ।
"केसीलाई प्रधानमन्त्रीको प्रश्न : पाखुरा बटारेर, मुड्की हानेर सत्याग्रह हुन्छ ?","काठमाडौँः प्रधानमन्त्री केपी शर्मा ओलीले प्राध्यापक डाक्टर गोविन्द केसीको अनशनमा नेपाली कांग्रेसले राजनीति गरेको आरोप लगाएका छन् । चालिसौँ पुष्पलाल स्मृति दिवस कार्यक्रमलाई सम्बोधन गर्दै नेकपाका अध्यक्ष समेत रहेका ओलीले सरकारको राजश्वबाट जागिर खाएका डाक्टरहरुले आन्दोलन गर्नु कुनै हालतमा स्वीकार्य नहुने पनि दाबी गरे । कांग्रेस अहिले एजेन्डा नपाएर छटपटिएको छ, यस्तै त्यान्द्रा समातेर कांग्रेसले राजनीति गर्न खोज्छ भने कांग्रेसलाई केही भन्नु छैन, उनले भने, जुम्लाबाट स्वास्थ्य अफ्ठ्यारो भएका केसीलाई उपचारका लागि ल्याउन खोज्दा तमासा गरियो, गर्न खोजेको के ? काठमाडौँ ल्याएपछि डाक्टरको स्वास्थ्य परीक्षण गर्न नदिएकोमा पनि ओलीले आक्रोश पोखे । सरकारी डाक्टरले केसीको स्वास्थ्य परीक्षण गर्दा के बिग्रिन्छ ?, उनले प्रश्न गरे, आफूले रगत जाँच गरेको छ, तर अरुलाई स्वास्थ्य परीक्षण गराउन खोज्दा छेउमै पर्न नदिने ? प्रेसर समेत नाप्न दिइँदैन । प्रधानमन्त्री ओलीले केसीप्रति कटाक्ष गर्दै पाखुरा बजारेर मात्रै अनशन नहुने बताए । सत्याग्रह पाखुरा बटारेर मुड्की हानेर हुन्छ ? हाम्रोलाई बाहेक अरुलाई जाँच्न दिन्न, पल्स हेर्न दिन्न भन्छन्, कस्तो सत्याग्रह हो यो ?, ओलीले प्रश्न गरे, डाक्टर केसीसँग हामी बहस गर्न तयार छौँ ? स्वास्थ्य शिक्षा क्षेत्रमा कस्तो सुधार गर्ने ? ओलीले स्वास्थ शिक्षा क्षेत्रको समस्या समाधान गर्न केसीलाई अध्यक्ष बन्न तयार हुन पनि आग्रह गरे ।ल तपाईँ जिम्मा लिनुस, आयोग चाहियो भने अध्यक्ष बन्नुस, उनले भने, केही मान्छे केसीको खातिरदारी देखाएर हिँडेका छन् । अहिलेका समस्या समाधान गर्न केसीलाई जिम्मा दिन तयार छौँ ।"
केसीको समर्थनमा प्रदेशसभा बैठक अवरुद्ध,"विराटनगर : डा गोविन्द केसीको आन्दोलनप्रति बेवास्ता गर्दै सरकार दमनमा उत्रिएको भन्दै कांग्रेस सांसदले प्रदेश १ को प्रदेशसभा बैठक अवरुद्ध गरेका छन्। सभामुख प्रदीपकुमार भण्डारीले आइतबार प्रदेशसभा बैठक सुरु गर्नासाथ कांग्रेस सांसदले आआफ्नो ठाउँबाट उठेर विरोध जनाएका थिए। सभामुख भण्डारीले चारपटक बस्न आग्रह गरे पनि अस्वीकार गरेपछि आफ्नो धारणा राख्न प्रमुख प्रतिपक्षीलाई समय दिएका थिए। कांग्रेस सांसद लोकप्रसाद संग्रौलाले नेकपाले दुईतिहाइको दम्भ देखाएर माफियाको स्वार्थ पूर्ति गराउन केसीका मागको बेवास्ता गर्दै दमनमा उत्रिएको आरोप लगाए। एक जना व्यक्तिले मुलुक परिवर्तन गर्न सक्छ तर डा केसीले केही गर्दैनन् भन्ने मानसिकता सरकारमा देखिएको छ, उनले भने, केसी अमरत्वको दिशातर्फ अग्रसर छन्। दुईतिहाइ सरकारको अपमान नहोस् भन्दै उनले जनताले विरोध गर्न पाउने अधिकार रहेको धारणा व्यक्त गरे। जनताले प्रधानमन्त्री केपी ओलीबाट समृद्धि प्राप्त गर्ने धेरै आशा गरेको तर मसिनो कुराबाटै कलहको बीउ रोपिएको उनले बताए। माथेमा कार्यदलको प्रतिवेदनले स्वास्थ्य क्षेत्रको अनिश्चितता र अन्योललाई दिशा प्रदान गरेको छ, उनले भने, कांग्रेसएमालेकै सरकारका पालामा प्रतिवेदन आएको हो। अब द्वन्द्व बढाउनुभन्दा माग उचित ढंगले सम्बोधन गर्न जरुरी छ। संघीय गणतन्त्र संस्थागत रुपमा अघि बढ्ने जनताको अपेक्षा रहेको उनको भनाइ थियो। सत्तापक्षका सांसद बुद्धिकुमार राजभण्डारीले यही सरकारले डा केसीको माग सम्बोधन गर्नुपर्ने भन्ने कारण किन आयो भन्ने प्रश्न उठाए। जबजब सरकार नयाँ केही गर्न खोज्छ अनि डा केसीलाई कसले उचाल्छ ? , उनले भने, उहाँ अनशन बस्नु हुन्छ। उनले स्वास्थ्योपचार गर्न पाउने जनताको अधिकार भताभुंग हुन नहुने उल्लेख गर्दै उपचारकै लागि सरकारले केसीलाई जुम्लाबाट काठमाडौं पुयाएको बताए। प्रदेश १ मा प्रतिपक्षी र सत्तापक्षले मेलमिलाप गरेरै सदन चलाएकाले अवरोध नगर्न उनले आग्रह गरे। कांग्रेसको अवरोधपछि प्रदेशसभा बैठक साउन १० गतेसम्मका लागि स्थगन गरिएको छ। आइतबारको बैठकमा प्रदेशको कर तथा गैरकर राजस्व लगाउने र उठाउने सम्बन्धमा व्यवस्था गर्न बनेको विधेयक र प्रदेश वित्त व्यवस्थापन विधेयकमाथि छलफल गर्र्ने कार्यसूची थियो। सरकारका प्रवक्ता हिक्मत कार्कीले डा केसीका मागको सम्बोधन गर्ने विषय प्रदेश सरकारको काबुभन्दा बाहिरको कुरा भएको बताए। यो विषयमा केन्द्रबाटै सहमति गर्न सबै दल छलफलमा बस्नु उपयुक्त हुन्छ, उनले भने। उनले सदनमा स्वास्थ्यसम्बन्धी विधेयक लगिए पनि त्यसमा संशोधन प्रस्ताव हाल्न सक्ने प्रावधान भएको बताए। धनकुटामा घम्साघम्सी धनकुटा : अनशनरत डा गोविन्द केसीका मागप्रति ऐक्यबद्धता जनाउँदै नेपाल तरुण दल धनकुटाले याली निकालेर सरकारलाई ज्ञापनपत्र पठाएको छ। माथेमा कार्यदलले तयार पारेको प्रतिवेदन कार्यान्वयन, मूल्यवृद्धि नियन्त्रण, कर नियन्त्रणलगायत माग राख्दै दलले प्रमुख जिल्ला अधिकारी मनोहर खनालमार्फत ज्ञापनपत्र पठाएको हो। प्रहरीले प्रदर्शनकारीलाई प्रशासन कार्यालयभित्र प्रवेश गर्न नदिएपछि केही बेर घम्साघम्सीसमेत भएको थियो। ००० जिल्ला प्रशासन कार्यालय धनकुटामा धर्ना दिँदै कांग्रेस कार्यकर्ता। ००० प्रदेशसभा बैठक अवरुद्ध गर्दै कांग्रेस सांसद। वासु पौडेल"
मेडिकल कलेज राष्ट्रियकरण गर्न नेकपाका संगठनकै दबाब,"काठमाडौं : नागरिकलाई सहज स्वास्थ्य सेवा र शिक्षा लिने वातावरण सिर्जना गर्न मुलुकभर सञ्चालित मेडिकल कलेजलाई राष्ट्रियकरण गर्नुपर्ने सर्वसाधारणबाट आवाज उठिरहेका बेला विद्यार्थी तथा युवाले पनि उक्त माग पूरा गर्न सरकारलाई दबाब दिएका छन्। सरकारको नेतृत्व गरिरहेको नेपाल कम्युनिस्ट पार्टी निकट दुई विद्यार्थी संगठन अनेरास्ववियु तथा अखिल (क्रान्तिकारी) र दुई युवा संगठन युवा संघ नेपाल तथा वाईसीएल नेपालले यसबारे अभियान सञ्चालन गर्ने भएका छन्। आइतबार चारवटै संगठनको संयुक्त बैठकले यसबारे निर्णय गरेको अनेरास्ववियुका सचिव आरसी लामिछानेले बताए। संविधानको प्रस्तावनामा शिक्षा र स्वास्थ्यलाई नागरिकको मौलिक हकका रूपमा परिभाषित गरिएको छ। संवैधानिक ग्यारेन्टीको प्रावधानअनुसार निजीक्षेत्रबाट सञ्चालित सम्पूर्ण मेडिकल कलेजलाई अविलम्ब राष्ट्रियकरण वा गैरनाफामुखी ट्रस्टमा रूपान्तरण गर्नुपर्ने निर्णय गरिएको उनको भनाइ छ। संविधानको धारा ३१ मा शिक्षासम्बन्धी र ३५ मा स्वास्थ्यसम्बन्धी हकलाई मौलिक हकका रूपमा परिभाषित गरिएको छ। यी दुवै राज्यको दायित्व हुने कुरा संविधानमा स्पष्ट लेखिएको छ। तर मौलिक हककै रूपमा व्याख्या गरिएको प्रावधानलाई कार्यान्वयनमा सरकारले चासो नदिएको सर्वसाधारणको गुनासो छ। विद्यार्थी तथा युवाको बैठकले चिकित्सा शिक्षासम्बन्धी छात्रवृत्तिलाई न्यून आय, गरिब र लक्षित समुदायमा आधारित बनाई त्यसलाई पारदर्शी ढंगले वितरण गर्नुपर्ने, नागरिकलाई सुलभ स्वास्थ्य सेवा प्रदान गर्न सबै प्रदेशमा एक सुविधासम्पन्न सरकारी शिक्षण अस्पताल सञ्चालनको प्रक्रिया अविलम्ब सुरु गर्नुपर्ने तथा जनताको जीवनसँग खेलबाड गर्दै स्वास्थ्य जस्तो संवेदनशील क्षेत्रमा बन्दहडताल गर्न पूर्ण रूपमा प्रतिबन्ध लगाउनुपर्ने माग पनि उनीहरूले गरेका छन्। चिकित्सा शिक्षा सुधारका लागि २३ दिनदेखि त्रिभुवन विश्वविद्यालय शिक्षण अस्पतालका चिकित्सक डा गोविन्द केसी आमरण अनशनमा बसेपछि मेडिकल कलेज राष्ट्रियकरणको मुद्दा उठेको छ। मेडिकल कलेजभित्रको मनोमानी रोक्न र मेडिकल शिक्षाको स्तर उकास्न १० वर्षसम्म काठमाडौं उपत्यकामा मेडिकल कलेजको सम्बन्धन रोक्का गर्नुपर्ने, मेडिक कलेज सञ्चालन गर्न चाहनेले तीन वर्षसम्म अनिवार्य अस्पताल सञ्चालन गरेकै हुनुपनेलगायतका माग राखेर केसी अनशनमा बसेका हुन्। यसअघि त्रिभुवन विश्वविद्यालयका पूर्वउपकुलपति केदारभक्त माथेमाको नेतृत्वमा गठित चिकित्सा शिक्षा सुधारसम्बन्धी कार्यदलले दिएको प्रतिवेदनमा पनि यही कुरा उल्लेख छ। प्रतिवेदनले दिएको सुझावका आधारमा तत्कालीन प्रधानमन्त्री शेरबहादुर देउवा नेतृत्वको सरकारले विधेयक प्रस्तुत गरेको थियो। तर वर्तमान सरकारले उक्त विधेयकमा उल्लिखित केही प्रावधान हटाएर अर्को विधेयक संसद्मा दर्ता गरेको छ। विज्ञप्ति"
केसीको अनशनलाई निहुँ बनाएर अस्थिरता निम्त्याउन खोजिँदैछ : प्रचण्ड,"काठमाडौं : नेपाल कम्युनिस्ट पार्टी (नेकपा) का अध्यक्ष पुष्पकमल दाहाल प्रचण्डले प्राध्यापक डा गोविन्द केसीको अनशनलाई निहुँ बनाएर 'धमिलो पानीमा माछा मार्न खोजिएको' टिप्पणी गरेका छन्। शिक्षा क्षेत्रमा रहेका समस्या र केसीको अनशनलाई निहुँ बनाएर 'एउटा वर्गले राजनीतिक अस्थिरतालाई निरन्तरता दिन खोजेको', प्रचण्डको भनाई छ। सोमबार काठमाडौंमा एकीकृत अखिल नेपाल शिक्षक संगठनको राष्ट्रिय कार्यशालालाई सम्बोधन गर्दै प्रचण्डले अनशनमा रहेका केसीको स्वास्थ्य परीक्षण पनि गर्न नदिने, जीवनरक्षा पनि गर्न नदिने र उनीसँग वार्ता पनि गर्न नदिने तत्व सक्रिय भएको बताए। 'यो हेर्दा शिक्षा क्षेत्रबाट सुरु भएजस्तो देखिन्छ। तर यहाँ बडा विचित्र भएको छ', उनले भने, 'उहाँको जीवनरक्षा गर्न पनि नदिने, सरकारी डाक्टरहरूलाई स्वास्थ्य परीक्षण गर्न पनि नदिने र उहाँसँग वार्ता गर्न पनि नदिने काम भइरहेको छ।' शिक्षा क्षेत्रका समस्या र केसीको अनशनलाई बहाना बनाएर आन्दोलन गर्नेहरू समस्या समाधानतिर नभई समस्यालाई झन् विकराल बनाउन केन्द्रित रहेको प्रचण्डको भनाई छ। 'शिक्षा क्षेत्रमा समस्या छन्, तीनलाई समाधान गर्नु नै छ', उनले भने, 'तर अहिले समस्या देखाएर आन्दोलन गर्नेहरू समस्या समाधान होइन, के गरी समस्यालाई विकराल रुप दिन सकिन्छ र अराजकता फैलान सकिन्छ भन्नेमा केन्द्रित भएको देखिन्छ। सरकार विधेयकमा थपघट गर्न तयार भए पनि माथेमा आयोगको प्रतिवेदनबाट दायाँवायाँ गर्न आन्दोलनरत पक्ष तयार नभएको प्रचण्डको भनाई छ। 'यदि एकाध मान्छेले जे भन्छन् त्यही गर्ने हो भने किन चाहियो निर्वाचनको नाटक, किन चाहियो संविधान, किन चाहियो प्रतिनिधिसभा, किन चाहियो प्रदेशसभा, किन चाहियो स्थानीय तह?', प्रचण्डले प्रश्न गरे, 'हामीसँग भएको प्रक्रियाभित्रबाट समस्याको समाधान खोज्नुमात्र लोकतान्त्रिक हो।' 'राष्ट्रियकरण रामवाण होइन' केसीको अनशनसँगै स्वास्थ्य शिक्षालाई राष्ट्रियकरण गर्नुपर्ने बहस चलिरहेको प्रसंग उठाउँदै प्रचण्डले सबै कुरा राष्ट्रियकरण गर्दैमा समस्या समाधान नहुने बताए। 'निजी क्षेत्र, सार्वजनिक क्षेत्र र सहकारी क्षेत्रको संयोजनबाट आर्थिक प्रणाली अगाडि बढाउने प्रतिबद्धता संविधानले व्यक्त गरेको छ', उनले भने, 'हामी सम्पूर्ण रुपले निजी क्षेत्रलाई उन्मुलन गर्न सक्दैनौँ, नियमन र व्यवस्थापन गर्दै समाजवादको आधार तयार पार्ने हाम्रो उद्देश्य हो।' 'शिक्षा क्षेत्रलाई राजनीतिक अराजकता फेलाउने माध्यमको रुपमा, एकाध व्यक्तिको अनशनलाई राजनीतिक वैतर्णी तर्ने माध्यमका रुपमा प्रयोग गर्ने कसरत भएको छ', उनले भने। हेर्दा शिक्षा क्षेत्रको सुधारबाट सुरु भएजस्तो देखिए पनि धमिलो पानीमा माछा मार्नेहरू सक्रिय भएको प्रचण्डको दावी छ। 'एकथरी मानिसहरू नेपालमा स्थितरता नहोस्, समृद्धि नहोस्, नेपालको शिक्षाक्षेत्रसहित सबै क्षेत्रमा विकास र सुधार नहोस् भन्ने सुधार नहोस् भन्ने चाहना राख्ने र त्यसैमा विगतदेखि फाइदा कमाइरहेको सानो वर्गले अहिले पनि निहुँ बनाउन खोजेको छ र राजनीतिक अस्थिरतालाई निरन्तरता दिन खोजेको छ', प्रचण्डले भने। अहिलेको बहसलाई शिक्षा नीतिमा आमूल परिवर्तनमा रुपान्तरित गर्नुपर्नेमा प्रचण्डले जोड दिए।"
हटाइए शान्ति समितिका करार कर्मचारी,"काठमाडौं : सरकारले स्थानीय शान्ति समितिमा करारमा कार्यरत कर्मचारीलाई साउनदेखि हटाउने निर्णय गरेपछि अनुसन्धान प्रभावित भएको छ। दुई वर्षअघि शान्ति समितिका पदाधिकारी हटाइए पनि कर्मचारीलाई पूर्ववत् काममा लगाइएको थियो। बेपत्ता छानबिन आयोग तथा मेलमिलाप आयोग द्वन्द्वकालीन घटनामा स्थानीय शान्ति समितिमार्फत उजुरी लिने, छानबिन गर्ने एवं सूचना संकलन गरिरहेका थिए। बेपत्ता आयोगमा परेका तीन हजार १ सय ८३ उजुरीमध्ये ३९ जिल्लाका ११ सय उजुरीको विस्तृत अनुसन्धान कार्य सकेको छ भने मेलमिलाप आयोगमा परेका ६४ हजार उजुरीमध्ये २ हजार ९ सयको अनुसन्धान सकाएका छन्। दुवै आयोगले पीडितसँग सम्पर्क गर्ने र सूचना संकलन गर्ने माध्यमका रूपमा शान्ति समितिका कर्मचारीकै सहयोग लिने गरेका थिए। बेपत्ता आयोगका सदस्य एवं प्रवक्ता प्राडा विष्णु पाठकले शान्ति समितिअन्तर्गतका कर्मचारी हटेपछि आयोगको अनुन्धान कार्य प्रभावित हुने आशंका व्यक्त गरे। आयोगको अनुसन्धान टोली जिल्लामा खटिँदा पीडितसँग समन्वय गर्न शान्ति समितिका कर्मचारीले सघाउँदै आएका थिए। उनीहरू नै नभएपछि हामीले अनुसन्धानका लागि जिल्ला जाने कार्यक्रम नै थाती राखेका छांै, उनले आइतबार अन्नपूर्णसँग भने, पीडितसँग समन्वय गरी कसरी काम गर्ने भन्नेमा अन्योल देखिएको छ। शान्ति समितिका कर्मचारी हटाउँदा छानबिनको स्वच्छ र निष्पक्षतामाथि प्रश्न उठ्ने भन्दै आयोगले असार ५ मा कानुन मन्त्रालयमा पत्राचार गरेको थियो। पत्रको जवाफ नआउँदै कर्मचारी हटाउने निर्णय भएको पाठकको आरोप छ। शान्ति समितिका कर्मचारीले पीडितमैत्री व्यवहार गरिदिँदा पीडितसँग सूचना लिन सजिलो भएको आयोग पदाधिकारीको बुझाइ छ। उजुरी संकलनदेखि छानबिनसम्मका काममा पीडितको सुरक्षा तथा गोप्यता कायम गरेर गर्नुपर्ने अन्तर्राष्ट्रिय अभ्यास छ। मेलमिलाप आयोग ऐनमा पनि पीडितको हकमा त्यो व्यवस्था छ। संक्रमणकालीन छानबिन र न्यायका लागि स्थापित समिति भंग भए पनि पीडितसँगको समन्वयका लागि कर्मचारी भने यथावत् राखिएको थियो। समितिअन्तर्गत ७५ जिल्लामै एक अधिकृत, एक सुब्बा र एक कार्यालय सहयोगी कार्यरत थिए। कर्मचारी नभए पछि अब दुवै आयोगले छानबिन गर्दा जिल्ला प्रशासनसँग समन्वय गर्न भनिएको छ। तर, प्रशासन कार्यालय पीडितहरू जान अझै त्रसित रहेको आयोग पदाधिकारीको बुझाइ छ। पीडितका हकमा द्वन्द्वकालीन समयको जिल्ला प्रशासन र अहिलेको जिल्ला प्रशासनबीच कुनै भिन्नता छैन। हामी त्यहाँ गएर कुरा गर्ने वातावरण छैन, द्वन्द्वपीडित साझा चौतारीका अध्यक्ष भागीराम चौधरीले भने। आयोगका काम प्रभावित नहोऊन् भनेर उजुरी संख्याका आधारमा करारमा कर्मचारी राख्न आयोगले सरकारलाई सिफारिस गर्ने तयारी गरेको सत्य निरूपण तथा मेलमिलाप आयोगका अध्यक्ष सूर्यकिरण गुरुङले जानकारी दिए। द्वन्द्वपीडित साझा चौतारी अध्यक्ष भागीराम चौधरी पनि शान्ति समितिअन्तर्गतका कर्मचारी नहुँदा पीडितसँग सूचना संकलनदेखि उनीहरूको कुरा सुन्ने निकाय नभएको बताउँछन्। पीडितलाई आयोगसँग सहज पहुँच गराउने र परिचालन गर्ने निकाय नहुँदा पीडित मर्कामा पर्नेछन्, उनले अन्नपूर्णसँग भने, करारका कर्मचारी हटाउँदा सरकारले विकल्प दिनुपथ्र्याे। राष्ट्रिय मानवअधिकार आयोगका सदस्य सुदीप पाठकले अनुसन्धान कार्य निष्पक्ष, भय, त्रासमुक्त वातावरणमा सम्पन्न गर्न कर्मचारीले आयोगलाई सघाएको उल्लेख गर्दै त्यस्ता संयन्त्र नहुँदा द्वन्द्वकालीन घटनाका पीडितले न्याय पाउनेमा आशंका उब्जने टिप्पणी गरे। आयोगका काम सुस्त भइरहेको बेला कर्मचारी नहुँदा छानबिनलगायत काम सक्न वर्षांे लाग्नेतर्फ सोच्नुपर्छ, उनले भने। शान्ति समितिअन्तर्गतका कर्मचारी हटाइएकोबारे आफूलाई जानकारी नभएको सरकारका प्रवक्ता तथा सञ्चारप्रविधिमन्त्री गोकुल बास्कोटाले प्रतिक्रिया दिए। गोप्यतामाथिको चिन्ता शान्ति समितिका कर्मचारीसँग पीडितका गोप्य उजुरी तथा अन्य आवश्यक कागजातसमेत छन्। तर ती सबै जिल्ला प्रशासनमा जाँदा गोप्यतासमेत कायम हुन नसक्ने भन्दै पीडितले चिन्ता गर्न थालेका छन्। प्रशासनलाई ती सूचनामा सहज पहुँच भएपछि छानबिन कार्य नै प्रभावित हुन सक्ने द्वन्द्वपीडित साझा चौतारीका अध्यक्ष चौधरीले बताए। बेपत्ता आयोगका प्रवक्ता पाठकले संकलित उजुरी तथा अन्य कागजात प्रशासनलाई बुझाउँदा प्रमाणसमेत नष्ट हुन सक्ने र अनुसन्धानलाई नै प्रभाव हुन सक्ने आशंका गर्छन्।"
जनतालाई ऋण नबोकाइ रेल र पानी जहाज चलाऊ,गुलरियाः प्रतिपक्षी दल नेपाली कांग्रेसका केन्द्रीय सदस्य डा शेखर कोइरालाले जनताको थाप्लोमा ऋणको भारी नबोकाई रेल र पानी जहाज चलाउन सुझाव दिएका छन् । नेपाली कांग्रेस जिल्ला कार्यसमिति बर्दियाले ३६ औं बीपी स्मृति दिवसको अवसरमा गरिएको बीपीको विचारसम्वन्धी गोष्ठीमा बोल्दै प्रमुख अतिथि कोइरालाले सरकारलाई त्यस्तो सुझाव दिएका हुन् । देउवा सरकारका निर्णयहरु खारेज गरी सत्तापक्षले अधिनायकवादी चरित्र प्रस्तुत गरेको उनको भनाइ थियो । सरकारका मन्त्रीहरुले दिएका छाडा अभिब्यक्तिहरु आपत्तिजनक रहेकाले सरकारको मानसिकता उजागर गरेको उनले बताए । संघीयता र संसदीय व्यवस्था भएको देशमा संघीय तथा प्रदेश सभाका सदस्यहरुसँग पार्टीको कार्यकर्ताको शैलीमा प्रधानमन्त्री प्रस्तुत हुन नसुहाउने बताए । कार्यक्रममा नेपाली कांग्रेसका केन्द्रीय सदस्य प्रदीप पौडेलले बहुमतको दम्भमा सञ्चारमाध्यम र सञ्चारकर्मीमाथि सरकारले अंकुश लगाउन खोजेको बताउँदै अधिनायकवादी सत्ता कसैलाई सह्य नहुने बताए ।
जुरुक्क उठ्न नसक्ने कांग्रेस उडेको चरो समात्न खोज्दैछ,"काठमाडौँः प्रधानमन्त्री तथा नेपाल कम्युनिस्ट पार्टीका अध्यक्ष केपी शर्मा ओलीले कांग्रेसका लागि दुईतिहाइ बहुमत बाँदरका हातमा नरिवल जस्तै भएको बताएका छन् । ४० औँ पुष्पलाल स्मृति दिवस कार्यक्रमलाई सम्बोधन गर्दै प्रधानमन्त्री ओलीले कांग्रेसले दुई दुई पटक बहुमत ल्याएर बाँदरको हातमा नरिवल बनाएको उल्लेख गरेका हुन् । २०१५ सालमा कांग्रेसले दुईतिहाइ पायो, तर प्रजातन्त्र दरबारमै बुझायो, ओलीले भने, आफूलाई प्रजातन्त्रवादी र लोकतन्त्रवादी भनेर दाबी गर्ने अनि प्रजातन्त्र दरबारमा बुझाएर सुन्दरीजलमा बस्न मन पराउने, चरित्र त्यो हो कांग्रेसको । कांग्रेसको दुईतिहाइको संसद पुनस्र्थापना गर्नुपर्छ भनेर कम्युनिस्टले भन्दा कांग्रेसले नै नमानेर प्रजातन्त्र दरबारमा बुझाएको ओलीले बताए । आफू सरकारमा नभएपछि अरु सरकारमा हुँदा अधिनायकवाद आउँदो रहेछ, २०१५ सालमै चाखिसेको कांग्रेसले बहुमतपछि दुईतिहाइ ल्याउँदा धान्दैन भनेको बाँदरको हातमा नरिवल जस्तै भयो । कांग्रेसको सरकारको पालामा सडकमा निस्केका मान्छेलाई गोली हानी हानी मारिएको बताउँदै ओलीले साइकल चलाइरहेको मान्छेलाई समेत बाँकी नराखेको जिकिर गरे । कांग्रेस धेरै कम्जोर भएको जिकिर पनि ओलीले गरेका छन् । जुरुक्क उठ्न सक्दैन तर उडेका चरा समात्न खोज्छ कांग्रेस, इस्यु एजेन्डा र दृष्टिकोण केही छैन तर पनि उफ्रिरहन्छ, उनले भने, अधिनायकवादको आतंक छ कांग्रेसलाई, चुनावबाट आफ्नो हैसियत खुम्चिएकोप्रति आपत्ति हो कांग्रेसलाई, मुटु पोलेर भतभत भएको कांग्रेसीको ।"
डा केसी अनशन प्रकरण : आपसमा गलाउने दाउ,"काठमाडौं : डा गोविन्द केसीको लम्बिँदो आमरण अनशनले सत्ता र प्रतिपक्षीबीचको सम्बन्धमा पनि तिक्तता बढाउँदै लगेको छ। चार दिनयता केसी पक्षधरसँग सत्तापक्षको औपचारिक वार्ता हुन नसकिरहेका बेला केसीको अनशनका विषयमा सत्ताप्रतिपक्ष एकअर्कालाई कमजोर बनाउने रणनीतिक तयारीमा केन्द्रित हुन थालेका हुन्। प्रतिपक्षी कांग्रेस केसी प्रकरणमा सत्तापक्षलाई गलाउने योजनामा देखिएको छ भने सत्तारुढ नेकपा पनि डा केसीको अनशन राजनीतिप्रेरित रहेको निष्र्कषसहित सरकारको प्रतिरक्षामा उत्रने तयारीमा लागेको छ। कांग्रेसले सडक आन्दोलनको घोषणा गरेकै दिन प्रधानमन्त्री केपी ओलीले सरकारको बचाउ गर्न सत्तारुढ नेकपाका नेताकार्यकर्तालाई अपिल गरेसँगै सत्ता र प्रतिपक्षबीच द्वन्द्वको संकेत देखिएको थियो। कांग्रेस सभापति शेरबहादुर देउवा सरकारविरुद्धको मोर्चाबन्दीमा क्रियाशील देखिन थालेपछि सत्तापक्षले पनि आफ्नो रणनीति बनाउन लागेको हो। कांग्रेस सभापति देउवाले आइतबार पार्टी कार्यालय सानेपामा आयोजित बीपी स्मृति दिवसको कार्यक्रममा आफ्ना कार्यकर्तालाई कम्युनिस्टविरुद्ध आन्दोलनमा उत्रन निर्देशन मात्रै दिएनन्, आफ्नो पूर्वनिर्धारित भारत भ्रमण समेत स्थगित गरे। देउवाले सरकारविरुद्ध आन्दोलन प्रभावकारी बनाउन भ्रमण स्थगित गरेको बताएका छन्। उनले पार्टी कार्यालयमा आयोजित कार्यक्रममा नेताकार्यकर्तालाई अपिल गर्दै भने, कांग्रेसले हिजो पनि प्रजातन्त्रका लागि राणा र पञ्चायती शासकहरूसँग लडेकै थियो, अहिले पनि कम्युनिस्टहरूका विरुद्ध लडने बेला आएको छ, लड्छौं। सरकारले सदनमा प्रस्तुत गर्न खोजेको चिकित्सा शिक्षा विधेयक रोक्न कांग्रेसले संसद् अवरोध मात्र गरेको छैन, पार्टीका भातृ संस्थालाई सडक आन्दोलनका लागि निर्देशन गरिसकेको छ। सडक आन्दोलनका क्रममा प्रभावशाली मानिने युवा, विद्यार्थी संगठनले सरकार विरोधी प्रदर्शन सुरु गरेका छन्। आइतबार मात्रै तरुण दलले देशभरिका जिल्ला प्रशासन कार्यालयअगाडि प्रर्दशन गरेको थियो। शनिबार काठमाडौंमा प्रहरी र तरुण दलबीच मुठभेड हुने गरी विरोध प्रर्दशन भएको थियो। त्यसो त कांग्रेसले सरकारका सानातिना कमजोरीमा पनि आन्दोलन लक्षित गर्न खोजेको देखिन्छ। नेकपा अध्यक्ष केपी ओली नेतृत्वको सरकारको ५ महिना अवधिमा कांग्रेसले संसद्मा सभामुखउपसभामुख फरक पार्टीका नेता रहनुपर्ने संवैधानिक व्यवस्था उल्लंघन गरेको, चिकित्सा शिक्षा विधेयकमा डा केसीको माग सम्बोधन नगरेको, आफ्नो नेतृत्वको सरकारका पालामा राजनीतिक नियुक्ति खारेज गरेको जस्ता एजेन्डा उठाएर आन्दोलन घोषणा गरेको छ। यसका लागि कांग्रेसले संसद्मै रहेका तर सरकारबाहिर रहेका अन्य साना दललाई समेटेर गठबन्धन निर्माणको प्रारम्भिक प्रयास समेत थालेको छ। चुनावका बेलामा जस्तो पूर्वप्रधानमन्त्री डा बाबुराम भट्टराई नेतृत्वको नयाँ शक्ति, सरकारलाई समर्थन दिएर पनि सरकारबाहिर रहेको राष्ट्रिय जनता पार्टीलगायतसँगको लोकतान्त्रिक गठबन्धन बिउँत्याउने योजनासहित एक चरण छलफल गरिसकेको छ। साउन १५ मा देशका ७७ ओटै जिल्ला सदरमुकाममा सरकारविरुद्ध विरोध प्रर्दशन भव्य बनाउन भन्दै उसले जिल्ला संगठनलाई आन्तरिक सर्कुलर गरेको छ। प्रतिपक्षी कांग्रेस सरकारविरुद्ध सदनदेखि सडकसम्मै उत्रेपछि सत्तापक्ष नेकपाले पनि त्यसको प्रतिरक्षाको रणनीति बनाउन भातृ संस्थाहरूलाई निर्देशन दिन थालेको छ। आइतबार मात्रै प्रधानमन्त्री ओलीले पार्टीनिकट चिकित्सकलाई गोविन्द केसी अनशनको भण्डाफोरका लागि खरो रूपमा बाहिर आउन निर्देशन दिए। गोप्य राखिएको उक्त भेटघाटमा केसी प्रकरणको भ्रम र वास्तविकतादेखि सरकारले लिने रणनीतिसम्ममा छलफल भएको स्रोतले बतायो। त्यस्तै, शनिबार शिक्षामन्त्री गिरिराजमणि पोखरेलले पार्टीका दुवै विद्यार्थी संगठनलाई आफ्नै निवास पुल्चोकमा बोलाई जनवर्गीय संगठनहरू योजना बनाएर परिचालन हुनुपर्ने भन्दै निर्देशन गरेका थिए। जनवर्गीय संगठनका हिसाबले योजना बनाउनुहोस्, कसरी जाने सोच्ने बेला भइसकेको छ, पोखरेलको भनाइ उद्धृत गर्दै सहभागी एक विद्यार्थी नेताले भने। आइतबार नेकपाका दुवै विद्यार्थी र युवा संगठनले संयुक्त बैठक बसेर गोविन्द केसीको आन्दोलनमा भएको घुसपैठ, अराजकता र दण्डहीनता अन्त्य गर्न र स्वास्थ्य सेवाजस्तो संवेदनशील पेशामा रहेर जनतालाई निर्वाध सेवा नदिने अधिकारीलाई कारवाही गर्न सरकारसँग माग गरेका छन्। केसीको मागभित्र राजनीति घुसेको छ, उहाँ स्वयंको मागभित्र सिन्डिकेट देखिन पुगेको छ, योङ कम्युनिस्ट लिग (वाईसीएल)का केन्द्रीय अध्यक्ष तथा नेकपाका केन्द्रीय सदस्य रामप्रसाद सापकोटा दीपशिखाले भने, अहिले जे भइरहेको छ, यसको तत्काल प्रतिवाद र भण्डाफोर गरेर जानुपर्छ भन्नेमा हामी पुगेका छौं। सरकारसँग हामीले माग गरेका छौँ, भएन भने हामी पनि सडकमा आउन सक्छौं। वाईसीएलले ४ साउनमा काठमाडौंमा उपलब्ध पदाधिकारी बैठक बसेर सरकारको प्रतिरक्षाका लागि सक्रिय हुनुपर्ने समय आएको निष्र्कष निकालेको थियो। नेकपा नेताहरूले कांग्रेसलगायतले अहिले डा केसीको अनशन प्रकरणमा गरेको आन्दोलनलाई वर्गसंर्घषकै भिन्न रूपको सुरुआत भएको निष्र्कष निकालेका छन्। दुवै पक्षका अन्य भातृसंस्था र पार्टी कमिटीले पनि सरकारको पक्षविपक्षका योजना बनाउन थालेका छन्। मेडिकल शिक्षा सुधारको माग राख्दै डा केसी जुम्ला पुगेदेखि नै कांग्रेसलगायत विपक्षीलाई सरकारविरुद्ध विरोधमा जाने मौका मिलेको नेकपाको बुझाइ छ। एमालेमाओवादीबीच गठबन्धन बनेदेखि नै यसलाई तोड्न कांग्रेसलगायत विपक्षीले प्रयास गर्दै आएको तर त्यस्तो प्रयास असफल भएर दुई पार्टी एक भएको नेकपाका नेताहरूले बताउँदै आएका छन्। डा केसीको अनशन प्रकरणपछि प्रतिपक्षी कांग्रेसले सरकारका कमजोरी खोजेको र आन्दोलनमा निस्केको बुझाइ नेकपाको छ। प्रतिपक्ष रणनीति लोकतान्त्रिक गठबन्धन निर्माणको पुनःप्रयास भातृ संगठनहरू सडक आन्दोलनमा साउन १५ मा ७७ ओटै जिल्ला सदरमुकाममा प्रर्दशन सभापति देउवाको भारत भ्रमण स्थगित आन्तरिक एकता बलियो बनाउने प्रयास सत्तापक्ष रणनीति केसी अनशन राजनीति पे्ररित रहेको निष्कर्ष भिन्न रूपको वर्गसंर्घषको सुरुआत भएको बुझाइ भातृसंस्था परिचालनका योजना निर्माण हुँदै चिकित्सकहरूमै अन्तरविरोध पैदा गर्ने योजना"
नेपालचीन संयुक्त सैन्य अभ्यास असोज १ मा,"काठमाडौं : नेपाली सेना र चिनियाँ जनमुक्ति सेनाको संयुक्त सैन्य अभ्यास सगरमाथा फ्रेन्डसिपको दोस्रो संस्करण असोज १ देखि १२ गतेसम्म चीनको छेन्दूमा हुने भएको छ। गत वर्ष नेपालमा भएको संयुक्त सैन्य अभ्यासको दोस्रो संस्करण चीनको सिचुवान प्रान्तको छेन्दूमा हुने भएको हो। संयुक्त सैन्य अभ्यासमा नेपाली सेनाका प्रमुख सेनानीको नेतृत्वमा १६ जना सैनिक अधिकारीको सहभागिता हुने सैनिक स्रोतले बताएको छ। गत वर्ष वैशाखमा भएको संयुक्त सैन्य अभ्यास यसपटक सरकार गठन र त्यसपछि लगत्तै भएको प्रधानमन्त्री केपी ओलीको चीन भ्रमणका कारण केही ढिलाइ भएको थियो। प्रधानमन्त्री ओलीको भ्रमणपछि संयुक्त सैन्य अभ्यास गर्नेमा दुवै मुलुकका रक्षा मन्त्रालय सहमत भएका थिए। प्रधानमन्त्री ओली र त्यसलगत्तै प्रधानसेनापति राजेन्द्र क्षत्रीको चीन भ्रमणले संयुक्त सैन्य अभ्यासको टुंगो लगाएको हो। प्रधानसेनापति क्षत्री चीन भ्रमणमा गएका बेला त्यहाँका रक्षामन्त्री र सेना प्रमुखसँग समेत संयुक्त सैन्य अभ्यासलगायत द्विपक्षीय हितका विषयमा छलफल गरेका थिए। संयुक्त सैन्य अभ्यास प्रतिआतंकवाद युद्धकला, विपद व्यवस्थापनलगायतमा केन्द्रित हुने छ। सैनिक जनसम्पर्क निर्देशनालयका सहप्रवक्ता महासेनानी विजय थापाले नेपाली सेना र चिनियाँ जनमुक्ति सेनाबीचको संयुक्त सैन्य अभ्यास चीनको सिचुवान प्रान्तको छेन्दुमा हुने बताए। महासेनानी थापाले अन्नपूर्णसँग भने, सैन्य अभ्यासमा सहभागी हुने सैनिक अधिकारीहरूबाहेक नेपाली सेनाको तर्फबाट पर्यवेक्षक टोलीसमेत त्यसतर्फ प्रस्थान गर्ने छ। संयुक्त सैन्य अभ्यासको मिति तय भएसँग दुवै मुुलुकका सैनिक अधिकारी त्यसको तयारीमा जुटेका छन्। नेपाली सेनाले संयुक्त सैन्य अभ्यासमा सहभागी हुने सैनिक अधिकारीलाई विभिन्न विषयमा तालिम दिइरहेको छ। गत वर्ष वैशाख ३ देखि १२ गतेसम्म महाराजगन्जस्थित विशेष बाहिनीमा दुई देशका विशेष सेनाले सैन्य अभ्यास गरेका थिए। आतंकवादबाट उत्पन्न हुन सक्ने सम्भावित सुरक्षा चुनौतीलाई दृष्टिगत गरी दुवै देशका विशेष सेनाले गत वर्ष पहिलो पटक संयुक्त सैन्य अभ्यास गरेका थिए। दोस्रो संस्करणमा समेत नेपाली सेना र चिनियाँ जनमुक्ति सेनाबीचको संयुक्त सैन्य अभ्यास प्रतिआतंकवाद युद्धकला र विपद् व्यवस्थापनलगायतमा केन्द्रित हुने छ। नेपाली र चिनियाँ जनमुक्ति सेनाबीचको पहिलो संयुक्त सैन्य अभ्यासलाई सगरमाथा फ्रेन्डसिप२०१७ नाम दिइएको थियो। गत वर्ष चिनियाँ जनमुक्ति सेनाका कर्नेल याङ सुमेङको नेतृत्वमा २२ सदस्यीय टोली संयुक्त सैन्य अभ्यासका लागि काठमाडौं आएको थियो। सेनाले सैन्य कुटनीतिका माध्यमबाट मित्रराष्ट्रका सैनिक संगठनसँग द्विपक्षीय सम्बन्ध प्रगाढ बनाउन संयुक्त सैन्य अभ्यास गर्दै आएको छ। नेपाली सेनाले अमेरिकी सेनासँग समेत संयुक्त सैन्य अभ्यास गर्दै आएको छ। नेपाली र भारतीय सेनाबीच पनि प्रत्येक वर्ष सैन्य अभ्यास हुँदै आइरहेको छ। नेपाली र भारतीय सैनिकको संयुक्त सैन्य अभ्यास एक्सरसाइज सूर्यकिरणको १२ औं संस्करण अघिल्लो वर्ष भदौमा रूपन्देहीको सालझण्डीस्थित सेनाको ब्याटल स्कुलमा भएको थियो। सेनाले पछिल्लो समय द्विपक्षीय तथा बहुराष्ट्रिय सैनिक तालिम र अभ्यासका माध्यमबाट सैन्य कूटनीति सुदृढ र मजबुत पार्दै आएको छ। नेपाल र चिनियाँ जनमुक्ति सेनाबीच गत वर्ष भएको संयुक्त सैन्य अभ्यासबारे जापान, कोरिया, भारत, अमेरिका र विभिन्न युरोपेली मुलुकले असहजता प्रकट गरे पनि नेपाली सेनाले चीनसँगको संयुक्त सैन्य अभ्यास नियमित र सामान्य भएको बताएको थियो।"
ऐनकानुन लत्याएर गाउँसभा,"फिदिम : पाँचथरका अधिकांश स्थानीय तहले स्थानीय सरकार सञ्चालन ऐन लत्याएर गाउँसभा गरेका छन् । फिदिम नगरपालिकाबाहेक सात स्थानीय तहले ऐन मिचेर गाउँसभा सम्पन्न गरेका हुन् । स्थानीय सरकार सञ्चालन ऐन २०७४ को दफा ७१ अनुसार असार १० गतेसम्ममा नगर तथा गाउँसभा सम्पन्न गरेर बजेट पेस गरिसक्नुपर्छ । तर, यहाँका गाउँपालिकाले असार १० भन्दा पछि मात्र गाउँसभा गरेका छन् । याङवरक गाउँपालिकाले अझै गाउँसभा गर्न सकेको छैन । जिल्लाको एक मात्र फिदिम नगरपालिकाले भने निर्धारित समयमा नगरसभा सम्पन्न गरेको छ । स्थानीय सरकारले ऐन, कानुनलाई कार्यान्वयन गर्नुपर्छ, फिदिमका प्रमुख प्रशासकीय अधिकृत गुरुदत्त सुवेदीले भने, फिदिम नगरपालिकाले समयसीमाभित्र नगरसभा सम्पन्न गरेको छ । असार १० गते फिदिमले नगरसभा सम्पन्न गरेको थियो । फालेलुङ, हिलीहाङ, कुम्मायक, तुम्बेवा, मिक्लाजुङ र फाल्गुनन्द गाउँपालिकाले असार १० पछि मात्र गाउँसभा सम्पन्न गरेका हुन् । प्रदेश सरकारले स्थानीय सरकारलाई ढिलो गरी बजेट पठाएका कारण गाउँसभा गर्न ढिलो भएको अध्यक्षहरूको भनाइ छ । प्रदेश सरकारको ढिलासुस्तीले गाउँसभा गर्न ढिलाइ भएको हो, तुम्बेवाका अध्यक्ष होमनाथ थापाले भने, असार १० मै गाउँसभा सम्पन्न गरी बजेट पेस गर्न ढिलो भए पनि गाउँसभा उद्घाटन समयमै गयौं । असार १० गते गाउँसभा उद्घाटन गरिएको थापाको दाबी छ । समय अभावका कारण बजेट, नीति तथा कार्यक्रम सार्वजनिक गर्न ढिलो भएको जनाइएको छ । स्थानीय सरकारको बजेट निर्माण प्रक्रिया पुसमै सुरु हुन्छ । तर, वित्तीय समानीकरण र सर्सत अनुदान पठाउन ढिलाइ भएकाले निर्धारित समयमा गाउँसभा गर्न नसकिएको भन्दै स्थानीय सरकार पन्छिने गरेका छन् । सबैले कानुन मान्नै पर्छ, फालेलुङ गाउँपालिकाका प्रमुख प्रशासकीय अधिकृत मौसम ढुंगेलले भने, प्रदेश सरकारबाट वित्तीय समानीकरण र राजस्व बाँडफाँट असार १ को बजेटपछि मात्र आएकाले समयभित्र गाउँसभा गर्न नसकिएको हो । समय अभावका कारण गाउँपालिकाले अनुमानित बजेट मात्र समयसीमाभित्र पेस गरेको जनाइएको छ । याङवरक गाउँपालिकाले गाउँसभा गर्न बाँकी रहे पनि यसअघि नै गाउँसभा सम्पन्न गरेको दाबी गरेको छ । ३५ जना प्रतिनिधि राखेर गाउँसभा गर्न सकिन्छ, याङवरकका अध्यक्ष लेखनाथ घिमिरेले भने, हामीले पहिले नै गाउँसभा सकेका छौं, सार्वजनिक गर्न मात्र बाँकी हो ।"

शीर्षक,विवरण
करकापपूर्ण कर,"स्थानीय तहहरू मनपरी कर उठाउन थालेका छन्। औचित्य नखुलाई अव्यावहारिक ढंगले तोकिएका करका कारण सर्वसाधारण पीडित मात्र छैनन्, आतंकित छन्। सडकदेखि सदनसम्म यसकै विरोध भइरहेको छ। संसद्मा सत्ताप्रतिपक्षका सांसदले कडा आपत्ति जनाइसकेका छन्। अब यो विपक्षीको मात्र विषय रहेन, स्वयं सत्तापक्ष यसमा असन्तुष्ट छ। कतिपय कर अनावश्यक विषयमा लगाइएको छ। कतिपय अस्वाभाविक धेरै छ। कतिपय भने दोहोरोतेहोरो हुने गरी तय गरिएको छ। सामान्य अध्ययनअनुसन्धान र लेखाजोखाविनै नागरिकका थाप्लोमा थोपरिने करकापपूर्ण करले राज्यप्रणालीप्रति नै नकारात्मक सन्देश प्रवाह गर्न थालेको छ। यो गम्भीर विषय हो। संघीयता जनसुविधाको विकेन्द्रीकरण एवं सहजताका लागि स्थापित व्यवस्था हो। तर यसको कतिसम्म दुरुपयोग बढेको छ भने यो शासन र शोषणमा प्रयोग हुन थालेको छ। सर्वसाधारणले घरदैलोमा सिंहदरबार त पाए तर त्यो सिंह बनेर मुख बाउँदै पुगेको आभास मिलेको छ। आफैंले आन्दोलन गरेर ल्याएको गणतन्त्र, त्यसले आर्जन गरेको अग्रगामी संविधान र समयसुहाउँदो संघीयता नेपालीका गर्वका विषय हुन्। तर संघीयता आउँदा हर्षित तिनै अनुहारमा यसका सञ्चालकका स्वार्थी एवं मनखुसी कार्यशैलीले निराशाका रेखा देखिन थालेका छन्। पहुँचमा शासन आयो भनेर फुर्किएका सर्वसाधारण त्यसको बोझ बोक्न गाह्रो मान्न थालेका छन्। यसको मुख्य कारण जनप्रतिनिधिको सुविधामोह र त्यसलाई धान्न सर्वसाधारणमाथि थोपरिएका अनावश्यक कर हुन्। संविधानले तीन तहको समानान्तर सत्ताप्रणाली व्यवस्था गरेको छ। यो शासन गर्ने टाउको थप्न होइन, जनतालाई सहुलियत दिन हो। हो, संघ, प्रदेश र स्थानीय तहका छुट्टै स्वायत्तता छन् तर तिनका दायरा छन्। जुन प्रदेश वा स्थानीय तहद्वारा शासित व्यक्ति भए पनि अन्ततः नेपाली नागरिक हो। एउटै नागरिकमाथि शासन नै शासनको भार बोकाइनु हुँदैन। त्यसैले स्थानीय तहलाई प्रदेशले र दुवैलाई संघले नियन्त्रण गर्ने केही व्यवस्था पनि सँगै गरिएको छ। स्वायत्तता भनेको स्वेच्छाचारिता कदापि होइन, तर कर प्रकरणले त्यस्तै आभास दिलाएको छ। देश मूलतः नागरिककै करबाट चल्छ। अन्यत्र पनि हुने यही हो। कर उठाउनुपर्छ। तर त्यसको औचित्य र उपयोगिता सही हुनुपर्छ। न्यायोचित हुनुपर्छ। व्यावहारिक हुनुपर्छ। धान्न सक्ने हुनुपर्छ। राज्य सञ्चालकले त्यसलाई सदुपयोग गरी नागरिककै लाभमा अधिकतम हिस्सा खर्चिनुपर्छ, तर यहाँ अवस्था ठीक उल्टो छ। जनतासँग अनावश्यक कर उठाउनुको मुख्य कारण शासन गर्नेहरूको मस्तीका लागि छ। स्थानीय तह निर्वाचन भएको वर्ष दिन पुग्यो। जनहितमा काममा माखो मारिएको छैन। आफ्नै हात जगन्नाथ गर्दै तलब, सेवा र सुविधाको मनलाग्दी स्वघोषणा भइरहेको छ। कानुन आउञ्जेल कुर्ने धैर्यसम्म तिनले गर्न सकेका छैनन्। प्रदेश १ लाई उदाहरणका रूपमा हेर्ने हो भने यस्तो अवस्था आएको छ, आफैंले तोकेर खाएको तलब कानुनले व्यवस्था गरेभन्दा निकै बढी भएको छ। त्यसलाई फिर्ता गर्न जनप्रतिनिधि आलटाल गरिरहेका छन्। संघीय सरकारले तुरुन्त जम्मा गर्न लगाएर कानुनी राज्यको आभास दिलाउन सक्नुपर्छ। यो अराजकता मात्र होइन, मनपरीतन्त्र पनि हो। आफूखुसी मनलागी सुविधा बढाउँदै जाँदा संघीयता नै अप्ठ्यारोमा पर्न सक्छ। विद्रोहको बीउ रोपिन सक्छ। यसमा बेलैमा चनाखो हुनुपर्छ। संक्रमणमा केही असहजता आउन सक्छन्। यसपालि भने हद नाघ्ने गरी स्वेच्छाचारिता बढेको छ। राज्यका स्रोतसाधनको व्यवस्थापन, तीन तहबीच बाँडफाँट र तिनका अप्ठेराको सहजीकरणका लागि राष्ट्रिय प्राकृतिक स्रोत तथा वित्त आयोग व्यवस्था गरिएको छ। त्यसलाई पूर्णतासम्म दिइएको छैन। सत्तारुढ दलका जनसेवामूलक आश्वासनसहितका घोषणापत्र मतदाताका हातहातमा छन्। दुईतिहाइ समर्थनको संघीय सरकार छ। प्रदेश सरकार पनि प्रायः बलिया छन्। धराप गठबन्धनकालमा अनेकन बहाना चले पनि अहिले त्यो हालत छैन। आयोगलाई पूर्ण बनाई, अग्रसर गराएर समस्या सल्टाउनु र त्यसअघिसम्म जथाभावी निर्णय गर्न स्थानीय सरकारलाई रोक्नु संघीय सरकारको दायित्व हो। जनताको चित्त दुखाएर गरिने शासन निरंकुशता मात्र हुन्छ। त्यति बुझे पुग्छ।"
सेना विस्फोटक पदार्थ बनाउँदै,"काठमाडौं : नेपाली सेनाले विस्फोटक पदार्थ बनाउने भएको छ । सेनाले विकास निर्माणको लागि आवश्यक विस्फोटक पदार्थ आफै तयार पार्न लागेको हो । उपप्रधानमन्त्री एवं रक्षामन्त्री ईश्वर पोखरेलको उपस्थितिमा भएको समीक्षा बैठकमा मन्त्रालयका नीति, योजना, अनुसन्धान तथा अन्तराष्ट्रिय तथा अन्तर्राष्ट्रिय समन्वय महाशाखाका प्रमुख सहसचिव बाबुराम गौतमले विस्फोटक पदार्थको अभावमा विकास निर्माणको काम प्रभावित हुन नदिन आवश्यक परिमाणमा विस्फोटक पदार्थ आफै तयार गर्न लागिएको जानकारी दिए । उनले विकास निर्माणका लागि आवश्यक पर्ने विस्फोटक कच्चा पदार्थ आयातलाई पनि सहज बनाइने बताए । बैठकमा नेपाली सेनाबाट निर्माण भइरहेको काठमाडौं तराईरमधेश द्रुतमार्ग लगायतका भौतिक पुर्वाधार तथा सडक कोरिडोर निर्माण निर्धारित समयमै सक्नु पर्नेमा पनि जोड दिइएको छ । रक्षामन्त्री पोखरेलले द्रुतमार्ग लगायतका राष्ट्रिय गौरवका आयोजनालाई निर्धारित समयमै सम्पन्न गर्न निर्देशन दिएका छन् । उनले मुलुकलाई आर्थिक समृद्धिको दिशामा अघि बढाउन नेपाली सेना लगायत सम्बन्धित सबै निकायले आआफ्नो क्षेत्रबाट आवश्यक सहयोग र योगदान गर्न आवश्यक रहेको बताए । नेपाली सेनालाई समयानुकूल दक्ष व्यावसायिक बनाउँदै सरकारले दिएको जिम्मेवारी कुशलतासाथ निर्वाह गर्न सक्ने तुल्याउन बजेट लगायतका साधनस्रोत तथा उपकरण आवश्यक मात्रामा उपलब्ध गराउन मन्त्रालयकोतर्फबाट सहयोग हुने उनले प्रतिबद्धता जनाएका छन् । नेपाली सेनाका कामु प्रधानसेनापति पूर्णचन्द्र थापाले तराई क्षेत्रमा रहेका ब्यारेकबाट उपलब्ध गराउँदै आएको सर्पदंश उपचार सेवाको अत्यधिक माग रहेको बताउँदै यो सेवालाई तराईका थप स्थानमा विस्तार गर्दै लैजान सरकारबाट थप बजेट व्यवस्था हुन आवश्यक रहेको बताए ।"
"चटपटेमा कर, बदाममा कर, अण्डामा कर, माछामा कर, डुंगामा कर","काठमाडौं : दुई दशकदेखि स्थानीय तहको निर्वाचन नभएर सास्ती खेपिरहेका जनता एक वर्षअघिसम्म सिंहदबार घर नजिक आएकोमा खुसी थिए । तर स्थानीय तह निर्वाचनबाट जनप्रतिनिधि आएपछि करको भार थोपरिँदा जनतामा आक्रोश बढेको छ। एकपछि अर्को बस्तु र सेवामा पनि कर लगाइएपछि सिंहदबार आएको खुसी आक्रोशमा परिणत भएको हो । खोला माछा मार्दा, खोलो तर्दा र साइकल चलाउँदासमेत कर तिर्नुपर्ने अवस्था आएको छ । देशभरका ७५३ वटै स्थानीय तहले कुनै न कुनै बहानामा जनतालाई करको भार थोपरेका छन् । डुंगामा पनि कर ? प्रदेश नम्बर ७ को एक मात्र धनगढी उपमहानगरपालिकाले खोलाबाट डुङ्गा तर्दा कर तिर्नुपर्ने व्यवस्था गरेको छ । डुंगाबाट खोलो तर्दा प्रतिव्यक्ति २५ रुपैयाँ, प्रतिसाइकल १५ रुपैँया, चौपाया (गाईबस्तु, खसी बोका)को १५ रुपैयाँ र सामानको प्रतिबोरा १५ रुपैँया कर लिने व्यवस्था गरिएको छ । धनगढी नगरपालिका भित्र खोलाको ठेक्कासमेत लागिसकेको छ । धनगढी उपनगरपालिकामा मनोहरा लगायतका नदी र खोला पर्दछन् । उपमहानगरपालिकाको एक खोला एक घाटको १२ हजार रुपैयाँमा ठेक्का भइसकेको छ भने अरु प्रक्रियामा छन् । अण्डामा पनि कर उपमहानगरपालिकाभित्र एक दर्जन घाट छन्, प्रत्येक घाटमा ठेकेदार परिचालन हुनेछन् । धनगढी उपमहानगरपालिकाले चालू आर्थिक वर्षदेखि प्रतिगोटा कुखुरामा २० रुपैयाँ र अन्डामा १ रुपैयाँ कर तोकेको छ । यसबाहेक कुखुरापालन व्यवसायमा वार्षिक ५ हजारसम्म छुट्टै कर तिर्नुपर्ने व्यवस्था गरिएको छ । कैलालीकै गोदावरी नगरपालिकाले चटपटे र बदाम बेच्नेसँग दैनिक २० र आइसक्रिमको घुम्ती व्यापारीसँग ३० रुपैयाँ कर लगाएको छ । हाटबजारमा तरकारी बेचेबापत किसानबाट मासिक तीन सय र ठेलामा तरकारी बेच्नसँग दैनिक १५ रुपैयाँ उठाउन थालिएको छ । अंगीकृत नागरिकतमा २ हजार प्रदेश २ को धनुषाका सबै नगरपालिकाले अंगीकृत नागरिकता सिफारिस गरेको २ हजार शुल्क तोकेका छन् । जन्म, मृत्यु, विवाहलगायतका व्यक्तिगत घटना दर्ताको शुल्क १ सय रुपैयाँ तोकिएको छ । त्यस्तै, रुपन्देहीको सिद्धार्थनगर नगरपालिकाले अंग्रेजीमा नाता प्रमाणित गरेको एक हजार रुपैयाँ शुल्क तोकेको छ । माछा मार्दा पनि कर खोलामा माछा मार्न पनि कर लाग्ने भएको छ । अछामको रामारोशन र तुम्राखाँद गाउँपालिकाले माछा मार्ने जालसमेत दर्ता गर्नुपर्ने र माछा मार्न अनुमति पत्र चाहिने नियम बनाएको छ । दर्ता भएका जालवालाले मात्रै कर्णाली जलाधार क्षेत्र तथा कैलाश खोला र शाखा खोलामा माछा मार्न पाउने छन् । उनीहरुले ८४ गेडीको २५२ आँखा भएको जाललाई मात्रै दर्ता गर्ने भएको छ । तुम्राखाँद गाउँपालिकाका अध्यक्ष पुष्पराज शर्माले कर्णाली जलाधार क्षेत्रको माछा तथा जलचरको सरक्षणको लागि जाल दर्ता र माछा मार्न जथाभावी मार्छा मार्दा माछा लगायतका जलचरको नष्ट हुन थालेपछि गाउँसभाबाटै ऐन बनाएर लागू गरिएको अध्यक्ष शर्मा बताउँछन् । कर बढाएको विरोधमा आन्दोलन वडा कार्यालयबाटै कर तिर्ने व्यवस्था सवारी कर प्रदेशपिच्छे फरक कर वृद्धिको विरोधमा वीरगञ्ज महानगरका व्यवसायी आन्दोलनमा महानगरले कर बढाएपछि बजार बन्द गरेर व्यापारी सडकमा वीरगन्जमा चर्कियो कर विवाद कर बढाइएको छैन, सरकारलाई गाली गर्ने बहाना मात्रै सोसल मिडियालाई पनि कर लगाउने तयारी धेरै चरण छलफल गरेर यो ऐन बनाएका हौं, यसले माछा पर्ने व्यवसायलाई मापदण्डमा ल्याउने काम गर्छ र माछा लगायतका जलचरको संरक्षण हुन्छ,उनी भन्छन् । उनले कर्णाली, राप्ती, बबई र सेती लगायतका नदीनालामा माछा तथा जलचरको सरक्षणको लागि यो नियम लागू गरिएको जानकारी दिए । रामारोशनस गाउँपाकिालले कैलाश खोला र शाखा खोलामा पाइने असला माछा जथाभावी मार्नाले लोप हुन लागेपछि संरक्षणको लागि जाल दर्ता र माछा मार्ने अनुमति पत्रको व्यवस्था गरेको छ । उसले गाउँसभामार्फत रामारोशन गाउँपालिका क्षेत्रभित्र कैलाश कोला र शाखा खोलामा असला माछा संरक्षण तथा मार्न नियमन गर्न बनेको नियम २०७५ ऐन तयार पारी कार्यान्वयनमा ल्याएको छ । उक्त नियम अनुसार ८४ गेडीको २५२ आँखा भएको जाल बाहेक अन्य माछा मार्ने सबै तरिकालाई अवैध ठहर गरेको छ । रामारोशन गाउँपालिकाले नियम कार्यान्वयन भइसकेकोले अब उप्रान्त उपयुक्त जालबाहेकका अन्य सबै तरिका अवैध गएकोले नियमको दफा ३ उपदफा क अनुसार जाला दर्ता गर्न र माछा मार्न अनुमति पत्र लिन लागि निम्न मापदण्ड पूरा गरेका नेपाली नागरिकबाट दरखास्त आव्हान गर्दै सूचना प्रकाशित गरेका छ । जाल दर्ता तथा माछा मार्न अनुमति पत्र लागि हस्तलिखित निवेदनका साथै नेपाली नागरिकताका प्रमाण पत्रको प्रतिलिपि र पार्सपोर्ट साइजको फोटो, राजस्व शाखाबाट निवेदन दस्तुर भुक्तानी गरेको रसिद, जाल दर्ताको दस्तुर भुक्तानी गरेको रसिद लगायतका कागजात अनिवार्य चाहिने व्यवस्था गरिएको छ । प्रमुख प्रशासकीय अधिकृत गोविन्दप्रसाद मरासिनीद्वारा जारी गरिएको जाल दर्ता र माछा मार्ने अनुमति पत्रका लागि आव्हान गरिएको दरखास्तमा वाञ्छनीय योग्यता १८ वर्ष उमेर पूरा भइ ६० ननाघेको र शारीरिक तथा मानसिक रुपमा स्वस्थ्य तथा मरिदापानको लतमा नलागेको हुने पर्ने तोकिएको छ । नक्सा डिजाइन आफैँ उता बुटवल उपमहानगरपालिकाले घरको नक्सा डिजाइनड्रईङ गर्नेसम्बन्धी नयाँ व्यवस्था गरेका छ । उपमहानगरले नक्सा डिजाइन आफैँ गरिदिएर त्यसको शुल्क भुइँतलाको ५ हजार र त्यो भन्दा माथिको थप ३३ हजार तोकेर सार्वजनिक सुचना नै जारी गरेको छ । स्थानीयबासीले भने उपमहानरले ने जनताको निजी घरको आफैँ नक्सा बनाउने, निरीक्षण गर्ने र नक्सापास गर्ने नियम लागु गरेकामा आश्चर्य प्रकट गरेका छन् ।"
"विप्लवसहितका नेताविरुद्ध मुद्दा, जारी गरियो पक्राउ पूर्जी","कालिकोटः जिल्ला प्रहरी कार्यालय कालिकोटले नेपाल कम्युनिस्ट पार्टीका केन्द्रीय महासचिव नेत्रविक्रम चन्द विप्लवसहितका सात उच्च नेताविरुद्ध मुद्दा चलाएको छ । उनीहरुविरुद्ध संगठित अपराध तथा विस्फोटक पदार्थ ऐन अन्तरगत मुद्दा दर्ता गरिएको हो । कार्यालयले बुधबार जिल्ला अदालत कालिकोटमा उक्त मुद्दा दर्ता गरेको हो । जिल्ला प्रहरी कार्यालय कालिकोटका प्रमुख डीएसपी विनोद शर्माले बिहीबार नेकपाले गरेको बन्दका क्रममा कर्णाली राजमार्गको कालेखोला र सदरमुकाम मान्मस्थित मालपोत र नापी कार्यालयको हातामा गराएको बम बिस्फोट गराएको अभियोग उनीहरुविद्ध लगाइएको बताए । बम विस्फोटमा संलग्न रहेको भन्दै नेकपाका ७ नेताविरुद्ध बुधबार जिजल्ला अदालतमा संगठित अपराध तथा बिस्फोटक पदार्थ ऐन अन्तरगत मुद्दा दर्ता गरिएको उनले जानकारी दिए । कर्णाली राजमार्गको कालेखोलामा विस्फोटमा संलग्न शान्नित्रिवेणी गाउँपालिका मुम्राका कासे दर्जीलाई पक्राउ गरिएको छ । उनले दिएको बयानका आधारमा नेकपाका उच्च नेताहरुको पनि संलग्नता रहेको देखिएपछि मुद्दा दर्ता गरिएको हो । मुद्दामा नेकपा महासचिव नेत्रविक्रम चन्द विप्लव, पोलिटब्युरो सदस्य भरतबहादुर बम रणवीर, पोलिटब्यूरो सदस्य तथा कर्णाली ब्यूरो ईन्चार्ज एटम बिसी, केन्द्रीय सदस्य धीरेन्द्र उपाध्याय भृकुटी, जिल्ला ईन्चार्ज लोकजंग शाही समर, महिला नेतृ शान्ति विक क्रान्ति रहेका छन् । जिल्ला प्रहरी प्रमुख डीएसपी शर्माका अनुसार कुकर बम बिस्फोटमा संलग्न कासे दर्जीसहित नेकपाका उच्च नेताविरुद्धको मुद्दामा जिल्ला अदालत कालिकोटले सात दिन म्याद थप गरेको छ । अदालतले उनीहरुलाई पक्राउ पूर्जी पनि जारी गरेको छ । जिल्ला प्रहरी प्रमुख शर्माले कालिकोटका दुई ठाँउमा भएको बम विस्फोटका घटनामा नेकपाका उच्चतहकै नेताको संलग्नता देखिएको बताए । उनले नेकपाका केन्द्रीय महासचिव नेत्रविक्रम चन्द विप्लवले नै पार्टीको कार्यक्रम सफल बनाउन बम बिस्फोट गर्न पठाएको खुलेकाले उनीविरुद्ध पनि मुद्दा दर्ता भएको बताए । शर्माका अनुसार जिल्ला अदालत कालिकोटबाट महासचिव चन्दसहित नेताहरुलाई पक्राउ गर्न पूर्जी जारी भएपछि खोजी तीब्र बनाइएको छ । विप्लवको नेपाल बन्द : कालिकोटमा बम विस्फोट"
"लोकसेवा १ वर्ष रोकिँदै, ८ लाख युवा प्रभावित हुने","काठमाडौ : सरकारले लोकसेवा आयोगको भर्ना एक वर्ष रोक्ने गृहकार्य थालेको छ । यस्तो भए आयोगले लिने सबै तहका आन्तरिक र खुला परीक्षा हुने छैनन् । संघीय मामिला तथा सामान्य प्रशासन मन्त्रालय सबै तहका परीक्षा १ वर्ष रोक्ने प्रस्ताव मन्त्रिपरिषद्मा लैजाने तयारीमा जुटेको छ । परीक्षा रोकिए आन्तरिक तथा खुलातर्फ खरिदारदेखि सहसचिव तयारीमा रहेका ८ लाख आकांक्षी प्रभावित हुनेछन् । आयोगका अनुसार आर्थिक वर्ष ०७३७४ मा निजामती सेवाका विभिन्न पदमा ८ लाखले परीक्षाका लागि आवेदन दिएका थिए । भर्ना रोकिए तयारी गरिरहेका लाखौं आकांक्षीमा निराशा उत्पन्न हुने तथा प्रतिभा पलायन (व्रेन ड्रेन)को खतरा हुने लोकसेवाको ठम्याइ छ । सरकारले भने यसबारे आयोगसँग कुनै छलफल गरेको छैन । आयोग अध्यक्ष उमेशप्रसाद मैनाली भर्ना रोक्न नहुने बताए । यसबारे सरकारले कुनै छलफल गरेको छैन, मैनालीले भने, भर्ना रोके बगिरहेको नदी ब्लक हुन्छ । यस्तो प्रयास सरकारले गर्न हुन्न भन्नेमा हामी दृढ छांै । परीक्षा र भर्ना रोकिए वृत्ति विकासमा असर पर्ने भन्दै सयौं शाखा अधिकृत र उपसचिव मंगलबार मौन विरोधमा उत्रिए । सहसचिव र उपसचिवमा बढुवाको मुखैमा रहेका उनीहरूले मंगलबार मन्त्री लालबाबु पण्डित र सचिव दिनेशकुमार थपलियालाई भेटेर वृत्ति विकासमा खेलवाड नगर्न भन्दै ज्ञापनपत्र बुझाए । सचिव थपलियाले परीक्षा लिनेनलिनेबारे आवश्यकताअनुसार निर्णय हुने बताए । संघमा थप कर्मचारी आवश्यक पर्नेनपर्नेबारे निक्र्यौलपछि उपयुक्त निर्णय हुन्छ, थपलियाले भने, कर्मचारीले आफ्नो स्वार्थलाई केन्द्रमा राखेर भर्ना रोक वा गर भन्न मिल्दैन । सरकारले आवश्यकताअनुसार निर्णय गर्छ । मन्त्रालयले रिक्त कर्मचारीको पदपूर्ति माग नपठाएसम्म लोकसेवाले भर्ना सुरु गर्न सक्दैन । मन्त्रालयले रिक्त कर्मचारी माग प्रक्रिया नै नथालेपछि परिक्षाबारे अन्यौल बढेको हो । आयोगले भने यसअघि नै चालु आव ०७५७६ का लागि परीक्षाको वार्षिक तालिका सार्वजनिक गरिसकेको छ । पदपूर्तिको माग पठाउन आयोगले मन्त्रालयलाई पत्राचार गरिसकेको छ । मन्त्रालयले भने लोकसेवाको पत्रको रेस्पोन्स नै गरेको छैन । स्रोतका अनुसार मन्त्रालयको जनशक्ति, योजना तथा विकास महाशाखाले भर्ना रोक्ने प्रस्तावको मस्यौदा तयार पारिसकेको छ । महाशाखाका एक अधिकृतले भने, संघमा धेरै दरबन्दी काटिएकाले यस वर्ष कर्मचारी आवश्यक नपर्ने ठहरसहित प्रस्ताव तयार पारिएको हो । सरकारले हाल संघमा ४५ हजार ८ सय ५८ , प्रदेशमा २१ हजार ३ सय ९९ तथा स्थानीय तहमा ५७ हजार कर्मचारी रहने नयाँ दरबन्दी सिर्जना गरिसकेको छ । हाल केन्द्रअन्तर्गत ८६ हजार कर्मचारी छन् । तिनलाई संघ, प्रदेश र स्थानीय तहमा समायोजन गर्दा अभाव हुन सक्ने भएकाले भर्ना रोक्न नहुने माग कर्मचारीको छ । मन्त्रालयका अधिकारीले भने अब भर्ना हुने कर्मचारी प्रदेश र स्थानीय तहमा पठाउन कठिन हुने भएकाले भर्ना रोक्नुपर्ने तर्क गरेका छन् । प्रदेश र स्थानीय तहमा आवश्यक पर्ने कर्मचारी संविधानअनुसार नै प्रदेश लोकसेवाबाट पूर्ति गर्नुपर्ने मन्त्रालयका अधिकारीहरूको तर्क छ । ८ लाख युवामा नकारात्मक असर पर्छ उमेशप्रसाद मैनाली, आयोग अध्यक्ष भर्ना प्रक्रिया रोकिए कस्तो असर पर्छ ? गत वर्षको रेकर्ड हेर्ने हो भने सरकारी सेवाका लागि ८ लाखभन्दा धेरै युवाले आयोगमा आवेदन दिएका छन् । भर्ना रोकिए तयारीमा रहेका ८ लाखमा निराशा र कुण्ठा उत्पन्न हुन सक्छ । त्यसको नकारात्मक असरले मुलुकलाई कता लैजाला ? प्रतिभा पलायन (ब्रेन ड्रेन)को समस्या आउन सक्छ । यसबारे सरकारले आयोगसँग छलफल गरेको छैन ? अहिलेसम्म कुनै छलफल गरेको छैन । हामीलाई औपचारिक जानकारी पनि छैन । हामी कुनै हालतमा भर्ना रोक्न हुँदैन भन्नेमा दृढ छौं । गत वर्ष पनि कर्मचारी समायोजनका लागि भन्दै सरकारले भर्ना रोक्न प्रयास गरेको थियो । हामीले आपत्ति जनाएपछि भर्ना सुरु भएको हो । सरकारलाई के सुझाव दिनुहुन्छ त ? बगिरहेको नदी ब्लक गर्नुहँुदैन । भर्ना जारी राख्नुपर्छ । भर्ना रोक्ने निर्णयले कसैको हित गर्दैन । उल्टो मुलुकलाई बेफाइदा हुन्छ । यो हाम्रो सरकारसँग अडान हो । भर्ना रोक्ने प्रयासलाई आयोगले समर्थन गर्दैन । रोक्ने निर्णय भयो भने तर्कद्वारा सरकारलाई कन्भिन्स गर्ने प्रयास गर्छौं ।"
"स्थानीय तह : बढ्यो कर, बढेन सुविधा","प्रदेश ५ ब्यूरो बुटवल : रुपन्देही सेमलारका टिकाराम शर्माको घर गएको वर्षदेखि उपमहानगरपालिकामा पयो । स्थानीय चुनाव भयो । जनप्रतिनिधि चुनिए । उपमहानगरपालिका भएपछि गाँउमा कुनै परिवर्तन भएको छैन । तर उनले तिर्ने कर भने तेब्बर बढ्यो । पहिला प्रतिकठ्ठा जमिनको २५३० रुपैया बुझाए पुग्थ्यो, अहिले त धेरै नै भएछ, उनले भनेअहिले त दुई कठ्ठाको दुई सय पुगेछ । उपमहानगरले जग्गाको मुल्यांकन बढाएपछि तिरु वापतको कर ह्वात्तै बढेको हो । साविकका गाविसहरु एकाएक नगर र उपमहानगर भएपछि विकास नै नपुगेका खेतीगर्ने जमिनको समेत बढी कर तिर्नुपर्ने भएको छ । रुपन्देहीको बुटवल उपमहानगर, सैनामैना, तिलोत्तमा, देवदह, सिद्धार्थनगर र लुम्बिनी सांस्कृतिक नगरपालिकामा गाभिएका तत्कालीन गाबिसको कर बृद्धि भएको हो । मालपोत कार्यालयले जग्गाको मुल्यांकनमा १० देखि २० प्रतिशत बृद्धि गरेपछि बुटवलका किसानहरुले तिर्ने कर झण्डै तेब्बर पुगेको छ । शहरी क्षेत्रका बासिन्दाभन्दा ग्रामिण क्षेत्रका किसानहरु बढी प्रभावित भएका छन् । बुटवलमा जग्गाको न्युनतम मुल्य २ लाख र अधिकत्तम ६८ लाख प्रतिकठ्ठा रहेको छ । १० लाख मुल्यभन्दा तल जति जग्गा हुनेले पनि सय रुपैया राजश्व तिर्नुपर्नेछ । १० लाखभन्दा बढी २० लाखसम्मका लागि दुई सय तिर्नुपर्नेछ । जग्गाको मुल्यांकन बढ्दा जग्गा खरिद गर्नेहरुले तिर्ने राजश्व दस्तुर समेत २० प्रतिशतले बढेको छ । बुटवल उपमहानरका बरिष्ठ अधिकृत विष्णुप्रसाद खनालले नगरका गाभिएका गाबिस क्षेत्रमा स्वभाविक रुपमा बढी कर भएको बताए । कर अनुसार विकास पनि भएको छ भन्ने कुरा जनताले बुझ्नुपर्छ, उनले भने । रुपन्देहीमा रहेका १६ स्थानीय तहमा तहैपिच्छे करको फरक दररेट छ । कर संकलनका लागि तहले आआफ्नै नियम बनाएका छन् । रुपन्देहीको सैनामैना नगरपालिकाले जग्गा किनबेच हुदाको रकमको एक प्रतिशत नगरपालिकालाई बुझाउने नियम बनाएको छ । रोहबर करका रुपमा संकलन शुरु गरिएको करलाई वातावरण तथा स्वास्थ्य र सफाई शुल्क नाम दिइएको छ । नगरभित्रको जमिन खरिद बिक्री गरेपछि क्रेताले खरिद गरेको मुल्यको १ प्रतिशत नगरपालिकालाई बुझाउनुपर्नेछ । जग्गा किनबेच भएको जानकारी नगरपालिकालाई गराई रोहबर समेत राख्नुपर्ने बाध्यकारी नियम बनाएको हो । सिद्धार्थनगर नगरपालिकाले लज होटल रेष्टुरेण्ट भएको शिर्षकमा यस अघि पार्टीप्यालेशलाई ४ हजार रुपैयाँ कर लिदै आएको अहिले ह्वात्तै वृद्धि गरेर ८ हजार रुपैयाँ पुरएको छ । सामान्य चिया नास्ता शिर्षकमा एक हजार रुपैयाँ कर लिदै आएको एक हजार ५ सय रुपैयाँ पुरएको छ । बधशाला एवं सब्जी पसलको शिर्षकमा एक प्रकारको मासु विक्री गर्नेलाई यस अघि कर छुट रहेको थियो । अहिले त्यस्ता व्यवसायीले २ हजार ५ सय रुपैयाँ तिर्नुपर्नेछ । सिद्धार्थ उद्योग वाणिज्य संघका उपाध्यक्ष ठाकुर कुमार श्रेष्ठले संघियतापछिको आकस्मिक करबृद्धिले सरकारप्रति नकारात्मक भावना विकास भएको बताए । उनले कर वृद्धिले व्यवसायी, उपभोक्ता लगायत सर्वसाधरणहरुमा निकै नकारात्मक असर पुगेको बताउँदै संघियता नेपाली जनताहरुका लागि घाँडो साबित भएको टिप्पणी गरे । सरकारले एकद्धार प्रणालीबाट कर संकलन गरिने बताइरहँदा एउटै शिर्षकमा केन्द्र, प्रदेश र स्थानिय तहले कर संकलन गर्दा व्यवसायीका साथै सर्वासाधरणहरु निकै मारमा परेको उनले बताए । सिद्धार्थनगर नगरपालिकामा कर बुझाउन पुगेका लुम्बिनी न्यु कोल्ड स्टोरका संचालक यादव पोख्रेलले नगरपालिकाले वृद्धि गरेको करले तर्साउने काम गरेको बताए । सानो व्यवसाय गर्नेलाई गुजारा चलाउनै कठिन छ, त्यसमाथि करबृद्धि गरियो, उनले भने । होटल व्यवसायी लक्ष्मी अधिकारीले नगरपालिकाले अनावश्यक रुपमा वृद्धि गरेको करका कारण व्यवसायी लगायत सर्वसाधरणहरु तनावमा परेको उल्लेख गरिन् । विकासको लागि कर उठाउनुपर्छ तर सिमित मात्र बढाउनु पर्छ, उनले भनिन् । सम्पत्ति कर मै ध्यान बाँकेका स्थानीय तहले एकीकृत सम्पत्ति कर बढाएका छन् । नेपालगन्ज उपमहानगरपालिकाले मालपोत कार्यालयले तोकेको जग्गाको न्यूनतम् मूल्यका आधारमा कर असुल गरिरहेको जनाएको छ । यो वर्ष मालपोत कार्यालयले १० प्रतिशत न्यूनतम् मूल्य वृद्धि गर्दा सेवाग्राही मर्कामा परेका छन् । उपमहानगरमा २ लाख रुपैयाँ बराबर २५ रुपैयाँ एकीकृत सम्पत्ति कर तोकिएको छ । अधिकतम् ५ करोड भएमा ६० हजार रुपैयाँ रहेको छ । उपमहानगरका प्रमुख प्रशासकीय अधिकृत तोयनारायण सुवदी भने कर बढाउनुको साटो घटाएको दाबी गर्छन् । सुवेदी भन्छन्, उद्योगी व्यवसायीसँग परामर्श गरेर नै कर निर्धारण गरेका छौं । अघिल्लो वर्षभन्दा कर घटाएका छौं । चुरोटको डिलरको भने विगतमा १० हजार रहेकोमा बढाएर १२ हजार बनाइएको छ । वैदेसिक रोजगारीमा जाँदा गरिने सम्पत्ति मूल्यांकन, औषधि, सुनचाँदी लगायतका करहरु भने विगतभन्दा कम गरिएको छ । कोहलपुर नगरपालिकाको ध्यान पनि एकीकृत सम्पत्ति कर वृद्धिमै रहेको छ । नगरले सरकारी मूल्यांकनलाई ७० प्रतिशत र चलनचल्तीको दरलाई ३० प्रतिशत मानेर कर असुल गरिरहेको उपप्रमुख सन्जुकुमारी चौधरीले जानकारी दिइन् । उनले भनिन्, विगतमा जग्गाको मात्र कर असुल हुन्थ्यो भने यस पटक जग्गामा बनेको घरलाई अनिवार्य बनाइएको छ । यो व्यवस्थाले भने सेवाग्राहीलाई करको भार बढेको छ । अध्यक्ष किश्मतकुमार कक्षपतिका अनुसार खजुरा गाउँपालिकाकाले यो वर्ष एकीकृत सम्पत्ति कर नबढाइएको बताए । तर गत वर्षकै दररेट साबिक गाविस हुँदा तिरिने कर भन्दा धेरै गुणा बढी भएकाले स्थानीयको ढाड नै सेक्ने गरी कर बढेको छ । विगतमा ५ देखि साढे ७ रुपैयाँसम्म एकीकृत कर तिर्ने स्थानीय अहिले २० देखि २५ रुपैयाँ तिर्न बाध्य भएका छन् । बाँकेको कर्णाली उपमा पाएको नरैनापुर गाउँपालिकाले पनि एकीकृत सम्पत्ति कर बढाएको छ । विगतमा प्रति कठ्ठा ५ रुपैयाँ मात्र लिने गरेकोमा यो वर्षदेखि प्रति एक लाख रुपैयाँमा १० रुपैयाँका दरले कर तोकेको छ । गाउँपालिका क्षेत्रमा कम्तीमा २० हजार रुपैयाँदेखि ५ लाख रुपैयाँ प्रति कठ्ठा जग्गाको मूल्य छ । जिल्लाका अन्य स्थानीय तहको ध्यान पनि एकीकृत सम्पत्ति करबाटै आम्दानीको स्रोत बढाउने देखिन्छ । स्थानीय तहमा यसरी संकलन भएको करको धेरै हिस्सा सुबिधामा जाने गरेको छ । पालिका प्रमुख तथा उपप्रमुखका लागि गाडी, निजी सचिव, सल्लाहकारमा धरै रकम खर्च भएको छ । तस्विर ः रुपन्देहीको सिद्धार्थनगरपालिकामा व्यवसायिक कर तिदै करदाताहरु ।"
स्वतन्त्रता दिवसमा भारतले नेपाललाई एम्बुलेन्स र बस दियो,"काठमाडौ : काडमाडौंस्थित भारतीय दूतावासले कार्यक्रम गरी भारतको ७२ औं स्वतन्त्रता दिवस मनाएको छ। सोही अवसरमा दूतावासले विभिन्न अस्पताल, गैरनाफामूलक परोपकार संस्था तथा शैक्षिक संस्थालाई ३० वटा एम्बुलेन्स र ६ वटा बस उपलब्ध गराएको छ। लैनचौरस्थित दूतावासमा बुधबार आयोजित समारोहमा भारतीय राजदूत मञ्जीवसिंह पुरीले नेपालका विभिन्न संघ, संस्थालाई एम्बुलेन्स तथा बस हस्तान्तरण गरेका हुन् । राजदूत पुरीले कार्यक्रममा भारतका राष्ट्रपतिको सन्देश पढेर सुनाएका थिए।सो सन्देशमा भारतले ७१ वर्षमा विभिन्न क्षेत्रबाट प्राप्त गरेको उपलब्धि उल्लेख गरिएको छ। राजदूतद्वारा एक वीर नारी, सात एकल महिला, तीन मृत सैनिका नातेदार र एक भूतपूर्व अपाङ्ग भारतीय सेनालाई ५ करोड ३५ लाख नगद तथा कम्मल वितरण गरे। स्वतन्त्रता दिवसको अवसरमा दूतावासले ६८ वटा पुस्तकालय तथा नेपालका सबै प्रदेशमा फैलिएका शैक्षिक संस्थालाई १७ लाख बराबरको पुस्तक वितरण गरेको छ । भारत सरकारले नेपालका ७७ जिल्लाका विभिन्न अस्पताल, गैरनाफामुलक परोपकार संस्था तथा शैक्षिक संस्थालाई हालसम्म ६सय ९२ ओटा एम्बुलेन्स र १ सय ३६ ओटा बस उपहारस्वरुप उपलब्ध गराइसकेको छ। यसबाट हजारौँ नेपाली जनतालाई स्वास्थ्य सेवामा पहुँच विस्तार गर्नुका साथै हजारौँ विद्यार्थीका शैक्षिक आवश्यकताको पूर्ति गरेको दूतावासको विश्वास छ। भारतको ७२ औं स्वतन्त्रता दिवसको अवसरमा आयोजित समारोहमा दूतावासका कर्मचारी र उनीहरुका परिवारलगायत नेपालमा रहेका भारतीय समुदाय र अन्य व्यक्तिको सहभागिता थियो। उक्त समारोहमा भारतीय साँस्कृतिक केन्द्र, केन्द्रीय विद्यालय र मोर्डन इन्डियन स्कुलका विद्यार्थीले देशभक्तीपूर्ण गीत गाएका थिए।"
सर्जमिनबाट नागरिकता नदिऊँ,"काठमाडौं : संसद्मा गएको नागरिकतासम्बन्धी विधेयकमा स्थानीय तीन जनाको सर्जमिनका आधारमा नागरिकता दिने प्रावधान छ । तर सर्जमिनबाट नागरिकता दिन नहुने भन्दै सत्तापक्षकै सांसदले विरोध गरेका छन् । नागरिकता ऐन २०६३ को संशोधन गर्ने विधेयकले स्थलगत रूपमै नागरिकता बाँड्ने भन्दै त्यस्तो प्रावधान हटाउन उनीहरूले माग गरे । नेकपा नेता भीम रावलले संविधानसँग बाझिने गरी नागरिकता संशोधन विधेयक ल्याइएको भन्दै आपत्ति जनाए । राजनीतिक सहमतिका आधारमा २०६३ सालमा एकपटकका लागि तीन जनाको सर्जमिनका आधारमा टोली खटाएर नागरिकता वितरण गरिएको हो, मंगलबार नागरिकता ऐन संशोधन विधेयकमाथि विचार गरियोस् भन्ने प्रस्तावमा प्रतिनिधिसभामा बोल्दै रावलले भने, नागरिकता नियमित रूपमा टोली खटाएर वितरण गर्ने चिज होइन । खारेज भइसकेको अन्तरिम संविधानको व्यवस्था अहिले किन राखियो ? मधेस आन्दोलनपछि २०६३ कात्तिक २२ मा सरकारी कागजात पेश गर्न नसके तीन जना स्थानीयको सर्जमिनका आधारमा नागरिकता वितरण गर्नेसहमति थियो । त्यसअनुसार गाउँगाउँमा टोली खटाएर ०४६ चैत मसान्तसम्म नेपाल सरहदभित्र जन्मेका व्यक्तिलाई अंगीकृत नागरिकता वितरण गरिएको थियो । सर्जमिनका आधारमा विगतमा नागरिकता दिँदा दुरूपयोग भएको पूर्व गृहसचिव श्रीकान्त रेग्मीले बताए । नागरिकताका निम्ति सबै प्रमाण पुयाउनैपर्छ, स्थानीयले सिफारिस गर्दा वाञ्छनीय सहयोग पुग्छ भन्ने मलाई लाग्दैन, भण्डारीले भने, त्यसैले नागरिकता वितरण खुकुलो होइन, कठोर हुनुपर्छ । यो प्रमाणपत्र मात्रै होइन, राष्ट्रियतासँग जोडिएको विषय हो । ०६३ को प्रावधानले जन्मका आधारमा विदेशीले समेत नागरिकता लिएको भन्नेबारे छानबिन हुनुपर्ने नेकपाका अर्का सांसद कृष्णभक्त पोखरेलले जिकिर गरे । उनले भने, फेरि पनि त्यसरी नै नागरिकता वितरण गर्ने कुरा मान्य हुन सक्दैन । नागरिकता ऐन २०६३ मा सरकारी कागजात पेश गर्न नसके सम्बन्धित वडाका तीन जना नागरिकता प्राप्त व्यक्तिले सनाखत गरे स्थलगत रूपमै अंगीकृत नागरिकता दिने व्यवस्था थियो । तर सरकारले संशोधन विधेयकमा कम्तीमा दुई जना नेपाली नागरिकताको प्रमाणपत्र लिइसकेका व्यक्ति र सम्बन्धित स्थानीय तहको कम्तीमा एकजना पदाधिकारी वा सदस्यले सनाखत गरे नागरिकता दिने प्रस्ताव छ । सरकारले २०७२ असोज ३ (नयाँ संविधान जारीपूर्व) अंगीकृत नागरिकता लिएका व्यक्तिका सन्तानलाई वंशजको आधारमा नागरिकता दिने प्रस्ताव विधेयकमा गरेको छ । नागरिकता देशको स्वाधीनता, सार्वभौमिकता र स्वतन्त्रतासँग जोडिन्छ, नेता रावलले भने, यसमा गम्भीर हुनैपर्छ । नेमकिपा सांसद प्रेम सुवालले दुई ठूला छिमेकी र खुला सीमानाका कारण नागरिकता वितरण प्रावधान कडा हुनुपर्ने दाबी गरे । नागरिकता सिनेमा र बसको टिकट किनेजस्तो होइन, सुवालले भने, नागरिकतामा कडाइ नगर्ने हो भने हाम्रो सार्वभौमिकता र स्वतन्त्रतामाथि आँच पुग्नेछ । राष्ट्रिय जनमोर्चाकी सांसद दुर्गा पौडेलले पनि बसको टिकटको भाउमा नागरिकता वितरण गर्ने प्रावधान रोक्नुपर्ने बताइन् । हाम्रा छिमेकी ठूला छन्, सीमाना खुला छ, पौडेलले भनिन्, हामीले नागरिकतामा कठोर हुनैपर्छ । सांसद हृदयेश त्रिपाठीले भने जन्मका आधारमा नागरिकता प्राप्त गरिसकेका व्यक्तिका सन्तानलाई वंशजको आधारमा नागरिकता दिन संशोधन विधेयक ल्याइएको बताए । जन्मका आधारमा नागरिकता पाएका व्यक्तिका सन्तानलाई वंशजको नागरिकता दिन कुनै पनि ऐन कानुन बाधक थिएनन्, त्रिपाठीले भने, तर हाम्रो मानसिकतामा समस्या थियो । आमाको नामबाट नागरिकता दिन सरकारी संयन्त्रले बाधा गरिरहेको भन्दै त्रिपाठीले आपत्ति जनाए । संशोधनका लागि पेश भएको विधेयकमा बाबुको पहिचान नखुले पनि नेपाली महिलाबाट नेपालमा जन्म भए नेपालमा बसोबास गरेको व्यक्तिलाई वंशजको आधारमा नागरिकताको प्रस्ताव गरिएको छ । नेपाली पुरुषसँग बिहे गरेकी विदेशी महिलाले विदेशको नागरिकता त्याग्ने कारवाही चलाएलगत्तै नेपाली नागरिकता प्राप्त गर्दै आए पनि ६ महिनाभित्र विदेशी नागरिकता परित्याग गरेको निस्सा पेश गर्नुपर्ने प्रस्ताव संशोधन विधेयकमा गरिएको छ । ६ महिनाभित्र निस्सा पेश गर्न नसके नेपालको नागरिकता स्वतः रद्द हुने प्रस्ताव विधेयकमा छ । वंशजको आधारमा नागरिकता लिन चाहनेलाई आमा वा बाबुको नामबाट नागरिकता लिन सक्ने, स्थायी ठेगानासहित प्रदेशको पहिचान खुलाउनुपर्ने र लैंगिक पहिचान (महिला, पुरुष वा अन्य) समेत राख्नुपर्ने संशोधनमा प्रस्ताव छ । झुटो विवरण पेश गरी नागरिकता लिने र झुटो विवरण पेश गरी नागरिकता दिलाउन सहयोग गर्नेलाई विधेयकमा सजायको मात्रा बढाउने प्रस्ताव छ । विधेयकमाथि सांसदहरूलाई संशोधन दर्ता गर्न मंगलबारबाटै सुरु हुने गरी ७२ घण्टे समय दिएको संसद सचिवालयले जनाएको छ । नागरिकता विधेयकमा नयाँ प्रस्ताव आमा वा बाबुको नामबाट वंशजको नागरिकता ०७२ असोज ३ अघि अंगीकृत नागरिकता लिएका व्यक्तिका सन्तानलाई वंशज नागरिकता कम्तीमा दुई जना नेपाली नागरिकताको प्रमाणपत्र लिइसकेका व्यक्ति र सम्बन्धित स्थानीय तहको एकजना पदाधिकारी वा सदस्यले सनाखत गरे अंगीकृत नागरिकता नेपालीसँग बिहे गरेकी विदेशी महिलाले ६ महिनाभित्र विदेशको नागरिकता परित्याग गरेको निस्सा पेश नगरे नागरिकता स्वतः रद्द"

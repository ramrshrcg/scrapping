शीर्षक,विवरण
सडकमा ध्यान देऊ,"राजधानीकै व्यस्तमध्येको चाबहिलजोरपाटीसाँखु सडक हिँड्नसमेत लायक हुन छोडेको खबर सार्वजनिक भएको धेरै भइसकेको छ। तर त्यहाँ सरोकारवाला निकायको ध्यान भने पुग्न सकेको छैन। पानी परेपछि जम्मा हुने भलको निकास नहुँदा सडक पोखरीमा परिणत हुने गरेको छ। सडक नै हिलाम्ये खेतजस्तो हुन थालेपछि यातायात प्रभावित हुनु अस्वाभाविक होइन। आम जनमानस दिनहुँ हिँडडुल गर्ने व्यस्त सडकको सामान्य सुधार गर्न पनि सरकार उदासीन हुनुलाई स्वाभाविक मान्न सकिन्न। जनताले सडकमै धान रोपेर व्यंग्य गर्दा पनि सरोकारवाला निकाय गम्भीर नहुनु लज्जाको विषय हो। दैनिक हजारौं जनताले प्रयोग गर्ने सडक खण्ड हिँड्नसमेत मुश्किल हुन थालेपछि आजित जनताले पैदलसम्म हिँड्न लायक बनाइदिन अनुरोध गरिरहेका छन्। देशको राजधानी रहेको काठमाडौंकै सडकको यस्तो दूरावस्थालाई कसरी स्वाभाविक मान्न सकिन्छ ? चाबहिलजोरपाटीसाँखु सडकखण्डको दूरावस्थाले सरकारको गैरजिम्मेवारीपन उदांगो भएको छ। दुई सातादेखि स्थानीय जनता आन्दोलनमा उत्रिँदा पनि सरकारले सुनुवाइ नगर्नु गैरजिम्मेवारीपनको पराकाष्ठा हो। त्यस क्षेत्रमा सडक विस्तारको जिम्मा लिएको काठमाडौं सडक विस्तार आयोजना ले साइट सफा नगरेको आरोप लगाउँदै आपू जोगिने तर्क गरिरहेका छन्। स्थानीयले मुआब्जा माग्दै अदालतमा मुद्दा हालेका कारण सडक विस्तार कार्य रोकिएको भन्ने आयोजनाका प्रवक्ता विश्व विजयलाल श्रेष्ठको तर्क हास्यास्पद छ। के उनलाई सडक विस्तारको नक्सा कोर्दा मानिसहरू बसिरहेको घर भत्काउनुपर्छ भन्ने थाहा थिएन ? सडक निर्माणको जिम्मा लिएका सम्बन्धित निकायले दिने यस्तो गैरजिम्मेवार निकायले राज्यको चिन्तन उजागर गर्छ। सडक सम्बन्धित क्षेत्रमा बस्ने मानिसका लागि हो। उनीहरूको बस्ती उजाड बनाएर निर्माण गरिने सडकले कहिल्यै पनि समाजमा शान्ति स्थापना गर्दैन। अर्कोतर्प कुनैबेला कानुनी मान्यता पाएरै आवास स्थापना गरेका मानिसको घर भत्काउनुपर्ने भएपछि उनीहरूलाई आवश्यक मुआब्जा दिनु राज्यको कर्तव्य हो। लोककल्याणकारी राज्यको सामान्य मान्यता पनि परिपालन नगर्दा राज्य सञ्चालकको चिन्तनमाथि नै प्रश्न उठ्ने गर्छ। साथसाथै हाम्रा योजनाहरू कतिसम्म मानवीय चासोबाट विमुख रहेछन् भन्ने चिन्ता पनि थपिन्छ। मानवीय पक्षलाई अवमूल्यन गरेर विकासको नक्सा कोरिँदैन भन्ने बुझ्न ढिलाइ गरिनुहुन्न। अर्कोतर्प सडक विस्तारको नाममा अल्पकालीन बन्दोबस्त पनि सरकारले नगरिरहेको देखिन्छ। सडक विस्तार कार्यक्रम कारणवश रोकिएको छ भने सरकारले अल्पकालीन बन्दोबस्त गर्न सक्नुपथ्र्यो। सरकारले त्यसो गरेन, जसको परिणाम त्यस क्षेत्रका वासिन्दाले दिनहुँ भोग्न परिरहेको छ। यो समस्या काठमाडौं उपत्यकाका अन्य क्षेत्रमा पनि छ। सडकको यो दूरावस्थाले दिनहुँ दुर्घटना पनि बढाइरहेको छ। सडकलाई केवल भौतिक संरचनाको रूपमा मात्र लिइएकाले यो अवस्था आएको हो। नीति निर्माता र योजना कार्यान्वयनकर्ता सबैले सडकलाई भौतिक संरचनाको रूपमा मात्र लिए। तर सडक आम जनताको दैनिक जनजीवनसँग जोडिन्छ। यसलाई केवल भौतिक संचरनाको रूपमा मात्र लिनु मुनासिव हुन्न। यदि सडकलाई मानवीय जीवनको अभिन्न अंगको रूपमा लिइएको भए आजको समस्या आउँदैनथ्यो। सरकारले सडक विस्तारको कार्यक्रमलाई एक वर्ष म्याद थपिसकेको छ। यसैबीच सर्वोच्च अदालतले आवश्यक मुआब्जा दिने आदेश दिइसकेको छ। तत्कालका लागि सरकारले उक्त सडक खण्ड र अन्य सडक खण्डमा अल्पकालीन सुधार गरेर मुआब्जा वितरण गरिहाल्नुपर्छ। सडक विस्तारको नाममा सडक भत्काउनुअघि आइपर्ने समस्या निराकरण गरेर परियोजना थाल्दा परिणाम शीघ्र हुनसक्छ। सडक विस्तारको नाममा सरकारले धेरै कार्यक्रम अघि सारेको छ। त्यसलाई परिणाममुखी बनाउने हो भने मानवीय पक्षको सम्बोधन गर्न ढिलाइ गरिनुहुन्न।"
कांग्रेसले दर्ता गर्यो सार्वजनिक महत्वको प्रस्ताव,"काठमाडौं : प्रमुख प्रतिपक्षी दल नेपाली कांग्रेसले आमरण अनशनरत डा गोविन्द केसीको उपचारको व्यवस्था गरी जीवनरक्षा गर्न सार्वजनिक महत्वको प्रस्ताव संघीय संसद् सचिवालयमा दर्ता गराएको छ । कांग्रेसले प्रतिनिधिसभा नियमावली, २०७५ को नियम ७१ बमोजिम जरुरी सार्वजनिक महत्वको विषयमाथि छलफल गर्न उक्त प्रस्ताव शुक्रबार दर्ता गराएको कांग्रेसका मुख्य सचेतक बालकृष्ण खाँणले बताए । चिकित्सा शिक्षा र समग्र स्वास्थ्य सेवा क्षेत्रमा विद्यमान विसंगतिलाई समाप्त गरी स्वास्थ्य, शिक्षा र सेवालाई देशका सबै भागमा सर्वसुलभ एवं गुणस्तरीय बनाउन माग राख्दै डा गोविन्द केसीले निरन्तर सरकारको ध्यानाकर्षण गराउँदै आएका छन् । यस सम्बन्धमा विगतमा भएका अध्ययन प्रतिवेदन र विभिन्न समयमा भएका सहमति र सम्झौताका आधारमा अघिल्लो सरकारले अध्यादेश जारी गरेको थियो । वर्तमान सरकारले उक्त अध्यादेशलाई प्रतिस्थापन गर्न संसद्मा प्रस्तुत गरेको उक्त विधेयक अध्यादेशको मूल भावना विपरीत रहेको हुँदा कांग्रेसको विरोधका कारण सचिवालयबाट फिर्ता लगिएको उनले बताए । उक्त अध्यादेशको भावनाअनुरुप विधेयक ल्याउनुपर्नेलगायतका माग राखी डाकेसी पुनः अनशनमा बसेका छन् । जुम्लामा अनशनमा बसेका डा केसीको स्वास्थ्यस्थिति दिनदिनै खस्कदै गएको छ । सरकारले डा केसीको माग र स्वास्थ्यस्थितिबारे गम्भीर चासो लिनुको साटो उहाँलाई गैरन्यायिक हिरासतमा राख्ने, उपचारमा कुनै चासो नदेखाउने, मागबारे छलफल नगर्ने गरी गैरजिम्मेवार र अलोकतान्त्रिक चरित्र देखाएको नेता खाँणले बताए। यो विषय जनतासँग प्रत्यक्ष सरोकार भएको र सार्वजनिक रुपले महत्वपूर्ण भएको हुँदा प्रतिनिधिसभामा तत्काल छलफल गर्न वाञ्छनीय भएको भन्दै उनले जनताको प्रत्यक्ष सरोकार भएको स्वास्थ्य शिक्षा र सेवालाई सर्वसुलभ र गुणस्तरीय बनाउन जारी भएको अध्यादेशअनुरुप नै विधेयक तत्काल सदनसमक्ष प्रस्तुत गर्न प्रस्ताव दर्ता गरिएको जानकारी गराए। प्रस्तावमा डा गोविन्द केसीको उपचारको उचित व्यवस्था गरी जीवनरक्षा गर्न र चिकित्सा शिक्षासम्बन्धी उनले राखेका माग सम्बोधन हुनेगरी सरकारले विगतमा जारी गरेको अध्यादेशअनुरुपको विधेयक प्रस्तुत गर्न माग गरिएको छ ।"
झलनाथ खनाल भन्छन् : माक्र्सवादको व्याख्या समय सापेक्ष गरौं,"नेपालगन्ज : नेपाल कम्युनिस्ट पार्टीका बरिष्ठ नेता झलनाथ खनालले माक्र्सवादको व्याख्या समय सापेक्ष रुपमा गर्नुपर्ने बताएका छन् । कार्ल माक्र्स जन्म द्वीशतवार्षिकी समारोहले शुक्रबार नेपालगन्जमा प्रदेश ५ स्तरीय प्रादेशिक गोष्ठीको उद्घाटन गर्दै नेता खनालले माक्र्सवादमा आधारित रहेर पनि समाजवाद हुँदै साम्यवादमा पुग्ने बाटो देश अनुसार फरक हुने बताए । उनले उत्तरी छिमेकी देश चीनको उदाहरण दिँदै भने, विश्वमा कम्युनिस्ट व्यवस्था ओरालो लागेको बेला चीन नयाँ ढंगले अघि बढ्न सुरु गर्याे । खुलापनको नीति थाल्यो । अत्यन्त तिब्र गतिमा सुधार भयो । यद्यपी त्यो सुधारलाई पूँजीवादको कुरा हो भनेर कम्युनिष्टहरुले आरोप लगाए । वहसहरु भए । त्यही चीन विश्वको दोस्रोे शक्तिशाली राष्ट्र भएको छ । अहिले चिनियाँ विशेषताको समाजवादको रुपमा व्याख्या हुन थालेको खनालले बताए । उनको कथन थियो, हरेक देशमा कसरी समाजवाद निर्माण गर्ने त्यसका कार्यदिशा र सिद्धान्त त्यो देशको कम्युनिस्ट पार्टीले विचार गर्नुपर्ने कुरा हो । त्यस्तो समाजवादको बाटो तय गर्न अरुका कुरा सुन्ने र आफ्ना अडान नछोड्ने नीति लिनुपर्ने खनालको भनाइ थियो । उनले नेकपामा विगतमा एमाले र एमाओवादी जस्तो गुटबन्दी, पक्षधरता, पार्टीमा कसैलाई जिम्मेवारी नदिने र कसैलाई जिम्मेवारी बढी दिने प्रवृत्तिको अन्त्य हुनुपर्नेमा जोड दिए । कार्यक्रममा नेकपा अध्यक्ष पुष्पकमल दाहाल प्रचण्ड आउने पूर्वनिर्धारित कार्यक्रम पार्टी बैठकका कारण स्थगित भएको थियो । सो अवसरमा कार्ल माक्र्स जन्म द्वीशतवार्षिकी समारोहका संयोजक तथा नेकपाका स्थायी कमिटी सदस्य घनश्याम भुसाल र सहसंयोजक राम कार्की लगायतले कार्ल माक्र्सका विचार अहिले पनि सान्दर्भिक भएको बताएका थिए । गोष्ठीमा प्रदेश ५ का १२ जिल्लाका नेकपा लगायत अन्य कम्युनिस्ट घटकका १ हजार पाँच सय कम्युनिस्ट कार्यकर्ताहरुको सहभागिता रहेको छ । गोष्ठी शनिबारसम्म चल्नेछ ।"
प्रतिनिधिसभाको दोस्रो बैठक पनि अवरुद्ध,काठमाडौं : प्रतिनिधिसभाको दोस्रो बैठक पनि प्रमुख प्रतिपक्षी दल नेपाली कांग्रेसले अवरुद्ध गरेको छ । कांग्रेसले आमरण अनशनरत डा गोविन्द केसीको उपचार र जीवन रक्षासम्बन्धी सार्वजनिक महत्वको प्रस्ताव संसद्मा छलफलका लागि कार्यसूचीमा ल्याउन माग गर्दै दोस्रो बैठक पनि अवरुद्ध गरेको हो । संसद्को बैठक सुरु हुनेबित्तिकै कांग्रेसका सांसदहरु आआफ्नो सिटबाट उठिरहेपछि सभामुख कृष्णबहादुर महराले तपार्इंहरुको माग अर्को बैठकको कार्यसूचीमा आउने जानकारी गराए । कांग्रेसका सांसद दिलेन्द्रप्रसाद बडूले डा केसीको जीवनरक्षासम्बन्धी सार्वजनिक महत्व संसद्मा दर्ता भएको हुँदा सो प्रस्तावलाई छलफलमा नल्याएसम्म बैठक चल्न नदिने जानकारी गराए । सभामुखको पटक पटकको आग्रहपछि पनि कांग्रेस सांसदहरु उठिरहेपछि बैठक सोमबारसम्मका लागि स्थगित भएको छ । संसद्को अर्को बैठक असार २५ गते सोमबार दिनको १ः०० बजे बस्नेछ ।
"आरोपी ४० जानै निर्दाेष , हत्यारा चाहिँ को ?","दोलखा : गौरीशंकर गाउँपालिका१, जुँगूका कुलबहादुर तामाङको २०७४ वैशाख २६ गते स्थानीय तहको निर्वाचन प्रचारका क्रममा झडप हुँदा मृत्यु भयो । उनी एमालेका कार्यकर्ता थिए । आफ्नो कार्यकर्ताको हत्या गरिएको आरोपमा तत्कालीन एमालेको जिल्ला कमिटीले निर्णय नै गरेर मृतकका बाबु गोरे तामाङमार्फत तत्कालीन माओवादी केन्द्रका ४० जनाविरुद्ध जेठ २१ गते किटानी जाहेरी दियो । तत्कालिन प्रहरी प्रमुखले यत्रो संख्याका आरोपीलाई अनुसन्धान गर्न गाह्रो हुने र अपराधी छुट्न सक्ने भन्दै संख्या घटाएर जाहेरी दिन आग्रह गरे । घटनालाई यति राजनीतिक बनाइयो कि दोलखा क्षेत्र नं १ का प्रदेश सभा सदस्य विशाल खड्का, माओवादीका केन्द्रीय सदस्य गंगा कार्की र पूर्व राज्यमन्त्री देवी खड्कासहित ४० जनालाई नै किटानी जाहेरी दर्ता गराइयो । यता बिहीबार जिल्ला न्यायाधीश कमलराज विष्टको इजलाशले माओवादीका नेतासहित ४० जानै आरोपीलाई हत्यामा संलग्न भएको प्रमाण नपुगेकोे भन्दै निर्दोष ठहर गरेको छ । अदालतमा कर्तव्य ज्यान मुद्दा दर्ता भएको १ वर्ष १ महिनापछि सबै आरोपी विना धरौटी अदालतबाट निर्दाेष ठहर भएका छन् । अदालतले मृतक तामाङको हत्या आरोप लागेका ४० जनालाई निर्दोष ठहर गरेसँगै हत्यारा को त भन्ने प्रश्न आम दोलखावासीमा उब्जिएको छ । शव सदरमुकाम चरिकोट ल्याएर पोष्टमार्टम गरेसँगै एमालेको झण्डा ओढाएर बजार परिक्रमा समेत गराएकाे थियाे । 'तिनीले नगरेको भए कसले हत्या गर्याे?', मृतकका एक आफन्तले भने, ज्यान गएको छ, मान्छे मरेको हो । अदालतको फैसलासँगै तामाङ हत्याको घटना फेरी सुरुवाती विन्दुमा पुगेको छ । प्रहरीले अब नयाँ प्रक्रियाबाट अपराधीको खोजी गर्नु पर्ने भएको छ । सरकारवादी रहेको मुद्दाका सरकारी वकिल बद्री नेपालले फैसला प्राप्त भएपछि अध्ययन गरेर पुनरावेदन गर्ने नगर्ने टुँगो लाग्ने बताए । लासको राजनीति गर्ने चलन, फितलो अनुसन्धान, प्रमाणको अभाव, सामुहिक किटानी जाहेरी लगायतको कारण कर्तव्य ज्यानजस्तो मुद्दा रहस्यकै गर्भमा रहने तथा हत्याराहरुको मनोबल बढ्ने मानवअधिकारकर्मीहरु बताउँछन् ।"
नेपालमा दलाई लामाको जन्मदिन यसरी मनाइयो (फोटो फिचर),"तस्बिरः सुनिता डंगोल काठमाडौं : नेपालस्थित तिब्बती समुदायले निर्वासित धार्मिक नेता दलाई लामाको ८३ औं जन्मोत्सव मनाएका छन्। ललितपुरको एकान्तकुनास्थित तिब्बती शरणार्थी शिविरमा धार्मिक नेता लामाको जन्मोत्सव मनाइएको हो। शुक्रबार बिहान आयोजित विशेष समारोहमा नेपालस्थित विदेशी कूटनीतिज्ञको सहभागीतामा भव्य रुपमा जन्मदिन मनाइएको हो। जन्मोत्सव समारोहमा नेपालका लागि अमेरिका र फ्रान्सका राजदूतको उपस्थिति रहेको थियो भने नेपालस्थित स्विटजरल्यान्ड, जर्मन र बेलायती दूतावासका प्रतिनिधि उपस्थित थिए। नेपालमा शरणार्थी मामिला हेर्दै आएको शरणार्थी सम्बन्धी उच्च आयोग यूएनएचसीआर) का प्रोटेक्सन अफिसर र यूरोपेली युनियनका प्रतिनिधिसमेत धार्मिक नेता लामाको जन्मोत्सोव मनाउन पुगेका थिए। लामाको फोटोमा लामा गुरुले मन्त्रोचारण गरेपछि कार्यक्रम शुभारम्भ भएको थियो। नेपाल स्थित तिब्बती समुदायले भव्य कार्यक्रम गर्ने उदेश्यले जिल्ला प्रशासन कार्यालय ललितपुरमा अनुमतिका लागि निवेदन दिए पनि सुनुवाइ नभएपछि सामान्य कार्यक्रम गरेका थिए। चीनविरुद्ध गतिविधि नहोस् भनेर गृह मन्त्रालयले शुक्रबार बिहानैदेखि काठमाडौंको सुरक्षा व्यवस्थामा कडा पारेको थियो। नेपालस्थित चिनियाँ दूतावास वरपरको सुरक्षा अवस्थामा मजबुत बनाएको थियो। ललितपुर जोडने बाग्मती पुल नजिकै बिहानैदेखि तिब्बतीको गतिविधि बढ्न सक्ने भएको भन्दै गाडि र मोटरसाइकलमा सवार व्यक्तिलाई समेत सोधखोज गरेका थिए। लामाकाे जन्मदिनको कार्यक्रममा सहभागी हुन पुगेकी अशक्त महिलालाई कार्यक्रम स्थलतर्फ लादै सशस्त्र प्रहरी। तस्बिरः शम्भु कट्टेल"
प्रदेशको नाम गण्डकी पक्कापक्की,"पोखरा : प्रदेश ४ को नाम गण्डकी रहने निश्चितजस्तै भएको छ। प्रदेशसभामा ५७ सांसद रहेका ४ दलले गण्डकी नामकरण गर्ने निर्णय गरिसकेका छन्। सत्तारुढ नेपाल कम्युनिस्ट पार्टी (नेकपा), विपक्षी कांग्रेस र राष्ट्रिय जनमोर्चा संसदीय दलले प्रदेशको नाम गण्डकी राख्नुपर्ने निर्णय गरिसकेका छन्। २ सांसद रहेको नयाँ शक्ति पार्टीले गण्डकीतमुवान हुनुपर्ने मागसहित संशोधन प्रस्ताव दर्ता गरेको छ। प्रदेश राजधानी र नामांकन समितिले बुझाएको प्रतिवेदन १० असारमा टेबुल भएपछि बिहीबारदेखि नामकरणबारे छलफल सुरु भएको हो। यसअघि प्रदेशसभाले राजधानी पोखरा तोकेर राजपत्रमा प्रकाशित गरिसकेको छ। प्रदेशसभामा नेकपाका ३९, कांग्रेसका १५ र राजमोका ३ सांसद छन्। ५९ सदस्यीय प्रदेशसभामा नेकपाबाटै सभामुख बनेका नेत्रनाथ अधिकारी र अहिले उनको अनुपस्थितिमा कार्यबाहक सभामुख बनेकी उपसभामुख सिर्जना शर्माको मत नगन्दा गण्डकी पक्षधर सांसद ५५ जना हुने देखिएको छ। सभामुख बिरामी भएकाले उपस्थित हुन सकेका छैनन्। नयाँशक्ति पार्टी मात्रै विपक्षीमा भयो भने पनि प्रदेशको नाम गण्डकी ५५ सांसदको मतले पारित हुने देखिन्छ। संविधानको धारा २ सय ९५ ले प्रदेश नामकरणबारे व्यवस्था गरेको छ। उक्त धाराको उपधारा २ ले भनेको छ, प्रदेशको नामकरण सम्बन्धित प्रदेशसभाको सम्पूर्ण सदस्य संख्याको दुईतिहाइ बहुमतबाट हुनेछ। नामकरणबारे प्रदेशसभामा बिहीबारदेखि सुरु छलफलमा भाग लिएका १७ मध्ये १६ जनाले गण्डकीको पक्षमा समर्थन जनाए। नयाँ शक्ति पार्टीका सांसद हरिशरण आचार्यले पहिचानका आधारमा प्रदेश नामकरण गर्नुपर्नेमा जोड दिए। पहिचानवादीहरूको एउटा आधार छ, उत्पीडितहरूको रक्षा गर्ने संघीयता हामीलाई चाहिएको हो, उनले भने, पहिचान आत्मसात गर्ने हो भने तमुवानमगरात अनिवार्य छ। उनले पहिचान सम्बोधन नगर्ने हो भने ५७ वर्षपछि संघीयता खारेज गरौं भन्ने दिन आउने विचार व्यक्त गरे। आर्थिक मामिला तथा योजनामन्त्री तथा नेकपाका सांसद किरण गुरुङले नाम र अधिकार छुट्टै विषय भएको बताए। कसैको नाम बलबहादुर हुँदैमा बलियो हुन्छ जस्तो मलाई लाग्दैन, कसैको नाम धनबहादुर हुँदैमा धनी हुन्छ जस्तो पनि मलाई लाग्दैन, उनले भने, पहिचान भनेको भाषा, संस्कृति र भूगोल हो। गुरुङले गुरुङ र मगर भाषाबाट विकसित हुँदै गण्डकी शब्द आएको हुँदा सबैको साझा पहिचान गण्डकी हुने विचार राखे। मगर भाषामा गान भनेको हरियो साग र डी भनेको पानी हो, मन्त्री गुरुङले भने, गानडीबाटै गण्डकी बनेको हो, गुरुङ भाषाको प्राचीन शास्त्र पच्युमा पनि हिमालबाट बग्ने सात वटा नदी भनेर डी उल्लेख छ, जुन अहिले हामीले भन्ने गरेको सप्तगण्डकी हो। उनले गुरुङ, मगर र अरू जातिको पनि पहिचान गण्डकी भएको बताए। प्रमुख प्रतिपक्ष दलका नेता कृष्णचन्द्र नेपाली पोखरेलले गण्डकी शब्दमा सबैको अपनत्व रहेको विचार राखे। उनले भने, लोकतन्त्र भनेको सबैको अस्तित्व स्वीकार्ने व्यवस्था हो। आजको जनादेशले सबै जातजाति अटाउने प्रदेश भनेको छ। साविक माओवादीकी सांसद आशा कोइरालाले तमुवानमगराँतको मागप्रति सम्मान रहेको बताइन्। उनले भनिन्, पहिचान स्थापित गर्ने कुरामा समेत छौं, तर गण्डकी नै साझा र उपयुक्त नाम हुन सक्छ। संघीयताको सधैं विरोधमा रहेको पार्टी राष्ट्रिय जनमोर्चाका सांसद कृष्ण थापाले एउटा जातिलाई मात्रै प्र श्रय दिँदा देश रुवान्डा बन्ने विचार राखे। जातीय आधारमा राज्यपुनर्संरचना गरिन नहुने उनको धारणा थियो। गण्डकी प्रदेशको नामकरणको पक्षमा निर्णय गरेको भन्दै उनले नेकपालाई धन्यवाद दिए। सांसद धनञ्जय दवाडीले अहिलेको प्रदेश ४ को इतिहासमा जडान, शेषान्त र मगराँत रहेको र त्यसलाई केवल गण्डकीले जोड्ने बताए। यहाँका हामीबीचको जीवनशैली फरक पहिचान छ, त्यो पहिचान गण्डकी हो, उनले भने। सांसद राजीव पहारीले बहुजाति, बहुधाषा र बहुधर्म भएको प्रदेशको साझा नाम गण्डकी उपयुक्त हुने बताए। सांसदहरू कृष्ण थापा, विष्णुप्रसाद लामिछाने, विनोद केसी, इन्द्रलाल सापकोटा, भागवतप्रकाश मल्ल, विन्दुकुमार थापा, चन्द्रमोहन गौचन, डोबाटे विश्वकर्मा र प्रभा कोइरालाले छलफलमा भाग लिएका थिए।"
संसदीय समितिमा राष्ट्रिय सभाबाट तीन जनाको नाम सिफारिस,"काठमाडौं : राष्ट्रिय सभाबाट संसदीय सुनुवाई समितिका लागि तीन जनाको नाम सिफारिस गरिएको छ । १५ सदस्यीय सुनुवाई समितिमा राष्ट्रिय सभाबाट तीन जनाको नाम सिफारिस गरिएको हो । राष्ट्रियसभाका अध्यक्ष गणेशप्रसाद तिमिल्सिनाले सांसदहरू सुमनराज प्याकुरेल, नन्दा चपाई र जितेन्द्रनारायण देवको नाम सिफारिस गरेका हुन् । प्याकुरेल, चपाई सत्तारुढ नेकपाका सांसद हुन् भने देव प्रतिपक्षी दल नेपाली कांग्रेसका सांसद हुन् । प्रतिपक्षी दल कांग्रेसले समितिमा बस्ने सांसदको नामावली नबुझाएपछि बिहीबारको संसद बैठकमा सभामुख कृष्णबहादुर महराले तीन दिन भित्र नाम बुझाउनअल्टिमेटम दिएका थिए ।कांग्रेसले समितिका सभापतिमा भागबण्डा गर्न माग गर्दै नामावली बुझाउन नमानिरहेको थियो । १५ सदस्यीय सुनुवाइ समितिमा प्रतिनिधिसभाबाट १२ र राष्ट्रियसभाबाट तीनजना मनोनयन गर्ने प्रावधान छ । उक्त समितिमा प्रतिनिधिसभाका सभामुख, राष्ट्रियसभाका अध्यक्ष र कानून, न्याय तथा संसदीय मामिलामन्त्री पदेन सदस्य रहनेछन् ।"
मदाने बन्यो उत्कृष्ट गाउँपालिका,"तम्घास : गुल्मीको दुर्गम क्षेत्रमा रहेको मदाने गाउँपालिका कार्यसम्पादनका आधारमा उत्कृष्ट भएको छ । सुगमका स्थानीय तहलाई उछिन्दै चालु आर्थिक वर्षको जेठ मसान्तसम्मको कार्यसम्पादनको आधारमा मदाने जिल्लाकै पहिलो बनेको हो । विभिन्न योजनाहरुको कार्यसम्पादन र वित्तिय प्रगतीको आधारमा पालिका उत्कृष्ट भएको जिल्ला सम्वन्य समितिले जनाएको छ । जेठसम्म ७५ प्रतिशत वित्तिय प्रगती भएको गाउँपालिकाका प्रमुख प्रशासकिय अधिकृत सुरेश भण्डारीले जानकारी दिए । १२ स्थानीय तहमध्ये धेरै भूक्तानी दिनेमा हामी रहेछौँ,उनले भने,काम गर्ने हौसला अझै बढेको छ । कार्यरत विभिन्न विषयगत क्षेत्रका कर्मचारी, जनप्रतिनिधीहरुको एकताले नै गाउँपालिकालाई राम्रो बनाउन प्रेरणा मिलेको उनले अनुभव सुनाए । गतवर्षको पहिलो आर्थिक वर्षमै नीति, बजेट तथा कार्यक्रम कार्यान्वयन हुनुपूर्व समुदाय स्तरमा पुगेर स्थानीयलाई सचेत गराएको गाउँपालिका अध्यक्ष दान बहादुर केसीले जानकारी दिए । जनप्रतिनिधी र कर्मचारी समुदायमा पुगेर उपभोक्ता समितिलाई अभिमुखीकरण गरायौँ,उनले भने,काम गर्दा अप्ठ्यारो परेको खवर धेरै सुन्न परेको छैन् । योजना सम्झौता, भूक्तानी प्रक्रिया, योजना संचालन गर्ने तरिका लगाएत विषयमा उपभोक्ता समितिलाई शुरुमै सचेत गराइएको छ । गाउँपालिकाले जेठ मसान्तसम्म १३ करोड २८ लाख ५२ हजार चारसय ८८ रुपैयाँ पूँजिगत बजेटमध्ये ९ करोड ९६ लाख ३९ हजार ३ सय ६६ रुपैयाँ भूक्तानी गरिसकेको जनाएको छ । विभिन्न क्षेत्रका ४ सय ९७ वटा योजनाहरुमध्ये ३ सय ८० वटा सम्पन्न भइसकेको छ । गाउँपालिका केन्द्र पुर्कोटदहमा शुरुमा भूक्तानीका लागि बैंकहरु नहुँदा समस्या भएको थियो । हाल कृषि विकास बैंक संचालनमा रहेको छ । तर, उक्त बैंकले पनि समयमै भूक्तानी दिन सकिरहेको छैन् । भौतिक पूर्वाधार र सदरमुकाम तम्घादेखि धेरै टाढाको दुरीमा रहेको गाउँपालिकाले आगामी वर्षमा कार्यसम्पादनलाई अझ विश्वसनीय र छिटो छरितो बनाउने लक्ष्य लिइएको कर्मचारीले बताएका छन् । कार्यसम्पादन र वित्तिय प्रगतीलाई हेर्दा जिल्लामा सवैभन्दा कमजोर मालिका गाउँपालिका अर्खावाङ देखिएको छ ।"
सरकारी कार्यालय सदरमुकाममै रहने,"गोरखा : संघीयता कार्यान्वयन भएसँगै स्थानीय तहमा समायोजन हुने भनिएका सदरमुकामका अधिकांश कार्यालयहरू पुनः सदरमुकाममै रहने भएका छन्। स्थानीय तहमा कर्मचारी जान नमानिरहेको अवस्थामा सरकारले विभिन्न नाम र रूप परिवर्तन गरी सदरमुकामका कार्यालयहरू सदरमुकाममै राख्ने व्यवस्था गरेको हो। यसअघि साउनदेखि जिल्ला अदालत, जिल्ला प्रशासन, जिल्ला समन्वय समिति, कोलेनिका, जिल्ला प्रहरी र निर्वाचन आयोगको जिल्ला कार्यालय मात्र सदरमुकाममा रहने सरकारको निर्णय थियो। तर सरकारको पछिल्लो व्यवस्थाअनुसार शिक्षा कार्यालय, सहरी विकास तथा भवन डिभिजन, नापी, मालपोत, खानेपानी तथा सरसफाइ डिभिजन, पशुसेवा, कृषि विकास, वन, सडक योजना कार्यालय पनि सदरमुकाममै रहने सम्बन्धित कार्यालयका प्रमुखहरूले बताएका छन्। नापी र मालपोत कार्यालयको काम स्थानीय तहबाट सम्पादन गर्न जटिल भएकाले सदरमुकाममा नै रहने व्यवस्था भएको प्रमुख जिल्ला अधिकारी नारायण भट्टराईले जानकारी दिए। त्यस्तै एसईई परीक्षा, जिल्लाभरिका शिक्षकको कार्यसम्पादन मूल्यांकनलगायत कामका लागि शिक्षा विकास तथा समन्वय इकाइको रूपमा शिक्षा कार्यालयलाई सदरमुकाममा राख्ने व्यवस्था भएको भट्टराईले बताए। भूकम्पपीडितका निजी आवास निर्माणको कामसमेत गरिरहेको सहरी विकास तथा भवन निर्माण डिभिजन कार्यालय गोरखामै राख्ने निर्णय भएको सो डिभिजनकी प्रमुख सुनिता श्रेष्ठले बताइन्। यसअघि गोरखा र तनहुँको काम मात्र गर्दै आएको सो डिभिजनको क्षेत्र विस्तार गरी लमजुङ, मनाङ र नवलपुर थप गरिएको पनि उनले बताइन्। जिल्ला कृषि विकास कार्यालय पनि आयोजना कार्यालयको रूपमा जिल्लामा रहने भएको छ। प्रधानमन्त्री कृषि आधुनिकीकरण परियोजनाको सुन्तला जोनसम्बन्धी कार्यालयमा रूपान्तरित भई कम्तीमा १० वर्षका लागि कृषि कार्यालय सदरमुकाममै रहने वरिष्ठ कृषि विकास अधिकृत यामकुमार श्रेष्ठले जानकारी दिए। पशुसेवा कार्यालयका प्रमुख डाक्टर जगतबन्धु नेपालीका अनुसार पशुसेवा कार्यालय पनि गोरखामा रहने भएको छ। ४७ वटा जिल्लामा कार्यालय राख्ने संघीय सरकारको निर्णयअनुसार प्रदेश सरकारमातहत रहने गरी गोरखामा पनि पशु चिकित्सालय तथा ज्ञान केन्द्रको नाममा पशुसेवा कार्यालय रहने नेपालीले बताए। जिल्ला वन कार्यालय अब डिभिजन वन कार्यालय भएर सदरमुकाममा रहने भएको जिल्ला वन अधिकृत जीवनाथ पौडेलले जनाए। सदरमुकाममा डिभिजन वन कार्यालय र जिल्लाभरका ११ स्थानीय तहमध्ये छ वटामा सबडिभिजन कार्यालय रहनेछन्, पौडेलले भने, प्रदेश मन्त्रालयअन्तर्गत रहने गरी जिल्लामा वन कार्यालय राख्नेबारे सामान्य प्रशासन मन्त्रालयबाट अनुमोदन भइसकेको जानकारी आएको छ। जिल्लामा काम गर्दै आएको एघारकिलो, छेपेटार, भालुस्वाँरा बारपाक सडक योजना कार्यालय गोरखामा रहने भएको छ। सो कार्यालयले आगामी आवमा खर्च गर्ने गरी १७ करोड रुपैयाँ बजेटसमेत स्वीकृत भएर आएको कार्यालय प्रमुख अमृतमणि रिमालले जानकारी दिए। प्रदेशको भौतिक योजना तथा निर्माण मन्त्रालयअन्तर्गत रहने गरी गोरखामा खानेपानी डिभिजन कार्यालय पनि रहने डिभिजन प्रमुख रत्न लामिछानेले बताए। अन्य जिल्लाभन्दा गोरखामा खानेपानी तथा सरसफाइका योजना धेरै भएकाले साविकको डिभिजन गोरखामै रहने भएको छ, भौतिक योजना तथा निर्माण मन्त्रीको हवला दिँदै लामिछानेले भने। महिला विकास कार्यालयलाई पनि जिल्ला समन्वय समितिमातहत समन्वय इकाइको रूपमा राख्न मन्त्रालयले गृहकार्य गरिरहेको महिला विकास अधिकृत सुशीला वाग्लेले जानकारी दिइन्। तर यसबारे पछिल्लो निर्णय भने नआएको उनको भनाइ छ।"
सरकारी बजेट सभामुखको निजी खातामा,"जनकपुरधाम : प्रदेश २ का सभामुख सरोजकुमार यादवले निजी सचिवालयको खर्च व्यक्तिगत खातामा जम्मा गर्न दबाब दिएका छन् । सभामुख यादवको निजी सचिवालयमा कति कर्मचारी छन् भन्ने विवरण प्रदेशसभा सचिवालयलाई जानकारी दिइएको छैन । सभामुखको दबाबमा प्रदेशसभा सचिवालयले एनएमबी बैंकको निजी खातामा १८ लाख रुपैयाँ राखिदिएको पाइएको छ । यो रकममा उनको तलब, भत्ता पनि समावेश रहेको जनाइएको छ । निजी सचिवालयका कर्मचारीको तलब सुविधा लागि ११ लाख भन्दा बढी रुपैयाँ निकासा गरिएको प्रदेशसभा सचिवालयका लेखा अधिकृत लालबाबु मि श्रले जानकारी दिए । हामीले सभामुखको पारि श्रमिक तथा निजी सचिवालयका कर्मचारीको तलब, भत्ताका लागि कोष तथा लेखा नियन्त्रण कार्यालयबाट रकम भुक्तानी गर्न माग गरेका थियांै, लेखा अधिकृत मि श्रले भने, सभामुखको खातामा रकम जम्मासमेत भइसकेको छ । प्रदेशसभा बैठकले असार १ गते प्रदेशसभा पदाधिकारी तथा सदस्यको पारि श्रमिक र सुविधासम्बन्धी विधेयक पारित गरेको थियो । तर, सभामुख यादवले आफू नियुक्त भएको मिति माघ ३ गतेदेखिकै सेवासुविधासहित निजी सचिवालयका कर्मचारीको तलब भुक्तानी हुनुपर्ने माग गरेको जनाइएको छ । त्यसपछि प्रदेशसभा सचिवालयले सोहीबमोजिम पाँच महिनाको तलब, भत्ता, सेवा, सुविधा र निजी सचिवालयका कर्मचारीको तलब जोडेर बैंक खातामा पठाएको हो । सभामुखले निजी सचिवालयमा राजपत्रांकित प्रथम श्रेणीका स्वकीय सचिव, द्वितीय श्रेणीका स्वकीय सचिव, तृतीय श्रेणीका स्वकीय सचिव, प्रथम स्तरका कार्यालय सहयोगी, कम्प्युटर अपरेटर ११, सवारी चालक २, भान्से, माली र स्विपर ११ गरी १० कर्मचारी भर्ना गर्न सक्ने व्यवस्था छ । तर, सभामुखले कति कर्मचारी नियुक्त गरेका छन् भन्नेबारे जानकारी नभएको प्रदेशसभा सचिवालयका सचिव दिवाकर पौडेलले बताए । ऐनबमोजिम पदाधिकारीको सेवासुविधा हामीले उपलब्ध गराएका हौं, सचिव पौडेलले भने । निजी सचिवालयमा नियुक्त भएका कुनै पनि कर्मचारीको तलब सभामुखको निजी खातामा पठाउनु कानुनसम्मत नरहेको कोष तथा लेखा नियन्त्रण कार्यालय जनकपुरका प्रमुख डा वीरेन्द्रकुमार मि श्रले बताए । कानुनतः यो गलत हो, उनले भने, कर्मचारीको तलब उसकै खातामा जानुपर्ने हो, कसैको व्यक्तिगत खातामा होइन । हामी यो विषय निगरानी गर्छौं । कांग्रेस प्रदेशसभा संसदीय दलका नेता रामसरोज यादवले कर्मचारीको तलब, भत्ता सभामुखको खातामा राख्न लगाउने कार्यको आफूहरूले विरोध गर्ने बताए । यसबारे हामी सदनमै यो प्रश्न गर्छौं, उनले भने, कर्मचारी भर्ना नै नगरी व्यक्तिगत खातामा रकम जम्मा गराउनु गलत कार्य हो । प्रदेशसभाले सभामुखको पारि श्रमिक मासिक ५८ हजार तोेकेको छ । आवास सुविधा, फर्निचर, सवारी साधन, सञ्चार सुविधा, निजी सचिवालय, इन्धन, मोबिल, बिजुली, धारा, दैनिक भ्रमण भत्ता, विदेश भ्रमण गर्दा सुविधा पाउँछन् । यो विषयमा प्रतिक्रिया लिन खोज्दा सभामुख यादव सम्पर्कमा आउन चाहेनन् ।"
अघिल्लो सरकारले नियुक्त गरेका प्रदेश प्रमुख फिर्ता गरिँदै,"काठमाडौं : सरकारले पूर्ववर्ती सरकारले नियुक्त गरेका सातै प्रदेशका प्रमुखलाई पनि फिर्ता बोलाउने तयारी गरेको छ । कांग्रेस सभापति शेरबहादुर देउवा नेतृत्वको सरकारको सिफारिसमा राष्ट्रपति विद्यादेवी भण्डारीले ३ माघमा सातै प्रदेशका प्रमुख नियुक्ति गरेकी थिइन् । प्रदेश १ का गोविन्द सुब्बा, प्रदेश २ का रत्नेश्वरलाल कायस्थ, प्रदेश ३ का अनुराधा कोइराला, प्रदेश ४ का बाबुराम कुँवर, प्रदेश ५ का उमाकान्त झा, कर्णाली प्रदेशका दुर्गाकेशर खनाल र प्रदेश ७ का मोहनराज मल्ललाई फिर्ता बोलाउन गृहकार्य अघि बढाएको हो । कानुनमन्त्री शेरबहादुर तामाङले प्रदेशप्रमुख पद पनि राजनीतिक नियुक्ति भएकाले फिर्ता गर्न कानुनी प्रक्रिया सुरु गरिएको प्रतिक्रिया दिए । प्रदेशप्रमुख फिर्ता गर्न केही कानुनी प्रक्रिया पूरा गर्नुपर्ने भएकाले प्रक्रिया थालिएको छ, उनले भने । संविधानको धारा १६३ को उपधारा ३ मा राष्ट्रपतिले पदावधि समाप्त हुनु अगावै प्रदेशप्रमुखलाई फिर्ता गर्न सक्ने व्यवस्था गरेको छ । संविधानको यो धारा अनुसार मन्त्रिपरिषद् बैठकले प्रदेशप्रमुखलाई फिर्ता बोलाउन राष्ट्रपति समक्ष सिफारिस गर्नुपर्छ । प्रदेशप्रमुखको पदावधि भने पाँच वर्षको हुनेछ । कानुनमन्त्री तामाङले संवैधानिक व्यवस्थाअनुसार छिटै प्रदेशप्रमुखलाई फिर्ता बोलाउन राष्ट्रपति समक्ष सिफारिस गरिने जानकारी दिए । सबै राजनीतिक नियुक्ति बदर गर्ने निर्णय भएकाले अब छिट्टै प्रदेश प्रमुख पनि फिर्ता हुनेछन्, उनले भने । न्यायपालिका सरकारलाई सहयोग गर्छ कानुनमन्त्री तामाङले सरकारले गरेका राजनीतिक नियुक्ति बदरसम्बन्धी निर्णयमा न्यायपालिकाले सरकारलाई सहयोग गर्ने विश्वास व्यक्त गरेका छन् । सरकारले विगतको सरकारले गरेको कानुनी त्रुटि सच्याएकाले नियुक्ति बदर भएकाहरू अदालत गए पनि न्यायपालिकाले उनीहरूलाई साथ नदिने उनको विश्वास छ । कार्यपालिका, न्यायपालिका र व्यवस्थापिका एक अर्काका परिपूरक हुन, एउटाको राम्रो काममा अर्काको सहयोग र साथ रहन्छ भन्ने मेरो विश्वास हो, उनले भने, राजनीतिक नियुक्ति बदर भएकाहरू अदालत गए सरकार आवश्यक प्रतिरक्षामा जानेछ । यो विषयमा अदालतले सरकारलाई सहयोग गर्नेछ ।"
संसदमा कांग्रेसकाे अवराेध,"काठमाडौं : अनसनरत डा गोविन्द केसीको जीवन रक्षासहितको जरुरी सार्वजनिक महत्व प्रस्ताव कार्यसूचीमा नराखेको भन्दै नेपाली कांग्रेसका सांसदले सांसद अवरुद्ध पारेका छन्। उक्त प्रस्ताव कार्यसूचीमा नराखेपछि कांग्रेसका सांसदले उठेर विरोध जनाएका हुन् । प्रमुख प्रतिपक्षी कांग्रेसले आमरण अनशनरत डा गोविन्द केसीको उपचारको व्यवस्था गरी जीवनरक्षा गर्न सार्वजनिक महत्वको प्रस्ताव संघीय संसद् सचिवालयमा दर्ता गराएको थियो । कार्यसूचीमा राष्ट्रपतिको कार्यालयको पत्र, संसदीय सुनुवाई समिति र व्यवस्थापन कार्यसूची मात्रै देखेपछि कांग्रेस सांसदले विरोध गर्दै सांसद अवरुद्ध गरेका छन् ।कांग्रेसको अवरोधपछि आधा घण्टाको लागि संसद स्थगित गरिएको छ ।"
अघिल्लो सरकारले गरेका नियुक्ति खारेज गर्ने सरकारको निर्णय विरुद्ध कांग्रेस,"काठमाडौं : प्रमुख प्रतिपक्ष दल नेपाली कांग्रेसले तत्कालीन प्रधानमन्त्री शेरबहादुर देउवाको नेतृत्वमा रहेको सरकारले गरेको नियुक्तिसम्बन्धी निर्णय उल्ट्याउने मन्त्रिपरिषद्को पछिल्लो निर्णय फिर्ता लिन सुझाव दिएको छ । राष्ट्रियसभाको शुक्रबारको बैठकको प्रारम्भमै समय माग गरेर नेपाली कांग्रेसका सांसद जितेन्द्रनारायण देवले वर्तमान सरकारको गतिविधि र कामकारवाही प्रमुख प्रतिपक्ष दलसँग राजनीतिक मुठभेडतर्फ अग्रसर भएको देखिएको बताए। उनले सरकारका यस्ताखाले गतिविधि लोकतन्त्रका लागि शुभसंकेत नभएको बताउँदै तत्कालीन देउवा सरकारले विधिको शासन र कानूनी राज्यको अवधारणाभित्रै रहेर नियुक्तिसम्बन्धी निर्णय गरेकाले राजनीतिक प्रतिशोधका हिसाबले उल्ट्याउने काम नगर्न आग्रह गरे । सांसद देवले भने,पुष्पलाल र मदन भण्डारीको सहकार्यको संस्कृतिलाई स्मरण गर्नुस्, लोकतन्त्रका लागि ठूलो योगदान दिने शक्तिबीचको मूठभेडले कसैलाई फाइदा गर्दैन । दम्भ र घमण्ड नपालौँ, नराखौँ, मुठभेडको राजनीतिक अन्त्य गरौँ ।"
नेकपामा अहिलेसम्म ओलीकै अध्यक्षता,"काठमाडौं : नेकपामा दुई अध्यक्षको अधिकार क्षेत्र बराबर हुने व्यवस्था छ। तर अहिलेसम्म त्यसको कार्यविधि टुंगो नलाग्दा बैठकको अध्यक्षता आलोपालो हुन सकेको छैन। पार्टी एकीकरणको सहमतिदेखि पार्टी विधानमा समेत आगामी एकताको महाधिवेशनसम्म दुई अध्यक्षले बैठकको आलोपालो अध्यक्षता गर्ने र अध्यक्षता गर्ने अध्यक्षको वरियता पहिलो हुने उल्लेख छ। तर नेकपामा अहिलेसम्म यो विधिको औपचारिक प्रयोग भने भएको छैन। अहिलेसम्म नेकपाको केन्द्रीय समितिको दुई पटक, स्थायी समितिको (बिहीबार बस्ने समेत गरी दुई पटक) एक पटक र सचिवालयको बैठक तीन पटक बसिसकेको छ। अहिलेसम्म पार्टीका दुई अध्यक्षमध्ये प्रधानमन्त्रीसमेत रहेका केपी ओलीले मात्र बैठकको अध्यक्षता गरिरहेका छन्। दुई अध्यक्षले केकसरी बैठकको अध्यक्षता गर्ने नेकपाको नीतिगत अन्योलले अहिलेसम्म बैठकको अध्यक्षता प्रधानमन्त्री ओलीले मात्र गरिरहेको प्रवक्ता नारायणकाजी श्रेष्ठले बताए। पार्टीको विधान, नियमावली कार्यान्वयनमा लाने चरणबाट सुरु गर्ने वा त्यस अगाडि नै पनि गर्ने नीतिगत निर्णय भइसकेको छैन, प्रवक्ता श्रेष्ठले भने, यो कसरी मिलाउने भन्नेमा हामीले अझै निर्णय लिइसकेका छैनौं। नेकपामा प्रधानमन्त्री ओली र पुष्पकमल दाहाल दुवै जना अध्यक्ष रहने व्यवस्था छ। दुई अध्यक्षमध्ये दाहालले अहिलेसम्म बैठकको अध्यक्षता गरेका छैनन्। बरु वरिष्ठ नेता माधव नेपालले एउटा सचिवालय बैठकको अध्यक्षता गरेका छन्। अध्यक्ष तथा प्रधानमन्त्री ओली चीन भ्रमणमा र अर्का अध्यक्ष दाहाल सिंगापुरमा रहेका बेला कार्यवाहक अध्यक्षको जिम्मेवारी पाएका नेता नेपालले एउटा सचिवालय बैठकको अध्यक्षता गरेका हुन्। ७ असारमा पेरिसडाँडास्थित कार्यालयमा बसेको सचिवालय बैठकमा नेता नेपालले अध्यक्षता गरेका थिए। बैठकमा सचिवालयका ९ मध्ये तीन सदस्य अनुपस्थित थिए। अध्यक्षद्वय ओली र दाहाल तथा अर्का सदस्य रामबहादुर थापा देशबाहिर रहेका बेला नेता नेपालले ६ जना सचिवालय सदस्यको उपस्थितिमा बैठकको अध्यक्षता गरेका थिए। पार्टीको विधान, नियमावली कार्यान्वयनमा लाने चरणबाट सुरु गर्ने वा त्यस अगाडि नै पनि गर्ने नीतिगत निर्णय भइसकेको छैन। यो कसरी मिलाउने हामीले अझै निर्णय लिइसकेका छैनौं। नारायणकाजी श्रेष्ठ, प्रवक्ता, नेकपा नेकपाको विधानमा दुई अध्यक्षलाई समान अधिकार हुने गरी अधिकार क्षेत्र, काम, कर्तव्य र अधिकारको व्याख्या गरिएको छ। पार्टी विधानमा केन्द्रीय कमिटी, पोलिटब्युरो र स्थायी कमिटी बैठकको अध्यक्षता गर्ने, पार्टीका प्रमुख नेताका रूपमा समग्र पार्टीको नेतृत्व गर्ने, केन्द्रीय कमिटी, पोलिटब्युरो र स्थायी कमिटीका बैठकमा राजनीतिक प्रतिवेदन प्रस्तुत गर्ने, ती बैठकका निर्णय कार्यान्वयन गर्ने, गराउने, पार्टी विधान कार्यान्वयन गर्ने गराउने, केन्द्रीय कमिटीका तर्फबाट राष्ट्रिय महाधिवेशनमा राजनीतिक प्रतिवेदन प्रस्तुत गर्ने र केन्द्रीय कमिटी, पोलिटब्युरो तथा स्थायी कमिटीले तोकेका अन्य कार्य गर्ने जस्ता अधिकार समान रूपमा तोकिएको छ। त्यस्तै पार्टीका आधिकारिक निर्णयमा औपचारिक रूपमा दुवै अध्यक्षको हस्ताक्षर हुने उल्लेख छ। स्थायी समितिका दुई एजेन्डा तय सचिवालय बैठकले बिहीबार बस्ने स्थायी समिति बैठकका लागि दुई एजेन्डा पनि तय गरेको छ। प्रवक्ता श्रेष्ठका अनुसार स्थायी समिति बैठकमा प्रधानमन्त्री ओलीले आफ्नो चीन भ्रमणदेखि समसामयिक राजनीतिक घटनाक्रमसम्म केन्द्रित ब्रिफिङ गर्ने छन्। प्रधानमन्त्रीको चीन भ्रमण, अहिलेको समसामयिक राजनीतिक विषयमा केन्द्रीत रहेर अध्यक्षद्वयबाट पार्टी बैठकलाई ब्रिफिङसहित रिपोर्टिङ पहिलो एजेन्डा हुनेछ, प्रवक्ता श्रेष्ठले भने, त्यस्तै दोस्रो एजेन्डा पार्टी संगठनको प्रस्तावित नियमावलीमा छलफल गरेर स्थायी समितिको सुझाव लिनु हुनेछ। प्रधानमन्त्री ओलीले असार ५९ सम्म उत्तरी छिमेकी चीनको औपचारिक भ्रमणमा थिए। चीन भ्रमणबारे उनले पार्टी बैठकलाई ब्रिफिङ गर्न भ्याएका छैनन्। अर्का अध्यक्ष पुष्पकमल दाहालसमेत असार ४१७ सम्म पत्नी सीताको उपचारका लागि सिंगापुरमा रहेकाले नेकपाको बैठक बस्न सकेको थिएन। बुधबारको सचिवालय बैठकमा ओलीले सामान्य ब्रिफिङ गरेका छन्। बैठकपछि प्रवक्ता श्रेष्ठले भने, प्रधानमन्त्रीले आफ्नो चीन भ्रमणका विषयमा सचिवालय बैठकमै ब्रिफिङ गर्न खोज्नु भएको थियो, केही कुरा गर्नु पनि भयो, तर डिटेलमा स्थायी समिति बैठकमा एकैपटक गरौं भन्ने भयो, अब बिहीबारको स्थायी समिति बैठकमै एकैचोटी ब्रिफिङ गर्नुहुन्छ। ओलीले भ्रमण फलदायी र सकारात्मक भएको, चीनबाट रसुवा केरुङ हुँदै काठमाडौंसम्म रेल आउनेदेखि चिनियाँ राष्ट्रपति सि चिनफिङको नेपाल भ्रमण सम्मका विषयमा चीनका राष्ट्रपतिसँग छलफल भएको बुधबारको सचिवालय बैठकमा बताएका थिए। प्रधानमन्त्रीले भ्रमण राम्रो भयो, रेल पनि आउँछ, राष्ट्रपति सि पनि आउनुहुन्छ भन्नुभयो, बैठकमा सहभागी अर्का एक नेताले भने।"
केही पनि भएन भन्नु सहिदको अपमान : प्रचण्ड,"काठमाडौं : नेपाल कम्युनिस्ट पार्टीका अध्यक्ष पुष्पकमल दाहाल प्रचण्डले मुलुकमा केही पनि भएन भन्नु सहिदको अपमान भएको जिकिर गरेका छन्। योगमाया सामाजिक आन्दोलन सतवार्षिकी तथा ७८ औँ स्मृति दिवस समारोहलाई प्रज्ञा प्रतिष्ठानमा शुक्रबार बिहान सम्बोधन गर्दै प्रचण्डले जनयुद्ध र जनआन्दोलन लगायतका आन्दोलनको प्रतिफल स्वरुप महिला सहभागिता संवैधानिक रुपमा नै सुरक्षित भएको बताए। 'केही पनि भएन, फेरि सुरुमै आन्दोलनमा जानुपर्छ भन्नु वस्तुवादी हुँदैन। जस्ताको तस्तै छ भन्छ भन्नु वैज्ञानिक विश्लेषण होइन। केही पनि प्राप्त भएन भन्नु सहिदहरूको अपमान हो', उनले भने, 'राज्यको नीति निर्माण गर्ने तहमा ३३ प्रतिशत महिला प्रतिनिधित्व त्यसै सुरक्षित भएको होइन। राज्यका उच्च ५ मध्ये ३ पदमा महिला त्यसै भएको होइन।' राणाशासन विरुद्ध सामाजिक क्रान्तिको नेतृत्व गरेकी योगमायाको बलिदान खेर नगएको बताउँदै प्रचण्डले जनयुद्धमा आफूले उनका कयौँ अनुयायीहरूको बलिदानी भोगेर आएको बताए। 'जनयुद्धमा मैले थुप्रै उनका अनुयीहरू र उत्तराधिकारीहरू देखेको छु जसले राज्यको ज्यादती र अत्याचारका विरुद्ध आफूलाई उभ्याए', उनले भने, 'हामी योगमाया र उनको विचारलाई स्थापित गर्न चाहन्छौँ।' दक्षिण एसियाको सन्दर्भमा नेपाल सबै खालका अधिकारमा अगाडि रहेको जिकिर गर्दै प्रचण्डले विभेद र असमानताविरुद्धको युद्ध अझै बाँकी रहेको बताए। 'अब पुग्यो भन्ने ठाउँमा छैनौँ। हामी अहिले पनि विभेद र असमानता विरुद्ध लडिरहेका छौँ र अगाडि जाँदैछौँ', उनले भने, 'यसो भन्नु वस्तुवादी हुन्छ तर केही पनि भएन अब फेरि आन्दोलनमै जानुपर्छ भन्नु सहिदको अपमान हो।'"
'हिजो गोलीको आँखा हुँदैन भन्नेहरु आज अधिनायकवाद बेच्दैछन्',"काठमाडौँ: नेपाल कम्युनिस्ट पार्टीका अध्यक्ष तथा प्रधानमन्त्री केपी शर्मा ओलीले प्रमुख प्रतिपक्षी दल नेपाली कांग्रेसमाथि कडा प्रहार गरेका छन् । कांग्रेस नेता र उसका समर्थकहरुले कम्युनिस्ट नेतृत्वको सरकारले देशमा अधिनायकवाद ल्याउन लागेको भन्दै चर्को आलोचना गर्न थालेपछि प्रम ओलीले त्यसको कडा जबाफ दिएका हुन् । शुक्रबार सामाजिक सञ्जाल ट्टिवटरमार्फत् आफ्नो धारणा सार्वजनिक गर्दै ओलीले हिजो गोलीका आँखा हुँदैन भन्दै जनतामाथि प्रहार गर्नेहरुले आज अधिनायकवाद देख्न थालेको जिकिर गरेका छन् । 'हामी शान्तिपूर्ण आन्दोलनमा हुँदा जो गोलीका ऑखा हुँदैन भन्दै प्रहार गर्नुहुन्थ्यो,जसले तीनवर्षमा शान्तिपूर्ण प्रदर्शनमा १२२ नागरिकको ज्यान लिनुभयो, उहॉहरू अहिले अधिनायकवाद बेचिरहनु भएको छ', ओलीले भनेका छन्, 'हामी आलोचना सुन्छौं र देशमा बेथिति अन्त्य गर्छौँ । संसारका सबै देशमा जहॉसुकै प्रदर्शन हुँदैनन्।'"
देउवा सरकारका नियुक्ती बदर विवादमा,"काठमाडौं : कांग्रेस सभापति शेरबहादुर देउवा नेतृत्वको सरकारले गरेका राजनीतिक नियुक्ति बदर गर्ने प्रधानमन्त्री केपी ओली सरकारको निर्णयले राजनीतिक विवादसँगै कानुनी प्रश्न उब्जाएको छ । सरकारले बुधबार देउवा नेतृत्वको तत्कालीन सरकारले २०७४ भदौ १४ देखि फागुन २ गतेसम्म गरेका सबै राजनीतिक नियुक्ति बदर गर्ने निर्णय गरेको थियो । पद खोसिएकासँग कानुनी उपचारको बाटो खुला रहने भएकाले सरकारको निर्णय कानुनी रूपमा कमजोर हुने तर्क कानुनविद्हरूको छ । अवधि पूरा नहुँदै पदमुक्त गर्ने निर्णय गर्दा उनीहरू पुनर्वहाली हुने सम्भावना उत्तिकै रहेको कानुनविद्हरूको भनाइ छ । उनीहरू यसअघि राजनीतिक नियुक्ती बदर गर्ने सरकारको निर्णय सर्वोच्च अदालतले उल्ट्याइदिएको कैयौं नजीर रहेको बताउँछन् । वरिष्ठ अधिवक्ता शम्भु थापाले पद खोसिएकाहरू कानुनी उपचारका लागि अदालत जान सक्ने बताउँछन् । यद्यपि अदालतले पनि कानुनका साथै प्रजातान्त्रिक मूल्यमान्यताका आधारमा फैसला गर्न सक्ने उनको तर्क छ । अर्का वरिष्ठ अधिवक्ता रमनकुमार श्रेष्ठका अनुसार सरकारले हटाउनुअघि कानुनी प्रक्रिया पूरा नगरेको भए नियुक्ती बदर गरिएकाहरूको पुनर्वहाली हुन सक्ने सम्भावना रहेको औंल्याउँछन् । सबै नियुक्ति एकै पटक खारेज गर्ने सरकारको निर्णय भोलि समस्यामा पर्न सक्छ, उनले भने, विगतमा यस्ता धेरै निर्णय बदर भई पुनर्वहाली भएको नजिर छ । सरकार परिवर्तनसँगै नियुक्ति खारेज गर्ने पद्धति नयाँ नभएको राजनीतिशास्त्री र प्रशासनविद्को तर्क छ । प्रशासनविद् शारदाप्रसाद त्रिताल एउटा सरकारले गरेको राजनीतिक नियुक्ति अर्को सरकारले खारेज गर्नु नेपालको राजनीतिक चरित्र नै भएको बताउँछन् । हिजोको सरकारले आफ्ना हनुमानलाई राजनीतिक नियुक्ति दिएको थियो, अहिलेको सरकारले आफ्ना हनुमान राख्न उनीहरूलाई हटाएको हो, उनले भने, यो पहिलेदेखि नै निरन्तर रहेको प्रक्रिया हो । राजनीतिशास्त्रका प्राध्यापक कृष्ण खनालले संघीय शासन सम्हाल्न ताजा जनादेश पाएर आएको सरकारले निष्ठा र इमान्दारिता देखाउन आवश्यक भएको औंल्याए । विगतदेखि नै राजनीतिक नियुक्ति आफ्ना मान्छेलाई सुविधा दिन र मोजमस्ती गराउने पद बनाइयो, उनले भने, यस्तो गलत प्रवृत्तिले राजनीति विकृत बनाएको छ । वर्तमान सरकारले सार्वजनिक संस्थानमा नियुक्ति गर्दा आफ्नो र व्यक्ति विशेषको हित र रुचिभन्दा पनि संस्था र देशको हित तथा आवश्यकताका आधारमा गर्नुपर्ने उनले सुझाव दिए । सरकारका प्रवक्ता सञ्चार तथा सूचना प्रविधिमन्त्री गोकुल बाँस्कोटाले निर्वाचन आचारसंहिता विपरीत देउवा सरकारले विकृति निम्त्याउने राजनीतिक नियुक्ति गरेकाले त्यस्ता नियुक्ति बदर गर्ने निर्णय गरिएको जिकिर गरे । विकृति निम्त्याउने खालका राजनीतिक नियुक्तिको परीक्षण गरेर खारेज गरी सुधारका लागि पहल गर्नु सरकारको दायित्व हो, उनले दाबी गरे, हिजोको सरकारले निर्वाचन कानुन मिचेकाले अहिलेको सरकारले सच्याएर कानुन पालना गरेको हो । नियुक्ति खारेजीमा परेकाहरू अदालत गए सरकार कानुनी प्रतिरक्षा गर्न तयार रहेको उनको भनाइ छ । एमाले नेतृत्वको सरकारले गरेको राजदूत नियुक्तिको सिफारिस कांग्रेस नेतृत्वको सरकारले एकैपल्ट उल्टाएको स्मरण गर्न उनले आग्रह गरे । निर्वाचन आयोगले संघ, प्रदेश र स्थानीय तहको निर्वाचन गर्न २०७४ साल १४ भदौदेखि निर्वाचन आचारसंहिता जारी गरेको थियो । आचारसंहिता जारी भएपछि राजनीतिक नियुक्ति गर्न नपाइने कानुनी प्रावधान रहे पनि तत्कालीन सरकारले कानुनी प्रावधान बेवास्ता गर्दै आफूखुसी राजनीतिक नियुक्ति गरेको ठहर गरिएको सञ्चारमन्त्री बास्कोटाको दाबी छ ।"
संसदीय समितिहरू एक साताभित्रै,"काठमाडौं : सभामुख कृष्णबहादुर महराले प्रमुख विपक्षी कांग्रेसले प्रतिनिधिसभाका समितिमा बस्ने आफ्ना सांसदको नामावली नबुझाए पनि एक साताभित्र समिति गठन गर्ने तयारी गरेका छन्। समितिमा बस्ने सांसदको नामावली दिन सभामुख महराले पटक पटक आग्रह गरे पनि कांग्रेसले संसदीय समितिको सभापतिमा भागबण्डा हुनुपर्ने माग गर्दै नामावली बुझाएको छैन। संसद् सचिवालय उच्च स्रोतका अनुसार सभामुख महराले अब तीन दिनभित्र कांग्रेसलाई नामावली दिन अल्टिमेटम दिएका छन। समिति गठन गर्ने सभामुखको विशेषाधिकार हो, सचिवालय उच्च स्रोतले भन्यो, कांग्रेसले नामावली नबुझाए एक साताभित्र समिति गठन गर्ने तयारीमा सभामुखज्यू हुनुहुन्छ। प्रतिनिधिसभामा १० वटा विषयगत समिति छन्। कांग्रेसले नाम नबुझाउँदा राष्ट्रियसभाका ४ र संयुक्त सदनका २ वटा विषयगत समिति पनि गठन हुन सकेका छैनन्। प्रमुख विपक्षी कांग्रेसले राष्ट्रियसभा र प्रतिनिधिसभामा गरी ४ वटा समितिको सभापति दिए मात्र समितिमा बस्ने आफ्ना सांसदको नामावली बुझाउने अडान राख्दै आएको छ। संसद्मा जुन दलको जति उपस्थिति हुन्छ, त्यस अनुसारको प्रतिनिधित्व संसदीय समितिमा हुन्छ, सचिवालय उच्च स्रोतले भन्यो, सभामुख आफैंले दलीय उपस्थितिअनुसार समिति गठन गर्न सक्ने अधिकार नियमावलीले दिएको छ। कांग्रेसले समितिमा बस्ने आफ्ना सांसदको नामावली तीन दिनभित्र बुझाउने विश्वास सचिवालयको छ। प्रतिनिधिसभा नियमावलीको नियम १७२ मा भनिएको छ, प्रत्येक समितिमा सभामुखले प्रतिनिधिसभाको सहमति लिई पदेन सदस्यबाहेक बढीमा २७ जना सदस्य मनोनयन गर्नेछ। सभामुख आफैंले गठन गरेका समितिका सदस्यहरू पछि पार्टीको सहमतिमा हेरफेर गर्न सक्ने सुविधा नियमावलीले दिएको छ। सभामुख महराले पनि केही सिप नलागे सभामुख आफैंले समिति गठन गर्न सक्ने व्यवस्था नियमावलीले दिएको बताए। त्यस्तो स्थिति नआओस् भन्ने पक्षमा म छु, सभामुख महराले बिहीबार सञ्चारकर्मीसँग भने, समिति सभापतिको छलफल पछि गरे हुन्छ, त्यस बेलासम्म जेष्ठ सदस्यले बैठकको अध्यक्षता गर्ने भएकाले समिति गठनमा सभापतिको विवाद गर्न जरुरी छैन। कांग्रेस संसदीय दलका सचेतक पुष्पा भुसालले समिति गठनसम्बन्धमा कांग्रेसको धारणा शुक्रबार बोलाइएको कार्यव्यवस्था परामर्श समितिको बैठकमा राखिने जानकारी दिइन्। १ सय ६५ सदस्यीय प्रतिनिधिसभामा कांग्रेसका सांसदहरूको कुनै पनि समितिमा बहुमत पुग्ने अवस्था छैन। बढीमा २७ सदस्यीय संसदीय समिति गठन हुँदा कांग्रेसका ७ जना मात्र सांसद एउटा समितिमा पर्ने सम्भावना छ। सत्तारुढ नेकपाले कांग्रेसलाई प्रतिनिधिसभाको एउटा समिति मात्र लेखाको सभापति दिने बताउँदै आएको छ। सभामुख महराले संयुक्त सदनको संसदीय सुनुवाइ विशेष समिति शुक्रबार गठन हुने बताए। राजपाले आधिकारिक लेटरप्याडमा आफ्ना सदस्यको नाम दिन मात्र बाँकी रहेको सभामुख महराले बताए। सुनुवाइ समितिमा प्रतिनिधिसभाका १२ र राष्ट्रियसभाका ३ जना सांसद सदस्य रहनेछन्। सचिवालयले दलीय उपस्थितिअनुसार सुनुवाइ समितिमा प्रतिनिधिसभाबाट प्रतिनिधित्वको भागबण्डा गरिसकेको छ। भागबण्डाअनुसार नेकपाका ७, कांग्रेसका ३ तथा राजपा र संघीय फोरमका ११ जना सदस्य रहनेछन्। बाँकी तीन जना राष्ट्रियसभाबाट पर्ने छन्। सभामुख महराले संयुक्त सदनको अर्को विशेष समिति राज्यका निर्देशक सिद्धान्त कार्यान्वयन तथा अनुगमन समितिमा सबै दल र स्वतन्त्र सांसदको प्रतिनिधित्व गराइने जानकारी दिए। प्रतिनिधिसभामा दलीय उपस्थिति दल संख्या प्रतिशत नेकपा १७४ ६३२७ कांग्रेस ६३ २२९० राजपा १७ ६१८ संघीय फोरम १६ ५८१ राजेन्द्र लिङदेन (राप्रपालाई राष्ट्रिय दल मान्यता प्राप्त छैन) १ ०३६ दुर्गा पौडेल (राजमो, राष्ट्रिय दलको मान्यता छैन) १ ०३६ प्रेम सुवाल (नेमकिपा, राष्ट्रिय दलको मान्यता छैन) १ ०३६ डाबाबुराम भट्टराई (नयाँ शक्ति, राष्ट्रिय दलको मान्यता छैन)१ ०३६ छक्कबहादुर लामा (स्वतन्त्र) १ ०३६"
"न्याय सेवाको जागिरमा अरुचि, न्यायाधीशकै संकट पर्न सक्ने","काठमाडौं : अन्य सेवाको तुलनामा वृत्ति विकासको अवसर र सम्भावना कम भएपछि न्याय सेवाअन्तर्गत अदालततर्फको न्याय समूहमा दरखास्त दिनेको संख्या बर्सेनि घट्दै गएको छ । न्याय सेवा प्रवेशमा यसरी अरुचि हुँदा न्यायाधीश उत्पादनमा समेत धक्का पुग्ने देखिएको छ । न्याय सेवा आयोगको पाँच वर्षको तथ्यांकले न्यायाधीश र मुख्य रजिस्ट्रार (मुख्य सचिवसरह) सम्मको खुट्किलो मानिने अधिकृत तहकै सेवामा गम्भीर विकर्षण देखाएको हो । पाँच वर्षमा न्याय सेवाको राजपत्रांकित तृतीय श्रेणी (अधिकृत) मा खुलातर्फको पदपूर्तिको स्थिति भयावह देखाएको छ । कुनै वर्ष मागको अनुपातमा आधा पनि दरखास्त परेका छैनन् । जब कि निजामती सेवाका प्रशासनलगायत अन्य सेवामा सय अधिकृतको माग हुँदा १० हजारभन्दा आवेदन पर्ने गर्छ । आव २०७३७४ मा न्याय सेवाको अधिकृतमा पदपूर्तिका लागि आयोगले एक सय २९ जनाको माग गर्दा एक सय ३१ ले मात्र दरखास्त दिए । यसरी दरखास्त दिएकामध्ये केवल ८० जना मात्र उत्तीर्ण भए । मागको अनुपातमा दरखास्त नपर्दा यो वर्ष ४९ जना अधिकृतको पदपूर्ति नै रोकियो । आव २०७२७३ को पदपूर्तिको तथ्यांक योभन्दा झन् अचम्मलाग्दो छ । यस वर्ष एक सय ४१ जना अधिकृत माग भएकोमा ८७ जनाले मात्र परीक्षाका लागि फारम बुझाए । मागको अनुपातमा करिब एकतिहाई अर्थात् ४८ जनाको पदपूर्ति भयो । यसअघि २०७१७२ मा पनि एक सय ३३ जना अधिकृत माग गरिएकोमा ६९ जनाले मात्र दरखास्त दिए । यो वर्ष पनि न्यून मात्रामा ४७ को मात्र पदपूर्ति सम्भव भयो । आव २०७०७१ को अवस्था पनि उस्तै थियो । एक सय ६ जना माग हुँदा जम्मा ८७ जना परीक्षामा सामेल भए । त्यसअघि २०६९७० मा भने ३९ अधिकृत माग हुँदा मुस्किलले एक सय २१ जनाले फारम भरेर जाँच दिए । तर मागभन्दा चार जना कम ३६ मात्र उत्तीर्ण भए । अहिले पनि अदालततर्फ न्यायसेवामा अधिकृत (राप तृतीय) पदका लागि ५७ जनाको पदपूर्ति हुन सकेको छैन । लामो समयदेखि उपसचिवमा १३ दरबन्दी र सहसचिवमा एक पदपूर्ति हुन सकेको छैन । सुब्बामा पनि ५३ पद रिक्त छ भने खरिदार, डिठ्ठा र तामेलदारमा एक हजार एक सय ६ पद रिक्त छ । कामै ठप्प हुने अवस्था उत्पन्न भएकाले तल्लो तहमा केही जनशक्ति करारमा भर्ना गरिएको छ । वृत्ति विकासको अवसर र न्यायाधीश तथा न्याय सेवाका कर्मचारीको सेवासुविधामा रहेको भास पनि आकर्षण कम हुने एउटा कारण हो । अर्को न्याय सेवाको आकर्षणका रूपमा रहेको न्यायाधीशमा नियुक्ति सेवाभन्दा बाहिरबाट सहज र छिटो हुने अवस्था छ, न्याय परिषद् र न्याय सेवा आयोगका सचिव नृपध्वज निरौला भन्छन्, वृत्ति विकासको क्षेत्र साँघुरो भयो । उच्चशिक्षा अध्ययन, वैदेशिक तालिम भ्रमणलगायत अवसरको न्यायोचित बाँडफाँटमा पनि समस्या छ । नयाँ संविधानले तोकेको जिल्ला अदालतको न्यायाधीशमा न्याय सेवाका अधिकृतबाट ज्येष्ठताका आधारमा २० प्रतिशत मात्र नियुक्ति हुनु, न्याय सेवा प्रवेश र जिल्ला न्यायाधीशमा दोहोरो परीक्षा प्रणाली, माथिल्ला अदालतमा बहालवाला न्यायाधीशभन्दा बाहिरबाट प्रवेश बढ्दै जानु, न्याय सेवका माथिल्ला पद खुम्चनु र तल्ला पद मात्र विस्तार हुँदै जानु, अन्य सेवाभन्दा अदालती सेवामा कार्यबोझ बढी हुनुको प्रोत्साहन र सुविधामा कमी विकर्षण हुनाका थप कारण निरौलाले दर्साए । सरकारी वकिल र कानुनमा पनि संकटयता न्याय सेवाभित्रकै कानुन र सरकारी वकिल समूहमा पनि आकर्षण घट्दो छ । कानुन समूहमा लामो समयदेखि सुब्बा १३, अधिकृत ३०, उपसचिव एक र सहसचिव एक पद रिक्त छ । तल्लो तहमा पनि ६ सिट पूर्ति हुन सकेको छैन । सरकारी वकिल समूहमा पनि अधिकृत ४०, उपसचिव १३, सहसचिव चार, सुब्बा २७ र खरिदारमा २१ पदपूर्ति हुन सकेको छैन । यसरी न्याय सेवाअन्तर्गतका तीनवटै समूहमा सयौंको संख्यामा पदपूर्ति रोकिएको छ ।"

शीर्षक,विवरण
न्यायिक समितिको योग्यता,"राज्य पुनर्संरचना कार्यान्वयन गर्ने सिलसिलामा राज्यलाई तीन तहमा बाँडेर शासन अभ्यास गर्ने परिपाटी सुरु भएको एक वर्ष पुग्न लागेको छ। एक वर्ष कार्य सम्पादन, कार्य प्रणाली र सेवा प्रवाहको गुणस्तर समीक्षाका लागि अपुग समय होइन। एक वर्षको कार्यसमीक्षाले संविधानअनुसार हामीले गरेका अपेक्षा पूर्तिको यात्रा भइरहेको छ वा छैन भन्ने अनुमान गर्न सघाउ पुर्याउनेछ। समीक्षाको यो सिलसिलामा स्थानीय तहको न्यायिक जिम्मेवारी पनि आउनेछ। विडम्बना स्थानीय तहको न्याय निरूपण मात्रात्मक रूपमा कम, गुणात्मक रूपमा कमजोर र अनुभवको हिसाबमा कच्चा पाइएको छ। स्थानीय तहहरू संविधानले परिकल्पना गरेबमोजिम न्याय सम्पादनमा सक्षम देखिन सकेका छैनन्। नेपालको संविधानको धारा २१७ मा गाउँपालिकामा उपाध्यक्षको र नगरपालिकामा उपप्रमुखको संयोजकत्वमा तीन सदस्यीय न्यायिक समिति रहने बन्दोबस्त गरिएको छ। उपाध्यक्ष वा उपप्रमुखबाहेक अन्य दुई सदस्य गाउँ वा नगरसभाबाट निर्वाचित हुने तोकिएको छ। त्यस्तै स्थानीय शासन ऐन, २०७४ कोे दफा ४७ ले न्यायिक समितिको अधिकार क्षेत्र बुँदागत रूपमै तोकेकोे छ। सो अधिकार क्षेत्रले घर, परिवार र समाजमा हुने सामान्य झैझगडा, मनमुटाव, असमझदारी आदिमा न्यायिक समितिले निष्कर्ष दिने उल्लेख छ। संविधान र कानुनलाई नियाल्दा स्थानीय तहको न्यायिक समितिलाई परम्परादेखि अभ्यास हुँदै आएको पञ्चभेला को साटोमा स्थापित गर्न खोजिएको देखिन्छ। न्याय सम्पादनको वैधानिक प्रक्रिया स्थापित गर्न खोजिएको हुनाले यो बन्दोबस्त उचित छ। तर एक वर्षको न्याय सम्पादनलाई मसिनोसँग हेर्दा संविधान र कानुनको मर्म सम्बोधन भएको पाइँदैन। स्थानीय न्यायाधीश बनाइएका उपाध्यक्ष वा उपमेयर आफ्नो कार्यभार पूरा गर्न योग्य नहुँदा यो समस्या आएको हो। यद्यपि यो समस्याको देखिने अनुहार हो। जबसम्म समस्याको अन्तर्य बुझिँदैन तबसम्म त्यसको निराकरण पनि हुन सक्दैन। न्याय निरूपण विधिशास्त्रले बाँधिएको हुन्छ। सानो होस् वा ठूलो, मुद्दाको फैसलामा केवल दुई सम्भावना हुन्छन्, न्याय वा अन्याय। विधिशास्त्रका सामान्य नियम पनि नबुझेको मानिस न्यायाधिकारीको रूपमा नियुक्त भयो भने अन्यायका सम्भावना बढी हुन्छन्। दोषी दण्डबाट भाग्ने र निर्दोष दण्डको भागीदार हुने सम्भावना रहिरहन्छ। यद्यपि न्याय निरूपण विधिशास्त्रका नियमहरूले मात्र बाँधिएको हुँदैन। न्याय र अन्याय विधिशास्त्रले छुट्ट्याउने विषय हो। तर वैध र अवैध, सही र गलत, ठीक र बेठीक मान्यता र तर्कहरूमा आधारित हुन्छ। अध्ययन र अनुभवले खारिएको परिपक्व न्यायाधिकारीले मात्र न्यायपूर्ण र वैधबीचको मसिनो फरक छुट्टाउन सक्छ। स्थानीय स्तरमा न्यायाधीश को अधिकार पाएकाहरू के त्यो क्षमतासम्पन्न छन् त ? संविधान र कानुनमा स्पष्ट व्यवस्था हुँदाहुँदै पनि उपप्रमुख र उपाध्यक्ष पदलाई आरक्षण कोटा पुर्याउने माध्यममा सीमित बनाइयो। राजनीतिक दलहरूले योग्य व्यक्तिको छनोटमा संकुचित धारणा बनाए। जब व्यवहारमा उत्रिनुपर्यो तोकिएका अधिकारीहरू त्यो कार्यसम्पादनका लागि क्षमतावान् नभएको पुष्टि भयो। कानुनको सामान्य ज्ञान पनि नभएका न्यायाधीश को इजलास मा न्यायको हुर्मत कतिसम्म लिइन्छ भन्ने उदाहरण स्थानीय तहका न्यायिक समिति नबनून् भन्ने कामनासम्म गर्नुपर्ने अवस्था छ। राज्यले तीनदिने तालिम दिएर न्यायाधीश लाई आवश्यक योग्यतासम्पन्न बनाउन प्रयास गर्दैछ। तीनदिने तालिम के साँच्चै न्यायसम्पादनका लागि पर्याप्त होला त ? बलात्कारजस्तो फौज्दारी र संवेदनशील मुद्दाको मिसिल स्थानीय न्यायिक निकायमा अट्किएको देख्दा हाम्रा न्यायाधीश आफ्नो न्यायालयको सीमासम्म बुझ्न नसक्ने रहेछन् भन्ने थाहा हुन्छ। स्थानीय तहबाटै स्थानीय स्तरका सामान्य असमझदारीको तहका मुद्दा र दुई पक्ष मिलेर समाधान हुनसक्नेसम्मका मुद्दा निरूपण गर्ने अभ्यास आफैंमा गलत होइन। तर आवश्यक दक्ष न्यायाधिकारी, विधीशास्त्रीय ज्ञानको अभाव र पर्याप्त तालिम तथा संरचना नहुँदा स्थानीय तहको न्याय निरूपण नक्साबिनाको यात्राजस्तै भएको छ।"
माओवादी केन्द्रीय कमिटीको बैठक बस्दै,"काठमाडौं : नेकपा माओवादी केन्द्रको केन्द्रीय कमिटी बैठक केही बेरमा बस्ने भएको छ । समसामयिक राजनीतिक, एमालेसँगको पार्टी एकीकरण, आन्तरिक संगठनात्मक विषयमा छलफल हुने नेकपा माओवादी केन्द्रकी प्रवक्ता पम्फा भुसालले जानकारी दिइन् । बैठकमा सरकारका कामकारवाहीकाबारेमा समेत छलफल हुने बताइएको छ। दिउँसो ११ बजे केन्द्रीय कार्यालय पेरिसडाडाँमा बस्ने बैठक बस्न लागेको हो ।"
विद्यार्थीद्वारा प्याब्सन र एनप्याब्सनमा तालाबन्दी,"काठमाडौं : संयुक्त विद्यार्थी संगठनले बुधबार निजी विद्यालयको चर्को शुल्क वृद्धि फिर्ता गरिनुपर्ने माग राख्दै देशभरका निजी विद्यालयको संगठनको कार्यालयमा तालाबन्दी गरेका छन् । अनेरास्ववियु, नेपाल विद्यार्थी संघ, अनेरास्ववियु (क्रान्तिकारी) र अखिल (छैटौँ)ले आज निजी तथा आवासीय विद्यालय संगठन (प्याब्सन) र नेपाल निजी तथा आवासीय विद्यालय संगठन (एनप्याब्सन) को कार्यालयमा तालाबन्दी गरेको अखिल (क्रान्तिकारी)का उपाध्यक्ष सुरेन्द्र बस्नेतले जानकारी दिए । विद्यार्थी संगठनले डिल्लीबजारस्थित प्याब्सनको केन्द्रीय कार्यालय र कुपण्डोलस्थित एनप्याब्सनको केन्द्रीय कार्यालयमा समेत तालाबन्दी गरेका छन् । सरकारद्वारा जारी सस्थागत विद्यालय शुल्क मापदण्ड निर्देशिका २०७२ विपरीत बढी शुल्क लिएको भन्दै विद्यार्थी संगठनहरु चरणबद्धरुपमा आन्दोलनमा उत्रिएका हुन् ।"
मोदीको नेपाल यात्रा : बाह्रबिघामा नागरिक अभिनन्दन,"जनकपुरधाम : भारतीय प्रधानमन्त्री नरेन्द्र मोदी वैशाख २८ गते भारतको पटनाबाट सोझै जनकपुर आउने भएका छन् । प्रधानमन्त्री मोदीको भ्रमणका क्रममा सुरक्षा तयारी सन्दर्भमा अनुगमन तथा निरीक्षण गर्न मंगलबार जनकपुर आइपुगेका गृहमन्त्री रामबहादुर थापाले मोदी पटनाबाट जनकपुर हेलिकोप्टरमार्फत आउने कार्यक्रम रहेको जानकारी दिए । प्रधानमन्त्री मोदी दिल्लीबाट पटना आउने र त्यहाँबाट तीन वटा हेलिकोप्टरमा सोझै जनकपुरको बाह्रबिघा मैदान आउनेछन् । गृहसचिव देवकुमार राई, गृहप्रवक्ता रामकृष्ण सुवेदीसहित तीनवटै सुरक्षा निकायका प्रमुखहरूसँग सेनाको हेलिकोप्टरबाट जनकपुर आइपुगेका गृहमन्त्री थापाले भारतीय प्रधानमन्त्री मोदीको अभिनन्दनस्थल बाह्रबिघा मैदान र जानकी मन्दिरको अनुगमन गरेका थिए । त्यसैगरी भ्रमण सुरक्षा तयारी सन्दर्भ बुझ्न जिल्ला प्रहरी कार्यालय धनुषा पुगेका गृहमन्त्री थापाले सञ्चारकर्मीहरूसँग छोटो कुराकानी गर्दै भारतीय प्रधानमन्त्री मोदीको भ्रमण तालिकाबारे जानकारी गराएका हुन्् । जनकपुरमा पूजापाठ र नागरिक अभिनन्दनपश्चात् मोदी मुक्तिनाथ दर्शनमा जाने र त्यहाँबाट काठमाडौं फर्किने कार्यक्रम रहेको गृहमन्त्री थापाले बताए । थापाले भने, प्रधानमन्त्री मोदीको यो भ्रमण पूर्ण धार्मिक रहने छ, यसमा कुनै राजनीतिक स्वार्थ छैन । मोदीले जानकी मन्दिर र मुक्तिनाथ दर्शन गर्ने इच्छा पहिल्यै व्यक्त गर्दै आएका थिए । कारणवश भ्रमण सम्भव हुन सकेको थिएन् । यसपटक भने उनी विशुद्ध धार्मिक भ्रमणका लागि नेपाल आउने कार्यक्रम तय भएको छ, गृहमन्त्री थापाले बताए । मोदीको जनकपुरमा स्वागतका लागि प्रधानमन्त्री केपी ओली पनि आउन सक्ने गृहमन्त्री थापाले बताए । मोदीको भ्रमणका लागि केन्द्रीय सरकारसँगको समन्वयमा व्यवस्थापनको सम्पूर्ण कार्य प्रदेश २ सरकारले गर्नेछ । गृहमन्त्री थापाले भने, यो भ्रमणमा मोदीको सुरक्षाको सम्पूर्ण प्रबन्ध मिलाउने जिम्मेवारी नेपाल सरकारको भएको हुनाले सुरक्षा व्यवस्था चुस्त दुरुस्त पार्न हामी तत्पर छौं । मोदीको अभिनन्दनका लागि निर्धारण गरिएको बाह्रबिघा मैदानमा वर्षाको पानी जमेर मञ्च व्यवस्थापनमा केही अप्ठ्यारो हुन गए पनि पानी निकासका लागि काम भइरहेको आफूलाई जानकारी गराइएको गृहमन्त्री थापाले बताए । यता प्रदेश सरकारलाई बिनाजानकारी एक्कासि जनकपुर आइपुगेका गृहमन्त्री थापासमक्ष मुख्यमन्त्री लालबाबु राउतले बिनासमन्वय आएकोप्रति गुनासो गरे, मुख्यमन्त्री राउतले भने, बिनासमन्वय आउनुभयो समयमा सूचना दिँदा व्यवस्थापनमा सजिलो हुने थियो, भारतीय प्रधानमन्त्रीको भ्रमणको तयारीमा प्रदेश सरकार लागिपरेका बेला केन्द्रसँग यसप्रकार समन्वय अभाव भयो भने केन्द्र र प्रदेशको दूरी बढ्न सक्छ । मुख्यमन्त्री राउतको गुनासोलाई स्विकार्दै गृहमन्त्री थापाले प्रदेश सरकारलाई आफूहरू आइरहेको विषयमा जानकारी गराउनुपर्ने भएपनि किन जानकारी हुन सकेन भन्ने विषयमा आफूले तत्कालै बुझ्ने बताए । उनले भने, हामीले विशेष समन्वय गरी यस भ्रमणलाई सम्मानपूर्वक सम्पन्न गराउनुपर्छ । मुख्यमन्त्री राउतले गृहमन्त्री थापालाई प्रदेश सरकारले गरिरहेको तयारीहरूको सन्दर्भमा जानकारी गराएका हुन् ।"
प्रदेश ४ : पर्यटन केन्द्रित बजेट (पूर्णपाठ),"पोखरा : प्रदेश ४ को सरकारले यो आर्थिक वर्षको बाँकी अवधिका लागि १ अर्ब २ करोड ५ लाख रुपैयाँको बजेट ल्याएको छ। आर्थिक मामिला तथा योजना मन्त्री किरण गुरुङले प्रदेश सभामा पर्यटनलाई महत्व दिइएको बजेट प्रस्तुत गरे। बजेटले पर्यटन, कृषि र ऊर्जा र पूर्वाधारलाई महत्व दिएको छ। नेपाल सरकारले वित्तीय समानीकरण अनुदान अन्तर्गत यसअघि नै पठाएको १ अर्ब २ करोड ५ लाख रुपैयाँलाई स्रोत मानेर प्रदेश सरकारले बजेट ल्याएको हो। राजस्वका कुनै पनि स्रोत नभएको हुँदा बजेटको सिंगो स्रोत त्यही अनुदान भएको छ। ५३ प्रतिशत बजेट पुँजीगत खर्चका लागि छुट्याइएको छ भने बाँकी चालु खर्चका लागि छ। ५४ करोड १ ला ख २५ हजार र चालुतर्फ ४८ करोड ३ लाख ७५ हजार रुपैयाँ विनियोजन गरिएको छ। बजेटले प्रदेशका ३ सय गाउँलाई नमुना पर्यटकीय गाउँ बनाउने लक्ष्य राखेको छ। प्रादेशिक संरचनाको प्रबन्ध मिलाउने, प्रदेशमा लगानीमैत्री वातावरणको सिर्जना गर्ने, रोजगारीका अवसर सिर्जना गर्ने, गरिबी निवारण गर्ने, भौगोलिक तथा सामाजिक सन्तुलनसहितको प्रादेशिक विकास गर्ने ५ वटा उद्देश्य बजेटले राखेको आर्थिक मामिला मन्त्री किरण गुरुङले सुनाए। पर्यटन क्षेत्रको विकास र विस्तार, ऊर्जा क्षेत्रको विकास र प्रवद्र्धन, कृषि क्षेत्रको व्यावसायीकरण र औद्योगिकीकरण, औद्योगिक क्षेत्रको विकास र विस्तार, भौतिक पूर्वाधारको निर्माणलाई प्राथमिकताको रुपमा लिइएको छ, उनले भने। सन् २०१९ लाई आन्तरिक पर्यटन वर्ष, २०२० लाई छिमेकी देश पर्यटन वर्ष र २०२२ लाई पोखरा पर्यटन वर्ष मनाउने गरी बजेट विनियोजन भएको छ। ढोरपाटन, मनाङ, चुमनुब्री उपत्यका, कपुचे ताल र देवचुलीवरचुली महाभारत शृंखलालाई पर्यटकीय क्षेत्रका रुपमा विकास गर्न गुरुयोजना निर्माणको व्यवस्था मिलाएको छु, मन्त्री गुरुङले बजेट वक्तव्यका क्रममा भने। ऊर्जातर्फ उज्यालो प्रदेश अभियानलाई सार्थक बनाउन स्थानीय तह, विद्युत प्राधिकरण र वैकल्पिक ऊर्जा प्रवद्र्धन केन्द्रसँग समन्वय गरी अबको २ वर्षभित्र बिजुली बत्ती नपुगेको क्षेत्रमा विद्युतीकरण गर्न १ करोड रुपैयाँ बजेटले प्रस्ताव गरेको छ। प्रत्येक गाउँपालिकामा मुख्यमन्त्री वातावरणमैत्री नमुना कृषि गाउँ स्थापनाका लागि कार्यविधि निर्माण गर्ने व्यवस्था मिलाइने मन्त्री गुरुङले सुनाए। प्रत्येक स्थानीय तहमा १ शीतभण्डार स्थापनाका लागि कार्यविधि तर्जुमा गर्ने व्यवस्था मिलाइएको छ, उनले भने। संघ र स्थानीय तहसँगको सहकार्यमा प्रदेशका एक निर्वाचन क्षेत्र १ औद्योगिक ग्रामको स्थापना गर्न सम्भावना अध्ययन गरी १ करोड रुपैयाँ बजेट विनियोजना गरिएको छ। कालीगण्डकी र मस्र्याङ्दी करिडोरमा नेपाल सरकारसँगको समन्वयमा आर्थिक करिडोर र विशेष औद्योगिक क्षेत्र स्थापना गर्न सम्भाव्यता अध्ययनका लागि २० लाख रुपैयाँ बजेट विनियोजना गरेको छु, मन्त्री गुरुङले भने। आधुनिक र कलात्मक सहिद पार्क, बहुसांस्कृतिक ग्राम, ११ ठाउँमा केबलकार, फेवातालदेखि बेगानाताल र रुपाताल जोड्ने मोनोरेल लगायतको सम्भाव्यता अध्ययनका लागि बजेट विनियोजना भएको छ। बजेट प्रस्तुत गरिसकेपछि मन्त्री गुरुङले अहिलेको बजेट आउँदो वर्षका बजेटका लागि जग भएको सुनाए। उनले राजस्वको स्रोतसमेत नभएको हुँदा सम्भाव्यता अध्ययनका लागि बजेट विनियोजन भएको बताए। मुटु, मिर्गाैला र कलेजो उपचारका लागि विशिष्टीकृत अस्पताल निर्माण गर्ने, अन्तर्राष्ट्रिय सम्मेलन केन्द्र निर्माण गर्ने र अन्तर्राष्ट्रियस्तरको प्राणी उद्यान निर्माण गर्ने लगायत विषयको सम्भाव्यताका लागि बजेट छुट्टिएको छ। सरकारले ३ उद्देश्य ३ कोषको अवधारणा पनि ल्याएको छ। प्रदेश विपद् व्यवस्थापनको कोष स्थापना गरी १ करोड रुपैयाँ विनियोजन गरिएको मन्त्री गुरुङले जानकारी दिए। आकस्मिक कोष स्थापना गरी रकम जम्मा गर्न १ करोड रुपैयाँ व्यवस्था गरिएको उनले सुनाए। युवा लक्षित चुनौती कोष स्थापना गर्न १ करोड रुपैयाँ बजेट विनियोजना भएको छ।"
संघीय फोरमकाे बैठक,"काठमाडौं : संघीय समाजवादी फोरम नेपालको छैठौ केन्द्रीय बैठक काठमाडौमा आजदेखि सुरु भएको छ । पार्टी अध्यक्ष उपेन्द्र यादवद्वारा सम्बोधन गरेर बैठक सुरु भएको हो । बैठकमा राजनीतिक, सांगठनिक र कार्यसम्पादन गरी तीन वटा प्रतिवेदन प्रस्तुत गरिदैछ । पार्टी सहअध्यक्ष राजेन्द्र श्रेष्ठद्वारा राजनीतिक प्रतिवेदन प्रस्तुत गरेका छन् । सहअध्यक्षको प्रतिवेदनमाथि केन्द्रीय सदस्यहरुद्वारा आआफ्नो विचार राख्ने क्रम सुरु भएको छ ।"
दलअबद्ध ट्रेड युनियन खारेजी प्रस्ताव,"काठमाडौ : सरकारद्धारा गठित उच्चस्तरिय संघीय प्रशासनिक पुर्नसंरचना सहजीकरण समितिले दल पिच्छेका भातृ संगठनको रुपमा रहेका कर्मचारीका सबै ट्रेड युनियनहरु खारेज गर्न सरकार समक्ष प्रस्ताव गरेको छ । समितिले सबै कर्मचारीद्धारा प्रत्यक्ष निर्वाचन गरेर चुनिने पदाधिकारीहरु सम्मिलित एउटा आधिकारिक ट्रेड युनियन बााहेक अन्य सबै ट्रेड युनियनहरु खारेज गर्न संघीय मामिला तथा सामान्य प्रशासन मन्त्रालय समक्ष प्रस्ताव गरेको हो । संघीय मामिला तथा सामान्य प्रशासन मन्त्री लालवावु पण्डितले समितिको प्रस्ताव अनुसार ट्रेड युनियनहरु राख्ने वा नराख्ने विषयमा आवश्यक छलफल थालिएको बताए । ट्रेड युनियनहरुमा अनुसासनको कमी देखिएकाले यसको व्यवस्थापन गर्नुपर्ने मन्त्री पण्डितले जानकारी दिए । हाल दल पिच्छेका भातृ संगठनको रुपमा रहेका ट्रेड युनियनहरुले निर्वाचन मार्फत आधिकारिक ट्रेड युनियन गठन गर्दै आएका छन् । प्रशासनविद् काशीराज दाहालको नेतृत्वमा रहेको समितिले संघीय, प्रादेशिक तथा स्थानीय सेवा ऐनमा अन्तर्निहित मुख्य सिद्धान्त र व्यवस्थाहरु विषयमा तयार पारेको प्रतिवेदनमा एउटा मात्रै ट्रेड युनियन राख्न प्रस्ताव गरिएको हो । दाहालले यस विषयको आवश्यक प्रतिवेदन अब छिटै प्रधानमन्त्री केपी शर्मा ओलीलाई पनि बुझाइने जानकारी दिए । पूर्व मुख्य सचिव, सचिवहरु र प्रशासकहरुले भने निजामती सेवामा ट्रेड युनियनहरु नै आवश्यक नपर्ने भएकाले आधिकारिक ट्रेड युनियन लगायत सबै ट्रेड युनियनहरु खारेज गर्नुपर्ने आवश्यकता औल्याएका छन् । काशीराज दाहाल नेतृत्वको समितिले हालै आयोजना गरेको एक कार्यक्रममा बोल्दै पूर्व मुख्य सचिव भोजराज पोख्रेल, सुर्यप्रसाद उपाध्याय, सार्कका पूर्व महासचिव अर्जुन थापा, पूर्व प्रमुख निर्वाचन आयुक्त सुर्य प्रसाद श्रेष्ठ, प्रशासनविद् डा भीमदेव भट्ट लगायतले भने निजामती क्षेत्रमा कुनै पनि प्रकारको ट्रेड युनियनको आवश्यकता नपर्ने भन्दै सबै ट्रेड युनियनहरु खारेज गर्नुपर्ने बताएका थिए । उनीहरुले नेपालमा मानव अधिकार सम्बन्धी अन्तर्राष्ट्रिय अनुबन्ध १९६२ विपरित हुने गरी निजामती क्षेत्रमा ट्रेड युनियन गठन भएको भन्दै ती सबै ट्रेड युनियनहरु खारेज हुनुपर्ने वताएका हुन् । संघीय मामिला तथा सामान्य प्रशासन मन्त्री लालबाबु पण्डितले भने ट्रेड युनियनहरुलाई व्यवस्थित पार्न जरुरी रहेको वताए । मन्त्री पण्डितले कार्यालय समयमा ट्रेड युनियनहरुले कुनै प्रकारको कार्यक्रम गर्न नपाउने बताए । सरकारद्धारा गठित दाहाल नेतृत्वको समितिले निजामती सेवामा एक मात्र संगठन रहने र यसको निर्वाचन कर्मचारी संगठनको सदस्य बन्न पाउने सबै कर्मचारीले अनलाइन मतदानबाट तीन वर्षका लागि गर्ने प्रस्ताव गरेको हो । निजामतीमा एउटा मात्रै संगठन हुन सकेमा सामाजिक सौदावाजी गर्न सहज हुने र कर्मचारीतन्त्रमा राजनीतिकरण अन्त्य हुने विश्वास दाहाल नेतृत्वको समितिको छ । हाल निजामती क्षेत्रमा राजनीतिक दल पिच्छेका गरि ६ वटा ट्रेड युनियनहरु रहेका छन् । एमाले निकट नेपाल निजामती कर्मचारी संगठन, काग्रेस निकट नेपाल निजामती कर्मचारी युनियन(संघ), माओवादी केन्द्र निकट नेपाल राष्ट्रिय कर्मचारी संगठन रहेका छन् भने मधेसी दल निकट नेपाल मधेसीि निजामती कर्मचारी मञ्च, स्वतन्त्र राष्ट्रिय कर्मचारी संगठन र कर्मचारी मिलन केन्द्रहरु रहेका छन् । यी मध्ये पछिल्ला दुई संगठनहरु स्वतन्त्र कर्मचारी संगठन र मिलन केन्द्र भने अन्य संगठनहरुमा मर्ज भइसकेकाले व्यवहारत ती संगठनहरु खासै अस्तित्वमा छैनन् । यिनै संगठनहरु निर्वाचनमा लडेर उनीहरुकै संलग्नतामा आधिकारिक ट्रेड युनियन गठन भएको थियो । त्यतिखेर १० प्रतिशत थ्रेसहोल्डको व्यवस्था गरिएकाले थ्रेसहोल्ड कटाउने राष्ट्रिय मान्यता प्राप्त तीन वटा मात्रै संगठन रहेका छन् । अहिले प्रशासनिक समितिले राष्ट्रिय मान्यता प्राप्त तीन वटा संठगठनहरु नै खारेज गर्नुपर्ने निश्कर्ष निकालेको हो । निजामती क्षेत्रमा व्याप्त राजनीतिकरणको अन्त गरी सुशासन कायम गर्न र सेवा प्रवाह प्रभावकारी बनाउन पनि आधिकारिक बाहेक सबै प्रकारका ट्रेड युनियनहरु खारेज गर्न सरकार समक्ष प्रस्ताव गरिएको संघीय प्रशासनिक सहजीकरण समितिका अध्यक्ष दाहालले बताए ।"
समानताका आधारमा मात्र एकता : प्रचण्ड,"काठमाडौं : माओवादी केन्द्रका अध्यक्ष पुष्पकमल दाहाल प्रचण्डले समानताका आधारमा मात्र एमालेसँग पार्टी एकता हुने बताएका छन्। बुधबार बसेको पार्टी बैठकमा एकताका विषयमा एमाले अध्यक्ष एवम् प्रधानमन्त्री केपी शर्मा ओलीसँग भएका शृङ्खलाबद्ध बैठकबारे ब्रिफिङ गर्दै प्रचण्डले यस्तो बताएका हुन्। समान हैसियतामा एकताका लागि जोड दिँदै आएका प्रचण्डले सम्मानजकन, न्यायोजित र समानताका आधारमा मात्र एकता गर्ने विषयमा आफू अडिग रहेको पार्टी बैठकमा ब्रिफिङ गरेका हुन्। बैठकपछि अन्नपूर्णसँग कुरा गर्दै माओवादी प्रवक्ता पम्फा भुसालले भनिन्, समानताका आधारमा एकता गर्ने विषयमा अडिग रहेको कुरा अध्यक्ष प्रचण्डले ब्रिफिङ गर्नु भएको छ। यसअघि नै पार्टी एकताका विषयमा निर्णय गर्ने जिम्मेवारी दुई पार्टीका अध्यक्षलाई दिइएको थियो। बिहीबार प्रधानमन्त्री समेत रहेका एमाले अध्यक्ष ओलीसँग प्रचण्डले छलफल गर्ने कार्यतालिका रहेको छ। त्यसपछि पुनः पार्टीभित्र छलफल हुने भुसालले जानकारी दिइन्। सँगै बुधबारको बैठकले पार्टीको संगठानिक स्थितिको बारेमा समेत छलफल गरेको छ।"
प्रदेश४ को स्थगित बैठक सुरू,पोखरा : बजेट प्रस्तुत गर्ने उद्देश्यले बसेको प्रदेश४ को स्थगित भएको संसद बैठक सुरू भएको छ। बैठक सुरू हुन नपाउँदै स्थगित भएको थियो। सभामुख नेत्रनाथ अधिकारीले बैठक सुरू भएको घोषणा गरेपछि प्रदेश सभा सञ्चालन नियमावलीको नियम २१२ निलम्बनको प्रस्ताव गर्न सत्तारूढ सांसद मायानाथ अधिकारीलाई समय दिनासाथ प्रतिपक्ष सांसद कुमार खड्काले नियमापत्ति गरेका थिए। उनले कुनै पनि मन्त्रीको उपस्थितिबिना प्रदेश सभा चल्न नसक्ने नियमप्रति ध्यानाकर्षण गरेका थिए। बजेट पारित गर्न मन्त्रिपरिषद बैठक बसिरहेकाले मन्त्री संसदमा उपस्थित थिएनन्। नियम निलम्बनको प्रस्ताव पेस गर्न रोस्ट्रम जाँदै गरेका सांसद अधिकार अर्का सांसदको नियमापत्तिले अलमलिएका थिए।लगत्तै सभामुख अधिकारीले बैठक स्थगितको घोषणा गरेका थिए। सभामुखले प्रदेश सभा सुरू गर्नुअघि सरकारको अनुउपस्थितिबारे ख्याल नगर्दा बैठक सुरू हुनासाथ स्थिगित भएको हो।
'कर्मचारी आफैं भर्ना गर्छाै',"पोखरा : प्रदेश ४ मा मुख्यमन्त्री पृथ्वीसुब्बा गुरुङले केन्द्र सरकारले मानव र वित्तीय स्रोतको व्यवस्था नगर्दा प्रदेशका काम ठप्प भएको बताएका छन् । मुख्यमन्त्री गुरुङले केन्द्र सरकारले प्रदेश सरकारलाई काम गर्ने वातावरण नबनाएको भन्दै रोष प्रकट गरे । आजको दिनसम्म केन्द्र सरकारले मानव स्रोत र वित्तीय स्रोत व्यवस्था नगर्दा काम गर्न समस्या परेको छ, उनले भने, नेपाल सरकारले प्रदेश सरकारमा कर्मचारी व्यवस्थापन नगर्दा प्रदेश सरकारले नीति तथा कार्यक्रम पेस गर्न र बजेट प्रस्तुत गर्नसमेत समस्या भएको छ । केन्द्र सरकारसँग ३ महिनादेखि उपसचिवस्तरको निजी सचिव पठाउन अनुरोध गर्दा आजसम्म नपठाएको उनले सुनाए । केन्द्रबाट नपठाए प्रदेशस्तरीय लोकसेवा आयोग गठन गरी हामी आफैं कर्मचारी व्यवस्था गछौं भन्ने बेला आएको छ, उनले भने, क्षेत्रीय स्तरका कार्यालय प्रदेश सरकारअन्तर्गत राख्न केले छेक्यो ? मुख्यमन्त्री गुरुङले पोखरामा सोमबार आयोजित प्रदेशस्तरीय स्वास्थ्यसम्बन्धी पैरवी तथा अभिमुखी कार्यक्रममा यस्तो बताएका हुन् । केन्द्रीय मन्त्रीले भाषणमा ५ वर्षको सरकार हो धिपीधिपी हँुदैन भनेको आफूले समाचारमा सुन्दै आएको बताउँदै मुख्यमन्त्री गुरुङले व्यवहारमा त्यस्तो नभएको बताए । केन्द्र सरकारको काममा धिपीधिपी भएको उनको भनाइ थियो । भाषणमा धिपीधिपी छैन होला मन्त्रीज्यू । काममा धिपीधिपी छ, उनले भने । १९७८ सालमा बनेको लुम्बिनी विकासको गुरुयोजना आजसम्म लागू हुन नसकेको उनले उदाहरण दिए । लोकप्रियता हासिल गर्ने खालको भाषणभन्दा काम गरेर देखाउने बेला आएको उनले सुनाए । पहिलेको शासन राम्रो नभएर सात सालदेखि विभिन्न चरणमा संघर्ष गर्दै गणतन्त्र ल्याएको स्मरण गर्दै मुख्यमन्त्री गुरुङले यो प्रणाली असफल भए ठूलो डिजास्टर हुने बताए । काम भएन भनेर स्थानीय सरकारलाई गाली गर्नुपूर्व केन्द्र सरकारले प्रदेश र स्थानीय सरकारलाई काम गर्ने अवस्था सिर्जना गर्न उनले अनुरोध गरे । कार्यक्रममा मुख्यमन्त्री गुरुङले पहिले केन्द्र, प्रदेश र स्थानीय सरकारको अधिकार टुंगो लगाउनुपर्नेमा जोड दिए । केन्द्रीय सरकार, प्रदेश र स्थानीय सरकार कसको के अधिकार रहने त्यो टुंगो नलगाउँदा काम गर्न समस्या आउने उनको भनाइ थियो । कुनै प्रदेशमा ३ वटा क्यान्सर अस्पताल त कुनै ठाउँमा एउटा पनि अस्पताल नहुने अवस्था हुन नहुने उनले बताए । उनका अनुसार प्रदेशको विकास र समृद्धिका लागि प्रदेशको अवस्था के छ त्यो अध्ययन गरी त्यहीबमोजिम विकासको खाका कोरिनेछ । कार्यक्रममा पोखरा महानगरपालिकाका मेयर मानबहादुर जिसीले स्वास्थ्यकेन्द्र र दरबन्दीमा पुनःसंरचना गरी अघि बढ्नुपर्नेमा जोड दिए । सामाजिक विकास मन्त्रालय स्वास्थ्य सेवा महाशाखा प्रदेश ४ को आयोजनामा भएको कार्यक्रममा जिल्ला जनस्वास्थ्य कार्यालय कास्कीका प्रमुख दिनेशकुमार चापागाईंले स्वास्थ्य सेवाको राष्ट्रिय अवस्थाबारे प्रस्तुति दिएका थिए । उनले ४७७ प्रतिशतले व्यक्तिगत खर्चमा स्वास्थ्य सेवा लिँदै आएको जानकारी दिँदै सबै नागरिकले निःशुल्क स्वास्थ्य सेवा लिन पाउने स्थिति सिर्जना गर्ने अवस्था बनाउन चुनौती भएको बताए । सन् २०१५ मा भएको स्वास्थ्य सर्वेक्षणमा ६२ प्रतिशत हेल्थपोस्टमा मात्र आधारभूत सेवासुविधा भएको जानकारी दिए । ५९ प्रतिशत स्वास्थ्य संस्थामा मात्र एम्बुलेन्स भएको, २० प्रतिशत स्वास्थ्य सेवामा मात्र सञ्चार सेवा भएको उनले बताए । ७ प्रतिशत स्वास्थ्य संस्थामा थर्ममिटरसमेत नभएको र १७ प्रतिशत स्वास्थ्य संस्थामा रक्तचाप नाप्ने यन्त्र नभएको उनले बताए ।"
"फोरमको केन्द्रीय कमिटि बैठक, तीनवटा प्रतिवेदन पेश हुँदै","काठमाडौँ: संघीय समाजवादी फोरम नेपालको छैटौँ केन्द्रीय बैठक काठमाडौँमा बुधबारदेखि सुरु भएको छ । बैठकमा राजनीतिक, सांगठनिक र कार्यसम्पादन ग़री तीनवटा प्रतिवेदन प्रस्तुत गरिने भएको छ। बैठकको सुरुमा पार्टी अध्यक्ष उपेन्द्र यादवले सम्बोधन गरेका छन् । त्यसपछि पार्टीका सहअध्यक्ष राजेन्द्र श्रेष्ठले राजनीतिक प्रतिवेदन प्रस्तुत गर्ने कार्यतालिका छन् । प्रतिवेदनमाथि आजैबाट केन्द्रीय सदस्यहरुले आआफ्नो विचार राख्ने क्रम हुँदैछ । एमाले अध्यक्ष केपी शर्मा ओली नेतृत्वको सरकारलाई समर्थन गरेको फोरम सरकारमा जाने कुराको अझै टुंगो भइसकेको छैन ।"
"मोदीलार्इ अभिनन्दन नेपाली परम्परा: भट्टराई, ओली पनि उस्तै: वाग्ले","काठमाडौँ: नेपालभारत प्रवुद्ध समूहका सदस्य तथा नेकपा एमालेका नेता डा राजन भट्टराईले नयाँ युगअनुसार सम्बन्ध निर्धारण गर्ने प्रयत्नस्वरुप भारतीय प्रधानमन्त्री नरेन्दर मोदीलाई जनकपुरमा अभिनन्दन गर्न लागिएको बताएका छन् । एपीवान एचडीको विशेष बहस श्रृंखलामा बोल्दै नेता भट्टराईले अन्तर्राष्ट्रिय कुटनीनीतिक मूल्य र नेपालको परम्परा अनुसार मोदीलाई अभिनन्दन गर्न लागिएको बताए हुन् । नेपालकै निमन्त्रणामा मोदी आउन लागेको बताउँदै उनले अन्तर्राष्ट्रिय नियममा पनि राजधानी बाहिरका सहरमा विदेशी नेताको उपस्थिति र स्वागत हुने प्रचलन अनुसार मोदीलाई स्वागत गर्न लागिएको उनको तर्क थियो । 'हेड अफ द स्टेटको भेट राजधानी बाहिरबाट हुन थालेको छ, भर्खरै चीनका राष्ट्रपति सी चिन फिङ र भारतीय प्रधानमन्त्री नरेन्द्र मोदीबीच बुहानमा भेट भयो', उनले भने, 'अन्तर्राष्ट्रिय अभ्यास पनि भइरहेको छ, मोदीले यसअघि नै यस्तो चाहाना ब्यक्त गर्नुभएको थियो, तसर्थ यो सामान्य प्राक्टिस हो ।' ओली पनि उस्तै: वाग्ले बसमा सहभागी अर्थ राजनीति विश्लेषक अच्युत वाग्लेले भने शक्तिशाली सरकार प्रमुखका रुपमा प्रधानमन्त्री केपी शर्मा ओलीले अपेक्षित कुटनीतिक ब्यवहार देखाउन नसकेको टिप्पणी गरेका छन् । भारतसँग परम्परागतरुपमा गरिने ब्यवहारले नै ओली सरकारको समयमा पनि निरन्तरता पाउने संकेत देखिएको उनले दाबी गरे । 'भारतमा नेपालको सार्वभौमिकता स्वीकार गर्ने भन्दा नेपालमा भारतीय प्रभाव घटेको र चीनको बढेको चिन्ता मात्र ब्यक्त भइरहेका छन्', उनले भने, 'दुई देशका नेताले चुनावी हिसाब किताबले मात्र देखावटी सकारात्मक ब्यवहार गर्न थालेका छन् ।' भिडियो"
सरकारको नीति तथा कार्यक्रम १ जेठमा,"काठमाडौं : राष्ट्रपतिबाट सरकारको नीति तथा कार्यक्रम आगामी जेठ १ गते प्रस्तुत हुने भएको छ । प्रतिनिधिसभाको दोस्रो अधिवेशनकोे पूर्वसन्ध्यामा सभामुख कृष्णबहादुर महराले बुधबार पत्रकार सम्मेलनको आयोजना गरी जेठको पहिलो साता सरकारको नीति तथा कार्यक्रममाथि छलफल भई पारित गर्ने सदनको कार्यक्रमका बारेमा जानकारी दिए । राष्ट्रिपति विद्यादेवी भण्डारीले संघीय संसद्को द्वितीय अधिवेशन यही वैशाख २३ गतेका लागि आह्वान गरेकी छन् । उक्त अधिवेशनअन्तर्गत प्रतिनिधिसभाको बैठक वैशाख २३ गते अपराह्न ४ बजे प्रारम्भ हुने र बैठकमा अधिवेशन अघि जारी अध्यादेश प्रस्तुत हुने महराले बताए । सभामुख महराले वैैशाख २४ देखि २६ गतेभित्र नियमावली मस्यौदा समितिको प्रतिवेदनमाथि सिद्धान्त र प्राथमिकतामाथि छलफल, संशोधन प्रस्तुत गर्ने अवधि र पारित गर्ने साथै पहिलो बैठकमा प्रस्तुत भएका अध्यादेश स्वीकृत गरिने जानकारी गराए । वैशाख २६ गतेदेखि तीन दिनसम्म (प्रि बजेट) विनियोजन विधेयकका सिद्धान्त र प्राथमिकता अर्थमन्त्रीबाट प्रस्तुत गर्ने र सभामा छलफल गर्ने जानकारी गराउँदै उनले भने , जेठ १५ गते संविधानबमोजिम राजश्व र व्ययको वार्षिक अनुमान (बजेट) प्रस्तुत गर्ने, जेठ १७ गते बजेटमाथि सैद्धान्तिक छलफल गर्ने, अर्थमन्त्रीबाट जवाफ दिने कार्यक्रम छ । संसद्मा जेठको अन्तिम सातादेखि असारको तेस्रो सातासम्म विनियोजन विधेयक प्रस्तुत गरी सबै मन्त्रालयका शीर्षकगत छलफल गर्ने र विनियोजन तथा उक्त विधेयकसँग आश्रित अन्य विधयेक पारित गरिने छ । असारको अन्तिम सातादेखि सदनमा प्राप्त संविधान कार्यान्वयनसम्बन्धी विभिन्न विधेयकमाथि छलफल गर्ने र दर्ता हुन आएका सार्वजनिक महत्वका प्रस्ताव, संकल्पलगायतका प्रस्तावमाथि छलफल हुने सभामुख महराले बताए । नवनियुक्त सचिव फुयाँल र योगीद्वारा शपथ यसैगरी राष्ट्रियसभाका नवनियुक्त सचिव राजेन्द्र फुयाँल र प्रतिनिधिसभाका नवनियुक्त सचिव गोपालनाथ योगीले पद तथा गोपनीयताको शपथ लिएका छन्। संघीय संसद् सचिवालयमा एक समारोहकाबीच राष्ट्रियसभा अध्यक्ष गणेशप्रसाद तिमिल्सिनाले सचिव फुयाँललाई र सभामुख कृष्णबहादुर महराले सचिव योगीलाई शपथ दिलाए । राष्ट्रपति विद्यादेवी भण्डारीले राष्ट्रियसभामा अध्यक्ष तिमिल्सिनाको सिफारिशमा फुयाँललाई र सभामुख महराको सिफारिशमा योगीलाई सचिवमा नियुक्ति गरेकी थिइन । रासस"
एमाले बैठक आज अपराह्न बस्ने,काठमाडौं : नेकपा एमालेको बैठक बेलुकी साढे ६ बजे बस्ने भएको छ । अध्यक्ष एवम् प्रधानमन्त्री केपी शर्मा ओली गूहजिल्ला झापाबाट फर्केपछि बैठक बस्ने तयारी भएको छ । बैठकमा समसायिक विषयमा छलफल हुने भएको छ । पार्टी एकतालगायत समसामयिक राजनीतिक घटनाक्रमका विषयमा छलफल हुने भएको छ । ओली मंगलबार गृहनगर झापा पुगेका छन् । यता नेकपा माओवादी केन्द्रको पनि बैठक बसेको छ ।
बजेट अधिवेशनमा सय कानुन,"काठमाडौं : वैशाख २३ मा सुरु हुने संसद्को बजेट अधिवेशनले संविधान कार्यान्वयनसँग जोडिएका महŒवपूर्ण सयभन्दा बढी कानुन निर्माण गर्नुपर्ने भएको छ । बजेट अधिवेशन भए पनि दर्जनौं नयाँ कानुन बनाउनुपर्ने भएकाले आगामी अधिवेशन विधेयक अधिवेशनका रूपमा सञ्चालन हुने सरोकारवालाको भनाइ छ । संविधान जारी भएको तीन वर्ष पुग्न लागेकाले ४ महिनाभित्र मौलिक हकसम्बन्धी दर्जनौं कानुन बनाउनुपर्नेछ । संविधानको धारा ४७ ले मौलिक हकसम्बन्धी कानुन संविधान जारी भएको तीन वर्षभित्र बनाउनुपर्ने समयसीमा तोकेको छ । हामीसँग अब ४ महिनाभन्दा थोरै समय छ, कानुनमन्त्री शेरबहादुर तामाङले भने, आगामी अधिवेशनबाट एक सय कानुन बनाउनुपर्नेछ । उनले मौलिक हकसम्बन्धी विधेयक धमाधम निर्माण भइरहेको जानकारी दिए । आगामी अधिवेशनमा सरकारले पर्याप्त बिजनेस दिन्छ, उनले भने, बजेट अधिवेशन भए पनि संसद्ले कानुन निर्माणमा पर्याप्त समय दिनुपर्ने अवस्था छ । संविधानले स्वच्छ वातावरणको हकदेखि सबै नागरिकलाई रोजगारी दिने मौलिक हकको व्यवस्था गरेको छ । अधिवेशनको सुरुमा बजेटको कामसँगै कानुन निर्माण पनि अघि बढाउनुपर्ने कानुनमन्त्री तामाङको भनाइ छ । राष्ट्रपति विद्यादेवी भण्डारीले जेठ १ गते सरकारको वार्षिक नीति तथा कार्यक्रम प्रस्तुत गरेपछि प्रिबजेट छलफल गरी जेठ १५ मा बजेट प्रस्तुत हुनेछ । सभामुख कृष्णबहादुर महराले असारभित्र बजेट पारित गर्ने कार्यतालिका बनाइसकेका छन् । कानुन निर्माण गर्न संसदीय समितिको गठन सकेसम्मा छिटो हुनुपर्ने देखिन्छ । संसदीय समितिको संख्या र फौजदारी अभियोगमा सांसदलाई निलम्बन गर्ने नगर्ने विवादले प्रतिनिधिसभाको नियमावली टुंगिन सकेको छैन । चार महिनामा सय वटा कानुन बनाउने हो भने जतिसक्दो चाँडो नियमावली टुंग्याएर संसदीय समिति गठन गरी नेतृत्व पनि चयन गरिसक्नुपर्छ, संसद् सचिवालयका एक उच्च अधिकारीले भने । कानुनमन्त्री तामाङले कानुन निर्माणमा संसद् क्रियाशील हुने विश्वास व्यक्त गरे । तोकेको समयभित्र सबै तहका चुनाव गरेर संविधान कार्यान्वयनमा महत्वपूर्ण चरण पार गरिसकेका छौं, उनले भने, अब संविधान कार्यान्वयनसम्बन्धी महŒवपूर्ण कानुन निर्माणमा सरकार र संसद् क्रियाशील हुनुपर्छ । उनले ४१ वटा विषयसँग सम्बन्धित सय कानुनका मस्यौदा भइरहेको जानकारी दिए । सरकारले केही दिन अघि जारी गरेका चार अध्यादेश प्रतिस्थापन गर्ने विधेयकदेखि दर्जनौं ऐन संशोधन गर्नुपर्ने अवस्था रहेको उनको भनाइ थियो । कानुन मन्त्रालयले प्रदेशसभाले पारित गर्नुपर्ने नमूना कानुन बनाएर प्रदेशमा पठाइसकेको जनाएको छ ।"
गृहनगरमा प्रधानमन्त्रीको व्यस्त दैनिकी,"दमक : प्रधानमन्त्री केपी शर्मा ओली बुधवार दिनभर आफ्नो गृहनगरमा व्यस्त रहने भएका छन्। प्रधानमन्त्री ओली बुधवार दमकमा आयोजना हुने विभिन्न कार्यक्रममा सहभागि हुने उनका प्रेस संयोजक चेतन अधिकारीले जानकारी दिए। प्रधानमन्त्रीले दमकमा चार वटा कार्यक्रममा सहभागिता जनाउने छन्। उनले बिहान साढे ८ बजे दमक नगरपालिका कार्यालयमा पहिलो नागरिक घोषित धिमाल जातिको प्रतिमा अनावरण गरेका छन्। त्यसपछि दमकमा रहेको दोस्रो साना सहरी खानेपानी आयोजना र नमूना पार्कको उद्घाटन गर्ने कार्यक्रम छ। त्यसपछि प्रधानमन्त्रीले साढे १२ बजे दमक नगरपालिकाको आयोजनामा हुन लागेको दमक गोल्डकप फुटबल प्रतियोगिताको उद्घाटन गर्नेछन्। र, कार्यक्रमलाई सम्बोधन गर्नेछन्। प्रधानमन्त्री ओली गृहनगरमा रहेका विभिन्न कार्यक्रममा सहभागी भएपछि बुधबारै काठमाडौं फर्कने कार्यक्रम छ। प्रधानमन्त्री भएपछि ओली दोस्रो पटक गृहनगर आएका हुन्।"
मोदी भ्रमण जनकपुर हुँदै,"काठमाडौं : भारतीय प्रधानमन्त्री नरेन्द्र मोदीले जनकपुरबाट नेपालको औपचारिक भ्रमण गर्ने भएका छन्। सरकारको निम्तोमा नेपाल आउन लागेका मोदी विहारको पटनाबाट सीधै जनकपुर आउनेछन्। मोदी वैशाख २८ मा दुईदिने भ्रमणका लागि नेपाल आउँदै छन्। मोदीले आफ्नो अघिल्लो भ्रमणमा जनकपुर भ्रमणको इच्छा व्यक्त गरे पनि अन्तिम समयमा आएर रोकिएको थियो। गृहमन्त्री रामबहादुर थापाले मोदीले नेपाल भ्रमणको थालनी जनकपुरधामबाटै सुरु गर्न लागेको जानकारी दिए। मन्त्री थापाले मंगलबार जनकपुरको सुरक्षा अवस्था, मोदीको नागरिक अभिनन्दनलगायत कार्यक्रमको तयारीबारे जानकारी लिएपछि भ्रमणबारे खुलाएका हुन्। मोदीको स्वागत कार्यक्रमको व्यवस्थापन प्रदेश २ सरकारले गर्छ। केन्द्र सरकारले समन्वय गर्छ, गृहमन्त्री थापाले जनकपुरमा भने, पटनाबाट सोझै जनकपुर आएपछि बाह्रबिघा मैदानमा मोदीलाई स्वागत र अभिनन्दन गर्ने कार्यक्रम तय भइसकेको छ। मोदीलाई जनकपुरमा स्वागत गर्न प्रधानमन्त्री केपी ओली नै जानेछन्। बिहारको पटनाबाट भारतीय सेनाको हेलिकोप्टरमा मोदी जनकपुर ओर्लनेछन्। जनकपुरमा मोदीले नेपाली समकक्षी प्रधानमन्त्री केपी ओलीसँगै संयुक्त रूपमा रामायण सर्किट परियोजनाको उद्घाटन गर्नेछन्। रामायणकी प्रमुख पात्र सीताको जन्मथलो जनकपुर र रामको जन्मथलो अयोध्यालाई जोड्न रामायण सर्किट निर्माण गर्न लागिएको हो। धार्मिक रूपमा नेपाल, भारत, श्रीलंका र इन्डोनेसियालाई सडक र हवाई माध्यमले जोड्न उक्त परियोजना फलदायी हुने विश्वास गरिएको छ। त्रेतायुगका रामायणका पात्रसँग सम्बन्धित ठाउँलाई जोड्ने योजनास्वरूप रामायण सर्किटको नेपाल र भारतले संयुक्त रूपमा अवधारणा विकास गरेका हुन्। नेपालको जनकपुरमा सीताको, भारतको अयोध्यामा रामको, श्रीलंकामा रावण र इन्डोनेसियाको बालीसँग हनुमानको सम्बन्ध गाँसिएको छ। ०७१ साउनमा नेपाल भ्रमणमा आउँदा उनले नेपालको संसद्मा सम्बोधन गर्दै जनकपुरधाम र मुक्तिनाथको दर्शन गर्न आफू पुनः नेपाल आउने बताएका थिए। १८ औं सार्क सम्मेलनका क्रममा नेपाल आएका मोदीले आफूलाई जनकपुरधाम जान र नागरिक सम्बोधन गर्ने इच्छा रहेको बताएका थिए। तर, उनको जनकपुर यात्रालाई नेपाल सरकारले नै स्थगित गराएको थियो। जनकपुरमा मोदीको नागरिक अभिनन्दन गर्ने कार्यक्रम छ। मुक्तिनाथको समेत दर्शन गर्ने कार्यतालिका रहेको परराष्ट्र मन्त्रालय स्रोतले बतायो। परराष्ट्रले मोदी भ्रमणको औपचारिक जानकारी बुधबार मात्रै सार्वजनिक गर्नेछ। परराष्ट्रमन्त्री प्रदीप ज्ञवालीले भ्रमणका विषयमा बुधबार मन्त्रालयले जानकारी गराउने बताए। हामी भारतीय प्रधानमन्त्रीको नेपाल भ्रमणबारे बुधबार मन्त्रालयमै एक कार्यक्रम गरी सार्वजनिक गर्दै छौं, ज्ञवालीले अन्नपूर्णसँग भने। मोदी जनकपुरको कार्यक्रमपछि काठमाडौं आएर मुक्तिनाथ जाने वा सीधै मुक्तिनाथ गएर काठमाडौं आउने भन्ने विषयमा भने उनको सुरक्षा व्यवस्थापन पक्षले लिने निर्णयका आधारमा तय गरिने गृह स्रोतले बतायो। भारतीय दूतावासले जनकपुरमुक्तिनाथ पुगेर मात्र काठमाडौं आउने गरी कार्यतालिका बन्न सक्ने बताएको छ। काठमाडौं आएपछि उनको राजनीतिक भेटघाटका कार्यक्रम हुनेछन्। उनले राष्ट्रपति, प्रधानमन्त्रीलगायत मुख्य राजनीतिक दलका नेतासँग भेटघाट गर्नेछन्। मोदी २९ वैशाखमा स्वदेश फर्कनेछन्।"

शीर्षक,विवरण
दुईतिहाइको एक वर्ष,"दुईतिहाइ बहुमतप्राप्त शक्तिशालीको एकवर्षे कार्यकाल पूरा भएको छ। यो अवधिमा नागरिकले जुन उत्साहका साथ वाम गठबन्धनलाई मुलुक कम्तीमा पाँच वर्षका लागि राजनीतिक अस्थिरताको सिकार बन्न नपरोस् भन्ने अभिमत दिए, जनताको मतअनुसार सरकारले महसुस हुने गरी काम भने गर्न सकेन। मुलुकको निराशाजनक आर्थिक परिसूचकहरूले नै सरकारले काम गर्न नसकेको देखाउँछन्। सरकारले नारा अघि सार्योसमृद्ध नेपाल, सुखी नेपाली। तर आर्थिक परिसूचकहरू सकारात्मक देखिएका छैनन्। सबैभन्दा पेचिलो सवाल बढ्दो व्यापार घाटा र घट्दो वैदेशिक लगानी हुन्। स्वदेशी उद्योग र कृषि क्षेत्रको संरक्षण गरी यिनलाई प्रतिस्पर्धी बनाउन सकेको भए व्यापार घाटा चालू आर्थिक वर्षको ६ महिनामै करिब सात खर्ब पुग्ने थिएन। दुईतिहाइ शक्तिशाली र स्थिर सरकार रहेका बेला गत वर्षको भन्दा पनि थोरै वैदेशिक लगानी प्रतिबद्धता आए। कुनै पनि उद्योग सञ्चालन गर्न झेल्नुपर्ने बाधा, व्यवधान र बनाउनुपर्ने वातावरण नबनाएकै कारण यी काम हुन सकेनन्। त्यसमाथि मुलुकको अर्थतन्त्र बुझेको विज्ञ नै अर्थमन्त्री भएका बेला सरकारको आर्थिक नीति र व्यवहार उल्टो भयो। सुशासनका मामिलामा पनि सरकार चुक्यो। बूढीगण्डकी जलविद्युत् आयोजनाको विवादास्पद चिनियाँ कम्पनीलाई दिने, वाइडबडीमा उन्मुक्ति, ३३ किलो सुन प्रकरण, निर्मला पन्त हत्याकाण्ड जनताले प्रत्यक्ष महसुस गरेका विषयमा सरकारले सम्झौता गर्यो। नेपाल नै त्यस्तो मुलुक हो, जहाँ गर्नुपर्ने कर्तव्य भएका व्यक्ति आफ्नो जिम्मेवारी पूरा नगर्दा पनि वाहवाही पाउँछन्। उदाहरणका लागि विद्युत् प्राधिकरणका कुलमान घिसिङ। उनले कुनै आश्चर्यजनक काम गरेनन्, तर एउटा कार्यकारी निर्देशक भएर गर्नुपर्ने काम गरे। एउटा इन्जिनियरले मुलुकलाई अन्धकारमुक्त गर्न सक्छ भने दुईतिहाइको शक्तिशाली सरकारले जनताका अपेक्षा पूरा गर्ने खाकासमेत कोर्न सकेन। अन्तिम संघारमा आइसकेको मेलम्चीलाई एउटा सचिवले बन्धक बनाएर राख्दा प्रधानमन्त्री टुलुटुलु हेरिरहन्छन् भने सुशासन कसरी अपेक्षा गर्ने ? सर्वसाधारणको तीव्र अपेक्षा र आफ्नै घोषणा सम्बोधन गर्न नसके पनि सरकारले संघीयता कार्यान्वयनका लागि केही ऐन बनाउने काम भने गरेको छ। अरुण तेस्रो जलविद्युत्को सुरुवात, प्रधानमन्त्री रोजगार कार्यक्रम, श्रमिकको ज्याला वृद्धि, मजुदरका लागि सामाजिक सुरक्षा कोष, साना किसानको ऋण मिनाहा, बन्द भएका विमानस्थल सुचारु, वैदेशिक रोजगारीमा जानेहरूको श्रम स्वीकृति प्रदेशमै व्यवस्थालगायत सरकारका केही उल्लेख गर्न लायक प्रयास हुन्। छिमेकी भारतसित विद्युत् व्यापार र इनर्जी बैंकिङसम्बन्धी सम्झौता भएका छन्। यी सम्झौताले अबका दिनमा मुलुकको आर्थिक विकासमा ठूलो सघाउ पुर्याउनेछन्। वर्तमान सरकारलाई भारत सरकारले गरेको विश्वासको सबैभन्दा महत्त्वपूर्ण कडीका रूपमा यसलाई हेरिएको छ। एसियामै गरिब राष्ट्रमा पर्ने नेपालका जनताको निश्चय पनि अपेक्षा धेरै छन्। सगरमाथासरि चुलिएका यी अपेक्षा रातारात वा एक वर्षमा सम्बन्ध कदापि पूरा हुन सक्दैनन् तर आधारहरू भने तय हुन सक्थे। अबका दिनमा सरकारले विवादास्पद मन्त्री हटाउने, सुशासन कायम गराउने र ऐन नियमको परिपालना मात्र गराउन सक्यो भने जनतालाई छुने गरी काम गरेको देखिनेछ। त्यसअतिरिक्त कामगराइका सवालमा आएका आलोचनात्मक टिप्पणी र आवाजलाई पनि सरकारले सकारात्मक रूपमा लिनुपर्छ। स्वदेशी र वैदेशिक लगानीका बाधाका रूपमा दिएका विद्यमान ऐन खारेज गरेर एकद्वार संयन्त्र स्थापना गर्नुपर्छ। स्थापित थितिमा सरकार हिँड्यो भने आगामी दिन आशावादी हुन सकिने ठाउँ छ।"
सुपारीसहित चार पक्राउ,"विराटनगर : नेपालबाट भारततर्फ सुपरी तस्करी गर्दै गर्दा शुक्रबार चार जना महिला विराटनगरबाट पक्राउ परेका छन्। भन्सार छली गरेर सुपारी लैजाँदै गरेको अवस्थामा विराटनगर१७ की ५५ वर्षीया कान्ति रमात, ५० वर्षीया महिमुन खातुन, २६ वर्षीय रसिदा खातुन र २७ वर्षीया जरिना खातुन रहेको मोरङ प्रहरीका प्रवक्ता डीएसपी घनश्याम श्रेष्ठले बताए। पक्राउ परेकाको साथबाट प्रहरीले १५ किलो सुपारी बरामद गरेको छ। श्रेष्ठले पक्राउ परेका सबै महिला सुपारी तस्करी गर्ने भरिया भएको बताए। पक्राउ परेकालाई बरामद गरिएको सुपारीसहित कारबाहीका लागि विराटनगर भन्सार कार्यालयमा बुझाइएको प्रहरीले जनाएको छ।"
शिक्षा कार्यालयमा सेनाको गण राख्ने तयारी,"धरान : जिल्ला शिक्षा समन्वय इकाइ सुनसरीको कार्यालयमा नेपाली सेनाको गण राख्ने तयारी सुरु गरिएको छ। शिक्षा तालिम केन्द्र प्रदेश १ को कार्यालय समेत रहेको सुनसरी सदरमुकाम इनरुवामा नेपाली सेनाले गण राख्ने भएपछि सरोकारवालाले विरोध जनाएका छन्। शिक्षाजस्तो पवित्र कार्यालयमा नेपाली सेनाको गण स्थापना गर्दा गलत सन्देश जाने बताउँदै सरोकारले विरोध जनाएका हुन् । सुनसरीमा सेनाले गण स्थापनाका लागि इनरुवामा जग्गा खरिद गर्न नसकेपछि शिक्षा कार्यालय भएको स्थानमा गण स्थापनाको तयारी गरेको छ। शिक्षा कार्यालय र तालिम केन्द्रको अस्तित्व समाप्त गर्ने गरी सेनाले गण स्थापनाका लागि पहल सुरु गरेको छ। नेपाली सेनाको टोलीले सुनसरीका प्रमुख जिल्ला अधिकारीसहित शिक्षा कार्यालय भएको स्थानको अबलोकन गरी गण राख्न उचित हुने भएको भन्दै पहल गर्न रक्षा मन्त्रालयमार्फत, शिक्षा र गृहमनत्रालय संग स्विकृतका लागि पहल थालेको समेत बुझिएको छ। सेनाले इनरुवामा गण स्थापनाका लागि जग्गा खरिद गर्दा ठूलो रकम आर्थिक चलखेल गरी भष्ट्रचार गर्न खोजेपछि जिल्ला प्रशासन कार्यालय सुनसरीले जग्गा खरिद प्रक्रिया रोकेको छ। प्रदेश १ को मातहतमा रहेको शिक्षा तालिम केन्द्रको जग्गामा केन्द्र सरकारको मातहतमा रहेको सेनाको गण राख्न नहुने सुनसरीका शिक्षक संघ संगठनका प्रतिनिधिले समेत विरोध जनाएका छन्। शिक्षा शदन उच्च मावि धरानकी शिक्षक बेणु काफ्लेले शिक्षा जस्तो पवित्र कार्यालयमा सेनाको गण स्थापना गर्न नहुने बताएकी छन्। उनले सेनाको गण राख्नुभन्दा पहिला शिक्षा तालिक केन्द्र कार्यालय र शिक्षा समन्वय इकाई कार्यालयको व्यवस्थापन गर्नुपर्ने बताइन्। सुनसरीका प्रमुख जिल्ला अधिकारी प्रेमप्रकाश उप्रेतीले शिक्षा कार्यालय रहेको स्थानमा सेनाले गण राख्न उचित स्थान ठानेर पहल गर्न जिल्ला प्रशासन कार्यालयलाई अनुरोध गरेकोले सरोकारवालासँग छलफल सुरु गरेको बताए। उनले इनरुवामा रहेको खानेपानी संस्थानको कार्यालयमा सेनाको गुल्म द्वन्द्वकालदेखि बसेकाले यसको व्यवस्थापनका लागि सेनाले उचित स्थानमा गणस्थापनाका लागि अध्ययन थालेको उनको भनाई छ। शिक्षा कार्यालय भएको स्थानमा सेनाको गण राख्ने निर्णय भने भैनसकेको उप्रेतीले बताए।"
काठमाडौंकी सावित्रीको शव मोरङको जंगलमा,"विराटनगर : मोरङको पथरीशनिश्चरे नगरपालिका१० स्थित भालुगौंडा जंगलमा शुक्रबार दिउँसो ५२ वर्षीया सावित्री खतिवडाको शव भेटिएको छ। झापा धुलाबारी पुरानो घर भएकी सावित्री केही समयदेखि परिवारका सदस्यसँगै काठमाडौं तर्केश्वर१० मा बस्दै आएकी थिइन्। पूर्वपश्चिम राजमार्गबाट करिब ८ सय मिटर उत्तरको जंगलमा माटोको ढिस्को लडेर बनेको खाल्डोमा शव भेटिएको इलाका प्रहरी कार्यालय पथरीका प्रहरी निरीक्षक कमल बजगाईले जानकारी दिए। शव भेटिएको स्थान वरपर किटनासक विषादीको गन्ध आएका कारण घटनाको गम्भीर रुपमा अनुसन्धान सुरु गरिएको उनले बताए। जंगलमा घाँस दाउरा काट्न गएका स्थानीय बासिन्दाले शव देखेपछि प्रहरीलाई जानकारी दिएका थिए। बाहिरबाट हेर्दा शरीरका कुनै पनि अंगमा चोट देखिंदैन, प्रनि बजगाईले भने, महिला पूर्व आउनु पर्ने कुनै कारण खुलिसकेको छैन। काठमाडौंस्थित घरबाट बिहीबार साँझ पख कुर्तसलवार बिग्रिएको र बनाउन जान्छु भनेर उनी निस्किएको परिवारका सदस्यले प्रहरीलाई जानकारी दिएका छन्। दुई सन्तानकी आमा उनी घर नफर्किएपछि परिवारका सदस्यले पनि खोजी सुरु गरेका थिए। उनको शव एक्कासी मोरङको पथरीशनिश्चरेमा भेटिएपछि परिवारका सदस्य पनि अचम्ममा परेका छन्। शव फेला परेको ठाउँमा उनले बोकेको झोलामा तीन हजार सात सय ९० रुपैयाँ र दुई जोडी कुर्तासलवार भेटिएको प्रहरीले जनाएको छ। महिलाको साथबाट पृथ्वी राजमार्ग बस सञ्चालक समितिले सञ्चालन गरेको रात्रि सेवाको ८०८६ नम्बरको बसको टिकट फेला परेको छ। बसको अल्फाबेट भने टिकटमा खुलाइएको छैन। टिकटमा नाम भने पवित्रा मात्रै उल्लेख गरिएको र मुङ्लिनदेखि कोसी ब्यारेजसम्म जाने भनेर लेखिएको छ। उनको शव पोष्टमार्टमका लागि मोरङको ऊर्लाबारीस्थित मंगलबारे अस्पतालमा राखिएको छ।"
विद्यालयमै दालभात पाएपछि विद्यार्थी दंग,"बैतडी : जिल्लाको दशरथचन्द नगरपालिका११ सिमस्थित शिवशक्ति नागार्जुन आधारभूत विद्यालयकी कक्षा ३ की छात्रा दीपा पन्त नियमितरुपमा विद्यालय जान्छिन्। विद्यालयमा दालभात पाइन थालेपछि उनी कहिले कक्षा छोडेर घर जाँदिनन्। उनलाई विद्यालयमा पाकेको दालभात निकै मिठो लाग्छ। भन्छिन्, 'विद्यालयमै दालभात,साग पाइन्छ। सर म्याडमले राम्रोसँग पढाउँहुन्छ। भोक लागेको बेला खाना पनि पाइन्छ।त्यसैले स्कुलमा राम्रो लाग्छ।' जिल्लाको मेलौली नगरपालिका७ लक्ष्मीपुर आधारभूत विद्यालयकी कक्षा ५ मा अध्ययनरत छात्रा सुनिता रावत पनि हिजोआज विद्यालय जान निकै खुसी हुन्छिन्। विद्यालयमै दालभात खुवाउन थालेपछि रावतलाई विद्यालय निकै रमाइलो लाग्ने गरेको हो। उनले दिउँसोको समयमा भोक लाग्दा दालभात खान पाइने भएपछि स्कुल छोड्न मन लाग्दैन।' जिल्लाका २५२ ओटा आधारभूत विद्यालयमा विद्यालय दिवा खाजा कार्यक्रमअन्तर्गत दालभात खुवाइने गरेको शिक्षाका लागि खाद्य कार्यक्रमका इकाइ प्रमुख ऋषिराम बिमलीले बताए। उनले भने, 'सरकारले विश्व खाद्य कार्यक्रमको सहयोगमा आधारभूत विद्यालयमा दिवाखाजा कार्यक्रमको व्यवस्था गरेको छ। दिवाखाजा कार्यक्रम २०५६ सालमा सुरु भएको भएपनि खाजाको रुपमा गत वर्षदेखि मात्र दालभात खुवाइन थालिएको हो।' विद्यालयमा दिवाखाजाको रुपमा दालभात दिन थालिएपछि विद्यार्थीको उपस्थिती ९५ प्रतिशत भन्दा बढी भएको शिवशक्ति नागार्जुन आधारभूत विद्यालयका प्रधानाध्यापक दीपकराज पन्तले बताए। उनले विद्यालयमा दालभात खुवाइन थालेपछि विद्यालय छोडेर बालबालिका कतै जाँदैनन्।विद्यालयको छुट्टी भएपछि मात्रै विद्यार्थीहरु घर जान्छन्। उनका अनुसार विद्यालयमा ३ कक्षासम्म पढाइ हुने उक्त विद्यालयमा ६१ जना विद्यार्थी छन्। पहिलाको तुलनामा विद्यार्थीको नियमितता बढेको छ। विद्यालयमा दालभात खुवाउन थालेपछि सिकाइ उपलब्धिमा समेत वृद्धि भएको विद्यालयका प्रधानाध्यापक पन्तले बताए। २०७० देखि विद्यालयमा खाजा कार्यक्रम सञ्चालन भएको हो। गत वर्षदेखि दिवाखाजाको रुपमा दालभात दिने गरिएको पन्तले बताए। ०७१ मा विद्यालयको सिकाइ उपलब्धि ५६ प्रतिशत रहेकोमा गत शैक्षिक सत्रमा ६९ प्रतिशत पुगेको छ।विद्यालयमा दिवा खाजा कार्यक्रम सञ्चालन भएपछि ससाना नानीहरु पनि विद्यालयमै रमाउने गरेका छन्। 'विद्यालयमा दिवा खाजा कार्यक्रम नहुँदासम्म इन्टरभलमै केटाकेटीहरु घर आउँथे। विद्यालयमै दालभात पाइन थालेपछि विद्यालयको छुट्टी भएपछि मात्रै घर आउने गरेका छन्,'अभिभावक अनिता पन्तले भनिन्। उनका अनुसार विद्यालयमा दालभातको व्यवस्था भएपछि बालबालिका विद्यालय जान हौसिएका छन्। 'पहिला पहिला साना नानीहरुलाई स्कुल पठाउन धौ हुन्थ्यो,उनले भनिन्। विद्यालयमै दालभात खुवाउन थालेपछि बालबालिकालाई विद्यालय पठाउन सहज भएको मेलौली ७ की पानकी ओझाले बताइन्। उनले हाम्रा बालबालिका पहिला विद्यालय जान हिच्किचाउने तर अचेल विद्यालयमै दालभात पाइन थालेपछि खुसी भएर जाने गरेको बताइन्। बिचमै छोड्ने विद्यार्थीको संख्यामा कमी आएको छ। ०१७ मा बैतडीका विद्यालयमा २० वटा दिवा खाजा कार्यक्रम सञ्चालन भएको थियो।दिवाखाजा कार्यक्रम सञ्चालन भएका विद्यालयमा विद्यार्थीको भर्नादर, विद्यार्थीको नियमितता, सिकाइ उपलब्धि लगायतका कुरामा वृद्धि भएको पाइएको छ। विद्यालय खाजा कार्यक्रम अन्तर्गत विद्यार्थीलाई पोषणयुक्त चामल र दाल दिने गरिएको विश्व खाद्य कार्यक्रमका जिल्ला संयोजक विनोददेव भट्टले बताए। उनले हामीले २५२ वटै विद्यालयमा प्रदान गरिने चामल र दाल पोषणयुक्त भएको प्रमाणित गरेर मात्रै विद्यालयमा दिने गरेका छौं। यसले गर्दा विद्यार्थीको पोषणस्थितीमा सुधार आएको छ।' २० विद्यालयमा टीपी धारा विद्यालय दिवा खाजा कार्यक्रम सञ्चालनमा रहेका २० विद्यालयमा टीपी धारा पनि निर्माण गरिएको छ। पानीको अभाव रहेका विद्यालयमा टीपी धारा निर्माण गरिएको आइडीएसका सरसफाई अधिकृत सुरेन्द्र जैरुले बताए। उनले खाजा कार्यक्रम सञ्चालन भएका विद्यालयमा विद्यार्थीलाई खाजासँगै पानीको अभाव हुन नदिन धारा निर्माण गरिएको बताए। विद्यालयमा साबुनपानीले हात धुने बानी परेका विद्यार्थी घरमा समेत अभिभावकलाई सचेत गराउँदै आएका छन्।'हामीले कुनै बेला साबुन पानीले हात धुन बिर्से पनि आजभोली छोराछोरीले सम्झाउने गरेका छन्। हाम्रो विद्यालयमा हात धुनका लागि साबुनपानीको व्यवस्था गरिएको छ भन्छन्, 'दशरथचन्द नगरपालिका११ की दीपा पन्तले भनिन्।"
अल्का अस्पताल १३ औं वर्षमा,"ललितपुर : ललितपुरको जावलाखेलमा रहेको अल्का अस्पताल प्रा लि १३ औं वर्षमा प्रवेश गरेको छ । आजकै दिन २०६२ सालमा अल्का अस्पताल स्थापना भएको थियो । ललितपुरकै जावलाखेलमा २०५२ सालमा अल्का फार्मेसी संचालनमा ल्याएका कुमार थापाले सेवा विस्तार गर्दै अस्पताल खोलेका थिए । २०५७ सालमा अल्का पोलिक्लिनिक र त्यसको पाँच वर्षपछि २०६२ सालमा अल्का अस्पतालले संचालन अनुमति पाएको थियो । यहाँसम्म आइपुग्न सेवाग्राही, अस्पतालका चिकित्सक र कर्मचारीहरुकै देन हो, अस्पतालका अध्यक्ष थापाले भने, यस्तै सहयोग र साथको अपेक्षा फेरि पनि गर्दछु । अल्का अस्पतालले उपचारका नयाँ नयाँ पद्धतिसमेत भित्र्याउँदै आएको छ । अल्का अस्पतालसँग कटिङ्क एज टेक्नोलोजी छ । शल्यक्रियाका लागि नयाँ उपकरण र प्रविधि भित्र्याइएको अस्पतालले जनाएको छ । अस्पतालले हाल टेष्ट ट्युव वेवी सेवा, प्रसुति सेवा तथा महिला रोग विशेषज्ञ, डाइवेटिज, बालरोग, मुटु रोग तथा त्यसका सम्पुर्ण परीक्षण, नशासम्बन्धी, जनरल फिजिसियन, बाथ, यौन तथा छालारोग विशेषज्ञ, ग्यास्ट्रोलोजी, रेडियोलोजी, आँखा रोग, नाक, कान घाँटी, दाँत रोग विशेषज्ञ, युरोलोजिष्ट, कलेजो रोग विशेषज्ञ, एनेस्थेसिया लगायतका सेवा दिदै आइरहेको छ । अस्पतालले आफ्नो स्थापना दिवसका अवसर पारेर शुक्रबार रक्तदान कार्यक्रम आयोजना गर्यो । लाइन्स क्लव अफ काठमाडौं अल्का डिष्ट्रिक ३२६ एटुको संयुक्त आयोजनामा रक्तदान कार्यक्रम आयोजना गरिएको हो । वार्षिकोत्सवका अवसरमा अस्पतालले आफ्ना बिरामीहरुलाई फलफुलसमेत वितरण गरिएको थियो।"
सगरमाथा बेस क्याम्प जाने पर्यटकलाई चीन सरकारकाे बन्देज,"बेइजिङ : विश्वकै सर्वोच्च शिखर सगरमाथाको उत्तरतर्फको आधार शिविर आरोहण अनुमति नभएका पर्यटकका लागि चीनले बन्द गरेको छ । यो नियम अनुसार अब आरोहण गर्ने अनुमति नभएका पर्यटकहरुहरु अब ५ हजार २ सय मिटर उचाईसम्म मात्रै जान पाउने छन् । सगरमाथामा अधिकांश पर्यटकहरु प्रायः नेपालतर्फको भागबाट घुम्न जान्छन् । तर केही वर्षयता चीन तर्फबाट सगरमाथा चढ्नेहरुको संख्या पनि बढ्दो छ । सगरमाथाको चीनतर्फको आधार शिविर तिब्बतमा पर्छ । जहाँ सजिलै कार, मोटरसाइकल जस्ता सवारीसाधनबाटै पुग्न सकिन्छ । जुन चर्चित पनि छ । पर्यटकको संख्या बढेसँगै सर्वोच्च शिखरमा प्रदुषण पनि बढ्न थालेपछि चीनले यसरी कडाइ गरेको हो । चाइनिज माउन्टेनियरिङ एसोसिएशनका अनुसार सन् २०१५ मा मात्रै ४० हजार पर्यटकले सगरमाथाको आधार शिविर भ्रमण गरे । नेपाल सरकारका अनुसार २०१६ को मध्यसम्ममा ४५ हजार पर्यटक नेपालतर्फको भागबाट आधार शिविर पुगेका थिए । चीनले आरोहण अनुमति लिएकाहरुका लागि भने कुनै किसिमको रोकतोक नलगाएको बिबिसीले उल्लेख गरेको छ ।"
घुस प्रकरणमा मुछिएका अख्तियार आयुक्त पाठकको राजीनामा,"काठमाडौं : घुस प्रकरणमा मुछिएका अख्तियार दुरुपयोग अनुसन्धान आयोगका आयुक्त राजनारायण पाठकले राजीनमा दिएका छन् । पाठकले राष्ट्रपति कार्यालय पुगेर राजीनामा पत्र बुझाएका हुन् । शुक्रबार ११ बजे उनी राष्ट्रपति कार्यालयमा पुगेर उनले राजीनामा दिएको पुष्टि अख्तियार र राष्ट्रपतिको कार्यालयले गरेका छन् । पाठकले राजीनामा नदिएको अवस्थामा सत्तारुढ दल नेपाल कम्युनिष्ट पार्टीले महाअभियोग प्रस्ताव अघि बढाउने तयारी गरेको थियो । बिहीबार प्रधानमन्त्रीको सरकारी निवासमा सांसद र नेताहरुसँग भएको छलफलमा प्रधानमन्त्री केपी शर्मा ओलीले पाठकमाथि महाअभियोग प्रक्रिया अघि बढाउन निर्देशन दिएका थिए । आरोप के थियो ? अख्तियारका आयुक्त पाठकले भक्तपुरको चाँगुनारायणस्थित नेपाल इन्जिनियरिङ कलेजको जग्गा विवाद मिलाइदिने बहानामा एक पक्षसँग ७८ लाख रुपैयाँ घुस लिएको विवरण मिडियाहरूमार्फत सार्वजनिक भएको थियो। उनले घुस लिएको भिडियो घुस दिने पक्षले अख्तियार र प्रधानमन्त्रीको कार्यालयमा उपलब्ध गराएका थिए । आयुक्त पाठकले ७८ लाख रुपैयाँ घुस लिएको भिडियो अख्तियार र सत्तारुढ दलका नेतासम्म पुगेपछि यो प्रकरण बाहिर आएको हो। अख्तियारका अधिकारी, सत्तारुढ दलका नेता र सांसदहरुले समेत करिब ९ घण्टाको भिडियो हेरेर पाठकले घुस नै लिएको निचोड निकालेका थिए। घुसकाण्डमा मुछिएका अख्तियार आयुक्तलाई महाअभियोग तयारी पाठकले इन्जिनियरिङ कलेज सञ्चालक समितिका अध्यक्ष लम्बोदर न्यौपानेसँग २०७४ भदौमा उक्त घुस लिएको बताइएको छ। पाठकले घुस लिए पनि काम नगरिदिएको र पैसा पनि फिर्ता नगरेको भन्दै पैसा दिने पक्षले भिडियो मिडिया तथा अन्य निकायमा उपलब्ध गराएको समाचारहरूमा उल्लेख छ। सत्तारुढ दल नेपाल कम्युनिष्ट पार्टी (नेकपा) ले घुसकाण्डमा आयुक्त पाठकविरुद्ध महाअभियोग प्रस्ताव अघि बढाउने तयारी गरेको थियो। प्रधानमन्त्री केपी शर्मा ओलीले नेकपाका सांसद् र नेताहरुसँग बिहीबार बिहान भएको बैठकमा पाठकविरुद्ध महाअभियोग प्रक्रियता अघि बढाउन निर्देशन दिइसकेका थिए। घुस कान्डमा मुछिएका अख्तियार दुरुपयोग अनुसन्धान आयोगका आयुक्त राजनारायण पाठकविरुद्ध महाअभियोग प्रस्ताव दर्ताको तयारी सुरु भएको छ। पाठकले राजीनामा नदिएमा उनीमाथि महाअभियोग लगाउने रणनीतिमा सरकारअघि बढेको हो।"
जाजरकोटमा मुटु रोगी धेरै,"जाजरकोट : जाजरकोटका धेरै मानिसमा मुटु सम्बन्धी समस्या रहेको पाइएको छ। सहिद गंगालाल राष्ट्रिय हृदयरोग केन्द्रको आयोजना र जयन्ती स्मृति ट्रष्ट तथा सम्मान फाउन्डेसन काठमाडौंको सहयोगमा जाजरकोट अस्पतालमा संचालित निशुल्क मुटुरोग शिविरमा मुटु रोगका धेरै बिरामी भेटिएका हुन्। केन्द्रका वरिष्ठ मुटुरोग विशेषज्ञ प्रा डा रवि मल्लको नेतृत्वमा आएको चिकित्सकको टोलीले बिहीबार जाजरकोट अस्पतालमा गरेको शिविरमा आठसय ४२ जनाले मुटुरोगको परीक्षण गराएका थिए। तीन सय १० जनाको ईको र चार सय ५० जनाले ईसिजी गराइएका छन् । परीक्षण गराएका मध्य एक सयमा मुटु सम्बन्धी कुनै न कुनै प्रकारको समस्या देखिएको वरिष्ठ मुटुरोग विशेषज्ञ डा मल्लले बताए। मुटु रोगको जटिल समस्या भएका २४ जनालाई थप उपचारका लागि काठमाडौं रेफर गरिएको छ। चार जनाको भल्भ फेर्नुपर्ने, बाथ मुटु रोगी चारजना, मुटुमा प्वाल (यूएसडी) भएका ६ जना, मुटुमा प्वाल (एएस्डी) भएका चारजना, पेसमेकर एकजना, टीएटी एक, एन्जियोग्राम दुईजना, पत्ता नलागेर थप परीक्षण गर्नुपर्ने दुई जना गरी २४ जनालाई रेफर गरिएको डा मल्लले जानकारी दिए। यति धेरै बिरामी एकै पटक थप उपचारका लागि रेफर गरिएको यो नै पहिलो जिल्ला हो, परीक्षणको अवस्था हेर्दा जाजरकोटमा धेरै मानिसमा मुटुरोगको समस्या देखिएको जानकारी दिँदै मल्लले भने, अर्को हिसाबले शिविरकै कारण ति सबैले समयमै निशुल्क उपचार पाउने भए खुसीको कुरा हो । विशेषज्ञ सेवा नपाएका नागरिकलाई दुर्गममै सेवा दिने उद्देश्यले शिविरको आयोजना गरिएको जयन्ती स्मृति ट्रस्टकी उर्मिला खनालले बताइन्। रेफर गरिएका बिरामीको सहिद गंगालाल हृदयरोग केन्द्रमा निशुल्क उपचारको व्यवस्था मिलाइने छ भने बिरामी र एक जना कुरुवालाई आतेजातेसहितको व्यवस्था समेत मिलाइनेछ, उनले भनिन् । आर्थिक रुपमा विपन्न नागरिक जसको उपचारमा पहुँच पुग्दैन त्यस्ता विरामीका लागि शिविर निकै लाभदायी भएको जिल्ला समन्वय समितिका संयोजक मनबहादुर रावलको भनाइ छ।"
दाङमा दुई बस ठाेक्किँदा ४२ यात्रु घाइते,दाङ : दाङसुर्खेत सडकखण्ठको श्रीगाउँ खैरेनी सडकमा दुईवटा बस आपसमा ठोक्किँदा ४२ जना यात्रु घाइते भएका छन् । ना ८ ख १०१७ र रा १ ख १७७० नम्बरको बस दाङको दंगीशरण गाउँपालिका७ श्रीगाउँमा आपसमा ठोक्किएर दुर्घटना भएका हुन् । तुलसीपुरदेखि हंसपुर जाँदै गरेको र खैरेनीदेखि उरहरी जाँदै गरेका बस दंगीशरण गाउँपालिका७ मा ठोक्किएका थिए । तिव्र गति र राजमार्ग साघुँरो हुँदा दुर्घटना भएको प्रहरीले जनाएको छ । इलाका प्रहरी कार्यालय तुलसीपुरका प्रहरी निरीक्षक भिम कार्कीका अनुसार दुर्घटनामा घाइते ४२ जना यात्रुमध्ये तीनजनालाई थप उपचारका लागि जिल्ला बाहिर रिफर गरिएको छ भने बाँकीको राप्ती प्रादेशिक अस्पताल तुलसीपुरमा उपचार भइरहेको छ ।
चर्पीमा बस्दै आएका जमुनाको परिवारलाई सहयोग,"बेनी : कोठा भाडा तिर्ने पैसा नभएर विद्यालयको चर्पीमा बस्दै आएका बेनी नगरपालिका२ ज्यामरुककोटकी जमुना सुनारको परिवारलाई सहयोग जुट्न थालेको छ। बगरफाँटस्थित सरस्वती आधारभूत विद्यालय परिसरमा दुई नातिसँग बस्दै आएकी ७५ वर्षीया सुनारको अवस्थाबारे अन्नपूर्ण पोस्ट्मा समाचार प्रकाशित भएपछि खाद्यान्न, लत्ताकपडा र शैक्षिक सामग्री जुट्न थालेको हो। बेनीका १० जना युवाले बिहीबार १७ हजार रुपैयाँ बराबरको लत्ता कपडा, चामल, नुन, तेललगायत सामग्री सरस्वती आधारभूत विद्यालय व्यवस्थापन समितिका अध्यक्ष नारायण कार्की र प्रधानाध्यापक प्रेम कार्कीमार्फत जमुनालाई हस्तान्तरण गरे। दीपक जिसी, ईश्वर भण्डारी, इश्वर खत्री, एकेन्द्र भण्डारी, सन्दीप तिमिल्सिना, वीरेन्द्र गिरी, देवेन्द्र भण्डारी, सौजन्य मल्ल र राजीव मल्लको समूहले उनलाई सहयोग गरेका हुन्। बुवाआमा दुवैले दोस्रो विवाह गरी वेपत्ता भएपछि अलपत्र बनेका ९ वर्षीय एनोस र ७ वर्षीय सिमसन २ वर्षदेखि हजुरआमासँग बस्दै आएका छन्। शौचालयका लागि बनाइएको ४ कोठे टहराको एउटा कोठामा सुत्ने र अर्को कोठालाई भान्छाकोठा बनाएका छन्। विद्यालयका २ वटामध्ये प्रयोग नभएको एउटा शौचालयमा मंसीर १७ गतेदेखि जमुना बस्न थालेका हुन्। बिहान बेलुकी विद्यालयको रेखदेख गर्छु, खाली चर्पीको कोठामा बस्छु भनेर अनुरोध गरेपछि वृद्धाको दुख र बालकको भविश्य हेरेर प्रयोग नभएको शौचालयमा बस्न दिएका हौं, व्यवस्थापन समितिका अध्यक्ष नारायण कार्कीले भने। एनोस र सिमसनकी आमा मञ्जु विदेश गएको बेला बुवा राजुले २ वर्षअघि दोस्रो विवाह गरेका थिए। मञ्जुले पनि घर फर्कीएर दुई छोरालाई छाडेर दोस्रो विवाह गरी सम्र्पकविहीन भइन्। एनोस र सिमसन दुवै सोही विद्यालयमा पढ्छन्। दोस्रो बिवाह गरेर वेपत्ता भएका राजु तीन वर्षअघि बुवा बित्दा पनि घर आएका थिएनन्। ७५ वर्षीया सुनारका चार भाइ छोरामध्ये भारत गएका माइला र साइँला छोरा पनि वेपत्ता छन्। घरमै भएका जेठा छोरा ज्याला मजदुरी गरेर जीविका चलाउँछन्। सरकारले दिने सामाजिक सुरक्षा भत्ताबाट नातीको पढाइ र जीविकोपार्जन गर्दै आएको उनले बताइन्।"
अलैंचीको विरुवा खरिदमा भ्रष्टाचार,"काठमाडौं : जिल्ला कृषि विकास कार्यालय, तेह्रथुमका प्रास हरिगोपाल आचार्यविरुद्ध ११ लाख रुपैयाँ विगो सहित मुद्दा दायर गरिएको छ। अलैंचीको विरुवा खरिदमा गरी कृषकहरूलाई वितरण गर्दा भ्रष्टाचार गरेको आरोपमा आचार्यसहित चारजना कर्मचारी विरुद्ध मुद्दा दायर गरिएको अख्तियारका प्रवक्ता रामेश्वर दंगालले जानकारी दिए। कृषि विकास कार्यालयका प्रमुख मनोजकुमार यादव, लेखापाल डिल्लीप्रसाद आचार्य र नासु दुर्गाप्रसाद पौडेललाई पनि प्रतिवादी बनाइएको छ। प्राविधिक सहायक गोपाल, कार्यालय प्रमुख यादव र लेखापाल डिल्ली आचार्यलाई जनही १० लाख ८६ हजारको विगो दाबी गरिएको छ भने नासु पौडेलविरुद्ध ५ लाख ४६ हजार विगो दाबी गरिएको छ। उनीहरुले कमिशन दिने व्यक्तिलाई मात्र अलैँचीका विरुवा दिएको आरोप पत्रमा उल्लेख छ। कमिशन रकम गोप्य रुपमा दिनु पर्ने अनि बाँकी रकम बिलबाट लिने गरी लाखौं लाख रकम घोटाला गरेको र इलामबाट बिरुवा ल्याउँदा र विरुवा सम्बन्धित क्षेत्रमा पुर्याउँदा गाडी भाडासमेत घोटाला गरेको पाइएको छ। कृषि विकास कार्यालयको आव २०७२०७३ को वार्षिक कार्यक्रमको तेस्रो चौमासिक लक्ष्यअनुसार अलैंची रोग व्यवस्थापन तथा नर्सरी स्थापना र कृषि प्रसार कार्यक्रम अन्तर्गत विनियोजित बजेटबाट कार्यक्रम सञ्चालन गर्दा झुट्टाबिल भरपाईको आधारमा भुक्तानीसमेत लिई सरकारी रकम हिनामिना गरेको पाएपछि उनीहरुविरुद्ध भ्रष्टाचार निवारण ऐन सजायको मागदाबी लिई विशेष अदालत काठमाडौंमा आरोप९पत्र दायर गरिएको छ।"
बलात्कारको आरोपमा प्रहरी हवल्दार पक्राउ,दाङ : महिलामाथि बलात्कार गरेको अभियोगमा दाङमा एक प्रहरी हवलदारविरुद्ध प्रहरीमा जाहेरी परेको छ।तुलसीपुर उपमहानगरपालिका१३ फुलबारी रनियापुरमा कार्यरत प्रहरी हवलदार गम्भीर चन्दले बिहीबार राति एक स्थानीयको घरमा गएर महिलामाथि जवरजस्ती करणी गरेको भन्दै इलाका प्रहरी कार्यालय तुलसीपुरमा जाहेरी परेको छ। जाहेरी परेपछि इलाका प्रहरी कार्यालयले आरोपित हवल्दार चन्दलाई नियन्त्रणमा लिएर अनुसन्धान थालेको प्रहरी निरीक्षक भीम कार्कीले जानकारी दिए। महिलाकै घरमा पुगेको प्रहरी हवल्दार चन्दले राति १ बजे महिलामाथि जबरजस्ती करणी गरेको पीडित महिलाले बताएकी छन्। पीडित महिला तथा आफन्तले प्रहरीमा हवल्दारविरुद्ध जाहेरी दिएको हो। पीडित महिलाको राप्ती प्रादेशीक अस्पतालमा स्वास्थ्य परीक्षण गरिएको कार्कीले बताए।घटनाबारे थप अनुसन्धान भइरहेको प्रहरीले बताएको छ।
अपहरणमा परेको भन्दै आमासँग १५ लाख फिरौती मागेपछि,"जनकपुरधाम : अपहरणमा परेको नाकट गरेर आफ्नै आमासँग फिरौती माग्ने २२ वर्षीय युवक साथीसहित प्रहरी फन्दामा परेका छन् । जनकपुरधाम उपमहानगरपालिका१७ बेलौनीका अजयकुमार साह उनका साथी वडा नम्बर२३ का समसाद नदाफ र रौतहट गढीमाई नगरपालिका८ का अरविन्द यादवसहित पक्राउ परेका हुन् । जिल्ला प्रहरी कार्यालय धनुषाका एसपी शेखर खनालका अनुसार अजयले आफ्ना साथीबाट अपहरणमा परेको नाटक गर्दै आमासँगै फिरौती माग्न अह्राएका थिए । अजयका साथी अरविन्दले उनलाई अपहरण गरेको भन्दै आमा रेखा कुमारीलाई फोन गरेर फिरौती मागेका थिए । एक सातअघि छोरो अपहरणमा परेको भन्दै रेखाले भने प्रहरीमा उजुरी दर्ता गराएकी थिइन् । प्रहरीले उनको खोजी गरिरहँदा पनि यसबीचमा अरविन्दले रेखालाई बारम्बार फोन गरेर १५ लाख फिरौती नदिए ज्यान मार्ने धम्की दिएका थिए । अन्त्यमा ५ लाख फिरौती दिने फोनबाटै सहमति भएपछि रेखासँग फिरौती लिन समसाद नदाफ जनकपुर आएका बेला उनलाई प्रहरीले पक्राउ गरेको हो । उनको वयानको आधारमा अपहरणमा संलग्न समसादका साथी अरविन्दलाई महोत्तरीको बर्दिबासबाट प्रहरीले पक्राउ गरेको थियो । अजयलाई भने जनकपुरस्थित जनकचाेकबाट पक्राउ गरेको प्रहरीले जनाएको छ । तीनजनालाई एकै ठाउँमा राखेर प्रहरीले सोधपुछ गर्दा रेखाका छोरा अजय नै अपहरणको नाटक रच्ने योजनाकार रहेको प्रहरीले जनाएको छ । अजय, अरविन्द र समसाद तीनैजना साथी भएको पनि खुलेको छ । मोटरसाइकल किनेर भारतको गोवा घुम्न जाने र भव्य पार्टी गर्ने उनीहरुले योजना बनाएर यस्तो प्रपन्च रचेको बुझिएको छ ।अपहरणको नाटक गरेर दुःख दिएको आरोपमा उनीहरुमाथि प्रहरीले सार्वजनिक अपराधको मुद्दा चलाएको छ।"
शिवपुरी धामको विकासका लागि महायज्ञ,"धनगढी : धनगढी उपमहानगरपालिका४ मा रहेको धार्मिक स्थल शिवपुरी उत्तररामेश्वर ज्योतिर्लिङ्ग धाममा महायज्ञ सुरु भएको छ। धामको विकासका लागि बिहीबारबाट प्राणप्रतिष्ठान महोत्सव तथा हिन्दु महासम्मेलन विराट महायज्ञ सुरु भएको हो। महायज्ञको सुदूरपश्चिम प्रदेशका मुख्यमन्त्री त्रिलोचन भट्टले उद्घाटन गरे। उनले धामको विकासका लागि प्रदेश सरकार प्रतिबद्ध रहेको बताए। 'शिवपुरी धाम प्रदेशको महत्वपूर्ण पर्यटकीय धार्मिकस्थल हो,' उनले भने, 'यसको विकासका लागि प्रदेशका सम्पूर्ण निकायको उत्तिकै योग्दान आवश्यक पर्दछ।' चालू वर्षको बजेटमा प्रदेश सरकारको तर्फबाट एक करोड रुपैयाँ छुट्याएको मुख्यमन्त्री भट्टले जानकारी दिए। फागनु १३ गते सम्म सञ्चालन हुने महायज्ञमा पुराणा वाचन गरिने छ।धामका विभिन्न संरचाना निर्माणका लागि महायज्ञ सञ्चालन गरेको शिवपुरी उत्तर रामेश्वरम् ज्योतिर्लिङ्ग धाम समितिका कोषाध्यक्ष कर्णबहादुर जप्रेलले जानकारी दिए। वरिपरि जंगलले ढाकिएको शिवपुरी उत्तररामेश्वर ज्योतिर्लिङ्ग धाममा १ सय ८ फिट अग्लो शिवलिङ्ग स्थापना गरिएको छ। यसलाई दक्षिण एसियाकै सबैभन्दा अग्लो शिवलिङ्ग भन्ने गरिन्छ। पवित्र धार्मिकस्थल शिवपुरी उत्तररामेश्वर ज्योतिर्लिङ धाममामा नेपाल माताको मूर्ति लगायत अन्य विभिन्न धार्मिक आस्थाका धरोहरहरु पनि छन्। एक सय ८ फिट अग्लो ज्योतिर्लिङ्ग, १ सय ८ तुलसी मठ, एक सय आठ गौमुखी धारा, नेपाल माताको मन्दिर, सूर्यनारायणको मन्दिरलगायत अन्य थुप्रै धार्मिक आस्थाको धरोहरको रुपमा शिवपुरी धामलाई लिइन्छ। धाममा प्रखर पुराणवाचक पण्डित सत्यराज अवस्थीबाट संगीतमय भागवत प्रवचन गरिने छ भने विवाह, ब्रतबन्ध, ८४ पूजा लगायतका धार्मिक कार्यहरु पनि हुने आयोजकले जनाएको छ। धाममा संरचना निर्माण कार्य जारी छ।"
अफिम तथा चरेससहित दुई पक्राउ,रुकुमपश्चिम : जिल्लाको आठबिसकोट नगरपालिकाको विभिन्न स्थानबाट अवैध रुपमा लुकाई राखेको अफिम र चरेस जिल्ला प्रहरी कायार्यलय रुकुम पश्चिमले बरामत गरी शुक्रबार सार्वजनिक गरेको छ। बिहीबार बिहान ७ बजेतिर आठबिसकोट ४ को जाजरकोटडोल्पा सडकखण्डको अनाहा भन्ने स्थानबाट जाजरकोटको त्रिवेणी नगरपालिका १३ का ४२ वर्षीय धनबहादुर मल्ल र आठबिसकोट १२ का ३० वर्षीय चन्द्रबहादुर शाहीलाई लागुपदार्थसहित पक्राउ गरेको प्रहरी नायव उपरीक्षक सुमित खड्काले जानकारी दिए। जिल्ला प्रहरी कार्यालयबाट खटिएको टोलीले कालो रंगको झोला बोकी शंकास्पद रुपमा डोल्पातर्फबाट आइरहेका दुई व्यक्तिलाई चेकजाँच गर्ने क्रममा लगु औषध भेटिएको हो। पक्राउ गरेका मल्लको साथबाट सात किलो चरेस र ५ किलो अफिम प्रहरीले फेला पारेको हो। साथै उनिहरुबाट नगद ५० हजार र एक थान स्प्रिङ तराजु पनि वरामत गरेको प्रनाउ खड्काले जानकारी दिए। पक्राउ परेका दुबै जनालाई जिल्ला अदालत रुकुम पश्चिमबाट ६ दिनको म्याद थप गरी प्रहरीले अनुसन्धान अगाडि बढाएको छ।
स्वास्थ्यका उपसचिवसहित दुईजनाविरुद्ध भ्रष्टाचार मुद्दा,"काठमाडौं : स्वास्थ्य मन्त्रालय अन्तर्गत स्वास्थ्य सेवा विभाग टेकुमा कार्यरत उपसचिव बाबुराम लामिछाने र यातायात ब्यवस्था कार्यालय, भरतपुरमा कार्यरत नायब सुब्बा ऋषिराम ढकालविरुद्ध भ्रष्टाचार मुद्दा दायर भएको छ । अख्तियार दुरुपयोग अुनसन्धान आयोगले यातायात व्यवस्था कार्यालय गण्डकी अञ्चल पोखराका तत्कालीन शाखा अधिकृत लामिछाने र नासु ढकालविरुद्ध सवारी दर्ता अड्डामा हिनामिना गरेको अभियोगमा मुद्दा चलाएको हो । अख्तियारले बदनियतपूर्वक विभिन्न मितिमा सवारी दर्ता गरिएका ठाउँमा पछि सरकारी कागजात सच्याई सवारी दर्ता गरेको देखिएपछि विशेष अदालतमा मुद्दा दायर गरिएको जनाएको छ । भाडाका सवारी साधन नियम विपरित दर्ता गरेको र पुराना सवारी साधन विस्थापित गर्दा प्रक्रिया नपुर्याएको अभियोग अख्तियारले लगाएको छ । उनीहरुविरुद्ध प्रक्रिया नपुर्याई पुराना सवारीसाधन विस्थापन गरी नयाँ सवारी साधन दर्ता गरेपछि भ्रष्टाचार निवारण ऐन अनुसार अभियोगपत्र दर्ता गरिएको छ।"
जाजरकोट बस दुघर्टना : मृतक चारै जनाको सनाखत,"जाजरकोट : जाजरकोटमा बिहीबार साँझ भएको बस दुघर्टनामा मृत्यु भएका चारैजनाको सनाखत भएको छ। डोल्पा जिल्ला जगदुल्ला गाँउपालिका ४ छाँचुका मुनबहादुर बोहरा, डोल्पा त्रिपुरासुन्दरी नगरपालिकाका लालबहादुर बिक, बाँके जिल्ला खजुरा२ निवासी बसका सहयोगी हरिबहादुर रावत र सोही ठाउँका सहचालक सागर भण्डारीको मृत्यु भएको निमित्त जिल्ला प्रहरी प्रमुख केशर कार्कीले जानकारी दिए। प्रहरीका अनुसार बस दुघर्घटनाका गम्भीर घाइते पश्चिम रुकुमको आठबिसकोट १३ का लालबहादुर थापा र आठबिसकोट ११ का भरत चन्दलाई थप उपचारका लागी राति नै नेपालगञ्ज पठाइएको छ। थापाको देब्रे खुट्टा भाँचिएको छ भने चन्दको दुवै खुट्टा भाँचिएका छन्। दुवैको नेपालगञ्जस्थित हाडरोग विशेषज्ञ डा  विनोद थापाको मेडिकलमा उपचार भइरहेको छ। देब्रे हात भाँचिएको र ढाडमा चोट लागेका जाजरकोट नलगाड ५ कालिमाटीका बिवस बोहरालाई शुक्रबार बिहान थप उपचारका लागि नेपालगञ्ज पठाइएको प्रमुख जिल्ला अधिकारी ललित बस्नेतले जानकारी दिए। जाजरकोट अस्पतालमा पश्चिम रुकुम आठबिसकोट ६ का धिरेन्द्र बोहरा, जाजरकोट भेरी नगरपालिका १ पिपेकी पञ्चकली राना, बारेकोट ८ का जयराम विक, डोल्पा जगदुल्ला ४ का जीतबहादुर बोहरा र सल्यान कुपिन्डे ५ निवासी चालक मोहन राना पाँच जनाको उपचार भइरहेको छ। घाइतेमध्ये एकजना उपचारपछि घर फर्किएका छन्। घाइतेको निशुल्क उपचार गरिने प्रजिअ बस्नेतले जानकारी दिए। घाइतेको उपचारमा लाग्ने सबै खर्च सरकारले दिने उनको भनाइ छ। नेपालगञ्जबाट रुकुमको राडीबजारतर्फ गइरहेको भे १ ख १३२९ नम्बरको बस जाजरकोट भेरी १ रिम्नस्थित भीरमा खसेको हो। घाइतेका अनुसार बसको ब्रेक फेल भएर चिप्लिएर भेरी नदीको किनारमा खसेको थियो। जाजरकोट डोल्पा सडकको खलंगा रिम्नखण्डमा पर्ने यो बाटो कच्ची, साँघुरो छ। मोडमा बस चिप्लिएको हो।"
जथाभावी यात्रु बोक्न नदिएको भन्दै जिप सेवा बन्द,"डोल्पा : हिमाली जिल्ला डोल्पामा जथाभावी यात्रु बोक्न नदिएको भन्दै जिप व्यवसायीले सेवा बन्द गराएका छन्। जिल्ला भित्र चल्दै आएका जिप व्यावसायीलाई जिल्ला प्रशासन कार्यालय डोल्पाले क्षमताभन्दा धेरै यात्रु बोक्न रोक लगाएपछि उनीहरुले जिप सेवा बन्द गराएका हुन्। ब्लुबुकमा तोकिएअनुसार मात्रै यात्रु बोक्न पाइने भनेपछि आफूहरु मारमा परेको जिप व्यावसायी दत्तबहादुर ठकुल्लाले बताए। आम्दानी हुने आसामा लाखौ खर्च गरेर हलिकोप्टरबाट डोल्पा पुर्याएका थियौं, प्रशासनले ४ जना यात्रु मात्रै बोक्न निर्देशन दिएपछि आफूहरु मर्कामा परेको सुरेन्द्र कठायतले बताए। जिल्लामा अस्थायी ट्राफिक कार्यालयको स्थापना भएसँगै यातायातमा नियमानुसार जिपहरु सञ्चालन गर्नुपर्ने र जिपमा राखिने यात्रुको बिमा अनुसार मात्र यात्रु बोक्नु पर्ने नियम लागू गरिएको छ।त्यसो नगरिए कारवाही हुने प्रमुख जिल्ला आधिकारी भुपेन्द्र थापाले जानकारी दिए। क्षमताभन्दा धेरै यात्रु बोकेमा दुर्घटनाको संभावना बढ्ने भएकाले यस विषयमा कानुनअनुसार नै जाने प्रजिअ थापाले बताए। दुनैजुफाल,दुनैसूपानि,खदाङछलगाडमा हाल एक दर्जनभन्दा बढी जिप संचालनमा छन्। बिहीबार जिल्ला प्रशासनले क्षमताभन्दा धेरै यात्रु नबोक्न निर्देशन दिएपछि शुक्रबारदेखि जिप धनीले बन्द गरेका हुन्। खदाङछलगाडको रुटमा कोचाकोच गरी यात्रु हाल्ने गरेको भन्ने सूचना आएपछि प्रहरीले निगारानी बढाएको प्रजिअले बताए। थापाले भाडा पनि अब स्थानीय सरकारले निर्धारण गर्नुपर्ने बताए।उनले जिप व्यवसायीले मनपरी ढंगले नभइ किलोमिटरको हिसाबले भाडा लिनुपर्ने बताए। हाल दुनैजुफाल ३५०,दुनै सूँपानि ४००,खदाङछलगाड ४०० रुपैयाँ भाडा तिरेर यात्रा गरिरहेका छन्।जुफाल बिमानस्थलबाट दुनैसम्म कार्गो सामानको ढुवानी प्रति किलो १६ रुपैयाँमा भइरहेको जिल्ला प्रशासनले जानकारी दिएको छ ।"
जंगलमा महिलाको शव भेटियो,"विराटनगर : मोरङको पथरीशनिश्चरे नगरपालिका१० स्थित भालुगौंडा जंगलमा शुक्रबार दिउँसो अन्दाजी ५०५५ वर्षको जस्तो देखिने एक महिलाको शव फेला परेको छ। पहाडे मुलकोजस्तो देखिने महिलाको पहिचान खुल्न नसकेको प्रहरीले जनाएको छ। पूर्वपश्चिम राजमार्गबाट करिब ८ सय मिटर उत्तरको जंगलमा माटोको ढिस्को लडेर बनेको खाल्डोमा शव भेटिएको इलाका प्रहरी कार्यालय पथरीका प्रहरी निरीक्षक कमल बजगाईले जानकारी दिए। शवको वरपर किटनासक विषादीको गन्ध आएका कारण घटनाको गम्भीर रुपमा अनुसन्धान सुरु गरिएको उनले बताए। उनका अनुसार घटनास्थल वरपर कुनै विषादीका कुनै बट्टा वा विषादी राख्न प्रयोग गरिने वस्तु भने फेला परेको छैन। जंगलमा घाँस दाउरा काट्न गएका स्थानीयवासिन्दाले शव देखेपछि प्रहरीलाई जानकारी दिएका थिए। प्रहरीले विषादी सेवन गराएर महिलाको हत्या गरिएको हो वा महिला आफैले विषादी सेवन गरी आत्महत्या गरेको हो भन्ने बारेमा खुलिनसकेको प्रहरीले जनाएको छ। महिलाको शरीरमा कुनै चोटपटक नभेटिएको जनाइएको छ। 'बाहिरबाट हेर्दा शरीरका कुनै पनि अंगमा चोटहरु देखिदैन,' प्रनि बजगाईले भने, 'ती महिला को हुन् र कहाँबाट त्यहाँ पुगिन् भन्ने पनि खुल्न सकेको छैन।' पृथ्वी राजमार्ग बस सञ्चालक समितिले सञ्चालन गरेको ८०८६ नम्बरको बसको टिकट महिलाको साथबाट फेला परे पनि बसको अल्फाबेट भने टिकटमा नखुलाइएको प्रहरीले जनाएको छ। टिकटमा महिलाको नाम उल्लेख नगरिकन काठमाडौं मात्रै लेखेका कारण शवको पहिचान गर्न नसकिएको प्रहरीको भनाइ छ । पोष्टमार्टमका लागि शव मोरङको उर्लाबारस्थित मंगलबारे अस्पतालमा लगिएको छ।"
"बसले मोटरसाइकललाई ठक्कर दिँदा दुईजना गम्भीर घाइते, चालक फरार",धादिङ : पृथ्वीराजमार्गको नौबिसेमुग्लिन सडकखण्ड अन्तरगत धादिङको थाक्रे गाउँपालिका१ एक्लेफाँटमा यात्रुवाहक बसले मोटरसाइकलाई ठक्कर दिँदा दुईजना गम्भीर घाइते भएका छन् । धादिङबेसीबाट काठमाडौंतर्फ जाँदै गरेको बा ३ ख ८९३४ नम्बरको ग्रामिण यातायातको बसले विपरित दिशाबाट आइरहेको बा ४२ प ५९२८ नम्बरको मोटरसाइकललाई ठक्कर दिएको थियो । दुर्घटनामा मोटरसाइकलमा सवार दुवैजना गम्भीर घाइते भएका हुन् । उनीहरुलाई उपचारको लागि काठमाडौंस्थित वीर अस्पताल पठाइको छ । जिल्ला प्रहरी कार्यलय धादिङका सुचना अधिकारी डिएसपी प्रकास विष्टका अनुसार दुर्घटनापछि बसका चालक फरार रहेकाले खोजी कार्य जारी छ । बस र मोटरसाइकललाई अहिले सिम्लेस्थित अस्थायी प्रहरी पोष्टमा नियन्त्रणमा राखिएको छ । दुर्घटनामा घाइते भएकाहरुको परिचय खुल्न सकेको छैन ।
"भरिया समातिन्छन्, तस्कर उम्किन्छन्","धादिङ : पृथ्वी राजमार्गको नौबिसेमुग्लिन सडकअन्तर्गत गजुरी१ घाटबेंसीबाट ३ सय ६० किलो चरेससहित तीन भारतीय माघ २७ मा पक्राउ परे। काठमाडौंबाट भारततर्फ जाँदै गरेको भारतीय कन्टेनरबाट लागुऔषध नियन्त्रण ब्युरोको टोलीले चरेस बरामद गरेको हो। पक्राउ पर्नेमा चालक ओमप्रकाश, सहचालक मोरपाल बर्मा र गुलाव खान छन्। ० २ सय ३५ किलो चरेससहित पुस १९ मा दुई भारतीय नै गजुरी बजारबाट पक्राउ परे। काठमाठौंबाट भारततर्फ जाँदै गरेको भारतीय कन्टेनरका चालक सत्यन्द्रसिंह वेघल र सहचालक मोहम्मद गद्दी पक्राउ परेका हुन्। ०बेनीघाट रोराङ गाउँपालिका२ स्थित ओवाङ गाउँबाट ५ सय ७० किलो गाँजा र पाँच नाल बन्दुकसहित मंसिर २९ मा तीन पक्राउ परे। पक्राउ पर्नेमा स्थानीय गुञ्जबहादुर घलान, ठूलो कान्छा तामाङ र सानो कान्छा तामाङ छन्। उनीहरू भरिया मात्र हुन् कि तस्करीका मालिक हुन् भनेर प्रहरीले पत्ता लगाउन सकेन। यी तीनै घटनामा केही स्थानीय र तस्करी हुँदै गरेको सवारी साधनका चालक र सहचालक मात्र पक्राउ परेका छन्। खान भने लामो समयदेखि चरेस ओसारपसारमा संलग्न देखिएको धादिङका प्रहरी प्रमुख एसपी राजकुमार बैदवारले बताए। उनका अनुसार चरेस र गाँजासँग भरिया मात्र पक्राउ परिरहेका छन्। राजमार्ग आसपासबाट तीन वर्षमा ८ सय १२ किलो गाँजा, १ हजार ४६ किलो चरेस र ५ सय ४७ एम्पुल नुर्फिन, डाइजेपामलगायत बरामद भयो। ९२ जनालाई प्रहरीले पक्राउ गर्यो। तर, भरिया र प्रयोगकर्ता मात्र पक्राउ पर्ने र मुख्य कारोबारी उम्कने गरेकाले लागुऔषध तस्करी रोकिएको छैन। चरेसको मुख्य कारोबारी पक्राउ गर्न भरियाबाटै अनुसन्धान गरिरहेको प्रहरी अधिकारीको भनाइ छ। गाँजा खेती हुने ठाउँ पहिचान गरी जनचेतनामूलक कार्यक्रम गर्नेछौं, एसपी बैदवारले भने, उनीहरूलाई विकल्प दिन स्थानीय तहसँग समन्वय गर्ने योजना छ। नचिनेका व्यक्तिका सामान बोकिदिँदा ठूलै रकम पाउने प्रलोभनमा फसेको अभियुक्त बताउँछन्। धादिङका किरान चोक, पीडा, महादेवस्थान, तसर्पुसहित महाभारत र चुरे क्षेत्रका गाउँमा गाँजा खेती हुने गरेको छ। गाँजाबाट बनाइने चरेस तस्करी रोक्न प्रहरीले खेती नष्ट गर्ने अभियान पनि चलाएको छ। पाँच वर्षमा ३ हजार १ सय रोपनीभन्दा बढी क्षेत्रफलमा गाँजाका बोट नष्ट गरिएको छ। तापनि, तस्करीमा कमी आएको छैन। खाद्य अधिकार जिल्ला सञ्जालका राजेन्द्र बस्नेतले स्थानीय तहले गाँजा खेती गर्नेलाई राम्रो विकल्प दिनुपर्ने बताए। अवैध हो, कुनै दिन पक्राउ परिन्छ भन्ने थाहा छ, उनले भने, तर, गाँजा खेतीको विकल्प स्थानीयले पाएका छैनन्। सञ्जालका अनुसार धादिङ र मकवारपुरको सीमा क्षेत्रमा १० हजारभन्दा बढी रोपनीमा यसको खेती हुन्छ। त्यसमा ५ हजार परिवार आबद्ध छन्। २०७३ पुस २७ मा ४० किलो चरेससहित चार जना पक्राउ परेका थिए। यस्तै, २०७४ जेठ २३ मा ७० किलो, त्यही वर्ष माघ २१ मा १ सय ६० किलो र चैत २३ मा १ सय ६० किलो चरेस बरामद भएको थियो। यी घटनामा एकएक जनालाई प्रहरीले नियन्त्रणमा लिएको थियो। विगत २ वर्षको गाँजाचरेश तस्करी श्रृंखला २०७३ पुस २७ मा ४० किलो चरेश सहित ४ जना पक्राउ २०७४ जेठ २३ मा ७० किलो चरेश सहित १ पक्राउ २०७४ माघ २१ मा १ सय ६० किलो चरेश सहित १ पक्राउ २०७४ चैत २३ मा १ सय ६० किलो ६ सय ग्राम चरेश सहित १ पक्राउ २०७५ मंसिर २९ गते ५ सय ७० केजी गाँजा सहित ३ पक्राउ २०७५ पुस १९ गते २ सय ३५ केजी चरेश सहित २ भारतिय नागरिक पक्राउ २०७५ माघ २७ गते ३ सय ६० केजी चरेश सहित ३ भारतिय नागरिक पक्राउ"
"भ्यान दुर्घटनामा चालकको मृत्यु, दुई घाइते",विराटनगर : अम्रिसोको कुचो लोड गरेर मोरङको जाँतेतर्फ जाँदै गरेको भ्यान दुर्घटना हुँदा चालकको घटनास्थलमै मृत्यु भएको छ। मोरङको मिक्लाजुङ गाउँपालिका१ रमितेस्थित क्षेत्री खोलामा बिहीबार साँझ भएको दुर्घटनामा अन्य दुईजना घाइते भएका छन्। प्रहरीका अनुसार को १ च ९३२४ नम्बरको भ्यान अम्रिसोको कुचो लोड गरेर रमितेबाट जाँतेतर्फ जाँदै गर्दा उकालो चढ्ने क्रममा अनियन्त्रित भएर भ्यान दुर्घटना भएको हो। चालक मोरङको लेटाङ नगरपालिका८ का ४२ वर्षीय नगेन्द्र खड्काको घटनास्थलमै मृत्यु भएको इलाका प्रहरी कार्यालय उर्लाबारीका प्रहरी निरीक्षक रामप्रसाद तिमल्सिनाले बताए। उनका अनुसार दुर्घटनामा लेटाङ८ का ४५ वर्षीय तिलबहादुर राई र मिक्लाजुङ५ का २० वर्षीय सुधिर नेपाल घाइते भएका छन्। गम्भीर घाइते भएका दुवैजनाको न्युरो अस्पताल विराटनगरमा उपचार भइरहेको प्रहरीले जनाएको छ। मृतक चालकको शव उर्लाबारीको मंगलबारे अस्पतालमा पोष्टमार्टमपछि आफन्तलाई जिम्मा लगाइएको छ।
कञ्चनपुरमा थप ५ किलो ६०० ग्राम सुन बरामद,महेन्द्रनगर : प्रहरीको केन्द्रीय अनुसन्धान ब्यूरो (सीआईबी) सहितको टोलीले बिहीबार राति कञ्चनपुरमा थप ५ किलो ६०० ग्राम सुन बरामद गरेको छ। कञ्चनपुरको पुनर्वास नगरपालिका२ दशरथ बस्तीमा दिउँसो १८ किलो सुन बरामद गरेलगत्तै राति थप सुन बरामद गरेको हो। दिउँसो सुनसहित पक्राउ परेका दाजुभाइ मध्ये दाजु लक्ष्मण तिरुवाको घरबाट ५ किलो ६०० ग्राम सुन बरामद गरिएको कञ्चनपुरका एसपी कुबेर कडायतले जानकारी दिए । पक्राउ परेका तिरुवा दाजुभाइमाथि सोधपुछ गर्ने क्रममा थप सुन बरामद भएको प्र्रहरीले जनाएको छ। शुक्लाफाँटा नगरपालिका ११ घर भएका लक्ष्मण तिरुवाले घरमा लुकाएको अवस्थामा थप सुन बरामद भएको हो। बरामद गरिएको २३ किलोे ६ ०० ग्राम सुन जिल्ला प्रहरी कार्यालयमा राखिएको छ। सुन भारतबाट तस्करी गरी नेपाल भित्र्याइएको प्रहरीको अनुमान छ । पक्राउ परेका दुवै दाजुभाइमाथि थप अनुसन्धान भइरहेको प्रहरीले जनकारी दिएको छ। राजश्व छली सुन ल्याइएको हुनाले अन्य अनुसन्धानका लागि भने राजश्व अनुसन्धान विभागमा पठाइने प्रहरीले जनाएको छ। निर्मला हत्याकाण्ड छानबिनका लागि महेन्द्रनगरमा रहेको एपी सुदीप गिरी नेतृत्वका सीआईबीको टोली खटएिको थियो। साही टोलीले बिहीबार कञ्चनपुरको पुनर्वास नगरपालिका२ दशरथबस्तीका गंगालाल विकको घरभित्र आलुको थुप्रोमुनि लुकाइ राखेको अवस्थामा १८ किलो सुन फेला पारेको थियो । प्रहरीका अनुसार कञ्चनपुरको शुक्लाफाँटा नगरपालिका११ घर भइ भारतमा चालकको काम गर्दै आएका लक्ष्मण तिरुवाले सुन ल्याएर भाइ सुरजलाई दिएका थिए। सुरज नेपाल प्रहरीका जवान हुन्। सुरजले सुन ससुराली घरमा राखेको सूचना पाएपछि प्रहरी त्यहाँ पुगेको थियो। सुरज जिल्ला प्रहरी कार्यालय कैलालीमा कार्यरत छन् । कञ्चनपुरको पुनर्वासबाट १८ किलो सुन बरामद १८ किलो सुन तस्करीमा प्रहरीकै संलग्नता : दाजुभाइको सेटिङमा ससुरालीमा गाडेको खुलासा सिपाहीको ससुरालीमा आलुमुनि १८ किलो सुन
उखुबारीमा जलाइएको अवस्थामा बालिकाको शव फेला,"जनकपुर : धनुषामा ९ वर्षीया बालिकको शव उखुबारीमा जलाइएको अवस्थामा फेला परेको छ । मिथिला नगरपालिका३ हरिहरपुरको मगरटोलकी देवनारायण रसाइलीकी ९ वर्षीया छोरी रेश्मा रसाइलीको हत्या गरी जलाइएको अवस्थामा शव फेला परेको जिल्ला प्रहरी कार्यालयका एसपी शेखर खनालले जानकारी दिएका छन् । गाउँभन्दा ५०० मिटर पर रहेको उखु काटिसकेको खेलमा उखुका पातले जलाएको अवस्थामा बिहीबार बिहान बालिकाको शव भेटिएको प्रहरीले जनाएको छ । प्रहरीकाअनुसार रेश्मा बुधबार बेलुका गाउँमा रहेको बिहेमा नाचिरहेकी थिइन् । अभिभावकले बिहेमै होली भन्ने ठानेर मतलब गरेका थिएनन् । बुधबार बिहान उखुबारीमा उनको शव भेटियो। घटनाबारे पत्रकार सम्मेलनमार्फत जनकारी दिँदै प्रहरी । तस्बिरः राजकरण महतो बालिकालाई कसैले बिहेघरबाट उठएर लगी बतात्कारपछि हत्या गरेको प्रहरीको अनुमान छसंघीय प्रहरी कार्यालय प्रदेश २ जनकपुरका एसएसपी शेखर कोइराला, जनकपुर अञ्चल अस्पलतालका डाक्टर केडी दाससहितको टोली घटनास्थल पुगेर शवको मुचुल्का उठाइ अञ्चल अस्पताल जनकपुरमा ल्याएको थियो । अहिले बालिकाको शव पोष्टमार्टमका लागि पठाइएको छ । हेटौंडाबाट विषेश किसिमको कुकर ल्याइ अनुसन्धान भइरहेको र हत्यारा छिट्टै पत्ता लाग्ने प्रहरीले जनाएको छ । कक्षा २ मा पढ्दै गरेकी रेश्मा सुस्त मनस्थितिकी रहेको बताइएको छ।"
"जाजरकोटमा निशुल्क स्वास्थ्य शिविर, मुटुका रोगी धेरै","जाजरकोट : जाजरकोटमा मुटुसम्बन्धी समस्या बढेको पाइएको छ। शहिद गंगालाल राष्ट्रिय हृदयरोग केन्द्रको आयोजना र जयन्ती स्मृति ट्रष्ट तथा सम्मान फाउन्डेसन काठमाडौंको सहयोगमा जाजरकोट अस्पतालमा संचालित निशुल्क मुटुरोग शिविरमा मुटु रोगका धेरै बिरामी भेटिएका हुन्। शहिद गंगालाल हृदयरोग केन्द्रका बरिष्ठ मुटुरोग विशेषज्ञ प्रा डा रवि मल्लको नेतृत्वमा आएको चिकित्सकको टोलीले बिहीबार जाजरकोट अस्पतालमा ८ सय ४२ जनाले मुटु परीक्षण गराएका थिए। तीन सय १० जनाको ईको र चार सय ५० जनाले इसिजी गराएका थिए। परीक्षण गराएकामध्य करिब १ सय जनामा मुटुसम्बन्धी समस्या देखिएको बरिष्ठ मुटुरोग विशेषज्ञ डा मल्लले बताए। मुटु रोगको जटिल समस्या भएका २४ जनालाई थप उपचारका लागि काठमाडौं रिफर गरिएको छ। भल्भ फेर्नु पर्ने ४ जना, बाथ मुटु रोगी ४ जना, मुटुमा प्वाल ( युएसडी ) भएका ६ जना, मुटुमा प्वाल ( एएस्डी ) भएका ४ जना , पेसमेकर एक जना, टीएटी एक जना, एन्जियोग्राम दुई जना , पत्ता नलागेर थप परीक्षण गर्नु पर्ने दुई जना गरी २४ जनालाई रिफर गरिएको डा मल्लले बताए। परिक्षणका क्रममा धेरैजसो मानिसमा मुटु रोगको समस्या देखियो बरिष्ठ मुटुरोग विशेषज्ञ डा मल्लले जानकारी दिए।उनले यति धेरै बिरामी एकै पटक थप उपचारका लागि रेफर गरिएको पहिलो घटना भएको बताए। हामी देशका विभिन्न ठाउँमा पटक पटक शिविर गरिरहन्छौ तर एकै पटक यति धेरै बिरामी रेफर हुनु दुःखको कुरा भएको उनले बताए। विशेषज्ञ सेवा नपाएका नागरिकलाई दुर्गममै सेवा दिने उद्देश्यले शिविरको आयोजना गरिएको जयन्ती स्मृति ट्रस्टकी उर्मिला खनालले बताइन्। रिफर गरिएका बिरामीको शहिद गंगालाल हृदयरोग केन्द्रमा निशुल्क उपचारको व्यवस्था मिलाइने छ भने बिरामी र एक जना कुरुवालाई आतेजाते सहितको व्यवस्था समेत मिलाइने खनालले जानकारी दिइन्। आर्थिक रुपमा विपन्न नागरिक जसको उपचारमा पहुँच पुग्दैन त्यस्ता बिरामीका लागि शिविर निकै लाभदायी भएको जिल्ला समन्वय समितिका संयोजक मनबहादुर रावलले बताए। शिविर संचालनका लागी जिल्लाका विभिन्न गाँउ तथा नगरपालिका, रेडक्रस, त्रिभुवन मावि, हर्ट फाउन्डेसनलगायतले सहयोग गरेका थिए। वीर अस्पतालमा कार्यरत डा विभान्त शाहले, गरिबी, विपन्नता, अशिक्षा, पोषणको कमी, आहार, बिहारको सन्तुलन नमिल्नु लगायतका कारण मुटु रोग देखा पर्ने गरेको बताए। बालबालिकामा टनसिल अर्थात घाँटीको समस्या देखा परेको बेला समयमा उपचार नगरे मुटुको भल्भमा समस्या देखिने उनको भनाई छ । मध्य भागको छाती दुख्ने, हिड्दा धेरै स्वाँस्वाँ हुने, मुटु हल्लिने, खुट्टा सुन्निने, जोर्नी दुख्ने, बाथ ज्वरो, खकारमा रगत देखापर्ने लगायतका लक्ष्यण देखिए मुटुरोग हुन सक्छ । यस्तो लक्ष्यण देखिए तत्काल मुटु परिक्षण गराउन डाशाहको सुझाव छ। उनले नियमित व्यायाम गर्ने, रक्सी चुरोट, गट्खा नखाने, धेरै गुलियो, नुनिलो नखाने, नियमित स्वास्थ्य परिक्षण गर्ने हरियो सागपात र फलफुल खाने, गेडागुडी, अण्डा लगायतका प्रोटिन युक्त खाना खाने गरे मुटुरोगबाट बच्न सकिने बताए।"
४०७ जनालाई आश्रय,"हेटौंडा : मकवानपुरका १६ आश्रम तथा बालगृहमा ४ सय ७ जना आश्रित छन् । जिससको तथ्यांकअनुसार ११ आवासीय बालगृहमा २ सय ४८ बालबालिका छन् । १ सय २८ बालक र १ सय २० बालिका रहेको समितिका वरिष्ठ सामाजिक विकास अधिकृत रामकृष्ण थापाले बताए । सबैभन्दा बढी आशिषमय बालगृह हेटौंडा९ मा ३७ जना । बालगृहमा अझै ६८ जना राख्ने क्षमता रहेको थापाले सुनाए । पाँच आ श्रममा १ सय ५९ सहयोगापेक्षी मानव रहेको मानवसेवा आश्रमका संयोजक रामजी अधिकारीले बताए । मानवसेवा आ श्रमममा सबैभन्दा बढी १ सय जना आश्रित छन् । अझै १ सय ८० जना राख्ने क्षमता रहेको समितिले जनाएको छ। मकवानपुरलाई सहयोगापेक्षी सडक मानवमुक्त जिल्ला घोषणा गर्ने तयारी छ। यही फागुन ४ गते घोषणा गर्ने तयारी रहेको जिसस प्रमुख रघुनाथ खुलालले बताए । भने, अब मकवानपुरमा कोही पनि बेवारिसे भएर सडकमा रात कटाउनुपर्ने छैन ।"
सूँ गाउँमा पानीको हाहाकार : घोडामा खानेपानी ओसार्दै स्थानीय,डोल्पा : त्रिपूरासुन्दरी नगरपालिका३ सूँ गाउँमा खानेपानीको हाहाकार छ। गाउँका पानी मुहान सुकेपछि पानी अभाव भएको हो। पानीका मुहान सुकेपछि स्थानीयले अहिले घोडामा बोकेर खानेपानी ढुवानी गर्न थालेका हुन् । एक सयभन्दा धेरै घरधुरी रहेको सूँ गाउँमा स्थानीयले गाउँबाट टाढा रहेको मुहानबाट घोडामा राखेर पानीको ढुवानी गरिरहेका छन्। गाउँमा रहेका मुल सुक्दै गएपछि खानेपानीको ठूलो हाहाकार भएको सूँ गाउँका सन्तराज धरालाले बताए। गाउँबाट आधा घण्टाको दुरिमा रहेको मुहानमा घण्टौंसम्म लाइन बसेर पानी भर्नुपर्ने र घोडा तथा खच्चडमा बोकेर खानेपानीको जोहो गरिरहेको स्थानीय फुला डांगीले सुनाइन् । पूर्खाैदेखि उपभोग गर्दै आएका पानीका मुहान एकाएक सुक्न थालेपछि सूँ गाउँमा खानेपानीको समस्या झनै बढ्दै गएको हो। गाँउको झुलारा भन्ने स्थानमा रहेको सानो मुलबाट पालैपालो पानी थापेर वर्षौदेखि गुजरा चलाएका स्थानीयहरु मुल सुक्न थालेपछि झनै चिन्तीत भएका छन् । घरको काम नै छोडेर पानीको लागि लाइनमा बस्ने गरेको कर्णबहादुर धरालाले बताए। गाँउमाथिको मुल सुकेपछि करिब ७ सात किलोमिटर टाढा रहेका जिउँ गाँउबाट पानीको लागी अनुरोध गरे पनि जिउ गाँउले मुलको पानी दिन नमानेको कारण समस्या भइरहेको फुला डांगीले बताइन् । आधा करोड खर्च तर पानी आएन सुँ गाउँमा खानेपानीको आपुर्ति सहज बनाउन २०६९ सालदेखि नै पहल गरिएको थियो। तर पनि हालसम्म समस्याको समाधान भने हुन सकेको छैन। खानेपानी आयोजनाका लागि डोल्पा सर्वागिंण विकास समाज डोल्पाले फर्नबोर्डमार्फत ३८ लाख बराबरको रकम खर्च गरेको छ। तर आयोजनाको काम सम्पन्न हुन सकेको छैन । संस्थाले खर्च गरेको रकम भुक्तानी भएको छैन भने सूँ गाउँका बासिन्दाले हालसम्म खानेपानी पाएका छैनन्। यसै आर्थिक वर्षमा दश लाग खानेपानीकै लागि खर्च गरिने त्रिपूरा सुन्दरी नगरपालिकाले जानकारी दिएको छ ।
जाजरकोट बस दुर्घटना : मृतक ३ जनाको सनाखत,"जाजरकोट : जाजरकोटमा बिहीबार बेलुका भएको बस दुघर्टनामा परि मृत्यु भएका चार मध्ये तीन जनाको सनाखत भएको छ । मृत्यु हुनेमा डोल्पा जिल्ला जगदुल्ला गाँउपालिका४ छाँचुका मुनबहादुर बोहरा, बाँके जिल्ला खजुरा२ का बसका सहयोगी हरिबहादुर रावत र सोही ठाउँका सहचालक सागर भण्डारी रहेको निमित्त जिल्ला प्रहरी प्रमुख केशर कार्कीले बताए । मृतक एक अधबैंसे पुरुषको भने अझै सनाखत हुन सकेको छैन । बस दुघर्घटनाका गम्भीर घाइते पश्चिम रुकुम आठबीकोट१३ का लालबहादुर थापा र आठबीसकोट११ का भरत चन्दलाई थप उपचारका लागि राती नै नेपालगञ्ज पठाइएको छ। जाजरकोट नलगाड५ कालिमाटीका विवश बोहरालाई शुक्रबार बिहान थप उपचारका लागि नेपालगञ्ज पठाइएको प्रमुख जिल्ला अधिकारी ललित बस्नेतले बताए । जाजरकोट अस्पतालमा चार जना र रिम्नामा दुई जनाको उपचार भइरहेको छ । घाइतेको निशुल्क उपचार गरिने प्रजिअ बस्नेतले बताए । नेपालगञ्जबाट रुकुमको राडीबजार तर्फ गइरहेको भे १ ख १३२९ नम्बरको यात्रुबाहक बस बिहीबकार राति जाजरकोट भेरी१ रिम्न स्थित कुइनेउटामा दुर्घटना भएको हो । घाइतेहरुका अनुसार बसको ब्रेक फेल भइ चिप्लिएर दुर्घटन भएको हो । जाजरकोटडोल्पा सडकको खलंगा रिम्न खण्डमा पर्ने यो बाटो कच्ची, साँघुरो हुनुकासाथै धेरै मोड भएकोले दुर्घटना भएको प्रहरीको जनाएको छ । बस निकै थोत्रो भएकाले पनि दुघर्टना भएको प्रहरीको भनाइ छ । घटनालगत्तै नेपाली सेना, सशस्त्र प्रहरी, नेपाल प्रहरी र स्थानीय बासिन्दा घटना स्थल पुगेर घाइतेको उद्धार गरेका थिए । घटनास्थल सदरमुकाम खलंगाबाट करिब १५ किलोमिटरको दूरीमा पर्छ ।"
भत्काइए छाउगोठ,"अछाम : साँफेबगर नगरपालिका११ देवीस्थानका महिलाले छाउपडी गोठ भत्काउन थालेका छन्। महिनावारी हुँदा घरदेखि टाढा बस्नु कुनै हालतमा ठीक नभएको भन्दै देवीस्थानका महिलाले छाउपडी गोठ भत्काउन थालेको स्थानीय हरिना ओडले बताइन्। गोठमा बस्दा धेरैले ज्यान गुमाउनुका साथै हिंसा सहनुपरेकाले गाउँका छाउपडी गोठ भत्काउन थालेको उनले जनकारी दिइन्। गाउँका सबै महिला जम्मा भएर असुरक्षित गोठ भत्काउने सल्लाह गर्यौं, सबैको सहमति जुट्यो अनि भत्काउन थालेका छौं, हरिनाले भनिन्। छाउपडी प्रथा हटाउनका लागि संघसंस्थाले काम गर्नुभन्दा पनि महिला आफैं अग्रसर हुने बेला आएको गायत्री धामीले बताइन्। छाउपडी गोठमा बस्ने परिवारलाई वडा कार्यालयबाट प्रदान गर्ने सबै सेवासुविधाबाट वञ्चित गर्ने निर्णय भएपछि धेरै महिलाले गोठ भत्काउन थालेको उनले बताइन्। भनिन्, जसको घरमा छाउगोठ छ, पहिले आफैंले भत्काउन सुरु गर्यौं, गाउँका सबै दिदीबहिनी सकारात्मक सोचसाथ छाउपडी कुप्रथा हटाउन लागेका छन्। उनले छिट्टै छाउपडी गोठमुक्त वडा घोषणा गर्ने तयारी गरिएको बताइन्। छाउ भएका बेला गोठमा बस्ने परिवारलाई वडा कार्यालयबाट दिने सेवा सुविधाबाट वञ्चित गर्ने निर्णय गरेपछि बूढापाकाले समेत साथ दिएका वडाध्यक्ष गणेश खड्काले बताए। महिनावारी हुँदा गोठमै बसेका कारण अछाममा थुप्रै महिलाले ज्यान गुमाइसकेपछि सुरु भएको छाउपडी गोठ भत्काउने अभियानले पछिल्लो समय तीव्रता पाएको छ। जिल्लाका केही गाउँमा गैरसरकारी र सरकारी क्षेत्रबाटै परियोजना सञ्चालन गरेर छाउपडी गोठ भत्काउँदा त्यति सफल नभएको यो अभियानमा महिलाले स्वस्फूर्त रूपमा गोठ भत्काउन थाल्दा प्रभावकारी भएको छ। महिनावारी भएका बेला छाउपडी गोठमा बस्दा तुर्माखाँदकी गौरी बुढाको गत वर्ष पुसमा ज्यान गएको थियो। यस्तै गाज्राकी १५ वर्षीया रोशनी तिरुवाको दुई वर्षपहिले गोठमै ज्यान गएको थियो। देवीदेउता रिसाउने डरले नै महिला आफैं घरमा नबसेर गोठमा बस्ने गरेको कतिपयको भनाइ छ। दुई वर्षपहिले तिमिल्सेनकी २६ वर्षीया डम्बरा उपाध्यायले पनि छाउगोठमै ज्यान गुमाउनुपर्यो। राति खाना खाएर छाउपडी गोठमा सुतेकी २६ वर्षकी डम्बरा उपाध्याय बिहान मृत भेटिएकी थिइन्। अछाममा पछिल्लो करिब एक दशकमा १२ महिला र किशोरीले महिनावारी हुँदा छाउपडी गोठमा बसेको अवस्थामा ज्यान गुमाएका छन्। पछिल्लो समय पाँच वर्षअघि अछामको साँफेबगर नगरपालिका७ रिडिकोटकी १५ वर्षीय शर्मिला भुलको छाउपडी गोठमै भएका बेला मृत्यु भएको थियो। त्यसअघि जिल्लाको ढकारी, बारला, पायल, हात्तीकोटलगायतमा ठाउँमा ती महिलाले गोठमै ज्यान गुमाएको तथ्यांंक छ। शर्मिला भुलको ज्यान गएपछि अछाममा छाउपडी गोठ भत्काउने अभियान सुरु भएको हो। महिनावारी हुँदा दही, मोही, घ्यूजस्ता पोषिला खानेकुरा खान हुँदैन भन्ने मान्यताका कारण महिला मात्र नभई दूधेबालकसमेत कुपोषित हुने गरेका छन्। राम्रोसँग हावा नछिर्ने, खुट्टा तानेर राम्ररी सुत्न नमिल्ने सानो गोठमा चिसोका कारण बच्चा निमोनियाको सिकार हुने गरेको स्वास्थ्यकर्मीले बताएका छन्।"
"चट्याङले ट्रान्सफर्मरमा क्षति, गाउँ अन्धकार","बेनी : चट्याङले विद्युतको ट्रान्सफर्मरमा क्षति पुर्याएपछि म्याग्दीको बेनी नगरपालिका३ भकिम्लीमा बिहीबार रातिदेखि विद्युत सेवा अवरुद्ध भएको छ। भकिम्लीको डोलेमा रहेको ट्रान्सफर्मरमा चटयाङले क्षति पुर्याएपछि डोले, मुसुङ, छेपारे क्षेत्रमा विद्युत आपूर्ति ठप्प भएको स्थानीयबासी डिलबहादुर थापाले जानकारी दिए। थापाका अनुसार त्यहाँका १६० घरधुरी केन्द्रीय प्रशारण लाइनको विद्युत सुविधाबाट बञ्चित भएका छन्। नेपाल विद्युत प्राधिकरणको बेनी वितरण केन्द्रमा जानकारी गराएर ट्रान्सफर्मर मर्मत अथवा परिवर्तनका लागि पहल गरिएको थापाले बताए । यसैगरी चट्याङले डोलेका इन्द्रबहादुर पुनको घर र त्यहाँ रहेका विद्युतीय उपकरणमा क्षति पुर्याएको छ।"
"सदरमुकाम सुनसान, गाउँ गुल्जार","भोजपुर : काम खोज्दै तीन वर्षअघि नुवाकोटबाट भोजपुर आएका ५६ वर्षीय सिंगबहादुर तामाङले पुराना कपडालाई नयाँ बनाउने उद्योग सुरु गरे। जस्तापाताले घेराबारा गरी सदरमुकामस्थित देउरालीमा तीन लाख ५० हजार रुपैयाँ लगानीमा कपडा पेल्ने मेशिन राखे। सुरुमा उनले राम्रो आम्दानी गरे। टाढाटाढाबाट मानिस पुराना कपडा बोकेर डसना, सिरक, सिरानी बनाउन आउँथे। दैनिक पाँचदेखि १० हजार रुपैयाँ आम्दानी गर्ने सिंगबहादुरलाई हिजोआज दिनमा तीन सय रुपैयाँ कमाउन पनि मुस्किल परेको छ। हिजोआज गाउँबाट मानिस खासै आउँदैनन्। गाउँतिरै बजार विस्तार भएका छन्। गुजारा चलाउन समस्या भएको छ, सिंगबहादुरले भने, कुम्लो कसेर हिँड्ने दिन आए जस्तो छ। अधिकांश स्थानीय तहमा बजारीकरण र साना उद्योग खोलिन थालेपछि सिंगबहादुरजस्ता अढाई सय बढी सदरमुकाम केन्द्रीत साना उद्योग व्यवसायी समस्यामा परेका छन्। भोजपुर सदरमुकाम पानीट्याङ्कीकी २९ वर्षीया मीना तामाङले ५ वर्षअघि खोलेको टेलर पनि हिजोआज समस्यामा छ। गाउँतिर टेलरिङ प्रसस्त खुलेकाले सिलाइकटाईका साथै लुगा सिलाउन, मर्मत गर्न सदरमुकाम आउने सेवाग्राही घटेका हुन्। पहिले कोट, पाइन्ट, दौरासुरुवालका लागि भीड लाग्थ्यो। पछिल्लो समय गाउँमै टेलर खुलेका छन्। सदरमुकाममा हामीलाई समस्या हुन थालेको छ, मीनाले भनिन्। भोजपुर नगरपालिका भोटेपसलका हार्डवेयर व्यवसायी अर्जुन राईले पनि स्थानीय तहले सर्वसाधारण गाउँ केन्द्रीत हुन थालेपछि सदरमुकामको चहलपहल आधाभन्दा बढी घटेको बताए। स्थानीय तह स्थापना भएपछि सदरमुकाम केन्द्रीत व्यावसाय दिनानुदिन घट्दै गएको उनको भनाइ छ। सदरमुकाममा व्यवसाय खस्किँदै गएको छ, उनले भने। डेढवर्ष अघिसम्म २६ जना कर्मचारी राखेर होटेल चलाएकी विष्णुकुमारी राईलाई पछिल्लो समय होटेल चलाउन सकस भएको छ। धेरै सरकारी कर्मचारी स्थानीय तह गए। सरकारी सेवा लिन आउने मान्छे पनि घटेपछि सदरमुकाममा होटेल पनि चल्न छाड्यो, उनी भन्छिन, बास बस्न आउने ग्राहक पनि घटे। यहाँका धेरै होटल ग्राहक अभावमा बन्द गर्नुपर्ने स्थितीमा पुगेको छ। सदरमुकाममा खोलिएका ससाना उद्योग, व्यवसाय क्रमसः बन्द हुने अवस्थामा पुगेका छन्। स्थानीय तह निर्वाचनपछि गाउँगाउँमा केन्द्र स्थापना एवं सेवा प्रहाह हुन थालेपछि सदरमुकामको चहलपहल घटेको हो। सदरमुकाममा दैनिक जसो हुने भीडभाड र जमघट पातलिन थालेको छ, भोजपुरका सामाजिक अभियन्ता सरोज बस्नेतले भने, स्थानीय तहका कारण सदरमुकामको चहलपहल घटेको हो। स्थानीय सरकार गठनपछि गाउँमै केन्द्र विस्तार हुनुका साथै सेवा पनि पाउन थालेपछि सर्वसाधारण सदरमुकाम आउन छाडेका हुन्। विशेष काम बाहेक सरकारी सेवा लिन सर्वसाधारण सदरमुकाम आउनै पर्दैन। जिल्ला केन्द्रीत कार्यालय, कर्मचारी, सेवासुविधा, क्षेत्राधिकार स्थानीय तहमा गएपछि सदरमुकाम आउने सर्वसाधारण घटेको नागरिक अगुवा शम्भुबालाहाङ राईको भनाइ छ। संघीय संरचनापछि जिल्ला केन्द्रीत सरकारी कार्यालय, कामकाजमा आउने सर्वसाधारण र कर्मचारीले भरिभराउ हुने होटेल व्यवसायमा त्यसको प्रत्यक्ष प्रभाव परेको छ। यतिबेला गाउँघरतिर चहलपहल बढेको छ। सदरमुकाम सुनसान छ। तर गाउँ गुल्जार बनेका छन्, राईले भने, नयाँ संरचना र व्यवस्थाको महसुश भएको छ। गाउँबाट धेरै दिन लगाएर सरकारी सेवा लिन सदरमुकाम जानुपर्ने अवस्थाबाट सर्वसाधारण मुक्त भएका छन्। भोजपुरमा दुई नगरपालिका र सात गाउँपालिका छन्। नौ स्थानीय तहमा ८१ वटा वडा छन्। अधिकांश सरकारी कर्मचारी गाउँगाउँ पुगेका छन्। जिल्लाभर लघु एवं घरेलु गरी एक हजार ९५ वटा उद्योग एवं छ सय चारवटा फार्म दर्ता भएका छन्। चालु आर्थिक वर्षको माघ मसान्तसम्म उद्योगमा कुल ५५ करोड ९१ लाख १३ हजार आठ सय ४९ रुपैयाँ र फर्ममा ३५ करोड ९ लाख ५० हजार लगानी भएको घरेलु तथा साना उद्योग विकास समिति भोजपुरले जनाएको छ। अधिकांश साना उद्योग गाउँ केन्द्रीत बरिष्ठ उद्योग अधिकृत चेतनाथ गौतमले जानकारी दिए।"
अवहेलना मुद्दामा जरिवाना,"ओखलढुंगा : उच्च अदालत विराटनगर, अस्थायी इजलास ओखलढुंगाले जिल्ला मालपोत कार्यालय उदयपुरका प्रमुख नवराज खड्कालाई अदालतको अवहेलना मुद्दामा १० हजार रुपैयाँ जरिवाना गरेको छ। न्यायाधीश विदुरविक्रम थापा र शालीग्राम कोइरालाको इजलासले अदालतको अवहेलनासम्बन्धी मुद्दामा खड्कालाई जरिवाना सजाय सुनाएको हो। जिल्ला मालपोत कार्यालय उदयपुर र तत्कालीन कार्यालय प्रमुख खड्काले जग्गा दर्तासम्बन्धी मुद्दामा तत्कालीन पुनरावेदन अदालत राजविराज र सर्वोच्च अदालतले विभिन्न मितिमा गरेका आदेश अटेर गरी कार्यसम्पादन गरेको पाइएपछि जरिवान सजाय गरेको अदालतका सूचना अधिकारी उद्धव ढोडारीले जानकारी दिए। जग्गा दर्तासम्बन्धी निवेदन प्रक्रियामा लानु पर्नेमा सुनुवाई नगरेपछि पुनरावेदन र सर्वोच्चले फरकफरक समयमा आदेश दिएका थिए। आदेशअनुसार खड्काले कार्य सम्पादन नगरेपछि उदयपुरका जगदेव चौधरीले अदालतको अवहेलनासम्बन्धी मुद्दा ओखलढुंगा इजलासमा गत पुस ६ गते दर्ता गरेका थिए। खड्कालाई व्यक्तिगत अभिलेखमा जनिने गरी १० हजार जरिवाना हुने फैसला भएको सूचना अधिकारी ढोडारीले बताए। उनका अनुसार एक महिनाभित्र अदालतको आदेश अनुसार कार्यसम्पादन गरी क्षमा याचनासहित लिखित जवाफ लिएर हाजिर भएमा सजाय छुट हुने व्यवस्था पनि इजलासले गरेको छ।"
प्रदेश ५ र बुटवल उपमहानगरपालिकाको संयुक्त स्थापना दिवस (फोटोसहित),बुटवल : पाँच नम्बर प्रदेश सरकारले पहिलो स्थापना दिवस भव्य रुपमा मनाएको छ। फागुन ३ गते मुख्यमन्त्री शंकर पोखरेलले कार्यभार सम्हालेको दिनलाई स्थापना दिवसको रुपमा मनाउने निर्णय भएअनुसार पहिलो स्थापना दिवस मनाइएको हो। स्थापना दिवसको दिन प्रदेशमा सार्वजनिक विदा दिइएको छ। आज बिहान बुटवल बहुमुखी क्याम्पसबाट प्रभातफेरि निकाल्दै बुटवल मण्डपमा स्थापना दिवसको मुल समरोह आयोजना गरिएको छ। समारोहको प्रदेश प्रमुख उमाकान्त झाले उद्घाटन गरे। प्रदेशको पहिलो र बुटवल उपमहानगरपालिकाको ६० औं स्थापना दिवसलाई संयुक्त रुपमा मनाइएको हो। दिवसमा सांस्कृति झाकी प्रदर्शन गरेका थिए। प्रदेश सरकारले स्थापना दिवसको अवसरमा एक वर्षमा गरेको कार्यप्रगति विवरण पनि सार्वजनिक गरेको छ। कार्यक्रममा बोल्दै मुख्यमन्त्री शंकर पोखरेलले संविधानमा संयुक्त अधिकारका रुपमा रहेका विषयमा संघीय सरकारले कानुन निर्माण नगर्दा प्रदेशले समयमा काम गर्न नसकेको गुनासो पोखे। उनले पहिलो वर्ष उपलब्धीपूर्ण भएको भन्दै चालु वर्षलाई कानुन निर्माण र योजना निर्माणको वर्षका रुपमा लिइएको बताए। स्थापना दिवसको अवसरमा प्रदेश प्रमुख उमाकान्त झाले आज साँझ शुभकामना आदानप्रदान कार्यक्रम राखेका छन्। स्थापना दिवसका अवसरमा बुधबार राजमार्ग सफाई अभियान गरिएको थियो।

शीर्षक,विवरण
सचिवको सातो जाने सिफारिस ?,"सरकारी दराजमा अर्काे एउटा प्रतिवेदन थपिएको छ, बेरुजू फर्स्यौट मूल्यांकन र अनुगमन समितिको वार्षिक प्रतिवेदन। सरकारी कार्यालयमा चिल्लो गातामा आकर्षक कागजसहितको प्रतिवेदन सजिनेछन्। मुख्यसचिवकै नेतृत्वमा गठित बेरुजू फर्स्यौट प्रतिवेदन निश्चय पनि गहकिलो र गतिलो हुने नै भयो। अझ त्यसमा कडा सिफारिस पनि सामेल छन्, आर्थिक अनुशासन कडाइका साथ पालना गर्नेगराउने। त्यही प्रतिवेदनमा एक आर्थिक वर्षभित्र दुई खर्ब १० अर्ब ८५ करोड रुपैयाँभन्दा बढी बेरुजू असुल गर्नुपर्ने भयावह अंक पनि सामेल छ। त्यो बेरुजू अंकसँगै फर्स्यौट नगर्ने र समयमैै जवाफ नदिने पदाधिकारीमाथि सजायजरिबाना र विभागीय कारबाही गर्ने चेतावनीयुक्त वाक्यांश पनि सिफारिस भएको छ। मुख्यसचिवको नेतृत्वमा निर्मित प्रतिवेदनमा सजायसहितको सिफारिस वाक्यांशबाट जसरी सरकारी संयन्त्र तर्सिनुपर्ने हो, प्रतिवदेन आएको एक महिना गुज्रिँदा पनि कतै त्यसको सामान्य टीकाटिप्पणी समेत भएको पाइन्न। सरकारी संयन्त्रमा शून्य बेरुजू राख्ने रणनीतिअनुरूपका सिफारिस पर्न सक्ने लेखाउत्तरदायी अधिकृत् अर्थात् सचिवको सातो जानुपर्ने हो। किनभने लक्ष्यअनुरूप बेरुजू फर्स्यौट गराउन क्रियाशील नहुने पदाधिकारीलाई नेतृत्वदायी पदमा नियुक्त नदिने सिफारिस परेको छ। वास्तवमा यो सिफारिस अक्षरशः पालना हुने हो भने संवैधानिक अंग, अन्य प्रकृतिका कुनै पनि आयोग र सरकारी सुविधामा पदमा बहालवाला र पूर्व सचिवहरू योग्य हुँदैनन् र हुनेछैनन्। किनभने महालेखा परीक्षक कार्यालयबाहेक बेरुजू नहुने कुनै पनि सरकारी कार्यालय छैनन्। त्यतिमात्र होइन, कार्यालय प्रमुखको जिम्मेवारीमा रहेका सहसचिवहरू पनि सचिवका निम्ति योग्य ठहरिँदैनन्। मुख्यसचिव नेतृत्वमा निर्मित प्रतिवदेन कार्यान्वयन हुन्छ कि हुन्न ? अबका नियुक्तिमा यो प्रश्न चारैतिर उठाउनुपर्छ। विडम्बना त, त्यही प्रतिवेदन सरकारसामु पुगेपछि सचिव दिनेश थपलिया निर्वाचन आयोगका प्रमुख आयुक्तमा सिफारिस भए। निर्वाचन आयोगको नेतृत्वदायी भूमिकामा पुग्दै गरेका सचिवका सन्दर्भमा केकति बेरुजू छ ? उनले सम्हालेको मन्त्रालय बेरुजूशून्य थियो ? यसको जवाफ आएको छैन। संविधानतः संवैधानिक परिषद्का सचिव पनि उनै मुख्यसचिव लोकदर्शन रेग्मी हुन्। र, बेरुजू फर्स्यौटका मूल्यांकन र अनुगमनकर्ता पनि। उनी संवैधानिक परिषद्को बैठक चलिरहँदा र निर्णयमा हस्ताक्षर गर्दा संवेदनशील भएको देखिन्न। निर्वाचन आयोगको नेतृत्वदायी नियुक्तिसँगै बेरुजू पनि खुल्नुपथ्र्याे। सँगै सिफारिस वजनदार र अर्थपूर्ण मानिन्थ्यो। तर उनको मौनतासँगै उनकै सुझाव बोझिलो बनेको छ। अझै संवैधानिक परिषद्का सचिवसँग एउटा मौका छसंसदीय सुनुवाइ समितिसमक्ष प्रस्तावित प्रमुख आयुक्तका बेरुजू प्रस्तुत गर्ने। उनले यसमा क्षमता प्रदर्शन गर्न सकेमात्र सरकारी खर्चमा संकलित तथ्य र निर्मित प्रतिवेदन काम लाग्न सक्छ। बेरुजूभित्र सरकारी रकमको हानिनोक्सानी, असूल गर्नुपर्नेदेखि रुजु गर्नुपर्ने रकम पर्छन्। नेपालका निम्ति यो निकै चुनौतीपूर्ण र पेचिलो विषय बनेको छ। महालेखा परीक्षकको वार्षिक प्रतिवेदनसँगै बेरुजूको पारो बढेकै हुन्छ। तथ्यतथ्यांक यति भयावह हुन्छ। लाग्छ, कतै बेरुजू देश भनिने त होइन ? संसद्को सार्वजनिक लेखा समितिलाई पनि बेरुजू अंकले तनावभित्र पार्छ। त्यो समिति बेरुजू अंकमा हराउन पुग्छ। संसदीय कालखण्ड सुरु भएपछि त्यो समितिले बेरुजूका सवालमा अनगिन्ती पटक सचिवहरू स्पष्टीकरण लियो। बेरुजूका सवालमा गैरजिम्मेवार सचिव र विभागीय प्रमुखलाई कारबाही गर्न सिफारिस गयो। तर सरकारी संयन्त्रमा यो खराब प्रवृत्तिको पुनरावृत्ति निरन्तर रह्यो। सरकारी हिसाबकिताब पुराना हुँदै गएपछि प्रमाण पनि लोप हुन पुग्छन्। अझ कतिपय बेला पुराना बेरुजू मिन्हा गर्न राज्यमन्त्रीसरहका अध्यक्ष तोक्दै आयोग गठन गर्नुपरेको छ। बेरुजू मिन्हा गर्न पनि राज्यको ठूलै रकम खर्च हुँदै आएको छ। वस्तुतः सरकारी संयन्त्रमा आर्थिक अनुशासनहीन क्रियाकलाप निरन्तर हुनुमा भ्रष्ट र खराब मनोवृत्तिबाहकमाथि सजाय नहुनु पनि हो। मुख्यसचिवको नेतृत्व प्रतिवेदन पनि थन्काउने मात्र होइन कि थिति बसाउने हो भने व्यवहारमै कार्यान्वयन भएको देखिनुपर्छ।"
सिल्कवेरको ब्रान्ड एम्बेस्डरमा अधिकारी,काठमाडौं : सिल्कवेरले नायिका केकी अधिकारीलाई ब्रान्ड एम्बेस्डर नियुक्त गरेको छ। कम्पनीका प्रबन्ध निर्देशक राजन झा र केकी अधिकारीबीच सम्झौता आदानप्रदान भएको छ।कम्पनीले अधिकारीलाई तीन वर्षका लागि नियुक्त गरेको हो । यस्तै जोनसन इन्टरनेसनल प्रालिले सिल्कवेर ब्रान्डका सामान बजारमा ल्याएको छ।कम्पनीले आफ्ना उत्पादनमा १० वर्षको रिप्लेसमेन्ट ग्यारेन्टी दिने र विभिन्न ९ भेराइटीमा बजारमा उपलब्ध भएको जानकारी दिएको छ।
सर्वोच्चद्वारा वलीलाई थुनामुक्त गर्न अस्वीकार,"काठमाडौं : सर्वोच्च अदालतले नेत्रविक्रम चन्द नेतृत्वको नेपाल कम्युनिष्ट पार्टीका पोलिटव्यूरो सदस्य हेमन्त प्रकाश वलीलाई रिहाई गर्न बुधबार अस्वीकार गरेको छ। गत चैत ७ गते पक्राउ परेका वलीको रिहाइका लागि उनकी छोरी बिपना वलीले गत चैत १३ गते सर्वोच्चमा वन्दीप्रत्यक्षीकरण रिट दिएकी थिइन्। रिटमा सुनुवाईपछि सर्वोच्चका न्यायाधीश अनिलकुमार सिन्हा र टंकबहादुर मोक्तानको संयुक्त इजलासले जिल्ला अदालत ललितपुरबाट अनुसन्धानका लागि प्रहरी अनुमती प्रदान भई हिरासतमा रहेको अवस्थामा वन्दीप्रत्यक्षीकरण रिटका माध्यमबाट छाड्न नमिल्ने आधारमा रिट खारेज गरेको छ। वलीमाथि प्रहरीले संगठित अपराध, राज्यविरुद्धको अपराध, हातहतियार तथा तथा वम विस्फोट र ज्यानमार्ने उद्दोग गरी चारवटा आरोपमा थुनामा राखेर अनुसन्धान गरिरहेको छ। सर्वोच्चले रिट खारेज गरेपछि वलीलाई पुनः थुनामा लगिएको छ।"
बारापर्साका हुरी पीडितलाई काठमाडौं महानगरले दियो ४० लाख,काठमाडौं : काठमाडौँ महानगरपालिकाले प्रधानमन्त्री दैवी प्रकोप उद्धार कोषमा ४० लाख ३१ हजार ४ सय १३ रुपैयाँ दिएको छ । महानगरपालिकाका मेयर विद्यासुन्दर शाक्य र प्रमुख प्रशासकीय अधिकृत यादवप्रसाद कोइरालाले संयुक्त रूपमा प्रधानमन्त्री केपी शर्मा ओलीलाई सिंहदरबारमा बुधबार सो रकमको चेक हस्तान्तरण गरेका हुन् । बारा र पर्सा जिल्लाका हावाहुरी प्रभावितलाई महानगरपालिका नगरकार्यपालिकाको बैठकले २५ लाख सहयोग गर्ने निर्णय गरेको थियो । साथै जनप्रतिनिधि र कर्मचारीले पनि आफ्नो पारिश्रमिक वापतको एक दिनको तलब पीडितलाई सहयोग गर्ने निर्णय गरेपछि उक्त रकम संकलन भएको थियो ।
अपांग महासंघको केन्द्रीय अध्यक्षमा मित्रलाल,"विराटनगर : विराटनगरमा मंगलबार राति सम्पन्न राष्ट्रिय अपांग महासंघ नेपालको आठौं राष्ट्रिय महाधिवेशनबाट केन्द्रीय अध्यक्षमा मित्रलाल शर्मा विजयी भएका छन्। लोकतान्त्रिक अपांग संघका गणेशबहादुर खत्री केसीलाई १ सय १२ मत अन्तरले पराजित गर्दै शर्मा शर्मा अध्यक्षमा निर्वाचित भएका हुन्। सत्तारुढ नेकपा निकट लोकतान्त्रिक अपांग संगठनका उनले ३ सय २७ मत प्राप्त गर्दा निकटतम् प्रतिद्वन्द्वी खत्रीले २ सय १५ मत मात्रै ल्याए। महासंघमा अध्यक्षसहित शर्माको पूरै प्यानल विजयी भएको छ। ३८ सदस्यीय समितिको बरिष्ठ उपाध्यक्षमा रमेश लामा ३ सय १२ मत ल्याएर विजयी बने। उनका प्रतिद्वन्द्वी पदम परियारले २ सय ४३ मत मात्रै ल्याए। त्यसैगरी महिला खुलातर्फको उपाध्यक्षमा ३ सय १७ मत ल्याएर रमा ढकाल विजयी बन्दा इन्द्रमाया गुरुङले २ सय ४४ मत मात्रै ल्याइन्। महासंघको महासचिवमा राजु बस्नेत र कोषाध्यक्षमा केपी अधिकारी निर्वाचित भएका छन्। महाधिवेशनले सचिवमा भावुकजंग थापा, केन्द्रीय सदस्यमा रमेश पोखरेल, सुगम भट्टराई, सीता सुवेदी, रुपारानी राई, प्रतिमा लामालाई निर्वाचित गरेको छ। अनुशासन आयोगको संयोजकमा टेकनाथ न्यौपाने, अनुशासन आयोग सदस्यमा कुमार पौडेल निर्वाचित भएका छन्। समावेशीतर्फका १३ जना केन्द्रीय सदस्यहरु निर्विरोध निर्वाचित भएका थिए।"
विकृति र विसंगतिलाई प्रसय दिएको भन्दै महोत्सव रोक्न प्रशासनको निर्देशन,"बेनी : स्थानीय प्रशासनले सुरक्षाको कारण देखाउँदै बेनीमा सञ्चालित प्रथम रेडियो म्याग्दी पर्यटन महोत्सव समापन गर्न आयोजकलाई निर्देशन दिएको छ। ग्रामिण सामुदायिक विकास मञ्चद्धारा सञ्चालित रेडियो म्याग्दी १०४४ मेघाहर्जले ११ औ वार्षिकोत्सवको अवसरमा चैत २३ देखि बैशाख १ गतेसम्मका लागि बेनीको खुल्ला मञ्चमा महोत्सव सुरु भएको छ। जिल्ला प्रशासन कार्यालयले बुधबार चैत २७ गतेसम्म दिइएको समयसीमा समापनका लागि एक दिन थप गरेको र चैत २९ गतेदेखि अनुमतीबिना मेलासम्बन्धी कुनै पनि कार्यक्रम नगराउन निर्देशन दिएको हो। 'पूर्ववत तोकिएका सर्तहरु पालना गरी २०७५१२२८ मा मेला समापन गर्नका लागि एक दिन अतिरिक्त समय उपलब्ध गराएको जानकारी गराइन्छ,' सहायक प्रजिअ महेश सुवेदीद्धारा हस्ताक्षरित पत्रमा भनिएको छ।' 'शान्ति सुरक्षा कायम गर्न र विकृति नियन्त्रणका लागि मेला समापन गर्न आयोजकलाई पत्र पठाएका हौं, 'प्रजिअ लीलाधर अधिकारीले भने, 'आयोजकले सर्त विपरित शान्ति सुरक्षामा खलल पुग्ने र विकृतिलाई प्रसय हुने कार्यक्रम गरेकाले बिहीबार समापन गर्न निर्देशन दिएका हौं।' चैत २१ गतेदेखि सुरु हुने भनिएको महोत्सव जिल्लास्थित राजनीतिक दल र सुरक्षा निकायको आग्रह भन्दै आयोजकले दुई दिन पछि २३ गते सुरु गरेका थिए। महोत्सव सञ्चालनका विषयमा आयोजक, प्रशासन, उद्योग वाणिज्य संघबीच यसअघिनै विवाद देखिएको थियो। बैशाख १ गते सम्मका लागि कार्यक्रम तय भइसकेकाले बीचैमा महोत्सव समापन गर्न नसकिने मुल आयोजक समितिका संयोजक चिरञ्जिवी शर्माले बताए। 'शान्तिपूर्ण रुपमा सञ्चालन भइरहेको महोत्सवप्रति गलत बुझाइका कारण समस्या भएको हो,' शर्माले भने, 'तय भइसकेको कार्यक्रम पूरा गर्न प्रशासनसँग छलफलमै छौं।' ११५ वटा व्यापारिक स्टल, रमाइलो मेला सञ्चालन भएको महोत्सवमा, स्थानीय तथा राष्ट्रिय कलाकारको प्रस्तूति, खुल्ला लोकदोहोरी गीत र म्याग्दी डान्स आइडल (एकल नृत्य) प्रतियोगिता आयोजना गरिएको छ।"
कामपाले तोक्यो निजी विद्यालयको शुल्क :कुन तहको कति ?,"काठमाडौं : आगामी शैक्षिकसत्रदेखि लागू हुने गरी काठमाडौं महानगरपालिकाले आफ्नो मातहतमा रहेका संस्थागत (निजी) विद्यालयको शुल्क निर्धारण गरेको छ। महानगरको शिक्षा विभागले निजी विद्यालयलाई 'क', 'ख', 'ग' र 'घ' वर्गमा वर्गीकरण गरी वर्गअनुसारको अधिकतम शुल्क लिन पाउने व्यवस्था गरेको हो। विद्यालय सञ्चालनको अवस्था र व्यवस्थालाई आधार बनाएर तोकिएका सूचकका आधारमा विद्यालय वर्गीकरण तथा शुल्क तोकिएको महानगरका शिक्षा अधिकारी निर्मला केसीले जानकारी दिए। समितिले शैक्षिकसत्र २०७६ को आधारभूत तह कक्षा १ देखि ५ सम्म 'घ' वर्गमा पर्ने विद्यालयको अधिकतम शुल्क एक हजार ६३० कायम गरेको छ। त्यस्तै 'ग' वर्गका विद्यालयको २ हजार २४, 'ख' वर्गका विद्यालयको २ हजार ४१८ र 'क' वर्गका विद्यालयको २ हजार ८१२ निर्धारणको छ। आधारभूत तहकै कक्षा ६ देखि ८ सम्म 'घ' वर्गका विद्यालयको अधिकतम शुल्क  हजार ९०१, 'ग' वर्गका विद्यालयको २ हजार ३५१, 'ख' वर्गका विद्यालयको २ हजार ८०१ र 'क' वर्गका विद्यालयको ३ हजार २५१ कायम गरिएको छ। माध्यमिक तहतर्फ कक्षा ९ र १० मा 'घ' वर्गमा पर्ने विद्यालयले १ हजार ५३७ अधिकतम शुल्क लिन पाउनेछन्। यसअघि त्यस वर्गका लागि अधिकतम शुल्क ८३८ थियो । त्यस्तै 'ग' वर्गका लागि  हजार ४९, 'ख' वर्गका लागि  हजार ७६२ र 'क' वर्गका लागि ४ हजार ३७३ अधिकतम शुल्क तोकिएको विभागका प्रमुख केसीको भनाइ छ। काठमाडौं महानगरमा ९१ सामुदायिक र ६४५ संस्थागत गरी ७३६ विद्यालय छन्। यी विद्यालयमा दुई लाख तीन हजार ९७१ विद्यार्थी अध्ययनरत छन्। यसमध्ये एक लाख ५८ हजार ९७१ संस्थागत विद्यालयमा र बाँकी सामुदायिक विद्यालयमा अध्ययन गर्छन्। विद्यालयको वर्गीकरणका लागि ५४ बुँदा र अन्य उपबुँदामा सूचक तोकिएका छन्। तीमध्ये विद्यालयको आफ्नै जग्गा, भवन, हातामा घेराबार, खेलमैदानजस्ता भौतिक पूर्वाधार; पुस्तकालय, शौचालय, खेलका सामग्रीजस्ता सुविधा; विद्यार्थी सङ्ख्या, शिक्षक, छात्रवृत्ति, विद्यालय व्यवस्थापन समितिको बैठक, शैक्षिक उपलब्धि, महिला शिक्षक अनुपात, छात्राबास, बालमैत्री कक्षा, शिक्षक बैठक, कर्मचारी सङ्ख्यालगायत छन्। यी सूचकका आधारमा 'विद्यालय वर्गीकरण तथा शुल्क अनुगमन समिति' ले विद्यालय वर्गीकरण गर्छ। महानगर शिक्षा नियमावलीअनुसार समितिमा शिक्षा अधिकारीको संयोजकत्वमा विषयगत प्रतिनिधित्व रहने व्यवस्था छ। यस समितिको फागुन २६ गते बसेको बैठकले चालू शैक्षिकसत्रको शुल्क निर्धारण गरेको हो। कक्षागत शुल्कको दर तोक्नका लागि शिक्षा नियमावलीको दफा ५९ को अनुसूची २२ क मा व्यवस्था गरिएको छ।त्यस्तै कामपाले विद्यालय बाहिर रहेका विद्यार्थीलाई विद्यालयमा ल्याउनका लागि आगामी वैशाख २ गतेदेखि १४ गतेसम्म भर्ना अभियान सुरु गर्ने भएको छ।रासस"
पानी जमेको खाल्डोमा डुबेर दुई बालिकाको मृत्यु,मलंगवा : सर्लाहीको हरिवन नगरपालिका ४ सासापुर तीनघरेमा इँटा उद्योगको खाल्डोमा जमेको पानीमा डुबेर दुई बालिकाको मृत्यु भएको छ। नागेन्द्र चौधरीले संचालन गरेको टाटा इँटा उद्योगको खाल्डोमा जमेको पानीमा डुबेर स्थानीय जुमेर सेखकी ६ वर्षीया छोरी समार खातुन र इन्तिहाज सेखकी ९ वर्षीया छोरी जस्मिन खातुनको मृत्यु भएको इलाका प्रहरी कार्यालय हरिवनले जनाएको छ। मंगलबार दिउँसोदेखि बेपत्ता परेकी बालिका राति अबेर पानीमा डुबेको अवस्थामा मृत फेला परेका थिए। इँटा उद्योगमा कार्यरत मजदुरले खाल्डोमा जमेको पानीमा बालिकाको शव तैरिरहेको देखेपछि प्रहरीलाई खबर गरेका थिए। इँटा बनाउनका लागि माटो निकालेर बनेको खाडलमा जमेको पानीमा बालिका डुबेको प्रहरीले जनाएका छन्। घटनाबारे थप अनुसन्धान भइरहेको प्रहरीले जनाएको छ। मृत दुबै बालिकाको बुवा रोजगारीको शिलशिमा बैदेशिक रोजगारीमा छन्।
विद्यालयलाई सेनाको शौचालय उपहार,"जुम्ला : जिल्लाको गुठिचौर गाउँपालिका ४ स्थित सत्यवादी माध्यामिक विद्यालय दशौदीलाई नेपाली सेवाले शौचालय उपहार दिएको छ। अपांगमैत्री र बालमैत्री दृष्टिकोणले यो शौचालय गाउँपालिकाकै नमुना शौचालय हो। भगवतीदल गण जुम्लाको आन्तरिक सहयोगमा विद्यालय प्रांगणमा निर्माण सम्पन्न उक्त दुई कोठे शौचालयको मंगलबार चाबी हस्तान्त्रण तथा उद्घाटन समेत गरिएको छ। आफूलाई शौचालय उपहार दिएकोमा खुसी व्यक्त गर्दै विद्यालयले भगवतीदल गणलाई सम्मान गरेको छ। नव निर्मित छात्र, छात्रा शौचालयमा हिलट्यांकीसहित खानेपानी धाराको व्यवस्था छ।भने सेनाकै सहयोगमा दुई कोठे पुरानो शौचालय समेत मर्मत गरी जस्तापाता फेरिएको छ। शौचालय बनाउँदा काठ्, ढुंगा, गिट्टी, बालुवा, सिमेन्ट, टायललगायत सबै सामाग्री तथा ज्यामी गणले आफै व्यवस्थापन गरेको हो। भगवतीदल गण गणपति तथा प्रमुख सेनानी मदन जंग कार्कीले शौचालयको चाबी हस्तान्त्रण गर्दै सेनाले दिएको उपहारलाई दीगो संरक्षण गर्न विद्यालयलाई अनुरोध गरे। उनका अनुसार सेनाले जनहित कार्य अन्र्तगत विद्यालयलाई शौचालय बनाइ दिएको हो।सेनाले सुविधायुक्त शौचालय बनाइ दिएपछि साना बालबालिकादेखि महिनावारी हुने छात्रालाई समेत सहज भएको छ।"
न्यूयोर्कमा मिथिला चित्रकल महोत्सव,"अमेरिका : नेपालको मौलिकता, संस्कृतिको प्रशंसा विश्वमञ्चमा मुक्त कण्ठले हुने गर्दछ। प्राकृतिक सौन्र्दयतले भरिपूर्ण नेपाल र नेपालीकला संस्कृति विश्व समाजले सम्मानका साथ हेर्ने गरेको पाइन्छ। हिमाल पहाड र तराई मिलेर बनेको देशमा रहेका सयौंको संख्यामा जाति र तिनले अवलम्बन गर्ने धर्म, जातिय मौलिकता, सांस्कृतिक विविधताको संगमस्थल नेपाल भएको संस्कृतिकर्मीको ठम्याई छ। यहीकला संस्कृतीलाई विश्वभर छरिएर रहेका नेपालीले संरक्षण तथा प्रवद्धन गरिरहेका छन्। नेपालको विशेषगरी तराई क्षेत्रको मौलिक संस्कृति, धार्मिक आस्था, पौराणिक महत्व झल्काउने उद्देश्यले विश्वको राजधानीका रुपमा मानिने न्यूयोर्कमा प्रथम मिथिला महोत्सव आयोजना गरिएको छ। प्रकृति, नारीको सौन्र्दयता, मौसम परिर्वतन, प्रकृतिमा परेको नकारात्मक प्रभाव, भगवानप्रतिको आस्था, जैविक विविधता, कला संस्कृति, नेपाली रहनसहन, पर्यटन विकास, वैवाहिक प्रचलन, पाहुनालाई गरिने स्वागतलगायतका संदेशमुलक चित्रहरु राखेर महोत्सवको आयोजना गरिएको छ। जहाँ विश्वभरका मानिसले अवलोकन गरेर नेपाल तथा विशेषगरी तराई क्षेत्रलाई बुझ्ने अवसर पाएका छन्। यस महोत्सवलाई अवलोकन गर्न अहिलेसम्म करिब १२ भन्दा बढी देशका राजदूत समेत पुगेर नेपाललाई चित्रमा नियालिरहेका छन्। नेपालको भ्रमण वर्ष सफल बनाउन,धार्मिक तथा सांस्कृतिक पर्यटकीय क्षेत्रका रुपमा चर्चित जनकपुर क्षेत्रको विकासमा टेवा पुराउन यस्तो महोत्सवको आयोजना गरिएको आयोजनले जानकारी गराएका छन्। यसलाई उद्घाटन गर्न जनकपुरधाम उपमहानगरपालिका मेयर लालकिशोर शाह न्यूयोर्क आएका थिए। उनले नेपालीहरुले नेपालको मौलिकता संस्कृतिको संरक्षण गरेको भन्दै खुसी व्यक्त गरे।उनले यसलाई निरन्तरता दिन आग्रह समेत गरे। आयोजक संस्थाका कार्यकारी निर्देशक अमित शाहले देशको मौलिकता विश्व समुदायलाई चिनाउनका लागि यस्तो कार्यक्रमको आयोजना गरिएको जनाए। विगत ३१ वर्षदेखि मिथिला आर्ट गर्दै आएका अजित कुमार शाहले यो प्रथम मिथिला महोत्सवले विशेषगरी तराई क्षेत्रको मौलिकता र संस्कृति संरक्षण गर्नमा टेवा पुग्ने विश्वास व्यक्त गरे। संयुक्त राष्ट्र संघका लागि स्थायी नियोगका प्रमुख अमृतबहादुर राईले विदेशमा यस्ता मेलाहोत्सवको आयोजना हुनु आफैमा गौरवको विषय भएको उल्लेख गर्दै, यसले संस्कृतिको संरक्षण गर्नुका साथै पर्यटन विकासमा टेवा पुग्ने विश्वास लिएका छन्। संयुक्त राष्ट्र संघका लागि स्थायी नियोग र मिथिला आर्ट एण्ड कल्चर सेन्टरको संयुक्त आयोजना भएको महोत्सव न्यूयोर्कमा ५ दिनसम्म चल्नेछ।नारी विकास केन्द्रका महिला कलाकारका १७ वटा र कलाकार अजित शाहका १३ वटा कलाकृति प्रर्दशनका लागि महोत्सवमा राखिएको छ। महोत्सवमा राखिएका चित्रहरु अधिकाशं संयुक्त राष्ट्र संघको दीर्घ कालिन विकास लक्ष्यसँग सम्बन्धित छन्।"
हिमालय उर्जाको सेयरमा ४ गुणा बढी आवेदन,"काठमाडौं : हिमालय ऊर्जा विकास कम्पनी लिमिटेडले जारी गरेको सर्वसाधारण सेयर निष्कासन (आईपीओ)मा चार गुणा बढी आवेदन परेको छ। यो कम्पनीले १४ लाख ८५ हजार कित्ता साधारण सेयरमध्ये ४४ हजार पाँच सय ५० कित्ता कर्मचारीलाई, ७४ हजार दुई सय ५० कित्ता सामूहिक लगानी कोषलाई छुट्टाएर बाँकी १३ लख ६६ हजार दुई सय कित्ताको आईपीओ निष्कासन गरेको थियो। चैत्र २० गते सोमबारसम्म खुला गरिएको उक्त आइपीओमा करिब ७२ हजार आवेदकले ५१ लाख ३७ हजार पाँच सय ५०कित्ता सेयरका लागि ५१ करोड ३७ लाख ५५ हजार रकम आवेदन दिएको हिमालय ऊर्जाले जानकारी दिएको छ। अहिले बजारमा आएका जलविद्युत् कम्पनीको शेयरमध्ये प्रति मेगावाट लागत कम भएका कारणले लगानीकर्ताको उत्साहजनक सहभागीता बढेको कम्पनीका प्रबन्धक प्रकाश दुलालले बताए। उनले कतिपय जलविद्युत् आयोजनाको शेयर बिक्री नभएको अवस्थामा सर्वसाधारणको यस्तो उत्साहले कम लागतमा निर्माण आयोजनाप्रति विश्वास बढाएको पनि बताए। कम्पनीले रामेछाप र दोलखा जिल्लाको सीमा भएर बहने खिम्ति खोलामा १२ मेगावाट क्षमताको उपल्लो खिम्ति र ७ मेगावाटको अपर खिम्ति २ गरी कुल १९ मेगावाटको आयोजा निर्माण गरिरहेको छ। यसको निर्माण लागत करिब तीन अर्ब १५ करोड रुपैयाँ रहेको छ।"
चट्याङ लागेर कास्कीमा आमासहित दुई छोरी घाइते,पोखरा : कास्की जिल्लाको रुपा गाउँपालिका काप्लेडाँडामा चट्याङ लागेर ३ जना घाइते भएका छन्। स्थानीय ४२ वर्षीय पार्वती कुमाल र उनका दुई छोरी ११ वर्षीया समीना र १८ वर्षीया चन्द्रकुमाल मंगलबार चट्याङ लागेर घाइते भएको रुपा गाउँपालिकका अध्यक्ष नवराज ओझाले जानकारी दिए। घाइतेमध्ये समीना कुमालको पोखराको चरक अस्पतालको आइसियुमा उपचार भएको र दुईजना आमा छोरी भने उपचारपछि घर फर्केको उनले जानकारी दिए। चट्याङ लागेर अन्य ४ जना पनि समान्य घाइते भएको अध्यक्ष ओझाले जानकारी दिए।
८ औं राष्ट्रिय खेलकुद प्रतियोगिता : नेपालगंजमा हक्की सुरु (तस्बिरसहित ),"नेपालगन्ज : ८ औं राष्ट्रिय खेलकुदअन्तर्गत हक्की प्रतियोगिता बुधबारदेखि नेपालगन्जमा सुरु भएको छ। मंगलप्रसाद माध्यमिक विद्यालयको चौरमा जारी प्रतियोगिताको पहिलो खेलमा नेपाली सेना र गण्डकी प्रदेश गोलरहित बराबरीमा टुंगिएको छ। निर्धारित समयमा कुनै पनि टिमले गोल गर्न नसकेपछि दुबै टिमले समान एकएक अंक बाँडेका छन्। प्रतियोगितामा सेनालाई बराबरीमा रोकेपछि गण्डकी प्रदेशले जितजस्तै खुसीयाली मनाएको छ। टिमकोच राजेन्द्र पाठकले अन्नपूर्ण पोस्ट्सँग भने, 'हाम्रा ६ जना राम्रा खेलाडी नेपाल प्रहरीको टिममा सहभागी भएका छन्। नयाँ खेलाडीलाई मैदानमा उतार्दा बराबरीमा पनि जितकै महसुस भएको छ।' नेपाली सेनाको टिमले भने सोचेभन्दा फितलो प्रदर्शन भएको जनाएको छ। टिम कोच मानबहादुर बस्नेत भन्छन्, 'खेल राम्रो भयो। पूरै अवधि खेल दवावमा राख्न सफल भयौं तर गोल हुन नसक्दा हाम्रा केही कमजोरी भएका छन्।' सेनासँग हक्कीका ६ जना र गण्डकी प्रदेशसँग हक्कीका अन्तर्राष्ट्रिय खेलाडी खेलिरहेका छन्। भर्खरै सम्पन्न गिरिजाप्रसाद कोइराला स्मृति राष्ट्रिय प्रतियोगिताको गण्डकी प्रदेश विजेता र सेना उपविजेता हुन्। सेना ७औं राष्ट्रिय खेलकुद प्रतियोगिताको भने विजेता हो। बुधबार नै प्रदेश २ र प्रदेश ३ का साथै प्रदेश ५ र प्रदेश १ बीचका खेल हुने जनाइएको छ।"
रसुवा भन्सारबाट ७ महिनामा ७ अर्ब ५६ करोड राजश्व संकलन,"रसुवागढी : विनाशकारी भूकम्पपछि खुल्ला रहेको एकमात्र उत्तरी नाका रसुवागढी भन्सार नाकाबाट चालु आर्थिक वर्षको ७ महिनाको अवधिमै अपेक्षित राजश्वको उपलब्धि हाँसिल भएको छ। विनाशकारी भूकम्पपछि अस्तव्यस्त कार्यालय, भौगालिक कठिनाइ, र सडकको दुरावस्थाका बाबजुद पनि चालु आर्थिक वर्षको ५ महिना अगावै अपेक्षित राजश्व संकलन भएको हो। राजश्व संकलनको अवस्था असाध्यै राम्रो देखिएपनि बाटोको अवस्था खराब रहँदा आयात गर्ने व्यवसायीहरुले भने सास्ती खेप्दै आइरहेका छन्। चालु आर्थिक वर्षका लागि रसुवा भन्सार कार्यालयलाई ७ अरब ६२ लाख ६४ हजार राजश्व तोकिएकोमा आर्थिक वर्षको ७ महिनाको अवधिमै (माघ महिनासम्म) ७ अरब ५६ करोड राजश्व संकलन भएको छ। संकलित उक्त रकम रसुवागढी भन्सार कार्यालयलाई दिएको राजश्व संकलनको वार्षिक लक्ष्यभन्दा ७ प्रतिशत बढी हो। रसुवा भन्सार कार्यालय टिमुरेका प्रमुख भन्सार अधिकृत पुण्य विक्रम खड्काले भने, 'हामीले ७ महिनाको अवधिमै सरकारले तोकेको राजश्वको लक्ष्य हाँसिल गरिसकेका छौँ। यही अनुपातमा राजश्व संकलन भए आर्थिक वर्षको अन्त्यसम्ममा हामी सरकारले तोकेको लक्ष्य भन्दा दोब्बर संकलन गर्न सक्छौँ।' रसुवागढीनाकाबाट आयात निर्यात सूचारु गर्ने वित्तिकै आएको विनाशकारी भूकम्पका कारण मितेरी पुलमा समेत क्षति पुर्याएपछि अहिले अस्थायी पुलको प्रयोग गरेर आयात निर्यात हुँदै आएको छ। चिनियाँ पक्षबाटै अहिले मितेरी पुलको पुननिर्माण सुरु भएको छ भने अस्थायी पुल राखेर आयात निर्यातको काम हुँदै आएको छ। भूकम्पताका ३ जना कर्मचारी र भन्सार कार्यलय समेत गुमाएको रसुवा भन्सार कार्यलय भूकम्पपछि रसुवाकै टिमुरेबाट संचालनमा रहेको छ। भौगोलिक कठिनाइ, खोलाको किनारमा राखिएको अव्यवस्थित क्याड व्यवस्थापनलगायतका चुनौतीको सामना गरेर भनेपनि राजश्व संकलनमा भने राम्रो उपलब्धि हाँसिल भएको प्रमुख भन्सार अधिकृत खड्काले बताए।'हामी चुनौतीको चाङमाथि नै उभिएर काम गरिरहेका छौँ।' कार्यालय संचालन भर्खर अधिग्रहण गरिएको घरबाट गरिएको छ। खोलाको किनारमा रहेका रहेको क्याड व्यवस्थापन र संचालन गर्न उत्तिकै कठिनाइ परिरहेको छ। नेपाल तर्फको बाटो कच्ची र जीर्ण रहेको छ। भूकम्प पछि तातोपानी नाका बन्द रहेको अवस्थामा छिमेकी देश चिनसँग आयात निर्यातको कारोवार गर्नका लागि रसुवागढी नाकाको विकल्प छैन। असहज परिस्थिति हुँदाहुँदै पनि राजश्व संकलनको अवस्था राम्रो देखिएको छ। सडककै दुरावस्थाका कारण आयात गर्ने व्यवसायीहरुले भने सास्ती खेप्दै आइरहेका छन्। त्रिदेशीय मार्गको रुपमा बनाइँदै गरेको गल्छीरसुवागढी सडकको स्तरउन्नति कार्य सुस्त गतिमा भइरहेको छ। नेपाली सेनाले बनाएको बेत्रावतीमैलुङस्याफ्रुवेशी सडकको ट्रयाक भर्खरै खुलेपनि ठूला मालवाहक कन्टेनरको लागि बाटो अत्यान्तै जोखिमपूर्ण बनेको छ। भर्खरै खुलेको ट्रयाकमा अलिक जोडले हावाहुरी चल्दा समेत पहिरो खस्ने जोखिम रहेको छ। रसुवाको धुन्चे भएर गुड्ने सवारीका साधनले पनि बाटोकै कारण सास्ती खेप्दै आएका छन्। उत्तरको रसुवागढी नाकालाई दक्षिणको भारतसँग जोड्नका लागि गल्छी, मलेखु भण्डारा हुँदै पर्साको ठोरी जोडेर चिन नेपाल र भारत जोड्ने सबैभन्दा छोटो बाटोको रुपमा विकास गर्न लागेको भएपनि सबै ठाउँमा सडक निर्माण कार्य भने कछुवा गतिमा भइरहेको छ। रसुवागढी नाकाबाट हाल लत्ताकपडा, जुत्ता, चप्पल, आधारभुत घरायसी सामान, भूकम्प पछिको पुननिर्माणमा चाइना सरकारले प्रतिवद्धता जनाएअनुसारका पुननिर्माणका लागि तथा हाइड्रोपावरको संचरना निर्माणका लागि सामाग्रीको आयात हुँदै आइरहेको भन्सार अधिकृत खड्काले बताए। उनले भने, 'प्राय त हामीले दैनिक प्रयोग गर्ने घरायसी सामानकै बढी आयात भएको देखिन्छ, पछिल्लो समय भूकम्प पछिको पुननिर्माणमा चाइना सरकारले गरेको सहयोगका भौतिक सामाग्री र रसुवा जिल्लामा बन्दै गरेका ठूला जलविद्युत आयोजनाका निर्माण सामाग्री पनि यही नाकाबाट आयात हुँदै आइरहेको छ।'"
श्रीमती हत्याको आशंकामा श्रीमान पक्राउ,भोजपुर : श्रीमतीको हत्याको आशंकामा प्रहरीले एकजनालाई नियन्त्रणमा लिएको छ। पूर्वी पौवादुङ्मा गाउँपालिका४ वास्तिमकी १९ वर्षीया जानुका पौडेल (थापा)को हत्या गरेको आशंकामा जिल्ला प्रहरीले उनका श्रीमान १९ वर्षीय रमेश पौडेललाई पक्राउ गरेको हो। २ महिने बच्चाकी आमा रहेकी जानुका बुधबार बिहान आफ्नै घरको भान्सा कोठामा मृत भेटिएकी थिइन्। उनको घाँटीमा धारिलो हतियार प्रहार गरेको अवस्थामा फेला परेको जिल्ला प्रहरी कार्यालय भोजपुरका डीएसपी केशब कुमार थेवेले बताए । जानुकाको हत्याको आशंकामा उनका पति रमेशलाई नियन्त्रणमा लिएर अनुसन्धान सुरु गरिएको छ।मृतकको शव पोष्टमार्टमका लागि जिल्ला अस्पताल ल्याइएको प्रहरीले जनाएको छ।
वन्यजन्तुको आक्रमणमा परेकालाई क्षतिपूर्ति,"स्याङ्जा : डिभिजन वन कार्यालय स्याङ्जाले वन्यजन्तुबाट आक्रमणमा परेका ४३ घरपालुवा जनावरका धनीलाई राहत हस्तान्तरण गरेको छ। खसी, बाख्रा र बोका गरी ४० वटा र ३ वटा गोरुको क्षतिपूर्ति हस्तान्तरण गरिएको हो। वन्यजन्तुबाटै आक्रमणमा परेका एकजना व्यक्तिलाई पनि राहत दिइएको छ।सबै राहतस्वरुप ३ लाख २० हजार रुपैयाँ वन कार्यालयले मंगलबार हस्तान्तरण गरेको हो। गत फागुनदेखि चालु आर्थिक वर्षको असोज मसान्तसम्म (आठ महिना) मा स्याङ्जामा एक व्यक्तिसहित ९५ वटा पशुचौपाया वन्यजन्तुको आक्रमणमा परेको कार्यालय प्रमुख अजय कार्कीले जानकारी दिए। मूल्यांकन समितिको सिफारिसमा वन्यजन्तुलाई दिइने क्षतिपूर्ति वापतको ७ लाख १६ हजार रुपैयाँ कार्यालयलाई प्राप्त भएकोमध्ये मंगलबार उक्त रकम हस्तान्तरण गरिएको छ। बाँकी रकम आगामी दिनमा क्रमश: पीडितलाई उपलब्ध गराइने जनाइएको छ। स्याङ्जामा वनजंगल बढेसँगै चितुवाको संख्यामा पनि वृद्धि भएको छ। चितुवा आजकल घरगोठ र सहर बजारसम्म आउन थाले पछि आक्रमणका घटना बढेका हुन्। वन्यजन्तुको आक्रमणबाट मानिस सामान्य घाइते भए २० हजार, सख्त घाइते भएमा २ लाख र मृत्यु भएमा १० लाख रुपैयाँ क्षतिपूर्ति पाउने प्रावधान छ।यसैगरी, बाख्रा प्रजातिमा १० हजारसम्म र गोरुमा ३० हजार दिने व्यवस्था छ।"
लिङ्देनको खुलासा: ज्यान मार्ने धम्की दिनेको कनेक्सन झापाकै नेतासँग,"बिर्तामोड : झापा ३ नम्बर क्षेत्रबाट निर्वाचित राप्रपाका सांसद राजेन्द्र लिङ्देनले आफूलाई धम्की दिने व्यक्तिको झापाका राजनीतिक दलका नेतासँग पनि संलग्नता रहेको दाबी गरेका छन्। बुधबार झापाको बिर्तामोडमा पत्रकार सम्मेलन गर्दै सांसद लिङ्देनले गत चैत ७ गते देखि मोबाइल नम्बर र वाट्स एपमा एसएमएस र अडियो सन्देश पठाएर धम्की दिने व्यक्तिको कनेक्सन स्थानीय राजनीतिक दलका नेता सँग पनि रहेको खुलाएका हुन्। 'दुईवटा मोबाइल नम्बरबाट मलाई धम्की आएको हो, त्यो माबाइल नम्बरबाट मेरै निर्वाचन क्षेत्रका राजनीतिक दलका नेता सँग पनि सम्पर्क भएको प्रहरी अनुसन्धानबाट देखाएको छ,' लिङ्देनले भने। उनका अनुसार धम्की दिने एउटा नेपाल टेलिकमको नमस्ते र एनसेल नम्बरबाट ३४ पटक झापाका राजनीतिक दलका नेतासँग पनि संपर्क भएको प्रहरीले लिङ्देनलाई बताएको छ। 'प्रहरीले उनीहरुको नम्बर अनुसन्धान गर्दा ती नेतासँगको सम्पर्क पनि देखियो, म ती नेतालाई राम्ररी चिन्छु, उनीहरुले नै मलाई धम्क्याउन लगाएका हुन् या होइनन्, त्यो अनुसन्धानका क्रममानै छ,' लिङ्देनले भने, 'सबै अनुसन्धान सकेर प्रहरीले उनीहरुको पनि नाम सार्वजनिक गर्ला।' एक सातादेखि अज्ञात व्यक्तिले लिङ्देनलाई ज्यान मार्न ५० लाखको सुपारी लिएको भन्दै फोन आइरहेको विषय सार्वजनिक भएपछि आफ्ना शुभचिन्तक, आफन्त र सञ्चारमाध्यमबाट बारम्बार सम्पर्क भएपछि प्रहरी अनुसन्धानकै क्रममा आफूले गृह जिल्ला झापा आएर पत्रकार सम्मेलन गर्नुपरेको लिङ्देनले बताए।'प्रहरीले गम्भीररुपमा अनुसन्धान गरिरहेको छ, दुई जनालाई पक्राउ पनि गरेको छ, धम्क्याउनै पर्ने अवस्था कसरी आयो त्यो खुल्दै जाला, मैले मेरो भनाई राख्न पत्रकार सम्मेलन गरेको हुँ,' लिङ्देनले पत्रकार सम्मेलनमा भने। सांसद लिङ्देनलाई म्यासेज र अडियोमार्फत धम्की आउन थालेपछि प्रहरीको केन्द्रीय अनुसन्धान ब्यूरो (सीआईबी) ले घटनाका विषयमा अनुसन्धान सुरु गरेको छ। प्रहरीले घटनामा संलग्न भएको आरोपमा झापाका तिलकदास पराजुली र हुम्लाका प्रदिप रोकायालाई पक्राउ गरेको छ। पक्राउ परेकामध्ये लिङ्देनलाई धम्क्याउने तिलकदास रहेको अनुसन्धान अधिकारीलाई उदृत गर्दै लिङ्देनले बताए। आफू नडराउने भएका कारण आफूले सुरुमा नै प्रहरीलाई घटनाका विषयमा जानकारी लिएर म्यासेज र अडियोको प्रतिउत्तर नदिएको लिङ्देनको भनाई छ। उनले स्थानीय राजनीतिक दलकै नेतासँग पनि पक्राउ परेका व्याक्तिको सम्पर्क भएको र सो स्थानीय राजनीतिक दलका नेतालाई आफूले राम्ररी चिन्ने भएकाले आफू सो घटनादेखि त्रसितभन्दा पनि अचम्मित भएको बताए। यसरी सुरु भएको थियो नेता लिङ्देनलाई धम्क्याउन चैत्र ७ गते बेलुका ५ बजेर २५ मिनेटमा नेपाल टेलिकमको ९८४३९४७२९४ नम्बर बाट लिङ्देनको मोबाइलमा म्यासेज आयो। म्यासेजमा लेखेको थियो'राजेन्द्र सर हो, तपाईको मोबाइल व्यस्त मात्रै हुन्छ, एउटा अर्जेन्ट कुरा गर्नुछ, मलाई कल गर्नुहोस् है।' त्यसलगतै अर्को पनि म्यासेज आयो 'यो नम्बरबाट वाट्स एपमा पनि मैले म्यासेज गरेको छु, तपाई वाट्स एप खोल्नुस्,' दुबै म्यासेज लिङ्देनले हेरे तर त्यो म्यासेजको रिप्लाई भने दिएनन्। पहिले मोबाइलमा म्यासेज गर्ने व्याक्तिले अब निरन्तर वाट्स एपमा म्यासेज गर्दै लेख्न थाल्यो 'दाई म तपाईको शुभेच्छुक हुँ, तपाईलाई मार्ने कुरा गरेको मैले सुनेदेखे, त्यहाँ पैसाको चलखेल भएको रहेछ, मैले होटलमा देखेको पाँचजना व्यक्तिले तपाईलाई मार्ने विषयमा कुराकानी गर्दै थिए, मत आतिए, दुईजना भारतीय नागरिकलाई तपाईलाई मार्न झिकाएका रहेछन्, सुरुमा २० लाख दिएको र काम भएपछि थप ३० लाख दिने कुरा गरेको सुने,' ती व्यक्तिले यस्तो लेख्दै वाट्स एपमा म्यासेज पठाए। उनले म्यासेजमा 'तपाई राम्रो मान्छे, राम्रो मान्छेलाई नेपालमा टिक्न दिने रहेनछन् दाई, म विदेश जान लागेको तपाई जोखिनु होला, मैले त्यो एउटा भारतीयसँग तपाईको विषयमा राम्रो मान्छे भनेर कुरा गरेको छु, तपाईलाई फोन वा म्यासेज गर्न सक्छ,' भन्दै लेखेका थिए। तर, कुनै पनि म्यासेजको जवाफ सांसद लिङ्देनले फर्काएनन्। ती व्याक्तिले चैत ७ गते उक्त नम्बरबाट म्यासेज गरेर अब आफू विदेश उड्न लागेको तपाई सुरक्षित रहनुहोला भन्दै अन्तिम म्यासेज पठाएका थिए।म्यासेज पढेर लिङ्देन सुते । त्यसको भोलिपल्ट चैत ८ गते बिहान ९ बजेर ५३ मिनेटमा एनसेल नम्बर ९८१३५४४९२९ बाट लिङ्देनको वाट्स एपमा हिन्दी भाषामा अडियो र म्यासेज आउँछ। 'तेरे आदेमी हमको ५० लाख देकर हमको तेरेको मार्नेके लिए काठमाडौ बोलाया, मगर तुतो अछा आद्मी हे, मगर ए आद्मी हमको पैसा देचुकाहे हाम क्या करे?' म्यासेज पढ्दा भारतीय व्यक्ति अर्थात् अघिललो दिन म्यासेज गर्नेले सुराक दिए बमोजिम लिङ्देनलाई मार्न खटाईएका भारतीय नागरिकको जस्तो देखाउन र सुनाउन खोजिएको छ। निरन्तर म्यासेजभन्दा अडियोमा सन्देश पठाउने ती व्याक्तिले लिङ्देनले उनले भनेको कुराको रेस्पोन्स नगरेपछि अन्त्यमा त राम्रो मान्छे रैछस, तपाई मार्दा मलाई पनि अल्लाहले पनि माफी दिँदैन भनेर अडियो म्यासेज पठाएका थिए। लिङ्देनका अनुसार ती व्यक्रिले घुमाउँरो भाषामा 'तलाई मार्न मलाई ५० लाख दिएको छ, त्यो मान्छे को हो, चिन्नका लागि र आफू बाँच्नका लागि मलाई ५० लाख दिन्छस्' भन्ने शैलीमा बारम्बार कुरा गरेको देखिन्छ। सांसद लिङ्देनले अहिले सम्म प्रहरीले पक्राउ गरेका सँगको अनुसन्धानबाट सीम लिनेदेखि कुरा गर्ने सम्मको शैलीलाई हेर्दा सुरक्षित रहन विभिन्न प्रविधि र व्यक्तिसँगको कनेक्सन गर्न खोजेको देखिएको बताए। प्रहरीले एक व्यक्तिको नम्बरबाट धम्की आएको समयमा ट्याकिङ् गर्दा काठमाडौमा आफू बसेको नजिकैको घरमा देखेपछि आफू केही आतिएको बताए। अहिलेसम्म प्रहरीले सुरुवातमा म्यासेज गर्ने र पछि हिन्दीमा म्यासेज गर्ने व्याक्ति एउटै भएको आफूलाई बताएको लिङ्देनले जानकारी दिए। अहिले अनुसन्धान भइरहेकाले आफूलाई जानकारी भएको विषय पनि प्रहरीले अनुसन्धान सकेपछि पत्रकार सम्मेलनमार्फत बाहिर ल्याउने उनको भनाई छ।"
वीर अस्पतालको प्रांगणमै बिरामीको जाँच (फोटोफिचर),काठमाडौं : समायोजनप्रति असन्तुष्टि जनाउँदै आएका सरकारी चिकित्सकका कारण सेवा ठप्प रहेको वीर अस्पतालमा सुरक्षाकर्मी परिचालन गरी सेवा सुरु भएको छ। अस्पतालको ओपीडी कक्षामा लगाएको ताला प्रहरीले खुलाएपछि चिकित्सकले अस्पतालको प्रांगणमा बिरामीको स्वास्थ्य जाँच गरिरहेका छन्। चिकित्सकले कार्यकक्षमा बिरामीको स्वास्थ्य परीक्षण भने गरेका छैनन्। सबै सरकारी चिकित्सकलाई केन्द्रमा समायोजन गर्न माग गर्दै चिकित्सक आन्दोलनमा उत्रिएको आज पाँच दिन भइसक्यो। चिकित्सक आन्दोलनमा उत्रिएपछि बिरामी प्रभावित भएका छन्।
"सचिव विहीन वडा कार्यालय, गाउँपालिकाको कामकाज प्रभावित","धादिङवेशी : कर्मचारी अभावका कारण उत्तरी धादिङको रुवीभ्याली गाउँपालिकाको कामकाज प्रभावित भएको छ। स्थानीय तहको निर्वाचन पछि एकजना वडा सचिवले ६ वटा वडाको काम गरिरहेको भएपनि कर्मचारी समायोजनमा बहालवाला सचिव समेत अन्तै सरुवा गएपछि रुवीभ्याली गाउँपालिकाका ६ वटै वडा सचिवविहीन भएका हुन्। सचिव नहुँदा दैनिक काम काज संचालनमा समेत समस्या भएको छ भने वडाअध्यक्ष समेत सदरमुकाममा बसेर काम गर्न बाध्य भएका छन्। उत्तरी धादिङको सबैभन्दा विकट गाउँपालिका हो रुवीभ्याली गाउँपालिका। साविकको ३ वटा गाविस लापा, सेर्तुङ र तिप्लिङका लागि एउटै सचिवले मात्रै काम गरिरहेको अवस्थामा नयाँ संविधानले व्यवस्था गरेअनुसार लापा सेर्तुङ र तिप्लिङलाई समेटेर गाउँपालिका बनाइयो। तत्कालिन तीन गाविसका एउटै मात्रै सचिव इन्द्रप्रसाद काफ्लेलाइ निमित्त प्रमुख प्रशासकीय अधिकृतको जिम्मेवारी दिएर गाउँपालिकाको काम सुरु गरेपनि हालसम्म इन्द्रप्रसाद काफ्ले बाहेक अरु सचिव गाउँपालिकामा पुगेनन्। बीचमा प्रशासकीय अधिृकतको रुपमा प्रेमप्रसाद पोखरेल र खेम खत्रीले काम गरेपनि उनीहरु छोटो समय काम गर्दै सरुवा हुँदै गए। ६ वटा वडाको लागि काफ्लेले मात्रै सचिवको जिम्मेवारी सम्हालिरहे पनि कर्मचारी समायोजनपश्चात काफ्ले पनि घरपायक गाउँपालिका रोजेर सरुवा भएपछि रुवीभ्याली गाउँपालिकाका सबै वडा कार्यालय सचिवविहीन बनेका हुन्। गाउँगाउँमा सिंहदरवारको नारा दिएर भएको स्थानीय तहको निर्वाचन पछि पनि रुवीभ्याली गाउँपालिकाले सचिव पाएको छैन।६ वटा वडाका लागि एकजनामात्रै सचिव भएपछि गाउँपालिकाका सम्पर्क कार्यालय सदरमुकामबाट संचालन गर्न बाध्य भयो । अहिले पनि गाउँपालिका र वडा कार्यालयको काम सबै जिल्ला सदरमुकाम धादिङवेशीबाटै हुने गरेको छ। गाउँबाटै सेवा दिने भनेर स्थानीय तहको चुनाव गरिएपनि केही सेवा नपाएकोमा स्थानीय आक्रोशित भएका छन्। ५ नम्बर वडाका स्थानीय भीम तामाङले भने,'तेत्रो तामझाम गरेर चुनाव गरेको यही दुःख पाउनको लागि हो त? खै गाउँमा कर्मचारी? खै स्थानीयलाई सुविधा?'२५ जनाको दरबन्दी रहेको सिङगो गाउँपालिका २ जना लेखा शाखाका कर्मचारीहरु बाबुलाल नेगी र यादव निरौलाको भरमा संचालन भइरहेको छ। कर्मचारी समायोजन पछि प्रशासकीय अधिकृतको जिम्मेवारी तोकिएका धनेश्वर पौडेल पनि तालिममै रहेकाले बैशाख दोस्रो साताबाट मात्रै कार्यलय आउने छन्। गाउँपालिकाको निमित्त प्रमुख प्रशासकीय अधिकृत र वडा सचिवको जिम्मेवारी लेखापाल बाबुलाल नेगीलाई तोकिएको छ। निमित्त प्रमुख प्रशासकीय अधिकृत नेगीले भने, 'अरु कर्मचारी त परको कुरा भयो, ६ वटा वडाक लागि एकजना पनि सचिव नहुँदा जनप्रतिनिधिलाई त समस्या परेको छ भने स्थानीय सेवाग्राहीले कत्ति समस्या भएको होला? भएको एकजना सचिव पनि कर्मचारी समायोजनमा अन्तै गएपछि गाउँपालिकाको बेहाल भएको छ।' जन्मदर्ता, मृत्युदर्ता जस्ता पञ्जिकरणका कामहरु स्वास्थ चौकीका इन्चार्ज र लेखापालले गर्नुपरेको छ।गाउँपालिका अध्यक्ष र उपाध्यक्ष गाउँपालिकाको केन्द्र सेर्तुङमा नै बस्छन्। गाउँसभा, कार्यपालिका बैठक जस्ता नीतिगत काम मात्रै गाउँपालिकाको केन्द्रबाट हुने गरेको छ। ६ वटै वडाको दैनिक सेवाप्रवाहका र प्रशासनिक कामहरु जिल्ला सदरमुकामको सम्पर्क कार्यलयबाट मात्रै हुने गरेको छ। बडा अध्यक्ष पनि सचिव नपाएपछि सबैजसो सदरमुकाममै रहने गरेका छन्।गाउँपालिका अध्यक्ष चेरोङ तामाङले भने, 'कर्मचारी कै अभाव भएकाले गाउँगाउँको वडा कार्यालयबाट सेवा दिन सकेका छैनौँ। आएका कर्मचारी पनि छोटो समयमै जान्छन्, सरकारले नयाँ कर्मचारी पठाउन आलटाल गर्छ।' कर्मचारी नहुँदा वडाअध्यक्षले वडा कार्यलयलाई झोलामै बोकेर संचालन गर्नु परेको छ। ५ नम्बर वडाका अध्यक्ष धिराज तामाङले भने, 'गाउँमा कार्यालय छ तर हामीले झोलामा बोकेर हिड्नुपर्ने अवस्था आएको छ। गाउँमा बसेर काम गर्न सचिव छैन, पञ्जिकरण गराउन सदरमुकाम आउनुपर्छ। योजनाहरु कार्यन्वयनको चरणमा छन्, बिल भुक्तानी, अनुगमन फछ्र्योट गर्नदेखि धेरै काममा बाधा भइरहेको छ।'"
प्रसिद्ध बिस्का जात्रा आजदेखि सुरु,"भक्तपुर : आठ दिन नौ रातसम्म चल्ने भक्तपुरको प्रसिद्ध बिस्का जात्रा यस वर्ष बुधबारदेखि सुरु हुँदै छ। चैत मसान्तको चार दिनअघि भक्तपुरको टौमढी क्षेत्रस्थित पाँचतले र भैरवनाथ मन्दिर परिसरमा बनाइएको तीनतले प्यागोडा शैलीको भैरवनाथको रथ तानेर बिस्का जात्रा सुरु गरिन्छ। लामा तथा मोटा आठवटा डोरीले रथलाई अगाडि र पछाडि तानेर टौमढीबाट करिब २०० मिटर दक्षिण गःहिटी पुर्याइएपछि पहिलो दिनको जात्रा सम्पन्न हुने प्रचलन छ। बिस्काको पहिलो दिनको जात्रालाई स्थानीय भाषामा द्यः क्वहाँ बिज्याइगु (देवता तल सवारी हुने) भनिन्छ। अरु बेला भैरवनाथ सधैं मन्दिरमा विराजमान हुन्छन् तर जात्राको बेला मन्दिरबाट रथमा सवारी हुने भएकाले यसलाई द्यः क्वहाँ बिज्याइगु भनिने भैरव नाइके माइला छुकां बताउँछन्। बिस्का जात्राको लागि आवश्यक तीनतले भैरवनाथको रथसमेत तयार भइसकेको छ। त्यस्तै भद्रकालीको दुईतले सानो प्यागोडा शैलीकै रथ पनि तयार भइसकेको छ। यस वर्ष ३० वर्षपछि नयाँ बेतालसमेत तयार गरिसकिएको छ। बेताल आकाश भैरवका वाहन हुन्। जुन रथको अगाडि विराजमान हुन्छन्। गुठी संस्थान भक्तपुरले बिस्का जात्राको सम्पूर्ण तयारी पूरा भइसकेको जनाएको छ। गुठी संस्थान भक्तपुरका प्रमुख हरि सुवेदीले बुधबार बिहानैदेखि भैरव मन्दिरमा जात्रा सञ्चालक आकाश भैरव गुठी तथा भद्रकाली गुठीका रकमी तथा भैरव मन्दिरका पुजारीहरुको संलग्नतामा भैरवको नित्यपूजा, गुह्य पूजालगायत सम्पन्न गरिएपछि दिउँसो रथ तान्ने कार्यतालिका बनाइएको जानकारी दिए। उनले यस वर्ष जात्राको पहिलो दिन उज्यालैमा सम्पन्न गर्ने तयारी गरिएको बताए। जात्रा सुरु गर्न ढिलाइ हुँदा रात्रीकालीन समयमा जात्रा चल्ने गर्दा उच्छृंखल गतिविधि हुने सम्भावना भएकाले दिउँसै जात्रा सम्पन्न गर्ने कार्यतालिका बनाइएको उनको भनाइ थियो। भैरव मन्दिरमा तान्त्रिक विधिअनुसार पूजाआजा चलिरहँदा रथको अघि र पछि मोटो र लामो डोरी बाँध्ने कार्य हुने भएकोले यस वर्ष निर्धारित समयभन्दा पहिल्यै रथ तातिनेछ, गुठी प्रमुख सुवेदीले भने। उनका अनुसार डोरीहरु बाँधिसकेपछि रथको अघिल्तिर रहेको बेतसिँमा बेताल बाँधिन्छ। बेताल बाँधिसकेपछि बाजागाजाका साथमा मन्दिरबाट भैरवनाथको सवारी भई रथमा विराजमान गराइने प्रचलन रहेको छ। रथमा भैरव विराजमान गराइएपछि भैरव नाइकेको होस्तेको जवाफमा भक्तजनहरुले हैंस्से भन्दै रथ तानिन्छ। भार्वाचोदेखि दत्तात्रयसम्म सीसी क्यामेरा प्रहरीले बिस्का जात्रा शान्तिपूर्ण र सुरक्षित बनाउन जात्रा सञ्चालन हुने भक्तपुरको भार्वाचोदेखि दत्तात्रयसम्म ४३ वटा सीसी क्यामेरा जडान गरिरहेको छ। महानगरीय प्रहरी परिसर भक्तपुरका प्रमुख प्रहरी उपरीक्षक हिमालयकुमार श्रेष्ठले जात्राको क्रममा हुलहुज्जत गर्ने तथा उच्छृंखल कार्य गर्नेहरुको पहिचान गर्न गएको वर्षझैं यस वर्ष पनि सीसी क्यामेरा जडान गरिएको जानकारी दिए। उनका अनुसार गएको वर्ष १९ वटामात्रै सीसी क्यामेरा जडान गरिएकोमा यस वर्ष थप २४ वटा नयाँ जडान गरिनेएको छ। सीसी क्यामेराको व्यवस्थाले जात्राको क्रममा हुलहुज्जत गर्ने तथा उच्छृंखल कार्य गर्नेहरुको पहिचान गर्न सजिलो हुनेछ, प्रहरी उपरीक्षक श्रेष्ठले भने, साथै जात्रा शान्तिपूर्ण र सुरक्षित सम्पन्न गर्न सहयोग पुग्नेछ। अघिल्लो वर्षहरुमा जात्रामा ढुंगामुढा गर्नेहरुबारे सीसी क्यामेराकै फुटेजको आधारमा पहिचान गरिएको थियो। पहिचान भएकालाई प्रहरीले जात्रापछि पनि नियन्त्रणमा लिएर सार्वजनिक मुद्धा चलाउँदै आएको छ। बिस्का जात्राको क्रममा हुनसक्ने सम्भावित घटना तथा झडपलाई लक्षित गरी यस वर्ष सुरक्षा व्यवस्था कडा पारिएको प्रहरी उपरीक्षक श्रेष्ठले जानकारी दिए।"
कर्णालीका बाढीपीडितलाई प्रदेश सरकारले तीन लाख दिने,"सुर्खेतः कर्णाली प्रदेश सरकारले बाढी पीडितका प्रति परिवार घर बनाउन तीन लाख रुपैयाँ दिने निर्णय गरेको छ। मंगलबार साँझ बसेको ४० औं मन्त्री परिषद बैठकबाट घर निर्माणका लागि प्रति परिवार तीन लाख रुपैयाँ उपलब्ध गराउने निर्णय गरेको हो। २०७१ साउनमा आएको बाढीबाट घरबासविहीन बनेका बाढीपीडितको बास व्यवस्थापनका लागि उक्त रकम दिने निर्णय गरिएको प्रदेश सरकारका प्रवक्ता एवम् भूमि व्यवस्था, कृषि तथा सहकारी मन्त्री बिमला केसीले जानकारी दिइन्। यस्तै मंगलबारकै बैठकबाट गत शुक्रबार र आइतबार परेको असिनाबाट पीडित बनेका दैलेखकका कृषकको राहतका लागि दुई करोड रुपैयाँ उपलब्ध गराउने पनि निर्णय गरेको मन्त्री केसीको भनाइ छ। 'सधैं च्यातिएको पालमुनि बसिरहेका बाढीपीडितलाई प्रदेश सरकार घरबासको व्यवस्थापनका लागि लागेको छ, उनले भनिन्, 'असारसम्म जग्गा भएका पीडितको घर निर्माण गरी सुरक्षित वास प्रदा गर्नेगरी अगाडि बढेका छौं, बाँकी रहेको लगत संकलन र बास व्यवस्थापनको काम सँगसँगै अगाडि बढ्नेछ।' चार वर्षअघि आएको बाढीबाट पीडित बनेका परिवारको संख्या १ हजार ४५ रहेको आन्तरिक मामिला तथा कानुन मन्त्रालयले मन्त्री परिषदमा पेश गरेको थियो। घरबासविहीन परिवारको साथमा प्रदेश सरकार गम्भीर रहेको प्रस्ट पार्न पनि पहिलो प्राथमिकतामा राखेर रकम उपलब्ध गराइने मन्त्री केसीले जानकारी दिइन्। उनका अनुसार सुर्खेतका बाढीपीडितलाइ मात्रै नभइ प्रदेशभरीका बाढीबाट घरबार विहीन भएकालाई पनि प्रति परिवार तीन लाख उपलब्ध गराइने भएको छ।'विगत दुईतीन वर्षमा अन्य जिल्लामा पनि बाढीबाट घरबास बगाएका पालमुनि बसिरहेका छन्, उनले भनिन्, 'यो निर्णय सुर्खेतमा मात्रै नभइ अन्य नौ जिल्लाका पीडितका लागि पनि हो, जग्गा भएका पीडितको असारभित्रै घर निर्माण गरी हस्तान्तरण गर्ने गरी प्रक्रिया अगाडि बढाउनेछौं ।' बाढीपीडितको व्यवस्थापनका लागि आन्तरिक मामिला तथा कानुन मन्त्रालयले कार्याविधि निर्माण गरी कार्यान्वयन गर्नेछ। यस्तै जग्गाविहीनका लागि पनि प्रदेश सरकारले नै जग्गा खोजी गरी एकीकृत वस्ती निर्माण गर्ने बताएको छ। 'घर भएकालाई पनि यति रकमले पुग्दैन, संघीय सरकार र स्थानीय सरकारबाट पनि केही सहयोग आउने भएको छ, उनले थपिन्, 'हामी सबैलाई एकद्वारा प्रणालीबाट लागु गराउनेछौं, जग्गा नभएकाको हकमा प्रदेश सरकारले नै खरिद गरेरै भए पनि उपयुक्त ठाउँमा एकीकृत वस्ती निर्माण गरिनेछ।' मन्त्री केसीका अनुसार आगामी आर्थिक वर्षभित्र सबै बाढीपीडितले आफ्नो घरबास पाउने छन्।मन्त्री केसीले दैलेखलगायतका जिल्लामा असिनाले ठूलो क्षति पुगेकोले दुई हप्ताभित्रै लगत संकलन गरी स्थानीय तहसँग समन्वय गरेर राहत उपलब्ध गराउने जानकारी दिइन्।'एकीन तथ्यांक आइसकेको छैन, तहले क्षतिको विवरण संकलन गर्दैछन्। हामीले दिएको बजेटमा कति अपुग हुन्छ, थपेर असिना पीडितको क्षति भर्पाइ हुनेछ,' उनले भनिन्। आगामी वर्षदेखि प्रदेश सरकारले कृषका लागि पशु र बाली बिमालाई अपनत्व दिएर प्रभावकारी कार्यान्वयन गराउने भएको छ। कृषकले विपदमा गुमाउनुपरेको क्षतिको भर्पाइका लागि पशु र बाली बीमालाई सक्रिय बनाउने योजना रहेको मन्त्री केसीको भनाइ छ। यस्तै मंगलबारको बैठकले संघीय सरकारमार्फत निर्माण भइरहेको गोदामघरलाइ पनि आफ्नो मातहतमा लिएर निर्माण गर्ने निर्णय गरेको छ। विपदको समयका लागि खाद्यान्न मोजदातका लागि निर्माणाधिन वायर हाउस (गोदाम) घर अब प्रदेश सरकारले दु्रत गतिमा निर्माण कार्य अगाडि बढाउने निर्णय गरेको हो।"
एनटीसीको भ्वाइस सेवा : ५१ हजार रुपैयाँदेखि निःशुल्कसम्म,"काठमाडौं : करिब २० वर्षअघि नेपालमा सेलुलर मोबाइल फोन बोक्ने मानिस एकजना पनि थिएनन्। तर हिजोआज मोबाइल नबोक्ने मानिस एकजना भेट्न पनि मुस्किल पर्छ। नेपाल टेलिकमले २०५६ साल बैशाखमा मुलुकमा नै पहिलोपटक जीएसएम मोबाइल सेवा सञ्चालनमा ल्याएको थियो। त्यसबेला मोबाइल सेवाको मुल्य तुलनात्मक रुपमा महंगो पर्ने भएकाले शुरुका केही वर्षसम्म यस सेवाका ग्राहक पनि थोरै थिए। सेवाको विस्तार पनि सीमित थियो। २०६० सालसम्म पनि नेपाल टेलिकमका कुल ग्राहक आधार ४ लाख २२ हजार मात्र थिए। हाल दूरसञ्चार प्रविधिको विकाससँगै त्यसको मुल्यमा पनि कमी आएकाले प्राविधिक र आर्थिक रुपमा पनि यो सेवा आम उपभोक्ताको सहज पहुँचमा पुगेको छ।नेपाल टेलिकमले मुलुकका आर्थिक गतिविधि बढी हुने सहरी क्षेत्रदेखि अति दुर्गम पहाडी तथा हिमाली क्षेत्रसम्म सेवाको व्यापक विस्तार गर्नुका साथै सेवाको मुल्य पनि सहुलियतपूर्ण गर्दै ल्याएपछि मोबाइल फोन सेवालगायत दूरसञ्चार सेवाको उपभोग गर्ने ग्राहकको संख्या पनि व्यापकरुपमा वृद्धि भएको छ। २०७५ पुस महिनाको अन्त्यसम्ममा नेपाल टेलिकमको टेलिफोन सेवाका ग्राहक आधार करिब दुई करोड १३ लाख पुगेका छन्। यसमध्ये जीएसएम मोबाइल सेवाका ग्राहक मात्र १ करोड ८८ लाख रहेका छन्। यसबाहेक सीडीएमए सेवाका ग्राहक १७ लाख ५२ हजार र पीएसटीएन टेलिफोन सेवाका ग्राहक ६ लाख ७६ हजार रहेका छन्। २०५६ सालमा नेपालमा मोबाइल सेवा आरम्भ हुँदा यो सेवा विलासिताको वस्तुको रुपमा आएको थियो, जब कि त्यसबेला युरोप अमेरिकालगायतका विकसित मुलुकमा मोबाइल फोन आधारभूत आवश्यकताको वस्तुका रुपमा प्रयोग हुन थालिसकेको थियो। सुरुमा मोबाइल फोन लिनका लागि ५१ हजार रुपैयाँ (मोबाइल सेटको २० हजारसहित) भूक्तानी गर्नुपर्ने व्यवस्था थियो।प्रविधिको विकाससँगै मोबाइल सेवाको मुल्यमा व्यापक कटौती भएको छ। हाल एक हजार ५ सय १० रुपैयाँ (११३० स्वामित्व शुल्क र ३८० क्रेडिट लिमिट) मा पोष्ट पेड मोबाइल लिन सकिन्छ भने ५० रुपैयाँ बराबरको टक भ्यालु भएको प्रिपेड सिम ९० रुपैयाँमा नै लिन सकिन्छ। सुरुमा पोष्टपेड सेवा मात्र सञ्चालन गरेको टेलिकमले २०६० भाद्र देखि प्रिपेड मोबाइल सेवा सञ्चालनमा ल्याएको थियो। प्रिपेड सेवा वितरण गर्न थालेपछि मोबाइल सेवाको महसुल पनि सस्तो हुँदै आयो र सेवा पनि व्यापकरुपमा विस्तार भयो। नेपाल टेलिकमले २०६५ वैशाख महिनादेखि नै जिएसएम मोबाइल सेवाको पहुँच मुलुकका ७५ वटै जिल्लामा पुर्याएको थियो। प्रविधिमा भइरहेको विकाससँगै नेपाल टेलिकमले २०६४ ज्येष्ठदेखि परीक्षणका रूपमा तेस्रो पुस्ताको थ्रिजी मोबाइल सेवा वितरण आरम्भ गरेको थियो। थ्रिजी मोबाइल सेवा दक्षिण एशियामा नै पहिलो पटक नेपाल टेलिकमले सञ्चालनमा ल्याएको हो। २०७३ असोजमा यो सेवाको पहुँच पनि ७५ वटै जिल्लामा पुर्याइएको थियो। यसका साथै मुलुकमा पहिलोपटक फोरजी सेवा भित्र्याउने श्रेय पनि नेपाल टेलिकमलाई नै प्राप्त भएको छ। २०७३ पौष १७ गते देखि नेपाल टेलिकमले चौथो पुस्ताको मोबाइल फोरजी सेवा पनि सञ्चालन आरम्भ गरिसकेको छ। अब एक वर्षभित्रमा मुलुकभर फोरजी मोबाइल सेवा विस्तार गर्ने लक्ष्यका साथ विभिन्न सम्झौता भइसकेका छन्। नेपाल टेलिकमले उपभोक्ताका लागि सकेसम्म सहुलियतपूर्ण र पारदर्शी दररेटमा आफ्ना सेवाहरु उपलब्ध गराइरहेको छ। साथै भ्वाइस सेवा उपयोग गर्ने ग्राहकका लागि विभिन्न दरका प्याकेजहरु पनि उपलब्ध छन्। कम्पनीको मोबाइल सेवा प्रयोग गर्ने ग्राहकका लागि सस्तो दरको भ्वाइस सेवाका लागि अल टाइम भ्वाइस प्याक, नाइट टाइम भ्वाइस प्याक, डे प्याक आदिको व्यवस्था गरिएको छ। साथै एक अर्कामा असीमित रुपमा निःशुल्क कल गर्नुका साथै थप डाटा, एसएमएस सुविधा समेत प्रयोग गर्न सीयूजी प्याकेजको समेत व्यवस्था गरिएको छ। त्यसैगरी प्रत्येक रात मासिक २० रुपैयाँमा असीमित कल गर्नका लागि सीडीएमए स्काई रिम प्रयोग गर्न सकिन्छ। हाल कम्पनीका एफटीटीएच सेवाका ग्राहकलाई समेत निःशुल्क भ्वाइस सेवा कम्पनीले प्रदान गरेको छ। अल टाइम भ्वाइस प्याक यस भ्वाइस प्याक अन्तर्गत जीएसएम तथा सीडीएमए प्रिपेडपोष्टपेड मोबाइलमा एक दिनदेखि ६० दिन समयावधिसम्म प्रयोग गर्न सकिने प्याकेज प्राप्त गर्न सकिन्छ। यी प्याकेज १० रुपैयाँदेखि ५५० रुपैयाँसम्ममा खरिद गर्न सकिन्छ। नाइट टाइम भ्वाइस प्याक जीएसएम तथा सीडीएमए प्रिपेडपोष्टपेड मोबाइलमा नाइट टाइम भ्वाइस प्याक अन्तर्गत ५ रुपैयाँमा १ दिनसम्म ३० मिनेट, १२ रुपैयाँमा १ रातसम्म असीमित (अनलिमिटेड) समय, २५ रुपैयाँमा ७ रातसम्म २४० मिनेट र १ सय रुपैयाँमा २८ रातसम्म ११ सय मिनेट कल गर्न सकिने छ। सो प्याक राती १० बजेदेखि बिहान ६ बजेसम्म कम्पनीको नेटवर्क भित्र प्रयोग गर्न सकिन्छ। सीयूजी प्याकेज कम्पनीले कर्पोरेट ग्राहकहरुका लागि सीयूजी (कर्पोरेट युजर ग्रुप) प्याकेज उपलब्ध गराएको छ।जीएसएमसीडीएमएका प्रिपेडपोष्टपेड सबैमा यो सुविधा उपलब्ध छ।यो प्याकेज अन्तर्गत रहेका सदस्यहरुले एक अर्कामा असीमित कल गर्न सकिन्छ। यस अन्तर्गत जीएसएमसीडीएमएका प्रिपेड ग्राहकले कम्पनीको नेटवर्कमा २०० रुपैयाँमा ६५ मिनेट भ्वाइस कल गर्न तथा १२५ एमबी डाटा चलाउन र २५ वटा एसएमएस पठाउन सक्ने सुविधा छ। यसैगरी जीएसएम'सीडीएमए पोष्टपेड' प्रिपेड ग्राहकका लागि ४ सय, ७ सय, १ हजार, १३ सय र १६ सय रुपैयाँ दरका विभिन्न ग्रुप बनाइएको छ। यो ग्रुपमा रहेका सदस्यहरुले एक अर्कामा असीमित कल गर्न बाहेक अन्य नम्बरमा विभिन्न दरको भ्वाइस कल गर्न, डाटा चलाउन र एसएमएस गर्न सकिन्छ। डे प्याक डे प्याक अन्तर्गत ६ रुपैयाँमा भ्वाइस र डाटा चलाउन मिल्ने छुट्टाछुट्टै प्याकेज लिन सकिन्छ। यस अन्तर्गत ६ रुपैयाँमा विहान ६ देखि बेलुकी ६ बजे सम्म ६० मिनेट कल गर्न वा ३६ एमबी डाटा चलाउन सकिन्छ। एफटीटीएचमा निःशुल्क भ्वाइस एफटीटीएच सेवा लिने नयाँ तथा पुराना ग्राहकले ९० दिनसम्म कम्पनीको नेटवर्कभित्र निःशुल्क भ्वाइस सेवा अर्थात सिप कल सेवा उपयोग गर्न सकिन्छ। नेपाल टेलिकमले एफटीटीएच अन्तर्गत ब्यक्तिगत र कर्पोरेट ग्राहकका लागि विभिन्न प्याकेजको व्यवस्था गरेको छ। ब्यक्तिगत तर्फ ८ एमबीपीएस, १८ एमबीपीएस, ३५ एमबीपीएस र ५५ एमबीपीएसका प्याकेज उपलब्ध छन्। यी प्याकेज ८ सय देखि १८ हजार ४ सय रुपैयाँ सम्ममा खरिद गर्न सकिन्छ। त्यसैगरी कर्पोरेट तर्फ १० एमबीपीएस र २० एमबीपीएस गतिको प्याकेज उपलब्ध छ। यस श्रेणीमा १० हजार ३ सय देखि ६९ हजार रुपैयाँ सम्मको प्याकेज उपलब्ध छन्। सीडीएमए प्रिपेड स्काईबाट मासिक २० रुपैयाँ सीडीएमए प्रिपेड स्काई मोबाइलबाट राती १० बजेदेखि बिहान ६ बजेसम्म कम्पनीको नेटवर्कभित्र कल गर्दा ३० दिनसम्मका लागि करवाहेक २० रुपैयाँ मात्र तिरे पुग्छ। यो सेवा सुचारु गर्नका लागि सीडीएमए प्रपेड, सेवाका ग्राहकले मोबाइलको म्यासेज बक्समा 'नाइ' टाइप गरी १४१५ मा एसएमएस पठाउनु पर्नेछ। कम्पनीका अनुसार उल्लेखित प्याकेजको लागि ग्राहकले 'स्टार१४१५ह्यास' मा डायल गर्ने सक्नेछन्।"
वैदेशिक विभागका अधिकृतसहित दुईजना विरुद्ध मुद्दा दायर,"काठमाडौं : वैदेशिक रोजगार विभाग, बुद्धनगर काठमाडौंका शाखा अधिकृतसहित दुईजना विरुद्ध मुद्दा दायर भएको छ। अख्तियारले दुरुपयोग अनुसन्धान आयोगको टोलीले शाखा अधिकृत जगतबहादुर बोहरा र नायब सुब्बा रामकुमार फुयाँलविरुद्ध विशेष अदालतमा मुद्दा दायर गरेको हो। विचाराधिन रहेको वैदेशिक रोजगारसम्बन्धी मुद्दालाई मिलाइ दिने भनेर सुब्बा फुयाँलले निवेदक रविन्द्र अधिकारीबाट ६० हजार घुस लिएका थिए। सुब्बा फुयाँललाई पक्राउ गरी अनुसन्धान हुँदा शाखा अधिकृत बोहराको समेत संलग्नता देखिएकाले भ्रष्टाचार निवारण ऐन बमोजिम जरिवाना र कैद सजायको मागदाबीसहित विशेष अदालत काठमाडौंमा आरोपपत्र दायर गरिएको छ।"
लागुऔषध मुद्दाकी फरार महिला पक्राउ,गुलरिया : लागुऔषध मुद्दामा अदालतको फैसलाले १० महिना २६ दिन कैद सजाय तोकेको बर्दियाको बाँसगढी नगरपालिका वडा नम्ब ३ निवासी ५८ वर्षीया खिमसरा भनिने भिमसरा बुढा क्षेत्रीलाई प्रहरीले पक्राउ गरेको छ। जिल्ला प्रहरी कार्यालय बर्दियाको टोलीले बाँसगढीस्थित निवास नजिक फेलापारी क्षेत्रीलाई पक्राउ गरेको हो।पक्राउ परेकी अभियुक्तलाई आवश्यक कारवाहीका लागि बर्दिया जिल्ला अदालतमा बझाइएको जिल्ला प्रहरी कार्यालय बर्दियाका प्रहरी उपरीक्षक सुरेन्द्रप्रसाद मैनालीले बताए।
उपचार गर्न नसकेर घर फर्केका शान्त लुहारलाई क्यानडाबाट आर्थिक सहयोग,"बाजुरा : हिमाली गाउँपालिका ६ निवासी शान्त लुहारले आर्थिक सहयोग पाएका छन्।भक्तपुरको चाँगुनारायण निवासी हाल क्यानडामा बस्दै आएका दिनेश ढुंगानाको परिवारले बालबालिकाको पढाइ र शान्त लुहारको उपचारका लागि ७९ हजार ६ साय ३० रुपैयाँ सहयोग गरेका छन्। शान्त लुहारको परिवारको बिचल्लीबारे अन्नपूर्णपोस्ट्डटकम र अन्नपूर्ण पोस्ट् दैनिक पत्रिकामा समाचार प्रकाशित भएपछि सहयोगी भेटिएका हुन्। ढुंगानाको परिवारले पठाएको सहयोग रकम एक कार्यक्रममा बीच बडिमालिका नगरपालिकाका नगरप्रमुखको प्रमुख अथित्यतामा शान्त लुहारलाई हस्तान्तरण गरिएको छ। यस्तै अमित ढुंगाना, पत्रकार एकेन्द्र कुँवर, काठमाडौंका व्यापारी दयाराम अग्रवाल, सामाजिक अभियान्ता मेनुका गुरुङ, महेन्द्र दासले ५५ हजार र डा ज्ञानु खड्काले २ हजार ५ सय सहयोग गरेका थिए।त्यस्तै बाजुराको हिमाली गाउँपालिकाका अध्यक्ष गोबिन्द मल्लले २० हजार सहयोग गर्ने बताएका छन्। बयालपाटा अस्पतालमा उपचार सम्भव नभएपछि घर फर्केका लुहार आर्थिक सहयोग पाएपछि उपचारका लागि काठमाडौं हिँडेका छन्। शान्त लुहारकी श्रीमती बच्ची लुहारको गएको साउन महिनामा उपचार नपाएर मृत्य भएको थियो। शान्त लुहार पनि फोक्सोको बिरामी छन्। उनी उपचार नपाएर मृत्युसँगै लडिरहेका छन्।आमाको मृत्यु र बावुको पनि उपचार नपाएर घर फर्किनु परेपछि मृत्युसँगै ५ जना छोराछोरीको बिचल्ली भएको छ। आर्थिक सहयोग मिलेपछि भने बावुको उपचार हुने आशामा शान्तका छोराछोरी बसेका छन्।"
श्रीमती खोज्दै नेपालदेखि भारतसम्म,"राजविराज : सँगै बाँच्ने, सँगै मर्नेे कसम खाएर विवाह बन्धनमा बाँधिएकी श्रीमती गायब भएपछि सप्तरीका एक युवक यतिवेला श्रीमति खोज्दै भौतारिएका छन्। पाँच वर्षसम्म आपसी प्रेम सम्बन्धपछि विवाह गरेकी श्रीमतिलाई उनका घरपरिवारले गायब बनाएको भन्दै बिष्णुपुर गाउँपालिका ५ का प्रदिपकुमार साह प्रहरी, प्रशासनमा दैनिक धाउने गरेका छन्। गत असोज ५ गते प्रदिपले हनुमाननगर कंकालिनी नगरपालिका ६ रम्पुरा मल्हनियाकी २० वर्षीया रबीनाकुमारी यादवसँग अन्तरजातीय प्रेमविवाह गरेका थिए। उनीहरुले सप्तरी जिल्ला अदालतबाट माघ २३ गते नाताकायम समेत गरे। तर, अदालतबाट नाताकायम भएको महिना दिनमैै केटी पक्षबाट श्रीमतीलाई गायब पारेको साह बताउँछन्। राजविराजको राजदेबी मन्दिरमा राजिखुसी विवाह र सप्तरी जिल्ला अदालतबाट नाताकायम गरी राजविराजस्थित डेरामा बसिरहेकै बेला फागुन २३ गते श्रीमतिलाई माईती पक्ष आएर गायब बनाएको प्रदिपको आरोप छ। प्रदिप भने काठमाडौं पढन गएका थिए। श्रीमतीलाई जबरजस्ती भारत बिहारको मधुबनी अन्धरामण्ठ मैन्हीमा बन्धक बनाई राखेको दावी गर्ने प्रदिप न्याय खोज्दै नेपाल र भारतका प्रहरीलाई गुहारी हिँडेका छन्। उनले जिल्ला प्रहरी कार्यालय र पत्रकारहरुका साथै भारतको अन्धरामण्ठ मधुबनी थानामासमेत श्रीमतीको खोजतलास गरी पाउँ भन्दै हारगुहार गरेका छन्। प्रदिप र रबीनाको पाँच वर्षअघि राजविराजस्थित मनोकामना बोर्डिङ्ग स्कुलमा पढदा भेंटघाट भयो। एक अर्कालाई माया गर्न थालेका उनीहरुले आपसी सहमतीमा विवाह गर्ने निर्णय गरे। एक कक्षा जुनियर रहेका प्रदिप कक्षा १२ मा र रबीना स्नातक प्रथम वर्षमा अध्ययनरत रहेका बेला उनीहरुले प्रेमविवाह गर्नुका साथै कानुनीरुपमा समेत विवाह दर्ता गरे। विवाह भएपछि सँगै बस्यौ। प्रदिप भन्छन्एक अर्कालाई मन पराएर विवाह गर्न पाएका हामि दुबै खुसी थियौ। श्रीमतीकै सल्लाह र पहलमा कानुनी रुपमा समेत विवाह पक्का गर्न अदालत गएको बताउने साह भन्छन् एक अर्कामा माया र विश्वासको कुरा थियो, जातको त कुरै थिएन तर अहिले उनका घरपरिवारले जात नमिलेको भन्दै अलग गर्न खोजेका छन्। उमेर पुगेकै कारण अदालतले उनीहरुलाई पति पत्नीको नाताकायम समेत दिएको उनले बताए। तर काठमाडौ आएको १० दिन नबित्दै श्रीमतीलाई फिल्मी शैलीमा कोठाबाटै गायब बनाइ भारत पुयाएको उनको भनाई छ। प्रदिपका अनुसार, फरक जातको केटासँग बिहे गरेको भन्दै श्रीमतिका बुवा रबिन्द्रकुमार यादवसहित ठूलो वुवा, काकाहरुले कोठामा नै आएर उनलाई लिएर गए। त्यसपछि पनि श्रीमतीले फोन गरेर रुदै बिलौना गर्ने गरेको प्रदिप बताउँछन्। शारिरीक र मानसिक यातना खेपिरहेकी श्रीमतिको अत्तोपत्तो माईती परिवारले नदिएको र सम्पर्क गर्न समेत नदिएको प्रदिप बताउँछन्। तीन वर्षसम्म एक अर्कालाई बुझेर विवाह गरेकी श्रीमतीले आफूलाई नछाडने भएकीले नै उनका माइती पक्षले आफूलाई सम्पर्क गर्न नदिएको प्रदिपले बताए। जिल्ला प्रहरी कार्यालयमा उजुरी गर्दै प्रदिपले भनेमाईती पक्षले मानसिकरुपमा धम्क्याएर सम्बन्ध विच्छेदका लागि अदालतसम्म ल्याए पनि श्रीमतिले सहीछाप नगरेपछि सम्पर्कविहिन बनाउन भारततर्फ लगेर गए। उनले एसपी राजेन्द्र विष्टसमक्ष आँशु खसाउँदै भने उनका बुवालाई भनेर एकपटक मात्र श्रीमतिसँग भेट गराई दिनुस्। जिल्ला प्रहरी कार्यालयले सामाजिक रुपमा बसेर मिल्नुस भन्ने जवाफ दिएपछि साहले भारतीय प्रहरी गुहारेका छन्। भारतको अन्धरामण्ठ मधुबनी थानामा साहले विवाहिता श्रीमतिको माइती पक्षले ज्यान मार्ने धम्की दिदै जबरजस्ती गर्न लागेको अर्को विवाह रोकी न्याय गर्न माग गरेका छन्।"
सेन्टीमिटरसहितको सगरमाथाको उचाइ नापेर ल्याउनुभन्दै प्रधानमन्त्रीले गरे टोलीको विदाइ,"काठमाडौं : प्रधानमन्त्री केपी शर्मा ओलीले सगरमाथाको उचाइ नाप्न जान लागेको कर्मचारीको टोलीलाई बुधबार विदाइ गरेका छन्। भूमि व्यवस्था तथा सहकारी मन्त्रालयबाट चारजना कर्मचारीको टोली आज त्यसतर्फ जान लागेका हुन्।टोलीमा प्रमुख नापी अधिकृत खिमलाल गौतम,नापी अधिकृत रवीन कार्की,सर्भेक्षक सुरजसिंह भण्डारी र अमिन युवराज धिताल छन्। टोलीले करिब एक महिनामा सगरमाथाको उचाइ नापेर फर्कने योजना छ। प्रधानमन्त्री निवास बालुवाटारमा बुधबार बिहान आयोजित शुभकामना तथा विदाइ कार्यक्रममा प्रधानमन्त्री ओलीले नेपालको तर्फबाट पहिलो पटक सगरमाथाको उचाइ नाप्न लागिएकाले यस टोलीको प्रतिवदेन आधिकारिक हुने बताए।'नेपाल सरकारको तर्फबाट पहिलो पटक सगरमाथाको उचाइ मापन हुँदैछ। तपाईंहरुले सेन्टीमिटर सहितको उचाइ नापेर ल्याउनु होला,'प्रधानमन्त्री ओलीले भने, 'तपाईंहरुले ल्याएको नाप नै सगरमाथाको आधिकारिक उचाइ हुनेछ।' प्रधानमन्त्री ओलीले टोलीलाई लक्ष्य हाँसिल गर्नका लागि शुभकामना दिए। तर मौसम र स्वास्थ्यलाई भने ख्याल गर्न प्रधानमन्त्रीले सुझाएका छन्।'लक्ष्यमा अडिग रहनुहोस् तर स्वास्थ्यले साथ दिएन वा मौसम प्रतिकुल भयो भने जिद्धी नगर्नुहोस् ।सगरमाथा त्यही हुन्छ।अर्को पटक गएर नापेर आए हुन्छ,' प्रधानमन्त्री ओलीले भने, 'गाइडको निर्देशन पालना गर्नुहोला ।' सरकारको तर्फबाट सगरमाथाको उचाइ मापन कार्य ऐतिहासिक भएको प्रधानमन्त्री ओलीको भनाइ छ। विदाइ कार्यक्रममा मन्त्री पद्मा आर्यालको पनि सहभागीता थियो। सोही कार्यक्रममा मन्त्रालयका तर्फबाट प्रादेशिक विभाजन अनुसारको नेपालको प्रशासनिक नक्सा पनि प्रधानमन्त्री ओलीलाई हस्तान्तरण गरिएको छ।"
पहिलोपटक सगरमाथाको उचाइ नाप्दै नेपाल सरकार,"काठमाडौँ : नेपाल सरकारले पहिलो पटक सगरमाथाको उचाइ नाप्दै छ। सगरमाथाको उचाइ नाप्न सरकारी टोली आज सगरमाथा जाँदै छ। टोलीमा पाँचजना रहेका छन्। उनीहरुलाई प्रधानमन्त्री केपी शर्मा ओलीले आज नै बिदाइ गर्ने कार्यक्रम रहेको छ। टोलीमा अन्तर्राष्ट्रिय माउन्टेन गाइड एवं नेपाल माउन्टेन एकेडेमीका प्रशिक्षक छिरिङ जाङबु शेर्पा, प्रमुख नापी अधिकृत खिमलाल गौतम, नापी अधिकृत रविन कार्की, सर्भेयर सुरजसिंह भण्डारी र अमिन युवराज धिताल रहेका छन्। यसअघि सन् १९५४ मा भारतीय नापी विभागले सगरमाथाको उचाइ नापेको थियो। उनीहरुले सगरमाथाको उचाइ ८,८४८ मिटर मापन गरेका थिए। सन् १९९९ मा अमेरिकी टोलीले सगरमाथाको उचाइ मापन गरेका थियो। उक्त टोलीले सगरमाथाको उचाइ ८,८५० मिटर मापन गरेको थियो। दुई टोलीले सगरमाथाको उचाइ फरकफरक मापन गरेपछि नेपाल सरकारको टोलीले पहिलो पटक आफैँ उचाइ नाप्न लागेको भूमि व्यवस्था, सहकारी तथा गरिबी निवारण मन्त्रालयका सहसचिव एवम् प्रवक्ता जनकराज जोशीले बताए। उनले सगरमाथाको उचाइ मापनको लागि प्रधानमन्त्रीको बिदाइपछि आजै प्रस्थान गर्ने बताए। सगरमाथा उचाइ मापनको अन्तिम रिपोर्ट सन् २०१९ डिस्म्बरसम्ममा ल्याउने तयारी सरकारको रहेको उनले जानकारी दिए।"
स्थानीय तहसम्मै विपत् व्यवस्थापन,"काठमाडौं : विपत् न्यूनीकरण तथा व्यवस्थापनमा संघ, प्रदेश र तहबीच समन्वय गर्ने गरी योजनाको खाका तय भएको छ। राष्ट्रिय योजना आयोगले पन्धाैं पञ्चवर्षीय योजनामा विपत् न्यूनीकरण र व्यवस्थापनलाई उच्च प्राथमिकता दिएर रणनीति बनाएको हो। रणनीतिमा सबै प्रकारका प्राकृतिक प्रकोप एवम् गैरप्राकृतिक विपत् घटनाबाट सिर्जित मानवीय, भौतिक, आर्थिक, सामाजिक, सांस्कृतिक र वातावरणीय क्षति कम गर्ने लक्ष्य छ। आयोगले तयार पारेको पन्धौं योजना (२०७६०७७ देखि २०८००८१) को आधारपत्रमा संघ, प्रदेश र तहलाई प्राप्त अधिकारका आधारमा आवश्यक योजना रणनीति समावेश छ। संविधानले प्राकृतिक प्रकोपबाट हुने जोखिम न्यूनीकरण गर्न पूर्वसूचना, तयारी, उद्धार, राहत एवम् पुनस्र्थापना गर्ने नीति अवलम्बन गर्दै विपत् व्यवस्थापनसम्बन्धी कार्यलाई स्थानीय तहको एकल अधिकार तथा संघ, प्रदेश र स्थानीय तहको साझा अधिकारका रूपमा राखेको छ। प्राकृतिक तथा गैरप्राकृतिक विपत् पूर्वतयारी उद्धार, राहत र पुनर्लाभ कार्य संघ र प्रदेशको साझा अधिकारको सूचीमा सूचीकृत छ। विपत् व्यवस्थापनमा तहले संयन्त्र खडा गरेका छैनन्। केही महानगरपालिका मात्रै यस्तो संयन्त्र खडा गरेको र आकस्मिक कोषसमेत कुनै पनि तहमा खडा नभएको संघीय मामिला तथा सामान्य प्रशासन मन्त्रालयका सहसचिव रूपनारायण भट्टराईले बताए। नेपाल भूकम्पीय जोखिममा ११ औं र बाढीपहिरोको जोखिममा ३० औं मुलुक हो। गृह मन्त्रालयका अनुसार दैनिक सातजना व्यक्तिको प्राकृतिक प्रकोपजन्य दुर्घटनाबाट मृत्यु हुने गरेको छ। वार्षिक पाँच सयभन्दा बढी विपत्का घटना हुने गरेका छन्। आयोगले विपत्का घटना सम्बोधन गर्ने गरी योजना तयार पारेको हो। आधारपत्रमा विपत् जोखिम न्यूनीकरण तथा व्यवस्थापन गर्न विपत् उत्थानमैत्री शासन पद्धतिको सुदृढीकरण गर्ने, तीन तहमा बहुप्रकोप जोखिम नक्सांकन सूचनामा आधारित विपत् जोखिम पूर्वानुमान, पूर्वतयारी, प्रतिकार्य र पुनर्लाभसम्बन्धी क्षमता विकाससँगै विपत् जोखिम संवेदनशील योजना तथा पूर्वाधार निर्माण प्रक्रियामा सुनिश्चित गरिने योजना छ। विपत् जोखिम न्यूनीकरण र व्यवस्थापनका लागि सार्वजनिक, निजी तथा सामुदायिक लगानी वृद्धि गरी समुदाय स्तरदेखि नै क्षमतावृद्धि गर्र्ने लक्ष्य लिइएको छ। विपत् जोखिम न्यूनीकरण र व्यवस्थापनका लागि बृहत् सहभागिता सुनिश्चित गरी सचेतना अभिवृद्धि गर्दै विपत्पछिको पुनर्लाभ पुनःस्थापना, पुनर्निर्माण कार्य सबल र उत्पादनशील बनाउने समेत लक्ष्य लिइएको छ। आयोगले विपत् जोखिम प्रतिरोधमैत्री बनाउन आवश्यक नीतिगत, संस्थागत र कार्यपद्धतिमा सुधार गर्ने रणनीति लिएको छ। त्यसका लागि संघ, प्रदेश र स्थानीय तहमा विपत् व्यवस्थापनसम्बन्धी कार्यका लागि सरकार समन्वय र सहकार्यको संस्कृति अवलम्बन गरिनेछ। तीनवटै तह र समुदायस्तरमा जोखिम घटाउनुका साथै थप जोखिम उत्पन्न हुन नदिन नदी र सुदृढ विपत् प्रभाव मूल्यांकन पद्धति जीवन तथा निर्जीवन बिमा सामाजिक सुरक्षालगायत समुदायमा आधारित विपत् जोखिम न्यूनीकरण विधि प्रवद्र्धनका कार्यक्रम गरिने भएको छ। समुदायदेखि राष्ट्रिय स्तरसम्म बहुप्रकोप जोखिम आँकलननक्सांकनमा आधारित पूर्वतयारी, पुनर्लाभसम्बन्धी क्षमता विकास र पर्याप्त साधन र स्रोतको व्यवस्थापन गर्ने रणनीति आधारपत्रमा छ। त्यसका लागि संघ, प्रदेश तह र समुदायस्तरमा बहुप्रकोप जोखिम आँकलन तथा नक्सांकन गरिने कार्यनीति बनाइएको छ। त्यस्तै तीनवटै तहमा विपत् जोखिम न्यूनीकरण तथा व्यवस्थापनको बृहत्तर सूचना संकनल, विश्लेषण र प्रवाहलाई अनलाइन प्रणालीमा आधारित गरी सरोकारवालाई समन्वय गर्ने कार्यनीति बनाइएको छ। विपतबाट मानवीय, भौतिक आर्थिक र वातावरणीय क्षति कम गर्न तीन तहैमा पूर्वानुमान, राहत र उद्धारलाई प्रभावकारी बनाउने कार्यनीति बनाइने भएको छ। विपत् जोखिमको पूर्वानुमान, अनुगमन, पूर्वतयारी र प्रभावकारी प्रतिकार्य गर्न भौगोलिक सूचना प्रणालीको विकास र विस्तार गरिने कार्यनीति बनाइएको छ। विपत्पछिको क्षति न्यूनीकरण तथा पुनलार्भका लागि स्थानीय तहको क्षमता विकास गरी तहसम्मै उद्धार एवम् राहत सामग्रीको भण्डार तथा वितरण प्रभावकारी बनाउन कार्यनीति बन्ने भएको छ। विपत्सम्बन्धी औपचारिक शिक्षा तथा सीप विकास तालिमका कार्यक्रम र सम्बन्धित पाठ्यक्रम र विषय समावेश गरिने भएको छ। प्रकोप र विपत् जोमिमको अनुगमन, सूचना सम्प्रेषण, खोज तथा उद्धार कार्यलाई प्रभावकारी बनाउन आधुनिक प्रविधि तथा उपकरण बन्दोबस्तीका सामग्री र दक्ष जनशक्तिसहितको क्षमता अभिवृद्धि गरिने कार्यनीति बन्ने उल्लेख छ।"
नाउराको भीरबाट लडेर एक जनाको मृत्यु,"बेनी : म्याग्दीको धवलागिरी गाउँपालिका ४ मा नाउराको भीरबाट लडेर एकजनाको मृत्यु भएको छ। बगरबाट खिवाङ जाने क्रममा नाउराको भीरबाट लडेर खिवाङका ५० वर्षीय जितबहादुर पुनको मंगलबार मृत्यु भएको इलाका प्रहरी कार्यालय दरवाङले जनाएको छ । बगरको तातोपानी कुण्डमा स्नान गरेर घर फर्कने क्रममा पुन नाउराको भीरबाट करिब तीन सय मिटर तल खसेका थिए। साघुँरो बाटोमा हिँड्ने क्रममा झुक्किएर भीरबाट खसेको प्रहरी निरीक्षक रामप्रसाद पाण्डेले बताए। पुन खिवाङ स्थित चन्द्रज्योती माविको व्यवस्थापन समितिका अध्यक्ष, बाघराज बिल्डर्सका अध्यक्ष, अपर म्याग्दीखोला जलविद्युत आयोजनाको निर्देशक थिए। बेलायती गोर्खा सैनिकका सेवा निवृत पुन केही वर्षयता गाउँ फर्किएर जलविद्युत आयोजना, गाउँको विकास निर्माण, व्यवसायिक सुन्तला खेतीका साथै सामाजिक काममा सक्रिय थिए । गाउँका अगुवा पुनको निधनले खिवाङबासी शोकमा डुवेका छन् । धौलागिरी चक्रीय पदमार्ग अन्तरगत पर्ने अक्करे नाउराको भीर जोखिमयुक्त छ । यहाँ वर्षेनी दुर्घटना भएर स्थानीयबासी, पर्यटक र पर्यटक मजदुरहरुको ज्यान जाने गरेको छ ।"
राप्रपाका सांसद लिङदेनलाई धम्की दिने पक्राउ,"काठमाडौं : राप्रपाका सांसद राजेन्द्र लिङदेनलाई ज्यान मार्ने धम्की दिएका दुई जनालाई प्रहरीले पक्राउ गरेको छ। प्रहरीले झापाका तिलकदास पराजुली र हुम्लाका प्रदीप रोकायालाई पक्राउ गरेको हो। अपरिचित व्यक्तिले फोन र एसएमएसबाट ५० लाख रुपैयाँ मागेपछि उनले प्रहरीमा उजुरी दिएका थिए। प्रहरी प्रवक्ता एसएसपी उत्तमराज सुवेदीका अनुसार उनीहरूलाई राजधानीको नयाँ बसपार्कबाट नियन्त्रणमा लिएको हो। लिङदेन झापा३ बाट निर्वाचित प्रतिनिधिसभा सदस्य हुन्। यसैबीच, राप्रपाले महामन्त्री एवं सांसद लिङ्देनलाई ज्यान मार्ने धम्की दिएको घटनाको छानबिन गर्न सरकारसँग माग गरेको छ। हत्याका लागि आफूले पचास लाख लिइसकेको भन्दै अमुक व्यक्तिले निरन्तर सांसद लिङ्देनलाई ज्यान मार्ने धम्की दिइरहेको जनाउँदै राप्रपाले मंगलबार विज्ञप्तिमार्फत घटनाको अनुसन्धानका लागि प्रधानमन्त्रीको ध्यानाकर्षण गराएको हो। सांसद लिङ्देनले सोमबार टिवट्मार्फत आफूलाई अमूक व्यक्तिले ज्यान मार्ने धम्की दिइरहेको सार्वजनिक गरेका थिए। उनले निरन्तर रुपमा आफूलाई फोनमा ज्यान मार्ने धम्की आउने गरेको र घटनाका बारेमा प्रधानमन्त्रीलाई समेत अवगत गराइसकेको बताएका छन्। राप्रपाले आफ्ना सांसद लिङ्देनलाई दिइएको हत्याको धम्की व्यक्तिगत मात्र नभई राजनीतिक हुन सक्ने बताएको छ।"
"पाथीभराबाट फर्किएको गाडी दुर्घटना : बाराका ११ तीर्थयात्री घाइते, ५ गम्भीर","ताप्लेजुङ : ताप्लेजुङको पाथीभरा दर्शन गरेर फर्किएका तीर्थयात्री चढेको गाडी दुर्घटना हुँदा ११ जना घाइते भएका छन्। घाइतेमध्ये पाँचजनाको अवस्था गम्भीर छ भने ६ जना सामान्य रहेको जिल्ला प्रहरी कार्यालय ताप्लेजुङले जनाएको छ। गम्भीर घाइतेमध्ये ५४ वर्षीय मोतिमाया अधिकारी, ४२ वर्षीय एकनाथ सिग्देल, ८ वर्षीय निशान आचार्य, ४२ वर्षीय उद्धवप्रसाद सिग्देल र ३८ वर्षीय लक्ष्मी सिग्देललाई जिल्ला अस्पताल ताप्लेजुङमा उपचार हुन नसकेपछि बाहिर रिफर गरिएको छ । बाँकी ६ जनाको ताप्लेजुङमै उपचार भइरहेको छ। घाइते सबै बारा निजगढका हुन् । मे १ ज १४८६ नम्बरको ट्याक्सी मंगलबार राति ९:५० बजे सुकेटार विमानस्थल छेउमा दुर्घटना भएको थियो।"
राज्यकै अनुमतिमा धर्म प्रचार,"काठमाडौं : सरकारको अनुमतिमा अन्तर्राष्ट्रिय गैरसरकारी संस्था (आईएनजीओ) ले क्रिस्चियन धर्म प्रचार गरिरहेका छन्। राज्यका निकायले नै त्यस्ता संस्थालाई काम गर्न अनुमति दिएपछि यसबारे संसद्को लेखा समितिले गम्भीर चासो व्यक्त गरेको छ। समितिका अनुसार मेरी स्टोप्स इन्टरनेसनल, मर्सी मिसन हिमालयन, टिपर फन्ड बेलायतलगायत आईएनजीओले समाजकल्याण परिषद्बाट स्वीकृति लिई क्रिस्चियन धर्म प्रचार गरिरहेका छन्। यसबारे लेखा समितिअन्तर्गतको उपसमितिले समाजकल्याण परिषद्, प्रमुख जिल्ला अधिकारी र सम्बन्धित मन्त्रालयसँग जबाफ माग्ने भएको छ। ती संस्थाले करोडौं रुपैयाँ खर्च गरी धर्म प्रचार गरिरहेको दाबी उपसमितिको छ। क्रिस्चियन धर्म प्रचार गर्न संस्थालाई कसरी अनुमति दिइएको छ ? केही आईएनजीओले सबै हिन्दूलाई पादरी बनाउने मिसन लिएर काम गरिरहेका छन्। यस्तो काम गर्न अनुमति दिने निकायलाई नियन्त्रण गर्नुपर्छ, उपसमितिका संयोजक विरोध खतिवडाले भने। नागरिकले स्वेच्छाले धर्म परिवर्तन गर्न पाउने तर कुनै संस्थाको पैसाको लोभले धर्म परिवर्तन गराउनु कानुनविपरीत रहेको उनले बताए। उनले भने, यो नेपाल र नेपालीको हितमा छैन। त्यसैले नियन्त्रण हुनुपर्छ। उपसमितिले गैरकानुनी रूपमा धर्म प्रचार गर्ने त्यस्ता संस्थालाई अनुमति दिने निकायमाथि कारबाही गर्न राज्य संयन्त्रलाई आग्रह गरेको छ। महालेखा परीक्षकको ५५ औं वार्षिक प्रतिवेदनमा समाजकल्याण परिषद्ले उठाएका विषयमाथि छलफलका क्रममा केही आईएनजीओले धर्म प्रचारमा ठूलो रकम खर्च गरिरहेको पाइएको समितिका सांसदले बताए। समितिका अनुसार सबै हिन्दूलाई पादरी बनाउने विषय कार्यक्रममै उल्लेख गरी भिजन नेसनल्स नामक आईएएनजीओ २००८ देखि सक्रिय छ। यो आईएनजीओसँग परिषद्ले सन् २०१५१६ का लागि एक करोड आठ लाख र २०१६१७ का लागि एक करोड नौ लाखको सम्झौता गरेको थियो। परिषद्सँग मर्सी तालिम केन्द्र परियोजना स्वीकृतिका लागि पेस गरेको प्रारम्भिक प्रस्तावमा चर्चसँग आबद्ध युवालाई ग्रामीण तथा हिमालय क्षेत्रमा परिचालन गर्न प्रशिक्षित गर्ने, बाइबलकोे ज्ञान फैलाउने तथा स्थानीय चर्चमा नेतृत्व विकास गर्ने, हिमाली जिल्लाका दुर्गम ग्रामीण क्षेत्रमा अल्पकालीन मोबाइल बाइबल तालिम सञ्चालन गर्न प्रशिक्षक तयार गर्ने उल्लेख छ। मेरी स्टोप्स इन्टरनेसनल, मर्सी मिसन हिमालयन, टिपर फन्ड बेलायतलगायत आईएनजीओले समाजकल्याण परिषद्बाट स्वीकृति लिई क्रिस्चियन धर्म प्रचार गरिरहेका छन्। उक्त संस्थाको २०७१७२ को प्रगति प्रतिवेदनमा ६ महिने बाइबल तालिमबाट १० जना दीक्षित भएको, घुम्ती बाइबल तालिमबाट तीन सय पास्चरलाई तालिम दिएको उल्लेख छ। संस्थाले तीन जिल्लाका सीमान्तकृत समूहको क्षमता अभिवृद्धि गर्न २०१३ जुन १४ मा परिषद्सँग पाँच करोड २३ लाख ७० रुपैयाँको परियोजना सम्झौता गरेको थियो। टियर फन्ड, बेलायतको संस्थागत उद्देश्यमा संसारभरका मानिसलाई गरिबी, पीडा र रोगबाट मुक्ति दिलाउँदै क्रिस्चियन शिक्षा र ज्ञानको प्रचार गर्नेे उल्लेख छ। यो आईएनजीओसँग कार्य गर्ने स्थानीय गैरसरकारी संस्थासँग सन् २०१३ जुलाई १६ मा भएको सम्झौतामा क्रिस्चियनको अस्तित्व कायम गर्न र अनुयायीबीच एकता कायम गर्न क्रिस्चियन कर्मचारी भर्नामा प्रतिबद्ध गराएको पाइएको उल्लेख छ। परिषद्द्वारा जारी परियोजना सम्झौतासम्बन्धी निर्देशिका २०७१ मा अन्तर्राष्ट्रिय संघसंस्थाको परियोजनाको खाता देशीय प्रतिनिधि र एक नेपाली कर्मचारीको संयुक्त दस्तखतमा सञ्चालन हुनुपर्ने उल्लेख छ। परिषद्बाट २६ जुलाई २०१२ मा नेपालका पाँच जिल्लामा सञ्चालन गर्ने गरी स्वीकृत तीन करोड ९० लाख ७५ हजारको ५ वर्षे मेरिनोल फादर एन्ड ब्रदर्स परियोजना सञ्चालनका लागि प्राप्त वैदेशिक सहयोग संस्थाका नाममा खाता नखोली देशीय प्रतिनिधिको व्यक्तिगत खातामा जम्मा गर्ने गरेको प्रतिवेदनमा उल्लेख छ। नियम पालना नगर्ने गैरसरकारी संस्थामाथि कारबाही नभएको महालेखाले औंल्याएको छ। आईएनजीओले नेपालको संविधान तथा समाजकल्याण ऐनविपरीत कार्य गरेकोे देखिएकाले त्यस्ता संस्थाको आबद्धता रद्द गर्न महालेखाले सिफारिस गरेको छ। समााजकल्याण परिषद्का प्रवक्ता शिवकुमार बस्नेतले जिल्ला प्रशासनमा दर्ता भएका ती संस्थाको परिषद्ले कार्यक्रम सम्झौता मात्रै गरेको बताए। धर्म प्रचार गर्ने संस्थाको कार्यक्रम स्वीकृत नगरेको उनको दाबी छ। संस्थाको प्रस्तावना, विधानको उद्देश्य हेरेर मात्रै हामीले विदेशी संस्थाको कार्यक्रम स्वीकृत गरेका छौं। धर्म प्रचार गर्ने संस्थालाई संघसंस्था ऐन २०३४ अनुसार दर्ता गर्न मिल्दैन, उनले अन्नपूर्णसँग भने। उनका अनुसार विदेशी संघसंस्थाको कार्यक्रम स्वीकृत गर्दा परिषद्ले शान्तिसुरक्षा, संवेदनशील क्षेत्र र धर्म प्रचारका लागि काम नगर्ने भनेर लिखित सम्झौता गर्दै आएको छ। उनले भने, विदेशी संघसंस्थाले त्यस्ता गतिविधि गरिरहेका छन् भने राज्यका अन्य निकायले पनि नियन्त्रण गर्नुपर्छ।"
भारतमा मजदुरी गरी घर फर्किदै गरेका तीन नेपाली लुटिए,"महेन्द्रनगर : भारतबाट काम गरेर घर फर्किरहेका मुगुका तीनजना नेपाली ब्रह्मदेव सीमा क्षेत्र नजिकै लुटिएका छन्। सीमा बजार टनकपुर हुँदै ब्रह्मदेव पुगेका मुगु लिम्ब्रु गाउँपालिका२ का तीनजना सीमा नजिकैको जङ्गलमा लुटिएका हुन्। भारतको अल्मोडाबाट काम गरेर घर फर्किएका तीनैजना मंगलबार बेलुका लुटिएका हुन्। उनीहरुको साथबाट नेपाली ४० हजार रुपैयाँ,तीनथान मोबाइल, लुगाकपडालगायतका सामानहरु लुटिएको उनीहरुले जानकारी दिए। लुटिनेमा मुगुको लिम्ब्रु गाउँपालिका २ का ५० वर्षीय लालबहादुर शाही, १८ वर्षीय नवीन बुढा र १९ वर्षीय राजेश शाही रहेका छन्। तीनैजनालाई जुसमा नशालु पदार्थ खुवाएर लुटिएको खुल्न आएको छ। 'टनकपुर पुल पार गरेर नेपालतर्फ पुग्दा २ जनाले गर्मी भयो होला, जुस खानुस् भनेर दिए,५० वर्षीय लालबहादुरले भने,'जुसमा नशालु पदार्थ मिसाएको रहेछ,केही थाहा नभई खाइयो, होसमा आउँदा साथमा रहेको पैसा र सबै सामान लुटिसकेको थियो।' जिल्ला प्रहरी कार्यालय कञ्चनपुरका प्रहरी प्रवक्ता डीएसपी ज्ञानबहादुर विष्टले तीनैजनाको जाहेरी प्रहरी कार्यालयमा दर्ता भएको र आवश्यक अनुसन्धान भइरहेको बताए।"
"चोरीका मास्टरमाइन्ड समातिए, तीन महिनामा १६ ठाउँमा चोरी","काठमाडौं : शृंखलाबद्ध चोरीका मास्टरमाइन्ट प्रेम सिंह भन्ने चुनाव तामाङ पक्राउ परेका छन्। भक्तपुर क्षेत्रमा मात्रै गिरोह बनाएर तामाङले चोरी गर्दै आएको प्रहरीको दाबी छ। काभ्रे तिमाल गाउँपालिका घर भएका तामाङ कपनमा डेरा गरी बस्दै आए पनि उनले भक्तपुरलाई अपराध क्षेत्र बनाउँदै आएको प्रहरी अनुसन्धानबाट खुलेको छ। महानगरीय प्रहरी अपराध महाशाखाले गत साता तामाङलाई कपनबाट पक्राउ गरेको हो। तामाङकै योजनामा असोजदेखि मंसिरसम्म मात्रै भक्तपुरका विभिन्न १६ जनाको घरमा चोरी गरेको पाइएको छ। तीन महिनाको बीचमा ६९ लाख ३० हजार सात सय ५० रुपैयाँबराबरको धनमाल चोरी गरेको पीडितले प्रहरीमा खुलाएका छन्। तामाङको समूहमा काभ्रेको तिामाल गाउँपालिकाका वाङ्देन तामाङ, काभ्रे भुम्लु गाउँपालिकाका विकास भन्ने सुमन लामा, सन्तोष विक र भारत महाराष्ट्र प्रदेश साङ्ली जिल्ला तासगाउँ पानमलेवाडीका सचिन भन्ने वैभव वापुसो भोस्ले थिए। उनीहरू यसअघि नै पक्राउ परी भक्तपुर जिल्ला अदालतको आदेशमा फागुन २ गते पुर्पक्षमा जेल चलान भइसकेका छन्। प्रहरीले उनीहरुविरुद्ध चोरी, डाँका तथा संगठित अपराधमा मुद्दा चलाएको थियो। तामाङकै योजनामा सूर्यविनायक नगरपालिकाकी उपप्रमुख रजनी जोशीको घरमा चोरी भएको थियो। मंसिर ४ गते घरमा कोही नभएको मौका छोपी तामाङको समूहले २५ लाख रुपैयाँबराबरको धनमाल चोरी गरेर फरार भएको थियो। उनीहरूले असोज ४ गते एकै स्थानमा दुई जनाको घर, असोज १७, असोज २९, कात्तिक २० र मंसिर ४ गते एकएक स्थानमा, मंसिर ९ गते दुई स्थानमा, मंसिर १३ गते एक स्थानमा, मंसिर १६ गते एकै स्थानमा चार जनाको घर र मंसिर २० गते तीन स्थानका चार जनाको घरमा चोरी गरेको प्रहरी अनुसन्धानबाट खुलेको छ। प्रहरीले तामाङलाई पक्राउ गरेपछि गाडीमा राखेर चोरी भएका स्थानमा पुर्याउँदा आफूले चोरी गरेको घर देखाइदिएका थिए। विशेषगरी कोही नभएको मौका छोपी यो गिरोहले चोरी गर्दै आएको थियो। मोटरसाइकलमा दिनभरि रेकी गर्ने र कोही नभएको घर देखेपछि तत्कालै समूह जम्मा भएर चोरी गरेर भाग्ने गरेको देखियो, महाशाखा प्रमुख एसएसपी सिंहले भने, ताल्चा लगाएको घर देखेपछि बाहिर दुई जना राख्ने र अरू भित्र बसेर १० देखि १५ मिनेटको बीचमा चोरेर भाग्ने गरेको पाइयो। समूह पक्राउ गरेपछि भक्तपुर क्षेत्रमा हुने चोरीका घटनामा केही कमी आएको सिंहले जानकारी दिए। तामाङको समूहले पैसा, गरगहनालगायत बहुमूल्य वस्तु मात्रै चोर्दै आएको महाशाखाको भनाइ छ। यो समूहले चोरीपछि सामान बिक्री गरेर आपसमा पैसा बाँड्ने गरेको थियो, सिंहले भने। तामाङ यसअघि पनि पटकपटक चोरी घटनामा पक्राउ परेर छुटेका अभियुक्त हुन्। कहिले कसको घरमा चोरी ? २०७५ असोज ४ नारायणटारका राममणि ढुंगानाको घर २०७५ असोज ४ नारायणटारका रामशरण पण्डितको घर २०७५ असोज १७ गुण्डुका दीपेन्द्रराज खत्रीको घर २०७५ असोज २९ गिरीटोलका प्रकाश गिरीको घर २०७५ कात्तिक २० कटुन्जेका कर्णदास श्रेष्ठको घर २०७५ मंसिर ४ सिपाडोलकी रजनी जोशीको घर २०७५ मंसिर ९ सँगाकी सबिना बस्नेतको घर २०७५ मंसिर ९ चित्तपोलकी अञ्जना बस्नेतको घर २०७५ मंसिर १३ कोलडाँडाका राजु काफ्लेको घर २०७५ मंसिर १६ दधिकोटका भीमबहादुर ढकालको घर २०७५ मंसिर १६ दधिकोटका कुमार पौडेलको घर २०७५ मंसिर १६ दधिकोटका गोकुल पौडेलको घर २०७५ मंसिर १६ दधिकोटका अशोक खड्काको घर २०७५ मंसिर २० ताथलीकी गंवा सुवालको घर २०७५ मंसिर २० गुन्डुकी पुतली खत्रीको घर २०७५ मंसिर २० गुन्डुका बलराम थापाको घर"
सेफ्टीट्याङ्की सफा गर्ने क्रममा दुईको मृत्यु,राँझा : बाँकेको कोहलपुरमा शौचालयको सेफ्टीट्याङ्की सफा गर्ने क्रममा मंगलबार राति दुई मजदुरको मृत्यु भएको छ। कोहलपुर नगरपालिका११ पिपल चौतारा नजिकै रामप्रसाद सिग्देलको घरमा रहेको शौचालयको सेफ्टीट्याङ्की सफा गर्ने क्रममा कोहलपुर नगरपालिका६ रझेना निवासी ५० वर्षीय कुमार थारू र चेतराम थारूको मृत्यु भएको इलाका प्रहरी कार्यालय कोहलपुरका प्रमुख प्रहरी नायब उपरीक्षक रमेशबहादुर सिंहले जानकारी दिए। शौचालयको सेफ्टीट्याङ्की सफा गर्न भित्र छिरेका बेला निसास्सिएर मृत्यु भएको हुनसक्ने प्रहरी नायब उपरीक्षक सिंहले बताए। उनले शौचालयको सेफ्टीट्याङ्की फोडेर राति नै दुवैको शव निकाली परीक्षणका लागि भेरी अस्पताल पठाइएको जानकारी दिए। रासस

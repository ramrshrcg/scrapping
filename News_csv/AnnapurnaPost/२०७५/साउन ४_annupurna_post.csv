शीर्षक,विवरण
स्वेच्छाचारी सरकार,"दुईतिहाइ बहुमतसहितको शक्तिशाली केपी ओली सरकारले शक्तिको चरम दुरुपयोग गरेको छ । बिहीबार जुम्लामा अनसनरत डा गोविन्द केसीलाई काठमाडौं ल्याउने क्रममा सरकारले स्वास्थ्य संस्थाजस्तो संवेदनशील स्थलमा बल प्रयोग गरेर निन्दनीय काम गरेको छ । बल प्रयोगका क्रममा ४० विद्यार्थी र एकजना प्रहरी गम्भीर घाइेत भएका छन् । अस्पताल, शिक्षालय आदि केही मर्यादित स्थलमा बल प्रयोग गर्न सुरक्षाकर्मी परिचालन गर्न निरंकुश सत्तासमेत हिच्किाउँछ । शक्तिशाली र लोकतान्त्रिक भनिएको ओली सरकारले थोरै पनि लज्जा महसुस नगरी जसरी अस्पताल र अनसनस्थललाई रणभूमिमा परिणत गरायो, यो घटनाप्रति जति खेद प्रकट गरे पनि कम हुन्छ । ओली सरकारले जुम्लामा बिहीबार जे गर्यो, त्यसको हामी घोर भत्र्सना गर्दछौं र कडा शब्दमा भन्न चाहन्छौं, यसखाले स्वेच्छाचारिता हामीलाई कदापि स्वीकार्य हुने छैन । निश्चय पनि ओली सरकार संसदीय अंकगणितमा बलियो छ । तर सबै सन्दर्भमा अंकगणितलाई मात्रै आधार बनाएर बढ्न खोज्नु युक्तिसंगत हुन सक्दैन । निर्वाचित सरकार भएकाले उससँग अधिकार पनि छन् । तर सरकारले आफूसँग भएको शक्ति र अधिकारको सही प्रयोग गर्न सके मात्रै त्यो सार्थक हुनेछ । शक्तिको सार्थक प्रयोग गर्न सरकार अहंकार मुक्त हुनुपर्छ । संस्था, व्यक्ति वा सरकार जोकोही अधिक शक्तिशाली हुँदा उन्मादउन्मुख हुने जोखिम हुन्छ । तर शक्तिको उन्माद बढ्दै जाँदा त्यसले पतनको बाटो छिटै समात्छ भन्ने पनि बिर्सनु हुँदैन । ओली सरकारका गतिविधि र अभिव्यक्तिले उसमा अहंकारको मात्रा बढ्दै गरेको प्रस्ट देखिन्छ । जुम्लामा त्यो अहंकार छताछुल्ल भएको छ । राष्ट्रवादी र राष्ट्रिय आकर्षणको नेता बन्न सकेका प्रधानमन्त्री ओलीको अलोकप्रियताको ग्राफ उक्लिँदै छ । यो सबै यसबीच प्रकट भएका हठ र दम्भको परिणाम हो । स्थिति अझ प्रत्युत्पादक हुनुअगावै ओली सरकारले गम्भीर आत्मसमीक्षा गर्दै अहंकारमा लगाम लगाउनु आवश्यक छ । सरकार सारा मुलुकको अभिभावक हो । उसले आफ्नो दायित्व बिर्सन मिल्दैन । सरकारसँग असन्तुष्ट हुने, माग गर्न पाउने हक हरेक नागरिकमा सुरक्षित हुन्छ । शान्तिपूर्ण रूपमा धर्ना, जुलुस, अनसन गर्ने अधिकार सबैमा सुरक्षित छ । डा केसीले अनवरत रूपमा चिकित्सा शिक्षासँग जोडिएका विषयलाई उठाएर अनसन, आन्दोलन गर्दै आएका छन् । यो पन्ध्रौं अनसनसम्म आइपुग्दा विभिन्न सरकारले विभिन्न सम्झौतासहमति गरेका छन् । ओली सरकारले पनि अघिल्लो देउवा सरकारले केसीसँग गरेको सम्झौताका आधारमा जारी गरेको अध्यादेशलाई निरन्तरता दिएको थियो । यो पृष्ठभूमिमा सरकारले अत्यन्त गैरजिम्मेवार हुँदै अध्यादेशमा राखिएका प्रावधान हटाएर जसरी विधेयक अघि बढाउने प्रयत्न गर्यो, समस्या पुनः बल्झिएको हो । चिकित्सा शिक्षा विधेयकका नाममा उत्पन्न विवाद सुल्झाउन सरकारले जिम्मेवारीबोधसहित जसरी अग्रसरता लिनुपथ्र्यो, त्यो लिन सकेन । बरु मिचाहा प्रवृत्ति अपनाउँदै पेलेरै समाधान खोज्ने प्रयत्न गर्दा अहिलेको अवस्था आएको हो । सरकारले हठ त्याग्दै तत्काल समाधान खोज्नतिर लाग्नुपर्छ । सरकार असहिष्णु र अनुदार हँुदै जाँदा लोकतान्त्रिक पद्धति, संविधान, संघीयता आदि प्राप्त उपलब्धिहरूको संस्थागत विकासमा अवरोध आउँछ । सरकारको यो शैली र व्यवहारले न मुलुकमा राजनीति स्थायित्व रहिरहन्छ न त विकास र समृद्धिका कुरा नै अघि बढ्छ । सरकार जति अलोकतान्त्रिक हुन्छ, अस्थिरता र अराजकता मात्रै होइन, अतिवादी जोखिम त्यति नै बढ्नेछ । धेरैपछि आम जनताले मुलुकले विकास र समृद्धिको बाटो समात्छ कि भनेर अपेक्षा गरेका छन् । यो बेला सरकारले अलोकतान्त्रिक चरित्र देखाउँदै बाटो बिराउने हो भने ती अपेक्षा र सपना पुनः चकनाचुर हुनेछन् । डा केसीले चिकित्सा क्षेत्रमा व्याप्त माफियाकरण र व्यापारीकरणलाई निरुत्साहित गरौं भनेका हुन् । उनले अघि राखेका मुद्दाहरू प्रत्यक्षपरोक्ष आम मानिसको स्वास्थ्य चासो र स्वार्थसँग जोडिएका छन् । यसलाई कुनै पनि सर्तमा नजरअन्दाज गरिनु उचित हुने छैन । अवस्था अझ धेरै नबिथोलिँदै सरकार सम्हालियोस् र समस्या समाधान गर्ने अग्रसरता लेओस् ।"
गोविन्द केसीलाई भेट्न शिक्षण अस्पताल जाँदै शेरबहादुर देउवा,काठमाडौँ: नेपाली कांग्रेसका सभापति शेरबहादुर देउवा २१ दिनदेखि अनशनरत प्राध्यापक डाक्टर गोविन्द केसीलाई भेट्न त्रिवि शिक्षण अस्पताल जाने भएका छन् । पूर्वप्रधानमन्त्री समेत रहेका देउवा शुक्रबार अपरान्ह ४ बजे केसीलाई भेट्न शिक्षण अस्पतालस्थित गणेशमान सिंह स्मृति भवनमा जान लागेका हुन् । जुम्लामा २० दिन अनशन बसेका केसीलाई सरकारले त्यहाँबाट हेलिकोप्टरमा राखेर काठमाडौँ ल्याएको थियो । केसीका सहयोगी डाक्टर अभिषेक सिंहले देउवाको सचिवालयबाट फोनमार्फत यस्तो जानकारी आएको बताएका छन् । शुक्रबारै राष्ट्रिय जनता पार्टी नेपालका नेताहरु पनि केसीलाई भेट्न शिक्षण अस्पताल जाँदैछन् ।
गोविन्द केसीको मुद्दामा नेकपाकांग्रेस जुहारी (भिडियोसहित),काठमाडौँः स्वास्थ्य शिक्षाको क्षेत्रमा सुधार माग गर्दै आन्दोलित प्राडा गोविन्द केसीको अनशनलाई लिएर सत्तारुढ दल नेपाल कम्युनिस्ट पार्टी र प्रमुख प्रतिपक्षी नेपाली कांग्रेसबीच जुहारी चलेको छ । एपीवान एचडी टेलिभिजनको बिहीबार साँझ भएको एपी सेन्टर कार्यक्रममा उपस्थित नेकपाका नेता रघुजी पन्त र कांग्रेसका नेता मिनेन्द्र रिजालबीच चर्काचर्की नै पर्यो । डाक्टर केसीको माग पुरा गर्नका लागि कांग्रेसले ल्याएको अध्यादेशलाई प्रतिष्थापन गर्ने विधेयक हुबहु संसदमा प्रस्तुत नगरेर नेकपाले धोका दिएको आरोप लगाए । संसद नहुँदा आएको अध्यादेशलाई सर्लक्कै प्रतिष्थापन नगरी केपी ओली नेतृत्वको सरकारले अध्यादेशका तीन व्यवस्था खारेज गर्ने गरी विधेयक ल्याएकाले विरोधमा उत्रनुपरेको रिजालले बताए । त्यसैगरी नेपाल कम्युनिस्ट पार्टीका नेता रघुजी पन्तले कांग्रेस नेतृत्वको सरकारका बेला सात सात पटक केसीले अनशन गर्दा पनि बेवास्ता गर्नेहरु अहिले ठुलो स्वरमा कराउनुको औचित्य नभएको जिकिर गरे । नेता पन्तले कांग्रेस लामो समयसम्म सरकारमा हुँदा पनि केसीलाई बेवास्ता गरेको बताउँदै नेकपाको बहुमत आउने पक्का भएपछि प्रधानमन्त्री रहेका देउवाले नियतवश विधेयक ल्याएको दाबी गरे । भिडियोः
"बालुवाटारमा ओलीप्रचण्ड भेटवार्ता, केसीको अनशन पनि एजेन्डा !","काठमाडौँः प्राध्यापक डाक्टर गोविन्द केसीको २१ दिनदेखि जारी अनशनलाई लिएर प्रधानमन्त्री केपी शर्मा ओली र नेपाल कम्युनिस्ट पार्टीका अध्यक्ष पुष्पकमल दाहाल प्रचण्डबीच बालुवाटारमा भेटवार्ता भइरहेको छ । प्रधानमन्त्रीको सरकारी निवास बालुवाटारमा भइरहेको भेटवार्तामा केसीको अनशनबाट उत्पन्न जटिलता समाधान गर्नेबारेमा दुई नेताबीच छलफल भइरहेको स्रोतले जनाएको छ । केसीको अनशन २१ औँ दिनमा पुगिसक्दा पनि मौन रहँदै आएका प्रचण्ड र जुम्लास्थित अस्पताल हस्तक्षेप गरेपछि आलोचित बनेका प्रधानमन्त्रीबीचको यो भेटवार्तालाई अर्थपूर्णरुपमा लिइएको छ । केसी प्रकरणमा सरकार अफ्ठेरोमा परेको अवस्थामा पनि प्रचण्ड मौन रहँदै आएका छन् । प्रचण्डका प्रेस संयोजक विष्णु सापकोटाले दुई नेताबीचको भेटवार्ताबारे पुष्टि गर्दै समसामयिक अवस्था, सरकारको भूमिका र पार्टीको गतिविधिबारे छलफल भइरहेको बताएका छन् ।"
सरकारविरुद्ध आन्दोलन गर्न मोर्चा बनाउने तायारीमा कांग्रेस,"काठमाडौं : डा गोविन्द केसीको अनशन प्रकरणसहित सरकारका अन्य कामविरुद्ध सडक आन्दोलन घोषणा गरेको कांग्रेसले राजपा र नयाँ शक्तिलाई गठबन्धन बनाउन आग्रह गरेको छ। कांग्रेस सभापति शेरबहादुर देउवाले राजपा अध्यक्षमण्डलका सदस्य र नयाँ शक्तिका संयोजक डा बाबुराम भट्टराईलाई छुट्टाछुट्टै भेटेर सरकारविरुद्ध गठबन्धन बनाउन आग्रह गरेका हुन्। राजपा अध्यक्षमण्डलका सदस्य र नयाँ शक्तिका संयोजक दुवैले पुनः छलफल गरेर यस विषयमा कुराकानी अगाडि बढाउने बताएका छन्। वर्तमान सरकारलाई राजपाले समर्थन दिए पनि यससम्बद्ध सांसद भने संसद्मा प्रतिपक्षीकै बेन्चमा बस्दै आएका छन्। डा केसीको अनशनबारे बुधबार मात्रै विज्ञप्ति जारी गर्दै राजपाले सरकारलाई गम्भीर बन्न आग्रह गरेको छ। नयाँ शक्तिका संयोजक डा भट्टराईले भने ओली नेतृत्वको सरकारलाई सुरुदेखि नै आलोचना गर्दै आएका छन्। कांग्रेसले सरकारविरुद्ध घोषणा गरेको आन्दोलनलाई बृहत् रूप दिन आफूहरू सबै पक्षसँग छलफलमा जुटेको कांग्रेसका प्रमुख सचेतक बालकृष्ण खाँडले बताए। हामी पुनः छलफल गरेर आन्दोलनलाई सशक्त बनाउने योजनामा छांै, उनले भने। सभापति देउवाले गरेको प्रस्तावबारे पार्टीमा छलफल गरेर कसरी अघि बढनेबारे सल्लाह हुने राजपा नेता राजेन्द्र महतोको भनाइ छ। हामीले राजपाले उठाउँदै आएका मुद्दालाई समेत त्यसमा समावेश गर्न आग्रह गरेका छौं, उनले भने। अघिल्लो शनिबार मात्रै संसदीय दल नेता चयन गरेको राजपाभित्र वर्तमान सरकारलाई दिइएको समर्थन फिर्ता लिनुपर्ने बहस बाक्लिँदै गएको छ। गत साता बसेको राजपाको राजनीतिक समिति बैठकमा नेताहरूले अध्यक्षमण्डललाई सरकारको समर्थन फिर्ता लिन दबाब दिएका थिए। राजपा र नयाँ शक्तिसँग संसद् भवनमा छलफल गरेपछि सञ्चारकर्मीसँग देउवाले सरकार अधिनायकवादको बाटोमा अघि बढिसकेकाले लोकतान्त्रिक शक्ति मिलेर आन्दोलनमा जानुको विकल्प नरहेको दाबी गरे। बिहीबार मात्रै सरकारले जुम्लामा देखाएको व्यवहारले सबै कुरा प्रस्ट भएको छ, उनले भने, सरकारले संविधानविपरीत काम गरिरहेको छ। डा गोविन्द केसीका माग सम्बोधन गर्नुको साटो उनका समर्थकलाई लाठी प्रहार गर्नु असभ्य एवं निर्लज्ज काम हो, देउवाले भने, यो घटनाको म घोर भत्र्सना गर्छु। जनतालाई लाठी र गोली हान्ने अधिकार सरकारलाई छैन। सरकार ज्यादतीमा उत्रेको छ। संसद् छल्ने गरी बैठकलाई ८ दिन पर सारिएको विषयलाई पनि कांग्रेसले गम्भीर रूपमा लिएको कांग्रेस प्रवक्ता विश्वप्रकाश शर्माले बताए। कांग्रेसले डा केसीको मागअनुसार शिक्षा विधेयक फिर्ता गरेर पूर्ववर्ती सरकारले ल्याएको अध्यादेशलाई विधेयकका रूपमा ल्याउनुपर्ने मागसमेत गर्दै आएको छ। जुम्लामा प्रहरीद्वारा भएको बल प्रयोग र डा केसीलाई काठमाडौं ल्याउनुलाई कांग्रेसले सरकार अधिनायकवाद उन्मुख शैलीतर्फ गएको संकेतका रूपमा बुझ्नुपर्ने कांग्रेसको भनाइ छ। १५ गतेसम्म विरोधका कार्यक्रम घोषणा गरेको कांग्रेसले सरकारविरुद्ध थप मोर्चाबन्दीसहित अघि बढ्ने बताएको छ।"
सरकारको सर्वसत्तावादविरुद्ध कांग्रेस सडकमा जान बाध्य भयो,"धनगढी : नेपाली कांग्रेसका नेता प्रकाशमान सिंहले सरकार अधिनायक तर्फ गइरहेको आरोप लगाएका छन । आज धनगढी विमानस्थलमा सञ्चारकर्मीहरु संग कुरा गदैँ सिहंले भने, पछिल्ला दिनका सरकारको गतिविधि हेर्दा अधिनायक तर्फ गइरहेका आवास काँग्रेसलाई भएको छ । दुईतिहाइको दम्भ देखाएर सरकारले सर्बसत्तावादी शैलीलाई बढावा दिएको भन्दै नेता सिंहले यसका लागि कांग्रेस सडक र सदनबाट शान्तिपूर्ण आन्दोलनमा गएको बताए । जुम्लामा स्वास्थ्य संस्थामा भएको आक्रमणले सरकार कति सवेदनशिल छ भन्ने कुराको प्रमाणीत भइसकेको उनको जिकिर थियो । गोविन्द केसीलाई स्वास्थ्य संस्थामा नै जबरजस्त गरी ल्याएकोप्रति कांग्रसेका गम्भीर आपति छ, उनले भने, स्वास्थ्य संस्थाहरुमा गुणस्तरीय सेवाका लागि सरकारले जायज मागका पुरा गर्नुपर्छ । डाक्टर गोविन्द केसीका मागको सम्बोधन गर्न सरकारले माथेमा आयोगको प्रतिवेदन कार्यान्यवन गर्न पर्ने धारणा व्यक्त गरे । दुई तिहायको सरकार आएपछि विकास होला भन्ने आसमा रहेका जनता सरकारको रबैया देखेर निरास भएको बताए । जनतलाई विकास भन्दा त्रास देखाएर आतंकित पारेको उनको धारणा छ ।"
"करारका कर्मचारी हटेपछि दलित आयोग रितै, सेवा नै प्रभावित","काठमाडौं : राष्ट्रिय दलित आयोगमा करारमा कार्यरत् सबै कर्मचारी एकै पटक विदा भएपछि सेवा प्रभावित भएको छ ।कुल २३ जना कर्मचारीको दरवन्दी रहेको आयोगमा करारकै कर्मचारीको भरमा चलेको थियो । आयोगले ०६७ र ०७१ मा गरी १९ जना करारका कर्मचारी भर्ना गरेको थियो । आयोगमा कार्यालय सहयोगी चार, ड्राइभर चार, सुरक्षा गार्ड दुई, अधिकृत तीन र नासु ६ जना गरी १९ जना कर्मचारी करारमा कार्यरत् थिए । करारमा कार्यरत् कर्मचारीको समय अवधि सरकारले थप नगरेपछि साउन १ गतेदेखि उनीहरु विदा भएका हुन् । आयोगले हाजिर नगराएपनि औपचारिक रुपमा उनीहरुलाई विदाइ भने गरिसकेको छैन । सरकारले करारका कर्मचारीका लागि तीन महिना समय अवधि थप गरेको थियो । तर खारेजमा परेका समिति तथा आयोगका करारका कर्मचारीको समय अवधि थप नभएको संघीय मामिला तथा सामान्य प्रशासन मन्त्रालयका सह सचिव सुरेश अधिकारीले जानकारी दिए । संघीय मामिला तथा सामान्य प्रशासन मन्त्रालयले संवैधानिक आयोग अनुरुपको प्रशासनिक संरचना तयार गरेपनि त्यो मन्त्रिपरिषद्बाट पारित हुन सकेको छैन । आयोगमा संवैधानिक संरचना अनुसार एक सचिवसहित ३२ जना कर्मचारी रहने प्रशासनिक संरचना तयार भएको र साउनको पहिलो हप्तादेखि नै त्यही अनुरूप कर्मचारी खटनपटन गरिने मन्त्रालयका प्रवक्ता सुरेश अधिकारीले जानकारी दिए । लामो समय काम गरेका अनुभवी कर्मचारी एकै पटक विदा हुँदा दलित आयोगको काम प्रभावित भएको हो । पुराना अनुभवी दलित कर्मचारी विदा हुँदा जातीय सिफारिस जस्ता कार्य हुन नसकेको हो । आयोगले गर्दै आएको दलित जातीय प्रमाणपत्र निःशुल्क अध्ययन, दलित जातीय प्रमाणपत्र वितरण लगायतका काम स्थानीय तहले गर्ने व्यवस्था मिलाउन आयोगका उपसचिव ध्रव कोइरालाले संघीय मामिला तथा सामान्य प्रशासन मन्त्रालयलाई परिपत्र गरेका छन् । तर त्यस बारे मन्त्रालयले भने निर्णय गरिसकेको छैन । जातीय सिफारिस कार्य पनि आयोगले नगर्दा सेवाग्राही मर्कामा परेको आयोगकै अधिकृत रामबहादुर विश्वकर्माले बताए । आयोगमा दैनिक २५ देखि ३५ जना जातीय सिफारिस तथा थर परिर्वतनका लागि आउने गर्दछन् । तर ती सेवा अहिले पाउन नसकेको सेवाग्राहीको गुनासो छ । आयोगका एक उपसचिवसहित तीन कर्मचारीले हाजिर मात्रै गरि जाने गरिरहेका छन् । ०५८ सालमा स्थापना भएको दलित आयोग विगत डेढ वर्षयता पदाधिकारी विहीन छ । सरकारले पदाधिकारी नियुक्तिमा चासो दिएको छैन । संविधानले आयोगलाई दलित समुदायको समग्र स्थितिको अध्ययन तथा अन्वेषण गरी नीतिगत, कानूनी र संस्थागत सुधारका विषय पहिचान गरी नेपाल सरकारलाई सिफारिस गर्ने, जातीय छुवाछूत, उत्पीडन र विभेदको अन्त्य गरी दलित उत्थान र विकासका लागि दलित हितसँग सरोकार राख्ने राष्ट्रिय नीति तथा कार्यक्रमको तर्जुमा गरी कार्यान्वयनका लागि नेपाल सरकार समक्ष पेश गर्ने अधिकार दिएका छ । त्यस्तै दलित समुदायको उत्थान तथा हितमा भएका विशेष व्यवस्था लगायत दलित हितसँग सम्वन्धित कानूनको प्रभावकारी रूपमा पालना भए वा नभएको विषयमा अनुगमन गरी पालना वा कार्यान्वयन नभएको खण्डमा कार्यान्वयनका लागि नेपाल सरकार समक्ष सुझाब दिने, दलित समुदायको अधिकारसंग सम्बन्धित नेपाल पक्ष भएको अन्तर्राष्ट्रिय सन्धि वा सम्झौतामा भएको व्यवस्था बमोजिम नेपालले पठाउनु पर्ने प्रतिवेदन तयारीका सम्बन्धमा नेपाल सरकारलाई सुझाव दिने गरेको छ । दलित समुदायलाई राष्ट्रिय विकासको मूल प्रवाहमा समाहित गर्न तथा राज्यका सबै अंगहरूमा समानुपातिक सहभागिता सुनिश्चित गर्न मौजूदा नीति तथा कार्यक्रमको समीक्षा, अनुगमन तथा मूल्यांकन गर्ने र सोको प्रभावकारी कार्यान्वयनका लागि नेपाल सरकारलाई सिफारिस गर्ने, जातीय भेदभाव तथा छूवाछूत वा सामाजिक कुरीतिबाट पीडित भएको वा दलितको हक प्रयोग गर्न नदिएको वा वञ्चित गरेको विषयमा कुनै व्यक्ति वा संस्था विरुद्ध मुद्दा दायर गर्नु पर्ने देखिएमा कानून बमोजिम अदालतमा मुद्दा दायर गर्न सम्बन्धित निकाय समक्ष सिफारिस समेत गर्न सक्ने अधिकार दिएको छ ।"
केसीलाई भेटेपछि देउवाले भनेः सरकारले प्रतिष्ठाको विषय नबनाओस्,"काठमाडौँः नेपाली कांग्रेसका सभापति शेरबहादुर देउवाले २१ दिनदेखि अनशनरत प्राध्यापक डाक्टर गोविन्द केसीलाई त्रिवि शिक्षण अस्पताल महाराजगञ्जमा पुगेर भेटेका छन् । शुक्रबार अपरान्ह शिक्षण अस्पताल पुगेर केसीलाई भेटेपछि देउवाले उनका माग सबै नेपालीका भएकाले पुरा गर्न कन्जुस्याइँ गर्न नहुने जिकिर गरे । उनले केसीका माग पुरा नगरेकोमा कांग्रेसलाई मात्र दोष नदिन पनि आग्रह गरे । सुशील कोइराला प्रधानमन्त्री हुँदा एमाले पनि सरकारमा थियो । त्यही समयमा माथेमा आयोगको रिर्पाेटको आधारमा केसीसँग सहमति गरेरै चिकिसत्सा शिक्षा अध्यादेश ल्याइएको हो, उनले भने, त्यो अध्यादेश जस्ताको त्यस्तै पास गर्नुपर्ने उहाँको जायज हो । देउवाले केसीको जीवन बचाउने कर्तब्य सबैको भएको पनि जिकिर गरे । नेपालमा मेडिकल शिक्षाको भविष्यको लागि उहाँको माग महत्वपूर्ण छ । मेडिकल शिक्षाको स्तर कायम गर्ने गरी सर्वाेकृष्ट बनाउन उहाँको अभियानलाई हामीले सहयोग गर्नुपर्छ, देउवाले भने, केसीको मागमा सबै एक हुन पनि म आमनेपालीलाई आग्रह गर्दछु । सरकारले केसीका मागलाई प्रतिष्ठाको रुपमा हेर्न नहुने पनि उनले बताए । सरकारले केसीका मागलाई प्रतिष्ठाको विषय बनाउनु हुँदैन, उनले भने, केसीको जीवन बचाउनतर्फ लाग्नु पर्छ । पूर्वप्रधानमन्त्री समेत रहेका देउवाले प्रधानमन्त्री केपी शर्मा ओलीसँग भेटेर पनि आफूले केसीको जीवन बचाउनका लागि आग्रह गरेको बताएका छन् ।"
चिकित्सा शिक्षा विधेयक फिर्ता हुँदैन,"काठमाडौं : शिक्षा विज्ञान तथा प्रविधिमन्त्री गिरिराजमणि पोखरेलले संसद्मा दर्ता गरेको चिकित्सा शिक्षासम्बन्धी विधेयक कुनै हालतमा फिर्ता नहुने बताएका छन्। रक्षामन्त्री, गृहमन्त्री, स्वास्थ्यमन्त्रीसँग बुधबार रातिसम्म चलेको संयुक्त बैठकले विधेयक फिर्ता नगर्ने तर केसीलाई काठमाडौं ल्याएर उपचार गराउने निर्णय गरेपछि पोखरेलले पत्रकार सम्मेलन यसबारे स्पष्ट पारेका हुन्। बिहीबार बिहान शिक्षा मन्त्रालयमा पत्रकार सम्मेलन गरेर उनले आमरण अनशनमा बसेका डा गोविन्द केसीले भनेकै भरमा विधेयक फिर्ता नहुने बताए। पत्रकार साथीहरूलाई बुधबार राति नै बोलाएर यसबारे जानकारी गराउन खोजेका थियौं, उनले भने, तर ढिलो भएका कारण आज तपाईंहरूलाइ बिहानै दुःख दिएका हौं। पत्रकार सम्मेलनमा मेडिकल शिक्षा सुधारका लागि विगतमा प्रा केदारभक्त माथेमा नेतृत्वको कार्यदलको प्रतिवेदनले दिएका सबै सुझावलाई कानुनको रूप दिन नसकिने उनले स्पष्ट पारे। माथेमा कार्यदलले दिएको सुझावअनुसार १० वर्षसम्म काठमाडौं उपत्यकामा मेडिकल कलेज खोल्न नदिने, एउटा विश्वविद्यालयलाई पाँचवटा मात्र मेडिकल कलेजको सम्बन्धन दिने, अस्पताल चलाएको तीन वर्षपछि मात्र मेडिकल कलेज सञ्चालनको स्वीकृति दिनुपर्ने भन्ने केसीको माग अहिले नै पूरा गर्न नसकिने उनले बताए। संसद्मा दर्ता भएको चिकित्सा शिक्षा विधयक माथेमा कार्यदलको मर्म र भावनाअनुसार नै ल्याइएको छ। यसलाई एउटा सन्दर्भका रूपमा लिन सकिन्छ। यसको मुटु भनेको चिकित्सा शिक्षा आयोग गठन हो भन्ने मैले बुझेको छु। कार्यदलले दिएको सबै विषयलाई ऐनमा लेखिएन भन्दैमा हटाएको भन्न मिल्दैन, पोखरेलले भने, ऐनमा छुटेका केही कुरा आयोगमार्फत हुन्छन्। प्रतिवेदनमा लेखिएका सबै कुरा ऐन बन्दैनन्। यसका पनि विधि र प्रक्रिया छन्। प्रतिवेदन तयार पार्दै ऐन बनाउने हो भने कानुन मन्त्रालयको के अर्थ ? आमरण अनशनमा बसेका केसीले प्रजातन्त्र र लोकतन्त्र राम्रोसँग बुझेको, प्रजातन्त्रका लागि लडेको पोखरेलको भनाइ छ। अनशनकै भरमा सबै माग पूरा गर्ने हो भने सार्वभौम संसद्को अर्थ के ? चित्त नबुझेको कुरा संसद्मा छलफल गरेर टुंग्याउन सकिन्छ। तर अनशन बसेर मात्र माग पूरा गराउन खोज्नु प्रजातान्त्रिक प्रक्रिया होइन, उनले भने। सरकारले चाहने हो भने बहुमतका आधारमा विधेयक पारित गराउन सक्छ। तर छलफल गरेर सहमतिमै जाऊँ भन्ने सरकारको चाहना रहेको उनले बताए। केसीको स्वास्थ्य अवस्था रक्षा गर्नु राज्यको दायित्व भएका कारण उनलाई उपचारका लागि काठमाडौं ल्याइएको उनले जानकारी दिए। पहिलो कुरा जुम्लाको अस्पतालमा आईसीयू छैन। स्वास्थ्य जटिल बन्दै जाँदा मौसम बिग्रियो भने चाहेको अवस्थामा काठमाडौं ल्याउन सकिँदैन, पोखरेलले भने, उनको स्वास्थ्य अवस्था राम्रो भएको भए र सुविधासम्पन्न अस्पताल भएको भए सरकारी प्रतिनिधि जुम्ला नै गएर पनि वार्ता गर्थे। त्यसमा कुनै अप्ठ्यारो थिएन। कांग्रेसको सरकारको पालामा ल्याइएको अध्यादेशलाई अहिलेको नयाँ जनादेश प्राप्त सरकारले जस्ताको तस्तै पालना गर्नुपर्छ भन्ने कुनै बाध्यता नरहेको पोखरेलले बताए।"
'डा केसी गलत समूहको कब्जामा छन्',"काठमाडौं : प्रधानमन्त्री केपी ओलीले एक समूहको कब्जामा रहेका डा गोविन्द केसीसँग राज्यको पहुँंच आजै मात्र भएको बताएका छन्। उनको भनाइ उद्धृत गर्दै स्रोतले भन्यो, डा केसीको जीवन रक्षार्थ सरकारले केही बल प्रयोग गर्नु पर्यो। उहाँंका माग सक्दो पूरा गर्न सरकार प्रतिबद्ध छ। प्रधानमन्त्री ओलीले राजपाका अध्यक्ष महन्थ ठाकुरको नेतृत्वमा गएको अध्यक्षमण्डलका नेताहरूसँग बिहीबार राति करिब दुई घण्टा लामो वार्ताका क्रममा यस्तो अभिव्यक्ति दिएका हुन्। राजपा अध्यक्ष ठाकुरले सरकार गठनताका भएको सहमतिअनुसार तत्काल संविधान संशोधनलगायत माग पूरा गर्न आग्रह गर्दै प्रधानमन्त्री ओलीलाई सातबुँदे ज्ञापनपत्र बुझाएका थिए। प्रधानमन्त्री ओलीले डा केसीलाई काठमाडौं ल्याएर उनको जीवन रक्षा गर्दै उपचार गर्न सरकारले केही दिनदेखि प्रयास गरिरहेको जानकारी राजपालाई दिए। डा केसीलाई एक एक समूहले कब्जामा लिएकाले आज उनलाई मुक्त गर्न सरकार सफल भयो, प्रधानमन्त्रीको भनाइ उद्धृत गर्दै स्रोतले बतायो। प्रधानमन्त्रीले तपार्ईंहरूको मागअनुसार संविधान संशोधन हुन्छ, त्यसका लागि माइतीघरमण्डलको प्रेसर कम हुन दिनु होस् भन्दै आफूहरूसँग आग्रह गरेको राजपाका नेता अनिलकुमार झाले बताए। उनले प्रधानमन्त्रीको भनाइ उद्धृत गर्दै भने, सांसद रेशम चौधरीका सवालमा अदालतमा विचाराधीन हुँदा केही समय लाग्छ। गृहअन्तर्गत रहेका मुद्दाबारे महान्यायाधिवक्तासँग परामर्श गरी सरकारले आवश्यक निर्णय लिनेछ। प्रदेशलाई आर्थिक, भौतिक, प्राविधिक रूपमा सम्पन्न गराउन आफू तयार रहेको प्रतिबद्धता प्रधानमन्त्रीले राजपा नेताहरूसँग गरेका थिए। अंगीकृत र जन्मसिद्धले नागरिकता पाउनु पर्ने आफ्नो मान्यता रहेकाले सोअनुसार गर्न गराउन गृहमन्त्रीलाई निर्देशन दिइसकेको र त्यसको कार्यान्वयन भए नभएको तत्काल जानकारी लिने उनले राजपाका नेताहरू आश्वस्त पार्ने प्रयास गरेका थिए। लोकतान्त्रिक गठबन्धन बनाउन प्रमुख प्रतिपक्षी दल कांग्रेससँग बिहीबार बिहान छलफल गरेको राजपाले राति प्रधानमन्त्री ओलीलाई प्रधानमन्त्री बनाउन आफूहरूले पनि समर्थन गरेको जानकारीसहित ज्ञापनपत्र बुझाएका हुन्। ज्ञापनपत्र बुझाउन राजपा अध्यक्षमण्डलका नेता राजेन्द्र महतो, शरत्सिंह भण्डारी, महेन्द्रराय यादव, अनिलकुमार झा र राजकिशोर यादवसमेत गएका थिए। राजपाले ज्ञापनपत्रमा अनशनरत डागोविन्द केसीको माग सम्बोधन गर्दै उनको प्राणरक्षा गर्न प्रधानमन्त्रीसँग आग्रहसमेत गरेको छ। राजपाले कैलाली क्षेत्र १ बाट निर्वाचित राजपा सांसद रेशम चौधरीलाई प्रमाणपत्र उपलब्ध गराएर शपथ गराउनु पर्ने मागसमेत गरेको छ। गत वर्षको बाढीबाट प्रभावित मधेसीले अहिलेसम्म राहत पाउन नसकेको भन्दै राहत उपलब्ध गराउन पनि माग गरेको छ। भारतीय प्रधानमन्त्रीको जनकपुरधाम भ्रमणका बेला घोषित अनुदान रकमका कार्यक्रम अघि बढाउन, विभिन्न ऐन कानुन निर्माण गरी प्रदेश सरकारलाई सघाउन, सरकारले पदमुक्त गरेका विभिन्न निकायका पदाधिकारी पुनःनियुक्तीलगायत विभिन्न विषयमा राजपाले छलफल गरेको अध्यक्षमण्डलका नेता अनिलकुमार झाले बताए। ओली सरकारले हालसम्म मधेसी दलहरूको मुख्य एजेन्डा संविधान संशोधनलगायत माग पूरा नगरेको भन्दै सरकारबाट समर्थन फिर्ता लिन पार्टीभित्र तीव्र दबाब परेको जानरकारी अर्का नेताले दिए।"

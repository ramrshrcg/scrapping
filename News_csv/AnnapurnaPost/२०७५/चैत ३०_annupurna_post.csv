शीर्षक,विवरण
प्रशासनले बन्द गरायो महोत्सव,"बेनी : स्थानीय प्रशासनले बेनीमा सञ्चालित प्रथम रेडियो म्याग्दी पर्यटन महोत्सव शनिबारदेखि बन्द गराएको छ। ग्रामीण सामुदायिक विकास मञ्चद्धारा सञ्चालित रेडियो म्याग्दी १०४४ मेघाहर्जले ११ औँ वार्षिकोत्सवको अवसरमा चैत २३ देखि सुरु गरेको महोत्सव प्रहरी परिचालन गरेर बन्द गराएको हो। दिएको समयसीमाभित्र समापन नगरेको, मेला सञ्चालनका लागि दिएको शर्त पालना नगरेको, स्थानीय कला, संस्कृति, ब्यापार र उद्योगको प्रवर्द्धन भन्दा अमुक व्यक्तिलाई ठेक्का दिएर विकृति विसंगति भित्र्याउने, शान्ति सुरक्षालाई प्रतिकुल प्रभाव पार्ने गतिबिधि गरेकाले बन्द गराएको दावी प्रशासनले जनाएको छ। मेला आयोजकलाई पर्याप्त समय दिँदा दिँदै अटेर र अवज्ञा गरेकाले शान्ति सुरक्षा कायम गर्न बन्द गराउन बाध्य भएका हौँ, प्रमुख जिल्ला अधिकारी लीलाधर अधिकारीले भने पछिल्लो पटक जनप्रतिनिधिहरूको उपस्थितिमा भएको छलफलमा २९ गते मेला समापन गर्ने समझदारी गरेका आयोजकले शनिबार पनि सञ्चालन गर्ने घोषणा गरेकाले बन्द गराउनुपरेको हो। पहिलो पटक चैत २१ देखि बैशाख १ गतेसम्म अनुमति दिइएको थियो। राजनीतिक दल र उद्योग वाणिज्य संघ तथा बजारबासीको सुझावका आधारमा चैत २३ देखि २७ गतेसम्म दिएको समयसीमा प्रशासनले २८ गतेसम्म थप गरेको थियो। प्रजिअ अधिकारीका अनुसार प्रदेश सांसद विनोद केसी, जिसस प्रमुख देवेन्द्र केसी, बेनी नगरपालिकाका प्रमुख हरिकुमार श्रेष्ठको उपस्थितीमा २८ गते भएको छलफलमा आयोजकले २९ गते दिउँसो सम्म समापन गर्ने सहमति गरेका थिए। महोत्सवस्थलमा मदिराको स्टल नराख्ने शर्त आयोजकले उल्लङ्घन गरेको प्रशासनले बताएको छ। महोत्सवस्थलमा कुटपिट हुँदा चार जना घाइते भएका थिए। मदिरा सेवन गरेर कुटपिट र उच्छृङ्खल गतिविधि गर्ने १० जनालाई पक्राउ गरिएको प्रहरी नायव उपरीक्षक महेन्द्रप्रसाद मरासिनीले बताए। रेडियोको व्यवस्थापकीय सुधारका लागि स्रोत जुटाउने र जिल्लाको पर्यटन प्रवर्द्धन, संस्कृति संरक्षण, ब्यापार व्यवसायको प्रवर्द्धन गर्ने उद्देश्यले आयोजना गरेको महोत्सव प्रशासनले छापामार शैलिमा ठाडो हस्तक्षेप गरेर मनोरञ्जन र शान्तिपूर्ण रुपमा पेशा व्यवसाय गर्न पाउने अधिकारबाट कुण्ठित बनाएको रेडियो म्याग्दीका स्टेशन म्यानेजर भरत रकालले बताए। शनिबार बिहान सुरक्षाकर्मीले महोत्सव स्थलको ब्यानर च्यातेर जलाएको, ध्वनीका सामग्रीहरु बिगारेको, सिसिटीभी क्यामेरा तोडफोड गरेको र प्रवेशद्वारबाट दिउँसो १२ बजेसम्म कसैलाई पनि भित्र छिर्न नदिएको रकालले बताए। महोत्सव बन्द भएपछि लोक दोहोरी गित प्रतियोगिताको फाइनल, पुरस्कार, सम्मानपत्र वितरण र समापन कार्यक्रम हुन सकेनन्। चैत २१ देखि बैशाख १ गतेसम्मको लागि आफैले दिएको अनुमति पटक पटक संशोधन गर्न लगाइयो, रकालले भने महोत्सव समापन गर्न समेत नदिई प्रशासनले ज्यादती गरेकोमा दुखित भएका छौ। प्रशासन, सुरक्षा निकाय, राजनीतिक दल, जनप्रतिनिधि र उद्योग वाणिज्य संघको आग्रहमा २१ गते तय भएको उद्घाटन कार्यक्रम २३ गते गर्यौँ, महोत्सवका मूल संयोजक चिरञ्जीवी शर्माले भने १ गते सम्मका लागि तय भएको कार्यक्रम छोट्याएर आजै तीन घण्टामा सक्ने तयारी गर्दा गर्दै बिना सुचना निरंकुश र छापामार शैलीमा हस्तक्षेप गरिएकोमा हाम्रो आपत्ति छ। आयोजकका अनुसार महोत्सवको मुख्य आकर्षण लोक दोहोरी गीत प्रतियोगिताको तेस्रो स्थानको फाइनल समेत नगराई शुक्रबार राष्ट्रिय लोक तथा दोहोरी गीत प्रतिष्ठान र अन्नपूर्ण गाउँपालिकालाई दामाशाहीले पुरस्कार दिने गरी तृतीय घोषणा गरिएको थियो। १५ टुक्का गीतलाई दश टुक्कामा झारिएको थियो। एकल नृत्य प्रतियोगितामा सोनीय पुन प्रथम, सोनीया बोगटी दृतीय र सन्धीता गुरुङ तेस्रो भएपनि पुरस्कार पाएका छैनन्। महोत्सव स्थल बेनीको खुल्ला मञ्चमा ११५ वटा स्थल राखिएको थियो। सुरुका २ दिन वर्षातका कारण ब्यवसाय प्रभावित भएको, त्यसपछि पनि चाँडै बन्द गर्नुपर्ने भएकाले ब्यापार नभएको र तोकिएको समयसम्म ब्यापार गर्न नपाउँदा मर्कामा परेको महोत्सवमा रेष्टुरेन्टका स्थल राखेका व्यवसायीहरुले गुनासो गरेका छन्। फेन्सी, भाडा लगायतका स्टलमा भने महोत्सव बन्द गरिएपछि किनमेल गर्नेको घुँइचो लागेको थियो। महोत्सवमा स्थानीय तथा राष्ट्रिय कलाकारहरुले गीत तथा नृत्य समेत प्रस्तुत गरेका थिए। शनिबार गायक प्रकाश सपुतको प्रस्तुति थियो। म्याग्दीको सुरक्षा चुनौती देखिएको मेलालाई नियमन गर्न स्थानीय तह, सुरक्षा निकाय र सरोकारवालाहरुसँग परामर्श गरेर मापदण्ड तयार पार्न लागिएको प्रजिअ अधिकारीले बताए। लामो अवधिसम्म मेला सञ्चालन गर्न नपाउने, विद्यालयमा मेला सञ्चालन गर्न रोक लगाउने, कुनै प्रकारका मदिरा बिक्री गर्न नपाउने व्यवस्था सहितको मापदण्ड बनाउन छलफल चलाइएको समेत उनले बताए। स्थानीय संस्कृतिको प्रवर्द्धन र परम्पराको संरक्षणमा सहयोग पुग्ने गरि छोटो अवधिका लागि मात्र मेला सञ्चालन गर्न दिने प्रशासनको भनाइ छ। म्याग्दीका बस्ती नै पिच्छे १० देखि १५ दिनसम्म सामुदायिक विद्यालयको पठनपाठननै बन्द गरेर मेला सञ्चालन गर्ने, मदिराको अव्यस्थित उत्पादन र बिक्री वितरणका कारण कुटपिट, झैझगडा हुने भएकाले प्रहरी प्रशासनले मेला र मदिरालाई म्याग्दीको मुख्य सुरक्षा चुनौती मानेका छन्।"
जिपको ठक्करबाट बैतडीमा १ जना घाइते,बैतडी : जिपको ठक्करबाट बैतडीमा १ जना घाइते भएका छन्। घाइते हुनेमा पाटन नगरपालिका४ का २६ बर्षे हजारी चन्द रहेका जिल्ला प्रहरी कार्यालय बैतडीले जनाएको छ। दशरथचन्द नगरपालिका२स्थित निंगलाशैनी भगवती मन्दिरमा मेला हेर्न गइरहेका बेला शनिबार दिउँसो २ बजेतिर चन्दलाई देहिमाडौं बजार नजिक घुसुल्ला मोडमा म १ ज १८९ नं को जिपले ठक्कर दिएको हो। घाइते भएका चन्दको निधार र हातमा चोट लागेको छ। घाइते चन्दको जिल्ला अस्पताल बैतडीमा उपचार भइरहेको छ। गाडीलाई प्रहरीले नियन्त्रणमा लिएको छ भने चालक फरार रहेका जिल्ला प्रहरी प्रवक्ता एवं प्रहरी निरीक्षक दीपक पातलीले जानकारी दिए।
महाकाली तर्न ट्युबकै भर,"बैतडी : बैतडीको महाकाली नदी किनारका बासिन्दा नदी वारपार गर्न ट्युबकै भर पर्ने गरेका छन्। महाकाली नदीमाथि झोलुंगे पुल समेत नहुँदा दशरथचन्द नगरपालिका६ सेराका स्थानीयहरू वर्षौंदेखि ट्युबकै माध्यमबाट नदी वारपार गर्ने गरेका हुन्। दैनिक उपभोग्य सामग्री, औषधिका लागि भारतीय बजारकै भर छ। महाकाली नदीमा पुल छैन। वर्षौंदेखि ट्युबमै आवतजावत गर्न बाध्य छौं, दशरथचन्द नगरपालिका ६ का ममता कार्कीले भनिन्, ट्युबमा नदी तर्दा निकै जोखिम छ। जोखिम मोलेर भएपनि पारी जानैपर्छ। २०६९ सालमा महाकाली नदीमा ट्युब मार्फत पारी जाँदै थिए। दुई जना थियौं। एक्कासी ट्युब पल्टियो। धेरै तल पुगेपछि पौडी खेल्दाखेल्दै किनारतिर लाग्यौं। अनि बाँच्न सफल भयौं। त्यो दिन सम्झिँदा अहिले पनि आङ सिरिंग हुन्छ, दशरथचन्द नगरपालिका६ सेराकी तारा कार्कीले भनिन्, महाकाली नदी वारपार गर्ने अरु विकल्प नहुँदा ट्युबकै भर पर्नु परेको छ। पारीपट्टी इष्टमित्र आफन्त पनि छन्। भेटघाट गर्नदेखि लिएर अन्य कामका लागि भारतीय बजारमा जानुको विकल्प छैन। दशरथचन्द नगरपालिका ६ सेरामा नेपालतर्फबाट अहिले बल्ल कच्ची सडक पुगेको छ। सीमावर्ती बजार झुलाघाट हिँडेर जानुपर्दा दुई घण्टा लाग्छ। वर्षातको समयमा झुलाघाट जाने बाटोमा माथिबाट ढुंगा खस्ने गर्दछ। ट्युबबाट पारीपट्टी तर्न सक्यो भने गाडीमा जान पाइन्छ। कोही बिरामी भएको बेला सीमावर्ती भारतीय अस्पताल लैजान पनि ट्युबकै भरमा छौं। स्थानीयबासी तिलकराम टमाटाले भने, आजभोलि त ट्युबमा पनि भारतीय सुरक्षाकर्मीले रोक लगाएका छन्। ट्युबमा यात्रा गर्न देख्यो भने ट्युब नै काटी दिन्छन्। महाकाली नदीमाथि झोलुंगे पुल बनाउने धेरै पहिलादेखि कुरा चलेको भएपनि दुई देशको सीमा नदी भएकाले कुन ठाउँमा कसरी बनाउने भन्ने विषयमा केही छलफल हुन सकेको छैन। महाकाली नदीमा पुल नहुँदा सीमा क्षेत्रका नेपाली नागरिकलाई भने ज्यादै सकस छ। नुनदेखि लिएर अन्य सामग्री खरीदका लागि भारतीय बजार नजिक पर्छ। त्यसका लागि ट्युबमै जोखिमपूर्ण यात्रा गर्नुपर्छ। दशरथचन्द नगरपालिका ६ सेराका पुष्कर कार्कीले भने, नेपालकै पुछारमा बैतडी छ। बैतडीको पुछारमा हामी छौं। पुछारमा रहेका नागरिकलाई सरकारले हेर्न सकेको छैन। हामीले रातको समयमा पनि ट्युबबाटै वारपार गर्नुपर्छ। महाकाली नदीमाथि झोलुंगे पुल नहुँदा निकै सास्ती भोग्नुपरेको स्थानीय बिस्ना कार्कीले बताइन्। उनले भनिन् महाकाली नदीमा झोलुंगे पुल भइदिएको भए हामीलाई धेरै सजिलो हुने थियो। झुलाघाटसम्म पुग्ने बाटो पनि मर्मत भएको भए यस्तो समस्या हामीले झेल्नु पर्ने थिएन। महाकाली नदी किनाराका बासिन्दाले आफूले भोग्नुपरेको समस्या बारेमा स्थानीय सरकारलाई समेत जानकारी गराएको स्थानीय धाना जोशीले बताइन्। उनले भनिन् हामीले हाम्रा समस्याका बारेमा स्थानीय सरकारलाई जानकारी गराईसकेका छौं। पूर्व सूचना प्रणाली स्थापना गर्न सके नदीको बहाव बढेको बेला ट्युब चलाउन हुँदैन भन्ने हामीलाई जानकारी हुन्थ्यो। यो तर्फ पनि सरोकारवाला निकायहरुको ध्यान जानुपर्छ।"
लिंगोको टुप्पोमा सेल्फी प्रतिस्पर्धा,"भक्तपुर : भक्तपुरको प्रसिद्ध बिस्का जात्राअन्तर्गत शनिबार ठड्याइएको लिंगोको टुप्पामा युवाहरुबीच सेल्फी लिने प्रतिस्पर्धा नै चल्यो। पहिले लिंगो ठड्याइसकेपछि डोरी चढ्ने प्रतिस्पर्धा चल्थ्यो। जोकोही हत्तपत्ती लिंगोको टुप्पोमा पुग्न सक्दैन तर शनिबार भक्तपुर नगरपालिका वडा नं ५ योसिंखेलमा ५५ हात लामो लिंगो ठडिनासाथ एक युवा टुप्पो पुगे। उनीसँगै दर्जनौ युवा डोरी समातेर लिंगोको टुप्पातिर हानिए तर अरुले हरेश खाए। टुप्पोमा पुगेका युवाले लिंगाको टाउको बनाइएका हरिबेलका हरिया हाँगाबिंगा छिमलेर जात्रालुतर्फ फाले। जात्रालु पनि भगवानको प्रसाद भन्दै उक्त हाँगाबिंगा लिन तँछाडमछाड गरिरहेका थिए। यत्तिकैमा पाइन्टको बकलीबाट मोबाइल झिकेर ती युवा लिंगोको टुप्पो आउने गरी सेल्फी खिच्न व्यस्त भए। उनले सेल्फी लिँदै गर्दा जात्रास्थलमा भेला भएकाले हाँसोको फोहरा छोडे। लिंगाको टुप्पाबाटै जात्रालुको फोटो खिचेर मोबाइल बकलीमा राखेर उनी लिंगोबाट झरे। उनी झरेकामात्रै के थिए, अर्को युवा पनि लिंगोको टुप्पोसम्मै पुगे। उनीमात्रै के कम उनले पनि सरक्क मोबाइल झिकेर क्लिक क्लिक सेल्फी हानिहाले। फेरि जात्रालुको हाँसोको फोहरा। उनले पनि लिंगोको टाउको बनाइएको हरिबेलको हरियो हाँगाबिंगा जात्रालुतर्फ फ्याँकिहाले। झरेपछि पुरस्कार पाए झापड लिंगोको टुप्पोसम्म पुगेर सेल्फी हानेर पुरुषार्थ देखाएका युवाहरुले पुरस्कारस्वरुप स्थानीय जात्रालुको कुटाइ भेटे। स्थानीयले उनीहरुलाई लिंगोको टाउको बनाइको हरियो हरिबेलका हाँगाबिंगा नभाँच्न भनिरहेका थिए। लिंगो ठड्याइएकै दिन उक्त हरिबेलका हाँगाबिंगा प्रसाद नहुने भन्दै स्थानीयले उनीहरुलाई हांगाबिंगा नभाँच्न आग्रह गरेका थिए। तर ४५ हात लामो लिंगोको टुप्पोमा बस्ने स्थानीयको आग्रह सुन्ने कुरै थिएन। जसै ती युवा भुइँमा झरे स्थानीयले लखेटी लखेटी कुटे। धन्न अरु जात्रालुले जोगाएर भगाएर बाँचे। त्यसलाई बाँकी राख्नुहुन्न। त्यत्रो देउताको टाउकोमा गएर लिन नहुने प्रसाद भाँच्नेलाई ठीक गर्नुपर्छ, स्थानीय जात्रालु भनिरहेका थिए। किन त्यसलाई प्रसाद मानिन्छ होइन भन्ने अन्नपूर्णकर्मीको प्रश्नमा एक स्थानीयले भने, आजको आजै त्यो प्रसाद हुँदैन। भोलिपल्ट लिंगो ढालिसकेपछि मात्रै त्यो प्रसाद मानिन्छ। आजै प्रसादको रुपमा लिँदा अपशकुन हुन्छ। जनतालाई राम्रो हुँदैन। छोटियो लिंगो यस वर्ष लिंगो दस हात छोटिएको छ। बिस्का जात्राको प्रचलनअनुसार लिंगो ५५ हात लामो हुनुपर्छ। तर लिंगोको लागि रुख काटेर ढाल्ने बेला टुप्पोको माग चर्केर छोट्याउनु परेको गुठी संस्थान भक्तपुरले जनाएको छ। भक्तपुर नपा वडा नं ५ स्थित योसिंखेलमा शनिबार ५५ हात लामो लिंगो तान्दै जात्रालु। फोटोः ईश्वरकाजी खाइजूअन्नपूर्ण जात्राको लागि दुइटा लिंगो ल्याइएका थिए तर अर्को बांगो भएकाले छोटो भए पनि सीधा रुख लिंगाको रुपमा उठाइएको गुठी संस्थान भक्तपुरका प्रमुख हरि सुवेदीले जानकारी दिए। शनिबार वर्षान्तको ठीक ठड्याइएको उक्त लिंगो विक्रम संवत्को नयाँ वर्ष सुरु भएको पहिलो दिन ढालेपछि यसवर्षको बिस्का जात्राअन्तर्गत लिंगो जात्रा विधिवत समापन हुनेछ। भक्तपुर नपा वडा नं ५ स्थित योसिंखेलमा शनिबार लिंगो ठड्याउन फलामे कैची मिलाउँदै जात्रालु। फोटोः ईश्वरकाजी खाइजूअन्नपूर्ण"
शिक्षाको बेरुजु ७ अर्ब १४ करोड,काठमाडौं : शिक्षा विज्ञान तथा प्रविधि मन्त्रालय अन्तर्गतका निकायको बेरुजु ७ अर्ब १४ करोड २६ लाख ९० हजार देखिएको छ। महालेखा परीक्षकको कार्यालयले शुक्रबार सार्वजनिक गरेको ५६ औं वार्षिक प्रतिवेदनमा यस्तो देखिएको हो। मन्त्रालय अन्तर्गत एक सय १२ वटा निकाय छन्। शिक्षाका सबै निकायमा गरेर ७ अर्ब २२ करोड ४३ लाख ७५ हजार बेरुजु देखिएको महालेखाले प्रारम्भिक प्रतिवेदन तयार गरेको थियो। उक्त प्रारम्भिक प्रतिवेदनपछि मन्त्रालयले ८ करोड १६ लाख ८५ हजार रुपैंया फस्र्यौट गरेको प्रतिवेदने जनाएको छ। बेरुजुमध्ये १५ करोड ८९ लाख ३१ हजार पेश्कीको रुपमा लगेको पनि प्रतिवेदनमा उल्लेख छ। त्यस्तै मन्त्रालय अन्तर्गत रहेको दुई सय ९ वटा संगठित संस्थातर्फ ४ अर्ब ९० करोड ३४ लाख ८८ हजार बरुजु देखएकोमा प्रारम्भिक प्रतिवेदन उपलब्ध गराएपछि ७८ करोड ८७ लाख ५१ हजार रुपैंया फस्यौट भएको छ। ती सबै संस्था अन्तर्गत अहिले ४ अर्ब ११ करोड ४७ लाख ३७ हजार रुपैंया बेरुजु रहेको महालेखाले जनाएको छ।
सडक दुर्घटना रोक्न सांस्कृतिक सचेतना,"कालिकोट : राष्ट्रिय अपांङग सांस्कृतिक प्रतिष्ठानमा आवद्ध कलाकर्मीले मान्म बजारमा सांस्कृतिक प्रस्तुति प्रदर्शन गर्दै सडक दुर्घटना न्यूनिकरण सम्बन्धि सचेतना जगाएका छन्। राष्ट्रिय अपांङग सांस्कृतिक प्रतिष्ठान, समावेशी अपांङग संजाल र ट्राफिक प्रहरीको सहकार्यमा समुदाय प्रहरी साझेदारी कार्यक्रम आयोजना गरिएको थियो। कार्यक्रममा राष्ट्रिय अपांङग सांस्कृतिक प्रतिष्ठानका संयोजक आकाश बिरही कान्छाले समाजमा मनका गरिब, बिचारका अपाँगहरुको जमात बढ्दै गएको बताउदै यसलाई अन्त्य गर्नुपर्ने बताए। उनले भने,'कोही जन्मजात कोही अपांङग भएका छौँ। कोही सडक दुर्घटनाका कारण अपांङग भएका छौँ। त कोही समाजमा शारीरीक रुपमा सपांङग भएपनि मनका गरिब र बिचारका अपांङ छौँ।' उनले सडक दुर्घटनाकै कारण कोही कसैले पनि शारीरीक रुपमा अपांङगता हुनु नपरोस भन्ने उद्देश्यले आफुहरुले यो सांस्कृृतिक अभियान थालेको बताए। उनले भने,'कर्णाली राजमार्गमा धेरै दुर्घटनाहरु भए। अब नहुन। अव्यवस्थीत बजार र मानविय कारण पनि कतिपय दुर्घटनाहरु हुने र सडक जाम हुने अवस्था पनि छ। यसको न्यूनिकरण गर्नका लागि ट्राफिक नियमको पालना गरौँ।'"
१४ वर्षे बालकले भेट्टाएको १ लाख फिर्ता गरे !,"मलंगवा : सर्लाहीका १४ वर्षका आर्यन श्रेष्ठले भेट्टाएको १ लाख रुपैयाँ फिर्ता गरेका छन्। लालबन्दी नगरपालिकास्थित नवलपुर चोकमा शुक्रवार दिउँसो भेट्टाएको पैसा श्रेष्ठले शनिबार फिर्ता गरेका हुन्। आफ्नो पसल नजिकमै रहेको मामाघर जाँदै गरेको अवस्थामा श्रेष्ठले रोडमा खसेको पैसा भेट्टाएका थिए। भेट्टिएको पैसा इलाका प्रहरी कार्यालय नवलपुरको रोहबरमा पैसा हराउने सोही ठाउँका नथुनी साहलाई फिर्ता गरिएको प्रहरीले जनाएको छ। जग्गा किन्न धनीलाई बयना दिन जाँदैगर्दा आफूले पैसा खसालेको साहले बताएका छन्। रोडक्रस गर्ने समयमा गोजीमा रहेको ३ लाख मध्ये १ लाख बाटोमा खसेको उनले बताए। ऋण काढेर ल्याएको पैसा हराउँदा ठूलो चिन्ता लागेको थियो। सानो सनपापडी व्यापारबाट अलिअलि बचत गरेर केही ऋण लिएर जग्गा किन्न खोजेका थियौं। पैसाको हराउँदा निकै तनाबमा थियौं। तर, भेटाएपछि निकै खुशी लागेको छु साहले भने,'अहिलेको जमानामा यस्तो इमान्दारीता देख्दा आफुलाई अचम्म लागेको छ। फिर्ता गर्नु बाबुलाई धन्यवाद्।' पैसा पाएपछि खुशीले सानो बाबु श्रेष्ठलाई ५ हजार उपहार स्वरुप प्रदान गरेको समेत साहले बताए। नवलपुर चौकमा ज्ञान ज्योती पुस्तक पसल चलाउँदै आएका बुवा अजय श्रेष्ठले पैसा हराउनेलाई कत्रो चिन्ता होला भनेर खोज तलाश गर्दा हराउने व्यक्तिलाई पैसा फिर्ता गरेको बताएका छन्। अरुको पैसा लिनु भन्दा फिर्ता गर्नुमा आत्म सन्तुष्टि हुँदो रहेछ,अजयले भने, पैसा फिर्ता गर्न पाउँदा निकै खुशी लागेको छ ।"
धरानमा भएको कार दुर्घटनामा थप एकको मृत्यु,"इटहरी : शुक्रबार राति साढे ११ बजे धरान८ मा पर्ने कोशी राजमार्गमा भएको कार दुर्घटनामा घाइते भएका थप १ जनाको मृत्यु भएको छ। उनको मृत्युसँगै सो दुर्घटनामा मृत्यु हुनेको सङ्ख्या ४ पुगेको छ। कार चालक मोरङको सुन्दरहरैंचा बस्ने तेह्रथुम घर भएका अन्दाजी ४५ वर्षीय गोविन्द बस्नेतको उपचारको क्रममा मृत्यु भएको हो। प्रहरीका अनुसार उनको विराटनगरको न्यूरो अस्पतालमा उपचार भइरहेको थियो। धरान प्रहरी प्रमुख सुमन तिम्सिनाका अनुसार दुर्घटनामा धनकुटाको महालक्ष्मी४ का २७ वर्षीय जनक बुढाथोकी, इटहरी४ का अनिल श्रेष्ठ र ठेगाना नखुलेका मदन लिम्बूको शुक्रबार नै मृत्यु भएको थियो। धरानबाट इटहरी आउँदै गरेको बा २० च ४०७६ नम्बरको कारले मे १ त ६६९२ नम्बरको ट्याक्टरलाई ओभर टेक गर्ने क्रममा दुर्घटना हुन पुगेको हो। खनारबाट धरानतर्फ जाँदै गरेको को १ ख ४७६१ नम्बरको मजदुर बोकेको बसमा कार अनियन्त्रित भई ठोक्किँदा दुर्घटना भएको प्रहरीले जानकारी दिएको छ। ट्याक्टरमा सवार ३ जना र बसमा सवार ४ जना यात्रुहरूसमेत घाइते भएको र उनीहरूको अवस्था सामान्य रहेको प्रहरीले जानकारी दिएको छ।"
ए लेभलमा ऋतिक विश्व उत्कृष्ट,काठमाडौं : कालोपुलस्थित जेभिएर इन्टरनेशनल एकेडेमीबाट ए लेभल पढेका ऋतिक यादवले कम्प्युटर विज्ञान विषयमा विश्वमै उत्कृष्ट नतिजा ल्याउन सफल भएका छन्। राजधानीमा शुक्रबार आयोजित कार्यक्रममा ब्रिटिस काउन्सिलले ऋतिकलाई विश्व उत्कृष्ट घोषणा गर्दै प्रमाणपत्र समेत प्रदान गरेको छ। यादव कम्प्युटर साइन्समा विश्व उत्कृष्ट र भौतिकशास्त्र तथा रसायनशास्त्रमा नेपाल उत्कृष्ट भएका हुन्। कलेजका प्रमुख लोकवहादुर भण्डारीका अनुसार ऋतिकले रसायनशास्त्रमा पनि विश्वको सातौं स्थान हासिल गरेका छन्। लगनशिल र नियमित पढाईले आफूलाई विश्वकै उत्कृष्ट नतिजा ल्याउन सहयोग पुर्याएको यादवले बताए। कलेज प्रमुख भण्डारीले पनि यादव निकै ईमान्दार विद्यार्थी रहेको बताए। उक्त कार्यक्रममा अन्य विषयमा पनि उत्कृष्ट अंक हासिल गर्ने कलेजका विद्यार्थीको घोषणा गरिएको थियो। ए लेभललाई नेपालमा कक्षा १२ सहरको शिक्षा मानिन्छ। नेपालमा दुइ दर्जन भन्दा बढी संस्थाले ए लेभलको पढाई सञ्चालन गरिरहेका छन्।
सार्वजनिक शिक्षा बिग्रिएकोमा सरोकारवालाकाे चिन्ता,"काठमाडौं : संविधानमा नागरिकलाई निःशुल्क र आधारभुत शिक्षा दिने स्पष्ट व्यवस्था भएपनि कार्यान्वयन पक्ष फितलो भएको भन्दै सरोकारवालाले चिन्ता व्यक्त गरेका छन्। 'सार्वजनिक शिक्षामा जवाफदेहिता र समावेशिता प्रवर्द्धनमा सञ्चार माध्यमको भूमिका' विषयमा लुनिभा बाल सरोकार समूहले काभ्रेमा गरेको कार्यक्रममा सरोकारवालाले चिन्ता व्यक्त गरेका हुन्। संविधानमै भएको व्यवस्था कार्यान्वयन गराउन राज्य असफल भएको भन्दै यसको लागि सञ्चार माध्यमबाट निरन्तर खबरदारी गर्नुपर्ने उनीहरुको भनाइ छ। संविधानको मौलिक हक अन्तर्गत धारा ३१ मा आधारभुत तह (कक्षा आठसम्म) को शिक्षा निःशुल्क तथा अनिवार्य र माध्यमिक तह (कक्षा १२) सम्मको शिक्षा निःशुल्क गरिने व्यवस्था छ । तर, अहिले पनि नागरिकले यो सुविधा उपयोग गर्न पाएका छैनन्। भर्नाको नाममा चर्को शुल्क अशुल्ने, स्टेशनरि शुल्क शिर्षकमा छुट्टै रकम लिने तथा विद्यार्थीलाई निर्वाध रुपमा भर्ना हुन पाउने अधिकारबाट समेत बञ्चित गरिएको छ। कार्यक्रममा शिक्षा अभियानकर्मी मिलन धरेलले भने,कानुनले सुनिश्चित गरेको थुप्रै सुविधा पुरा गर्न राज्य असफल भएको छ। संविधानमै भएको व्यवस्था कार्यान्वयन गराउनको दोष राज्यलाई जान्छ। नागरिकको शिक्षाको अधिकार पुरा गर्ने सन्दर्भमा नेपालले विभिन्न अन्तर्राष्ट्रिय सम्मेलन तथा घोषणापत्रमा सहमति जनाएपनि कार्यान्वयनमा भने चासो नदिएको उनले गुनासो गरे। नेपाल प्रेस इन्स्टिचयुटका पूर्वअध्यक्ष तीर्थ कोईरालाले सार्वजनिक शिक्षा सुधारको लागि राज्यले चालेको कदम प्रभावकारी नभएको आरोप लगाए। अहिले नीजि र सरकारी भनेर शिक्षामा दुई प्रकारको विभेद निम्त्याइएको छ। यसको दोष राज्यकै हो कोइरालाले भने, तर सरकारी कमजोरीको सिकार सोझा र गरिव विद्यार्थी परेका छन्। यस्तो विभेद अन्त्य गर्न सार्वजनिक शिक्षाको सुदृढिकरणका लागि विशेष अभियान चलाउनुपर्छ। लुनिभाका कार्यक्रम व्यवस्थापक सन्तराम डंगोलले सार्वजनिक शिक्षा सुधारका लागि सरोकारवालाबाट निरन्तर खबरदारी गर्नुपर्ने बताए। लुनिभा सार्वजनिक शिक्षाको सुधार, वाल अधिकारको रक्षा तथा अनय सामाजिक मुद्दामा वकालत गर्दै आएको सामाजिक संस्था हो।"
आदित्यको प्रतिभा विज्ञानलाई चुनौती : प्रधानमन्त्री,"काठमाडौं : प्रधानमन्त्री केपी शर्मा ओलीले आदित्य दाहालको प्रतिभा विज्ञानका लागि चुनौती भएको बताएका छन्। बालगुरु आदित्य दाहालको पुस्तक कलियुगको आदित्य एवं ज्योतिपथ पुस्तकको अंग्रजी संस्करणको शनिबार विमोचन गर्दै प्रधानमन्त्री ओलीले स्रोत बिना ज्ञान प्राप्त गर्नु अनौठो विषय भएको बताए। ज्ञान प्राप्त गर्न स्रोत अनिवार्य छ, प्रधानमन्त्री ओलीले भने, आदित्यमा बिना स्रोतको ज्ञान प्राप्त भएको छ। विज्ञानका लागि आदित्यको यो क्षमता असाधारण चुनौति हो। प्रधानमन्त्री ओलीले नेपाल देव भूमि, तपोभूमि र ज्ञान भूमि भएकोले आदित्य जस्ता प्रतिभावानहरूको यहाँ जन्म भएको बताए। प्रधानमन्त्री ओलीले विश्वका वैज्ञानिकहरूलाई आदित्यसको स्रोत बिनाको ज्ञानका बारेमा अध्ययन गरेर निष्कर्ष दिन पनि आग्रह गरे। बालगुरु आदित्य आफ्नी आमासँग। फोटोः दिपेन श्रेष्ठअन्नपूर्ण आदित्यबारेको अंग्रेजी पुस्तक सार्वजनिक गर्दै प्रधानमन्त्री केपी शर्मा ओली, नेकपा अध्यक्ष प्रचण्ड र कांग्रेस सभापति शेरबहादुर देउवा। फोटोः दिपेन श्रेष्ठअन्नपूर्ण"
अब एचआईभी संक्रमितले पनि जीवन बीमा गर्न पाउने,भक्तपुर : एचआईभी एड्स संक्रमितहरुले अब जीवन बीमा गर्न पाउने भएका छन् । राष्ट्रिय एचआईभी एड्स महासंघ नेपाल (एनएपीएन) ले प्राइम लाइफ ईन्स्युरेन्ससँग एचआईभी संक्रमितहरुको जीवन बीमा गर्ने सहमति गरेको हो । यसअघि प्राणघातक एचआईभी एड्स लागेकै कारण संक्रमितहरुले जीवन बीमा गर्न पाइरहेका थिएनन् । संक्रमितहरु भने आफूहरुलाई जीवन बीमामा भेदभाव भएको बताउँदैआएका थिए । एनएपीएनसँगको सहमतिपछि प्राइम लाइफले विनाभेदभाव संक्रमितले चाहेको रकम बराबरको जीवन बीमा गरिदिने भएको हो । सम्झौतापत्रमा एनएपीएनका अध्यक्ष राजेश दिदिया र प्राइम लाइफका सीईओ मनोजकुमार भट्टराईले हस्ताक्षर गरेका छन् । यस्तो सम्झौता नेपालको एचआईभी एड्स संक्रमितको क्षेत्रमा अहिलेसम्मकै महत्वपूर्ण उपलव्धि भएको एनएपीएनका अध्यक्ष दिदियाले प्रतिक्रिया दिए ।
बसको ठक्करबाट रुकुम पश्चिममा १ जनाको मृत्यु,रुकुम पश्चिम : मुसीकोट नगरपालिका८स्थित किटेनीमा बसको ठक्करबाट १ जनाको मृत्यु भएको छ। ना ५ ख ८९६२ नम्बरको बसले ठक्कर दिँदा शनिबार सोही ठाउँका ३५ बर्षे देवजङ्ग खत्रीको घटना स्थालमै मृत्यु हो। रुकुम पूर्वको सदरमुकाम रुकुमकोटबाट काठमाडौंतर्फ जाँदै गरेको डिलक्स बसले ठक्कर दिएपछि खत्रीको मृत्यु भएको जिल्ला प्रहरी कार्यालय रुकुम पश्चिमका प्रमुख डिएसपी सुमित खड्काले जानकारी दिए।
भासु भीरमा मानव कंकाल : सँगै भेटियो मेमोरी कार्डमा फोटोहरू,"धनगढी : कैलालीको भासु भीरमा मानव कंकाल फेला परेको छ। जिल्ला प्रहरी कार्यालयका अनुसार भासु भीरमा बिहीबार शव फेला परेको हो। स्थानीय बासिन्दाले भासु भीरमा शव रहेको जानकारी दिएपछि प्रहरी घटनास्थल पुगेको थियो। सडक भन्दा ५ सय मिटर तल भीरमा रहेको उक्त मानव कंकाल शुक्रबार सशस्त्र प्रहरीको सहायताले निकालिएको हो। भीरमा भेटिएको मानव कंकाल। सँगै भेटिएका कपडा र मोबाइल। फोटोः अन्नपूर्ण भीमदत्त पन्त राजमार्ग अन्तर्गत पर्ने भासुस्थित हाइवे सडकबाट झण्डै ५ सय मिटर तल भीरमा मानव कंकाल भेटिएको कैलालीका प्रहरी नावय उपरीक्षक दक्षकुरमार बस्नेतले बताए। उक्त मानव कंकाल महिनौँ पुरानो भएकाले पहिचान गर्न गाह्रो भएको छ, बस्नेतले भने, कंकाल सँगै भेटिएको पाइन्टमा मोबाइल भित्र रहेको मेमोरीमा फोटा भेटिएकाले पहिचान हुने अपेक्षा छ। प्रहरीले कंकाल कस्को हो पत्ता लगाउन भनेर मेमोरी कार्डमा रहेका फोटो पनि सार्वजनिक गरेको छ। बेपत्ताको उजुरीका आधारमा शव पहिचानमा जुटेको कैलालीका प्रहरी नायब उपरीक्षक दक्षबहादुर बस्नेतले बताए। कंकाल परीक्षणका लागि धनगढी स्थित सेती अञ्चल अस्पतालमा राखिएको छ।"
"बसमा कार ठोक्किएर दुर्घटना, ३ जनाको मृत्यु","इटहरी : शुक्रबार राति ११:३० बजे इटहरीस्थति तरहराको पानीपियामा कार दुर्घटना भएको छ। दुर्घटनामा परी ३ जनाको ज्यान गएको धरान प्रहरी प्रमुख सुमन तिम्सिनाले जानकारी दिएका छन्। प्रहरीकाअनुसार ज्यान गुमाउनेमा धनकुटा महालक्ष्मी नगरपालिकाका २७ वर्षीय जनक बुढाथोकी, इटहरी ४ का अनिल श्रेष्ठ र ठेगाना नखुलेका मदन लिम्बु रहेका छन्। चालक मोरङ सुन्दर हरैचाका अन्दाजी ४५ वर्षीय गोविन्द बस्नेतको विराटनगरको न्यूरो अस्पतालमा भइरहेको छ। उनको अवस्था गम्भीर रहेको छ। धरानबाट इटहरी आउँदै गरेको बा २० च् ४०७६ नम्बरको कारले मे १ त ६६९२ नम्बरको ट्याक्टरलाई ओभरटेक गर्ने क्रममा खनारबाट धरानतर्फ जाँदै गरेको को १ ख ४७६१ नम्बरको मजदुर बोकेको बसमा कार अनियन्त्रितय भइ ठोकिँदा दुर्घटना भएको प्रहरीले जानकारी दिएको छ। दुर्घटनामा ट्याक्टरमा सवार ३ र बसमा सवार ४ यात्रुहरूसमेत घाइते भएको र उनीहरूको अवस्था सामान्य रहेको प्रहरीको भनाइ छ।"
भूकम्पपीडित अझै पाखामा,"सरकार भन्छ, सबतिर काम हुँदैछ काठमाडौं : बुङमतीका ६८ वर्षीय हरिगोविन्द महर्जनको घर दुई पैसामा बनेको थियो। ०७२ को भूकम्पले ढल्यो। छोराबुहारी, २ नातिका साथ टहरोमा बसेको ३ वर्ष पुग्यो। सम्पदा बस्तीमा सरकारले लगाएको मापदण्डका कारण घरबाहिर रहनुपरेको उनले गुनासो गरे। मजस्ता पीडित धेरै छन्, मापदण्डकै भर पर्ने हो भने कसैको घर बन्दैन, उनले भने, सरकारले दिएको पैसा जग हाल्न पनि पुग्दैन। मापदण्ड घाँडो बनेको महर्जनको भनाइ छ। बुङमती गणेश मन्दिर छेवैका न्युछेमान तुलाधरको समस्या पनि उस्तै छ। सिकर्मीका रूपमा गुजारा गर्दै आएका उनको एक पैसा जग्गामा बनेको घर जगैसँग भत्केपछि टहरामा पुगे। महर्जन र तुलाधरजस्ता हजारौं पीडित अझै घरबाहिर छन्। पुनर्निर्माण प्राधिकरणका प्रवक्ता पिताम्बर घिमिरेले सहरी क्षेत्रका सम्पदा बस्तीमा पुनर्निर्माण ढिलो भएको स्विकारे। काठमाडौं, ललितपुर, भक्तपुरलगायत बस्तीमा समस्या छ, घिमिरेले भने, अर्को वर्षसम्म सबैको घर बनिसक्छ। उनले जग्गामा किचलो भएका, जोखिममा परेका, भूमिहीन, पहिलो किस्ता लिएर घर नबनाएका जस्ता समस्याबाहेक अन्यको यही वर्ष काम सक्ने लक्ष्य लिएको बताए। सरकारले दुई सातापहिले पुनःसर्वेक्षण थालेको छ। पुनर्निर्माण प्राधिकरणको चैतको तथ्यांकअनुसार भूकम्पमा परेका ९ लाख ९६ हजार ५ सय ८२ पीडित थिए। त्यसमध्ये ८ लाख २४ हजार ४ सय ५२ जना वास्तविक पीडित देखिएका थिए। ६१ हजार ८ सय ९१ को रेट्रोफिटिङ गर्नुपर्ने देखिएको छ। हालसम्म ३ लाख ८२ हजार ४३ आवास मात्रै निर्माण सम्पन्न भएका छन्। प्राधिकरणले ६ लाख १२ हजार १ सय ५२ वटा आवास बन्दै गरेको बताएको छ। तर, ठूलो संख्यामा निजी आवास बन्न सकेको पाइँदैन। ७ लाख ५५ हजार ८ सय ६८ ले पहिलो किस्ता लिएका थिए। भूकम्पपीडितले पहिलो किस्ता ५० हजार रुपैयाँ पाउँछन्। सरकारले उपलब्ध गराएको पहिलो किस्ताले डीपीसी लेभलसम्म बनाउनुपर्ने हुन्छ। मापदण्डअनुसार कम्तीमा ५५ फिट छाड्नुपर्छ। कम्तीमा साढे दुई आना जग्गा नभई नक्सा पास नहुने हुँदा दोस्रो किस्ता लिनेको संख्या केही घटेको हो। दोस्रो किस्ता डेढ लाख पाइन्छ। अहिलेसम्म ५ लाख ६४ हजार ३ सय ४२ जनाले दोस्रो किस्ता पाएका छन्। तेस्रो किस्ता लिन छानोको तहसम्म पुग्नुपर्ने मापदण्ड तोकिएको छ। त्यससँगै एउटा शौचालय वा सोलार जोडिएको हुनुपर्छ। तेस्रो किस्ता लिनेको संख्या ४ लाख ३२ हजार ८० रहेको प्राधिकरणको तथ्यांक छ। प्रवक्ता घिमिरेले प्रमुख सहरी क्षेत्रबाहेक अन्यत्र निजी आवास बन्ने काम धमाधम भइरहेको बताए। धादिङ, गोर्खा, सिन्धुपाल्चोकलगायत जिल्लामा धेरै काम भएको जनाउँदै १४ वटै अति प्रभावित जिल्लामा बराबर काम भइरहेको बताए। काठमाडांै, ललितपुर, भक्तपुरजस्ता सम्पदा बस्ती भएको ठाउँमा बजेट विनियोजन गरेर अध्ययन भइरहेको बताए। उनले भने, अध्ययन पूरा भएपछि अर्को आर्थिक वर्षमा निजी आवास सम्पन्न हुन्छ। सरकारले दुई सातादेखि लाभग्राहीको सूचीबाट छुटेका अति प्रभावित १४ र अन्य कम प्रभावित १७ जिल्लामा पुनः सर्वेक्षण सुरु गरेको छ। पुनर्निर्माणमा गाउँघर अगाडि, सहर पछाडि आवासीय पुनर्निर्माणमा ललितपुर महानगरपालिका सबैभन्दा पछाडि परेको छ। ०७२ को भूकम्पले जिल्लाका ६ पालिकामध्ये महानगरपालिकामा धेरै क्षति पुर्याएको थियो। जिल्ला आयोजना कार्यान्वयन इकाइ ललितपुरको तथ्यांकले महानगरपालिका पुनर्निर्माणमा पछाडि परेको देखाएको हो। जिल्ला आयोजना कार्यान्वयन इकाइ ललितपुरका अनुगमन तथा मूल्यांकनविद् यमनाथ गिरीका अनुसार ललितपुर महानगरपालिकामा १० प्रतिशत मात्रै घर बनेका छन्। यहाँ ७ हजार ३ सय ७३ जना भूकम्पपीडित थिए। तर, ७ सय ९३ जनाले मात्र घर बनाएका छन्। कोन्जोस्योममा ६२ प्रतिशत काम भइसकेको जानकारी दिँदै २ हजार १ सय ५४ जना भूकम्पपीडित रहेको गिरीले बताए। भूकम्पले तहसनहस बनाएको महालक्ष्मी नगरपालिकामा पनि तीन वर्षसम्म खासै प्रगति देखिएको छैन। यहाँ ३ हजार ६ सय ६९ पीडितमध्ये १९ प्रतिशतले मात्रै घर बनाएका छन्। यस नगरभित्रका सानागाउँ, सिद्धिपुर, लुभु, लामाटारलगायत क्षेत्रमा भूकम्पले धेरै क्षति पुर्याएको थियो। त्यस्तै, गोदावरी नगरपालिकामा पनि २३ प्रतिशत काम भएको छ। यहाँ ९ हजार ५ सय ९८ जना भूकम्पपीडित थिए। बागमती गाउँपालिकाले ५३ प्रतिशत काम सकेको छ। यहाँ ३ हजार ३ सय ७० भूकम्पपीडित थिए। त्यस्तै, महांकाल गाउँपालिकामा ४४ प्रतिशतले आवास निर्माण गरेका छन्। यहाँ २ हजार २ सय ७१ पीडित थिए। ललितपुर महानगरपालिकाको बुङगमती, खोकना, हरिसिद्धि, सुनाकोठीलगायत क्षेत्रमा भूकम्पले बढी क्षति पुर्याएको थियो। बुङमती२२ का अध्यक्ष अम्मिरराज शाक्यले भूकम्पमा सात जनाले ज्यान गुमाएको र ८ सयभन्दा बढी पीडित बनेको बताए। त्यस्तै, २१ वडा खोकनाका अध्यक्ष रवीन्द्र महर्जनले ८ सय ३७ जना पीडितमध्ये ५ सयले पहिलो किस्ता लिएको जानकारी दिए। महर्जनले भने, सयभन्दा बढी घर बनिसके। त्यसका लागि वडाले सहयोग गर्दै आएको छ। पुनर्निर्माणलाई ध्यानमा राख्दै यस क्षेत्रका बासिन्दालाई सात लाख रुपैयाँसम्म कर्जा दिने व्यवस्था गरेको उनले जानकारी दिए। यस्ता पुराना क्षेत्रमा सम्पदा बस्ती पर्ने भएकाले पुनर्निर्माण अगाडि बढ्न नसकेको महर्जनको भनाइ छ। सम्पदा बस्तीमा नक्सा पास नहुनु र त्यसैअनुसार मापदण्ड मान्नुपर्ने हुँदा पुनर्निर्माणमा समस्या आएको उनले बताए। ०००० तेस्रो किस्ता लिनेको संख्या ४ लाख ३२ हजार ८० रहेको प्राधिकरणको तथ्यांक छ।"
खैरो हेरोईनसहित २ जना पक्राउ,बिर्तामोड : झापाको मेचीनगर नगरपालिका स्थित इट्टाभट्टाबाट प्रहरीले खैरो हेरोइन (ब्राउन सुगर) सहित दुई जनालाई पक्राउ गरेको छ। एक ग्राम ५ मिलिग्राम खैरो हेरोइनसहित झापा कनकाई नगरपालिका २ का सुशन सुब्बा र सोही नगरपालिका ६ का सन्तोष राईलाई पक्राउ गरेको हो। शुक्रबार साँझ शंकास्पद अवस्थमा हिडिरहेका उनीहरुलाई चेकजाँच गर्ने क्रममा लागुऔषधसहित पक्राउ गरेको इलाका प्रहरी कर्यालय काँकडभिट्टाले जनाएको छ। पक्राउ परेका दुबै जनालाई इलाका प्रहरी कार्यालय काँकडभिट्टामा राखी थप अनुसन्धान भइरहेको जिल्ला प्रहरी कार्यालय झापाका प्रहरी प्रवक्ता महेन्द्रकुमार श्रेष्ठले बताए।
"कार, बस र ट्याक्टर दुर्घटनामा चारजनाको मृत्यु","धरान : सुनसरीको धरान उपमहानगरपालिका १५ स्थित चारकोसे जङ्गलमा कार, बस र ट्याक्टर दुर्घटना हुदा चारजनाको मृत्यु भएको छ । दुर्घटनामा परी अन्य नौजना घाईते भएका छन् । शुक्रबार मध्यराति धरानको विस्वकर्मा मन्दिर मुनिको चारकोसे जङ्गलको सडक खण्डमा एक आपसमा तीनवटै सवारी साधन दुर्घटनामा परेका थिए । धरानबाट इटहरीतर्फ गईरहेको बा २० च ४०७६ नम्बररको कार, मे १ त ६६९२ नम्बरको ट्याक्टर र इटहरीबाट धरानतर्फ आउँदै गरेको को १० ख ४७६१ नम्बरको यात्रुबस एक आपसमा दुर्घटना हुँदा कारमा सवार चारजनाको मृत्यु भएको इलाका प्रहरी कार्यालय धरानका डिएसपी सुमनकुमार तिम्सिनाले बताएका छन् । मृत्यु हुनेहरुमा इटहरी ४ का अमिर श्रेष्ठ, इटहरी ७ का मदन लिम्बु र धनकुटा महालक्ष्मी नगरपालिकाका जनक बुढाथोकी रहेका छन् । उनीहरुको घटनास्थलमै मृत्यु भएको थियो । कारका चालक मोरङसुन्दर हरैचा नगरपालिकाका गोविन्द्र बस्नेतको उपचारका क्रममा विराटनगर स्थित विराट नर्सिङहोममा उपचारका क्रममा शनिबार मध्यान्न मृत्यु भएको तिम्सिनाले बताए । घाइतेमध्ये अन्य तीनजनाको बीपी कोइराला स्वास्थ्य विज्ञान प्रतिष्ठान धरानमा उपचार भैरहेको छ । सामान्य घाइते भएका पाँजजना उपचारपछि घर फर्किएका छन् । मध्यराति ट्याक्टर र कार ओभरटेक गर्ने क्रममा विपरित दिशाबाट आएको बसमा ठक्कर खाइ दुर्घटना भएको प्रहरीले जनाएको छ ।"
"झापामा बोलेरोको ठक्करबाट १ को मृत्यु, ११ घाइते",बिर्तामोड : पूर्वपश्चिम राजमार्ग अन्तर्गत झापाको मेचीनगर स्थित कालीझोडामा बोलेरो जीपको ठक्करबाट एक जनाको मृत्यू भएको छ भने एघार जना घाइते भएका छन्। शुक्रबार राती करिब ८ बजे पूर्वबाट पश्चिमतर्फ आउँदै गरेको मे १ ज २८११ नम्बरको बोलेरो जीपले चारआली बजारमा पहिचान नखुलेका करिब ७५ वर्षीय पुरुष पैदलयात्री लाई ठक्कर दिएको थियो। ठक्कर दिँदै अनियन्त्रित बनेको उक्त बोलेरोले सोही दिशातर्फ जाँदै गरेको मे १ ज १२०९ नम्बरको अर्को बोलेरो जीपलाई पछाडिबाट ठक्कर दिँदा मे १ ज १२०९ नम्बरको बोलेरोमा सवार ११ जना घाइते भएको जिल्ला प्रहरी कार्यालय झापाले जनाएको छ। ठक्कर दिएर घाइते भएका पहिचान नखुलेका पैदल यात्रीको भने उपचारकै क्रममा मृत्यू भएको र अन्य घाइतेको बिर्तामोड स्थित बीएण्डसी अस्पतालमा उपचार भइरहेको जिल्ला प्रहरी कार्यालय झापाका प्रहरी प्रवक्ता महेन्द्रकुमार श्रेष्ठले बताए। दुबै सवारी साधन र मे १ ज १२०९ नम्बरको जीप चालक शिवसताक्षी नगरपालिका १ का युवराज शंकरलाई नियन्त्रणमा राखेको उनले बताए। मे १ ज २८११ नम्बरका बोलेरो चालक फरार भएकोले खोजी कार्य भइरहेको प्रहरीले जनाएको छ।
२०७५ मा मुख्य मुख्य घटना,"वैशाख ३ :प्रधानमन्त्री केपी ओलीको भ्रमणको आधार तय गर्न परराष्ट्रमन्त्री प्रदीप ज्ञवालीको चीनतर्फ प्रस्थान। ४ : सिन्डिकेटविरुद्ध सरकार। यातायातका सबैखाले सिन्डिकेट भंग गर्दै यातायात कम्पनीका रूपमा दर्ता गर्नुपर्ने मन्त्रिपरिषद्को निर्णय। राष्ट्रसंघीय महिला आयोग कार्यकारी बोर्डमा नेपाल दुई वर्षका लागि सदस्य निर्वाचित। २१ : सर्बियाको विदेशमन्त्री डा इभिक ड्यासिक नेपालको तीनदिने भ्रमणमा। २२ : तत्कालीन राजा ज्ञानेन्द्रको शासनकालमा मारिएकालाई १० लाख क्षतिपूर्ति दिनुपर्ने सर्वोच्च अदालतको फैसला। २७ : भारतीय प्रधानमन्त्री नरेन्द्र मोदी तेस्रोपटक तीनदिने नेपाल भ्रमणमा। जेठ ३ : नेपालका दुई ठूला कम्युनिस्ट पार्टी एमाले र माओवादी केन्द्रबीच पार्टी एकता। पार्टी नाम नेकपा (नेकपा)। ४४१ सदस्यीय केन्द्रीय समिति। केपी ओली र पुष्पकमल दाहाल दुवै पार्टी अध्यक्ष। १३ : सरकारको नीति तथा कार्यक्रम संघीय संसद्बाट पारित। १५ :अर्थमन्त्री युवराज खतिवडाद्वारा आर्थिक वर्ष ०७५७६ को बजेट संसद्मा प्रस्तुत। बजेट १३ खर्ब १५ अर्ब रुपैयाको। १८ :उपेन्द्र यादव नेतृत्वको संघीय समाजवादी फोरम सरकारमा सहभागी। यादव स्वयं सरकारका उपप्रधान तथा स्वास्थ्यमन्त्री। २३ :लामो समयदेखि शान्तिका लागि नेपालले राष्ट्रसंघमार्फत सहयोग गर्दै आएको बुरुन्डीसँग कूटनीतिक सम्बन्ध कायम। असार ५ : प्रधानमन्त्री केपी ओली ६ दिने भ्रमणका लागि चीन प्रस्थान। नेपालजापान सीधा हवाई उडान सम्झौता। प्रख्यात न्युरो सर्जन प्राध्यापक डा उपेन्द्रप्रसाद देवकोटाको निधन। ६ : प्रधानमन्त्री ओली र चिनियाँ राष्ट्रपतिबीच भेटवार्ता। ७ : नेपालचीनबीच दसबुँदे सम्झौता। १६ : चिकित्सक गोविन्द केसीको पन्ध्रौं अनशन जुम्लाबाट सुरु। २२ : मुस्ताङको स्याङबोचेमा टिपर दुर्घटना हँुदा १९ जनाको मृत्यु। राष्ट्रिय चिकित्सा शिक्षा विधेयक संसद्मा दर्ता। २४ : गोरखा फुजेलका कृष्णप्रसाद अधिकारीको हत्याआरोपी छविलाल पौडेलबाट सर्वोच्च अदालतमा आत्मसमर्पण। २७ : काठमाडौं, भक्तपुर र ललितपुरमा दिउँसो टिपर चलाउन रोक्ने गृह मन्त्रालयको निर्णय। २९ : छोराको हत्यारालाई कारबाहीको माग गर्दै अनशनमा बसेकी गोरखा फुजेलकी गंगामाया अधिकारीबाट ४६ दिनको अनशन अन्त्य। साउन २ : भारत र मलेसियाका राजदूतमा क्रमशः नीलकण्ठ उप्रेती र उदयराज पाण्डे सिफारिस। नीलकण्ठ विवादमा परेपछि बाहिर सार्वजनिक भएन। ३ : जुम्लामा अनशनरत चिकित्सक गोविन्द केसीलाई काठमाडौं ल्याइयो। ७ : नेकपाका प्रवक्ता नारायणकाजीले गोविन्द केसीसँग भेट गरेको विषय पार्टीमा आलोचना भएपछि प्रवक्ता पदबाट राजीनामा। तर पछि अस्वीकृत। परराष्ट्रमन्त्री ज्ञवाली पोर्चुगल, बेल्जियम, लग्जम्बर्गको नौदिने भ्रमणमा। ८ : बंगलादेशमा चिकित्सा विज्ञान पढिरहेका विद्यार्थीमाथिको टिप्पणीका आधारमा कानुनमन्त्री शेरबहादुर तामाङको राजीनामा। १० :डा गोविन्द केसीद्वारा सहमतिपछि २७ दिनपछि अमरण अनसन स्थगित। १५ : चितवनको कृषि तथा वन विज्ञान विश्वविद्यालयले गोप्यरूपमा आठ निजी कलेजलाई दिएको सम्बन्धन खारेज गर्न मन्त्रिपरिषद्को निर्देशन। १८ : संवैधानिक परिषद्बाट प्रधानन्यायाधीशमा सिफारिस दीपकराज जोशी संसदीय सुनुवाइ विशेष समितिबाट अस्वीकृत। १९ : कामु प्रधानध्यायाधीश ओमप्रकाश मि श्रद्वारा पेसी तोक्न सुरु। २५ : साहित्यकार दाहाल यज्ञनिधिको निधन। भदौ १ : नयाँ मुलुकी संहिता जारी। २ : पाकिस्तानमा इमरान खान प्रधानमन्त्री भएकोमा नेपाल सरकारद्वारा शुभकामना। ७ : निर्मला पन्त हत्याको विरोधमा आन्दोलनमा उत्रेकालाई प्रहरीद्वारा कञ्चनपुरमा गोली प्रहार। कांग्रेसद्वारा महामन्त्री पूर्णबहादुर खड्काको संयोकजत्वमा मस्यौदा समिति गठन। १४ :बहुपक्षीय प्राविधिक तथा आर्थिक सहयोगका लागि बंगालको खाडी (बिम्स्टेक) सम्मेलन सुरु। १५ : गायक हरिप्रसाद रिमालको निधन। १७ : विदेशमा बस्ने नेपालीलाई पनि मताधिकारको व्यवस्था गर्न सर्वोच्च अदालतको आदेश। २० : संवैधानिक परिषद्द्वारा अख्तियार दुरुपयोग अनुसन्धान आयोगको प्रमुख आयुक्तमा नवीन घिमिरे सिफारिस। २१ :मुख्यमन्त्रीहरूको पोखरा बैठकमा केन्द्र अनुदार बनेको निष्कर्ष। २३ : नुवाकोटमा भएको हेलिकोप्टर दुर्घटनामा ६ को मृत्यु। २४ : प्रधानसेनापति पूर्णचन्द्र थापाद्वारा पदभार ग्रहण। असोज १ : मौलिक हकसम्बन्धी सोह्रवटै विधेयक पारित। ३ : उपराष्ट्रपति नन्दबहादुर पुन चीनको छेन्दु प्रस्थान। ६ : राष्ट्रसंघीय महासभामा भाग लिन तेह्रदिने यात्रा तय गर्दै प्रधानमन्त्री केपी ओली न्युयोर्क प्रस्थान। ९ : प्रधानमन्त्री केपी ओली र अमेरिकी राष्ट्रपतिबीच भेटवार्ता। कञ्चनपुरकी निर्मला पन्तको हत्याबारे छानबिन गर्न बनेको समितिद्वारा गृहमन्त्री रामबहादुर थापालाई प्रतिवेदन हस्तान्तरण। परराष्ट्र मामिला अध्ययन प्रतिष्ठानमा कार्यकारी प्रमुखको नियुक्तिको लागि दरखास्त आह्वान। तर अझै नियुक्ति हुन सकेको छैन। १४ : न्युयोर्कपछि प्रधानमन्त्री ओली कोस्टारिकाको तीनदिने भ्रमण सुरु। १५ : मेघराज निषादको पार्टी नेकपामा विलय। १९ : पप्पु कन्स्ट्रक्सनका सञ्चालकसहित १२ जनाविरुद्ध अख्तियार दुरुपयोग अनुसन्धान आयोगद्वारा भ्रष्टाचार मुद्दा दायर। २७ : केन्द्रमा संघीय प्रहरी ऐन नआउँदै प्रदेश २ प्रहरी विधेयक पारित गरेपछि केन्द्रप्रदेशबीच विवाद। २७ : कांग्रेस नेता चक्र बास्तोलाको निधन। कात्तिक ८ : कञ्चनपुरका निर्मला पन्त हत्या प्रकरणमा छानबिन गर्दा लापरबाही गरेको आरोपमा नेपाल प्रहरीका एसपी डिल्लीराज विष्ट र इन्स्पेक्टर जगदीश भट्ट बर्खास्त। ९ : अख्तियार दुरुपयोग अनुसन्धान आयोगले वैदेशिक रोजगार विभाग ताहाचल कार्यालयका २५ कर्मचारी र दुईजना बिचौलियाविरुद्ध विशेष अदालतमा भ्रष्टाचार मुद्दा दायर। ११ : उपप्रधान तथा रक्षामन्त्री ईश्वर पोखरेल र चीनका रक्षामन्त्री जनरल वाइ फुङबीच नेपाललाई एक सय पचास मिलियन आरएमसी सैन्य सहयोग गर्ने सम्झौता। १२ : राष्ट्रपति विद्यादेवी भण्डारी कतारको औपचारिक भ्रमण सुरु। मलेसिया र नेपालबीच श्रम सम्झौता। १४ : सम्पत्ति शुद्धीकरण विभागद्वारा सातजनाविरुद्ध विशेष अदालतमा मुद्दा दायर। १४ : प्रदेश ३ का मुख्यमन्त्री डोरमणि पौडल र मन्त्री केशव स्थापितबीच मन्त्रिपरिषद्मै झगडा। दुई दिनपछि स्थापित बर्खास्तगी। १८ : मानव अधिकारकर्मी तथा नागरिक अगुवा पद्मरत्न तुलाधरको निधन। २० : कांग्रेस उपसभापतिमा विजयकुमार गच्छदार मनोनीत। २५ : कानुनविद् तथा पूर्वमन्त्री नीलाम्बर आचार्य भारतको राजदूतमा सिफारिस। मन्त्रिपरिषद्को निर्णय तत्काल सार्वजनिक नगर्ने मन्त्रिपरिषद्कै निर्णय। २७ : पदीय आचरणविपरीत काम गरेको भन्दै सुदूरपश्चिम प्रदेशका सामाजिक विकासमन्त्री दीर्घ सोडारी बर्खास्तगी। २९ : राष्ट्रसंघको विकाससम्बन्धी उपमहासचिव जमिना जे मोहम्मद नेपाल भ्रमणमा। मंसिर ४ : राष्ट्रिय जनता पार्टीका अध्यक्ष मण्डलको संयोजकमा राजेन्द्र महतो चयन। ७ : पूर्वप्रधानन्यायाधीश केदारनाथ गिरीको निधन। ११ :तामझामबीच सरकारद्वारा सामाजिक सुरक्षा कार्यक्रम घोषणा। १५ : चर्काे विरोधबीच धर्मप्रचारक संस्थाको आयोजना र सरकारको सहआयोजनामा नेपालमा एसिया प्यासिफिक समिट (होली वाइन सम्मेलन) सुरु। सम्मेलनमा सहभागीलाई भेट दिन प्रधानमन्त्री ओलीले सोल्टी होटलमै तीन दिन बिताए। टुभालु, कम्बोडिया, फिलिपिन्स, म्यानमारलगायतका अन्य टापु राष्ट्रमा राष्ट्र एवं सरकार प्रमुख र प्रतिनिधिहरूको उपस्थिति। राष्ट्रपति विद्यादेवी भण्डारी वातावरणीय कार्यक्रममा भाग लिन पोल्यान्ड प्रस्थान। २१ : सिक्टा सिँचाइ आयोजनामा दुई अर्ब १३ करोड रुपैयाँ भ्रष्टाचार गरेको ठहरसहित पूर्वमन्त्री विक्रम पाण्डेसहित चार आयोजना प्रमुखलाई भ्रष्टाचार मुद्दा। २२ : अस्टेलियाका लागि नेपाली राजदूत लक्की शेर्पा परराष्ट्र मन्त्रालय हाजिर। संसदीय सुनुवाइ विशेष समितिबाट चार राजदूतको नाम सर्वसम्मत रूपमा अनुमोदित। २२ : नेकपाका चार सचिवालय सदस्य माधव नेपाल, झलनाथ खनाल, वामदेव गौतम र नारायणकाजी श्रेष्ठद्वारा पार्टी बैठक बहिष्कार। समय पालना नगरेको आरोप। २३ : पहिलोपटक अन्तरप्रदेश परिषद् बैठक। २७ : चोलेन्द्रशमशेर राणा प्रधानन्यायाधीशमा सिफारिस। २९ :कांग्रेस महासमिति बैठक सुरु। नेकपा स्थायी समिति बैठक पनि सुरु। पुस ३ : पूर्वप्रधानमन्त्री डा तुलसी गिरिको ९३ वर्षको उमेरमा निधन। ४ : पहिलोपटक नेपालका परराष्ट्रमन्त्री अमेरिकी विदेश मन्त्रालयमा औपचारिक दुईपक्षीय वार्ता। इन्डो प्यासिफिक रणनीति र उत्तरकोरियाको विषय नेपालमा विवादित। ६ : राष्ट्रसंघको शान्तिसम्बन्धी आयोगमा नेपाल निर्वाचित। धनगढीका रवि वड दोस्रो नेपाल आइडल घोषित। दाङमा भएको बस दुर्घटनामा २२ जनाको मृत्यु। ११ : संसद्को हिउँदे अधिवेशन सुरु। दूरसञ्चार प्राधिकरण अध्यक्ष दिगम्बर झाको राजीनामा। १२ :प्रधानमन्त्री केपी ओलीद्वारा धरहरा पुनर्निर्माणको शिलान्न्यास। १७ : संसदीय सुनुवाइ विशेष समितिद्वारा प्रधानन्याधीशमा चोलेन्द्रशमशेर राणाको नाम सर्वसम्मतिबाट स्वीकृत। १८ : वाइडबडी प्रकरणमा चार अर्ब ३५ करोड अनियमितता भएको संसद्को सार्वजनिक लेखा समितिअन्तर्गतको उपसमितिको प्रतिवेदन सार्वजनिक। १९ :वाइडबडी प्रकरणमा छानबिन गर्न मन्त्रिपरिषद् बैठकबाट तीन सदस्यीय छानबिन समिति गठन। १९ : टीकापुर घटनाका मुख्य योजनाकार रेशम चौधरीलाई सभामुख कृष्णबहादुर महराद्वारा शपथ। न्याय परिषद् बैठकले सर्वोच्चका न्यायाधीश दीपकराज जोशीलाई सबै जिम्मेवारीबाट मुक्त गर्ने निर्णय। २५ : नेपालफ्रान्स परामर्श बैठक। मिस नेपाल शृंखला खतिवडा नेपालफ्रान्सको सद्भावना दूत नियुक्त। २५ जापानका विदेशमन्त्री तीनदिने भ्रमणका लागि काठमाडौंमा। २६ परराष्ट्रमन्त्री ज्ञवाली राइसिना डाइलगमा सहभागी हुन भारत प्रस्थान। २७ : विवेकशील साझा पार्टी विभाजित। २९ : प्रदेश २ का आर्थिक मामिलामन्त्री विजय यादव र उद्योग सचिव विद्यानाथ झाबीच कुटाकुट। माघ २ : विदेशी बैंकमा ५५ नेपालीको पैसा रहेको प्रतिवेदन सार्वजनिक। ३ : ३३ किलो सुन प्रकरणमा पाँच न्यायाधीश जिम्मेवारीबाट मुक्त। ४ : संसद्मा नयाँ अभ्यासको सुरुआत। सांसदप्रधानमन्त्री प्रश्नोत्तर। ६ : प्रधानमन्त्री ओली अर्थ र परराष्ट्रमन्त्रीसहित वल्र्ड इकोनोमी फोरममा सहभागी हुन स्विट्जरल्यान्डको डाभोस प्रस्थान। ११ : राष्ट्रिय चिकित्सा शिक्षा विधेयक कांग्रेस अवरोधका बीच संसद्मा बहुमतले पारित। भेनेजुएलामा अमेरिकाले हस्तक्षेप गरेको भन्दै नेकपाका अध्यक्ष पुष्पकमल दाहालद्वारा वक्तव्य जारी। वक्तव्यको पक्षविपक्षमा चर्काे आवाज। १५ : त्रिभुवन विमानास्थलका नायब सुब्बा श्यामकृष्ण च्वामु श्रेष्ठविरुद्ध १४ करोड बढी हिनामिना गरेको आरोपमा विशेष अदालतमा मुद्दा। १६ : धुर्मुससुन्तली फाउन्डेसनद्वारा चितवनमा क्रिकेट रंगशाला बनाउने घोषणा। राष्ट्रिय चिकित्सा शिक्षा विधेयक राष्ट्रिय सभाबाट पारित। १८ : अस्टेलियाका लागि नेपाली राजदूत लक्की शेर्पाद्वारा राजीनामा। पशुपतिशमशेर राणा र प्रकाशचन्द्र लोहनीको राप्रपाबीच पार्टी एकता। २१ : प्रतिपक्ष दल कांग्रेसद्वारा सरकारविरुद्ध मुलुकभर प्रदर्शन। भृकुटीमण्डप जग्गा भाडा अनियमितता प्रकरणमा तत्कालीन समाज कल्याणमन्त्री टेकबहादुर गुरुङ र बद्री न्यौपानेविरुद्ध भ्रष्टाचारको मुद्दा दर्ता। २३ : सर्वोच्च अदालतद्वारा एनसेलको पुँजीगत लाभकर एनसेल र विदेशी कम्पनी एक्जिऐटाबाट असुल्न सरकारलाई परमादेश। २४ : खानेपानी मन्त्रालयद्वारा मेलम्ची खानेपानीको ठेक्का रद्द। फागुन १ : राजस्व छलीमा अख्तियारद्वारा आठजनाविरुद्ध मुद्दा ३ : घूस प्रकरणको भिडिओ सार्वजनिक भएपछि अख्तियार दुरुपयोग अनुसन्धान आयुक्त राजनारायण पाठकद्वारा राजीनामा। १० :एनसेल टावरमाथि विप्लव समूहको आक्रमण। एकजनाको मृत्यु। १२ : भाषाविद् बालकृष्ण पाखरेलको निधन। १५ : ताप्लेजुङमा हेलिकप्टर दुर्घटना। पर्यटनमन्त्री रवीन्द्र अधिकारीसहित सातजनाको मृत्यु। १८ : पूर्वउपप्रधान तथा अर्थमन्त्री भरतमोहन अधिकारीको निधन। २२ : टीकापुर घटनामा रेशम चौधरीलाई जन्मकैदको फैसला। राजपाद्वारा सरकारलाई दिएको समर्थन फिर्ता। परराष्ट्रमन्त्री मानवअधिकारसम्बन्धी चालीसौं सभामा सहभागी हुन जेनेभा प्रस्थान। २४ : सीके राउतसँग एघारबुँदे सम्झौता। २६ : राष्ट्रसंघको महिलासम्बन्धी कार्यक्रममा सहभागी हुन पाँचदिने भ्रमणका लागि राष्ट्रपति विद्यादेवी भण्डारी अमेरिका प्रस्थान। २८ :विप्लवको पार्टी नेकपालाई आपराधिक समूह घोषणा गर्दै मन्त्रिपरिषद्द्वारा गतिविधिमा प्रतिबन्ध। चैत ४ :दक्षिण दक्षिण सहकार्यमा सहभागी हुन परराष्ट्रमन्त्री अर्जेन्टिना प्रस्थान। ११ :प्रमुख निर्वाचन आयुक्तमा दिनेशकुमार थपलिया सिफारिस। १३ : भ्रष्टाचार अभियोगमा अख्तियारका आयुक्त राजनारायण पाठकविरुद्ध विशेष अदालतमा मुद्दा दायर। १४ : जनकपुर बमकाण्डका मुख्य योजनाकार पूर्वराजयमन्त्री सञ्जय साहसहित सातजनालाई धनुषा जिल्ला अदालतद्वारा जन्मकैदको फैसला। १५ : प्रदेश २ को एसईई परीक्षा स्थगित। लगानी सम्मेलन सुरु। १६ : लगानी सम्मेलनमा १५ योजनामा लगानी गर्ने प्रतिबद्धता। १७ : बारा र पर्सामा आएको हावाहुरीबाट २५ जनाको मृत्यु। १९ :सर्वाेच्चका पाँचजनासहित २२ न्यायाधीश दलीय भागबन्डाका आधारमा सिफारिस। २० : नेपाली कांग्रेस सभापति शेरबहादुर देउवाविरुद्ध ५१ जिल्ला सभापतिको भेला। २१ : नेपाल बार एसोसिएसनको अध्यक्षमा चण्डेश्वर श्रेष्ठ निर्वाचित। प्रस्तुति :सूर्य पाण्डे"
अलौकिक त्रिगजुर शिवालय,"काठमाडौं : पाशुपत क्षेत्रस्थित गौरीघाटबाट उत्तरतर्फ लागेपछि करिब दुई सय मिटरको दुरीमा दायाँपट्टि विशाल बसाहाको मूर्ति देखिन्छ। पशुपतिनाथ अघिल्तिर विराजमान नन्दीको झल्को दिने उक्त बसाहाको मुखाकृति गाईको र शरीर नन्दी स्वरूपमा छ। छेउमा पुगेर हेर्दा बसाहाको पेटमा अवस्थित दक्षिण फर्किएको ढोकाबाट गर्भगृहमा स्थापित पञ्चमुखी शिवलिंगको मूर्ति देखिन्छ। बसाहाको ढाडमाथि ब्रह्मा, विष्णु र महेशको नाममा अलगअलग तीन विशाल गजुर बनाइएको छ। साथै माथिबाट तलतिर झरेको विशाल नागसहितको शिखाभाग पनि छ। यो संरचना बालज्ञानी गुरु आदित्यको संकल्प र डिजाइनमा नवनिर्मित त्रिगजुर शिवालयको हो। अन्तर्चेतनाबाट प्रस्फुटित ज्ञान र मनोकांक्षालाई साकार रूप दिन गुरु आदित्यले कुनै दिन लेखेका थिए, म एउटा अद्भुत र अलौकिक मन्दिर निर्माण गर्न चाहन्छु। तिमीहरू सबैको साथ र सहयोग चाहिन्छ। जुन मन्दिरले देश र हामी सबैलाई विश्वमा चिनाउनेछ। मन्दिरको शिलान्यास दुई वर्षअघि भएको थियो। डा राजु अधिकारी भन्छन्, यो मन्दिरको सम्पूर्ण कलात्मक डिजाइन बालगुरु आदित्यको हो। योग र साधनापछि उहाँले विभिन्न समयमा मन्दिर निर्माणको योजना निर्देशन गर्नुभएको थियो। यहाँ स्थापित पञ्चमुखी शिवालयलाई बालज्ञानी गुरु आदित्यले पशुपतिनाथको सखाका रूपमा व्याख्या गर्नुभएको छ। आठ वर्षको अबोध बालकको संकल्प र डिजाइनमा यति ठूलो अनुष्ठान आफैंमा ठूलो उपलब्धि भएको विराटनगरका हृदयराम भट्टराई बताउँछन्। उनी भन्छन्, आदि गुरुमा दैवी गुण छ। उहाँकै डिजाइनमा बनेको मन्दिर अन्त कतै देखिएको मात्र होइन सुनिएको पनि छैन। यो विश्वकै अनुपम उदाहरण हो। कीर्तिपुरबाट अनुष्ठानमा आएका कृष्णराज अर्याल बालगुरु आदित्य अन्तरज्ञानी भएको बताउँछन्। अधिकांश महात्मा र ज्ञानीहरू विद्या आर्जन र अनुसन्धानपछि सिद्धि पाउँछन्। तर बालगुरु आदित्य फरक हुनुहुन्छ। उहाँमा जन्मसिद्ध ज्ञान आएको देखिन्छ। उहाँले साधना र योगको माध्यमबाटै अलौकिक ज्ञान प्राप्त गर्नुभएको छ। अर्याल गुरुको दर्शन र ज्ञानबाट आफू प्रभावित भएको बताउँछन्। ध्यान र योगले जीवनमा सकारात्मक प्रभाव पार्ने उनको तर्क छ। हाँडीगाउँकी श्रुति अर्याल आदिगुरुको आ श्रममा आउन थालेको धेरै भयो। गुरुसँग पारिवारिक सम्बन्ध पनि भएकी अर्याल गुरुको शक्तिबाट ज्यादै प्रभावित भएको बताउँछिन्। यति कम उमेरमा यस्तो अलौकिक ज्ञान प्राप्त गर्नुु आश्चर्यजनक छ। यही ज्ञानका कारण पनि उहाँप्रति सद्भाव जागेको हो। उहाँको ज्ञानबाट प्रभावित हुनुका पछाडि योग र ध्यानलाई मान्न सकिन्छ। सानेपाकी जुनु जोशीले बालगुरु आदित्यबारे सुनेकी मात्र थिइन्। अनुष्ठानको सुरुवाती दिनबाटै सहभागिता जनाएकी जोशी झन् प्रभावित भएकी छन्। उनले भनिन्, मैले गुगल ब्वाई भन्ने सुनेकी थिएँ। उहाँ त भगवान् जस्तै शक्तिशाली हुनुहुँदो रहेछ। उहाँका लेखोट पढ्न पाएपछि म छक्क परें। कुनै औपचारिक, अनौपचारिक शिक्षा प्राप्त नगरेको बच्चाको क्षमता कसरी यति धेरै हुन सक्छ ? डा अधिकारीका अनुसार बालगुरु आदित्य सामान्य व्यक्तिले जस्तो तत्काल लेख्न सक्दैनन्। अधिकारीले भने, बायाँ हातको माझी र चोरी औंलाले च्यापेर लेख्नुहुन्छ। त्यसबेला उहाँलाई सहयोग चाहिन्छ। लेख्न मन हुँदा संकेत गर्नुुहुन्छ। उहाँ हाउभाउबाट पनि संकेत गर्नुहुन्छ र ज्ञानका कुरा लेख्नुहुन्छ। गुरुले धेरै भाषामा लेख्न र पढ्न सक्ने डा अधिकारीले बताए। त्रिगजुर शिवालयलाई नेपालको पहिलो नमुनाका रूपमा मात्र होइन विश्वकै अलौकिक मन्दिरका रूपमा लिने गरिएको डा अधिकारी बताउँछन्। शिवालयको प्राणप्रतिष्ठाका लागि चैत २४ देखि ॐ आदिमणि मन्त्र महायज्ञ महाअनुष्ठान चलिरहेको छ। महाअनुष्ठानको पूर्णाहूति शनिबार हुनेछ। शिवालयको प्राणप्रतिष्ठा पनि शनिबार बिहानै आठ बजेर १७ मिनेटको शुभ मुहूर्तमा गरिने आयोजकले बताएको छ। त्यसपछि मन्दिर सबैका लागि खुला गरिनेछ। सात दिनदेखि चलिरहेको महाअनुष्ठानको आकर्षणका रूपमा विभिन्न चार वटा कार्यक्रम छन्। हजारौं साधकद्वारा भइरहेको दुई करोड आदिमन्त्र जप, एक सय आठ कुण्डीय गायत्री महायज्ञ, ॐ नमः शिवायको अखण्ड जप, हवन र २७ आचार्य पुरोहितद्वारा शिवालय प्राणप्रतिष्ठा एवं रामनवमीका दिन बाल गुरु आदित्यको व्रतबन्ध संस्कार मुख्य छन्।"

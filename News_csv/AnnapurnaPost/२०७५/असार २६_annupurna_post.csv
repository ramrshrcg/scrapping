शीर्षक,विवरण
किन रोकिँदैन असारे विकास ?,"हरेक साल आर्थिक वर्ष समाप्ति हुँदै गर्दा बजेट सिध्याउने हतारो गरिन्छ। पैसा सक्ने चटारोमा गुणस्तरहीन काम हुने गर्छ। हरेक वर्ष सरकारको यही प्रवृत्ति दोहोरिरहेको छ। कतिसम्म भने यो प्रवृत्तिको नयाँ नाम स्थापित भइसकेको छ, असारे विकास। चालु आर्थिक वर्षमा पूँजीगत खर्चतर्फ सरकारले करिब तीन खर्ब १७ करोड रुपैयाँ बजेट विनियोजन गरेको थियो। जसमध्ये असार २४ गते ५७५६ प्रतिशत मात्र खर्च भएको छ। अर्थात् पूँजीगततर्फको खर्च एकदमै न्यून छ। खर्च गर्ने मामिलामा प्रधानमन्त्री तथा मन्त्रिपरिषद्को कार्यालय नै कमजोर देखिएको छ। प्रधानमन्त्रीको कार्यालयले ७२ अर्ब विनियोजित बजेटमध्ये मात्र १८ अर्ब मात्र खर्च गरेको छ। त्यसैगरी पूँजीगत खर्चका लागि जिम्मेवार अन्य मन्त्रालय पनि कमजोर देखिएका छन्। अर्थ मन्त्रालयले एक अर्ब ९७ करोड विनियोजित बजेटमध्ये मात्र ८४ करोड खर्च गरेको छ। खर्च गर्नुपर्ने जिम्मेवारी रहेका मन्त्रालयले नै आवश्यक खर्च गर्न नसकिरहेको विडम्बनापूर्ण अवस्था छ। यसले सरकारको सार्वजनिक खर्च प्रणाली अत्यन्त कमजोर रहेको पुष्टि हुन्छ। यसअघि यस्तो विकृतिलाई अस्थिर सरकार हुनुको नतिजाको रुपमा चर्चा गरिन्थ्यो। तर दुई तिहाई मतसहितको इतिहासकै बलियो सरकार गठन भइसकेपछि पनि यो बेथिति कायम रहनु लज्जास्पद छ। आर्थिक वर्ष समाप्त हुनुभन्दा दुई महिनाअघिबाट धमाधम योजनाका काम सुरु हुन्छन्। पानी पर्न थालेपछि र आवागमन, ढुवानीजस्ता कुरामा अवरोध आउन थालेपछि सरकारी अड्डा, ठेकेदार तथा उपभोक्ता समितिलाई भ्याई नभ्याई हुन थाल्छ। निर्माणका काम सुरु हुन थाल्छन्। सरकारी निकाय पैसा सक्न लागिपर्छन्। ठेकेदारहरु यसलाई आँखामा छारो हालेसरह काम गरेर पैसा कुम्ल्याउने मौकाका रुपमा प्रयोग गर्छन्। राजधानी सहर होस् या ग्रामीण क्षेत्र, बर्खामासमै डोजर तथा स्काभेटरले सडक खन्न थाल्छन्। यसको परिणाम हेर्न काठमाडौँ छोडेर अन्यत्र जानुपर्दैन। काठमाडौँका थुप्रै सडक कालोपत्रे भएको वर्षदिन नबित्दै उस्तै भइसक्छन्। वैशाखबाट कामको प्रक्रिया सुरु गर्ने र रकम फ्रिज हुन नदिन असार मसान्त जसरी पनि बजेट सक्ने प्रचलनले अझ विकृति थपेको छ। असारे विकास को असर देशव्यापी छ र यसले पूर्वाधार निर्माणको मुटुमै प्रहार गरेको छ। खराब पूर्वाधारको प्रभाव देशको हरेक पक्षसँग जोडिएको हुन्छ। जनताको दैनिक गुजारामा यसको चोट परिररहेको छ। यसले २० लाख पर्यटक भिœयाउने, गरिबी घटाउनेजस्ता लक्ष्य पूरा गर्न समेत अवरोध पुयाइरहेको छ। बजेट खर्च नहुने प्रवृत्ति रोक्न केही उपाय नअपनाइएका होइनन्। जेठ १५ मै बजेट ल्याउने तथा आर्थिक वर्षको सुरुबाटै बजेट खर्च गर्ने अख्तियारी दिने व्यवस्था पनि गरिसकिएको छ। यद्यपि यो समस्या समाधान भएको छैन। किनभने यस्ता उपाय पर्याप्त छैनन्। यो समस्या सिंहदरबारमै जरो गाडेर बसेको छ। सार्वजनिक खर्च प्रणाली सुधार गर्न प्रभावकारी भूमिका खेल्न सक्ने निकायहरुले यसमा चासो दिएका छैनन्। आफ्नो मन्त्रालयको पूँजीगत खर्च किन भएन भनेर मन्त्रीले अन्य पदाधिकारीलाई सोध्ने तथा मन्त्रालयहरुले आवश्यक खर्च किन गर्न सकेनन् भनेर प्रधानमन्त्रीले मन्त्रिपरिषद्को बैठकमा प्रश्न गर्नुपर्छ। कथित असारे विकास बाट घाटा लाग्ने भनेका सर्वसाधारण मात्रै हुन्। सरकारी कर्मचारी, ठेकेदार, उपभोक्ता समिति, जनप्रतिनिधि, राजनीतिक दलका नेता, आदिले झरी, बादलको बीचमा आँखा चिम्लेर गरिने यस्तो खर्चबाट पर्याप्त फाइदा उठाउँछन्। जसको मूल्य दैनिक जीवनमा अनेकौँ कष्ट झेलेर, महंगीको मार खपेर र सेवाबाट वञ्चित भएर सर्वसाधारणले चुकाउनुपर्छ। यस्तो विडम्बनायुक्त अवस्थाको अन्त्यका लागि आवश्यक कदम तत्काल चालिनुपर्छ। आर्थिक वर्ष चैत मसान्तमा समाप्त गर्दा यो बेथिति हट्नसक्छ भन्ने तर्क पनि सुनिन्छन्। यद्यपि मुख्य कुरा व्यवस्थित सार्वजनिक खर्च प्रणाली हो, त्यसलाई सुधार्नतर्फ सम्बन्धित निकायको ध्यान जाओस्।"
कर्णाली प्रदेशलाई वार्षिक ४५ करोड व्ययभार,"सुर्खेत : कर्णाली अहिले पनि गरिब प्रदेशका रुपमा चित्रित छ। मानव सूचकाङ्कमा सबैभन्दा पछि तर गरिबीमा सबैभन्दा अघि देखिने यो प्रदेशले मुलुकको २१ प्रतिशत भूभाग ओगटेको छ। २०६८ सालको जनगणनाअनुसार कूल १५ लाख ७० हजार जनसंख्यामा ५२ प्रतिशत निरपेक्ष गरिब छन्। धार्मिक, ऐतिहासिक, प्राकृतिक एवं सांस्कृतिक पर्यटन र स्रोत सम्भाव्यताका हिसाबले धनी मानिने कर्णाली प्रदेशका केही जिल्लामा अहिले पनि मोटरबाटो पुगेको छैन। सबै स्थानीय तहमा सडक सञ्जाल जोडिन पनि समय लाग्ने देखिन्छ। आर्थिक र सामाजिक दृष्टिकोणले पछि परेको यो प्रदेशको डोल्पा यो वर्षदेखि मोटर बाटोले छुने भनिए पनि हुम्ला त्यसबाट अझै धेरै टाढा छ। तर पनि कर्णाली प्रदेश सरकारले यो प्रदेशको समृद्धि र विकासका लागि आफ्नो कार्यकालसहित १० देखि ३० वर्षसम्ममा पूरा हुने महत्वाकांक्षी योजना आफ्नो नीति तथा कार्यक्रम र बजेटमा समावेश गरेको छ। प्रदेश सरकारले सबै जिल्ला र स्थानीय तहसम्म सडक जोड्नुलाई आधारभूत आवश्यकताका रुपमा अघि सारेको छ। दश जिल्लाका ५४ गाउँपालिका र २५ नगरपालिकामा मोटरबाटो पुयाउने लक्ष्य राखिएको छ । ५४ गाउँपालिकाले ४०५ र २५ नगरपालिकाले २७८ वडाको संरचना सहितको विकास गर्ने कार्ययोजना अघि सारेका छन्। ऐनको आशामा रहेका यस प्रदेशका स्थानीय तहका जनप्रतिनिधिका लागि कर्णाली प्रदेशसभाको असार १९ को बैठकले कर्णाली प्रदेशका स्थानीय तहका पदाधिकारीले पाउने सेवा सुविधासम्बन्धी व्यवस्था गर्न बनेको विधेयक, २०७५ सर्वसम्मतले पारित गरेसँगै स्थानीय तहमा उनीहरुले तलब भत्ता पाउने ढोका खुलेको छ। संघले स्थानीय पदाधिकारीको सेवा सुविधाका लागि पठाएको सिलिङ घटाएर कर्णाली प्रदेशसभाले पारित गरेको ऐनअनुसार यहाँका जिल्ला समन्वय समितिका प्रमुखले ३६ हजार, उपप्रमुखले ३४ हजार तथा सदस्यले १२ हजारका दरले मासिक सेवा सुविधा पाउने भएका हुन्। नगरपालिकाका प्रमुखले ३४ हजार, उपप्रमुखले ३० हजार, वडाध्यक्षले २० हजार, नगर कार्यपालिकाका सदस्यले ११ हजार तथा वडा सदस्यले छ हजार रुपैयाँ मासिक पारिश्रमिक पाउनेछन्। गाउँपालिकाका अध्यक्षले ३० हजार ५००, उपाध्यक्षले २५ हजार, वडाध्यक्षले १९ हजार, गाउँ कार्यपालिका सदस्यले १० हजार र वडा सदस्यले पाँच हजारका दरले मासिक सेवा सुविधा प्राप्त गर्नेछन्। समग्रतामा कर्णाली प्रदेश सरकारले तोकेको तलबमानलाई हेर्दा ५४ गाउँपालिकाका अध्यक्षलाई वार्षिक एक करोड ९७ लाख ६४ हजार र उपाध्यक्षको एक करोड ६२ लाख सेवा सुविधामा खर्चनु पर्ने हुन्छ। गाउँपालिका अन्तर्गतका ४०५ वडाध्यक्षका लागि नौ करोड २३ लाख ४० हजार, एक हजार ३५४ वडा सदस्यका लागि आठ करोड सात लाख र गाउँ कार्यपालिका ३२४ सदस्यका लागि तीन करोड ८८ लाख ८० हजार तलब भत्तामा खर्च हुनेछ्। २५ नगरपालिकाका प्रमुखका लागि प्रतिवर्ष एक करोड दुई लाख र उपप्रमुखका लागि ९० लाख बजेट खर्च हुनेछ। नगरपालिकाका २७८ वडाध्यक्षका लागि वार्षिक छ करोड ६७ लाख २० हजार, ९४७ वडा सदस्यका लागि छ करोड ८१ लाख ८४ हजार र २०० जना नगरकार्यपालिका सदस्यका लागि दुई करोड ६४ लाख तलब भत्तामा खर्च हुनेछ। कर्णाली प्रदेशका १० जिल्ला समन्वय समितिका प्रमुखको प्रतिवर्षको तलवमान ४३ लाख २० हजार र उपप्रमुखको ४० लाख ८० हजार हुने भएको छ। जिससका ७० सदस्यका लागि एक करोड ८० हजार तलब भत्ता खर्च हुनेछ । यस हिसाबले यो प्रदेशअन्तर्गत १० जिसस, २५ नगरपालिका र ५४ गाउँपालिकाका कूल तीन हजार ७५६ जनप्रतिनिधिका लागि प्रतिवर्ष ४२ करोड ९० लाख ६८ हजार यो प्रदेशलाई व्ययभार थपिनेछ। त्यसका साथै कर्णाली प्रदेश सरकारको वैशाख २० गतेको मन्त्रिपरिषद् बैठकबाट स्वीकृत मस्यौदाअनुसार मुख्यमन्त्रीको छ लाख ४६ हजार, सभामुखको वार्षिक छ लाख ३६ हजार, उपसभामुख छ लाख, प्रतिमन्त्रीको ५२ हजारका दरले वार्षिक ३७ लाख र प्रदेशसभा सदस्यका लागि एक करोड ६७ लाख ४० हजार गरी जम्मा दुई करोड २३ लाख ६६ हजार बजेट खर्च हुनेछ। प्रतिवर्ष कर्णाली प्रदेशको व्ययभार कति प्रदेश सरकारका पदाधिकारी तथा सभा सदस्यको सेवा सुविधामा दुई करोड २३ लाख ६६ हजार र स्थानीय तहका जनप्रतिनिधिका लागि ४२ करोड ९० लाख ६८ हजार गरी कूल ४५ करोड १४ लाख ३४ हजारको व्ययभार यो प्रदेशले थेग्नुपर्नेछ। प्रदेश सरकारका जनप्रतिनिधिको पाँच वर्षमा ११ करोड १८ लाख ३० हजार र स्थानीय सरकारका जनप्रतिनिधिका लागि दुई अर्ब १४ करोड ५३ लाख ४० हजार बजेट सेवा सुविधामा खर्च हुन जाने देखिन्छ। यद्यपि वार्षिक रुपमा तलवमानमा वृद्धि भएको खण्डमा बजेट खर्च बढ्नेमा कुनै द्विविधा छैन। बेथिति उब्जने डर कोही रहलान् या नरहलान्, तर पनि कामबाटै उनीहरुको मूल्यांकन हुनेछ। सरकारले जनप्रतिनिधिका लागि तोकेको तलब भत्ता र चुनाव जित्दा पाइने सुविधाले जनसेवाको सुखभोग, उद्दण्डता, र गुण्डागर्दीजस्तो बेथितियुक्त राजनीति मौलाउने आजभोलि कर्णाली प्रदेशमा चल्न थालेको छ। राजनीतिक द्वन्द्व व्यवस्थापन क्षेत्रका विज्ञ डा दीपेन्द्र रोकायाले राजनीतिककर्मी जोगी र जागिरे दुवै नभएको तर्क गरे । आधिकारिक रुपमा जनताको कर लिएर काम गर्नेहरु जनताप्रति जिम्मेवार भएर पर्दा पछाडि हुने कालो धन्दा रोक्ने अर्थमा सेवा सुविधा तोकिनु तर्कसंगत छ, यद्यपि नियन्त्रक संयन्त्र बन्नुपर्छ, उनले भने । मध्यपश्चिम विश्वविद्यालय सुर्खेतका पूर्वडीन पिताम्बर ढकालले जनप्रतिनिधि जागिरवाला नभएको टिप्पणी गर्दै प्रमुखउपप्रमुख, अध्यक्षउपाध्यक्षसम्म सेवा सुविधा तोक्नु तर्कसंगत हुने बताए। केही वर्षमै यो पद्धतिले मुलुक टाट पल्टिन्छ जसले गर्दा संघीयता खतरामा जाने पनि देखिन्छ, उनले भने । शुरबहादुर सिंहदीपेन्द्र शर्मारासस"
संसदीय सुनुवाई समितिको पहिलो बैठक आज बस्दै,काठमाडौं : संसदीय सुनुवाई समितिको पहिलो बैठक आज बस्ने भएको छ । दिउँसो सिंहदरबारमा बस्ने बैठकले प्रधानध्यायाधीशमा सिफारिस भएका दीपकराज जोशीको प्रस्तावमाथि छलफल हुने छ । संसदीय सुनुवाई समितिमा १५ जना सांसद नियुक्त भइसकेका छन् । प्रतिनिधिसभाबाट १२ जना र राष्ट्रिय सभाबाट ३ जना छनौट भएका हुन् । संसदीय सुनुवाइ समितिको सभापतिमा योगेश भट्रटाईको नाम प्रस्तावित भएको छ ।
राजपाका दुई विकल्पः सडक आन्दोलन कि सरकार ?,"काठमाडौंः नेपाल कम्युनिस्ट पार्टी नेतृत्वको सरकारलाई समर्थन गरेको राष्ट्रिय जनता पार्टी नेपाललाई सरकार या सकड आन्दोलनमध्ये एउटा रणनीति तय गर्न नेतृत्वमाथि दबाब परेको छ । राजपाको दुई दिनअघि सम्पन्न राजनीतिक समितिको बैठकमा केन्द्रीय नेताहरुले नेतृत्वलाई कि त सरकारमा जान, कि त सडक आन्दोलनमा लाग्नेबारे स्पष्ट हुन दबाब दिएपछि राजपा नेतृत्वले रणनीति तय गर्न बाध्य बनेको हो । नेतृत्वमाथि तीब्र दबाब आफैँले समर्थन गरेको सरकारले माग सम्बोधन गर्ने अवस्था नदेखिएपछि अब कि त सरकारमा गएर दबाब दिने कि त सडकमा ओर्लेर दबाब दिने दुई विकल्प राजापसँग रहेका छन् । यी दुई विकल्पमा तत्काल स्पष्ट भएर अगाडि बढ्न अधिकांश केन्द्रीय सदस्यहरुले नेतृत्वलाई सुझाव दिएका थिए । पार्टी नेतृत्वको दिशाहीनताप्रति केन्द्रीय सदस्यहरुको असन्तुष्टि राजनीतिक समितिको बैठकमा छताछुल्ल भएको थियो । केही दिनमै सरकारमा जाने या आन्दोलनको बाटो रोज्ने विषयमा नेतृत्वले ठोस निर्णय गर्दैछ, राजपाका महासचिव केशव झाले अन्नपूर्णसँग भने । नेता राजकिशोर यादवले सोमबारको संसदीय दलको बैठकमा पनि माग पूरा गर्न बेवास्ता गरिहेकाले अब सरकारसँग र संसदमा प्रस्तुत हुने रणनीतिबारे गम्भीर छलफल भएको बताए । सरकारसँग र संसद्मा प्रस्तुत हुने विषयमा बैठकमा सांसद्सँग राय सुझाव लिने काम भएको छ । सरकारलाई कडा दबाब दिनुपर्ने सुझाव पनि नेताहरुबाट आाएको छ, नेता राजकिशोर यादवले अन्नपूर्णसँग भने । राजपाले संविधान संशोधन लगायतका मुद्दाबारे सरकारको उदाशीनताप्रति थप रणनीति तय गर्न लागेको हो । प्रधानमन्त्रीलाई भेट्ने पार्टी अध्यक्ष राजेन्द्र महतोले प्रधानमन्त्री ओलीलाई भेटेरै यो विषयमा कुराकानी गर्ने बताएका छन् । केही दिनभित्रै सरकारसँग कुरा गर्न गइरहेका छौँ, सरकारले के प्रतिक्रिया दिन्छ, त्यस आधारमा आगामी रणनीति तय गर्छौँ, उनले अन्नपूर्णसँग भने । माग सम्बोधन नहुदाँसम्म हामी सरकारमा जाने अवस्था छैन, सडकको बाटो नै रोज्नेपर्ने हुन्छ, अध्यक्ष महतोले अन्नपूर्णसँग भने । यी हुन् एजेन्डा वर्तमान प्रधानमन्त्री केपी शर्मा ओलीले चाइना भ्रमण अगाडि पनि राजपालाई सरकारमा आउन आग्रह गरेका थिए । तर राजपाले संविधान संशोधनको माग पूरा गर्ने ठोस प्रतिवद्धता, कैलाली घटनाका दोषी रेशम चौधरीको मुद्दा फिर्ता तथा बन्दीको रिहाइको माग अगाडि सारेको थियो । यी कुरा पूरा नहुँदासम्म सरकारमा सहभागी नहुने राजपाले स्पष्ट अडान राख्दै आएको छ । तर राजपाको मागप्रति प्रधानमन्त्री केपी ओली अझै कडा बन्दै गएका छन् । संविधान संशोधन कसैले दोहोरी गाउँदैमा गर्न नसकिने उनले स्पष्ट गरिसकेका छन् । आफ्ना माग पूरा हुने स्थिति नदेखेपछि राजपाको सत्तारोहरण अनिश्चित बन्न पुगेको हो । अध्यक्ष मण्डलबाट आकाँक्षीहरु संख्या धेरै हुनु तथा संसदीय दलको विधान नहुँदा संसदको पहिलो अधिवेशन भएको चार महिना बितिसक्दा समेत राजपाले संसदीय दलको नेता छान्न सकिरहेको छैन । संसदीय दलको नेता छनोटमा अलमल गरिहेको राजपाको संसदमा समेत भूमिका प्रभावकारी बन्न सकिरहेको छैन ।"
'सडकमा कराउनेहरू आफै चुप लाग्छन्',"काठमाडौं : प्रधानमन्त्री केपी ओलीले डा। गोविन्द केसीलाई उक्साएर जुम्लामा भोकै सुत्न लगाएको भन्दै राजधानीको सडकमा कराउनेहरू आफै चुप लाग्ने दाबी गरे। उनले भने, जुम्लामा भोकै सुत्न लगाउने र काठमाडौंका सडकमा बेमौसममा कराउनेहरू केही दिनमा आफैं चुप लाग्छन्। प्रधानमन्त्रीले नेकपा संसदीय दलको बैठकमा बोल्दै संसद्मा पेश भएको चिकित्सा शिक्षा विधेयक सरकारको नीति नुसार नै भएको दाबी गरे। सरकारले आफ्ना नीतिअनुसारका ऐन ल्याउँछ यसमा के अनौठो र आश्चर्य भयो रु , उनले प्रश्न गरे। काठमाडौंमा १० वर्ष मेडिकल कलेज खोल्न नपाउने, एउटा विश्व विद्यालयले पाँचवटा भन्दा बढी कलेजलाई सम्बन्धन नदिनेजस्ता कुरा व्यवहारिक नभएको ओलीले बताए।"
पूर्वाधार व्यवस्थापनमा सरकारकाे ढिलासुस्ती,"बुटवल : भौतिक पूर्वाधार व्यवस्थापनमा ढलाई हुदा प्रदेश नम्बर ५ का मन्त्रालयको कार्यसम्पादनमा कठिन भएको छ । सरकार बनेको आधा वर्ष वित्न लाग्दा समेत आवश्यक पूर्वाधारहरु व्यवस्थापन गरिएको छैन । स्थायी मुकाम नतोकिए पनि केही वर्ष सरकारल चलाउनका लागि अस्थायी मुकाममै पूर्वाधार आवश्यक हुन्छ । सरकार तथा प्रदेश सभाको पूर्वाधार निकै कमजोर रहेको छ । जसका कारण संसदीय समितिहरुले बैठक बस्न पाएका छैनन भने मन्त्रालयका कर्मचारीहरु एउटै कोठामा कोचिएर बस्नु परेको छ । प्रदेश सभाले तत्कालै पूर्वाधार व्यवस्थापन गरिने जनाएको छ । सभामुख पूर्णबहादुर घर्तीले स्थायी राजधानी तोकिएर पूर्वाधार निर्माणका लागि कम्तिमा एकदुई वर्ष लाग्ने भएकाले अस्थाायी संरचना निर्माण थालिएको बताए । एकदुई वर्षका लागि अस्थायी भए पनि पूर्वाधार बनाउनुपर्छ, उनले भने,हालकै प्रदेशसभा आसपासमा समिति र दलका कार्यालयहरु बनाउदैछौं । प्रदेश सभा रहेको बुटवल उद्योग वाणिज्य संघको भवनमा कर्मचारीहरुको कार्यकक्ष बने पनि अन्य संरचना तयार छैनन् । प्रदेश सभालाई पाच वटा राजनीतिक दलको कार्यालय, छ वटा संसदीय समितिका कार्यालय, पुस्तकालय, सञ्चार कक्ष, निजी सचिव कार्यकक्ष, सुरक्षा ब्यारेक, चमेना गृह निमार्ण आवश्यक छ । सरकारका लागि अझै बढी संरचना आवश्यक भए पनि व्यवस्थापन गर्न सकेको छैन । बजेट कार्यान्वयनका लागि समेत महाशाखा, डिभिजन लगायतका विभाग बनाउनुपर्ने हुन्छ । तर ती व्यवस्थापनमा निकै सुस्तता देखिएको छ । मन्त्रालयमा कर्मचारीको दरबन्दी बृद्धि भएपछि कर्मचारी बस्ने स्थान समेत जुटाउन मन्त्रालयलाई हम्मे परेको आर्थिक मामिला तथा योजना मन्न्त्रालयका सचिव थानेश्वर गौतमले बताए । आर्थिक मामिलामा १८ जनाको दरबन्दी बढेर ४७ पुगेको छ । मुख्यमन्त्री तथा मन्त्रीपरिषद्को कार्यालय छ वटा मन्त्रालयका लागि पूर्वाधार आवश्यक छ । बसपार्कको सपिङ कम्प्लेक्समा रहेको सामाजिक विकास मन्त्रालय अन्तर्गत शिक्षा, स्वास्थ्य जस्ता ठूलो क्षेत्र ओगटेका बिषयगत कार्यालय राख्न भवन अभाव भएको छ । कृषि मन्त्रालय अन्तर्गत सहकारी, भूमि र कृषिका अलग अलग विभाग बनाउनुपर्ने भएकाले यसका लागी पनि अहिलेको भवन अपुग छ । पूर्वाधार व्यवस्थापनका लागि यसअघि बनेको पूर्वाधार व्यवस्थापन समितिको सुझावलाई सरकारले लत्याउदा समस्था देखिएको हो । भौतिक पूर्वाधार मन्त्रालयले सांसद भोजप्रसाद श्रेष्ठको अध्यक्षतामा समिति बनाएको थियो । सो समितिले हालको सडक विभाग परिसरलाई मिनि सिंहदरबारका रुपमा विकास गर्ने सुझाव दिएको थियो । त्यहा रहेका कार्यालय समेत सर्नका लागि तयार भएका थिए । सरकारले पूर्वाधार व्यवस्थापनका लागि दिइएको सुझाव अनुसार काम गर्न ढिलाई गरेको छ, श्रेष्ठले भने । समितिले बुटवलको सडक डिभिजन कार्यालय भित्र रहेको १७ विगाहा क्षेत्रफलभित्र सबै मन्त्रालयहरु व्यवस्थापन गर्ने गरि प्रस्ताविक योजना सरकारलाई बुझाएको थियो । मन्त्रालय, कार्यालय, महाशाखा, शाखा तथा आवास गरी ४७ वटा भवनको सोधखोज गरेर सरकारलाई समितिले प्रतिवेदन बुझाएको श्रेष्ठले बताए । त्यसका लागि सडक विभाग परिसर, बिटिआईको पूर्वाधारलाई कार्यालय र आवासका रुपमा प्रयोग गर्न समितिको सुझाव थियो । सरकारले भने पूर्वाधारका काम अघि बढिरहेको बताउदै आएको छ । भौतिक पूर्वाधार मन्त्री बैजनाथ चौधरीले पूराना भवन तत्काल मर्मत सम्भार गरेर कार्यालय व्यवस्थापन गरिने बताए । अर्काे वर्षसम्म सबैपूर्वाधारहरु यहा बन्छन, उनले भनेस्थायी मुकाम समेत यही बन्ने सम्भावना भएकाले पूर्वाधारको कमी हुनेछैन । सरकारले स्थायी राजधानी र नामाकरणको प्रक्रिया समेत शुरु नगरेकाले पूर्वाधार व्यवस्थापनमा अन्योल भएको हो । पूर्वाधार व्यवस्थापनमा जति ढिलाई भयो, सरकारको काम त्यती कमजोर हुदै जाने मन्त्रालयका सचिवहरु बताउछन् । प्रदेश पाँचमा थपिएका कर्मचारी सबै हाजिर भए बस्ने कुर्ची राख्ने स्थान पनि नहुने उनीहरुको भनाई छ । मन्त्रालयहरुमा रहेको १ सय ३८ दरबन्दी संख्या बढेर अहिले ३ सय ७८ पुगेको निमित्त प्रमुख सचिव भरतमणि रिजालले बताए । अहिले करिव ५० प्रतिशत कर्मचारी मात्रै हाजिर भएका छन् । तस्विर ः पाँच नम्बर प्रदेश सभाको बैठक स्थल र सचिवालय ।"
चिकित्सा शिक्षा विधेयकमा सहमति खोज्छौं : शिक्षामन्त्री,"काठमाडौं : शिक्षा, विज्ञान तथा प्रविधिमन्त्री गिरिराजमणि पोखरेलले संविधान निर्माणमा जस्तै चिकित्सा शिक्षा विधेयकमा पनि सरकार सहमतिका साथ अघि बढ्ने बताएका छन्। सोमबार संसद्मा बोल्दै मन्त्री पोखरेलले सरकारले सहमतिका लागि प्रतिपक्षी दलको साथ चाहेको जिकिर गरे। सरकार गत २१ गते मन्त्रिपरिषद्बाट पारित गरी २२ गते संघीय संसदमा दर्ता गराएको राष्ट्रिय चिकित्सा शिक्षा विधेयक, २०७५ मा नयाँ सहमति खोज्दै अघि बढ्छ, उनले भने, प्रतिपक्षले सहमति खोजेको हो। राष्ट्र र जनताको हितका लागि आएको विधेयकमा सरकारले सहमति खोज्नेछ। प्रमुख प्रतिपक्षी दल नेपाली कांग्रेसका नेता दिलेन्द्रप्रसाद बडूले संसद् सचिवालयमा शुक्रबार दर्ता गराएको सार्वजनिक महत्वको प्रस्तावमा सोमबार बोल्दै मन्त्री पोखरेलले यस्तो बताएका हुन्। चिकित्सा शिक्षा र समग्र स्वास्थ्य सेवा क्षेत्रमा विद्यमान विसंगतिलाई समाप्त गर्न, सर्वसुलभ र गुणस्तरीय स्वास्थ्य सेवा उपलब्ध गराउन निवर्तमान सरकारले जारी गरेको अध्यादेशका मूल भावनाअनुरूप विधेयक तत्काल ल्याई अनशनरत डा गोविन्द केसीको स्वास्थ्य उपचार गरी जीवनरक्षा गरियोस् भन्ने जरुरी सार्वजनिक महत्वको प्रस्तावमामा ४९ जना सांसद बोलेका थिए। सरकार शक्तिशाली संसदीय आयोग गठन गरी यसबीच चालु रहेका स्वास्थ्य शिक्षण प्रतिष्ठानहरूको काम कारबाहीबारे अध्ययन अनुसन्धान गर्न समेत सकारात्मक छ, मन्त्री पोखरेलले भने, त्यसका लागि प्रतिपक्षीले सकारात्मक र सहयोगात्मक वातावरण सिर्जना गरिदिनु पर्छ। प्रस्तावमाथि बोल्दै कांग्रेस सांसद गगन थापाले प्रधानमन्त्री केपी ओलीलाई पूर्वराजा ज्ञानेन्द्र शाहसँग तुलना गरे। डा केसीको पक्षमा रहेकाहरूको टाउका नगन्नुहोस्, उनले भने, संख्या हेरेर, टाउको गनेर, निकास आउँदैन, उल्टो सत्ता जान्छ। सत्यको पक्षमा एक जना नै पर्याप्त हुन्छ। सत्तारुढ नेकपाका सांसद योगेश भट्टराईले कांग्रेस बचाउन गोविन्द केसी नचाहिने टिप्पणी गरे। गणेशमान, कृष्णप्रसाद भट्टराईले बचाउन नसकेको कांग्रेस बचाउन अब डा केसी चाहियो ? उनले डाकेसी, बालकृष्ण ढुंगेल र गंगामायाको नामा ब्ल्याकमेलिङ भइरहेको दाबी गरे।"

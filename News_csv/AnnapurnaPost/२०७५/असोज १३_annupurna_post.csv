शीर्षक,विवरण
कांग्रेसको जागरण अभियान अलपत्र,"काठमाडौं : वैशाख १६ मा कांग्रेस केन्द्रीय कार्यसमिति बैठकले केन्द्र, प्रदेश र स्थानीय तहलाई समेटेर एकीकृत राष्ट्रिय जागरण अभियान सञ्चालन गर्ने निर्णय गर्यो। पार्टीका शीर्ष नेतालाई देशव्यापी जागरण अभियानमा संलग्न गराई त्यसमार्फत पार्टीभित्रको आन्तरिक मनोविज्ञानमा परिवर्तन ल्याउने उसको भित्री उद्देश्य थियो। तर पार्टी केन्द्रीय समिति निर्णयको साढे चार महिना बितिसक्दा पनि बैठकबारे कुनै सुरसार छैन। अहिले प्रभावशाली सबै कांग्रेसका केन्द्रीय नेता जिल्ला दौडमा छन्। नेताहरू आआफ्नै ढंगले जिल्ला दौडाहा गएकाले जागरण अभियान सञ्चालनमा कठिनाइ भएको केही नेताको तर्क छ। मंसिरमा हुने महासमिति भेलाअघिसम्म जागरण अभियानले ठोस रूप लिन नसक्ने नेताहरू नै बताउँछन्। पार्टी नेतृत्व एकपछि अर्को राष्ट्रिय मुद्दामा व्यस्त भएकाले घोषित कार्यक्रममा केही ढिला भएको कांग्रेस प्रवक्ता विश्वप्रकाश शर्मा स्विकार्छन्। सरकारका गतिविधिका कारण पनि पार्टीको आन्तरिक काम प्रभावित भएका छन्, उनले भने। यद्यपि वरिष्ठ नेता रामचन्द्र पौडेल, नेताहरू कृष्णप्रसाद सिटौला, डा शेखर कोइराला, प्रकाशमान सिंह, अर्जुननरसिंह केसीसहित युवा नेता गगन थापा, प्रदीप पौडेल, गुरुराज घिमिरे, स्वयं प्रवक्ता शर्मा पछिल्लो समय पार्टीको कार्यक्रम भन्दै जिल्ला दौडाहामा निस्कने फर्कने गरिरहेका छन्। सभापति शेरबहादुर देउवाको कार्यशैलीमाथि टिप्पणी गर्ने नेता बढी नै जिल्ला दौडाहामा गएका छन्। देउवा, महामन्त्री शशांक कोइराला पनि बेलाबेलामा जिल्ला दौडाहा गएका देखिन्छन्। कांग्रेस नेताहरू कांग्रेस जनसम्पर्क समितिको कार्यक्रम भन्दै विदेशसमेत जान थालेका छन्। जनसम्पर्क समितिको नाउँमा उपसभापति विमलेन्द्र निधि, प्रवक्ता शर्मासँगै युवा नेता थापा र पौडेललगायत पनि विदेश गए। वरिष्ठ नेता पौडेल पनि सोही ब्यानरमा अहिले विदेशमै छन्। प्रवक्ता शर्माले नेताहरू जुनसुकै ब्यानर बोकेर गए पनि पार्टीका विभिन्न तहका साथीहरूको भेटघाटले पार्टीलाई फाइदै पुर्याएको दाबी गरे। अहिले पार्टीले विधान बनाउनेदेखि महासमिति भेलासम्मको तयारी सुरु गरिसकेको छ, यो पनि एक प्रकारको पार्टी जागरण अभियान नै हो, उनले भने। यद्यपि मेचीदेखि महाकालीसम्म पार्टीले चाँडै जागरण अभियान सञ्चालन गर्ने उनले बताए। जेठ मसान्तभित्र जिल्ला सभापति भेला गर्ने र भदौ मसान्तभित्र महासमिति भेला गर्ने निर्णय पनि १६ वैशाखकै बैठकले गरेको थियो। असार पहिलो साता जिल्ला सभापति भेला गरेको कांग्रेसले मंसिर ५ देखि काठमाडौंमा महासमिति भेला गर्ने निर्णय गरेको छ। पार्टीभित्र व्यापक सुधारको खाँचो औंल्याएका कांग्रेस नेताहरूले पार्टीभित्र जागरण अभियान र प्रशिक्षण अभियानको आवश्यकता रहेको धारणा व्यक्त गर्छन्। प्रशिक्षणका लागि उपसभापतिमा विमलेन्द्र निधि नियुक्त भएपछि नीति तथा प्रशिक्षण प्रतिष्ठान सक्रिय भएजस्तो देखिए पनि प्रतिष्ठानले अहिलेसम्म औपचारिक प्रशिक्षण कार्यक्रम भने घोषणा गर्न सकेको छैन। उपसभापतिमा निधिले प्रतिष्ठान निर्देशक पुरुषोत्तम दाहाललाई चयन गरे पनि प्रतिष्ठानले पूर्णता भने पाइसकेको छैन।"
कांग्रेस केन्द्रीय पदाधिकारीमा मधेसलाई दुई पद अनिवार्य गर्न माग,"वीरगन्ज : मधेसस्थित नेपाली कांग्रेसका नेताकार्यकर्ताले पार्टीको केन्द्रीय पदाधिकारीमा मधेसको सहभागिता सुनिश्चित हुने गरी पार्टीको विधान संशोधन गर्न शीर्ष नेतृत्वलाई सुझाव दिएका छन् । वीरगन्जमा शुक्रबार र शनिबार गरी दुई दिनसम्म चलेको कांग्रेसको प्रदेशस्तरीय विधान संशोधन सुझाव सङ्कलन भेलामा सहभागी मधेसका कांग्रेस नेता तथा कार्यकर्ताले पार्टीको केन्द्रीय उपसभापति र सहमहामन्त्री दुवै पदमा मधेसका नेताको सहभागिता सुनिश्चित हुने गरी विधान संशोधन गर्न सुझाव दिएका हुन् । कांग्रेसको अहिलेको विधानमा केन्द्रीय उपसभापति एक जना मनोनित, महामन्त्री निर्वाचित एक र मनोनित एक गरी दुई जना तथा सहमहामन्त्री एक जना मनोनित गर्ने प्रावधान छ । भेलाले प्रतिनिधिसभा र प्रदेशसभा निर्वाचनमा क्षेत्रीय र जिल्ला कार्य समितिबाट सिफारिस भएकालाई नै उम्मेद्वार बनाउन पनि पार्टी नेतृत्वसँग माग गरेको छ । यसअघि पार्टी विधान कुल्चिएर केन्द्रले क्षेत्रीय र जिल्ला कार्य समितिका सिफारिस लत्याएको भन्दै यस्तो माग गरेका हुन् । भेलाबाट आएका सुझाव कांग्रेस केन्द्रीय सदस्य मिनेन्द्र रिजालको संयोजकत्वको विधान संशोधन समितिलाई हस्तान्तरण गरिएको केन्द्रीय सदस्य रमेश रिजालले जानकारी दिएका छन् ।भेलाबाट संकलित सुझावमाथि विधान संशोधन समितिले छलफल गरी केन्द्रीय कार्य समितिलाई बुझाउनेछ । त्यसलाई केन्द्रीय समितिले अन्तिम रुप दिने प्रावधान छ।"
सडक र सदनबाट आन्दोलन गर्ने कांग्रेस नेता खाणको चेतावनी,"भैरहवा : नेपाली कांग्रेसका प्रमुख सचेतक तथा केन्द्रीय सदस्य बालकृष्ण खाणले सरकारको गलत क्रियाकलाप विरुद्ध सडक र सदन दुवै स्थानबाट आन्दोलन गर्ने चेतावनी दिएका छन् । सरकारले जनताको हीतमा काम गर्न छाडेर अपराधी, भ्रष्टाचारी, दलालहरुको पक्षपोषण गरिरहेको आरोप लगाउँदै सडक र सदनबाटै त्यसको प्रतिकार गर्ने बताएका हुन् । नेता खाणले केपी ओली नेतृत्वको सरकारले भष्ट्राचार, बलात्कार, हत्या, हिंसा र महङ्गी नियन्त्रण गर्नुको सट्टा संरक्षण गर्दैआएकोले सरकार बिरुद्ध आन्दोलन गर्ने बताएका हुन् । नेपाली कांग्रेस रुपन्देही क्षेत्र नम्बर ३ रुपन्देहीबाट आयोजित कांग्रेसको ऐतिहासिक पृष्ठभुमि, सैद्धान्तिक पक्ष तथा स्थानीय जनप्रतिनिधिको भुमिका विषयक प्रशिक्षण कार्यक्रमलाई सम्बोधन गर्दै नेता खाणले यस्तो बताएका हुन् । यसबाहेक नेता खाणले मिडियाले कांग्रेसको समाचारलाई प्राथमिकता नदिएको उल्लेख गर्दै कतिपय आफूहरु बोलेका कुरा पनि नआएकाले कांग्रेसका कुरा जनतामाझ पुग्न नसकेको गुनासो गरे । ओली नेतृत्वको सरकारलाई चिनियाँ कम्युनिष्ट सरकारसँग तुलना गर्दै सरकार नांगिँदैगएको बताए । यही प्रसंगमा उनले १० वर्षभित्र चीनमा पनि कम्युनिष्ट सरकार हराउने र नेपालमा पनि कम्युनिष्ट शासन नटिक्ने उनको दावी छ । साथै चिनियाँ रणनीतिलाई लक्षित गर्दै उनले विदेशीको आर्थिक रणनीति हावी हुन थालेकोमा कांग्रेस सजग हुनुपर्ने बताए।"
सचिवहरूलाईअख्तियार प्रमुखको यस्तो निर्देशन,"काठमाडौं : अख्तियार दुरुपयोग अनुसन्धान आयोगका प्रमुख आयुक्त नवीनकुमार घिमिरेले सरकारका सचिवहरूलाई सुशासनमा ध्यान दिँदै विकास निर्माणका कार्य समयमै सक्न निर्देशन दिएका छन्। उनले विकास निर्माण र भ्रष्टाचार नियन्त्रणलाई उच्च प्राथमिकतामा राख्न सचिवहरूसँग आग्रह गरे। प्रमुख आयुक्तमा नियुक्त भएपछि पहिलो पटक शुक्रबार सबै सचिवलाई आयोगमै बोलाएर उनले सुशासनमा ध्यान दिन सचेत पारे। सचिवहरू जिम्मेवारीपूर्वक सुशासनका काम गर्न असफल भएको आरोप लागिरहेको बेला अख्तियारले सबै सचिवलाई बोलाएर सचेत पारेको हो। मुख्यसचिव लोकदर्शन रेग्मीसहित सबै सचिव उपस्थिति उक्त कार्यक्रममा सचिवहरूले अख्तियारको सुशासनको लक्ष्य पूरा गर्न आफूहरू दत्तचित्त भएर लाग्ने प्रतिबद्धता जनाए। सचिवहरूले विगतमा अख्तियारले नै उपयुक्त कार्यवातावरण दिन नसकेकाले धेरै समस्या आएको भन्दै आगामी दिनमा अख्तियारबाट उचित सहजीकरणको आवश्यकता औंल्याए। प्रमुख आयुक्त घिमिरेले जिम्मेवारीपूर्वक काम गर्नेहरूलाई अख्तियारले प्रोत्साहन गर्ने र अनियमितता गर्नेलाई कानुनी दायरामा ल्याइने प्रतिबद्धता जनाए। घिमिरेले विकास निर्माणको कार्यमा अख्तियार बाधक नभई साधक बन्ने प्रतिबद्धता जनाए। घिमिरेले आयोगमा मन्त्रालय तथा मातहतका निकायविरुद्ध परेका उजुरीबारे सोधपुछ गर्दै आयोगलाई देखाएर सबै काम ठप्प पारेर बस्ने प्रवृत्ति अन्त्य हुनुपर्नेमा जोड दिए। आयोगले सधैं प्रणालीमा रहेर काम गर्ने भएकाले असल काम गर्नेहरू कहिल्यै आयोगसँग डराउनुनपर्ने उनले बताए। आयोगले कुनै आग्रहपूर्वाग्रह नराखी स्थापित मूल्य र मान्यताका आधारमा कार्य गर्दै आएको स्पष्ट पार्दै घिमिरेले तोकिएको दायित्व र जिम्मेवारी पूरा नगरी उम्कन खोज्ने प्रवृत्ति सह्य नहुने बताए। प्रमुख आयुक्त घिमिरेले निर्धारित समयभित्र विकासका काम सक्न र तिनमा गुणस्तरीयता कायम गर्न सबै निकाय गम्भीर हुनुपर्ने आवश्यकता औंल्याए। उनले स्थानीय तहमा संक्रमणकालका नाममा भ्रष्टाचार र अनियमितता बढेको भन्दै यस्तो अवस्थामा आयोग टुलुटुलु हेरेर बस्न नसक्ने बताए। ठेक्कामा हुने भ्रष्टचार छानबिनको विषयलाई आयोगले उच्च प्राथमिकतामा राखेको उनले स्पष्ट पारे। घिमिरेले सरकारी स्तरबाट हुने निर्माण व्यवसायमा थुप्रै विकृति रहेको खुलासा गर्दै त्यस्ता विकृति अन्त्य गर्न आयोगले विशेष कार्ययोजना तयार पारेको जानकारी गराए। अख्तियारले सार्वजनिक निकायमा हुने सेवा प्रवाहलाई थप व्यवस्थित बनाउन, कार्यविधिलगायत प्रक्रियागत सुधारका लागि आवश्यक सहजीकरण गर्न आयुक्तको अध्यक्षतामा उच्चस्तरीय समिति गठन गरेको छ। सचिवहरूलाई सचेत पार्दै आयोगका आयुक्तहरू डा गणेशराज जोशी, राजनारायण पाठक, डा सावित्री गुरुङले सुशासन प्रवद्र्धनका लागि विकास निर्माणका काम समयमै पारदर्शी तरिकाले गर्ने वातावरण कर्मचारीतन्त्रबाटै हुनुपर्ने आवश्यकता औंल्याए। आयोगका सचिव महेश्वर न्यौपानेले मुलुकमा भ्रष्टाचार नियन्त्रणका लागि आयोगले प्रवद्र्धनात्मक, निरोधात्मक र दण्डात्मक राण्नीतिका आधारमा काम गरिरहेको स्पष्ट पारे।"
सरकारविरूद्ध आन्दोलन गर्ने कांग्रेसको चेतावनी,"बुटवल : नेपाली काङ्ग्रेसका प्रमुख सचेतक बालकृष्ण खाँणले जनतासँग सरोकार राख्ने विषयमा राष्ट्रिय र स्थानीयस्तरबाट आन्दोलन गर्ने चेतावनी दिएका छन् । नेपाली काङ्ग्रेस रुपन्देही क्षेत्र नं ३ ले शनिबार भैरहवामा गरेको प्रशिक्षण कार्यक्रमलाई सम्बोधन गर्दै नेता खाँणले भष्ट्राचार, बलात्कार, हत्या, हिंसा र महङ्गी बढ्दा सरकार संवेदनशील नदेखिएको आरोप लगाए । सरकार संवेदनशील नभएकैले गर्दा कांग्रेसले जनजीविकाको सबालमा स्थानीय र राष्ट्रिय तहबाट आन्दोलन गर्ने बताएका हुन् । नेपाली काङ्ग्रेसका केन्द्रीय सदस्य जीवन परियारले सरकारले हत्या, हिंसा र बलात्कारका आरोपीलाई कारवाही गर्न नसकेको आरोप लगाए । उनले कञ्चनपुरकी निर्मला पन्तको बलात्कारपछि हत्या गर्ने अपराधीलाई अहिले कारवाही गर्न नसकेको भन्दै सरकारको आलोचना गरे ।"
"प्रदेश नामाकरण र राजधानीमा विमति राखेर धनगढी बन्द, दुईजना पक्राउ","धनगढी : धनगढी बन्द गराउँदै हिडेका कांग्रेसका एक कार्यकर्ता र एक अटोचालकलाई प्रहरीले पक्रेको छ। नेपाली कांग्रेसका तर्फबाट वडा नम्बर ३ मा वडाध्यक्ष लडेका राजबहादुर ऐरलाई धनगढीको ट्राफिक चोक नजिकै पक्राउ गरिएको हो। यद्यपी कैलालीका प्रहरी उपरीक्षक विनोद घिमिरेले भने पक्राउ गरेको पुष्टि गरेका छैनन्। तर ऐरले टेलिफोनमा आफूलाई प्रहरीले पक्रेर जिप्रकामा राखेको बताएका छन्। ऐरसँगै रहेका से १ ह ८७८ नम्बरको अटोरिक्साका चालक रामप्रसाद चौधरीलाई पनि प्रहरीले पक्राउ गरेको छ। अटो चल्न नदिएपछि चौधरी बन्दकर्ताको गतिविधि हेरिरहेका थिए। दुबैजनालाई जिल्ला प्रहरी कार्यालय कैलालीमा राखिएको छ। प्रदेशसभाको दुई तिहाईले राजधानी गोदावरी राख्ने निर्णय गरेको विरोधमा आजदेखि अनिश्चितकालिन धनगढी बन्द आह्वान गरिएको छ। नागरिक समाज संघर्ष समितिको नाममा धनगढी बन्द गराइएको हो। प्रदेश राजधानीलाई लिएर धनगढीमा प्रदर्शन राजधानी सार्ने विवादले धनगढी बन्द प्रदेश नम्बर ७ को नाम सुदूरपश्चिम, राजधानी कैलालीको गोदावरी राजधानी सारेको विरोधमा धनगढी बन्द धनगढी बजार पुरै बन्द गरिएको छ भने ट्राफिक चोक, सहिद गेट र बोराडाँडीमा बन्दकर्ता हरुले यातायात बन्द गराई रहेका छन्। बिहानै धनगढीबाट केही सार्वजनिक सवारी साधान चलेपनि ९ बजेदेखि ठाउँ ठाउँमा बन्दकर्ता जमा भएर सवारी रोकिरहेका छन्। प्रहरीले मोटरसाइकलको हावा निकालिदिने, सवारी आवागमनमा रोक लगाउनेलाई पक्रिन आदेश आएको बताएको छ। प्रदेशसभाले गोदावरीको जैविक मार्ग र वन क्षेत्र विनास गर्ने गरी राजधानीको प्रस्ताव पारित गरेको विरोधमा संघर्ष समितिले अनिश्चितकालिन हडतालको घोषणा गरेको हो। शुक्रबार अपरान्ह विज्ञप्ति जारी गर्दै संघर्ष समितिले प्रदेशसभामा प्रतिपक्ष दलका सांसदहरूसँग छलफल नै नगरी, बाहिर भइरहेको आन्दोलनको पर्वाह नै नगरी प्रस्ताव पास गरिएको आरोप लगाएको छ। प्रदेशसभाको दुई तिहाई बहुमतले शुक्रबार प्रदेशको नाम सुदूरपश्चिम र राजधानी गोदावरी नगरपालिकाको वडा नम्बर २ र ४ मा पर्ने गोदावरीलाई पारित गरेको थियो। प्रदेशसभा रहेका ५३ जना सदस्य मध्ये प्रस्तावको पक्षमा ३८ मत खसे भने विपक्षमा एक पनि मत खसेन। प्रदेशसभामा सुदूरपश्चिम प्रदेशको नाम र गोदावरी प्रदेशको स्थाई राजधानी तोकियोस भनेर नेकपाका प्रदेशसभा सदस्य तारा लामा तामाङ प्रस्तावक र नेकपाकै प्रदेशसभा सदस्यहरू वीरमान चौधरी र शान्ति नेपाली समर्थक रहेको प्रस्ताव शुक्रवार दुई तिहाईले पास भएको थियो। प्रदेशसभामा सत्ता पक्षका सभामुख सहित ३९ प्रदेशसभा सदस्य छन भने कांग्रेसका १२ र राजपाका दुई जना सदस्य छन्। सभामुख बाहेकका पुरै ३८ मत प्रस्तावको पक्षमा खसेका थिए। प्रदेशसभामा दर्ता भएको प्रस्तावमा राजधानीका लागि तेघरीस्थित नेपाली सेनाको ब्यारेकदेखि उत्तर पश्चिम, गोदावरी सडकदेखि पश्चिम, गोदावरी खोलादेखि पूर्व, गोदावरी बजारदेखि दक्षिण चार किल्ला भएको क्षेत्र तोकिएको छ।"
अपराधीलाई कारवाही गर्दा सरकार ढाल्ने षड्यन्त्रः गृहमन्त्री,"गुल्मी : बलात्कार, हत्या जस्ता जघन्य अपराधका दोषी पक्राउ गर्न नसकेको भन्दै सरकारको आलोचना भइरहेका बेला गृहमन्त्री रामबहादुर थापाले अपराधी र ठगलाई कारवाही गरेकै कारण सरकारलाई घेराबन्दी गर्ने काम भएको दावी गरेका छन्। गृहजिल्ला गुल्मी आइपुगेका गृहमन्त्री थापाले अपराधी र ठगलाई कारवाही गरेकै कारण सरकारलाई घेराबन्दी भएको बताए। सरकारले देशमा व्याप्त भ्रष्टचार, बलात्कार, तस्करी र ठगलाई नियन्त्रण गरी कारवाहीको दायरामा ल्याएकाले अपराधी जर्मुराएका हुन्, गृहमन्त्री थापाले भने, यसैले पनि सरकार गिराउने ठूलो षड्यन्त्र र खेल हुँदैछ । शान्ति स्थापनापछि औपचारिक कार्यक्रमका लागि पहिलो पटक गृहजिल्ला आएका थापाले तमघासमा विश्व मुटु दिवशको उपलक्ष्यमा आयोजित कार्यक्रममा यस्तो अभिव्यक्ति दिएका हुन्। विभिन्न खाले गतिविधिले अपराधीमाझ सरकार कडा रुपमा प्रस्तुत भएकै कारण सरकारलाई गिराउने षड्यन्त्र भइरहेको थापाको जिकिर थियो। शनिबार बिहान थापाको जन्मस्थल मुसिकोट नगरपालिका४ बडागाउँस्थित दजाकोटमा आयोजित नागरिक अभिनन्दन कार्यक्रममा सहभागी हुन हेलिकप्टरमार्फत गृहमन्त्री थापा गुल्मी आइपुगेका हुन्। कार्यक्रमको उद्घाटन गर्दे मन्त्री थापाले सम्मृद्ध नेपाल, सुखी नेपाली सरकारको नारामा स्वस्थ नेपाल नारा थप्नुपर्ने समेत बताए। विकास र समृद्धिले मात्र नेपालीको सुख हुने कुरा उनले दोहोर्याएका छन्।"
निजगढ विमानस्थलमा हतार नगरौं,"काठमाडौं : निजगढ अन्तर्राष्ट्रिय विमानस्थल निर्माणमा हतारो नगर्न सांसदले सरकारलाई सुझाएका छन्। राष्ट्रिय गौरवको आयोजनाका रूपमा मान्यताप्राप्त निजगढ विमानस्थल निर्माणमा विवाद देखिएपछि सांसदले थप छलफल र अध्ययन गरेर मात्र आयोजना अघि बढाउन सुझाएका हुन्। प्रतिनिधिसभा मातहतको अन्तर्राष्ट्रिय सम्बन्ध समितिको बैठकमा सत्तारूढ दल नेकपाका सांसद एवं पूर्वप्रधानमन्त्री माधवकुमार नेपालले दीर्घकालीन सोचका साथ विमानस्थल निर्माण हुनुपर्नेमा जोड दिए। हतारमा निर्णय गरेर पछि पछुताउनुपर्ने हाम्रो बानी छ, त्यस्तो नहोस्, उनले भने, वन मासेर सहर बनाउने कुरा राम्रो होइन। यसप्रति सरकारले ध्यान दिनुपर्छ। अन्तर्राष्ट्रिय विमानस्थल राजधानीबाट नजिकै हुनुपर्ने उनको भनाइ छ। पर्यटकको आवागमन बढाउनकै लागिसमेत राजधानी नजिक अन्तर्राष्ट्रिय विमानस्थल हुनुपर्छ, उनले भने, हामीले निजगढमा अन्तर्राष्ट्रिय विमानस्थल बनाउनुको औचित्य कति छ, त्यसको सम्भाव्यताबारे ख्याल गर्नुपर्छ। नेकपाकै सांसद भीम रावलले विमानस्थल निर्माणका विषयमा कुनै विवाद नभएपछि सरकारले दीर्घकालीन हिसाबले सोचेर मात्र यसलाई अगाडि बढाउनुपर्ने बताए। विमानस्थल निर्माण क्रममा यसका प्रक्रियालाई लिएर प्रश्नहरू उठेको भन्दै त्यसको समाधान आवश्यक रहेको उनले उल्लेख गरे। विमानस्थल बनाउन ढिलाइ हुनुहुन्न। तर पारदर्शी भने हुनुपर्छ, विमानस्थल बनाउने भन्दैमा जे पनि ठीक छ भन्नचाहिँ सकिन्न, उनले भने, पर्यावरण हेर्नुपर्छ, अरू सबै कुरा हेर्नुपर्छ। तर अहिले उठेको ठूलो प्रश्न पारदर्शिताको हो। यसमा आँखा चिम्लिन मिल्दैन। कांग्रेस सांसद नारायण खड्काले विमानस्थलको वातावरणीय प्रभाव मूल्यांकन प्रतिवेदन (ईआईए) मै समस्या देखिएकाले यसमा पुनर्विचार गर्नुपर्ने आवश्यकता औंल्याए। ईआईए रिपोर्ट नै रिभ्यू गर्नुपर्ने स्थिति छ, उनले भने, जहाँसम्म वन फँडानीको मात्रै धेरै कुरा उठेको छ, रूख कटानीसँगै रूख रोप्ने काम पनि सुरु गर्नुपर्छ। सांसद पुष्पा भुसाल र दिव्यमणि राजभण्डारीले विमानस्थलको अध्ययन प्रतिवेदन उपलब्ध गराउन माग गरे। उनीहरूले वन विनाश कम हुने गरी निर्माण अघि बढाउन सुझाए। सांसद भुसालले निजगढ विमानस्थलसँग फास्ट ट्र्याकलाई जोड्नुपर्ने बताइन्। अतिरञ्जना भयो : पर्यटनमन्त्री संस्कृत, पर्यटन तथा नागरिक उड्ययनमन्त्री रवीन्द्र अधिकारीले निजगढ विमानस्थलबारे अनावश्यक भ्रम फैलाउने काम भइरहेको टिप्पणी गरे। समितिमा सांसदले उठाएका जिज्ञासाको जवाफ दिँदै मन्त्री अधिकारीले विमानस्थल निर्माण हुन नदिन अतिरञ्जित कुरा गरिएको दाबी गरे। आठ हजार हेक्टर क्षेत्रमा चार किल्ला तोकिएको हो र त्यहाँ २४ लाख रूख परेका हुन्। तर सबै रूख नै काट्न लागेको हो भन्ने विषय अतिरञ्जना हुन्, हामीलाई २५ हेक्टर मात्र आवश्यक हो, उनले भने। दीर्घकालीन सोचका साथ निजगढमा अन्तर्राष्ट्रिय विमानस्थल निर्माण गर्न लागेको बताए। विमानस्थल एक हजार हेक्टर क्षेत्रफलमै बन्न सक्छ। तर अन्तर्राष्ट्रिय स्तरको बनाउन धेरै जग्गा चाहिएको हो, मन्त्री अधिकारीले भने, हामीलाई साना विमानस्थल चाहिएको भने त भैरहवा र पोखरा छँदै छन् नि। जिरो भिजिविलिटीमा ल्यान्ड गर्न मिल्ने गरी विमानस्थल निर्माण गर्न लागिएको उनले स्पष्ट पारे। विमानस्थल निर्माण पारदर्शी रूपमै अगाडि बढाइने उनले बताए। केही दिनमै ठेक्का प्रक्रिया अगाडि बढाइने उल्लेख गर्दै मन्त्री अधिकारीले भने, वन फँडानी गरेर नयाँ सहर बनाउने हाम्रो सोच छैन, ट्रान्जिट एयरपोर्ट भएकाले होटल बन्छन्।"
भेला बोलाएर असन्तुष्टि पोखे नेपालले,"काठमाडौं : नेकपा वरिष्ठ नेता माधव नेपालले स्थायी कमिटीका सदस्यहरूको भेला गरेर पार्टी नेतृत्व र सरकारको कार्यशैलीप्रति असन्तुष्टि जनाएका छन्। पार्टी अध्यक्ष केपी ओलीले आफूसँगको सहमति तोडेर प्रदेश कमिटी गठन गरेको भन्दै नेता नेपालले उक्त निर्णयप्रति असहमति दर्ज गरेका हुन्। सरकारको कार्यशैलीप्रति संसदमा असन्तुष्टि जनाएकै भोलिपल्ट नेता नेपालले स्थायी समितिका नेताहरूको भेला बोलाएका हुन्। चियापान भन्दै राजधानीको इन्द्रेणी फुडल्यान्डमा आयोजना भएको उक्त भेला पार्टी अध्यक्ष ओलीप्रति औपचारिक असन्तुष्टि पोख्न आयोजना गरिएको नेपाल निकट नेताहरूले बताए। आफू विदेशमा रहेका बेला प्रदेश कमिटीका इन्चार्ज, सहइन्चार्ज, अध्यक्ष र सचिव चयन गरिएको भन्दै भेलामा नेता नेपालले असन्तुष्टि पोखेका थिए। तपाईं नभएका बेला निर्णय हुँदैन भनेर अध्यक्ष (ओली)ले भन्नुभएको थियो, भेलामा नेता नेपालले भने, तर म विदेश भएका बेला सचिवालय बैठक बोलाएर निर्णय गरिएछ। यो निर्णय मलाई मान्य छैन, औपचारिक रूपमा असहमति दर्ज गर्छु। नेता नेपालले आफ्नो असन्तुष्टिबारे स्थायी समितिका सदस्यहरूको परामर्श लिन भेला आयोजना गरेको उनी निकट एक नेताले बताए। तर नेता नेपाल र वामदेव गौतमले मात्र संक्षिप्त धारणा राखी भेलालाई अनौपचारिक कुराकानीतर्फ मोडिएको थियो। मैले स्थायी समितिको बैठक बोलाउन माग गरेको छु, भेलामा नेता नेपालको भनाइ उद्धृत गर्दै उनीनिकट एक नेताले भने, स्थायी समितिमा आफ्ना कुरा राख्छु। प्रदेश कमिटी गठनसम्बन्धी निर्णय स्थायी कमिटीले गर्नुपर्ने नेता नेपालको धारणा रहेको स्रोतले बतायो। ४५ सदस्यीय स्थायी समितिमा तत्कालीन एमालेबाट २५ र तत्कालीन माओवादी केन्द्रका २० जना सदस्य छन्। पार्टी अध्यक्षद्वय ओली र पुष्पकमल दाहाल पक्षका १३१३ जना सदस्य छन् भने नेपाल पक्षधर १२ जना सदस्य स्थायी समितिमा छन्। अरू सदस्यहरू वामदेव गौतम, नारायणकाजी श्रेष्ठ, रामबहादुर थापा निकट छन्। पार्टी अध्यक्ष एवं प्रधानमन्त्री ओली अमेरिका र अर्का अध्यक्ष दाहाल सिंगापुरमा रहेका बेला नेता नेपालले भेला आयोजना गरेका हुन्। दुवै अध्यक्ष विदेश जाँदा पनि आफूलाई कार्यवाहक अध्यक्ष नदिएको भन्दै नेता नेपाल बढी असन्तुष्ट बनेका हुन्। ओली नेतृत्व सरकारमा मन्त्रीहरूको चयनदेखि नै असन्तुष्ट नेता नेपाल पछिल्ला दिनमा ओलीले एकलौटी निर्णय गर्न थालेको भन्दै असन्तुष्ट छन्। पार्टी अध्यक्ष ओलीले एक व्यक्ति एक पदको अवधारणा सारे पनि प्रदेश इन्चार्ज नियुक्त गर्दा आफूनिकट मुख्यमन्त्रीद्वय शंकर पोखरेल, पृथ्वी सुब्बा गुरुङलगायतलाई एक व्यक्ति दुई पद दिएको भन्दै नेपाल पक्षधर नेताहरू तीव्र असन्तुष्ट छन्। सुरुमा पार्टी अध्यक्ष ओलीलाई साथ दिएका नेता नेपाल पछिल्ला निर्णयबारे असन्तुष्ट हुँदै आफ्नो समूहका नेतासँग केही दिनयता छलफलमा रहेको उनको सचिवालयले जानकारी दिएको छ। भेलामा नेता गौतमले दुवै अध्यक्ष विदेश रहेका बेला पार्टीको शीर्ष नेता नेपाल नै भएको दाबी गर्दै सोही कारण आफू भेलामा उपस्थित भएको बताएका थिए। ओली र दाहालजीपछिको शीर्ष नेता तपाईं (नेपाल) नै हो, गौतमले भनेका थिए, दुवै नेता नभएका बेला नेतृत्व गर्ने तपाईं (नेपाल)ले हो। भेला आयोजना गरेर राम्रो गर्नुभयो। प ्रदेश इन्चार्ज, सहइन्चार्ज, अध्यक्ष र सचिव तोक्ने सचिवालयको निर्णयको भने गौतमले बचाउ गरेका थिए। निर्णय नै नहुनुभन्दा भयो, राम्रै भयो, गौतमको भनाइ उद्धृत गर्दै एक नेताले भने। भेलामा अध्यक्ष ओलीनिकट संसदीय दलका उपनेता सुवास नेम्वाङ पनि सहभागी थिए। महासचिव विष्णु पौडेल, गृहमन्त्री रामबहादुर थापालगायत नेता भने अनुपस्थित थिए। पार्टीलाई एक ढिक्का बनाएर प्रभावकारी बनाउनुपर्छ, भेलापछि नेम्वाङले सञ्चारकर्मीसँग भने। भेलामा वरिष्ठ नेता झलनाथ खनाल र महासचिव विष्णु पौडेललाई बोलाइए पनि दुवै जना खबर नै नगरी अनुपस्थित थिए। रक्षामन्त्री ईश्वर पोखरेलले आफ्नो जरुरी काम परेको भन्दै उपस्थित हुन नसक्ने जानकारी टेलिफोनमार्फत गराएका थिए। शंकर पोखरेल र पृथ्वी सुब्बा गुरुङ राजधानीबाहिर रहेको र प्रदीप ज्ञवाली विदेशमा रहेका कारण भेलामा उपस्थित हुन नसकेको नेपालको सचिवालयले जनाएको छ। शुक्रबार बिहान मात्र जानकारी गराइएका कारण कतिपय नेता उपस्थित हुन सक्नुभएन, नेता नेपालको सचिवालयका मोहन गौतमले भने। भेलामा यी थिए उपस्थित वामदेव गौतम, सुवास नेम्वाङ, अष्टलक्ष्मी शाक्य, भीम रावल, घनश्याम भुसाल, नारायणकाजी श्रेष्ठ, वर्षमान पुन, अग्नि सापकोटा, गिरिराजमणि पोखरेल, देव गुरुङ, गोकर्ण विष्ट, योगेश भट्टराई, छविलाल विश्वकर्मा, रघुजी पन्त, गणेश साहलगायत २५ जना। यी अनुपस्थित भए वरिष्ठ नेता झलनाथ खनाल, महासचिव विष्णु पौडेल, ईश्वर पोखरेल, रामबहादुर थापा, शंकर पोखरेल, पृथ्वी सुब्बा गुरुङ, प्रदीप ज्ञवाली"
"'काङ्ग्रेसमा अब गुट उपगुट छैन, पहिलो पार्टी बन्छ'","तुलसीपुर : नेपाली काङ्ग्रेसका उपसभापति विमलेन्द्र निधिले पार्टीमा गुट उपगुट नरहेको दाबी गर्नुभएको छ । शुक्रबारदेखि शुरु भएको काङ्ग्रेस प्रदेश नं ५ प्रदेशस्तरीय विधान संशोधन भेलाको समापन गर्दै उनले गुट उपगुटका कारण पार्टी कम्जोर भएको भन्दै केन्द्रदेखि स्थानीय तहसम्म एक हुनुपर्ने बताए । 'अब पार्टीका दुई खेमा हुदैन त्यसको अत्यका लागि केन्द्रदेखि स्थानीय सम्म एउटै हुने प्रयत्नमा छौँ', उनले भने, 'अब तपाईंहरु पनि पार्टीलाई एकढिक्का बनाएर बलियो पार्टी बनाउनतर्फ लाग्नुहोस् ।' उनले विभिन्न कारणले पार्टीले चुनावमा हार व्यहोर्नु परेको उल्लेख गर्दै काङ्ग्रेसलाई पहिलो पार्टी बनाउन आफूहरु लागेको बताए । पार्टीलाई आधुनिक राजनीतिक प्रणालीमा लैजान विधान संशोधन अनिवार्य भएको उल्लेख गर्दै उपसभापति निधिले सङ्घीय संरचना, धर्मनिरपेक्षता, लोकतन्त्र, समाजवाद, अहिंसाजस्ता पार्टीको मुद्दालाई सार्थक रूपमा अगाडि बढाउनकै लागि विधान संशोधन आवश्यक भएको बताए । विधान संशोधन समितिका संयोजक रमेश लेखकले पार्टीको विधान समयसापेक्ष संशोधन गर्न आवश्यक भएकाले विधानलाई परिमार्जन गर्न लागिएको जानकारी दिए । काङ्ग्रेस प्रदेश नं ५ अन्तर्गत दाङ, बाँके, बर्दिया, रुपन्देही, प्यूठान, रोल्पा, पश्चिम रुकुमका काङ्ग्रेस केन्द्रीय सदस्य, प्रदेश प्रतिनिधि, महाधिवेशन प्रतिनिधि, प्रतिनिधिसभा सदस्य, सबै भ्रातृ सङ्गठनका प्रतिनिधि सहभागी भएको भेलामा विभिन्न पाँच भागमा विभाजन गरेर विधान मस्यौदामा सुझाव सङ्कलन गरिएको थियो ।"
राजधानी सारेको विरोधमा धनगढी बन्द,"धनगढी : प्रदेशसभाको राजधानी सार्ने निर्णयको विरोधमा शनिबार धनगढी बन्द गरिएको छ। राजधानी सार्ने निर्णयले गोदावरीको जैविकमार्ग र वन क्षेत्र विनास हुने भन्दै नागरिक समाज संघर्ष समितिले धनगढी बन्द गराएको हो। धनगढी बजार पुरै बन्द गरिएको छ । ट्राफिक चोक, सहिद गेट र बोराडाँडीमा बन्दकर्ताले यातायाका साधन चल्न दिएका छैनन्। बिहानै केही सार्वजनिक सवारी साधान चले पनि ९ बजेदेखि ठाउँठाउँमा बन्दकर्ता भेला भएर सवारी रोकिरहेका छन । शुक्रबार अपरान्ह विज्ञप्ति जारी गर्दै संघर्ष समितिले प्रदेशसभामा प्रतिपक्षी दलका सांसदहरुसँग छलफल नै नगरी, बाहिर भइरहेको आन्दोलनको परवाह नै नगरी प्रस्ताव पास गरिएको आरोप लगाएको छ । प्रदेशसभाको दुई तिहाई बहुमतले शुक्रबार प्रदेशको नाम सुदूरपश्चिम र राजधानी गोदावरी नगरपालिकाको वडा नम्बर २ र ४ मा पर्ने निर्णय पारित गरेको थियो । प्रदेशसभा रहेका ५३ जना सदस्यमध्ये प्रस्तावको पक्षमा ३८ मत खस्यो भने विपक्षमा एक मत पनि खसेन । प्रदेशसभामा सत्तापक्षका सभामुखसहित ३९ प्रदेशसभा सदस्य छन् भने कांग्रेसका १२ र राजपाका दुई सदस्य छन् । सभामुख बाहेकका पुरै ३८ मत प्रस्तावको पक्षमा खसेको थिए। प्रदेश सभामा दर्ता भएको प्रस्तावमा राजधानीका लागि तेघरीस्थित नेपाली सेनाको ब्यारेकदेखि उत्तरपश्चिम, गोदावरी सडकदेखि पश्चिम, गोदावरी खोलादेखि पूर्व, गोदावरी बजारदेखि दक्षिण चार किल्ला भएको क्षेत्र तोकिएको छ ।"
बलात्कारीलाई फाँसी ठीक : गृहमन्त्री,"काठमाडौं : गृहमन्त्री रामबहादुर थापाले बलात्कारीलाई आजीवन कैद पनि कम सजाय भएको बताएका छन् । उनले त्यस्ता जघन्य अपराधीलाई फाँसीसम्मको व्यवस्था गर्न कानुन संशोधन गर्ने प्रतिबद्धता जनाएका छन् । नाबालिका बलात्कार, हत्या र अपहरणजस्ता क्रुर अपराध गर्नेहरूका लागि आजीवन कैद पनि कम सजाय भएको छ, मन्त्री थापाले भने, मुलुकमा भएका जघन्य अपराध नियन्त्रणका लागि अब आजीवन जेल होइन, फाँसी नै दिने कानुन बनाउने सोचमा म छु । विद्यमान कानुनमा फाँसीको व्यवस्था छैन । गृहमन्त्रीले कठोर सजाय (फाँसी) का लागि कानुन संशोधन गर्न सम्बद्ध पक्षसँग छलफल अघि बढाउने प्रतिबद्धता जनाए । सत्तारूढ नेकपाका प्रदेश ३ इन्चार्ज अष्टलक्ष्मी शाक्यको नेतृत्वमा गएको प्रतिनिधि मण्डलसँगको भेटमा शुक्रबार मन्त्री थापाले आफू कानुन फेर्न समेत तयार रहेको सुनाए । विद्यमान संविधान, ऐन र कानुन क्रुर अपराधीलाई पर्याप्त नभएको मलाई महसुस भएको छ, उनको भनाइ प्रतिनिधिमण्डलका सदस्यले सुनाए । गृहमन्त्रीले कञ्चनपुरकी बालिका निर्मला पन्तको बलात्कारपछि हत्या घटनामा ठोस कदम चाल्न नसकेको पनि स्वीकार गरेका छन् । निर्मला पन्तको बलात्कार र हत्यासम्बन्धी घटनालाई निकास दिन नसक्दा मेरो शिर निहुँरिएको छ, प्रतिनिधिमण्डलसँग गृहमन्त्री थापाले भने । शाक्य नेतृत्वको टोलीले निर्मला बलत्कारहत्या र त्यसपछिका दर्जनांै घटनामा सरकार मुकदर्शक भएको भन्दै आलोचना गरेको थियो । उनीहरूले अपराधीलाई समयमै दण्डित गर्न नसक्दा मुलुकभरि दर्जनौं बलात्कार र हत्याका घटना दोहोरिएको भन्दै यथाशीघ्र अपराधीलाई कारबाही गर्न सरकारसँग माग गरे । छ महिनाकी नाबालिकादेखि ७५ वर्षसम्मका हजुरआमामाथि भएका बलत्कार एवं हत्याको रहस्य के हो ? टोलीले गरेको प्रश्न सुनाउँदै शाक्यले भनिन्, दुईतिहाइको कम्युनिस्ट सरकारले नै केही गर्न सक्दैन भने अरुबाट के आशा र विश्वास गर्ने ? गृहमन्त्रीले भने निर्मला बलात्कारपछिको हत्या घटनाका अपराधीलाई सरकारले चाँडै सार्वजनिक गर्ने दाबी गरे । पन्त हत्याका सम्बन्धमा गठित छानबिन समितिको प्रतिवेदन सरकारले किन सावर्जनिक नगरेको भनी आफूहरूले प्रश्न गरेको शाक्यले अन्नपूर्णलई बताइन् । बलात्कार र हत्या नियन्त्रणका लागि सरकारले कडाभन्दा कडा सजाय व्यवस्था गर्नुपर्छ भन्यौं, शाक्यले भनिन् । टोलीले अपहरण, बलात्कार र हत्यामा सरकारको अश्वासन र प्रतिबद्धता होइन, परिणाम चाहिएको भन्दै गृहमन्त्रीसँग जवाफ मागेको थियो । उनीहरूको विचार सुनेपछि गृहमन्त्री थापाले भने, तपार्इंहरूको कुरा मार्मिक छ, यसले मलाई पनि गम्भीर बनायो । कानुनै फेर्न परे पनि म तयार छु । विद्यमान कानून क्रुर अपराधिलाई पर्याप्त छैन ।"

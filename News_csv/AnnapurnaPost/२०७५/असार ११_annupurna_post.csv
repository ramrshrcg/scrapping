शीर्षक,विवरण
छात्रा किन कमजोर ?,"एसईई २०७४ को नतिजा शनिबार साँझ आएको छ। ग्रेड प्रणालीमा गएपछि यो तेस्रो नतिजा हो। माध्यमिक तहको शिक्षामा सुधार गर्ने, नतिजा बढाउने र सिंगो शिक्षा प्रणालीलाई अन्तर्राष्ट्रिय मापदण्ड बनाउने आदिआदि उद्देश्यका साथ एसएलसीबाट एसईईमा लगिएको थियो। यो परिवर्तनसँगै एसएलसीलाई दिइएको फलामे गेटको उपमा पनि हराउने उद्देश्य थियो। अर्थात् एसईई अन्य ढोकाजस्तै सहज हुनेछ, जसलाई हरेक विद्यार्थीले पार गर्न सक्छन्। यद्यपि एसईई परीक्षालाई पनि माध्यमिक तहको गल्छेडोका रूपमा हेरिएको छ। त्यसैले यसको नतिजालाई आधारभूत शिक्षाको प्रतिफलका रूपमा लिइनु अन्यथा होइन। विडम्बना, एसईई२०७४ को नतिजा हेर्दा छात्राहरूको शैक्षिक उन्नतिमा सुधार आउन नसकेको प्रस्ट देखिन्छ। छात्रको तुलनामा छात्राको नतिजा कमजोर रहेको विश्लेषण शिक्षाविद्ले गरिसकेका छन्। एसईई २०७४ मा नियमिततर्फ परीक्षा दिने ४ लाख ५१ हजार ५ सय ३२ मध्ये २ लाख २७ हजार ९ सय ३१ जना छात्रा र २ लाख २३ हजार ६ सय एकजना छात्र छन्। अर्थात् छात्रभन्दा छात्रा ४ हजार ३ सय ३० जनाले बढी छन्। यो आँकडा हेर्दा नतिजा पनि राम्रै हुुने आशा गर्न सकिन्छ। तर यथार्थ भने ठ्याक्कै उल्टो छ। एसर्ईईको उच्च जीपीए अंक प्राप्त गर्नेमध्ये छात्रको संख्या कम छ। तर न्यून जीपीए अंक ल्याउने छात्राको संख्या भने बढी छ। जीपीए ३६५ देखि ४ सम्म ल्याउनेमध्ये छात्रतिर कुल छात्रको ३६ प्रतिशत छन् जबकि छात्रातिर कुल छात्राको जम्मा २७ प्रतिशत छन्। जीपीए ३२५ देखि ३६ प्रतिशतसम्म ल्याउने छात्र ११६ छन् जबकि छात्रा जम्मा ९ प्रतिशत छन्। जीपीए २८५ देखि ३२ सम्म ल्याउने छात्र १२३ प्रतिशत छन् भने छात्रा ९ प्रतिशत। जीपीए २४५ देखि २८ सम्म ल्याउने छात्र १७ प्रतिशत छन् भने छात्रा १५ प्रतिशत छन्। योभन्दा तलको जीपीए श्रेणीमा पुगेपछि भने यो अनुपातको ढाँचा ठ्याक्कै उल्टो हुन जान्छ। जीपीए २०५ देखि २४ सम्म ल्याउने छात्र १३ प्रतिशत छन् भने छात्रा १४ प्रतिशत छन्। जीपीए १६५ देखि २ ल्याउने छात्र २० प्रतिशत छन् भने छात्रा २५ प्रतिशत। जीपीए १२५ देखि १६ प्रतिशत ल्याउने छात्र २० प्रतिशत छन् भने छात्रा १६ प्रतिशत। जीपीए ०८५ देखि १२५ ल्याउने छात्र १२ प्रतिशत छन् भने छात्रा १२। सारमा भन्दा जीपीए अंक २४५ सम्म ल्याउने छात्रको प्रतिशत ४४५ छ भने छात्राको जम्मा ३५७। एसईई नतिजाको यो तथ्यांकले करिब ६४ प्रतिशत छात्राले २४ जीपीए पनि प्राप्त नगरेको देखाउँछ। यो साह्रै कमजोर नतिजा हो। आखिर किन छात्रा यति कमजोर छन् ? छात्राको शिक्षा स्तर सुधार्नका लागि अनेकौं कार्यक्रम ल्याइएका छन्। सरकारी निकाय तथा गैरसरकारी संस्थाले छात्रालाई केन्द्रमा राखेर अनेकौं कार्यक्रम ल्याउँदा पनि छात्रा नतिजा कमजोर आउनु स्वाभाविक होइन। छात्राको नतिजा छात्रको तुलनामा निकै कमजोर हुनुले धेरै अर्थ दिन्छ। यसले एकातिर सामाजिक स्वरूपमा छात्राको स्थानमा परिवर्तन नआएको देखाउँछ भने एसईई तहमा पुगेका छात्रामा पर्ने सामाजिक र मनोवैज्ञानिक दबाब पनि सतहमा ल्याइदिन्छ। यसभन्दा पहिले पनि भएका धेरै अध्ययनले छात्राको शिक्षास्तर आठ कक्षामाथि गएपछि घट्दै गएको देखाएका छन्। यसको मुख्य कारण हो, छात्रालाई पर्ने सामाजिकसांस्कृतिक र पारिवारिक दबाब। अहिले पनि नेपाली समाजमा छात्रा दोस्रो प्राथमिकतामा पर्ने गरेका छन् र उनीहरूले बिहाबारीदेखि अन्य सामाजिक दबाब भोग्नु परिरहेको छ। यसलाई न्यूनीकरण गर्दै छात्रा शिक्षालाई उच्च विन्दुमा पुर्याउन समाजका सबै तप्का गम्भीर हुन जरुरी छ।"
नागरिकता लिँदा स्वत: मतदाता सूचीकृत,"काठमाडौं : जिल्ला प्रशासन कार्यालयले नयाँ नागरिकता लिनेलाई अनिवार्य रूपमा मतदाता नामावली सूचीकृत गराउने भएको छ। निर्वाचन आयोगले वैशाख २ देखि सुरु गरेको मतदाता नामावली संकलनमा न्यून मतदाताको सहभागी भएपछि असार पहिलो सातादेखि नागरिकता लिनेलाई अनिवार्य रूपमा मतदाता नामावलीमा नाम सूचीकृत गर्नुपर्ने व्यवस्था मिलाएको हो। मतदाताको व्यापक सहभागिता बढाउन नयाँ नागरिकता लिनेलाई अनिवार्य रूपमा मतदाता नामावलीमा आफ्नो नाम सूचीकृत गराउन सबै जिल्लाका प्रमुख जिल्ला अधिकारीलाई परिपत्र गर्ने निर्णय गरेको छ। आयोग प्रवक्ता दीपक सुवेदीले मतदाता नामवली संकलनमा सहभागिता ज्यादै न्यून देखिपछि जिल्ला प्रशासन कार्यालयमा परिपत्र गरिएको जानकारी दिए। उनले भने, अधिकांश जिल्लामा झिनो संख्यामा नाम सूचीकृत भए पछि जिल्ला प्रशासनबाट नागरिकता लिने भने दैनिक २० देखि ४० जना सम्म रहेको पाइयो। नागरिकता लिनेलाई जिल्ला निर्वाचन कार्यालयमा गएर नाम सूचीकृत गराउँदा नामवली संकलन कार्यक्रम प्रभावकारी हुने देखेर यस्तो व्यवस्था गरिएको हो। हामीले राजनीतिक दलका नेता र मुख्यमन्त्रीलाई पनि मतदाता नामावली कार्यक्रमलाई प्रभावकारी बनाउन आग्रह गरेको उनले बताए। निर्वाचन आयोगले ०७५ वैशाखदेखि २ देखि अर्काे निर्वाचनको मिति घोषणा नहुँदासम्म हरेक वर्ष मतदाता नामावली संकलन गर्ने नियमित कार्यक्रमअन्तर्गत नामावली संकलन कार्यलाई अगाडि बढाएको हो। सबै क्षेत्रीय र जिल्ला निर्वाचन कार्यालयमा मतदाता नामावली संकलन गर्ने तथा मतदाता नामावलीमा नाम रहेका मतदाताको विवरण अद्यावधिक (नामावली अन्यत्र सार्न), विवरण सच्याउन र नामावलीबाट नाम हटाउनका लागि निर्धारित अनुसूची बमोजिम निवेदन लिई अद्यावधिक गर्ने कार्यक्रमका लागि सम्बन्धित जिल्लास्थित क्षेत्रीय र जिल्ला निर्वाचन कार्यालयबाट व्यवस्था मिलाएको छ। आफू रहेकै ठाउँमा रहेको निर्वाचन कार्यालयबाट जोकोहीले मतदाता नामावली सूचीकृत गर्न सक्ने सुविधा भएपनि यसमा चासो र सहभागिता देखिएको हो। आयोगले १८ वर्ष उमेर पुगेका, तर मतदाता नभएकालाई मतदाता नामावलीमा समावेश गर्नका लागि नामावली संकलन कार्य अगाडि बढाएको हो तर आयोगले ७७ वटै जिल्लाबाट मतदाताको नाम संकलन गरेपनि तीन महिनाको अवधिमा निकै थोरै मात्रै मतदाताले नाम सूचीकृत भएका छन्। तीन महिनामा नयाँ सूचीकृत मतदाताको आँकडा भने जिल्लागत रुपमा संकलन बल्ल सुरु भएको आयोगले जनाएको छ।आवश्यक सूचनाको अभाव, राजनीतिक दलको वेवास्ताका साथै निर्वाचनको मिति घोषणा भएपछि मात्रै नामावली संकलन गर्ने परिपार्टीले अहिलेको वेमौसमी मतदाता नामावली संकलन कार्यक्रम प्रभावकारी नभएका हो।निर्वाचन आयुक्त नरेन्द्र दाहाल भन्छन्, यो निर्वाचन आयोगको मात्रै कार्यक्रम होइन, नयाँ मतदाता र राजनीतिक दलको जागरुकता देखिएन। आयोगले आफ्नो तर्फबाट सक्दो काम गरेको छ। स्थानीय तहबाट सूचना पनि जारी गरेको छ। थपिने मतदाताको संख्या न्यून छ। प्रतिनिधि सभा तथा प्रदेश निर्वाचनमा १ करोड ५४ लाख ४२ हजार ६६८ मतदाता कायम थिए।"
चीन भ्रमणका उपलब्धि प्रतिनिधिसभालाई जानकारी गराउँदै प्रधानमन्त्री,काठमाडौं : प्रधानमन्त्री केपी शर्मा ओलीले सोमबार आफ्नो चीन भ्रमणबारे प्रतिनिधिसभा बैठकमा जानकारी गराउने भएका छन्। सभामुख कृष्णबहादुर महराका प्रेस संयोजक डिल्ली मल्लले प्रधानमन्त्रीले आफ्नो चीन भ्रमणबारे प्रतिनिधिसभालाई सम्बोधन गर्ने कार्यसूचि तय भएको जानकारी दिए। प्रधानमन्त्रीले द्वीपक्षीय वार्ता र चीनसँग भएका सहमतिसम्झौताबारे जानकारी गराउनेछन्। प्रधानमन्त्री ओलीले चीनबाट फर्केलगत्तै आइतबार बेलुका राष्ट्रपति निवास शीतलनिवास पुगेर भ्रमणबारे राष्ट्रपति भण्डारीलाई जानकारी गराएका थिए। चीनका प्रधानमन्त्री ली खछ्याङको मैत्रीपूर्ण निमन्त्रणामा असार ५ गते प्रधानमन्त्री ओली चीन गएका थिए।
बजेटको विरोधमा कांग्रेस र राजपाबाट संसद अवरुद्ध,"धनगढीः सत्तापक्षकै प्रदेश सभा सदस्यहरुले बजेटको विरोध गरिरहेका बेलाप्रदेश नम्बर ७माविपक्षले संसद बैठक अवरुद्ध गरेका छन् । प्रदेश सरकारले ल्याएको बजेट जनतामुखी नभएको र कार्यकर्ता पोस्ने बजेट भएको भन्दै प्रतिपक्षी दल नेपाली कांग्रेस र राष्ट्रिय जनता पार्टीले संसद बैठक अवरुद्ध गरेका हुन् । असार १ गते प्रदेश सरकारले २५ अर्ब ६ करोडको बजेट प्रदेश सभामा प्रस्तुत गरेको थियो । सोमबार अपरान्ह ४ बजेदेखि सुरु बजेटमाथिको छलफलमा सभामुख अर्जुनबहादुर थापाले बैठकको कार्य प्रारम्भ भएको सूचीत गर्ने वित्तिकै प्रतिपक्षी सांसदहरुले उठेर बजेटमाथिको छलफलको विरोध गरेका थिए । सभामुख थापाले केहीआपत्ति भए एकजना सदस्यले आफ्नो कुरा राख्न निर्देशन गरेपछि कांग्रेस संसदीय दलका नेता डा रणबहादुर रावलले सरकारले ल्याएको बजेट डल्लो बजेट भएको र त्यसले कार्यकर्ता पोस्ने भएकाले संशोधनको माग गरे । सरकारले जेठमा ल्याएको एक अर्ब ५ करोडको अल्पकालिन बजेटको पहिलो भएकाले समर्थन गर्यौं, तर त्यसको चरम दुरुपयोग भएको छ, उनले भने, अहिले पनि अल्पकालिन जस्तै डल्लो बजेट आएको छ । त्यो सीधै कार्यकर्ता पोस्न हो, त्यसैले त्यो बजेट संशोधन भएर आउनुपर्छ । उनले बजेट संशोधनन भए प्रतिपक्षको दायित्व निर्वाह गर्ने बताए । उनले शीर्षकबिनाको बजेट पास भएपछि त्यसको चरम दुरुपयोग हुनसक्ने बताए । प्रदेशका गौरवका योजनाका लागि डीपीआर छैन भनेर डल्लो बजेट विनियोजन भएको छ, पर्यटनका लागि अर्बौँ बजेट विनियोजन गरिएको छ, प्रतिपक्षलाई छलफलमा बोलाएर थपिएका योजना र गरिएको प्रतिवद्धता पनि पुरा भएका छैनन्, बजेटप्रति टिप्पणी गर्दै उनले आरोप लगाए । विपक्षी सांसदको तर्फबाट डाक्टर रावलले संसदमा सम्बोधन गरेर पनिउनीहरुले आफ्नो सीटमा नबसेपछि दुई पटकसम्म सभामुख थापाले बस्न निर्देशन गरेका थिए । तर प्रतिपक्षीदलका सांसद सदनमा उभिइराखेपछि बैठक स्थगित गरियो । संसदको अर्को बैठक मंगलबार अपरान्ह ४ बजेसम्मका लागि स्थगित गरिएको छ ।"
बैठक छाडेर कहाँ हराउँछन् सांसद ?,काठमाडौँ: विनियोजन विधेयकमाथि प्रतिनिधि सभामा छलफल जारी रहँदा अधिकांश सांसद भने गायब भएका छन् । केही दिनयता जारी छलफलका क्रममा सांसदहरु उपस्थित हुने क्रम घट्दो छ । सोमबारको बैठकमा उपस्थित सांसदहरुले पनि अनुपस्थित भएका सांसदहरुबारे प्रश्न गरेका थिए । संसद भवन नयाँ बानेश्वरमा सोमबार बसेको प्रतिनिधिसभाको बैठकमा विनियोजन विधेयक २०७५ माथिको छलफलमा सहभागी हुने सांसदहरुको संख्या नगन्य थियो ।
बजेटमा हिन्दी भाषाको विरोध,"जनकपुर : प्रदेश २ को सरकारले हिन्दी भाषामा बजेट प्रस्तुत गरेको भन्दै प्रतिपक्षी सांसदले सदनमा आलोचना गरेका छन् । नेकपा र कांग्रसेका सांसदले हिन्दी भाषामा ल्याइएको नारा र बजेट गलत रहेको भन्दै सरकारको आलोचना गरेका हुन् । आर्थिक वर्ष २०७५७६ को बजेटमाथि छलफलका लागि जारी प्रदेशसभा बैठकमा उनीहरूले बजेट हिन्दीमा किन प्रस्तुत गरेको भन्दै आपत्ति जनाएका छन् । यस्ता त्रुटि नसच्याए आफूहरू विरोधमा उत्रिने चेतावनी उनीहरूले दिएका छन् । उनीहरूले आफ्नो भाषा नभएकाले हिन्दीमा बजेट प्रस्तुत गर्नु सरासर गलत भएको बताएका छन् । नेकपाकी मञ्जु यादवले प्रदेश सरकारले हिन्दीमा बजेट प्रस्तुत गर्नु लज्जास्पद रहेको टिप्पणी गरिन् । प्रदेश सरकारले आफू भारतप्रति वफादार रहेको देखाउनका लागि हिन्दीमा बजेट ल्याएको जिकिर उनले गरिन् । जुन जनताले बोल्ने भाषा होइन, उनले भनिन्, प्रदेशमा मैथली, भोजपुरी र नेपाली भाषा बोलिन्छ । हिन्दीको साटो मैथली र भोजपुरी भाषामै बजेट प्रस्तुत गरेको भए जनतालाई त्यसप्रति अपनत्व महसुस हुन्थ्यो । तर, प्रदेश सरकारले त्यसलाई बेवास्ता गरेको उनले बताइन् । उनले किसानलाई पनि बजेटले अपमान गरेको बताइन् । जसरी हिन्दीमा बजेट ल्याएर प्रदेशको अपमान गरिएको छ, उनले भनिन्, ठीक त्यसरी नै किसानको पनि अपमान भएको छ । उनका अनुसार सिँचाइ, मल र बीउमा बजेट विनियोजन गरिएको छैन, जसका कारण किसानको अपमान भएको छ । नेकपाकै रुबी कर्णले आपके सरकार, आपके दोवार, खेलेगा मधेस, खिलेगा मधेसजस्ता हिन्दीमा ल्याइएको नाराप्रति असन्तुष्टि व्यक्ति गरिन् । सभामुखमार्फत सरकारको ध्यानाकर्षण गराउँदै उनले हिन्दीमै बजेट ल्याउनु निन्दनीय रहेको बताइन् । कांग्रेसका नरेशकुमार यादवले हरेक दृष्टिकोणबाट बजेटप्रति जनताले अपनत्व महसुस नगरेको बताए । हिन्दी भाषामा बजेट प्रस्तुतिदेखि लिएर प्रदेश विकासका लागि तयार पारिएका अधिकांश योजना पनि गलत रहेको उनको भनाइ थियो । बजेट जनमुखी नभई सरकारमुखी छ, उनले भने, बजेटमा अधिकांश योजना मन्त्रीहरूको स्वार्थमा राखिएका छन् । नेकपाकै मेची लुंगेलीले नीति तथा कार्यक्रम एकातिर बजेट अर्कोतिर रहेको बताइन् । प्रदेश सरकारले १ असारमा आर्थिक वर्ष २०७५७६ का लागि सदनमा २९ अर्ब ७८ करोडभन्दा बढीको बजेट पेस गरेको थियो ।"
स्थगित संसद बैठक सुचारु,"काठमाडौं : सम्बन्धीत मन्त्रालयका मन्त्री नै उपस्थित नभएपछि स्थगित भएकाे बैठक केहीबेरअघिदेखि सुचारु भएकाे छ । गृहमन्त्री रामबहादुर थापा बादल सहित गृह मन्त्रालय, पराष्ट्र मन्त्रालय र उर्जा, जलस्रोत तथा सिचाई मन्त्री उपस्थित नभएपछि १० मिनेट बैठक स्थगित थियाे । सांसदहरुले गृहमन्त्री उपस्थित नभएको भन्दै नियमापत्ति जनाएपछि १० मिनेटका लागि बैठक स्थगित भएको थियाे । आजको बैठकमा गृह मन्त्रालय, पराष्ट्र मन्त्रालय र उर्जा, जलस्रोत तथा सिचाई मन्त्रालयमा विनियोजित बजेटको छलफल थियो तर गृहमन्त्री नै उपस्थित नभएपछि सांसदहरुले आपत्ति जनाएपछि बैठक स्थगित भएको हो । गृहमन्त्री उपस्थित भएपछि बैठक सुचारु भएकाे हाे ।"
प्रदेश नामको विषय सभामा प्रवेश,"पोखरा : प्रदेश ४ को नामकरणको विषय प्रदेशसभामा प्रवेश गरेको छ। सभाले गएको चैत १२ गते गठन गरेको प्रदेश राजधानी र नामकरण समितिको प्रतिवेदनलाई आइतबार टेबुल गरिएको हो। यसअघि उक्त समितिका संयोजक सांसद विन्दुकुमार थापाले जेठ २१ गते प्रतिवेदन सभामा पढेर सुनाउँदै बुझाएका थिए। सोही प्रतिवेदनलाई आइतबार औपचारिक रूपमा सभामा टेबुल गरिएको हो। उक्त प्रतिवेदनमाथि छलफल गर्न प्रमुख प्रतिपक्ष कांग्रेसले जेठ अन्तिम साता दबाब दिँदै सदन अवरुद्ध गरेको थियो। १ असारमा बजेट ल्याउनै पर्ने संवैधानिक बाध्यता भएको भन्दै नेपाल कम्युनिस्ट पार्टी नेतृत्वको सरकारले प्रतिपक्षको अवरोध टारेको थियो। प्रदेश राजधानी र नाम सिफारिसहितको प्रतिवेदनमाथि १० गते छलफल गर्ने भनी कार्यवहाक सभामुख सिर्जना शर्माले २७ जेठमा मिति तोकेकी थिइन्। तर आइतबार प्रतिवेदन सांसद थापाले टेबुलमात्रै गरे, त्यसमाथि छलफल सुरु भएन। प्रदेश सभाले नामकरण र राजधानीका लागि चैत १२ गते गठन गरेको समितिमा सांसदहरू कृष्ण थापा, चन्द्रबहादुर बुढा, दीपक कोइराला, धनञ्जय दवाडी, विन्दुकुमार थापा, भगवतप्रकाश मल्ल, मधुमाया अधिकारी गुरुङ, मीनप्रसाद गुरुङ, सरीता गुरुङ, हरिशचरण आचार्य, सावित्रा राना छन्। प्रदेशमा सहभागी सबै ५ दलबाट प्रतिनिधित्व हुने गरी सर्वसम्मतिमा उक्त समिति गठन भएको हो। समितिले पहिलोपटक पाएको १ महिने म्यादमा काम नसकेपछि १० थपिएको थियो। त्यस अवधिमा पनि कार्य पूर्ण नभएपछि अर्काे १ महिना थपिएको थियो। त्यस अवधिमा प्रदेशका सबै ११ जिल्लामा पुगेर सांसदहरूले राय संकलन गरेका थिए। ११ पटक समितिको बैठक बसेको थियो। समितिले प्राथमिकताको सूचीसहित प्रदेशको नाम सिफारिस गरिसकेको छ। राजधानी पोखरा सिफारिस गरेको समितिको पहिलो प्राथमिकतामा प्रदेशको नाम गण्डकी सिफारिस छ। त्यसपछि क्रमशः तमुवान मगराँत, गोरखा, धौलागिरि, हिमाल, अन्नपूर्ण, माछापुच्छे सिफारिस समितिले गरेको छ। ११ जिल्लामा अन्तक्र्रिया गरी सहभागीको मत, दलहरूको धारणा, विज्ञका राय, इमेलमा आएका सल्लाह र ज्ञापनपत्रहरूलाई समितिले नाम सिफारिस गरेको हो। प्रदेशको नामबारे लिइएको समग्र सुझावमा ७२ प्रतिशत मत गण्डकीका पक्षमा आएको प्रतिवेदनमा उल्लेख छ। ११ जिल्लामध्ये ८ बाट प्राथमिकताका आधारमा १ नम्बरमा गण्डकी प्रदेश नामकरणको सुझाव आएको थियो। ३ जिल्लाबाट भने तमुवान मगारात नाम सुझाव आएको थियो। अन्तक्र्रियाहरूका सहभागीहरूले दिएको मतका आधारमा गण्डकीपछिको क्रममा तमुवान मगराँत नामकरणको पक्षमा मत देखिएको छ। समग्रमा गण्डकीका पक्षमा झन्डै ७२ र तमुवान मगराँतका पक्षमा २८ प्रतिशत सहभागीको सुझाव थियो। राजधानी पोखरा हुनुपर्छ भनेर ९३ दशमलव ८७ प्रतिशत सहभागीले सुझाएको समितिको प्रतिवेदनमा छ। गोरखाका पक्षमा ३ दशमवल ९९ र अन्यका पक्षमा २ दशमलव १२ प्रतिशत मत थियो, प्रतिवेदनमा उल्लेख छ। दलहरू सबैले राजधानी पोखरा हुनुपर्ने सुझाव समितिलाई दिएका थिए। राजधानी पोखरा हुनुपर्छ भनेर ९३ दशमलव ८७ प्रतिशत सहभागीले सुझाएको समितिको प्रतिवेदनमा छ। साविक एमालेले समितिलाई गण्डकी नाम सिफारिस गरेको थियो भने कांग्रेस, जनमोर्चाले पनि त्यही नाम सुझाएका छन्। तत्कालीन माओवादी केन्द्रले भने लिखित सुझाव दिएको थिएन। नयाँ शक्तिले गण्डकी तमुवान, गण्डकी र अन्नपूर्ण गरी ३ नाम क्रमशः सुझाव दिएको थियो। साविक माओवादी केन्द्र र एमाले एकीकरण भइसकेपछि बनेको नेपाल कम्युनिस्ट पार्टीले फेरि अर्काे धारणा दिन सकेको छैन। साविक एमालेले नै दिएको सुझावलाई एकीकृत पार्टीको धारणा पनि भनेको छैन। प्रदेशको नाम प्रदेश सभाको दुई तिहाइबाट पारित गर्नुपर्ने व्यवस्था संविधानको धारा २८८ ले गरेको छ। प्रदेश सभामा नेकपाका ३९ सांसद छन्, तीमध्ये १ जना सभामुख छन्। कांग्रेसका १५, जनमोर्चाका ३ र नयाँ शक्तिका २ सांसद छन्।"
संसदीय समिति गठन अलमलमा,"काठमाडौं : प्रमुख विपक्षी कांग्रेसले संसदीय समितिमा भागबण्डा खोजेपछि आइतबार राष्ट्रियसभाका विषयगत समिति गठन हुन सकेनन् । राष्ट्रियसभा अध्यक्ष गणेश तिमिल्सेनाले समिति गठनका लागि नाम मागेपछि कांग्रेसले समिति सभापतिको भागबण्डा नभइ सदस्यको नाम नदिने अडान राखेको थियो । कांग्रेसले नाम नदिएपछि आइतबारको बैठकमा समिति गठनको एजेन्डा कार्यसूचीबाट हटाइएको थियो । राष्ट्रियसभाका चार र संयुक्त सदनका दुईवटा विषयगत समितिमा बस्ने सांसदको नाम दिन राष्ट्रियसभा अध्यक्ष तिमिल्सेनाले कांग्रेससँग माग गरेका थिए । राष्ट्रियसभाको कार्यव्यवस्था परामर्श समितिको आइतबारको बैठकमा कांग्रेस संसदीय दलका नेता सुरेन्द्र पाण्डेले पहिले समिति सभापतिको टुंगो लाग्नुपर्ने धारणा राख्दै कांग्रेसलाई राष्ट्रियसभामा एउटा समितिको सभापति दिनुपर्ने अडान राखेका थिए । सत्तापक्षले प्रतिनिधिसभा, राष्ट्रियसभा र संयुक्त सदनका १६ मध्ये प्रतिनिधिसभा लेखा समितिको सभापति मात्र विपक्षी कांग्रेसलाई दिने तयारी गरिरहेको छ । राष्ट्रियसभाका चार मध्ये एक समितिको सभापति नपाए कांग्रेसले समितिमा बस्ने सदस्यको नामै नदिनेसम्मको अडान राख्यो, कार्यव्यवस्थाका एक सदस्यले अन्नपूर्णसँग भने । राष्ट्रियसभामा दिगो विकास तथा व्यवस्थापन, विधायन व्यवस्थापन, प्रत्यायोजित व्यवस्थापन तथा सरकारी आश्वासन र राष्ट्रिय सरोकार तथा समन्वय गरी चारवटा विषयगत समिति छन् । प्रत्येक समितिमा बढीमा १५ सदस्य रहनेछन् । यस्तै संयुक्त सदनमा १५१५ सदस्यीय संसदीय सुनुवाई विशेष समिति र राज्यका निर्देशक सिद्धान्त, नीति र दायित्वको कार्यान्वयन अनुगमन समिति गठन हुनेछन् । यी दुईवटा विशेष समितिमा राष्ट्रियसभाबाट ३३ जना सदस्य रहनेछन् । राष्ट्रियसभा अध्यक्षले दुई साता अघि नै समितिमा बस्ने सांसदहरूको नाम दिन दलसँग माग गरेका थिए । तर कांग्रेसले समिति सभापतिको टुंगो नलागी नाम नदिने अडान राखेको छ । बहुमतका आधारमा जाने कि प्रमुख विपक्षीलाई पनि समेटेर जाने भन्नेमा सत्तापक्ष प्रष्ट हुनुपयो, राष्ट्रियसभामा कांग्रेसकी प्रमुख सचेतक सरिता प्रसाईंले भनिन,समिति के कस्तो हुने, कुन कसले लिने भन्ने कुराको टुंगो नलागी नाम मात्र दिएर हुँदैन । कांग्रेसले राष्ट्रियसभाका चारमध्ये एक समिति र संयुक्त सदनका दुईवटै समितिमा कांग्रेसको प्रतिनिधित्व हुनुपर्ने अडान राख्दै आएको छ । कांग्रेसका नेताहरूले सत्तासीन नेकपा संसदीय दलका उपनेता सुवास नेम्वाङसँग समितिको सभापतिको भागबण्डा गर्न आग्रह गरेका छन् । नेम्वाङले संसदीय दलका नेता एवं प्रधानमन्त्री केपी ओली आइतवार मात्र चीन भ्रमणबाट फर्केकाले छलफल गर्ने आश्वासन दिएको कांग्रेसका नेताहरू बताउँछन् । तर नेम्वाङले भने ०४८ सालमा कांग्रेसको बहुमत भएका बेला प्रमुख विपक्षीलाई प्रतिनिधिसभाको लेखा समितिको मात्र सभापति दिएको कुरा स्मरण गराउँदै अन्य समितिमा भागबण्डा नखोज्न आग्रह गरिसकेको स्रोतले बतायो । लेखा समितिको सभापति प्रमुख विपक्षीलाई दिने हो, नेम्वाङले भने, अरु समितिको सभापतिबारे त विगतका नजिर र अभ्यासबारे कांग्रेस पनि जानकार छ ।"
महानगरको बजेट ४ अर्ब ४७ करोड,"विराटनगर : मोरङको विराटनगर महानगरपालिकाले आर्थिक वर्ष २०७५७६ का लागि ४ अर्ब ४७ करोड ८ लाख ४९ हजार रुपैयाँबराबरको बजेट ल्याएको छ । यो बजेटले भौतिक पूर्वाधार विकासलाई बढी प्राथमिकता दिएको जनाइएको छ । बजेटको ७२७१ प्रतिशत भौतिक पूर्वाधारका लागि छुट्याइएको छ । सामाजिक विकास, महिला तथा बालबालिका, स्वास्थ्य, शिक्षा, कृषि तथा पशुपंक्षी कार्यक्रमका लागि १३९६ प्रतिशत बजेट विनियोजन गरिएको छ । मेयर भीम पराजुलीले दोस्रो नगरसभामा आइतबार आगामी आर्थिक वर्षका लागि महानगरपालिकातर्फ २ अर्ब ५२ करोड ८३ लाख ४९ हजार र मझौला सहर एकीकृत बाहिरी वातावरणीय सुधार परियोजनातर्फ १ अर्ब ९४ करोड २५ लाख गरी ४ अर्ब ४७ करोड ८ लाख ४९ हजार रुपैयाँबराबरको बजेट प्रस्तुत गरेका हुन् । अनुमानित बजेटमध्ये महानगरपालिकाको आन्तरिक स्रोतबाट ५४ करोड ३ लाख, राजस्व बाँडफाँटबाट ३७ करोड ५ लाख ४ हजार, संघीय र प्रदेश सरकार वित्तीय समानीकरण अनुदान ५३ करोड ८७ लाख ९५ हजार रुपैयाँ छ । संघीय सरकार ससर्त अनुदान विषयगत कार्यालयतर्फ ४४ करोड ९६ लाख, संघीय सरकार समपूरक र विशेष अनुदान १० करोड, संघीय सरकार ससर्त अनुदान ३६ करोड १५ लाख, वैदेशिक र अन्य संघसंस्था अनुदान ४ करोड ४६ लाख ५० हजार, जनसहभागिताबाट ३ करोड ५० लाख नगर विकास कोष ऋण सहयोग १ करोड ८० लाख र नगरपालिका मौज्दात ७ करोडसमेत गरी २ अर्ब ५२ करोड ८३ लाख ४९ हजार आय हुने अनुमान गरिएको छ । आर्थिक वर्ष २०७५७६ मा चालु खर्चका लागि ३३ करोड ६८ लाख ५२ हजार विनियोजन गरिएको छ, जुन रकम ७५३ प्रतिशत हुन आउँछ । संघीय सरकार सामाजिक सुरक्षा भत्ता २० करोड, भौतिक पूर्वाधार निर्माणका लागि ३ अर्ब २५ करोड ३ लाख विनियोजन गरिएको छ । महानगरपालिकाको नीति तथा कार्यक्रमले सुशासन, लैंगिकमैत्री एवं सामाजिक समावेशिता, शिक्षा, स्वास्थ्य, कृिष, वातावरणमैत्री, विपद् व्यवस्थापन र गरिबी निवारणलाई मुख्य आधार बनाएको पराजुलीले बताए । पहिलो नगरसभाले पहिलो सन्तान छोरी जन्माउनेलाई प्रोत्साहन भत्ता दिने व्यवस्था गरेकामा यसपटक दोस्रो सन्तान पनि छोरी भए भत्ता दिइने उल्लेख गरिएको छ । भद्रपुरको बजेट ७२ करोड झापाको भद्रपुर नगरपालिकाले आर्थिक वर्ष २०७५७६ का लागि ७२ करोड ३८ लाख रुपैयाँको बजेट ल्याएको छ । नगरपालिकाको दोस्रो नगरसभाले आइतबार बजेटसँगै वार्षिक नीति तथा कार्यक्रम पारित गरेको हो । चालू खर्च ६३५५ र पुँजीगत खर्च ३६४५ प्रतिशत हुने गरी बजेट विनियोजन गरिएको उपमेयर चन्द्रमाया श्रेष्ठले जानकारी दिइन् । उनका अनुसार आर्थिक विकासमा २७२, सामाजिक विकासमा ४५३३, पूर्वाधारमा ३६६३, वातावरण तथा विपद् व्यवस्थापनमा १७७, संस्थागत तथा सेवा प्रवाह र कार्यक्रम सञ्चालनमा १३५५ प्रतिशत रकम बाँडफाँट गरिएको छ ।"

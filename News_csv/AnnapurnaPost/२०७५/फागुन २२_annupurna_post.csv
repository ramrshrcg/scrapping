शीर्षक,विवरण
खाँचो कार्यान्वयनको,"सुरक्षासम्बन्धी नीतिहरूको मूल नीति मानिने राष्ट्रिय सुरक्षा नीति २०७५ को मस्यौदा प्रधानमन्त्रीका हातमा पुगेको छ, जसमा बाह्य हस्तक्षेपचलखेल, खुला अन्तर्राष्ट्रिय सिमाना, इन्धनऊर्जा संकट, सीमा अवरोध र गैरसरकारी निकायका क्रियाकलापलाई प्रमुख सुरक्षा चुनौतीखतरा औंल्याइएको छ। उपप्रधान तथा रक्षामन्त्री ईश्वर पोखरेलको नेतृत्वमा बनेको क्षेत्रगत विज्ञहरूको टोलीले ६ महिना लामो अध्ययनपछि मस्यौदा तयार पारेका हुन्। राष्ट्रिय सुरक्षा परिषद्का अध्यक्षको हैसियतले प्रधानमन्त्री केपी ओलीले प्रतिवेदनमा उल्लिखित जायज विषय तत्कालन सम्बोधन गर्न प्रयत्न गर्नुपर्नेछ। नत्र प्रतिवेदन बन्ने र दराजमा थन्किने सरकारी दीर्घरोगको सिकार बन्न सक्छ। बाह्य र आन्तरिक खतराका सन्दर्भमा फरकफरक ढंगले व्याख्या गरी तयार रणनीतिक आधारसहित दुई वर्षअघिको राष्ट्रिय सुरक्षा नीति २०७३ को परिमार्जन मस्यौदा २०७५ हो। शासकीय स्वरूपको रूपान्तरण र राजनीतिक संक्रमणको विश्लेषणबाहेक अन्य विषय पुरानै रहे पनि सरकारको समृद्ध नेपाल सुखी नेपाली नारा नीतिभित्र छिरेको छ। राजनीतिक अस्थिरता, निहित स्वार्थ, विश्व राजनीतिमा देखिएको ध्रुवीकरणले थपेका सुरक्षा चुनौती चिर्नुपर्नेछ। राजनीतिक स्थिरता देखिँदै गर्दा अतिवाद र विदेशी इसारामा पुनः मौलाउन लागेको अपराधको राजनीतीकरणलाई पनि यसले सम्बोधन प्रयास गरेको छ। राजनीतिक आडमा हुने अपराध, कमजोर अर्थतन्त्र, परनिर्भरता, विखण्डनवादी समूहको गतिविधि आदिको सूक्ष्म विश्लेषण गर्ने गुप्तचरी निकायलाई बलियो बनाउनुपर्ने निष्कर्ष पनि छ। परनिर्भरता, खुला सीमा तथा भूपरिवेष्ठित मुलुकको पीडा सन्दर्भमा पनि रणनीति तय गरी सम्बोधन गर्नुपर्ने खाँचो मस्यौदाले औंल्याएको छ। छिमेक र अन्य राष्ट्रको सरोकार तथा चुनौती सामना गर्न रणनीतिक लक्ष्यको प्रयास भएको देखिन्छ। उग्रवादी प्रवृत्ति निरुत्साहित र नियन्त्रण गरेर मुलुकको सार्वभौमिकता र अखण्डतामा सम्झौता गर्न नसकिने विषय पनि छ। पुरानै नीतिको निरन्तरतामा नाकाबन्दी हुँदाको समयमा मुलुकले खेप्नुपरेका समस्या सम्बोधन गर्न आवश्यक छ। मुलुक हितका लागि संविधानपछि यो दोस्रो महत्वपूर्ण दस्ताबेज हो। भूपेरिवेष्ठित मुलुक भएका कारण कुनै पनि अवरोध चिर्न अत्यावश्यक सामग्रीको न्यूनतम भण्डारण आवश्यक हुन्छ। सम्बन्धित सरकारी निकायले राष्ट्रिय सुरक्षा नीतिलाई आधार मानेर आवश्यक रणनीति तयार गर्नुपर्छ। नीति समयानुकूल पार्न परिमार्जन गरिने प्रचलन छ। यसका प्रतिरक्षा नीति, कार्यान्वयन रणनीति र संरचना परिवर्तन भइरहन्छन् र ती विषय गोप्य राखिन्छ र राख्नुपर्छ। यस्ता विषय सम्बोधनका लागि राष्ट्रिय गुप्तचर संगठनलाई सक्षम बनाउन आवश्यक छ। राज्यले सूचना र अध्ययनमा खर्च गर्नैपर्छ। छिमेकद्वय, शक्ति एवं सम्पन्न, भूपेरिवेष्ठितलगायत तीन दर्जन बढी मुलुकको अध्ययन र नेपालको प्रदेश सरकारको धारणा एवं जनअपेक्षासमेत समेटेर बनेको दाबी छ। नेपालको मौलिक समस्या, प्राथमिकता, आवश्यकता र संभावना हेरेर उक्त मस्यौदा तयार पारिएको दाबी मस्यौदाकारहरूको छ। हरेक मुलुकले जस्तै नेपालले पनि आफ्नो मौलिकता र प्राथमिकताका आधारमा मुलुकको यथार्थमा रहेर राष्ट्रिय सुरक्षा नीति तयार गर्नुपर्छ। कुनै मुलुकको सीमा विवाद र आतंकवादको चपेटाले महत्व पाउँछ भने शक्ति मुलुकहरूमा विश्व आतंकवाद नियन्त्रण र सामरिक क्षमता विस्तारले प्राथमिकता पाउँछ। हाम्रोजस्तो मुलुकले नाका सहज पार्ने, खुला सीमाबाट हुने घुसपैठ रोक्ने, राज्य प्रणाली परिवर्तन हुँदा बाह्य शक्तिले खेल्न सक्ने हुनाले त्यसलाई रोक्ने क्षमता अभिवृद्धिलाई सम्बोधनले महत्व राख्छ। कूटनीतिक समन्वय पनि अर्को पाटो छ। सुरक्षा नीति निस्केपछि यसलाई कार्यान्वयन गर्न सुरक्षा संयन्त्रको संरचना कस्तो बन्छ त्यो महत्वपूर्ण विषय हो। सेना, सशस्त्र प्रहरी बल, नेपाल प्रहरी र राष्ट्रिय अनुसन्धानको क्षमता अभिवृद्धि र कार्यविभाजन महत्वपूर्ण रहन्छ। यसमा रहेर सुरक्षा परिषद्मा थप छलफल गर्दै कार्यान्वयनमा लैजानुपर्छ।"
हराएको सातापछि मादीमा भेटिएका प्रहरीको मृत्यु शंकास्पद,"दमौली : हराएको एक सातापछि एकजना प्रहरी मृत भेटिएका छन् । अस्थायी प्रहरी चौकी कलेस्तीमा कार्यरत प्युठान घर भएका प्रहरी जवान २४ वर्षीय ठगेन्द्र घर्ती मगरको मृत्यु शंकास्पद भएको आफन्तले दाबी गरेका छन् । ड्युटी सकेर घुम्न निस्किएका कलेस्ती अस्थायी प्रहरी चौकीका एक प्रहरी जवानको साता दिनपछि शव भेटिएको थियो । उनी गत फागुन १५ गते मंगलबार ड्युटी सकेर राति घुम्न निस्किएका थिए । मगर बेपत्ता भए पछि खोजी थालिएको थियो । उनको शव मंगलबार हराएको भनिएको ठाउँबाट केही मिटर पर डुबेको अवस्थामा भेटिएको थियो । सशस्त्र प्रहरी बलको विपद् व्यवस्थापन गण कुरिनटारका गोताखोरले शव झिकेका थिए । घटनालगत्तै प्युठानबाट आएका आफन्तले घटनास्थलको निरीक्षण गरेका थिए । उनीहरुले नदी तर्दा बगाउने अवस्था नदेखिएको भन्दै घटनाको निष्पक्ष छानविनको माग गरेका छन् । मृतकका आफन्त एवं नेविसंघ प्युठानका अध्यक्ष एनपी मगरले घटनाको निष्पक्ष छानविन गर्न माग गरे । हामीलाई यो घटना दुर्घटना भन्दा जानीजानी गरिएको घटनाजस्तो लागेको छ, उनले भने,यसको निष्पक्ष छानविन हुनुपर्छ । पुल छाडेर किन मादी तरे ? राति १० बजेतिर ड्युटी सकेर आफू बस्ने घरका घरबेटी शैलेन्द्र घिमिरेसँग मादी पारी चिन्टुटार गएका थिए । फर्कने क्रममा उनी बेपत्ता भएको सार्वजनिक भएको थियो । कलेस्तीबाट मादी तरेर जानुपर्ने चिन्टुटार जाँदा नजिकैको झोलुंगे पुलबाट तरेका मगर फर्कंदा भने मादी तरेर आएको सँगै गएका घिमिरेको बयान उद्धृत गर्दै प्रहरीले बताएको छ । प्रहरी नायव उपरीक्षक श्यामु अर्यालका अनुसार घटनाको राति फर्किएका घिमिरे पनि भिजेको अवस्थामा भेटिएका थिए । तर नजिकै भएको झोलुंगे पुल चढ्न छाडेर उनीहरु मादी नदी हिंडेरै तर्नुको कारणबारे भने प्रष्ट भएको छैन । जवान मगर कलेस्तीमा ड्युटी खटेको करिब तीन महिना मात्र भएको छ । प्रहरीले घटनाका बेला मगरसँगै गएका साथी घिमिरेलाई नियन्त्रणमा लिएर अनुसन्धान थालेको छ । अनुसन्धान थालेका छौं, उनले भने,पोष्टमार्टम रिपोर्ट र थप अनुसन्धानका आधारमा निष्कर्षमा पुग्न सकिन्छ ।"
गण्डकी मेडिकल कलेजका पूर्व सीईओसहित दुई पक्राउ,"पोखरा : प्रहरीले गण्डकी मेडिकल कलेजका लगानीकर्तासमेत रहेका पूर्व प्रमुख कार्यकारी अधिकृत (सीइओ) सन्तोष खनाल र परीक्षा नियन्त्रक लक्ष्मण शर्मालाई पक्राउ गरेको छ। उनीहरूलाई जिल्ला प्रहरी कार्यालयको टोलीले बुधबार बेलुका पोखराबाट पक्राउ गरिएको प्रहरी स्रोतले जानकारी दियो। उनीहरूसहित कलेजका अन्य सञ्चालक विरुद्ध विद्यार्थीबाट करोडौँ अवैध असुली गरेको भन्दै प्रहरी तथा सम्पत्ति शुद्धीकरण विभागमा छुट्टाछुट्टै उजुरी परेका छन्। कलेजका तीन विद्यार्थीले मंगलबार जिल्ला प्रहरी कार्यालय कास्कीमा उजुरी दर्ता गरेका छन् भने कलेजका एक विद्यार्थीसहित तीन जनाले मंगलबार नै सम्पत्ति शुद्धीकरण विभागमा उजुरी दर्ता गराएका छन्। यस्तै प्रहरीले कलेजका अध्यक्ष खुमा अर्याल, प्रशासकीय अधिकृत कृष्ण घिमिरे, प्रधानाध्यापक रवीन्द्र प्रसाद श्रेष्ठ, फाइनान्स कन्ट्रोलर युवराज शर्मा र लेखा शाखा प्रमुख हरिमाया पौडेल तथा कलेजमै कार्यरत दिनेश पौडेलविरुद्ध पक्राउ पूर्जी जारी गरेको छ।"
भागेर भारत जान लागेको जोडी पक्राउ,"बैतडी : नेपाल भारत सीमानाका बैतडीको झुलाघाटबाट भागेर भारत जान लागेका एक जोडीलाई प्रहरीले बुधवार पक्राउ गरेको छ। पक्राउ पर्नेमा बझाङको मष्टा गाउँपालिका ५ का २३ वर्षीय शंकर बोहरा र २१ वर्षीया हरिना बोहरा (नाम परिवर्तन) रहेका छन्। विवाहित यी दुबैजना बहुविवाह गरेर भारत जान लागेको बुझिएको निमित्त प्रहरी प्रमुख प्रहरी निरीक्षक दीपक पातलीले बताए। 'बझाङ प्रहरीमा ३ दिन अगाडी बहुविवाह गरी भागेको उजुरी परेको रहेछ', उनले भने भारत जाने सीमानाका बैतडीमा पर्ने भएकोले हामीलाई खबर आएको थियो। सोही खबरका आधारमा हामीले निगरानी राखेका थियौं। पक्राउ परेका दुबैजनालाई जिल्ला प्रहरी कार्यालयको हिरासतमा राखिएको छ। दुवै जनलाई बिहीवार बझाङ प्रहरीलाई बुझाउने बताइएको छ। बझाङ प्रहरीले घटनाको थप अनुसन्धान गर्ने जनाएको छ।"
ट्रकको ठक्करबाट मोटरसाइकल चालकको मृत्यु,"रौतहट : चन्द्रपुर नगरपालिका१ स्थित पौराइको बागमती बजारमा बुधबार साँझ मालवाहक ट्रकले मोटरसाइकललाई ठक्कर दिँदा मोटरसाइकल चालकको मृत्यु भएको छ । पौराइस्थित बागमती बजारमा पूर्वबाट पश्चिम आउँदै गरेको ना ४ ख २०९३ नम्बरको ट्रकले पश्चिमबाट पूर्व जाँदै गरेको बा ६१ प २४८३ नम्बरको मोटरसाइकललाई ठक्कर दिँदा २५ वर्षीय बिक्रम लामाको मृत्यु भएको इलाका प्रहरी चन्द्रनिगाहपुरले जनाएको छ । चन्द्रपुर१ बागमती बजारमा घर भएका मोटरसाइकल चालक लामाको मृत्यु भएको हो । घाइते लामाको टाउको र बायाँ खुट्टामा चोट लागेर उपचारको लागि चन्द्रनिगाहपुरमा ल्याउने क्रममा मृत्यु भएको प्रहरीले जनाएको छ । घटनापछि पीडित परिवार तथा स्थानीयबासीले केही बेर पूर्वपश्चिम राजमार्ग अवरुद्ध पारेका थिए । ट्रक चालकलाई कारबाही, उचित क्षतिपुर्ति लगायतको माग राखेर गरिएको चक्काजाम सहमतीपछि खुलेको थियो ।"
"उखु किसानले पाउन थाले अनुदान, आन्दोलन रोकियो","मलंगवा : उखुको अनुदान रकम नपाए आन्दोलन गर्ने चेतावनी दिएका किसानहरुलाई बुधबारदेखि अनुदान रकम दिन सुरु भएको छ । मंगलबार किसानहरुले अनुदान नपाए तीन दिनपछि आन्दोलन गर्ने चेतावनी दिएका थिए । बुधबार पहिलो दिन हरिवन, लालबन्दी, ईश्वरपुर र बागमतीका किसानको रकमको चेक इन्दुशंकर चिनी उद्योगले जिल्ला प्रशासन कार्यालयबाट बुझेको छ । पहिलो दिन जिल्ला प्रशासन कार्यालयबाट उद्योगले ४ हजार १ सय २३ किसानको रकम बुझेको जिल्ला प्रशासन कार्यालयले जनाएको छ । पहिलो दिन ९ करोड २७ लाख २९ हजार २ सय २५ रुपैयाँ ७१ पैसाको चेक इन्दुशंकर चिनी उद्योग हरिवनलाई दिएको जिल्ला प्रशासन कार्यालय सर्लाहीका प्रमुख जिल्ला अधिकारी द्रोण पोखरेलले बताएका छन् । पहिलो दिन ४ वटा नगरपालिकाका किसानहरुको अनुदान रकमको चेक उद्योगलाई दिइएको प्रजिअ पोखरेलले बताएका छन् । अर्को बैठक बसेर बिहीबार फेरि केही गाउँपालिका र नगरपालिकाको किसानको अनुुदान रकम पठाउने बताइएको छ । धनकौलमा रहेको अन्नपूर्ण चिनी उद्योगका किसानहरुलाई पनि एक दुई दिनमै पैसा निकासा गरिने प्रजिअ पोखरेलले बताएका छन् । सबै कागजातलाई कृषी ज्ञान केन्द्रले केलाउँदै छन्, प्रजिअ पोखरेलले भने, फाइल केलाउनु बित्तिकै सबै किसानको पैसा निकाशा हुन्छ । किसानलाई दिनुपर्ने अनुदानको रकम करिब २८ करोड रहेको कोष तथा लेखा नियन्त्रक कार्यालय सर्लाहीका प्रमुख जगतप्रसाद थपलियाले बताए । र अझै १ करोड ४१ लाख २ हजार ९ सय २२ रुपैयाँ १२ रकम अगुप रहेको थपलियाले बताएका छन् । इन्दुशंकरको भ्याट फिर्ताको रकम अपुग भएको उनको भनाइ छ । भ्याट फिर्ता बाहेक सबै रकम किसानलाई दिने पक्रिया गरिएको थपलिया बताउँछन् । आर्थिक वर्ष २०७३०७४ बाट बाँकी रहेको अनुदान रकम वितरण हुन थालेपछि किसानहरुलाई राहत भएको उखु उत्पादक किसान संघका अध्यक्ष राजकुमार उप्रेतीले बताएका छन् । उखुको बिरुवा सहित प्रदर्शन गरेका किसानहरुले ७ दिनभित्र रकम दिने सहमति भएपछि आन्दोलनका कार्यक्रम फिर्ता लिएका थिए ।"
बलात्कार घटनाका दुईजना दोषी पक्राउ परे,विराटनगर : मोरङका अलगअलग ठाउँबाट बलात्कारको घटनामा संलग्न भएर अदालतबाट दोषी ठहर दुईजनालाई प्रहरीले पक्राउ गरेको छ । अदालतले कैद तथा जरिवानाको फैसला सुनाए पनि उनीहरु लामो समयदेखि फरार थिए । इलाका प्रहरी कार्यालय बेलबारीको टोलीले बालिकामाथि गरिएको सामुहिक बलात्कारको घटनामा संलगन सुन्दरहरैंचा नगरपालिका४ का गोम्बे तामाङलाई पक्राउ गरेको छ । जवरजस्ती करणी मुद्दामा जिल्ला अदालत मोरङले तामाङलाई ११ वर्ष कैद सजायको फैसला सुनाएको थियो । घटनापछि फरार रहेका साविकको सुन्दरपुर गाविस६ लाटीझोडाका तामाङलाई गाउँबाटै पक्राउ गरिएको बेलबारीका इन्सपेक्टर रामकुमार राईले जानकारी दिए । त्यस्तै बलात्कारको घटनामा अदालतले दोषी ठहर गरे पनि भागिरहेका मोरङको केरावारी गाउँपालिका८ का हर्कबहादुर विश्वकर्मालाई पनि प्रहरीले पक्राउ गरेको छ । जरजस्ती करणी मुद्दामा अदालतले उनलाई २०७३ साल असार ५ गते दुई वर्ष ६ महिना कैद र २० हजार रुपैयाँ जरिवानाको फैसला सुनाएको थियो । इन्सपेक्टर राईले विश्वकर्मालाई केरावारीबाटै पक्राउ गरिएको जानकारी दिए । पक्राउ परेका दुवै जनालाई पेस गरेपछि अदालतले कैद सजाय भुक्तानका लागि बुधबार कारागार चलान गरेको छ ।
चारदिने अश्वमेध महायज्ञ समापन,"वीरगन्ज : नेपालमै पहिलो पटक वीरगन्जमा आयोजित अश्वमेध गायत्री महायज्ञले विश्वमा मानवता र भाइचाराको सन्देश दिन सफल भएको दाबी गरिएको छ। अखिल विश्व गायत्री परिवारले वीरगन्जको आदर्शनगर रंगशालामा आइतबारदेखि आयोजना गरेको चारदिने अश्वमेध गायत्री महायज्ञ बुधबार समापन गरिएको हो। महायज्ञ समापन समारोहमा प्रदेश २ का मुख्यमन्त्री लालबाबु राउतले भौतिकवाद सुखशयल र सम्पत्ति मोह डुबेको विश्व समुदायलाई वीरगन्जको महायज्ञले मानवता र भाइचाराको सन्देश दिन सफल भएको बताए। अहिले विश्व नै भौतिकवादमा डुबेको छ, कसरी हुन्छ धन कमाउ भन्ने लालच मात्रै छ, मानवता र आध्यात्मिकताको कमी देखिएको छ, मुख्यमन्त्री राउतले भने, यस्तो अवस्थामा वीरगन्जको अश्वमेध महायज्ञले विश्व समुदायलाई भाइचरा राख्न र मानव सेवामा लाग्न सन्देश दिन सफल भएको छ। संसारमा मानव सेवा नै सबैभन्दा ठूलो धर्म हो भन्ने सन्देश दिने उद्देश्यले महायज्ञ आयोजना गरिएको उनले बताए। उनले भने, महायज्ञ आफ्नो उद्देश्य प्राप्तिमा सफल भएको महसुस भएको छ। महायज्ञको आयोजक अखिल विश्व गायत्री परिवार नेपालका अध्यक्ष एवं एनआरएनका संस्थापक अध्यक्ष डाक्टर उपेन्द्र महतोले नेपाल र नेपालीको सुखी , समृद्धि र समुन्नतिका लागि अश्वमेध गायत्री महायज्ञ आयोजना गरिएको बताए। उनले महायज्ञको आयोजनाले समृद्ध नेपाल सुखी नेपालीको लक्ष्य प्राप्तिमा महायज्ञ फलदायी भएको बताए। यज्ञ आफ्नो परिवारका लागि, महायज्ञ समाज र राष्ट्रका लागि तथा अश्वमेध महायज्ञ पूरा विश्वको कल्याणका लागि गरिन्छ, उनले भने, विश्व कल्याणका लागि नेपालमै पहिलो पटक अश्वमेध महायज्ञ गर्न पाउँदा सम्पूर्ण नेपालीले सौभाग्यशाली महसुस गरेका छन्। समापन कार्यक्रममा प्रवचन दिँदै देव संस्कृति विश्वविद्यालय हरिद्वार भारतका उपकुलपति चुनमय पाण्डयाले सृष्टिलाई जब आवश्यकता पर्छ अश्वमेध यज्ञ हुने गरेको बताए। समापन कार्यक्रमममा बालगुरु आदित्य पनि सरिक भएका थिए। उनले पनि हवनकुण्डमा देवपूजन र हवन गरेर आहूति दिएका थिए। महायज्ञको समापन समारोहमा प्रधानमन्त्री केपी ओली आउने भनिए पनि अन्तिम समयमा उनको वीरगन्ज भ्रमण रद्द भएपछि महायज्ञको समापन प्रदेश २ का मुख्यमन्त्री राउतले गरेका थिए। प्रधानमन्त्री ओली बुधबार दिउँसो १२ बजे नै महायज्ञको समापन समारोहमा आउने तय भए पनि अस्वस्थताका कारण काठमाडौं त्रिवि शिक्षण अस्पतालको मनमोहन कार्डियोथेरापी सेन्टरमा भर्ना भएपछि भ्रमण स्थगन भएको पर्साका प्रमुख जिल्ला अधिकारी नारायणप्रसाद भट्टराईले जानकारी दिए। महायज्ञको समापनमा वीरगन्ज आउन नसकेपनि प्रधानमन्त्री ओलीले पठाएको लिखित शुभकामना सन्देश, महायज्ञको आयोजक अखिल विश्व गायत्री परिवार नेपालका अध्यक्ष डाक्टर उपेन्द्र महतोले पढेर सुनाएका थिए। सन्देशमा अश्वमेध महायज्ञले विश्वमा शान्ति र समझदारीको भाव फैलाओस् भन्ने कामना गरिएको थियो। अश्वमेध गायत्री महायज्ञस्थलमा बनाइएका दुई सय ५१ हवनकुण्डमा नेपाल, भारत तथा अन्य मुलुकका गरी ६० हजार भक्तजनले देवपूजन र हवन आहूति दिएको आयोजकले जनाएको छ। महायज्ञमा नेपाल, भारतलगायत मुलुकबाट गरी दुई लाख ५० हजारभन्दा बढी भक्तजन र आगन्तुकले पूजाअर्चना तथा दर्शन गरेको आयोजक समितिका वीरगन्ज संयोजक एवं वीरगन्ज महानगरपालिकाका नगरप्रमुख विजयकुमार सरावगीले जानकारी दिए। अश्वमेध गायत्री महायज्ञमा विभिन्न ४० देशबाट ५ लाख भक्तजन आउने भनिए पनि महायज्ञ चलेका बेला मौसममा आएको खराबीका कारण भारतबाट खासै भक्तजन आउन नसकेको सरावगीले बताए। महायज्ञमा तेस्रो दिन मंगलबार बेलुकी तीन लाख दियो बालेर दीपमहायज्ञ पनि गरिएको थियो। महायज्ञ अवधिभर वीरगन्ज महानगरमा माछामासु र मदिरा किनबेच तथा सेवनमा प्रतिबन्ध लगाइएको थियो। चार दिनसम्म महानगरपालिकाका सम्पूर्ण सामुदायिक र संस्थागत विद्यालय पनि बन्द गरिएको थियो।"
ट्रमा सेन्टरमा खारा भिडन्तका लडाकु विजयवन्दना,"जाजरकोट : ज्यान जोखिममा राखेर उनी पार्टीका लागि युद्धमा होमिइन्। सशस्त्र द्वन्द्वको क्रममा माओवादी लडाकु रहेकी भेरी नगरपालिका २ की मीना पुन रुकुमको खारा आक्रमणमा अग्रपंक्तिमा थिइन्। र, तत्कालीन शाही नेपाली सेनासँगको भिडन्तमा उनी घाइते भइन्। जुन पार्टीको निर्देशनमा उनले ज्यानको बाजी लगाइन्, त्यही पार्टी अहिले झन् ठूलो शक्तिसहित सत्तामा छ। तर घाइते जीवन बिताइरहेकी मीनामाथि अर्को पीडा थपिएको छ। उनी दुबै हात भाँचिएर उपचारका लागि राजधानीको ट्रमा सेन्टर पुगेकी छन्। तर आर्थिक अभावले उनको उपचारमा समस्या परेको छ। दुबै हात भाँचिएको पीडा त छँदैछ, उपचार खर्च र खाने बस्ने पैसा नहुँदा उनी झन् तनावमा छिन्। उनका कोही पनि नेता उनलाई भेट्नसमेत अस्पताल आएका छैनन्। घरको कोठामा जाने क्रममा लिस्नोबाट लडेर दुवै हात भाँचिएपछि उपचारको लागि काठमाडौं लिएर आएँ', उनका श्रीमान् दलबहादुर पुनले टेलिफोनमा दुखेसो पोखे, 'दुःखजिलो गरी जम्मा गरेको रकम केही दिनमै सकियो। अब बाँकी उपचार कसरी गरुँ ?' दलबहादुर पनि माओवादी जनयुद्धका घाइते हुन्। उनले दाहिने हात सशस्त्र द्वन्द्वककै क्रममा गुमाएका छन्। कैलालीको शंकरपुरमा बम हान्ने क्रममा दुर्घटना हुँदा उनले हात गुमाएका थिए। उपचारका लागि उनीहरू अझै केही दिन काठमाडौंमै बस्नुपर्ने अवस्था छ। दुवै हात भाँचिएकाले स्याहार सुसार आफैंले गर्नुपर्छ', दलबहादुरले भने, 'आफूसँग भएको रकम सबै सकियो। थप पैसा खोज्न कहाँ जाउँ ? युद्धकालका कमरेड 'विजय' र 'वन्दना' लाई भेट्न ऊबेलाका कोही कमरेडहरू अहिलेसम्म ट्रमामा आएका छैनन्। सँगै लडेका 'कमरेड' हरूले बिर्सँदा दुख लागेको उनी सुनाउँछन्। पार्टीका लागि दुवै जनाले जीवन दियौँ। दुवै जीवनभर घाइते भएर जिउनु परिरहेको छ तर त्यही पार्टीका नेताहरू ठूलो पद र ओहोदामा पुगे। दुःख पर्दा एक पटक पनि नसम्झिदा निकै पीडा हुँदोरहेछ, दलबहादुरले सुनाए। नेकपाका केन्द्रीय सदस्य रामदीप आचार्यले फेसबुकबाटै सहयोगको अनुरोध गरेका छन्। 'दुखजिलो गरी दुवैजना एक एक हातको सहारामा बाँचिरहेका थिए। अचानक उनी घरको लिस्नोबाट लडिन् र दुवै हात भाँचिए !! अहिले ट्रमा सेन्टरमा उपचाररत छिन्। सहयोगको जरुरी छ सबैतिरबाट', उनले भनेका छन्। घरको आर्थिक अवस्था निकै नाजुक रहेका दलबहादुरले श्रीमतीको उपचारका लागि सहयोगको याचना गरेका छन्।"
"आठ वर्षपछि अभियुक्त पक्राउ, दुई अझै फरार, एकको मृत्यु",दैलेख : आठ वर्षदेखि कर्तव्य ज्यान मुद्दामा फरार अभियुक्तलाई प्रहरीले मंगलबार पक्राउ गरेको छ । भगवतीमाई गाउँपालिका६ का ३८ वर्षीय टोपबहादुर सिंहलाई उनकै घरबाट पक्राउ गरिएको जिल्ला प्रहरी कार्यालय दैलेखले जनाएको छ । जिल्ला अदालतले सोही ठाउँका २१ वर्षीय शेरबहादुर पुन मगरलाई हत्या गरेको भन्दै २०६७ चैत २३ गते अभियुक्त सिंहलाई २० वर्ष कैद सजायको फैसला गरेपछि उनी फरार थिए । सिंहसँगै कैद सजाय तोकिएका थप तीनजनामध्ये एकजनाको मृत्यु भइसकेको र दुईजना अझै फरार रहेको जिल्ला प्रहरी प्रमुख एीसपी ठाकुरप्रसाद पोखरेलले जानकारी दिए । २०६२ कार्तिक १८ गते भैलो खेलिरहेको अवस्थामा अभियुक्त सिंहसहितको समुहले पुनको हत्या गरेको भन्दै मृतकका परिवारले प्रहरी कार्यालयमा कर्तव्य ज्यान मुद्दा दर्ता गराएका थिए ।
६० हजार घुससहित पक्राउ परेका इन्जिनियरविरुद्ध मुद्दा,"काठमाडौं : कञ्चनपुर बेलौरी नगरपालिका कार्यालयका सव इन्जिनियर ह्रदयराज बजगाईँविरुद्ध मुद्दा दायर गरिएको छ । अख्तियारले बेलौरी नगरपालिका अन्तरगत स्लेभ कल्भर्ट निर्माण कार्य सम्पन्न भइसकेको ठेक्काको अन्तिम रनिङ बिल फारक गराउने प्रयोजनको लागि घुस लिइरहेको अवस्था पक्राउ परेका सव इन्जिनियर बजगाईँविरुद्ध विशेष अदालतमा मुद्दा दायर गरेको हो । अख्तियार दुरुपयोग अनुसन्धान आयोगको कार्यालय, कञ्चनपुरबाट खटिइ गएको टोलीले सव इन्जिनियर बजगाईँले सेवाग्राहीसँग ६० हजार घुस लिइसकेको अवस्थामा नियन्त्रणमा लिएको थियो । अख्तियारका प्रवक्ता रामेश्वर दंगालका अनुसार भ्रष्टाचार निवारण ऐन जरिवाना र कैद सजाय हुन मागदाबी लिइ आरोपपत्र दायर गरिएको छ ।"
सरकारले क्यान्सरका बिरामीलाई औषधि किनिदिन्छ : मन्त्री यादव,"भक्तपुर : सरकारले क्यान्सर बिरामीहरुको लागि औषधि किनिदिने भएको छ । क्यान्सर उपचारसँगै औषधि पनि महंगो छ । त्यसमाथि विदेशबाट औषधि आयात गर्नुपर्ने भएकाले बिरामीले बढी मूल्य तिर्नुपर्ने बाध्यता छ । जसले गर्दा क्यान्सर उपचार महंगोमाथि महंगो हुने गरेको चिकित्सकहरु बताउँछन् । चिकित्सकहरुका अनुसार क्यान्सरका एकसय पचासदेखि पाँच लाख रुपैयाँसम्म पाइने औषधि छन् । उनीहरुको अनुसार अधिकांश क्यान्सरका औषधिहरु विदेशबाट मगाउनुपर्छ । तर अब सरकारले विदेशी उत्पादकसँग औषधि किनेर सीधै बिरामीलाई उपलब्ध गराउने भएको हो । भक्तपुर नगरपालिका१ दूधपाटीस्थित भक्तपुर क्यान्सर अस्पतालको बुधबार सम्पन्न २४ औं वार्षिकोत्सवमा स्वास्थ्य राज्यमन्त्री डा सुरेन्द्रकुमार यादवले सरकारले औषधि किनेर सीधै क्यान्सर बिरामीलाई उपलब्ध गराउने बताएक हुन् । उनले लागत मूल्यभन्दा क्यान्सर बिरामीले दोब्बर मूल्य तिर्नुपर्ने भएकाले सरकारले नै औषधि किनेर बिरामीलाई उपलब्ध गराउन तयारी अघि बढाइएको स्पष्ट पारे । भारतमा १६ हजार भारतीय रुपैयाँ मूल्य पर्ने क्यान्सरको औषधि नेपालमा पुग्दा ५०६० हजार लिन्छ, राज्यमन्त्री यादवले भने, यसले गर्दा पनि क्यान्सर उपचार महंगो हुँदै आएको छ । त्यसैले अब सरकारले नै औषधि किनेर बिरामीलाई सीधै उपलब्ध गराउने तयारी अघि बढाएका छौं । यसले क्यान्सर बिरामीहरुलाई थप ठूलो राहत पुग्ने उनको दावी थियो । अहिले सरकारले गरिब तथा विपन्न बिरामीहरुको लागि एक लाख रुपैयाँको उपचार अनुदान दिँदै आएको छ । औषधिसमेत सस्तोदरमा उपलब्ध गराएपछि क्यान्सर उपचार थप सहज हुने राज्यमन्त्री यादवले विश्वास व्यक्त गरे । क्यान्सर उपचार निःशुल्क गर्ने सम्बन्धमा मन्त्रालयले अध्ययन अघि बढाएको छ, उनले भने, सूर्तीजन्य पदार्थमा लगाइएको स्वास्थ्य सेवा करबाटै क्यान्सर उपचार निःशुल्क गर्न सकिने देखिन्छ । उनले क्यान्सर उपचारको लागि विदेसिनुपर्ने अवस्थाको अन्त्यको लागि सरकार लागिपरेकोसमेत सुनाए । देशका मुख्य मुख्य ठाउँमा पेटस्क्यान मेसिन जडान गर्ने गृहकार्य अघि बढाइरहेको उनको भनाइ थियो । काठमाडौंसँगै देशका मुख्य मुख्य ठाउँमा पेटस्क्यान मेसिन जडान गर्ने गृहकार्य थालेका छौं, राज्यमन्त्री यादवले भने, पेटस्क्यानको लागि आवश्यक आइसोटपको आपूर्ति गर्न सकिने नसकिनेबारे अहिले अध्ययन भइरहेको छ । देशका मुख्य ठाउँमा पेटस्क्यान सेवा सुरु गरिएपछि क्यान्सर उपचारको लागि विदेसिन नपर्ने उनको दावी थियो । राज्यमन्त्री यादवले मन्त्रालयले मौजुदा स्वास्थ्य नीतिमा परिमार्जनसहित खेस्रो तयार गरिसकेको समेत जानकारी दिए । देशको भौगोलिक क्षेत्र, जनसंख्या र आवश्यकताको आधारमा स्वास्थ्य सेवाको पहुँच र विस्तारबारे नयाँ स्वास्थ्य नीतिले सम्बोधन गर्ने उनको भनाइ थियो । कार्यक्रममा भक्तपुर जिल्ला समन्वय समितिका प्रमुख नवराज गेलालले सँगसँगै रहेका भक्तपुर क्यान्सर अस्पताल, सहिद धर्मभक्त राष्ट्रिय प्रत्यारोपण केन्द्र र भक्तपुर जिल्ला अस्पतालबाट एकीकृत स्वास्थ्य सेवा प्रवाह गर्ने गरी संयन्त्र विकास गर्नुपर्नेमा जोड दिए । कार्यक्रममा अस्पताल व्यवस्थापन समितिका अध्यक्ष लोकेन्द्रकुमार श्रेष्ठले सरकारले पेटस्क्यान मेसिन उपलब्ध गराए अस्पतालको क्यान्सर उपचार क्षमता सत प्रतिशत पुग्ने बताए ।सरकारसँग आर्थिक सहयोगभन्दा उपकरण माग गर्दै आएको उनको भनाइ थियो । अस्पतालका मेडिकल डाइरेक्टर प्रोडा ऋषिकेशनारायण श्रेष्ठले वार्षिक प्रगति प्रतिवेदन प्रस्तुत गर्दै अस्पतालमा दैनिक औषत ९६ प्रतिशत अकुपेन्सी रहेको जानकारी दिए । त्यस्तै अस्पतालमा दैनिक नौजना नयाँ क्यान्सर बिरामी दर्ता हुने र २० जना भर्ना हुने उनको भनाइ थियो । कार्यक्रममा पाँच वर्षभन्दा माथि सेवा गर्ने चिकित्सक तथा कर्मचारीहरुलाई स्वास्थ्य राज्यमन्त्री यादवले सम्मान गरेका थिए ।"
कालापानी कहाँ हरायो सरकार ?,"काठमाडौँ : नेपाली भूभाग कालापानीप्रति सरकारी बेवास्ता उदेग लाग्दो छ । नेपाल सरकार र उसका कार्यालयमा प्रयोग गरिएको नक्सामा अझै पनि कालापनी गायब छ । भारतले मिचेर आफ्ना सेनाको क्याम्प राखेको कालापानीबारे सरकारको मौनता टिठ लाग्दो देखिएका बेला नक्साबाटै पनि कालापानी गायब गरिएको हो । नेपालको सुदूरपश्चिममास्थित दार्चुलामा अवस्थित कालापानी नदीको पश्चिममा भारतको उत्तराखण्ड राज्य पर्दछ। भारतले मिचेपछि विवादित बनेको कालापानीमा आफ्नो अधिकार खोज्नेतर्फ समेत नेपाल सरकारे चासो दिएको छैन । यस्तो अवस्थामा सूचना तथा सञ्चार मन्त्रालयको प्रमाणिकरण नियन्त्रकको कार्यालयकै वेवसाइटको निशान छापबाट कालापानी गायब भएको देख्न सकिन्छ । नेपालको भूमि नाप नक्सा गर्दै आएको नापी विभागका पूर्व उपमहानिर्देशक सुरेशमान श्रेष्ठले सामाजिक सञ्जालमा कालीपानी नभएको नक्सा राखेको निशान छाप सामाजिक सञ्जालमा सार्वजनिक गरेका छन् । 'प्रमाणीकरण नियन्त्रकको कार्यालयको वेबसाइटमा प्रयोग भएको नेपालको निशान छाप ! खोइ त कालापानी ?', उनले प्रश्न गरेका छन्,कसैले भनेको थियो, 'यो जित न देश यो तर जी मख जिगु देश गो ?' (मन पर्छ मलाई पनि मेरो देश, तर देख्दिनँ खै मेरो देश?) अन्नपूर्ण पोस्ट्ले यसअघि नेपालले प्रयोग गर्दै आएका नक्सबाट कालापानी गायब भएको खुलासा गरेको थियो । नेपाली भूभाग कालापानीबारे अन्नपूर्णले निरन्तर समाचार लेखिरहेको छ। तर नेपाल सरकारकै नक्सा, निशान छाप, पाठ्यपुस्तक र प्रकाशन गृहले प्रयोग भएका तस्बिरबाट कालापानी गायब भएको छ । कालापानी सिँचाइ आयोजना प्रचण्डले मोदीसँग लिपुलेक, कालापानी र १९५० सन्धिको मुद्दा उठाउनुपर्छ कालापानी बुझाउने राजा महेन्द्र ? ठोस प्रमाण कसैसँग भए सार्वजनिक हुनुपर्यो ओझेलमा लिपुलेक, विस्मृतिमा कालापानी दोक्लाम विवादपछि भारतीय सैनिकको गतिबिधि बढ्यो कालापानीमा (फोटो फिचर) निसान छापको नक्सामै कालापानी गायब कालापानीसुस्ता सीमा विवाद : बैठक नबस्दा नापी भएन नेकपाका सांसद भन्छन् : जनयुद्धमा हात गुमाएँ, कालापानीमा जीवन गुमाउन तयार छु कालापानी अनि धामी : एक फ्ल्यासब्याक परराष्ट्र मन्त्रालयका कोठाकोठामा कालापानी र लिपुलेक नभएको गलत नक्सा !"
सचिवसँगै मिलेर हिमालमा मनोमानी,"काठमाडौं : मन्त्रालयकै संलग्नतामा पर्वतारोहण सञ्चालक संघ नेपाल नामक संस्थाले आरोहीसँग गैरकानुनी रूपमा जबर्जस्ती रकम असुलेर ठगी गर्दै आएको छ। गतवर्षसम्म प्रत्येक आरोहीसँग दुई सय डलर लिने गरिएको थियो। तर यस वर्षदेखि संस्थाले प्रतिआरोही ४० हजार रुपैयाँ असुल्न थालेको छ। संस्कृति पर्यटन तथा नागरिक उडड्यन मन्त्रालयका तात्कालीन सचिव कृष्णप्रसाद देवकोटाले संघलाई रकम असुल्न आदेश दिएपछि त्यसले व्यवसायीलाई पत्रचार गरेको छ। कानुनविपरीत मन्त्रालयका सचिवले आदेश दिएपछि यस वर्ष रकम बढाएर सगरमाथाका लागि प्रतिव्यक्ति ३० हजार, ल्होत्सेका लागि २० हजार र दुवै आरोहण गर्नेलाई ४० हजार रुपैयाँ तोकिएको छ। संस्थाले आइतबार सबै ट्रेकिङ कम्पनीलाई नयाँ दररेट निर्धारण गरेको पत्रचार गरिसकेको छ। संस्थाले राज्यको आदेश भन्दै रकम नबुझाए आरोहणमा बाधा पुर्याउनेसम्मको चेतावनीसमेत दिएर जबर्जस्ती रकम असुल गर्ने गरेको आरोही पेम्बा शेर्पाको आरोप छ। मन्त्रालयले यसरी गैरसरकारी संस्थालाई तोकेरै रकम असुल गर्न दिनु कानुनसम्मत नभएको भन्दै तत्काल कारबाही गर्न उनले सरकारसँग माग गरे। यसअघिका वर्षमा पनि बिनाआधार रकम असुलेको भन्दै पर्यटन व्यवसायी र आरोहीले असन्तुष्टि जनाउँदै पर्यटन विभागमा उजुरी दर्ता गराएका थिए। तर सुनुवाइ नभएको उनीहरूको गुनासो छ। हिमाल नै नदेखेका केही व्यक्तिले झोलामा संस्था बोकेर मन्त्रालयका उच्चअधिकारीसँग मिली हिमालमा डोरी टाँग्ने र बाटो बनाउने भन्दै जबर्जस्ती रकम असुल गर्ने गरेको यो नयाँ होइन। डेढ महिनाअघि मन्त्रालयमा आयोजित नेपाल भ्रमण वर्ष २०२० सचिवालयको बैठकमा बोल्दै सचिव देवकोटाले पुरानै संस्थाले काम गर्छ भनी ठाडो आदेश दिएका थिए। आरोहण सकिएपछि संस्थाले गर्ने गतिविधिमा समेत सचिव संलग्न भएर हस्ताक्षर गर्ने गरेको पाइएको छ। सरकारी अधिकारीको आदेशमै कुनै गैरसरकारी संस्थालाई रकम असुल गर्न दिन नमिल्ने तर लिएको जिम्मेवारीसमेत पूरा नगरेको अन्तर्राष्ट्रिय पर्वतारोहण पथ प्रदर्शक पेम्बाजाङ्बु शेर्पाको आरोप छ। हिमालमा जाने आरोहीमाथि खेलाँची गरेर मापदण्डविपरीत डोरी टागिँदा दुर्घटना बढाएको उनी बताउँछन्। एउटा हिमालमा क्याम्प दुईभन्दा माथि डोरी टाँग्न करिब १० लाख रुपैयाँबराबरको खर्च हुन्छ। तर यो संस्थाले बर्सेनि आरोहीबाट करोड रुपैयाँभन्दा बढी रकम असुल्ने गरेको छ। मन्त्रालयसँगै मिलोमतो गरी लाखौं ठगी भए पनि कारबाही हुन सकेको छैन। आफ्नो क्षेत्रभन्दा माथिबाट निर्देशन आएपछि वसन्त र शरद ऋतुसम्म पहिलेदेखि काम गरिरहेकै संस्थालाई जिम्मा दिइएको पर्यटन विभागका महानिर्देशक डण्डुराज घिमिरेले बताए। प्राविधिक विषय भएकाले संस्थालाई सम्बन्धित सबैसँग सहकार्य गरेर काम गर्न निर्देशन दिएको उनको भनाइ छ। तर जबर्जस्ती थप रकम बढाएर पत्रचार गर्नु गलत भएको उनले बताए। असन्तुष्टि बढेपछि महानिर्देशक घिमिरेले पर्यटन व्यवसायी, आरोही र पथप्रर्दशकसँग छलफल गरी निर्णय गर्न भनेका थिए। तर संस्थाले मन्त्रालयको आदेश भन्दै रकम वृद्धि गरी बढेकै रकम बुझाउन पत्रचार गरेको छ। प्रत्येक वर्ष रकम असुल्दै हिमालमा टाँगिएको डोरीसमेत सोही वर्ष संकलन नगरेपछि आरोहणमा बाधा पुग्ने गरेको छ। डेथजोन (मृतक्षेत्र) मानिने उच्च हिमाली क्षेत्रमा मापदण्डबिना डोरी टाँगिएको उजुरी पुग्दासमेत पर्यटन विभागले कुनै चासो नदेखाएको र उल्टै खेलाँची गरेर झोले संस्थालाई जिम्मेवारी दिएको भन्दै गुनासो बढेको छ। नेपालमा प्रमाणपत्रधारी नेपाल राष्ट्रिय पर्वतीय पथ प्रदर्शक ५८ जना छन्। तर त्यो संस्थाले यी पथ प्रदर्शकलाई प्रयोग गर्दैन। आफूखुसी अदक्ष जनशक्ति प्रयोग गर्ने गरेको छ। विभागले आरोहण सम्पन्न भएपछि संस्थालाई डोरी उठाउन निर्देशन दिएको थियो। तर पनि संस्थाले उल्टै बजेटको माग गरेको थियो। आरोहण खुला गरिएका चार सय १४ वटा हिमालमध्ये सगरमाथा, ल्होत्से र नुप्से, मनास्लु जस्ता भीड हुने हिमालमा मात्र यसरी ठगी हुने गरेको छ। अन्य हिमालमा भने आरोही स्वयंले बाटो बनाई आरोहण गर्नुपर्ने बाध्यता छ। हिमालै नदेखेका व्यक्तिले संस्था स्थापना गरी दक्ष जनशक्तिबिना बाटो बनाउन खोज्नु गलत भएको गाइड लाक्पा शेर्पाको आरोप छ।"
"असुरक्षित प्याराग्लाइडिङ : तीन दिनमा दुईको मृत्यु, दुई घाइते","पोखरा : साहसिक खेलकुदको सहर पोखरामा एक्लै (सोलो) प्याराग्लाइडिङ उडान गरेका पाइलट धमाधम दुर्घटनामा पर्दा तीन दिनमा दुई जना विदेशी पाइलटको मृत्यु भएको छ। दुई पाइलट दुर्घटनामा परेर घाइते भएका छन्। पोखराको सराङ्कोटबाट उडान भरी फेवाताल किनारमा अवतरण गर्ने क्रममा आइतबार रोमानियाका प्यारा पाइलट ४२ वर्षीय इड सिजरको तालमा खसेर मृत्यु भएको थियो। लगत्तै मंगलबार रसियन सोलो प्याराग्लाइडर डिमिट्विल स्टेपअनिन पोखराको सराङ्कोटबाट उडान गर्ने क्रममा दुर्घटनामा परी पोखराको मोट्रो सिटी अस्पतालमा उचारका क्रममा मृत्यु भएको गण्डकी प्रदेश प्रहरी कार्यालय पोखराका प्रहरी नायब उपरीक्षक गोविन्द पुरीले जानकारी दिए। सोमबार छुट्टैछुट्टै स्थानबाट एक्लै (सोलो) प्याराग्लाइडिङ गरेका दुई जना विदेशी प्याराग्लाइडर उडानका क्रममा दुर्घटनामा परेर घाइते भएका थिए। कास्कीको माछापुच्छे गाउँपालिकाको ठाँटीमा पोल्यान्डका प्याराग्लाइडर ३७ वर्षीय जानुज क्यारल उडानका क्रममा बिजुलीको तारमा ठोक्किँदा करेन्ट लागेर लडेका उनलाई गाउँलेले उद्धार गरेका थिए। बिजुलीको नाङ्गो तारमा छुन पुग्दा उनको दाहिने हातमा करेन्ट लागेकाले पोखराको मनिपाल शिक्षण अस्पतालमा उपचार भइरहेको छ। सोमबार नै रसियाका ६३ वर्षीय इलगिज यागुदिन मादी गाउँपालिकाको छाचोकमा प्याराग्लाइडिङका क्रममा रुखमा अड्किँदा घाइते भएका थिए। पर्यटकले अनुमति नभएका स्थानमा समेत पुगेर जथाभावी उडान गर्दा दुर्घटना बढेको हो। घाइते दुवै जनाले पाइलट अनुमति नभएको स्थानमा पुगेर प्याराग्लाइडिङ गरेका हुन्। प्याराग्लाइडिङका लागि पोखराको सराङकोट, तोरीपानी र मान्द्रेढुंगाबाट मात्र उडान गरी फेवाताल किनारमा अवतरण गर्न पाइने नियम छ। तर पनि पर्यटकले अनुमति नभएका स्थानमा समेत पुगेर जथाभावी उडान गर्दा दुर्घटना बढेको हो। पछिल्लो समयमा आकाशमा एक्लै उडान गर्ने पाइलट अनुमति नभएको स्थानमा पुगेर प्याराग्लाइडिङ गर्ने, प्याराग्लाइडिङका लागि उपयुक्त समय र मौसम हो वा होइन ख्याद नगर्दा दुर्घटना बढेको पोखरा नागरिक उड्डयन कार्यालय पोखराका सूचना अधिकृत काशीनाथ पौडेलले बताए। अहिलेसम्म अनुमति नभएको स्थानमा समेत गएर गैरकानुनी रूपमा उडान गर्ने दुई जना प्याराग्लाइडरलाई कारबाही गरिएको पनि उनले सुनाए। अनुमति नभएको स्थानमा समेत उडान गर्नेलाई ५ हजारदेखि २५ हजार रुपैयाँसम्म जरिवाना हुने उनको भनाइ छ। जथाभावी उडान गर्दा हवाइजहाज र हेलिकप्टरसँग समेत ठोक्किन सक्ने भएकाले यसरी जथाभावी उडान गर्ने पर्यटकलाई कारबाही गरिने पनि उनले बताए। एकल प्याराग्लाइडिङ उडान रोक प्याराग्लाइडिङका क्रममा पछिल्लो समयमा एक्लै (सोलो) उडान गर्ने प्यारा पाइलट अनुमति नभएका स्थानमा समेत गएर उडान गर्ने र मौसमको ख्याल नगरी उडान गर्दा दुर्घटना भएपछि नागरिक उड्डयन कार्यालय पोखराले मंगलबारदेखि नै सोलो प्याराग्लाइडिङ गर्न अर्को सूचना प्रकाशन नभएसम्मका लागि रोक लगाएको छ। मनोरञ्जनात्मक उड्डयन नियमावली २०६९ को दफा १७ मा व्यवस्था भएअनुसार सञ्चालन प्रमाणपत्र प्राप्त कम्पनीमार्फत उडान अनुमति लिई उडान गरेका सोलो पाइलटले तोकिएको एयर स्पेस र सर्तबमोजिम उडान नगरेको, तोकिएको स्थानमा टेकअफ र ल्यान्डिङ नगरेको नागरिक उड्डयन कार्यालय पोखराले मंगलबार जारी सूचनामा जनाइएको छ। तोकिएको स्थानभन्दा बाहिर गएर टेक अफ र ल्यान्डिङ गर्दा हवाइजहाज र हेलिकप्टरसँग पनि ठोकिन सक्ने सम्भावना हुने भएकाले सुरक्षालाई दृष्टिगत गरी उडान अनुमति लिएका विदेशी पाइलटलाई समेत प्याराग्लाइडिङ गर्न रोक लगाइएको छ। व्यावसायिक प्याराग्लाइडिङ (प्यासेन्जर लिएर गरिने प्याराग्लाइडिङ) उडान भने निर्वाध रूपमा सञ्चालन हुनेछन्। पुस ३० देखि फागुन २१ गतेसम्म ५ सय जना पर्यटकले सोलो (एक्लै ) प्याराग्लाइडिङका लागि अनुमति लिएको पौडेलले जानकारी दिए। फागुन १० देखि २१ गतेसम्म २ सय १६ जना विदेशी पर्यटकले सोलो प्याराग्लाइडिङका लागि अनुमति लिएको पनि नागरिक उड्डयन कार्यालय पोखराले बताएको छ। सोलो प्याराग्लाइडिङका क्रममा दुई प्याराग्लाइडरको मृत्यु र दुई जना घाइते भएपछि नागरिक उड्डयन कार्यालय पोखराले दुई प्याराग्लाइडिङ कम्पनीलाई निलम्बन गरेको छ। आइतबार मृत्यु भएका रोमानियाका पर्यटकले ब्लुस्काई प्याराग्लाइडिङ कम्पनीबाट अनुमति लिएका थिए। यसैगरी सोमबार दुर्घटनामा परी घाइते भएका दुई पर्यटक र मंगलबार प्याराग्लाइडिङ दुर्घटनामा मृत्यु भएका पर्यटकले फ्रन्टएयर प्याराग्लाइडिङ कम्पनीमार्फत पोखराबाट अनुमति लिएर उडान गरेका थिए। यी दुई निलम्बनमा परेका प्याराग्लाइडिङ कम्पनीसँग स्पष्टीकरण लिइने नागरिक उड्डयन कार्यालय पोखराका प्रमुख भोला गुरागाईंले बताए। पोखरामा प्याराग्लाइडिङ दुर्घटनाका कारण चार वर्षयता सोलो प्याराग्लाइडिङ गर्दा ७ जनाको ज्यान गएको छ। यसरी दुर्घटनामा परी मृत्यु हुनेमा ३ जना नेपाली र ४ जना विदेशी छन्। पोखरामा ५५ प्याराग्लाइडिङ कम्पनी सञ्चालनमा छन्। देशभर गरी ६० प्याराग्लाइडिङ कम्पनी सञ्चालनमा रहेको नेपाल हवाई खेलकुद संस्थाका अध्यक्ष योगेश भट्टराईले बताए। प्याराग्लाइडिङ उडानको नियमन नहुँदा प्याराग्लाइडरले जथाभावी उडान गर्दा दुर्घटना बढेको व्यवसायीले बताएका छन्।"
'पार्वती बचाऊ' अभियानलाई दक्षिण कोरियाबाट सुदूरपश्चिमेलीको सहयोग,"डोटी: जिल्लाको सायलगाउँपालिका३ घर भएकी पार्वती देवी थापा अहिले काठमाडौंस्थित शिक्षण अस्पतालको शैयामा छटपटाइरहेकी छन्। फागुन १ गते थापा जंगलमा घाँस काट्ने क्रममा भीरबाट लडेर गम्भीर घाइते भएकी थिइन्। घाइते थापाको उपचारका लागि दक्षिण कोरियामा बस्ने सुदूरपश्चिमेलीले सहयोग गरेका छन्। दक्षिण कोरियामा रहेका सुदूरपश्चिमेलीको संस्था सुदूरपश्चिम समाजको अगुवाईमा संकलन गरिएको एक लाख ४७ हजार दुई सय ११ रकम घाइते पार्वतीदेवी थापाका पति हरिपाल थापालाई हस्तान्तरण गरिएको छ। सुदूरपश्चिम समाज दक्षिण कोरियाबाट पठाइएको उक्त रकम समाजका पूर्व अध्यक्ष सुवासकुमार हमाल, पत्रकार शंकर थापा,शिखर नगरपालिका९ का डिल्ली पनेरुलगायतले संयुक्त रुपमा हस्तान्तरण गरेका थिए। सहयोग रकम बुझ्दै घाइते पार्वतीका पति हरिपाल थापाले उपचारका लागि सहयोग गर्ने सबैलाई हृदय देखि नै धन्यवाद व्यक्त छन्। गम्भिर घाइते भएकी थापालाई जिल्ला अस्पताल सिलगढी, सेतीअञ्चल अस्पताल धनगढी र नेपालगन्ज मेडिकल कलेजमा पनि उपचार हुन नसकेपछि थप उपचारका लागि त्रिभुवन विश्वविद्यालय, शिक्षण अस्पताल काठमाडौं पुर्याइएको थियो। टाउकोमा गम्भीर चोट रहेकाले अहिलेसम्म पनि पूर्णतया होस् आउन सकेको छैन।अझै होस आउन ३ महिना नियमित अस्पतालमै बसेर उपचार गराउनुपर्ने हरिपालले जानकारी दिए। गर्भवती समेत रहेकी पार्वती लडेर गम्भीर घाइते भएकी र उपचारमा आर्थिक अभाव भन्ने समाचार विभिन्न सामाजिक सञ्जाल तथा सञ्चार माध्यममा प्रकाशन भएपछि सुदूरपश्चिम समाज दक्षिण कोरियाका तर्फबाट वीरबहादुर जोरा, छत्र पनेरु, दिलबहादुर मडै, भक्तराज भट्ट र पुष्पराज ओझाको सक्रियतामा उक्त सहयोग रकम संकलन गरिएको थियो। सहयोग संकलन अभियानका क्रममा ६९ जनाले स्वतस्फूर्त रुपमा घाइते महिलापार्बतीथापाको उपचारको लागि सहयोग गरेका थिए। त्यस्तैगरी डोटीमा पनि डोटी चेम्बर अफ कमर्सका सचिब तेजबहादुर डुम्रेल, पत्रकारले पनि पार्वती बचाउ अभियान संचालन गरेका छन्। डोटीको दिपायलमा जारी प्रादेशिक महोत्सवमा समेत पार्वतीका लागि सहयोग रकम संकलन गर्ने अभियान सुरु गरिएको डोटी चेम्बर अफकमर्शका सचिब तेजबहादुर डुम्रेलले जानकारी दिए।"
ज्यान मुद्धाका फरार अभियुक्त ८ वर्षपछि पक्राउ,दैलेख : आठ वर्षदेखि कर्तव्य ज्यान मुद्धामा फरार अभियुक्तलाई प्रहरीले मंगलबार पक्राउ गरेको छ। साविकको कट्टी गाविस२ हाल भगवतीमाई गाउँपालिका६ का ३८ वर्षीय टोपबहादुर सिंहलाई उनकै घरबा पक्राउ गरिएको जिल्ला प्रहरी कार्यालयले जनाएको छ। जिल्ला अदालतले सोही ठाउँका २१ वर्षीय शेरबहादुर पुन मगरलाई हत्या गरेको भन्दै २०६७ चैत २३ गते अभियुक्त सिंहलाई २० वर्ष कैद सजायको फैसला गरेपछि उनी फरार थिए। सिंहसँगै कैद सजाय तोकिएका थप ३ जनामध्ये १ जनाको मृत्यु भैसकेको र २ जना अझैं फरार रहेको जिल्ला प्रहरी प्रमुख डीएसपी ठाकुरप्रसाद पोखरेलले जानकारी दिए। गत २०६२ कार्तिक १८ गते भैलो खेलिरहेको अवस्थामा अभियुक्त सिंहसहितको समूहले पुनको हत्या गरेको भन्दै मृतकका परिवारले प्रहरी कार्यालयमा कर्तव्य ज्यान मुद्धा दर्ता गराएका थिए।
टीकापुर हत्याकाण्ड : रेशम चौधरीसहित ११ जनालाई जन्मकैद,"धनगढी : कैलालीको टीकपुरमा ७ प्रहरी र एक नाबालकको ज्यान जाने गरी भएको हत्याकाण्डका मुख्य अभियुक्त रेशम चौधरीसहित ११ जनालाई जन्मकैदको फैसला भएको छ । जिल्ला अदालत कैलालीले हाल सांसदको पनि सपथ खाइसकेका चौधरीसहित ११ जनालाई टीकापुर हत्याकाण्डमा दोषी ठहर गर्दै जन्मकैदको फैसला सुनाएको हो । जिल्ला न्यायाधीश परशुराम भट्टराईको इजलासले टीकापुर घटनाका मुख्य अभियुक्त रेशम चौधरीसहित ११ जनालाई दोषी ठहर गरेको हो । यो घटनामा ३ जना अभियुक्तले सफाइ पाएका छन्। टीकापुर हत्याकाण्डपछि पक्राउ परेर हाल थुनामा रहेका १२ जनालाई २ देखि ३ वर्षसम्म कैद सजाय भएको छ उनीहरु हाल कैलाली कारागरामै कैद भुक्तान गरिरहेका छन् । उनीहरुले अदालतबाट तोकिए बमोजिमको सजाय भुक्तान गरिसकेकाले रिहा हुने भएका छन् । टीकापुर हत्याकाण्डमा प्रहरीले ५८ जनाविरुद्ध कर्तव्य ज्यान, डाका चोरी र ज्यान मार्ने उद्योगको मुद्दा चलाएको थियो । ५८ जनामा २७ जना पक्राउ परिसकेका छन् । रेशमले भने अदालतमा पुगेर आत्मसर्मपण गरेका थिए । यो हत्याकाण्डमा संलग्न भनिएका ३१ जना अझै फरार रहेका छन् । के हो टीकापुर हत्याकाण्ड ? संविधान निर्माण चलिरहेका बेला सुदूपश्चिममा थरुहट र अखण्ड सुदूरपश्चिमको नाममा आन्दोलन चर्किरहेको थियो । अर्कातिर त्यहाँका थारु समुदायले सुदूरपश्चिम तराईका कैलाली र कञ्चनपुर मिलाएर थरुहट प्रदेश बनाउन भन्दै आन्दोलन चर्काएका थिए आन्दोलन चलिरहेका बेला थारु समुदायले कैलालीको टीकापुरस्थित सरकारी कार्यालयमा थारुवान प्रदेशको बोर्ड टाँस्न खोजेका थिए । त्यही क्रममा बोर्ड टाँस्न खोज्ने थारु समुदाय र अखण्ड सुदूरपश्चिम पक्षधरबीच तनाव चुलिइरहेका बेला २०७२ साल भदौ ७ गते टीकापुरमा ८ जनाको सामूहिक हत्या भएको थियो । सरकारी कार्यालयमा थारुवानको बोर्ड टाँस्न थारु समुदायका आन्दोलनकारीहरु टीकापुर पस्न खोजेको जानकारीका आधारमा सेती अञ्चल प्रहरी कार्यालयका तत्कालीन एसएसपी लक्ष्मण न्यौपानेसहितको टोली सुरक्षाका लागि तैनाथ भएको थियो । तर सशस्त्र प्रहरीसँगको समन्वय अभावमा आन्दोलनकारीको भिडलाई प्रहरीले रोक्न सकेन । प्रहरीले रोक्न नसकेपछि थारु समुदायको उत्तेजित भिडले प्रहरीमाथि आक्रमण गरेको थियो । आक्रोशित आन्दोलनकारीले प्रहरीको टोलीमाथि तरबार, भाला र अन्य घरेलु हतियारले आक्रमण गरेका थिए । त्यही क्रममा एसएसपी न्यौपानेसहित आठजना र एकजना दुधे बालकको आन्दोलनकारीले हत्या गरे । यो प्रकरणका मुख्य योजनाकार रेशम चौधरी रहेको खुलेसँगै उनी फरार भए । उनी लामो समय भारतमा लुकेर बसेका थिए । लामो समय भारतमा लुकेर बसेका उनी कैलाली १ बाट प्रतिनिधि सभामा विजयी भएसँगै आत्मसमर्पण गरेर हाल डिल्ली बजार कारागारमा छन् । उनले सांसद पदको सपथ पनि खाइसकेका छन् । घटनापछि मुख्य आरोपी भएको चर्चासँगै फरार भएका उनी भारतमै रहेर प्रतिनिधि सभाको चुनाव लडे । टीकापुरसहितको भूगोलबाट पाएको भारी मतले उनी प्रतिनिधिसभामा २० हजार ९ सय ३५ को फराकिलो अन्तरले निर्वाचित भए । आत्समर्पण गरेसँगै उनले कैलाली कारागारमै सांसद पदमा सपथ खुवाउनुपर्ने माग गर्दै अनशन बसे । अनशनकै क्रममा बिरामी परेपछि रेशमलाई काठमाडौँ ल्याइयो । काठमाडौँ ल्याएपछि उनलाई सभामुख कृष्णबहादुर महराले प्रतिनिधिसभा सदस्यको शपथ खुवाए । सपथ खुवाएपछि उनले प्रतिनिधि सभामा बस्न नदिइ जेल नै पठाइयो ।"
पुन:स्थापना नभएको हलियाको गुनासो,"बैतडी : बैतडीको पाटन नगरपालिका६ का जयराम भुलले मुक्त हलियाको तथ्यांकमा आफ्नो नाम समावेश गर्न धेरै पटक सम्बन्धित निकायसँग आग्रह गरे। १० वर्षअघि हलियाबाट मुक्त भएका उनको नाम अझै मुक्त हलियाको तथ्यांकमा समावेश छैन्। जिल्लाको दशरथचन्द नगरपालिका६ का लालुराम चुनाराको पनि मुक्त हलियाको तथ्यांकमा नाम छैन्। जिल्ला हलियामुक्ति समाजदेखि केन्द्रीय समितिसम्मले समेत आफ्नो नाम मुक्त हलियाको सूचीमा राख्न प्रयास नगरेको उनको गुनासो छ। मुक्त हलियाको सूचीमा नपरेपछि सरकारले प्रदान गर्दै आएको अनुदानबाट उनीहरु वञ्चित भएका छन्। वर्षौदेखि मालिकको हलो जोत्दै आएका हलियालाई मुक्त गरेपछि जिल्लामा मुक्त हलियाको तथ्यांक संकलन थालिएको हो। तथ्यांक संकलनमा सबैको नाम पठाइए पनि सूची आउँदा धेरैको नाम दोहोरिएको र कतिपयको नाम छुटेको जिल्ला हलियामुक्ति समाजका अध्यक्ष रमेश कोलीले बताए। बैतडीमा दुई हजार २२ जना मुक्त हलिया प्रमाणीकरणमा परेका छन्। तिमध्ये एक हजार पाँच सय ५८ जनाले परिचयपत्र लिएका छन्। उनीहरु पुनःस्थापना हुने क्रममा छन्। वर्गीकरणका आधारमा घर र जग्गा खरिद गर्न सरकारले रकम उपलब्ध गराए पनि मुक्त हलियाको सूचीमा नपरेकाहरु अझै समस्यामा छन्। छुट मुक्त हलिया सरकारले दिने सबै सहयोगबाट वञ्चित छन्। मुक्त भएपछि आफूहरु घर न घाटको भएको छुटेका मुक्त हलियाले गुनासो गरेका छन्। मैले मुक्त हलियाको सूचीमा नाम राख्न धेरै पटक आग्रह गरिसकें तर अझै नाम सूचीमा परेको छैन्, दशरथचन्द नगरपालिका८ का गगीराम टमाटाले भने, सरकारले हाम्रा आवाज सुनेको छैन। हामीलाई धेरै समस्या छ। सरकारले दिने सुविधाबाट वञ्चित भएका छौं। प्रमाणीकरणमा परेका मुक्त हलियालाई घरजग्गा नभएका, घरमात्रै भएका र थजग्गा भएका गरी वर्गीकरण गरिएको छ। हलिया व्यवस्थापन जिल्ला कार्यदलले तीन हजार एक सय ६० जनाको तथ्यांक पठाए पनि मन्त्रालयबाट दुई हजार २२ मात्र प्रमाणीकरणमा परेका छन्। अधिकांशको नाम दर्ता नभएको र परिचयपत्र पाउन नसकेको जिल्ला हलियामुक्ति समाजका अध्यक्ष रमेश कोलीले बताए। मुक्त हलिया दैनिक गुजारा चलाउनै नसक्ने अवस्थामा छन्। मालिककै जमिनमा बस्नुपर्ने बाध्यता रहेको उनीहरूको गुनासो छ। केहीलाई परिचयपत्र दिएर सरकार पन्छिन खोजेको छ, राष्ट्रिय हलियामुक्ति समाजका पूर्वअध्यक्ष राजुराम भुलले भने, छुटेकाको पहिचान र सबैको पुनस्स्थापना गरिनुपर्छ। उनीहरूसँग सीप र ज्ञान भए पनि व्यावसायीक बनाउन नसक्दा समस्या देखिएको छ। हलो, काठ, घर, जुत्ता बनाउने सीप उनीसँग भएको हलिया अगुवा डम्बर टमटाले बताए। मुक्त हलियामध्ये केहीले सरकारी अनुदान पाएका छन्। धेरैको नाम तथ्यांकमै छुटेको छ, उनले भने, त्यसैले छुटेका मुक्त हलियालाई तथ्यांकमा समावेश गराएर पुनस्र्थापना कार्यक्रममा सहभागी गराउनुपर्छ। भोग चलन गर्दै आएको जग्गा नामसारी, न्यूनतम एक लाख क्षतिपूति, पुनः तथ्यांक संकलन, हलिया श्रम निषेध ऐन जारी, बालबालिकालाई निःशुल्क प्राविधिक शिक्षा, उपचार र छात्रवृत्ति पाउनुपर्ने मुक्त हलियाको माग छ।"
रोल्पामा गाउँपालिका अध्यक्षको गाडी जलाइयो,रोल्पा : रोल्पाको गंगादेव गाउँपालिकाका अध्यक्ष वीरबहादुर खत्रीले भाडामा प्रयोग गरिरहेको गाडीमा अज्ञात समूहले आगजनी गरेको छ। मंगलबार रातको समयमा भे १ ज २७८५ नम्बरको भाडाको गाडीमा आगजनी भएको जिल्ला प्रहरी कार्यालयका प्रहरी नायव उपरीक्षक दिपक खड्काले जानकारी दिए। मेला उद्घाटनमा गाउँ पुगेका अध्यक्ष खत्रीले गाडी गंगादेव गाउँपालिकाको ४ नम्बर वडा कार्यालय म्वालेखोलामा पार्किङ गरेर राखेका थिए। सबै सुतेको समयमा गाडीमा आगजनी भएको हो। घटनास्थलमा राति नै प्रहरी पुगिसकेको छ। घटनाबारे प्रहरीले अनुसन्धान अघि बढाएको जनाएको छ। राेल्पामा विप्लव समुहका दुई नेता पक्राउ विप्लव समुहका तीन नेता दाङबाट पक्राउ टेलिकम र एनसेल टावरमा आगजनी गराएको भन्दै विप्लवमाथि मुद्दा दक्षिणी त्रिवेणी गाउँपालिकाको गाडीमा पनि अज्ञात व्यक्तिले तोडफोड गरेका छन्। मध्यरातमा गाउँपालिकाभित्र पार्किङ गरिएको गाडी तोडफोड गरेका हुन्। तोडफोडको आवाज कार्यालय सहयोगी मानबहादुर केसीले थाहा पाएर गुहार मागेका थिए। होहल्ला भएपछि अज्ञात व्यक्ति भागेका थिए। प्रत्यक्षदर्शीका अनुसार तीन जना घटनास्थलबाट भागेका थिए। प्रहरीको गस्ती टोली पनि नजिकै भएकाले ठूलो घटना हुनबाट जोगिएको प्रनाउ खड्काले बताए। अज्ञात समूहले गाडीचालक बस्ने भागको सिसा फुटाएको छ। गाडी भित्र पाँच लिटरको मोबिलका भाडासमेत फेला परेको छ। समयमै थाहा भएकाले आगजनी हुनबाट जोगिएको बताइएको छ। आगजनीको कसैले पनि जिम्मेवारी लिएको छैन। नेत्रविक्रम चन्द विप्लव सहित जिल्लाका दर्जन बढी नेताविरुद्ध मुद्दा दायर गरेलगत्तै आगजनी भएको हो। जिल्लास्तरको तीनजना नेता पक्राउ गरिएकाले नेकपाका कार्यकर्ताले आक्रोसमा आई आगजनी गरेको हुनसक्ने सुरक्षा स्रोतको अनुमान छ। प्रहरीले जिल्लामा सुरक्षा व्यवस्थामा कडाई गरेको जनाएको छ।
हराएको एक सातापछि प्रहरीको शव भेटियो,"दमौली : ड्युटी सकेर घुम्न निस्किएका कलेस्ती अस्थायी प्रहरी चौकीका एक प्रहरी जवानको साता दिनपछि शव भेटिएको छ।उनी गत फागुन १५ गते मंगलबार ड्युटी सकेर राति घुम्न निस्किएका थिए। प्युठान घर भएका २४ वर्षीय ठगेन्द्र घर्ती मगर बेपत्ता भएपछि खोजी थालिएको थियो। उनको शव मंगलबार हराएको भनिएको ठाउँबाट केही मिटर पर नरहमा डुबेको अवस्थामा भेटिएको प्रहरीले जनाएको छ।सशस्त्र प्रहरी बलको विपद् व्यवस्थापन गण कुरिनटारका गोताखोरले शव नहरबाट झिकेका थिए। राति १० बजेतिर ड्युटी सकेर आफू बस्ने घरका घरबेटी शैलेन्द्र घिमिरेसँग मादी पारी चिन्टुटार गएका थिए। फर्कने क्रममा उनी बेपत्ता भएको सार्वजनिक भएको थियो। कलेस्तीबाट मादी तरेर जानुपर्ने चिन्टुटार जाँदा नजिकैको झोलुंगे पुलबाट तरेका मगर फर्कंदा भने मादी तरेर आएको सँगै गएका घिमिरेको बयान उद्धृत गर्दै प्रहरीले बताएको छ। प्रहरी नायब उपरीक्षक श्यामु अर्यालका अनुसार घटनाको दिन राति फर्किएका घिमिरे पनि भिजेको अवस्थामा फर्किएका थिए ।तर नजिकै भएको झोलुंगे पुल चढ्न छाडेर उनीहरु मादी नदी हिंडेरै तर्नुको कारणबारे भने प्रष्ट भएको छैन। जवान मगर कलेस्तीमा आएको करिब तीन महिना मात्र भएको छ। प्रहरीले घटनाका बेला मगरसँगै गएका साथी घिमिरेलाई नियन्त्रणमा लिएर अनुसन्धान थालेको छ। 'अनुसन्धान थालेका छौं,' उनले भने,'पोष्टमार्टम रिपोर्ट र थप अनुसन्धान पछि घटनाबारे थाहा हुनेछ।'"
लियो क्लबले गर्यो पुस्तकालयको स्थपना,काठमाडौं : लियो क्लब अफ काठमाडौं निर्वानाले विद्यालयमा पुस्तकालय स्थापना गरेको छ। सिन्धुपाल्चोकस्थित लामोशुंगको सेतीदेवी सरदा उच्चा माध्यामिक विद्यालयमा क्लबले पुस्तकालय स्थापना गरेको हो। पुस्तकालय स्थापनासँगै क्लबले वृहत कानूनी अभिमुखिकरण कार्याशाला समेत सम्पन्न गरेको छ। कार्यशाला संयोजक मनिषा प्याकुरेलका अनुसार युवाहरुमा कानूनी ज्ञान प्रदान गर्नको लागि उक्त कार्यक्रम आयोजना गरिएको हो। यस्ता कार्यक्रमले समाजमा मौलिक आधिकारसँगै युवाहरूमा संवैधानिक नियमको जानकारी हुने क्लबकी अध्यक्ष लियो मन्दिरा थापाले जानकारी दिइन्।
विश्वविद्यालयले दिने सम्बन्धन बन्द गर्नुपर्छ : मुख्यमन्त्री पोखरेल,"भैरहवा: प्रदेश नम्बर पाँचका मुख्यमन्त्री शंकर पोखरेलले विश्वविद्यालयले संविधान विपरित आंगिक क्याम्पसलाई दिँदै आएको सम्बन्धन कार्य बन्द गर्नुपर्ने बताएका छन्। उनले उच्च शिक्षाको जिम्मेवारी प्रदेश सरकारको रहेको बताउँदै पुरानो संविधानको मानसिकता त्यागेर अघि बढ्नुपर्ने उल्लेख गरे। अहिले पनि आंगिक क्याम्पस केन्द्रीय स्तरबाट नै संचालन गर्ने मनसायमा रही प्रदेश सरकार मातहत आउन आनाकानी गर्नु दु:खद रहेको उनले बताए। केन्द्रले आंगिक क्याम्पसलाई सम्बन्धन दिन मिल्दैन।उच्च शिक्षाको जिम्मेवारी प्रदेश सरकारको हो, बुधबार भैरहवा बहुमुखी क्याम्पसको स्वर्ण महोत्सव समारोहलाई सम्बोधन गर्दै उनले भने,' तर पनि विश्वविद्यालयमा पुरानो संविधानले चल्ने मानसिकता छ, अब यो त्याग्नुपर्छ।' उनले केन्द्रमा रहे आफ्नो विकास हुने प्रदेशस्थानीय तहमा रहे विकास नहुने गलत मानसिकताले शिक्षा क्षेत्र ओझेलमा परिरहेको बताए। उनले नयाँ संविधान अनुसार मनोविज्ञान तयार हुन आवश्यक रहेको र त्यसका लागि पनि शिक्षकहरुले केन्द्रिकृत मानिसिकता त्याग्नुपर्नेमा जोड दिए। उनले क्याम्पसमा आर्कषण नभएको विषय हटाएर आर्कषण भएको विषयको अध्यापन गराएमा विद्यार्थी र क्याम्पस दुवैलाई फलदायी हुने बताए।शिक्षाको माध्यमबाट मुलुकमा परिवर्तन ल्याउन सकिने बताउँदै उनले शिक्षाको सुधारले नै प्रदेश सम्बृद्ध हुने बताए। अहिलेसम्मको समय प्रदेशहरु संक्रमणकालिन अवस्थामा गुज्रिरहेको बताउँदै अर्को वर्षदेखि मात्र प्रदेशमा धेरै कुरा व्यवस्थित हुने दावी गरे। उनले अहिलेको संक्रमणलाई आधारभूत रुपमा यो वर्ष पूरा गर्ने बताए। रुपन्देही जिल्लाकै ठूलो र पुरानो उच्च शिक्षा प्रदान गर्ने भैरहवा बहुमुखी क्याम्पसले आफ्नो ५० औं वर्ष पूरा गरेको छ। ५० औं जन्मोत्सवको अवसरमा क्याम्पसले सप्ताहव्यापी कार्यक्रमको आयोजना गरी स्वर्ण जयन्ती समारोह मनाउँदै छ। स्वर्ण महोत्सव समारोहमा सहभागी मुख्यमन्त्री शंकर पोखरेललगायत।"
नेपालका ७२ शैक्षिक संरचना पुनर्निर्माणका लागि भारतले छान्यो कन्सलट्यान्ट,"काठमाडौ : भारतीय दूतावास तथा भारतको केन्द्रीय भवन अनुसन्धान संस्थान (सीबीआरआई) बीच नेपालका ७२ वटा शिक्षा संरचना पुर्ननिर्माणका लागि सम्झौता पत्रमा हस्ताक्षर भएको छ। भारत सरकारको तर्फबाट काठमाडौंस्थित भारतीय दूतावासका नियोग उपप्रमुख डा अजय कुमार तथा सीबीआरआईका तर्फबाट डा पूर्णिमा परिदाले बुधबार हस्ताक्षर गरेका हुन्। यसअघि भूकम्पबाट क्षतिग्रस्त शैक्षिक संरचना पुनर्निर्माणका लागि तत्कालीन प्रधानमन्त्री शेरबहादुर देउवाको भारत भ्रमणका बेला २०७४ भदौमा भारत सरकारसँग सम्झौता भएको थियो। सम्झौतामा प्रोजेक्ट म्यानेजमेन्ट कन्सलट्यान्ट (पीएमसी) भारत सरकारले नै नियुक्त गर्ने उल्लेख भएअनुसार उक्त कामका लागि भारत सरकारले सीबीआरआईलाई नियुक्त गरेको राष्ट्रिय पुनर्निमाण प्राधिकरण, केन्द्रीय आयोजना कार्यान्वयन इकाइ (शिक्षा) का आयोजना निर्देशक नारायण श्रेष्ठले जानकारी दिए। हस्ताक्षर समारोहमा राष्ट्रिय पुर्ननिर्माण प्राधिकरणका प्रमुख कार्यकारी अधिकृत सुशील ज्ञवाली तथा नेपालका लागि भारतीय राजदूत मञ्जीव सिंह पनि सहभागी थिए। सीबीआरआईले गोर्खा, नुवाकोट, धादिङ, दोलखा, काभ्रे, रामेछाप तथा सिन्धुपाल्चोक गरी ७ जिल्लाका ७० उच्च माध्यमिक विद्यालयका साथै त्रिभुवन विश्वविद्यालयको केन्द्रीय पुस्तकालय तथा पाटनस्थित राष्ट्रिय पुस्तकालयको पुर्ननिर्माणका लागि डिजाइन तथा परियोजना व्यवस्थापन परामर्श सेवा प्रदान गर्ने भारतीय दूतावासले जनाएको छ। सीबीआरआईले नेपाल सरकारको विपद् उत्थानशील पुर्ननिर्माण निर्देशिकाअनुरुप शैक्षिक संरचनाको पुर्ननिर्माणरेट्रोफिट गर्न शिक्षा मन्त्रालयको केन्द्रीय आयोजना कार्यान्वयन इकाईसँग काम गर्नेछ।"
लमजुङमा व्यावसायिक प्याराग्लाइडिङ सुरु,"बेसीशहर : लमजुङमा व्यावसायिक रूपमै पाराग्लाइडिङको उडान थालिएको छ। परीक्षण सफल भएपछि व्यवसायिक रुपमा उडान थालिएको हो। बेसीसहरस्थित ब्रदर्श अन्नपूर्ण टुर एन्ड ट्राभल्सले पोखराबाट पाइलट झिकाएर परीक्षण गरेको थियो। दुई महिना अघि गरिएको परिक्षण सफल भएपछि व्यवसायिक रुपमा उडान सुरु गरिएको ब्रदर्श अन्नपूर्ण टुर एन्ड ट्राभल्स सञ्चालक अमिर गुरुङले बताए।गुरुङकाअनुसार पोखराबाट ५ जना पाइलट ल्याएर व्यावसायिक उडान थालिएको छ। उनीहरु टेन्डम (संयुक्त उडान भर्ने) पाइलट हुन्। लमजुङ महोत्सवको अबसरमा बेसीसहर६ मकैडाँडाबाट उडान गर्ने गरिएको छ। मकैडाँडाबाट उडेको प्यारा मस्र्याङ्दी नदी पार गरेर बेसीसहर१० बाँझाखेतको भोटेफाँटमा अवतरण गर्ने गरिएको छ। यसअघि पुमाडाँडा र गाउँसहर दरबारको डाँडाबाट पनि परिक्षण उडान गरिएको थियो। पुमा र मकैडाँडामा परिक्षण सफल भएको थियो। हालका लागि महोत्सव अवधिभर व्यवसायिक रुपमा सञ्चालन गरिने सञ्चालक सन्तोष थापाले जानकारी दिए। महोत्सव सकिएपछि समय तोकेर बुकिङ गरी पाइलट झिकाउने उनले बताए। पोखराबाट आएका टेन्डम पाइलटहरू सुनील थापा, गणेश थापामगर, राजेश बानिया, राहुल खडका, आयुष शाह र सोलो पाइलट विश्वास गुरुङले उडान भर्ने गरेका छन्। गुरुङबाहेक अरू पाँच जानाले थप १ जनालाई लिएर प्याराग्लाइडिङ गर्ने गरेका छन्। लमजुङमा प्याराग्लाइडिङ उडानका लागि पाइलट नभएकाले यसको प्रशिक्षणसमेत थालिने सञ्चालक थापाले बताए। ग्रामीण पर्यटनको पर्याय बन्दै गरेको लमजुङ अब प्याराग्लाइडिङको पनि गन्तव्य स्थल बन्ने भएको छ। यहाँका राइनासकोट, बाग्लुङपानीको पुमागाउँ, चण्डिस्थानको मकैडाँडा, गौंडा र हिलेटक्सार डाँडाबाट प्याराग्लाडिङ गर्न सकिने पर्यटन व्यवसायीहरु बताउँछन्। व्यवसायिक प्याराग्लाडिङ सुरु भएपछि अन्नपूर्ण पदमार्ग र यहाँका होमस्टे घुम्न आउने पर्यटकहरुको बसाई लम्बाउन सकिने उद्योग बाणिज्य संघ गण्डकी प्रदेशका सदस्य रामकुमार श्रेष्ठ बताउँछन्। 'प्याराग्लाइडिङका लागि बाग्लुङपानीको पुमाडाँडा, चण्डिस्थानको पार्कस्थलबाट धेरै राम्रो देखियो।राइनासबाट त झनै राम्रो हुन्छ,' प्याराग्लाइडिङ पाइलट सुनील थापाले भने, 'यहाँ व्यवसायिक उडानको राम्रो सम्भावना छ।' प्याराग्लाइडिङ पाइलट सुनील रावलकाअनुसार यहाँबाट लामो समय उडान भर्न सकिने र अन्य जिल्ला पनि भ्रमण गर्न सकिन्छ। पाइलट लाक्पा शेर्पाले राइनासबाट गरिने प्याराग्लाइडिङबाट लमजुङका माथिल्लो भाग, गोर्खा, तनहुँ घुम्न सकिने बताए। मस्र्याङ्दी गाउँपालिका९ सिम्पानीकी शर्मिला अधिकारी थापाले पहिलो पटक प्याराग्लाइडिङ गर्न पाउँदा मज्जा आएको बताईन्। 'पोखरामा उड्न पाइन्छ भनेको सुनेको थिएँ, आज आफ्नै घरमाथी उड्न पाइयो', थापाले भनिन्, एकपटक उडेपछि फेरी उडौं उडौं लाग्दो रहेछ।' पोखरामा अन्तर्राष्ट्रिय विमानस्थल बनेपछि त्यहाँबाट प्याराग्लाइडिङ विस्थापन हुने भन्ने हल्लासँगै प्याराग्लाइडका व्यवसायी नयाँ सम्भाव्य स्थलको खोजीमा छन्। बेंसीसहर नगरपालिकाका प्रमुख गुमानसिंह अर्यालले व्यवसायिक प्याराग्लाइडिङ उडाउनका लागि बजेट विनियोजन गरिएको बताए।'विज्ञसँगको छलफल गरेर काम गर्ने तयारीमा छौं,' अर्यालले भने। राइनास नगरपालिकाका प्रमुख सिंहबहाहदुर थापाले पनि पर्यटन प्रवद्र्धनका लागि राइनासमा व्यवसायिक प्याराग्लाइडिङ गर्नेगरि काम गरिने बताए। पर्यटन व्यवसायी सन्तोष थापाले आफुँहरु प्याराग्लाइडिङसँगै र्याफ्टिङ र कायकिङ पनि सञ्चालन गर्न लागि परेको बताए। 'महोत्सवको बेला मात्र अक्लझुक्ल प्याराग्लाइडिङ र र्याफ्टिङ हुने गरेको थियो। हामीले व्यवसायिक रुप दियौं, थापाले भने।"
चीनबाट गाई ल्याउने प्रदेश सरकारको तयारी विरुद्ध तनहुँका किसान,"दमौली : तनहुँका दुग्ध उत्पादक किसानले प्रदेश सरकारले चीनमार्फत खरिद गर्ने भनिएको चिनियाँ गाईको विरोध गरेका छन्। विगतमा पनि भारतबाट आयात गरिएका गाई सफल नभएको भन्दै किसानले नेपालमै उन्नत नश्ल ल्याएर मात्र गाईको विकास गर्न माग गरेका छन्। तनहुँ जिल्ला दुग्ध उत्पादक संघमा आवद्ध किसानले विगतमा पनि संघको छाता संगठन केन्द्रीय दुग्ध उत्पादक सहकारी संघले चीनबाट आयात गर्नुभन्दा देशभित्रै उन्नत नश्लका बाच्छी हुर्काउने तथा उन्नत नश्लका सिमन्स आयात गरेमा हावापानी अनुकुल हुने र बढी उत्पादन हुने सुझाव दिएका थिए। तर सरकारले प्रदेश सरकारमार्फत खरिद गर्न लागेर छल गरेको उनीहरुको आरोप छ। केन्द्रीय दुग्ध उत्पादक संघका वरिष्ठ उपाध्यक्ष समेत रहेका संघका पूर्व अध्यक्ष अमरबहादुर कुँवरले विदेशी सहयोग लिने नाममा देशलाई आवश्यक नपर्ने भार थपिन लागिएको दाबी गरे। 'यो देशका लागि आवश्यक छैन, 'उनले भने, 'साँच्चै उन्नत नश्लको विकास गर्ने हो भने सरकारी लगानी बढाएर देशमै उन्नत नश्लका गाई उत्पादन गरिनुपर्छ।' कुँवरले सरकारको निर्णयले किसान आतंकित भएको बताए। प्रदेश सरकारलाई समेत संघले यसको विरोधमा ज्ञापन पत्र दिए पनि अटेर गर्ने काम भएको संघका अध्यक्ष यज्ञप्रसाद शर्मा बताए। 'हामीले गरेको विरोधको सुनुवाई नहुन लागेकाले विरोधमा उत्रनु परेको हो,'उनले भने, 'सरकारले निर्णय नसच्याए हुने क्षतिको जिम्मा लिनुपर्छ।' उनले सहकारीको सुझावबिना खरिद हुने निर्णयले पुराना गाई आयात हुनसक्ने सम्भावना देखिएको बताए। सहकारी र किसानको सुझावबिना हुने खरिद राष्ट्रिय सम्पतिको दुरुपयोग भएको भन्दै उनले यस्तो निर्णय नसच्याए जुनसुकै आन्दोलनमा उत्रन सक्ने चेतावनी दिए। गण्डकी प्रदेश सरकारले चीनबाट चार हजार उन्नत जातका गाई ल्याउने निर्णय गरेको थियो। यसलगत्तै किसान असन्तुष्ट भएका हुन्।"
उदयपुरमा ट्रकको ठक्करबाट बालकको मृत्यु,गाईघाट : उदयपुरको कटारी नगरपालिका४ हस्पिटल चौकमा बुधबार बिहान ११ बजे ट्रकको ठक्करबाट एक बालकको ज्यान गएको छ। सिद्धिचरण राजमार्गअन्र्तगतको कटारीघुर्मि सडकखण्डमा ना४ख८८९८ नम्बरको मालवाहक ट्रकको ठक्करबाट कटारी नगरपालिका ५ का दिलबहादुर राईका साढे ४ वर्षीय छोरा मौसम राईको ज्यान गएको हो। व्यापारिक सामान लिएर कटारीबाट सोलुखुम्बु जानेक्रममा ट्रकले बालकलाई ठक्कर दिएको प्रत्यक्षदर्शी स्थानीय शत्रुधन कार्कीले जानकारी दिए।घटनालगत्तै ट्रक र चालकलाई प्रहरीले नियन्त्रणमा लिएको जिल्ला प्रहरी कार्यालयका प्रमुख एसपी चन्द्रदेव राईले जानकारी दिए। बालकको शव अहिलेसम्म सडकमै राखिएको छ। घटना लगत्तै स्थानीयले राजमार्ग अवरुद्ध बनाएको कार्कीले बताए।
अख्तियारको स्टिङ अप्रेशन : ८७ हजार घूससहित अधिकृत र सुब्बा पक्राउ,"काठमाडौँ : अख्तियार दुरुपयोग अनुसन्धान आयोगले गरेको स्टिङ अप्रेशनका क्रममा बुधबार दुई कार्यालयका कर्मचारी घुससहित पक्राउ परेका छन् । अख्तियारको बुटवल कार्यालयबाट गएको टोलीले नेपालगञ्जस्थित दुईवटा सरकारी कार्यालयबाट दुईजनालाई घुससहित पक्राउ गरेको हो । पक्राउ पर्नेमा एकजना नेपालगञ्ज भन्सार कार्यालयका नायब सुब्बा र अर्का क्षेत्रीय खाद्य प्रविधि तथा गुण नियन्त्रण कार्यालयका अधिकृत छन् । यी दुवैलाई अख्तियार टोलीले घुस लिँदालिँदै पक्राउ गरेको हो । अख्तियारले नेपालगञ्ज भन्सार कार्यालयका नायव सुब्बा लक्षमण चन्दलाई उनको कार्यालयबाटै ५२ हजार रुपैयाँ घूससहित पक्राउ गरेको छ । त्यसैगरी खाद्य प्रविधि तथा गुण नियन्त्रण कार्यालयमा पुगेको अख्तियारको टोलीले त्यहाँका एकजना अधिकृत विनोदकुमार श्रीवास्तवलाई ३५ हजार रुपैयाँ घुससहित पक्राउ गरेको हो । अख्तियारका सहायक प्रवक्ता मदन कोइरालाका अनुसार सरकारी कार्यालयमा थालिएको स्टिङ अप्रशेनका क्रममा दुवैजना पक्राउ परेका हुन् । अख्तियारले केही समययता जनसम्पर्क बढी हुने कार्यलयमा अनुसन्धान अधिकारी पठाएर घुस, ढिलासुस्ती र अन्य लेनदेनमाथि कडा निगरानी राख्न थालेको छ ।"
सर्वोच्चको आदेशपछि उपसचिव सञ्जेल श्रम कार्यालयमै हाजिर,"विराटनगर : सरकारको सरुवा गर्ने निर्णय तत्काल कार्यान्वयन नगर्न सर्वोच्च अदालतले अन्तरिम आदेश जारी गरेपछि नेपाल सरकारका उपसचिव प्रेमप्रसाद सञ्जेल पुनः श्रम कार्यालय विराटनगरमा हाजिर भएका छन्। भ्रष्टाचार विरोधी अभियन्ता कर्मचारीको छवि बनाएका सञ्जेल पुनः बुधबार कार्यालयमा फर्किएका हुन्। नेपाल सरकारका उपसचिव भएर लामो समयदेखि भ्रष्टाचार विरोधी अभियानमा होमिएका कारण चर्चामा रहेका उनी बिहान ९:४५ बजे नै कार्यालय पुगेका थिए। सर्वोच्चले बाटो खुल्ला गरिदिएपछि कार्यालयमा हाजिर गरेर उनले पहिल्यै जस्तो नियमित काम सुरु गरेका छन्।कार्यालयमा हाजिर भएपछि सञ्जेलले कर्मचारीसँग आवश्यक छलफल गर्दै भने, 'हामी कसैले पनि घुस खानु हुँदैन। भ्रष्टाचार गर्न हुँदैन ।' जनताको काममा यो वा त्यो बहानमा ढिलासुस्ती गर्ने र घुस खाने कर्मचारीलाई कारवाही गर्ने चेतावनी पनि उनले दिएका छन्। निर्वाचन आयोगको क्षेत्रीय निर्देशकबाट श्रम कार्यालयमा बरिष्ठ श्रम अधिृकतका रुपमा गत असोज ११ गते उनको सरुवा भएको थियो। निजामती कर्मचारी ऐनविपरीत त्यसको ७० दिनमै पुस ५ गते व्यावसायिक सीप तथा तालिम प्रतिष्ठान इटहरीमा सरुवा गरिएको थियो। श्रम कार्यालयमा हुने विभिन्न खाले अनियमितता र भ्रष्टाचारलाई रोकेर कार्यालयलाई सुधारको बाटोतर्फ डोर्याउँदै गर्दा भएको सरुवा बदरको माग गर्दै सञ्जेलले सर्वोच्च अदालतमा अन्तरिम आदेशको माग गरेर फागुन १७ गते सर्वोच्चमा रिट दायर गरेका थिए। सर्वोच्च अदालतका न्यायाधीश अनिलकुमार सिन्हाको इजलासले श्रम, रोजगार तथा सामाजिक सुरक्षा मन्त्रालयका उपसचिव सञ्जेलको सरुवा गर्ने निर्णय तत्काल कार्यान्वयन नगर्न ३ दिनअघि (गत शुक्रबार) अन्तरिम आदेश जारी गरेपछि उनलाई श्रम कार्यालयमै पुनः हाजिर हुने बाटो खुलेको थियो। मन्त्रालयका सचिव महेशप्रसाद दाहालले गरेको सरुवा कानुनसम्मत नदेखिएकाले निर्णय कार्यान्वयन नगर्न सर्वोच्चले अन्तरिम आदेश जारी गरेको थियो। सञ्जेलले कार्यालयमा हाजिर गरेर आफ्ना कामका प्राथमिकता तोकेका छन्। सञ्जेलले श्रम कार्यालयमा सर्वसाधारणले हालेका मुद्दा छिन्ने, आफू कार्यालय प्रमुख हुँदा निरीक्षण गरेका उद्योगको पुनः अनुगमन गर्ने र त्यसपछि दिएका निर्देशन कार्यान्वयन गरेनगरेका बारेमा बुझ्ने र श्रम स्वीकृतिका लागि काम हुँदा हुने ढिलासुस्ती, घूसखोरी र अतिरिक्त शुल्क लिने काम रोक्ने तथा गरेको थाहा पाए कारवाही गर्ने बताए। विचौलियालाई कार्यालय प्रवेशमा रोक लगाउने, औद्योगिक क्षेत्रमा हुने गरेको श्रमशोषणलगायत विषयलाई नियमसंगत ढंगले सम्बोधन गर्दै जाने, सरकारी तथा निजी विद्यालयमा हुने गरेको श्रमशोषणको अनुगमन गर्ने उनको प्राथमिकतामा छन्। 'म आफू पनि भ्रष्टाचार गर्दिन,'उनले भने, 'अरुलाई पनि गर्न दिन्न।' घुस्याहा कर्मचारीकै कारण मुलुकमा भ्रष्टाचार बढिरहेको र सर्वसाधारण जनताले सहज सेवा पाउन नसकेको उनको ठम्याई छ। 'तपाई हामी लागियो भने मुलुकको छवि सुधार्न सकिन्छ,' उनले भने, 'भ्रष्टाचार र घुसखोरीको विरोध गर्दा मलाई जुनसुकै कारवाही गरे पनि भोग्न तयार छु।' भ्रष्टाचारीहरुकै जोडबलमा आफ्नो सरुवा भएको बताउँदै उनले भने, 'सम्मानित अदालतले न्याय दिएपछि मेरो अभियानमा सहयोग पुगेको छ। जनताले पनि धेरै माया गर्नु भएकाले अभियानलाई थप उचाईमा पुर्याउन लाग्ने प्रेरणा मिलेको छ।' सञ्जेलले सबै सरकारी कार्यालयमा हुने घुसखोरी अन्त्य नगरेसम्म मुलुकमा भ्रष्टाचार भइरहने बताए।'मलाई जनताले कति माया गर्दा रहेछन् भन्ने कुरा यसैपटक थाहा पाएँ,' सञ्जेलले भने, 'जनताले दिएको माया र सद्भावले ४० वर्ष नेपाल सरकारको कर्मचारी भएर काम गरेको र सफल भएको अनुभूति मलाई भएको छ।' आफू मातहतको कार्यालयमा आएका सेवाग्राहीको काम प्राथमिकता दिने बताउँदै सञ्जेलले धमाधम मुद्दाको पेसी तोक्ने र खुल्ला इजलासबाट मुद्दा फैसला गर्न थाल्ने बताए। उनले पुनःश्रम स्वीकृति लिन आउनेलाई श्रम कार्यालय बाहिर सटर खोलेर काम गरिरहेकाहरुले काम छिटो गरिदिने बाहनामा पैसा उठाउने काम गरे अख्तियार लगाएर जेल हाल्ने चेनावनी पनि दिए।'हामीले हाम्रो कार्यालय अगाडि पैसा उठाउने एजेन्ट राखेका होइनौं,' उनले भने, 'त्यस्तो काम गरेको पाइए नोट प्रमाणित गरेर अख्तियारलाई बुझाइदिन्छौं।' आफू श्रम कार्यालय आएपछि कोही पनि उद्योगपति त्रसित हुनुपर्ने कारण नभएको बताउँदै सञ्जेलले श्रम ऐन भने पूर्ण रुपमा लागू हुनुपर्नेमा आफ्नो अभियान केन्द्रीत हुने जानकारी दिए। उनले श्रमीकको पक्षमा प्रभावकारी काम गर्ने प्रतिवद्धता जनाए । नियम विपरितको सरुवाका विरुद्धमा सरकार र मन्त्रालयप्रति खरो रुपमा उत्रिएसँगै सञ्जेल चर्चित बनेका छन्। उनले तीन पटकसम्म आफ्नो सुरुवा निमयसंगत नभएको र त्यसलाई रोक्न माग गरेर विभागिय मन्त्री लालबाबु पण्डित र मन्त्रालयलाई पत्र पठाएका थिए। सरकारले चासो नदिएपछि आफू अन्यायमा परेको भनेर पत्रकार सम्मेलन गर्दै उनी सर्वोच्चसम्म पुगेका हुन्। मजदुरको पक्षमा काम गर्न थालेसँगै उनी सरुवामा परेका थिए।"
"कञ्चनपुरमा बञ्चरो प्रहार गरी काकाको हत्या, भतिजा पक्राउ",महेन्द्रनगर : कञ्चनपुरको भीमदत्त नगरपालिकामा एक युवकले बञ्चरो प्रहार गरी आफ्नै काकाको हत्या गरेका छन्। भीमदत्त नगरपालिका १३ बडैपुरका ४६ वर्षीय सिबी लुहारले आफ्नै काका ६१ वर्षीय गोरे लुहारको हत्या गरेका हुन्। फागुन २० गते राति महाशिवरात्रीको दिन मदिरा र नशालु पदार्थ सेवन गरेका सिबीले जमिनको विषयलाई लिएर काकाको टाउकोमा भागमा बन्चरो प्रहार गरेका थिए। बन्चरो प्रहारबाट गम्भीर घाइते भएका गोरेको भारतको बरेलीमा उपचारका क्रममा मंगलबार बेलुकी मृत्यु भएको हो। जमिनको विवादलाई लिएर हत्या गरेको देखिएको जिल्ला प्रहरी कार्यालय कञ्चनपुरले जनाएको छ। बन्चरो प्रहार गरेलगत्तै उपचारका लागि महाकाली अञ्चल अस्पताल पुर्याइएको थियो। अस्पतालले थप उपचारका लागि भारत रिफर गरेको थियो।भारतमा समेत सुरुमा खटिमा लगिएको र त्यहाँ समेत उपचार सम्भव नभएपछि बरेली पुर्याइएको थियो। टाउँकोमा गम्भीर चोट लागेका उनको उपचारका क्रममा मृत्यु भएको प्रहरीले जनाएको छ।मृतकको शव पोष्टमार्टमका लागि महाकाली अञ्चल अस्पतालमा राखिएको छ। बन्चरो प्रहार गर्नेलाई प्रहरीले घट्नाकै दिन पक्राउ गरिसकेको छ।कञ्चनपुरका प्रहरी प्रवक्ता कृष्णराज ओझाले बन्चरो प्रहार गर्ने सिवी प्रहरी नियन्त्रणमा रहेको र अदालतबाट म्याद थपेर घटनाको सम्बन्धनमा थप अनुसन्धान भइरहेको उनले बताए।
यसरी सुरु भयो मिथिलाको महाकुम्भ (फोटो फिचर),"जनकपुरधाम : मिथिलाको धार्मिक तथा ऐतिहासिक १५ दिवसीय माध्यमिकी परिक्रमा सुरु भएको छ। मिथिलाञ्चलको बहुचर्चित सांस्कृतिक उत्सव मध्यमा परिक्रमालाई 'मिथिलाको महाकुम्भ पनि भनिन्छ। फागुन औंसीको दिनदेखि विधिवत रुपमा सुरु हुने यस परिक्रमामा लाखौं यात्रीहरू सहभागी हुने गर्दछन्। १५ दिनसम्म १५ वटा धार्मिक तीर्थस्थलहरूमा विश्राम गर्दै फागु पूर्णिमाको दिन परिक्रमा जनकपुर आइपुग्छ। र, त्यसको भोलिपल्ट होली मनाउने चलन छ। बुधबार धनुषाको ठेरा कचुरी गाउँमा रहेको मिथिला बिहारी मन्दिरबाट मिथिला बिहारीको डोला हजारौँ यात्रीहरूसहित पहिलो दिन जनकपुरको अग्निकुण्ड मन्दिरमा पुग्छ। त्यहाँ डोलाको भव्य स्वागत गर्दै किशोरीजीको डोलासँगै जानकी मन्दिर दर्शन पछि जनकपुरको दक्षिणी ढोकामा रहेको परिक्रमाको पहिलो पडाव हनुमान गढी पुगेर विधिवत रुपमा १५ दिने यात्रा सुरु हुन्छ। परिक्रमाको दोस्रो दिन रामसीताको डोला सहित यात्रुहरू भारतको कल्याणेश्वर स्थान पुग्ने गर्दछन्। त्यहाँ महादेवको मन्दिरमा पूजा अर्चना गरी राति विश्राम गर्ने गरिन्छ। तेस्रो दिन भारतकै गिरिजास्थान पुग्ने यात्रीहरू चौंथो दिन महोत्तरीको मटिहानी पुग्छन्। मटिहानीमा रामसीताको विवाहको बेला मटकोर विधि भएको धार्मिक ग्रन्थहरूमा उल्लेख छ। मटिहानीबाट डोला जलेश्वर पुग्दछ। जलेश्वरनाथको दर्शनपछि पञ्चमी तिथिमा परिक्रमा यात्री मडै गाउँ पुग्ने गर्दछन्। मडै गाउँमा माण्डप ऋषिको आश्रम रहेको धार्मिक ग्रन्थमा उल्लेख छ। त्यहाँबाट ध्रुवकुण्ड हुँदै डोला कञ्चनवन पुग्छ। कञ्चनवनमा इच्छावती गंगा र वीरजा गंगाको संगमस्थल रहेको र त्यहाँ रामसीताले होली उत्सव मनाएको स्मरणमा होली समारोहको आयोजना गरी परिक्रमा यात्रीहरूले होली खेल्ने गर्छन्। त्यसपछिको पडाव पर्वता हुन्छ। पर्वताबाट धनुषाधाम पुग्ने गरेका यात्रुहरूले धनुषाधाममा रामसीताको स्वयंवरको बेला रामले शिवको धनुष भाँचेको टुक्रा झरेको अवशेष भएको मन्दिरको दर्शन गर्ने गर्छन्। दशमी तिथिमा सतोषर भन्ने स्थानमा यात्रीहरू बास बसेर क्रमशः औरही, करुणा हुँदै कल्याणेश्वर भएर विशौल पुगी विश्राम गर्छन्। फागु पूर्णिमाको दिन डोला जनकपुर पुगेर यहाँ अन्तरगृह परिक्रमा गरी समापन हुने गर्दछ। इतिहासकारहरूका अनुसार विस १८१० देखि आरम्भ भएको यो परिक्रमा पहिला ५ दिनको अवधीमा सकिने गरिन्थ्यो। तर, पछि सीताकुण्डका सन्त सीयाराम दासले यसलाई १५ दिनको बनाएका हुन्। नेपाल र भारतको गरी १ सय ३३ किलोमिटर लामो यस परिक्रमाको पैदल यात्रामा हजारौंको संख्यामा श्रद्धालुहरू सहभागी हुने गर्दछन्। पवित्र धार्मिक स्थलहरूको परिक्रमा गर्दा दुःखकष्टको निवारण भई पाप नष्ट हुने जनविश्वासका रहेको छ जानकी मन्दिरका महन्थ रामतपेश्वरदास वैष्णव बताउँछन्। उनी भन्छन्, यो दुई देश बिचको सांस्कृति सम्बन्धको ठूलो पुल हो। यस परिक्रमाले दुई देशको सभ्यता र संस्कारलाई सम्बृद्ध बनाउने काम गरेको छ। परिक्रमाका सबै पडाव स्थलहरू रामायणको विशेषता र रामसीताको वैवाहिक सम्बन्धसँग जोडिएका स्थानको रुपमा रहेका छन्। परिक्रमा अवधिभरी सहभागी यात्रुहरूले चोखो खानेकुरा खाने, लहसुन, प्याज सेवन नगर्ने, खाली खुट्टा हिँड्ने, बिहानै उठेर नुहाई धुवाई गरी भजन कीर्तनमा सहभागी हुनुपर्ने नियमहरू बनाइएको हुन्छ। यस परिक्रमाले नेपाल भारतको सम्बन्धलाई समेत परापूर्वकालदेखि प्रगाढ बनाएको महन्थ नवलकिशोर दासको भनाई छ। जनकपुरमा फागू पूर्णिमाको दिन होलिका दहन पश्चात अन्तरगृह परिक्रमा गरी माध्यमिकि परिक्रमा समापन हुने गर्दछ। १५ दिवसीय परिक्रमामा सहभागी नभएकाहरू पनि अन्तरगृहमा सहभागी भई माध्यमिकि परिक्रमाको सहयात्री बन्ने गर्छन्। अन्तरगृह परिक्रमा सम्पन्न भएपछि जनकपुरमा होली आरम्भ हुन्छ। मिथिला महात्मयमा उल्लेख भए अनुसार वृहत, मध्यमा र लब्धी गरी तीन प्रकारका परिक्रमा गरिने उल्लेख छ। हेर्नुस् फोटोहरूः"
माहामारीबाट बचाउन बाख्रालाई पीपीआर खोप,"बैतडी : जिल्लामा किसानले पालेका ७५ हजार बाख्रामा पीपीआर खोप लगाउन सुरु गरिएको छ। भेटनरी अस्पताल तथा पशु सेवा विज्ञ केन्द्रको सहयोगमा रोगको जोखिम बढी भएका ठाउँमा बाख्रामा पीपीआर खोप लगाउन थालिएको विज्ञ केन्द्रका प्रमुख हरिदत्त भट्टले जानकारी दिए। पीपीआर रोगका कारण जिल्लाका विभिन्न स्थानमा बाख्राहरु वर्षेनी मर्ने भएकाले त्यो रोगबाट बचाउन पीपीआर खोप अभियान सञ्चालन गरिएको उनले बताए। पीपीआर रोगको बढी जोखिम भएका ठाउँमा खोप अभियान सञ्चालन गरिएको उनले जानकारी दिए। स्थानीय तहसँगको समन्वयमा गाउँगाउँमा पशुसेवा प्राविधिकले पीपीआर खोप लगाउने कार्य गरिरहेका छन्। जिल्लाका सिगास, दोगडकेदार, सुर्नया गाउँपालिकामा र दशरथचन्द, मेलौली र पुरचौंडी नगरपालिकाका विभिन्न स्थानमा बाख्रामा पीपीआर विरुद्धको खोप लगाउने कार्य जारी छ। पीपीआर भाइरसका कारणले बाख्रामा रोग लागे निको नहुने भएकाले खोप लगाउन सुरु गरिएको प्रमुख भट्टले बताए। उनका अनुसार केही महिनाअघि सिगास गाउँपालिकामा यो रोग प्रकोपकै रुपमा देखा परेको थियो। त्यसपछि जिल्लामा रोग सर्न नदिन पीपीआर खोप अभियान थालिएको हो। व्यावसायिक रुपमा बाख्रा पालन गरिरहेका किसानलाई लक्षित गरेर खोप अभियान सुरु भएको र यसले किसानलाई फाइदा पुगेको पशुसेवा प्राविधिक मदनसिंह महराले बताए। अभियान अन्तर्गत ६५ हजार बाख्रामा खोप लगाइसकेको छ। यस्तै दार्चुलामा पनि ५५ हजार बाख्रामा पीपीआर खोप लगाउने काम भइरहेको भेटनरी अस्पताल तथा पशु सेवा विज्ञ केन्द्रका प्रमुख भट्टले जानकारी दिए।"
आयुक्त पाठक प्रकरण : झाले भने  ७८ लाख बुझाएको हुँ,"काठमाडौं : राष्ट्रिय जनता पार्टी नेपालका नेता ज्ञानेन्द्र झाले चाँगुनारायणस्थित नेपाल इन्जिनियरिङ कलेजका अध्यक्ष लम्बोदर न्यौपानेको ७८ लाख रुपैयाँ अख्तियार दुरुपयोग अनुसन्धान आयोगका तत्कालीन आयुक्त राजनारायण पाठकलाई बुझाएको स्वीकार गरेका छन्। आयोगका तत्कालीन आयुक्त पाठकको रकम लेनदेनसम्बन्धी अडियोभिडियो प्रकरणमा मुछिएका झाले अख्तियारसँगको बयानमा आफूले पाठकलाई उक्त रकम बुझाएको स्वीकार गरेका हुन्। झाले भनेका छन्, पाठकलाई एकपटक ४० लाख र अर्कोपटक ३८ लाख रकम दिएको हुँ। अख्तियारले झासँग शुक्रबार, आइतबार र मंगलबार बयान लिएको छ। न्यौपानेको कलेजमा विवाद रहेछ। साथीभाइका नाताले न्यौपानेले एकपटक आयुक्तसँग भेट्ने कुरा गर्नुभयो, झाले लिखित बयानमा भनेका छन्, दसंैअगाडि राजनारायणसँग भेट गराएको हुँ। न्यौपानेले आफ्ना कुरा राख्नुभयो, पाठकले सहयोग गर्छु भन्नुभयो। झाको राजनारायणसँगको सम्पर्क भाइ शुभनारायणमार्फत भएको थियो। शुभनारायणलाई तत्कालीन तराईमधेस लोकतान्त्रिक पार्टीका अध्यक्ष महन्थ ठाकुरको सिफारिसमा पूर्वाञ्चल विश्वविद्यालयको इन्जिनियरिङ विभागको डिन बनाइएको थियो। छोरीलाई पढाउन भनेर शुभनारायणले झासँग १५ लाख रकम लिएका थिए। उनले त्यो रकम फिर्ता गरेनन्। झाले पाँच वर्षअघि जनकपुरमा इन्जिनियरिङ कलेजको सम्बन्धन मागे पनि शुभनारायणले दिएका थिएनन्। यहीबीचमा नेपाल इन्जिनियरिङ कलेजका अध्यक्ष न्यौपानेसँग झाको सम्पर्क भयो। व्यक्तिगत रूपमा मैले राजनारायणलाई चिनेको थिइनँ, भाइमार्फत चिनेको हुँ, उनले भनेका छन्। राजनारायणले लम्बोदरलाई भेटको ४५ दिनपछि झालाई फोन गरेर साथीको मुद्दा मिलाइदिने वचन दिएका थिए। एक करोड ६५ लाखमा काम हुन्छ भने। त्यसपछि म र लम्बोदर चकित पर्यौं, बयानमा उल्लेख छ, मलाई बोलाएर पैसा ल्याउन भने। डुबेको १५ लाख पछि फिर्ता गरिदिन्छु भने। राजनारायणको प्रस्तावप्रति चासो नदिएपछि अख्तियारबाट फोन आएको उनले जनाएका छन्। अख्तियारबाट घरमा पुलिस पठाएर उठाउँछु, लम्बोदरलाई सुनाइदिनू भनेर फोन आयो, झाको बयानमा उल्लेख छ, लम्बोदर डराएर दुईपटक गरी ७८ लाख रुपैयाँ ममार्फत पाठकलाई बुझाएका हुन्। पैसा लिएर काम नगरिदिएपछि अडियोभिडियो तयार गर्न थालेको झा बताउँछन्। यसपछि सत्तापक्षका एक प्रभावशाली नेतालाई भेटेर राजनारायणको कर्तुतबारे कुरा राखेको उनको बयानमा उल्लेख छ। उनले सहयोग गर्ने वचन दिए। धेरै मान्छेलाई राजनारायणले दुःख दिएको थियो, उनले भनेका छन्। ६ महिनाअघि नै पाठक घुस प्रकरणको भिडियो सत्तारूढ दल नेकपामा उपनेता सुवासचन्द्र नेम्बाङलाई बुझाइएको थियो। त्यतिबेला नेम्बाङले डा गोविन्द केसीको आन्दोलन चलिरहेका कारण केही समय पर्खन अनुरोध गरे। नेम्बाङलाई बुझाएको तीनचार महिनापछि मात्रै उक्त कुरा सार्वजनिक भएको हो। सत्ता पक्षबाटै पाठकलाई महाअभियोग लगाउने तयारी भएपछि उनले ३ गते राजीनामा दिएका थिए। महान्यायाधिवक्ताको कार्यालयले अख्तियारलाई कानुनी कारबाही चलाउन सक्ने राय दिएपछि तीन सदस्यीय छानबिन समिति बनेको हो। उक्त टोलीले राजनारायण निकट पिएसओ, ड्राइभरसँग सोधपुछ गरेपछि झासँग बयान लिइरहेको छ। अख्तियारका प्रमुख आयुक्त नवीनकुमार घिमिरेले संसदीय समितिमा पाठक प्रकरणमा चाँडै सार्थक परिणाम आउने बताएका थिए। अख्तियारले राजनारायणसँग बयान लिने तयारी गरिरहेको छ। यसैबीच सत्तारूढ दलमार्फत बुझाएको भिडियो र अडियोको प्रमाणीकरण भइरहेको छ। झासहितको टोलीले तीनवटा अडियो र चारवटा भिडियो बनाएका थिए। प्रमाण जुटाउन झाकै पार्टीका कार्यकर्ता धोजमान मोक्तानको सहयोग पनि लिइएको थियो। तीनवटा भिडियोमा झा र राजनारायणको संवाद छ भने एउटा भिडियोमा झा र राजनारायणका भाइ शुभनारायणबीचको संवाद छ। नेपाल प्रहरीको अपराध अनुसन्धान महाशाखा टेकुका प्रमुख एसएसपी धीरजप्रताप सिंहलाई प्रयोग गरेर पाठकले झालाई अडियो र भिडियो नष्ट गर्न दबाब दिएका थिए। पाठकले एसएसपी सिंहको प्रयोग गरेर प्रमाण नष्ट गर्न दबाब दिए, झाको बयानमा उल्लेख छ, भिडियो खिच्नेलाई अपराधी बनाएर जेल हाल्छु भनेका थिए। महान्यायाधिवक्ताको राय, पाठकमाथि छानबिन गर्न मिल्छ घुस काण्डमा मुछिएका पाठकमाथि छानबिन गर्न अनुसन्धान टोली पाठकसँग बयान लिँदै अख्तियार पाठकमाथि अकुतमा पनि छानबिन राजनारायणले घुस लिएको भिडियो नेकपाले अख्तियारलाई बुझायो"

शीर्षक,विवरण
पूरक बन्नुपर्छ बिमस्टेक,"बिहीबार र शुक्रबार काठमाडौंमा हुन लागेको बहुपक्षीय आर्थिक तथा प्राविधिक सहयोगका लागि बंगालको खाडीका राष्ट्रहरूको प्रयास (बिमस्टेक) को शिखर सम्मेलन नेपालका लागि महत्वपूर्ण अवसर हो। बिमस्टेकले तय गरेका १४ वटा प्राथमिकतामध्ये अधिकांश नेपालको आर्थिक समृद्धिसित जोडिएका छन्। प्रत्यक्ष वैदेशिक लगानी भित्र्याउने र उत्पादन गर्न सक्ने सम्भावित वस्तु निर्यातका दृष्टिले यो शिखर सम्मेलन नेपालका लागि रणनीतिक महत्वको छ। बिमस्टेकले तय गरेका आपसी सहायतासम्बन्धी प्राथमिकतामा व्यापार र लगानी, प्रविधि, ऊर्जा, यातायात तथा सञ्चार, पर्यटन, मस्त्यपालन, कृषि, संस्कृति सहयोग, वातावरण तथा विपद् व्यवस्थापन, जनस्वास्थ्य, नागरिकनागरिक सम्पर्क, गरिबी निवारण, प्रतिआतंकवाद तथा संक्रमणीय अपराध र मौसम परिवर्तन छन्। तय भएका यी प्राथमिकता नेपालको आर्थिक तथा सामाजिक विकासका लागि कोशेढुंगा हुन सक्छ, क्षेत्रीय तथा उपक्षेत्रीय रूपमा साँच्चै कार्यान्वयनमा जाने हो भने। अघिल्लोपटक म्यानमारमा भएको बिमस्टेकको मन्त्रीस्तरय बैठकले सीमापार ऊर्जा निर्यातलाई पारित गरिसकेको छ र नेपालमा हुने शिखर सम्मेलनले त्यसलाई पारित गर्ने कार्यक्रम छ। घोषित तथा पारित कार्यक्रम व्यावहारिक रूपमै कार्यान्वयन हुने हो भने नेपालको अपार सम्भावना रहेको जलविद्युत् ऊर्जाले अन्तर्राष्ट्रिय बजार पाउनेछ। ऊर्जाको बजार सुनिश्चित नभएकै कारण नेपालका ठूला तथा बृहत् र आकर्षक जलविद्युत् आयोजनामा प्रत्यक्ष वैदेशिक लगानी भित्रिन सकेको छैन। क्षेत्रीय तथा उपक्षेत्रीय स्तरका सहकार्यको अवधारणा र संगठन स्थापना हुनु राम्रो हो। लगानी, व्यापार, पूर्वाधार विकासलगायतमा सहकार्यका साथै क्षेत्रीय रूपमा शान्ति, सुरक्षा, समृद्धि र सामूहिक विकासको प्रयास यस्ता संगठनको लक्ष्य हुने गर्छ। तिनको औचित्य त्यतिखेर मात्र साबित हुन्छ जब सदस्य मुलुक साझा हितका लागि वास्तवमै सहकार्य गर्न तत्पर हुन्छन् र सहमति कार्यान्वयनमा जान्छ। यसमा सार्कझैं बिमस्टेक पनि अछुतो छैन। बिमस्टेक सदस्य राष्ट्र गरिबी अभाव, राजनीतिक अस्थिरताजस्ता समस्यासँग जुधिरहेका छन्। अर्र्कोतर्प ठूला राष्ट्रको राजनीतिक प्रभावका कारण पनि यस संस्थाले गति पाउन सकेको छैन। वर्तमानमा नेपालले दुवै क्षेत्रीय संगठनको अध्यक्षता गरिरहेको छ। सार्कको अठारौं शिखर सम्मेलन करिब चार वर्षअघि नेपालले आयोजना गर्यो। त्यसपछि थप ओझेलमा परेको सार्कको विकल्पका रूपमा बिमस्टेकलाई लिइएको छ। यो विकल्प नभई पूरक मात्र हो। सार्क र यसको भूगोल नै फरक छ। माउन्टेन इकोनोमी, खुला सामुद्रिक व्यापार र पावर ग्रिडलगायत विषयमा नेपालले जोड दिने बताएको छ। त्यस्तै, नेपालले यसअघिदेखि उठाउँदै आएको बुद्ध सर्किट र त्यसको अन्य पाटोमा पनि छलफल गर्ने छ। निर्णय हुने तर कार्यान्वयनमा नआउने विषय आफैंमा विचारणीय छ। २१ वर्षमा तीनवटा मात्र शिखर सम्मेलन गरेको बिमस्टेकको बडापत्र (चार्टर) समेत नभएको अनौपचारिक संगठन जस्तो छ। चार वर्षअघिसम्म यसको सचिवालयसमेत थिएन। सचिवालय बंगलादेशको ढाकामा रहेको भए पनि त्यसको संरचना सार्ककै शैलीमा ढाल्न खोजिएको छ। सार्कले गति लिन नसकेको विषय यसमा ध्यान दिन जरुरी छ। बिमस्टेक क्षेत्रमा २० प्रतिशत बढी जनसंख्या गरिबीको रेखामा रहेकाले तिनको स्तरोन्नतिका लागि समेत प्रस्ताव तयार छन्। शिखर सम्मेलनमा अन्तरदेशीय अपराधको जोखिम, आतंकवाद र विध्वंसको खतरा, चरमपन्थी अतिवाद, हातहतियार र लागुऔषध ओसारपसारलगायत विषयमा गम्भीर छलफल आवश्यक छ। अब एसियाको युग भनिरहँदा त्यसमा चीन र भारतले समझदारीसाथ काम गर्न आवश्यक रहेकाले त्यसतर्फ समेत चासो देखाउनु पर्छ। चीनको विश्वमा प्रभाव बढिरहेको अवस्थालाई नभुली सदस्य राष्ट्रले त्यसमा ध्यान दिन आवश्यक छ। भारत र चीन दुवैले आफ्ना नजिकका साना राष्ट्रसँग विनविन सहकार्यमा लाग्नुपर्छ भने नेपालले पनि कसैको डर र त्रासमा नपरी साना मुलुकको हितमा भूमिका खेल्न जरुरी छ।"
प्रकाण्ड पक्राउको विरोध गर्दै प्रदर्शन,"कालिकोट : नेत्रविक्रम चन्द विप्लव नेतृत्वको नेपाल कम्युनिस्ट पार्टीका प्रवक्ता खड्गबहादुर विश्वकर्मा प्रकाण्डलाई पक्राउ गरेको विरोधमा उनको गृहजिल्ला कालिकोटको माल्कोटमा विरोध प्रदर्शन भएको छ। सरकारले झुटो मुद्दा लगाएर नेकपाका पार्टी प्रवक्ता प्रकाण्डलाई बाराम्बार पक्राउ गरेको भन्दै नेकपा कालिकोटका नेताकार्यकर्ताले विरोध प्रदर्शन गरेका हुन्। कालिकोट जिल्लाको नरहरिनाथ गाउँपालिका६ माल्कोटमा जन्मिएका नेपाल कम्युनिस्ट पार्टीका स्थायी कमिटी सदस्य तथा पार्टी प्रवक्त खड्गबहादुर विश्वकर्मालाई झुटा मुद्दा लगाएर सरकारले पक्राउ गरी अन्याय गरेको भन्दै नेकपाका नेता तथा कार्यकर्ता र स्थानीय नागरिक प्रदर्शनमा उत्रिएका छन्। नेकपाका केन्द्रीय पार्टी पोलिट ब्युरो सदस्य तथा कर्णाली ब्युरो इन्चार्ज एटम बिसीको नेतृत्वमा कर्णाली ब्युरो सदस्य कर्णबहादुर भण्डारी बिराड, जिल्ला सेक्रेटरी मनीलाल ऐडी रणदीपलगायत नेताकार्यकर्ताले प्लेकार्डसहित विरोध प्रदर्शन गरेका छन्। विरोध प्रदर्शनपछि माल्कोटमा आयोजित कोणसभा कार्यक्रममा नेकपाका कर्णाली ब्युरो इन्चार्ज एटम बिसीले राज्यले पार्टी प्रवक्ता प्रकाण्डलाई बारम्बार पक्राउ गरेर मुलुकलाई द्वन्द्वमा फसाउन खोजेको आरोप लगाउँदै प्रकाण्डलाई तत्काल ससम्मान रिहा नगरे कडा प्रतिवाद गर्ने बताए। उनले अहिले गरेका संघर्षका कार्यक्रमलाई व्यवस्था गरी सरकारले प्रकाण्डलाई रिहा नगरे जनताको भेलले खोसेर ल्याउने चेतावनी पनि दिए। उनले भने, हामी क्रान्ति गरिरहेका छांै। युद्ध गर्ने सोचमा छैनौं। तर, राज्यले युद्ध गर्न बाध्य पार्दै छ। उनले कालिकोट नेकपाको किल्ला रहेको बताउँदै कालिकोटबाटै अर्को क्रान्ति सुरु हुने दाबी गरेका छन्। केही समययता नेकपा कालिकोटले आन्दोलनका कार्यक्रम गाउँ केन्द्रित बनाएको छ। साउन २९ गते नेकपाले आह्वान गरेको नेपाल बन्दको दिन कर्णाली राजमार्गको कालेखोला र जिल्ला मालपोत कार्यालयको हाताभित्रै प्रेसर कुकर बम विस्फोट गराएपछि जिल्ला प्रहरी कार्यालय कालिकोटले नेकपाका केन्द्रीय स्तरका नेतादेखि जिल्ला तहका नेताविरुद्ध मुद्दा दर्ता गरेपछि नेकपाले गाउँ केन्द्रित आन्दोलन सुरु गरेको हो। जिल्ला अदालत कालिकोटले नेकपाका महासचिव नेत्रविक्रम चन्दसहित केन्द्रीय स्तरका नेता तथा जिल्लास्तरका नेतालाई पक्राउ गर्न पक्राउ पुर्जी जारी गरेको छ।"
नवलपरासी तत्कालीन एमालेमा किचलो,"परासी : पश्चिम नवलपरासीको तत्कालीन एमालेमा किचलो देखिएको छ। जिल्ला सचिवसहितको सदस्यको विषयलाई लिएर तत्कालीन पार्टी नेताबीच किचलो बढेको हो। गुट उपगुटका कारण जिल्ला नेतामा देखिएको किचलोको विवाद केन्द्रसम्म पुगेको छ। नेपाल कम्युनिस्ट पार्टी (नेकपा)को सहमति अनुसार तत्कालीन दुई पार्टीले आआफ्नो नाम प्रदेश कार्यदलमा पठाएका छन्। नयाँ गठन हुने नेकपाको जिल्ला समिति अध्यक्ष र सचिवसहित एक सय ४५ सदस्यीय रहने छ। सोही संख्याको आधारमा तत्कालीन एमालेले ८० जना र माओवादी केन्द्रले ६५ जनाको नाम प्रदेशमा पठाएको छ। सोही आधारमा नेकपाको प्रदेश स्तरीय संयुक्त कार्यदलले केन्द्रमा नामावली पठाएको छ। जसअनुसार यस जिल्लाको अध्यक्ष पद तत्कालीन माओवादी केन्द्रले पाएको छ। पद बाँडफाँड सहमति अनुसार अध्यक्षका लागि एक जनाको मात्र नाम सिफारिस भएपछि माओवादी केन्द्रका घनश्याम यादव जिल्ला अध्यक्ष बन्ने पक्का पक्की छ। तर यसको अन्तिम निर्णय भने स्थायी कमिटीले गर्ने तत्कालीन दुई पार्टीबीच सहमति छ। अध्यक्ष र सचिव फरक फरक पार्टीले पाउने सहमति अनुसार जिल्ला सचिव तत्कालीन एमालेको भागमा परेको छ। एमालेले तीन जनाको नाम सिफारिस गरेपछि जिल्ला नेताबीच देखिएको आन्तरिक विवाद केन्द्रसम्म पुगेको हो। अन्य पद भन्दा जिल्ला सचिव बनाउन तत्कालीन एमालेका नेता गुट उपगुटमा लागेका छन्। पार्टीका नेता र कार्यकर्ताको छलफल बिना नै जिल्ला सचिव, जिल्ला कमिटी सदस्य र जिल्ला सचिवालय सदस्यको नाम सिफारिस गरिएको आरोप एक थरी गुटको छ। सचिव पदका लागि तत्कालीन एमालेका जिल्ला सहसंयोजक थानप्रसाद गैरे, सचिवालय सदस्यद्वय शिवलाल कँडेल र सरिता खनालको नाम केन्द्रमा सिफारिस गरिएको छ। गैरे दुई कार्यकालसम्म क्षेत्रीय इन्चार्जहुँदै जिल्ला सचिवको जिम्मेवारी समालेका हुन्। कँडेल र खनाल सदस्यको जिम्मेवारी समाल्दै आएका हुन्। प्रदेशबाटै सहमति गरेर एकजनाको नाम पठाउन सकिने भए पनि आफ्नो पक्षका कार्यकर्ता राख्न कार्यकर्ताको क्षमता, वरिष्ठता र कार्य सम्पादनलाई वेवास्ता गरेर नाम सिफारिस गरिएको एक गुटले आरोप लगाएको छ। अर्को गुटले सचिवमा सहमति नभएपछि केन्द्रमा नाम पठाएको दाबी गरेको छ। आन्तरिक विवादकै कारण नेकपाले कुनै पनि जिल्लामा कमिटी गठन गर्न सकेको छैन।"
प्रधानमन्त्रीलाई सांसदको प्रश्न : बलात्कार भयो भन्दा लाज लाग्दैन ?,काठमाडौं : मंगलबार प्रधानमन्त्री केपी शर्मा ओलीले प्रतिनिधिसभा बैठकलाई सम्बोधन गरेका छन्। सम्बोधनपछि सांसदले प्रधानमन्त्रीलाई समयसामयिक विषयमा प्रश्न गरेका छन्। कांग्रेस सांसद सञ्जय गौतमले बलात्कारका घटनाका विषयमा प्रश्न गरे। बलात्कार र महिला हिंसा भइरहँदा प्रधानमन्त्रीलाई अलिकति पनि लाज लाग्दैन ? सांसद गौतमको प्रश्नको जवाफमा प्रधानमन्त्री ओलीले महिला हिंसा र बलात्कारका घटनामा सरकार गम्भीर भएको बताए। सांसदले कञ्चनपुरकी १३ वर्षीय बालिका निर्मला पन्तको बलात्कारपछि हत्या भएको घटनालाई विशेष गरी उठाएका छन्। सांसद सरिता गिरीले नयाँ संविधान जारी भइसकेपछि महिला हिंसा बढेको भन्दै प्रधानमन्त्रीलाई प्रश्न गरिन्। उनले संविधानले नै महिललालाई दोस्रो दर्जाको नागरिक बनाएको आरोपसमेत लगाइन्। सांसद लक्ष्मी परियारले बलात्कारपछि माया बिकलाई ५ लाख दिएर टुंग्याएको घटनाप्रति आपत्ति जनाइन्। सांसद ज्ञानेन्द्रबहादुर कार्कीले कञ्चनपुरकी निर्मला पन्तको बलात्कार भएर हत्या भएको एक महिनापछि मात्र अनुसन्धान सुरु भएको विषयमा प्रधानमन्त्रीलाई प्रश्न गरे।
प्रदेशका महिला सांसदको गुनासो : हात उठाउने र ताली बजाउने जिम्मेवारी,"विराटनगर : प्रदेशसभाका महिला सदस्यले अवसर अभावमा आफूहरूले रचनात्मक भूमिका निर्वाह गर्न नसकेको गुनासो गरेका छन्। विधेयक पारित गर्ने क्रममा सदनमा सभामुखले मत माग्दा समर्थनमा हात उठाउने, ताली बजाउने र त्यसपछि उठेर हिँड्ने कामबाहेक थप जिम्मेवारी नपाएको उनीहरूको गुनासो छ। संघीय संसद्की उपसभामुख डा शिवमाया तुम्बाहाम्फेसँग अनुभव आदानप्रदान गर्न सोमबार आयोजित कार्यक्रममा प्रदेश सांसद मीना राईले प्रदेशसभामा आफूहरू ताली बजाउने भूमिकामा मात्र रहेको बताइन्। सांसद कला घलेले हुन्छ वा हुन्न भन्ने भूमिकामा मात्र महिला सांसद प्रयोग हुनुपरेको दुखेसो सुनाइन्। नाम र राजधानी नल्याउँदा संघीयताविरोधीले सल्बलाउने अवसर पाएको सांसद राईले बताइन्। भनिन्, महŒवपूर्ण विषयको निर्णयमा ढिलाइ गर्दा संघीयतामाथि नै टीकाटिप्पणी गर्ने क्रम सुरु हुनु राम्रो होइन। सांसद सीता थेबेले प्रदेशको नाम र राजधानी सबै प्रदेशवासीलाई समेट्ने हुनुपर्ने बताइन्। यो विषय नसमेटे अबको यात्रा चुनौतीपूर्ण हुन्छ, उनले भनिन्, प्रदेश सरकारसँग जनताको निकै ठूलो आशा छ। सांसद उमिता विश्वकर्माले महिला, आदिवासी जनजाति र अल्पसंख्यकको कानुन ल्याउन ढिलाइ भएको बताइन्। भनिन्, आवश्यक कानुन प्राथमिकता दिएर ल्याउनुपर्छ तर यो हुन सकेको छैन। सांसद होमकुमारी साँवाले सरकारमा महिला सहभागिता नहुनु दुःखद् भएको बताइन्। भनिन्, अहिलेसम्म सरकारले पूर्णता पाएको छैन। त्यसमा महिला सहाभागिता शून्य छ। सरकारमा महिला सहभागिता अनिवार्य भए पनि अहिलेसम्म खासै चासो लिएको नपाएको उनको भनाइ थियो। सांसद बसन्तीदेवी यादवले महिला हिंसाका घटना बढे पनि प्रदेश सरकारबाट आसलाग्दो काम हुन नसकेको टिप्पणी गरिन्। भनिन्, हिंसाका यति धेरै घटना भएका छन् तर सरकारबाट देखिने गरी खासै काम भएको छैन। महिला हिंसासम्बन्धी घटना बढ्नु चिन्ताको विषय भएको उनको भनाइ थियो। सांसद कृष्णकुमारी राईले महँगी बढे पनि यसलाई नियन्त्रण गर्न र जनतालाई राहत पुग्ने काममा प्रदेश सरकारले खासै काम गर्न नसकेको टिप्पणी गरिन्। भनिन्, प्रदेश सरकार सबैभन्दा नजिकको सरकार भन्ने जनताको बुझाइ छ। सांसद राधा थापाले महिलामैत्री कानुन बन्नुपर्नेमा जोड दिइन्। त्यस्तै, सावित्रा रेग्मी र यशोदा अधिकारीले बलात्कारका घटना बढ्नु चिन्ताको विषय भएको उल्लेख गर्दै घटनामा संलग्न दोषीलाई कडा कारबाही हुनुपर्ने बताए। छलफलमा नेकपा, कांग्रेस, राप्रपालगायत दलका २३ महिला सांसद सहभागी थिए। उपसभामुख तुम्बाहाम्फेले कानुन निर्माणमा सबैको भूमिका उत्तिकै हुने उल्लेख गर्दै महिला सांसद कुनै हिसाबले पनि कमजोर नभएको बताइन्। महिला सांसदको भूमिका प्रभावकारी बनाउन जरुरी रहेको उनको भनाइ थियो। विभिन्न समितिमा पनि महिला सहभागिता ३३ प्रतिशत रहने संघीय संसद्को नियमावलीमा व्यवस्था भएको उदाहरण दिँदै उनले यहाँ पनि ध्यान दिन सुझाव दिइन्। भनिन्, विधेयक अध्ययन गरी सदनमा राम्रो प्रस्तुति दिन सक्नुपर्छ। प्रदेशको नाम माग्दै धर्ना प्रदेशका मन्त्रीले अनौपचारिक रूपमा प्रस्ताव गरेको प्रदेशको नामप्रति लिम्बुवान पक्षधर दलले असन्तुष्टि जनाएको छ। केही मन्त्रीले प्रदेश १ को नाम सगरमाथा वा कोसी हुने बताएका थिए। यी नाम मान्य नहुने जनाउँदै संघीय लोकतान्त्रिक राष्ट्रिय मञ्चले विराटनगरस्थित प्रदेशसभा भवन अगाडि धर्ना सुरु गरेको छ। अरुण नदीपूर्व नौ जिल्ला लिम्बुवान हुनुपर्ने माग गर्दै आएको मञ्चका कार्यकर्ताले लिम्बुवानकिरातखम्बुवान नाम राख्न प्रदेश सरकारको ध्यानाकर्षण गराएका छन्। मञ्चका अध्यक्ष कुमार लिङ्देनले जातीय पहिचान नामेट हुने गरी प्रदेशको नामकरण गर्ने प्रयास भए मान्य नहुने चेतावनी दिए। हिजो संघीयताकै विरोध गर्नेहरू आज आफूलाई सबैभन्दा ठूलो राष्ट्रवादी भन्दै हिँडेका छन्, उनले भने, उनीहरूसँग धेरै आस गर्न सकिँदैन। लिम्बुवानकिरातखम्बुवान नाम नराखे हाम्रो आन्दोलनको शृखंला झन् सशक्त हुनेछ। सुझबुझपूर्ण निर्णय लिन मुख्यमन्त्री शेरधन राईको ध्यानाकर्षण गराउँदै उनले सबै जातजातिको चित्त बुझ्ने गरी प्रदेशको नाम राख्न सुझाव दिए। प्रदेशसभामा मञ्चकी सांसद विष्णुमाया तुम्बाहाम्फेले लिम्बुवानकिरातखम्बुवान नामको विकल्प नभएको जिकिर गरिन्। भनिन्, कोसी वा सगरमाथा नाम राखेर यहाँका जातजातिको पहिचान खुल्दैन। धर्नापछि आयोजित विरोधसभामा बोल्ने वक्ताले बिदाको निर्णय कार्यान्वयन गराउन नसकेको र कर्मचारीलाई सही ठाउँमा राख्न नसकेको भन्दै मुख्यमन्त्री राईको राजीनामासमेत मागेका थिए।"
'सार्कको विकल्प बन्दै' बिम्स्टेक,"काठमाडौं : बहुक्षेत्रीय प्राविधिक तथा आर्थिक सहयोगका लागि बंगालको खाडी राष्ट्रहरूको प्रयास (बिम्स्टेक) र दक्षिण एसियाली क्षेत्रीय सहयोग संगठन (सार्क) को अध्यक्षता गरिरहेका प्रधानमन्त्री केपी ओलीले सार्क सोचे अनुरुप सक्रिय र प्रभावकारी हुन नसकेको बताएका छन् । प्रधानमन्त्री निवासमा सोमबार सम्पादकहरूसँगको अन्तक्र्रियामा उनले यस्तो बताएका हुन् । हाम्रोसमेत संलग्नतामा बनेको संस्था हो, सार्क । हामी नै अध्यक्ष भएको बेला यसलाई सक्रिय गराउन सकिएको छैन । यो हाम्रो हातको मात्रै कुरा भएन । सार्कलाई पुनर्जीवन दिएर सक्रिय तुल्याउन आवश्यक छ, प्रधानमन्त्री ओलीले भने, गत वर्ष म भारत भ्रमणमा जाँदा होस् वा भारतीय प्रधानमन्त्रीको नेपाल भ्रमण हुँदा, मैले सार्कलाई गतिशील बनाउनुपर्छ भनेको छु । उनले सार्कलाई सक्रिय बनाउँदा आपसी असमझदारी (मिस अन्डरस्ट्यान्डिङ) घटाउन मद्दत मिल्ने बताए । अनेक कारणले सार्क सोचे अनुरूप अघि बढ्न नसकेको उनले स्वीकार गरेपनि कारण भने खुलाएनन् । उनले बिम्स्टेकको विषयमा यसलाई गति दिन सदस्य राष्ट्रहरू सहमत भएकाले यसले गति लिनेमा विश्वास रहेको बताए । एउटा भएन भने अर्काेलाई गति दिएर भएपनि क्षेत्रीय संगठन निर्माण गर्नुपर्छ, उनले भने, ईयू र आसियनहरू संगठित रूपले अघि बढिरहेका छन् । हामीले पनि बिम्स्टेकलाई त्यस्तै फोरम बनाउनुपर्छ, जहाँ कनेक्टिभीटी, गरिबी न्यूनीकरण, नागरिकनागरिक सम्बन्ध विस्तार, ऊर्जाको आदानप्रदान गर्ने एजेण्डा बनाएर क्रंकिट रूपमा अघि बढ्नुपर्छ । यसलाई कर्मकाण्डी रूपमा अघि बढाउनु नहुने भन्दै प्रधानमन्त्रीले भने, बीस वर्ष बिम्स्टेकको इतिहास निरन्तरता दिने होइन कि नयाँ ढंगले यसलाई सक्रिय, प्रभावकारी, उपयोगी बनाउनुपर्छ, क्षेत्रीय संगठनका रूपमा । अध्यक्षको हैसियतमा मात्र होइन सदस्यको रूपमा समेत नेपालको भूमिका कर्मकाण्डी नहुने उनले स्पष्ट पारे । यस्ता संगठन हामीलाई बढी चाहिएको छ । अरू देश धेरै अघि पुगिसकेका छन्, उनले भने, हामीले यो सम्मेलनलाई विशेष बनाउँदै यसको नयाँ अध्याय सुरू गर्न आवश्यक छ । यसैबीच बिम्स्टेक शिखर सम्मेलनको प्रक्रिया मंगलबारदेखि आरम्भ हँुदैछ । सम्मेलनमा भाग लिन सदस्य राष्ट्रका सरकार एवं राष्ट्रप्रमुख आउने क्रम मंगलबारबाटै सुरु हुनेछ । विदेश सचिवहरू सोमबार नै काठामडौं आइपुगेका छन् । परराष्ट्रसचिव शंकरदास बैरागीले सोमबार विदेशसचिवहरूसँग अनौपचारिक छलफल सुरु गरेका छन् । साँझ भएको अनौपचारिक छलफलमा सदस्य मुलुकले बिम्स्टेकलाई सार्कको विकल्प नभएर पुरक झै अघि बढाउन पर्ने र यसको चार्टर त्यही अनुरुप तयार गर्नेमा केन्द्रित रहेको थियो । शिखर सम्मेलनका सारभूत विषय, सिफारिस गर्ने विषयगत क्षेत्रगत र यसअघिका उपलब्धिको पुनरावलोकन एवं कार्यान्वयनको प्रगति समीक्षा समेत बरिष्ठ अधिकारीको बैठकमा छलफल हुने मन्त्रालयका सहप्रवक्ता रामबाबु ढकालले बताए । सचिवस्तरीय बैठक लगत्तै बुधबार विदेशमन्त्री स्तरीय बैठक बस्नेछ । यो बैठकले पारित गरेका विषयमा शिखर सम्मेलनमा छलफल हुनेछ । शिखर सम्मेलन उद्घाटनको दिन राष्ट्रपति विद्यादेवी भण्डारीले बिम्स्टेक राष्ट्रका नेतासँग भेटवार्ता गर्ने कार्यक्रम छ । उनले नेताहरूको सम्मानमा दिवा भोज आयोजना गर्ने कार्यक्रम छ । साँझ बिम्स्टेक अध्यक्ष एवं प्रधानमन्त्री केपी ओलीले सदस्य राष्ट्रका राष्ट्र एवं सरकार प्रमुखको सम्मानमा विविध सांस्कृतिक कार्यक्रमसहित रात्रिभोजको आयोजना गर्ने छन् । शिखर सम्मेलनको सम्पन्न हुनु केही घण्टा अघि रिट्रिट (अनौपचारिक छलफल) होटल सोल्टीमा नै हुने भएको छ । सम्मेलनमा बडापत्र बनाउने, बुद्ध सर्किटको विषयमा कार्य अघि बढाउने, हिमालय सहकार्यमा जोड लगायतेका विषयमा छलफल हुनेछ । रोड र रेल मार्गको विषय पनि उत्तिकै महत्व रहेको छ । बिम्स्टेकमा बंगलादेश, भुटान भारत, म्यान्मार, नेपाल, श्रीलंका र थाइल्याण्ड, सदस्य छन् । शिखर सम्मेलनमा बंगलादेशक प्रधानमन्त्री शेख हसिना, भुटानको अन्तरिम सरकारका प्रमुख सल्लाहकार ल्योन्पो छिरिङ वाङचुक, भारतका प्रधानमन्त्री नरेन्द्र मोदी, म्यान्मारका राष्ट्रपति विन मिन्त, प्रधानमन्त्री ओली, श्रीलंका राष्ट्रपति मैत्रीपाला सिरिसेना र थाइल्याण्डका प्रधानमन्त्री प्रयुत चान ओ चा सहभागी हुनेछन् ।"
वाइड बडी खरिद अनियमितता छानबिनमा,"काठमाडौं : पर्यटन, संस्कृति तथा नागरिक उड्डयन मन्त्रालयले नेपाल वायुसेवा निगमको दुईवटा वाइड बडी विमान खरिद प्रकरणमा देखिएका अनियमितताबारे छानबिन सुरु गरेको छ। पर्यटनमन्त्री रवीन्द्र अधिकारीले मन्त्रालयको हवाई उद्योग व्यवस्थापन महाशाखाका सहसचिव सुरेश आचार्यको संयोजकत्वमा पाँच सदस्यीय समिति बनाइ छानबिन थालिएको बताए । निगमले दुईवटा वाइड बडी विमान खरिद गर्दा देखिएका र सार्वजनिक भएका सम्पूर्ण विषयवस्तु छानबिन गर्न लगाएको र समितिले तयार पारेको प्रतिवेदन छिट्टै सार्वजनिक गरिने बताए। सिधै खरिद नगरी दलाल खडा गरेर खरिद गरिएको विषय गम्भीर छ, अधिकारीले सोमबार अन्नपूर्णसित भने, हामी हेर्दैछौं, जे जे कुरा उठेको हो, एक एक गरी हेर्छाैं । समितिमा निगम सञ्चालक समितिका सदस्य मुक्ति पाण्डे, नागरिक उड्डयन प्राधिकरणका उपनिर्देशक रितेशराज पन्त, निगमकै सञ्चालक समितिका सदस्यसचिव अशोक सिग्देल, प्राधिकरणका विशेषज्ञ पाइलट बीएम अमात्य छन् । निगमले खरिद गरेका दुईवटा वाइडबडी विमानमा ५२ लाख अमेरिकी डलर बढी तिरिएको, सीधा खरिद नगरी चारवटा दलाल राखिएको, म्यानिफ्याक्चरिङ सिरियल नम्बर (एमएसएन) नै फरक पारी विमानको भारवहन क्षमता (म्याक्सिमम टेक अफ अफ वेट) घटाइएको लगायतका अनियमितता भएका विषयमा अन्नपूर्णले खोजमूलक समाचार प्रकाशित गरेको थियो । महालेखा परीक्षकको २०७४७५ को ५५ औं वार्षिक प्रतिवेदन (पेज नं ४८, बुँदा नं १४२) मा एयर बस निर्माता कम्पनीलाई छली बीचमा दलाल राख्ने उद्देश्यले एक हजार घण्टा उडेको जहाजका लागि आरएफी जारी गर्नु र त्यसपछि तीन, चारवटा दलाल खडा गरी खरिद प्रक्रिया अघि बढाउनु कानुनविपरीत भएको, उल्लेख छ । यता मन्त्री अधिकारीले छानबिन गर्न समिति गठन गरे पनि उक्त समितिलाई निगमले असहयोग गरेको पाइएको छ । समितिलाई १५ दिन भित्र वाइड बडी जहाज खरिद गर्दा आरएफपीमा मागिए भन्दा फरक परेको म्याक्सिमम टेक अफ वेट (एमटीओडब्ल्यु), आरएफपीमा मागिएका उपकरण के कति आएका छन् ? निगमले मागेको भन्दा कुन उपकरणमा कति फरक पयो भन्नेसहितको विषयमा छानबिनको कार्यगत शर्त दिएको थियो । छानबिन सुरु गरेको १५ दिनमा प्रतिवेदन बुझाउनुपर्ने भए पनि एक साता बितिसकेको छ । यो बीचमा दुईवटा बैठक भएको छ । उक्त बैठकबाट आवश्यक कागजात निगमले उपलब्ध गराउने निर्णय गर्दै समितिले डकुमेन्ट मागेको थियो । निगमले समितिलाई हालसम्म कागजात उपलब्ध गराएको छैन । निगमले छानबिन नगरिदेओस् भन्ने आशय व्यक्त गरेर डकुमेन्ट उपलब्ध गराएको छैन, समितिका एक सदस्यले अन्नपूर्णसित भने । समितिलाई आवश्यक डकुमेन्ट उपलब्ध नभएको विषयमा छानबिन समितिले मन्त्रीलाई अवगत गराइसकेको छ । मन्त्री अधिकारीले भने केही समय पर्खनुस् भनेकोले छानबिनको काम रोकिएको ती सदस्यले जानकारी दिए । छानबिन समितिलाई वाइड बडी जहाज बाहेक यसअघि निगमकै एयरवस ए ३२० नामक न्यारोबडीको इन्जिनमा समस्या आएर दिल्लीमा लामो समय ग्राउन्डेड भएको, इन्जिन मर्मत गरेर चलाएको सोही जहाज फेरि दोहामा बिग्रिएको विषयमा छानबिन गर्न कार्यदेश दिएको छ । दिल्लीमा बिग्रिएकै इन्जिन मर्मत गरेर दोहामा पठाएको भनिए पनि उक्त इन्जिन मर्मतमा शंका उत्पान्न भएकोले छानबिन गर्न लागिएको हो । समितिले वाइडबडी जहाज बिना अनुमति दिल्ली पठाएको र ३ घण्टासम्म इन्जिनियरले उडाउन अनुमति नदिएको विषयलाई पनि छानबिनको दायरामा राखेको छ । यस सम्बन्धमा निगमका महाप्रबन्धकलगायतका पदाधिकारी सम्पर्कमा आउन चाहेनन् ।"
धमाधम खुल्दै नयाँ सरकारी कार्यालय,"कुश्मा : साउन १ गतेदेखि पुराना सरकारी कार्यालय खारेज गरेको गण्डकी प्रदेशले धमाधम नयाँ कार्यालय स्थापना गरेको छ। प्रदेश सरकार मातहत रहनेगरी पर्वतमा आइतवार र सोमवार गरी दुईवटा कार्यालय स्थापना भएका हुन्। साविक जिल्ला कृषि विकास कार्यालयको भवनमा पर्वत र बागलुङ जिल्ला हेर्नेगरी कृषि ज्ञान केन्द्र स्थापना भएको छ भने साविक भुसंरक्षण कार्यालयको स्थानमा पाँच जिल्ला हेर्ने गरी भु तथा जलाधार व्यवस्थापन कार्यालय स्थापना गरिएको छ। भु तथा जलाधार व्यवस्थापन कार्यालयले पर्वत लगायत साविक धौलागिरिका चार जिल्ला र साविक गण्डकी अञ्चलको स्याङ्जा जिल्ला हेर्नेगरी कार्यालय स्थापना गरिएको हो। कृषि ज्ञान केन्द्रको गण्डकी प्रदेश सरकारका भूमि ब्यबस्था, कृषि तथा सहकारी मन्त्री लेखबहादुर थापाले उद्घाटन गरे भने भु तथा जलाधार व्यवस्थापन कार्यालयको सोमवार उद्योग, पर्यटन, बन तथा वातावरण मन्त्री विकास लम्सालले उद्घाटन गरेका छन्। कार्यालयको उद्घाटन गर्दै मन्त्री लम्सालले संघीयताको अभ्यास सँगसँगै नयाँ संरचना र नयाँ पद्धतिवाट नागरिकलाई सेवा प्रवाह गर्ने उद्धेश्यले यो कार्यालय पर्वतमा स्थापना गरिएको बताए। उनले पर्वतमा कार्यालय राखेपछि सवै हिसावले काम गर्न सजिलो हुने र पाँचवटै जिल्लाको मध्यविन्दुमा पर्ने भएकाले सवैलाई सहज हुने बताए। उनले विगतमा भु संरषण कार्यालयले गर्ने योजनाभन्दा ठुला र धेरै लाभग्राहिहरु लाभान्वित हुने खालका योजनाहरु यो कार्यालयले संचालन गर्ने बताए। लम्सालले गण्डकी प्रदेश बढि पहाडी र कमजोर भुबनोट रहेको बताउँदै पाँचवटै जिल्लामा समान रुपमा आफ्ना सेवाहरु प्रवाह गनृ आग्रह गरे। अहिले उक्त कार्यालयमा १६ जनाको दरबन्दी रहेको छ। यस कार्यालयले कुवा पोखरी संरक्षण, सहरी खानेपानीका जलाधार क्षेत्र संरक्षण, संवेदनशिल जलाधार क्षेत्र संरक्षण, भुसंरक्षण प्रदर्शनी स्थल निर्माण, नदि उकास जग्गा पुर्नस्थापना, सडक सँग भुसंरक्षण कार्यक्रमहरु गर्ने मन्त्रालयका सचिब बुद्धिसागर पौडेलले जानकारी दिए। यसगरी आइतवार सम्पनन कृषि ज्ञान केन्द्रको उद्घाटन गर्दै भूमि ब्यबस्था, कृषि तथा सहकारी मन्त्री लेखबहादुर थापाले गण्डकी प्रदेश भित्र ६ वटा कृषि ज्ञान केन्द्र तथा ७ वटा पशु अस्पताल तथा बिज्ञ केन्द्र स्थापना गरि कृषि र पशुसेवालाई कृषकका बिचमा सहज पहुँचको ब्यबस्था गरेको बताए। कृषि ज्ञान केन्द्रमा माटो परिक्षण लगायतका प्रयोगशाला, बिज्ञ समुह रहने र हरेक स्थानिय तह तथा कार्यालयहरुसँग समन्वय गरि प्राबिधिक सेवा दिने तयारी गरिएको उनले बताए। अहिले कृषिको बजेट स्थानिय तहमा गएपछि सोही अनुसार प्राबिधीक जनशक्ति जान नसक्दा आशा अनुरुप प्रतिफल नआएको कारण प्राबिधीक सहयोग र कार्यक्रमहरु समेत सञ्चालन गरि कार्यालयहरु स्थापना गरिएको मन्त्री थापाको भनाई थियो। यस्ता कार्यालयहरु प्रदेश सरकारका आधिकारीक कार्यालयहरु भएपनि केन्द्र सरकार र स्थानिय तहको समेत संयोजन गरि ब्यबसायिक कृषि र पशुपालन बढाउन मद्दत पुग्ने बिश्वास लिएका छौ मन्त्री थापाले भने। सो अवसरमा भूमि ब्यबस्था, कृषि तथा सहकारी मन्त्रालयका सचिब शरदचन्द्र श्रेष्ठले कृषि ज्ञान केन्द्रले संचालन गर्ने कार्यक्रमका बारेमा जानकारी दिएका थिए। कृषि ज्ञान केन्द्र उद्घाटन कार्यक्रममा मन्त्री थापा, प्रदेश साँसद जुनादेबी नेपाली, प्रदेश भुमि ब्यबस्था, कृषि तथा सहकारी मन्त्रालयका सचिब शरदचन्द्र श्रेष्ठ, मोदी गाउँपालिकाका प्रमुख प्रेम पौडेल, प्रमुख जिल्ला अधिकारी गुरुदत्त ढकालले लगायतले नयाँ कार्यालयले पर्वत र बागलुङ्ग जिल्लाको कृषिलाई ब्यबसायिकरण गर्न महत्वपुर्ण भूमिका खेल्ने अपेक्षा सहित शुभकामना दिएका थिए।"
बिम्स्टेक सम्मेलन : भीआईपी सवारी रुट तोकियो,"काठमाडौं : बहुपक्षीय प्राविधिक तथा आर्थिक सहयोगका लागि बंगालको खाडीको प्रयास (बिम्स्टेक) सम्मेलनमा आउने विशिष्ट (भीआईपी) व्यक्ति सवारीको रुट निर्धारण गरिएको छ। त्रिभुवन अन्तर्राष्ट्रिय विमानस्थलदेखि सोल्टी होटलसम्मका दुई रुट बनाइएको छ। प्रहरीले बनाएका दुई सवारी रुटमध्ये एउटालाई वैकल्पिक रुट मानिएको छ। दुवै रुटमा सोमबारदेखि नै हतियारसहितका सुरक्षाकर्मी छरेर राखिएको छ। विमानस्थलदेखि तिलगंगा, तीनकुने, बानेश्वर, बबरमहल, माइतीघर, थापाथली, त्रिपुरेश्वर, टेकु, कालिमाटी हुँदै सोल्टी होटललाई मुख्य सवारी रुट बनाइएको छ। वैकल्पिक रुटमा विमानस्थलबाट गौशाला, चाबहिल, महाराजगन्ज, गोंगबु, बालाजु, स्वयम्भू, सीतापाइला, कलंकी, रविभवन र सोल्टी होटलसम्म तय गरिएको छ। बिमस्टेक सम्मेलनमा आउने पाहुनालाई यी दुईमध्ये एउटा रुट प्रयोग गरी सम्मेलनस्थल सोल्टी होटल पुयाइनेछ। भदौ १४ र १५ मा हुने सम्मेलनमा भारतीय प्रधानमन्त्री नरेन्द्र मोदी, बंगलादेशकी प्रधानमन्त्री शेख हसिना, श्रीलंकाका राष्ट्रपति मैत्रिपाला सिरिसेना, थाइल्यान्डका प्रधानमन्त्री प्रायुत व चा, म्यानमारका प्रधानमन्त्री विन मिन्ट र भुटानका अन्तरिम मन्त्रिपरिषद् अध्यक्ष छिरिङ तोग्वे आउने तय भएको छ। प्राप्त सूचना अनुसार १३ गते साँझ र १४ गते बिहानसम्म सबैजसो राष्ट्रप्रमुख नेपाल ओर्लिइसक्ने सूचना पाएसँगै प्रहरीले सवारी रुट तय गरेको हो। दुवै रुटमा ५० मिटरको दूरीमा प्रहरी निरीक्षकको कमान्डमा पाँचदेखि १० जना सुरक्षाकर्मी परिचालन गर्ने सरकारको तयारी छ। गौशाला, बानेश्वर, कालिमाटी, कीर्तिपुर, बालाजु, महाराजगन्ज, कमलपोखरी, लैनचौर, स्वयम्भू र सातदोबाटो वृत्तका प्रमुख डीएसपीहरूलाई आआफ्नो क्षेत्रमा परिचालित प्रहरी कर्मचारीको खटनपटन र सुरक्षा अवस्थाबारे अपडेट भइराख्न निर्देशन दिइएको छ। सवारी रुटमा प्रहरी निरीक्षकको कमान्डमा १०१० जनाका दरले प्रहरी परिचालित हुनेछन्। भीआईपी सवारी समयमा रुट पर्ने ठाउँमा एम्बुलेन्सबाहेक अन्य सवारीसाधन सञ्चालनमा रोक लगाउने सरकारको तयारी छ। फरफरक समयतालिका बनाएर विमानस्थलमा सहभागी राष्ट्रप्रमुख ओर्लने भएपछि सडकमा सुरक्षा व्यवस्था चुस्त पार्ने सरकारको रणनीति छ। भारतीय प्रधानमन्त्री नरेन्द्र मोदी पशुपतिनाथको दर्शन गर्न जाने, श्रीलंकाका राष्ट्रपति र म्यानम्यारका प्रधानमन्त्री बुद्ध जन्मस्थल लुम्बिनी भ्रमण गर्ने पूर्वनिर्धारित कार्यक्रमअनुसार उनीहरूलाई हेलिकोप्टरमार्फत लैजाने तयारी गरिएको छ। भीआईपी सवारीदेखि सुरक्षासम्म सेनाले अग्रपंक्तिको सुरक्षा गर्ने, दोस्रो तहमा प्रहरीसँगै सशस्त्र र राष्ट्रिय अनुसन्धान विभागले सुरक्षा दिने योजनाअनुसार १७ हजार सुरक्षाकर्मी परिचालनको खाका तय भएको छ। भीआईपीका आगमनदेखि प्रस्थानसम्मको सुरक्षा तालिका बनिसकेको बिम्स्टेक सम्मेलनको सुरक्षा व्यवस्थापनकै लागि बनेको समितिका संयोजक महानगरीय प्रहरी कार्यालयका प्रमुख डीआईजी मनोज नेउपानेले बताए। सवारी रुटदेखि सुरक्षाकर्मी परिचालनसम्मको सबै व्यवस्थापन भइसक्यो, उनले भने, सोमबारदेखि नै प्रहरी फिल्डमा खटिइसकेका छन्। सोमबार बिहानै प्रहरीले सवारीको पूर्वाभ्याससमेत गरेको थियो।"
"विप्लवलाई अर्को झट्का, सभामुख' पनि पक्राउ परिन्","काठमाडौँ : काभ्रेमा आगजानी गरेको मुद्दामा फरार रहेको भन्दै शिलु भनिने नेकपा पोलिटब्यूरो सदस्य उमा भुजेललाई काठमाडौं प्रहरीले पक्राउ गरी काभ्रे पठाएको छ । विप्लवले गठन गरेका जनसत्ता अन्तरगत संसदकी सभामुख पनि रहेकी भुजेलले तत्कालीन माओवादी पार्टीमा ब्रिगेड कमाण्डर र कमिश्नारको भूमिका निर्वाह गरेकी थिइन् । गोरखा जेल ब्रेक गर्दाकी कमाण्डर उनी माओवादी शान्ति प्रक्रियामा फर्किएपछि अन्तरिम संसदकी सदस्य पनि भएकी थिइन् । गृह मन्त्रालयले विप्लवका सबै कार्यकर्ता पक्राउ गर्न प्रहरी प्रधान कार्यालयलाई अतिगोप्य पत्राचार पनि गरेको छ । पुराना र नयाँ घटनालाई ब्यूँताएर मुद्दा चलाउने तयारी सरकारले गरेको छ। उच्च प्रहरी स्रोतका अनुसार विप्लवले सैन्य गतिविधिका लागि तत्कालीन माओवादीका सैन्य विभागमा अनुभवीको साथ लिएर काम थालेको गोप्य सूचना छ । त्यही सूचना गृहमन्त्री बादलसमक्ष पुगेपछि विप्लवका कार्यकतालाई पक्राउ गर्न निर्देशन दिएका हुन् । सरकार क्रान्तिकारी र देशभक्तलाई सखाप पार्ने योजनामा छ: विप्लव विप्लवसहितका नेताविरुद्ध मुद्दा, जारी गरियो पक्राउ पूर्जी एउटा डायरीको अभिलेखले अफ्ठेरोमा विप्लवका प्रवक्ता प्रकाण्ड विप्लवका प्रवक्ता प्रकाण्ड सर्वोच्च परिसरबाटै फेरि पक्राउ विप्लवका प्रवक्ता प्रकाण्ड नुवाकोट प्रहरी हिरासतमा विप्लवका प्रवक्ता प्रकाण्ड अझै तीन दिन थुनामा सरकारसँग वार्तामा बस्न विप्लव सकारात्मक प्रकाण्डलाई रिहा नगरे खोसेर लाने विप्लवका नेताको चेतावनी प्रधानमन्त्रीको सुरक्षामा विप्लवका असल खड्काको थ्रेट ?"
करवृद्धिले निराशा बढायो : कांग्रेस,"काठमाडौं : स्थानीय तहमा कांग्रेसबाट निर्वाचित जनप्रतिनिधीले पार्टीसँगको समन्वयमा जोड दिएका छन्। कांग्रेस मुख्यालय सानेमा सोमबार केन्द्रीय नीति तथा प्रशिक्षण प्रतिष्ठानले आयोजना गरेको छलफलमा पार्टीबाट प्रतिनिधित्व गरेका स्थानीय तहका प्रमुखहरूले नयाँ संविधान अनुसार स्थानीय तहलाई दिएको अधिकार र संरचना अनुसार पार्टीले संयोजनकारी भूमिका खेल्नुपर्नेमा जोड दिए। ७ सय ५३ स्थानीय तहमध्ये कांग्रेसले १ सय ९१ तहमा नेतृत्व गरेको छ। स्थानीय तहमा जथाभावी कर बढ्ेको गुनासो आएपछि कांग्रेसले स्थानीय तहका प्रमुखउपप्रमुखको भेला डाकेको हो। तहका नेतृत्वसँग छलफल गर्नुअघि कांग्रेसले आफ्नो नेतृत्वका तहमा जथाभावी कर नबढाउन निर्देशन दिएको थियो। छलफलमा कांग्रेस सभापति शेरबहादुर देउवाले स्थानीय तहमा जथाभावी बढिरहेको करका कारण जनतामा निराशा छाएको दाबी गरे। देउवाले नेपाल कम्युनिस्ट पार्टीले देशको सबै वैधानिक संरचनामा आफ्नो प्रभाव देखाउन जथाभावी कर बढाइरहेको आरोप लगाए। उनले भने, यस्तो अवस्थामा कांग्रेसले नेतृत्व गरिरहेको स्थानीय तहहरूले जिम्मेवारी पूर्वक अघि बढनु पर्यो। वरिष्ठ नेता रामचन्द्र पौडेलले नेकपा पार्टी र उनको नेतृत्वको सरकार संघीयता समाप्त पार्न उद्धत रहेको भन्दै पार्टीका जनप्रतिनिधिलाई सचेत रह्न आग्रह गरे। कम्युनिस्ट सरकारले संघीयतालाई वदनाम गराउनसमेत सबै तहमा कर बढाइरहेको दाबी पौडेलको छ। कांग्रेस उपसभापति विमलेन्द्र निधिले तीन तहको सरकारमध्ये कांग्रेस स्थानीय तहमा मात्रै भएकाले त्यहाँ जनताको पक्षमा उदाहरणीय काम गर्नुपर्नेमा जोड दिए। संघ र प्रदेशमा नेकपाको सकार छ। बहुमत स्थानीय तहमा समेत उनीहरूकै सरकार छ। यो अवस्थामा कांग्रेसले नेतृत्व गरेको तहहरू उदाहरणीय काम गरेर देखाउनु पर्छ, उपसभापति निधिले भने, त्यसका लागि पार्टीले खेल्नु पर्ने भूमिकाका लागि नेतृत्व वर्ग छ। स्थानीय तहका आफ्ना प्रतिनिधिसँगको छलफलमा कांग्रेसले सम्बन्धित विज्ञलाई बोलाएर सत्र चलाएको थियो। राष्ट्रिय योजना आयोगका पूर्वउपाध्यक्ष डाशंकर शर्माले स्थानीय तहको आर्थिक नीति र विकास योजनाका विषयमा जनप्रतिनिधिलाई जानकारी गराएका थिए। त्यसैगरी नेपाल बार एशोसियसनका अध्यक्ष शेरबहादुर केसीले नगरपालिकाको काम र कर्तव्य र न्यायिक समिति तथा कानुनी पक्षका बारेमा प्रस्तुती दिएका थिए। यसै गरी पूर्वसचिव कृष्ण ज्ञवालीले पार्टीसँगको समन्वय र कर सम्बन्धमा प्रकाश पारेका थिए। विज्ञहरूको प्रस्तुतीमा पार्टीका केन्द्रीय नेतादेखि जनप्रतिनिधिले आआफ्नो धारणा राखेका थिए। छलफल कार्यक्रममा ललितपुर महानगरपालिकाका मेयर चिरीबाबु महर्जनले कांग्रेस नेतृत्वमा रहेको स्थानीय तहलाई सरकारले न्यून बजेटको व्यवस्था गरेको गुनासा गरेका थिए। महर्जनले सरकारले स्थानीय तहलाई दिने बजेटमा एकरूपता ल्याउन पार्टीले पहल गर्र्नुपर्ने सुझाएका थिए। मर्हजनसंगै अन्य तहका मेयरहरूले समेत बजेटको एकरूपताको प्रश्न उठाएपछि पूर्वअर्थमन्त्री तथा कांग्रेस केन्द्रीय सदस्य डारामशरण महतले सरकारले वित्तिय आयोग गठनमा गरिरहेको ढिलाइका कारण यस्तो भएको बताए। महतले पार्टीले केन्द्रमा वित्तिय आयोग गठनका लागि सरकारमाथि दबाब सिर्जना गर्नुपर्नेमा जोड दिएका थिए। भोजपुरको षडानन्द नगरपालिकाका मेयर विरवल राईका अनुसार पार्टीको केन्द्रीय तहबाट हुने संयोजन, करको सन्दर्भ र स्थानीय तहको एक वर्षे कार्यकालका सन्दर्भमा बृहत् छलफल भएको हो। मेयर राईले अन्नपूर्णसँग भने, त्यसका लागि पार्टी नेतृत्वबाट पहलको खाँचो छ। कांग्रेस प्रवक्ता विश्वप्रकाश शर्माका अनुसार सोमवारको भेलामा स्थानीय तहका प्रमुखहरूले उठाएको पार्टीसँगको संयोजनको सन्दर्भमा चाँडै नै पार्टीले त्यसलाई सम्बोधन गर्ने तयारी भइरहेको छ। शर्माले भने, पार्टी र स्थानीय तहबीचको समन्वयको कुरा पार्टी भित्र उठेकै हो, मेयरहरूले थप सुझाव दिएपछि यसले चाँडै मूर्त रूप दिने छन्। स्थानीय तहमा जितेका प्रमुख, उपप्रमुखहरू पार्टी भन्दा पनि जनताको स्थानीय वैधानिक सरकार भएकाले उल्लेख गर्दै प्रवक्ता शर्माले सोमबारको भेला विज्ञसँग छलफल तह र पार्टीको भूमिका बारे केन्द्रित रहेको बताए। भेलाले स्थानीय तहमा वृद्धि गरिएको कर फिर्ता लिन, संघीयता कार्यान्वयनका लागि आवश्यक कानुनहरू निर्माण गर्नुपर्नेलगायतका नौवटा निर्णण गरेको कांग्रेसको विज्ञप्तिमा उल्लेख छ।"
विकासका लागि ली क्वान जति कठोर बन्न सक्दिनँ : प्रधानमन्त्री,"काठमाडौं : प्रधानमन्त्री केपी शर्मा ओलीले आफूले सम्पूर्ण जीवन लोकतन्त्रका लागि समर्पित गरेको उल्लेख गर्दै आफ्नो सरकार तानाशाही हुनै नसक्ने बताएका छन्। सरकारका पछिल्ला कदमबारे प्रतिपक्षी कांग्रेस र जनस्तरमा समेत आलोचनाका स्वर सुनिएका बेला प्रधानमन्त्रीले सरकारको बचाउ गरेका हुन्। मंगलबार प्रतिनिधिसभालाई सम्बोधन गर्दै प्रधानमन्त्रीले नेपाललाई कुनै पनि प्रकारको तानाशाह स्वीकार्य नहुने बताए। 'कतिपय मानिसहरू ली क्वान यूको नेतृत्वमा सिंगापुर विकसित भयो भन्छन् तर म विकासका लागि ली क्वान जति कठोर हुन सक्दिन', प्रधानमन्त्रीले भने, 'सारा जिन्दगी लोकतन्त्रप्रति समर्पण गरेको हुनाले लोकतन्त्रप्रति मेरो बढ्ता मोह, स्नेह र आशक्ति पनि छ। लोकतन्त्रका बाटोहरुलाई कुल्चिने बाटोमा म हिँड्दिनँ।' नेपाललले अरुका अनुभवबाट सिक्न सक्ने उल्लेख गर्दै प्रधानमन्त्रीले भने 'कुनै प्रकारको डिक्टेटर हामीलाई चाहिँदैन।' आफूले जे गरे पनि लोकतन्त्र हुने र अरुले गरे अलोकतान्त्रिक भन्ने प्रवृत्ति रहेको उनको भनाई छ। 'कुनै दलले जे गरे नि लोकतन्त्र हुने, अरुले केही नगरे पनि लोकतन्त्र नहुने', प्रधानमन्त्रीले भने, 'त्यस्ता परिभाषा आउटडेटेड भए।' प्रतिपक्षी कांग्रेसले सरकार अधिनायकवादी भयो भन्दै जनता तर्साउन खोजेको प्रधानमन्त्रीको आरोप छ। 'अधिनायकवादको बुख्याचा गाड्दै जनता तर्साउन खोजिएको छ', प्रधानमन्त्रीले भने, 'यो लोकतन्त्र हामीलाई कसैले किस्तीमा हालेर दिएको होइन, वर्षौदशकौँ लडेर हामीले ल्याएको हो।' आफ्नो सरकार बनेपछि बिनाकारण संसद अवरुद्ध गरिएको र कानुन बन्न ढिला गरिएको भन्दै प्रधानमन्त्रीले कांग्रेसप्रति रोष व्यक्त गरे। 'फटाफट काम नभएपछि सरकार कता अल्मलियो भन्न थालियो', प्रधानमन्त्रीले भने, 'लोकतन्त्र अराजकताको गञ्जागोल होइन।'"
समाजकल्याणका कागजात आयोगको नियन्त्रणमा,"काठमाडौं : सरकारद्वारा गठित उच्चस्तरीय जाँचबुझ आयोगले समाजकल्याण परिषदका महत्वपूर्ण कागजात नियन्त्रणमा लिएर छानबिन अघि बढाएको छ। आयोगले परिषदका तत्कालीन सदस्य सचिव डिल्लीप्रसाद भट्टसँग बयान लिने तयारी गरेको छ। परिषदमा भने दुई जना सदस्य सचिवको बोर्ड टाँग्न थालिएपछि अन्योल बढेको छ। परिषद अनियमितता भएको उजुरी परेपछि सरकारले साउन १८ मा पूर्वन्यायाधीश मोहनरमण भट्टराईको अध्यक्षतामा जाँचबुझ आयोग गठन गरेको थियो। आयोगका सदस्य सचिव वीरबहादुर राईले अनियमितता भएका विषयसँग सम्बन्धित कागजात संकलन गरी छानबिन सुरु गरिएको जानकारी दिए। सरकारले आयोग गठन गरेकै दिन परिषदका सदस्य सचिव भट्टलाई जिम्मेवारीबाट हटाउने निर्णय गरेको थियो। सरकारको उक्त निर्णयलगत्तै महिला बालबालिका तथा ज्येष्ठ नागरिक मन्त्रालयले सहसचिव राजेन्द्रकुमार पौडेललाई परिषदको सदस्य सचिवको जिम्मेवारी दिँदै आएको छ। भट्टलाई भने मन्त्रालय तानिएको थियो। तर सदस्य सचिव भट्ट सरकारको निर्णयविरुद्ध सर्वोच्चमा गए। सर्वोच्चले गत २९ साउनमा भट्टलाई तत्काल नहटाउन सरकारको नाममा अन्तरिम आदेश जारी गरेपछि भट्ट पुनः परिषदमा हाजिर हुन थालेका छन्। परिषदका केही पदाधिकारी र कर्मचारीले सदस्य सचिव भट्टलाई उनको कार्यकक्षमा प्रवेश निषेध गरेका छन्। मन्त्रालयले सदस्य सचिवमा पठाएका सहसचिव पौडेलको नाम लेखिएको बोर्ड सदस्य सचिव बस्ने मुख्य कोठमा टाँगिएको छ। सर्वोच्चको अन्तरिम आदेशपछि परिषद पुगेका भट्टलाई अर्कै कोठामा बोर्ड टाँगेर व्यवस्थापन गरिएको छ। सर्वोच्चले अन्तरिम आदेश गरे पनि भट्टले प्रशासनिक काम भने गर्न पाएका छैनन्। उनी कार्यालय जाने र हाजिर गरेर फर्कने गरेका छन्। सदस्य सचिवको जिम्मेवारी पाएका मन्त्रालयका सहसचिव पौडेलले सर्वोच्चको अन्तरिम आदेशविरुद्ध आफूहरू भ्याकेटमा गएको बताए। आफूले सदस्य सचिवका रूपमा जाँचबुझ आयोगलाई सहयोग गरिरहेको पौडेलको भनाइ छ। सरकारले भट्टविरुद्ध आर्थिक तथा प्रशासनिक अनियमितताको आरोपमा मन्त्रालयमा दर्जनभन्दा बढी उजुरी परेपछि आयोग गठन गरेको हो। भट्टविरुद्ध उजुरी परेपछि अख्तियार दुरुपयोग अनुसन्धान आयोगले समेत उनीमाथि छानबिन गर्न मन्त्रालाई पत्राचार गरेको थियो। मन्त्रालयका अनुसार भट्टविरुद्ध भूकम्पपीडित क्षेत्रमा खटिएका संस्थासँग कमिसन लिएको, ह्याबिट्याट फर ह्युमानिटी नामक संस्थासँग १५ प्रतिशत रकम मागेको, हरेक हप्ता बिदाको समयमा सीपीएसीका नाममा काठमाडौंबाहिर बैठक राखी एनजीओ र आईएनजीओसँग रकम माग गर्ने गरेको, कार्यसञ्चालन समिति र परिषदको पूर्ण बैठकको माइन्युट अत्यधिक केरमेट गरी सच्याएको उजुरी परेपछि छानबिन थालिएको हो। परिषदमा तीनवटा गाडी किन्दा ३३ लाख रुपैयाँ कमिसन खाएको, भृकुटीमण्डपस्थित फनपार्कको मेला सञ्चालकसँग मिली मासिक ५ लाख लिएकोलगायत उजुरी परेका थिए।"
भागबन्डा मिलाउन ओलीदाहाल छलफल,"काठमाडौं : पार्टीका प्रदेश, जिल्ला तथा जनसंगठनको एकताका मोडालिटीमा नेकपाका दुई अध्यक्षबीच छलफल सुरु भएको छ। जिल्ला, प्रदेश तथा जनसंगठनहरूको एकताको गृहकार्य गर्न गठित कार्यदलले दिएको प्रतिवेदनमा केन्द्रित रही दुवै अध्यक्षले एकताको मोडालिटीमा छलफल सुरु गरेका हुन्। नेकपा सचिवालयले दुई अध्यक्षलाई एकता मोडालिटीसहित अन्तिम तयारी गरी प्रस्ताव तयार पार्न दिएको म्यान्डेटका आधारमा छलफल सुरु गरिएको नेकपा अध्यक्ष पुष्पकमल दाहालले जानकारी दिए। प्रदेश, जिल्ला र जनसंगठन एकताको अति सम्वेदनशील विषयमा अन्तिम तयारी गर्न सचिवालयले दुई अध्यक्षलाई दिएको जिम्मेवारीमा रहेर हामी छलफल गर्न थालेका छौं, उनले भने। नेकपाले तल्ला कमिटी समायोजनका लागि पार्टीका पूर्वघटक एमालेमाओवादीको भागबन्डा कसरी लगाउने ? कुन प्रदेश तथा जिल्लाको नेतृत्व कसले गर्ने ? जनसंगठनको नेतृत्व बाँडफाँट गर्ने विषयमा केन्द्रीत रहेर छलफल सुरु भएको छ। कतिपय कार्यदलले आपसी समझदारीमा मिलाएका भागबन्डा र त्यसमा सर्वसम्मत भनी पठाएका सिफारिसबारे पनि दुई अध्यक्षबीच छलफल भएको छ। अहिलेसम्म कार्यदलले ६६ जिल्लामा सर्वसम्मत भागबन्डा गरिसकेका छन् भने कतिपयमा नेतृत्वका लागि पनि सर्वसम्मत सिफारिस भएको भनी पार्टी महासचिव विष्ण्ुा पौडेललाई प्रतिवेदन बुझाएका छन्। तर त्यसरी सर्वसम्मत भएका भनिएकामा पनि कतिपयमा विवाद देखिन थालेपछि यस विषयमा पनि दुई अध्यक्षले छलफल सुरु गरेको स्रोतले बतायो। नेकपामा पूर्वघटक माओवादीभन्दा पनि एमालेमा भने सर्वसम्मतका नाममा संस्थापन (ओली) पक्षले माधव नेपाल पक्षलाई पेलेर गएको भन्दै असन्तुष्टि आएपछि यसबारे पनि छलफल भएको छ। नेपाल समूहले ओली समूहमाथि आफ्नो पक्षलाई पेलेर जान खोजेको भन्दैै असन्तुष्टि जनाउन थालेको छ। नेपाल पक्षका नेताहरू अहिले पार्टीका शीर्ष नेताहरूसँग यसबारे छलफल गर्न थालेका छन्। ओली पक्षले वरिष्ठता मिचेको, एकै प्रदेशभित्र पनि फरकफरक मापदण्ड बनाएको र आफ्नो पक्षका नेताहरूप्रति पूर्वाग्रही देखिएकाले त्यस्ता पक्षपाती सिफारिस नसच्याए समानान्तर कमिटी बनाएर जाने निश्कर्षमा नेपाल पक्ष पुगेको छ। मापदण्ड दुरूपयोग गरेको र जबर्जस्ती सिफारिस गरिएका भन्दै तलबाट धमाधम धेरै उजुरी आउन थालेको छ, नेकपा केन्द्रीय सदस्य जगन्नाथ खतिवडाले भने, तत्कालीन एमालेभित्र निर्वाचनबाट कमिटी चयन भएका थिए। त्यसो हुँदा कमिटी फर्मेसन गर्दा निर्वतमान जिल्ला कमिटिका पदाधिकारी मध्येबाट रोलक्रमअनुसार मापदण्डले नछेक्ने नेतालाई पहिलो प्राथमिकतामा सिफारिस गर्नुपर्छ, आफूलाई मन परेका मान्छे मात्र ल्याउन नहुने आवाज उठेको छ। पूर्व एमालेभित्र प्रदेश ५ र गण्डकी प्रदेशको सिफारिसमा ओली पक्षले नेपाल पक्षलाई धेरै पेलेको उजुरी केन्द्रीय कार्यालयमा आउन थालेका छन्। यस विषयमा पनि दुई अध्यक्षबीच छलफल केन्द्रित हुन थालेको छ। २२ जनवर्गीय संगठनमध्ये पनि कुन संगठनको नेतृत्व कुन पक्षले लिने दुई अध्यक्षबीच छलफल भएको छ। इन्जिनियरको एकता भए पनि २१ जनवर्गीय संगठनको नेतृत्व टुंगो लागेको छैन। दुई अध्यक्षबीच १३ र ९ वटा संगठनको नेतृत्व भागबन्डा लगाउनेमा छलफल भएको स्रोतले जानकारी दियो। नेतादेखि सरकारसम्मको समीक्षा : दाहाल नेकपा अध्यक्ष दाहालले पार्टी सचिवालयका नेतादेखि सरकारका कामकारवाहीसम्म प्रधानमन्त्रीसँग समीक्षात्मक छलफलमा रहेको बताएका छन्। सर्लाहीकाठमाडौं सम्पर्क मञ्चले सोमबार जिल्लाका निर्वाचित जनप्रतिनिधिको सम्मानमा काठमाडौंमा आयोजित कार्यक्रमलाई सम्बोधन गर्दै दाहालले यस्तो जानकारी दिएका हुन्। अहिले प्रधानमन्त्री र म सचिवालयका सबै लिडरको समीक्षामा छौं। अहिलेसम्म पार्टी एकताका केकति काम राम्रोसँग समयमै सक्ने गरी अघि बढ्यो ? त्यसबारे र सरकारको समेत केकति काम राम्रा भए, केकति भएनन् हामी समीक्षा गर्दैछौं, उनले भने। उनले जनसंगठन र पार्टीको तल्लो तहसम्मकै एकताको काम सक्ने बित्तिकै पार्टी नेतृत्व नै जिल्ला दौडाहामा निस्कने पनि खुलाए। दाहालले भने, पार्टी एकताको काम अन्तिम चरणमा पुगेसँगै हामी लिडरसिप नै देशव्यापी अभियानमा निस्कँदै छौं। नेपालको कम्युनिस्ट आन्दोलनको इतिहासमा २०१९ सालपछि नेतृत्वले लिएको साहसिक र विवेकपूर्ण निर्णय पार्टी एकताका सन्दर्भमा लिइएको उनको भनाइ थियो। उनले यसलाई पार्टीका विकारको शुद्धीकरण अभियान भएको जिकिर गरे। धेरै वर्ष थुप्रिएको फोहोर सफा गर्ने एउटा ठूलो स्वीमिङ पुल जस्तो पनि हो, पार्टी एकता, उनले भने, अहिले सबै पक्षलाई मिलाएर विवेकसंगत निर्णय गरेर हामी जान्छौं।"
बिमस्टेक तयारीबारे संसद्लाई ब्रिफिङ गर्दै प्रधानमन्त्री,काठमाडौँ : प्रधानमन्त्री केपी शर्मा ओलीले मंगलबार संसद्मा सम्बोधन गर्दैछन्। प्रधानमन्त्री ओलीले बहुक्षेत्रीय प्राविधिक तथा आर्थिक सहायताका लागि बङ्गालको खाडीका देशहरूको प्रयास (बिमस्टेक)को चौथो शिखर सम्मेलन तयारीलगायतका विषयमा सम्बोधन गर्ने तयारी छ। आज दिउँसो १ बजे बस्ने प्रतिनिधिसभामा प्रधानमन्त्री ओलीले सम्बोधन गर्ने तयारी भएको उनका प्रेस संयोजक चेतन अधिकारीले जानकारी दिए। प्रधानमन्त्री ओलीले यसबीचमा संसद्मा सांसदले उठाएका समसामयिक विषयको पनि जवाफ दिनेछन्। यही भदौ १४ र १५ गते काठमाडौँमा बिमस्टेकको १९ औँ शिखर सम्मेलन हुँदैछ।
'जनप्रतिनिधि अण्डामा कर लागाउन कुखुराको खोरमा पुगेका छैनन्',"काठमाडौं : प्रधानमन्त्री केपी शर्मा ओलीले करको आलोचना भएकोप्रति चर्को आपत्ति जनाएका छन्। मंगलबार प्रतिनिधिसभा बैठकलाई सम्बोधन गर्दै कर आतंक मच्चाइएको भन्दै आपत्ति जनाएका हुन्। कर आतंक मच्चाइयो, केपी ओली होइन करप्रसाद ओली भनियो, कुनै कुरामा वर्तमान सरकारलाई छलछाम गर्नु छैन, प्रधानमन्त्री ओलीले भने, नगरपालिकाका प्रमुख उपप्रमुख अण्डामा कर लाउन खोरमा पुगेका छैनन्, कर तिर्ने अभ्यास पनि गर्नुपर्छ, बिक्री गर्दा कर लाग्नु स्वभाविक हो। प्रधानमन्त्री ओलीले सरकारले करको नयाँ दायरा मात्र खोजेको प्रष्ट पारे। करको दायरा र नयाँ क्षेत्रको खोजी भएको छ तर आलोचनाका नाममा यो विषयलाई जस्तो संवेदनशील बनाइएको छ , त्यस्तो होइन, ओलीले भने, भैँसी र कुखुरा पाल्दा कर लाग्दैन, बेच्दा लाग्छ। ओलीले व्यवस्थापिका, कार्यपालिका र न्यायपालिकाबीचको नियन्त्रण र सन्तुलनबारे व्यख्या गर्नु आवश्यक नहुने बताए। प्रधानमन्त्रीले संसदीय सुनुवाइ समितिका निर्णयको आलोचना भएकोप्रति भने चर्को आक्रोश व्यक्त गरे। सुनुवाइ समिति रबर स्टाम्प होइन, गरिमामय संसद रबर स्टाम्प होइन, ओलीले भने, हामीलाई लागेको उपयुक्त सिफारिस गरेका हौँ। लोकतन्त्र कसैको कृपा होइन : प्रधानमन्त्री विकासका लागि ली क्वान जति कठोर बन्न सक्दिनँ : प्रधानमन्त्री"

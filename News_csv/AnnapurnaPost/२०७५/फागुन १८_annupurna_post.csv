शीर्षक,विवरण
"दुर्घटनामा एकै परिवारका तीनजना : एकको मृत्यु, दुई घाइते",राजविराज : सप्तरीको अग्निसार कृष्णसवर गाउँपालिकामा मोटरसाइकल दुर्घटना हुँदा एक महिलाको मृत्यु भएको छ । गाउँपालिकाको वडा नम्बर ६ स्थित पूर्व पश्चिम राजमार्गमा शुक्रबार राति भएको दुर्घटनामा ३९ वर्षीया कपुरदेवी मण्डलको मृत्यु भएको हो । पूर्वबाट पश्चिमतर्फ जाँदै गरेको को ५ प १६८७ नम्बरको मोटरसाइकललाई सोही दिशातर्फ जाँदै गरेको ना ६ ख १३१७ नम्बरको मालवाहक ट्रकले ठक्कर दिँदा मण्डलको मृत्यु भएको हो । मृतक कपुरदेवीको घटनास्थलमै मृत्यु भएको उनका श्रीमान दुर्गानन्द मण्डलले बताए । श्रीमान र छोराको साथमा उनी मोटरसाइकलमा सवार थिइन् । दुर्घटनामा कपुरदेवीका श्रीमान दुर्गानन्द मण्डल र छोरा १२ वर्षीय चेतनारायण मण्डल घाइते छन् । घटनापछि प्रहरीले ट्रक र ट्रक चालकलाई नियन्त्रणमा लिएको छ । यसबारे थप अनुसन्धान कार्य गरिरहेको प्रहरी नायव उपरीक्षक भावेश रिमालले बताए ।
डोजरले बाटो खन्दा माटाेले पुरिएर बालकको मृत्यु,बिर्तामोड : झापाको बाह्रदशी गाउँपालिकामा सडक निर्माणको लागि डोजरले माटो खन्ने क्रममा माटाेकाे ढिस्कोले पुरिएर एक बालकको मृत्यु भएको छ । शनिबार बिहान डोजर (जेसिबी)ले बाटो खनिरहँदा माटोको ढिस्को भत्किएर बाह्रदशी गाउँपालिका५ का गोकुल श्रेष्ठका १५ वर्षीय छोरा मनिषको मृत्यु भएको हो । दुर्घटनाबाट घाइते भएका मनिषको उपचारको क्रममा मृत्यु भएको हो । उपचारका लागि शनिबार दिउसो उनलाई बिर्तामोड स्थित बिर्तासिटी अस्पताल लगिएको थियो । जिल्ला प्रहरी कार्यालय झापाका अनुसार मृतकको शव पोस्टमार्टमका लागि मेची अञ्चल अस्पताल भद्रपुर लगिएको छ ।
छोरीको हत्या गर्ने आमा र उनका प्रेमीलाई जन्मकैद,राजविराज : दुई वर्षीया बालिकाको हत्या गर्ने आमा र उनका प्रेमीलाई जन्मकैदको फैसला सुनाइएको छ। सप्तरीको हनुमाननगर कंकालिनी नगरपालिका ६ योगिनियाकी २७ वर्षीया रानीदेवी मण्डल र निजका प्रेमी राजगढ गाउँपालिका ५ मलेकपुरका ३१ वर्षीय शिवशंकर मालीले बालिकाको हत्या गरेको पुष्टि भएपछि जिल्ला अदालत सप्तरीले जन्मकैदको फैसला सुनाएको हो। आरोपितलाई जन्मकैदको सजाय तोक्नुका साथै जनही ६ महिनाको कैद सजाय पनि थप गरिएको जिल्ला न्यायाधीश हरिश्चन्द्र ढुंङ्गानाले जानकारी दिए। ढुङ्गानाका अनुसार बालिकाको हत्या गरेको आरोपमा जन्मकैद र हत्यापछि शव दबाउने अभिप्रायले खाँडो खोलामा बगाएकाले जनही ६ महिना कैद थपिएको हो। रोजगारिका लागि साउदी अरब पुगेका ३० वर्षीय सूर्यनारायण मण्डल ०७३ असोज १६ गते घर फर्किदा श्रीमती रानी र छोरी प्रमिलालाई घरमा फेला नपारेपछि खोजी गरेका थिए। उनले श्रीमती र छोरीको खोजी गर्न माग गर्दै प्रहरीमा उजूरी दिएका थिए। प्रहरीले रानी र उनका प्रेमी मालीलाई ०७३ असोज १२ गते काठमाडौंबाट पक्राउ गरेको थियो। तत्कालीन जिल्ला प्रहरी कार्यालयका प्रमुख प्रहरी उपरीक्षक भिम ढकालका अनुसार श्रीमान सूर्यनारायण सउदी अरबबाट घर फर्कने भएपछि रानीले प्रेमी मालीसँग सल्लाह गरी बालिकाको हत्या गरेकी हुन्। पक्राउ परेका आरोपितले सूर्यनारायणलाई फोन गरी घर फर्कदै गरेको बताएपछि बालिकाको हत्या गरी भागेर प्रेमविवाह गरेको स्वीकार स्वीकार गरेपछि उनीमाथि अनुसन्धान सुरु भएको थियो। जिल्ला अदालतको तत्कालीन न्यायाधीश राजेश काफ्लेको आदेशले रानी र माली ०७३ कात्तिक ८ गतेदेखि पुर्पक्षका लागि राजविराज कारागारमा थुनामा छन्।आरोपितले नै बालिकाको हत्या गरी खोलामा बगाएको तथ्य पुष्टि भएकाले दुबै आरोपितलाई जन्मकैदसहित थप ६ महिना कैद सजायको अन्तिम फैसला भएको जिल्ला अदालतका स्रेस्तेदार बर्देवाले जानकारी दिए।
किरिया खर्च नभएपछि १३ दिने संस्कार तीन दिनमै,"बागलुङ : जिल्लाको दुर्गम निसीखोलास्थित एक दलित परिवारले किरिया खर्च समेत जुटाउन नसक्दा १३ दिने संस्कार नै छोट्याउनु परेको छ । निसीखोला गाउँपालिका७ राजकुट मुदुङका ४५ वर्षीय लक्ष्मण विकको धौलागिरी अञ्चल अस्पताल बागलुङमा उपचारका क्रममा शनिबार निधन भएको थियो । सदरमुकामदेखि धेरै टाढाबाट उपचारको क्रममा अस्पतालमा श्रीमती सहित आएका विकको मृत्युपछि उनको शव अन्यष्टिमा समेत आर्थिक अभाव भए पछि आर्थिक सहयोग जुटाएर अन्त्यष्टि गरिएको थियो । ऋण जुटाएर उपचार गर्न १४ फागुनमा अस्पताल आएका विक परिवारसँग भएको रकम उपचारमै सकिएपछि शव अन्येष्टि गरेर घर फर्कनै समस्या थियो । मृतकका दाजु बलबहादुर विक भन्छन्, भाइलाई अल्पायुमै गुमाउँदाको पीडा एकातिर छ, अर्कोतर्फ शव गाउँको आफ्नै घाटमा लैजाने मन हुँदाहुँदै लैजान सकिएन । धेरथोर सहयोगबाट नजिकैको कालीगण्डकीमा लगेर अन्त्यष्टि गर्न बाध्य भइयो । बलबहादुरका अनुसार अब अन्यष्टि गरेर घर फर्कन र संस्कार अनुसार काजकिरिया उम्काउन परिवारलाई थप समस्या छ । परम्परा अनुसार, काजकिरिया पूरै उम्काउन सामान्यतः ४० देखि ५० हजार खर्च हुन्छ । १३ दिन काजकिरिया गर्ने संस्कारलाई विक परिवारले भने छोट्याएर तीन दिनमै सक्ने तयारी गरेका छन् । भाइको मृत्युको खबर पाएलगतै गाडी भाडा समेत ऋण खोजेर बागलुङ बजार आएका बलबहादुरले सबैसँग सहयोगको अपिल गरेका छन् । एक श्रीमती र चार वर्षका दुई जुम्ल्याहा छोराछोरी रहेका विक गत माघदेखि थला परेका थिए । ज्याला मजदुरीमा जीवन निर्वाह गर्दैआएको विक परिवारको घरमुलीको निधन भएपछि परिवारको अबको लालनपालन, शिक्षा दिक्षामा समेत समस्या हुने देखिएको छ । बागलुङका युवा सज्जनकुमार सिंहले भने स्थानीय संघ संस्था र व्यक्तिसँग सहयोगको अपिल गरेर काजकिरिया, छोराछोरीको शिक्षाको लागि सहयोग अभियान चलाउने बताएका छन् ।"
बस र कार ठोक्किँदा एकको मृत्यु,दमौली : व्यास नगरपालिका४ स्थित बुल्दीपुल नजिकै बस र कार ठोक्किँदा एक जनाको मृत्यु भएको छ। शुक्रबार राती भएको यो घटनामा दुई जना गम्भीर घाइते भएका छन्। कास्कीको लेखनाथ नगरपालिका२० का ५६ वर्षीय नीलबहादुर सुनारको दुर्घटनामा मृत्यु भएको जिल्ला प्रहरी कार्यालय तनहुँले जनाएको छ। उपचारको क्रममा दमौली अस्पतालमा ल्याउँदै गर्दा सुनारको मृत्यु भएको हो। दुर्घटनामा घाइते हुनेमा तनहुँको व्यास नगरपालिका२ कालिकामार्गका ३५ वर्षीय सुन्दर गुरुङ र कार चालक कास्की पोखरा लेखनाथ महानगरपालिका१० का सुनिल गुरुङ छन्। उनीहरुको पोखराको मणिपाल शिक्षण अस्पतालमा उपचार भइरहेको प्रहरीले जनाएको छ। पोखरातर्फ जाँदै गरेको बा ६ च २१०२ नम्बरको कार अनियन्त्रित भएपछि पोखराबाट आउँदै गरेको ना ४ ख २८४४ नम्बरको बस ठोक्किँदा दुर्घटना भएको प्रहरीले जनाएको छ।
अछामको साँफेबगरमा गुनासो व्यवस्थापन प्रणाली सुरु,"अछाम : साँफेबगर नगरपालिकाले गुनासो व्यवस्थापन प्रणाली सञ्चालन गरेको छ ।अन्तर्राष्ट्रिय खुला तथ्यांक दिवसकाा अवसरमा शनिबार आयोजित कार्यक्रममा गुनासो व्यवस्थान प्रणालीको उद्घाटन गरिएको हो । नगर प्रमुख कुलबहादुर कुँवरले नगरपालिकाका १४ वटै वडालाई जोड्दै गुनासो, समस्या र सुझाव अनुसार अघि बढ्ने बताए । नगरका १४ वटै वडामा सूचना प्रविधिलाई जनतासँग जोड्न इन्टरनेट जोड्ने प्रयास गरिरहेका छौँ, उनले भने । जनतालाई नगरपालिकाका सूचना गतिविधिको जानकारी तथा जनताका गुनासो छिटो छरितो सम्वोधन गर्ने उद्देश्यले गुनासो व्यवस्थापन प्रणाली सञ्चालनमा ल्याएको उनको भनाइ छ । गुनासो सुनुवाईका लागि उनले मोबाइल नम्बरसमेत सार्वजनिक गर्दै त्यसमा डायल गरेपछि गुनासो विधिसमेत सिकाए । गुनासो सुनुवाइ प्रणाली देशभरका ७५३ स्थानीय तहमध्ये अछामको साँफेबगर नगरपालिका लगायत १२ स्थानीय तहले मात्र प्रविधिको प्रयोग गर्दै आएको नगरपालिकाकी सूचना प्रविधि अधिकृत कबिता कुँवरले बताइन् ।"
डोलेश्वर मन्दिरमा साधुसन्तको ओइरो,"भक्तपुर : महाशिवरात्री पर्व मनाउन भक्तपुरको सूर्यविनायक नगरपालिका८ सिपाडोलस्थित डोलेश्वर महादेव मन्दिरमा पुग्ने साधुसन्तको क्रमा बढेको छ। महाशिवरात्री पर्व मान्न शनिबारसम्म २०८ जना साधुसन्त मन्दिर पुगेको डोलेश्वर महादेव मन्दिर संरक्षण तथा विकास समितिले जनाएको हो। समितिले शनिबार पत्रकार सम्मेलन गरी गएको वर्षजस्तै यस वर्ष पनि डोलेश्वर मन्दिर पुगेका साधुसन्तहरुको लागि सबै व्यवस्था गरिएको बताएको छ। समितिका सचिव विश्वराम थापाले यस वर्ष महाशिवरात्री पर्व मान्न करिब तीनसय नागा बाबा तथा साधुसन्त डोलेश्वर मन्दिर पुग्ने अनुमान गरिएको बताए। शनिबारसम्म दुई सय आठ जना नागाबाबा तथा साधुसन्त डोलेश्वर पुगिसकेका छन् उनले भने,महाशिवरात्रीको दिनसम्म तीनसय नागाबाबा तथा साधुसन्त पुग्ने अनुमान गरेका छौं। सोहीअनुसार हामीले मन्दिर परिसरमा व्यवस्था गरेका छौं। समितिले मन्दिर पुगेका नागाबाबा तथा साधुसन्तहरुलाई भोजन, कम्बल तथा धोती उपलब्ध गराएको छ। त्यस्तै धुनी जगाएर बस्न पर्याप्त काठ तथा दाउरा उपलब्ध गराइएको समितिका अध्यक्ष बालहरि चालिसेले जानकारी दिए। उनले महाशिवरात्रीको भोलिपल्ट मन्दिर पुगेका नागाबाबा तथा साधुसन्तहरुलाई दक्षिणा दिएर बिदाई गरिने सुनाए। जसअनुसार क वर्गको साधुसन्तलाई एक हजार एकसय एघार, ख वर्गकालाई सात सय ७७ र ग वर्गकालाई पाँचसय ५५ रुपैयाँ दक्षिण दिइने उनको भनाइ थियो। समितिका अनुसार अघिल्लो वर्ष दुई सय २० जना नागाबाबा तथा साधुसन्तलाई दक्षिणा दिएर बिदाई गरिएको थियो। त्यस्तै गत वर्ष दुई सय ६३ जनालाई दक्षिणा उपलब्ध गराइएको थियो। महाशिवरात्री पर्व मनाउन करिब ६ लाख रुपैयाँ खर्च हुने समितिका उपकोषाध्यक्ष हरिसरण बस्नेतले जानकारी दिए। उनका अनुसार भोजन, कम्बल, धोती, दक्षिणालगायत गरी मन्दिर पुगेका एकजना साधुसन्तलाई दुई हजार पाँच सय रुपैयाँ खर्च हुने गर्दै आएको छ। सर्वसाधारणलाई खुला महाशिवरात्रीको दिन डोलेश्वर महादेव मन्दिर सर्वसाधारणको लागि पूर्ण रुपमा खुला हुने समितिले जनाएको छ। अरु दिन सर्वसाधारण पूजाको लागि गर्भगृह प्रवेश गर्न पाउँदैनन्। समितिले महाशिवरात्री, अक्षय तृतीया र भाद्र ६ गते गरी तीन दिनमात्रै सर्वसाधारणलाई मन्दिरको गर्भगृहसम्म प्रवेश गरेर पूजा गर्न पाउने व्यवस्था गरेको हो। महाशिवरात्रीको दिन चार प्रहरको विशेष पूजा हुने मन्दिरका मुख्य पुजारी बच्चुराम जंगमले जानकारी दिए। महाशिवरात्रीको दिन साँझपख चार प्रहरको विशेष पूजा हुन्छ उनले भने,अरु पूजामा बिहान दैनिक नित्यपूजा अपरान्ह पूजा, साँझ आरतीपूजा हुन्छ। मन्दिरभित्र यी पूजा हुँदा सर्वसाधारणको पूजा भने रोकिने मुख्य पुजारी जंगमले बताए।"
दशगजा क्षेत्रमा संयुक्त गस्ती,"गुलरिया : बर्दियाको बढैयाताल गाउँपालिका डाफेँ जमुनीस्थित संवेदनशील दशगजा क्षेत्रमा नेपालभारत संयुक्त सुरक्षागस्ती गरिएको छ। प्रहरीचौकी जमुनी, इलाका प्रहरी कार्यालय धनौली बाँके र भारतीय सीमा सुरक्षावल (एसएसवी) को संयुक्त गस्ती टोलीले पिलर नम्बर ४१ देखि ४७ सम्मको संवेदनशील दशगजा क्षेत्रमा गस्ती गरेको हो। बर्दियाबाट ५, बाँकेबाट ४ र भारतीय सुरक्षाबलका ५ जना गरी १४ जनाको संयुक्त टोलीले सीमावर्ती क्षेत्रमा गस्ती गरेको जिल्लाप्रहरी कार्यालय बर्दियाका प्रहरी उपरीक्षक सुरेन्द्रप्रसाद मैनालीले बताए। उनले भने, 'बर्दियाको जमुनी, बाँकेको धनौली स्थित नेपाल, भारत दशगजा क्षेत्रमा बाँके, बर्दिया र भारतीय सीमा सुरक्षावल सम्मिलित संयुक्त गस्ती चलाएका हौं।' 'त्यस क्षेत्रमा लागु औषध, चोरी तस्करी लगायत सीमा स्तम्भको निगरानी हामीले बढाएका हौं', उनले थपे, 'बाँके र बर्दियाको संवेदनशील सीमा क्षेत्रहरुमा प्रहरीको सक्रियता भारतीय सुरक्षाकर्मीसँगको संयुक्त सीमापार गस्तीले दुवै देशबीच दशगजा क्षेत्रमा हुने ज्यादती तथा अपराध नियन्त्रण गर्न थप सहयोग पुग्छ।' जमुनी प्रहरी चौकीका प्रहरी नायव निरीक्षक लोकेन्द्र सिंह कार्कीको कमाण्डमा ५ जना, इलाका प्रहरी कार्यालय धनौली बाँकेका प्रहरी सहायक निरीक्षक सुरेन्द्रबहादुर ठगुन्नाको कमाण्डमा ४ जना र भारतीय सीमा सुरक्षावल (एसएसवी) कातारा चन्दको कमाण्डमा ५ जना सुरक्षाकर्मीले संयुक्त रुपमा गस्ती गरिरहेको उपरीक्षक मैनालीले जानकारी दिए।"
गर्भवती र सुत्केरी महिलालाई तरकारी र हजारी वितरण,"कालिकोट : कालिकोट जिल्लाको खाँडाचक्र नगरपालिकाले नगरभित्रका सुनौला हजार दिनमा महिलाहरुलाई तरीकारीको बीउ र हजारी वितरण गरेको छ । नगरभित्रका सुनौला हजार दिनका महिलाहरुको पोषण अवस्थामा सुधार ल्याउन नगरपालिकाले वडा नम्बर १ र २ का ६० जना गर्भवती तथा सुत्केरी महिलाहरुलाई तरकारीको बिउ र हजारी वितरण गरेको हो । खाँडाचक्र नगरपालिकालाई पोषणयुक्त नगरपालिका बनाउने लक्ष्य सहित कुपोषणको समस्यामा परेका र आर्थिक हिसावले विपन्न गर्भवती तथा सुत्केरी महिलाहरुलाई दुईदिने तालिम सहित मौसमी तथा बेमौसमी तरकारीको बिउ, हजारी, नेल कट र तौलिया बितरण गरिएको खाँडाचक्र नगरपालिका कृषि शाखा प्रमुख परशुराम काफ्लेले बताए । उनका अनुसार सुनौला हजार दिनका आमाहरुलाई दिइएको तालिमले व्यक्तिगत सरसफाईदेखि घरायसी सरसफाई, करेसाबारी निर्माण तथा तरकारी खेती, बालबालिकाहरुको स्याहार लगायत क्षेत्रमा सुधार आउने अपेक्षा गरिएको छ ।"
हेलिकप्टर दुर्घटना : हिउँ छिचोल्दै फर्कियो उद्धार टोली,"ताप्लेजुङ : ताप्लेजुङमा बुधबार भएको हेलिकप्टर दुर्घटनामा पर्यटनमन्त्री रवीन्द्र अधिकारीसहित सातजनाको निधन भयो। त्यही दिन सबै शव सुकेटार विमानस्थल ल्याउन सकिएन। रातभरि रुँघेर राखेको तीनवटा शव बिहीबार बिहान सुरक्षाकर्मीले दुर्घटनास्थलबाट हेलिकप्टरमा उठाइदिए। शव र दुईजना सेनालाई डोरीमा झुन्ड्याएर हेलिकप्टर सुकेटार विमानस्थल उडेलगत्तै हिमपात सुरु भयो। खुला आकाशमुनि हिउँमा रात कटाएको उद्धार टोलीलाई कसरी फर्कने भन्ने समस्या भयो। मौसम एकैछिन खुलेको बेला शव पठाउन सफल भयौं, उद्धारमा खटिएका ताप्लेजुङ प्रहरी प्रमुख डिएसपी सञ्जयसिंह थापाले भने, लगत्तै वर्षा र हिउँ पर्न थालेकाले फर्कन समस्या भयो। दुर्घटनास्थल पाथीभरा क्षेत्रको फेदीबाट करिब एक किलोमिटर दूरीमा पर्छ। कडा चट्टानी पहाड छिचोल्दै दुर्घटनास्थल पुग्न अत्यन्तै कठिन छ । अघिल्लो दिन राति कम हिउँ भएकाले स्थानीय र सुरक्षाकर्मीको टोली पहराको बीचमा धुवाँ आएको ठाउँ पहिल्याउँदै त्यहाँसम्म पुगेका थिए। चार शव उठाउन सघाएर उनीहरु फर्किए। राति सुरक्षाकर्मी मात्रै बसे। तीन ठाउँमा आगो फुकेर वरिपरि बस्यौं, सशस्त्र प्रहरी निरीक्षक युगहाङ पतङ्वाले भने, चिसोले बिरामी परिन्छ कि भन्ने डर थियो। तर कसैलाई केही भएन। उनका अनुसार वन्यजन्तुबाट जोगाउन पनि शव रुँघेर बस्नैपर्ने बाध्यता थियो। उज्यालो हुँदा मौसम खुलेर सामुन्नेमा रहेका सुकेटार विमानस्थल र फुङलिङ बजार देखेपछि आशाको सञ्चार भएको थापाको भनाइ छ। हेलिकप्टरलाई घटनास्थलभन्दा माथि आकाशमै ओभरिङ गराएर नेपाली सेनाका प्रताप लामा र तेज भुजेल डोरीबाट झरेका थिए । शवसहितको डोरीमै झुन्डिएर उनीहरू सुकेटार विमानस्थलसम्म आए । बिहीबार बिहान साढे सात बजे हेलिकप्टरले शव लगेपछि सबै ढुक्क बनेर फर्कने सुरसार गरे। अघिल्लो दिनदेखिको भोको र अनिँदो थियौं, थापा भन्छन्, राज्यले नै यति ठूलो क्षति व्यहोरेको बेला हाम्रो पीडा केही पनि होइन भन्ने ठानेर अघि बढ्यौं। उनका अुनसार हिउँ बाक्लै गरी जमेकाले जोखिम थियो। केही गरी खुट्टा चिप्लिएमा भीरबाट सीधै तल खसिन्थ्यो। माथिबाट हिउँ र ढुंगा झरेर लाग्ने डर पनि उस्तै थियो, थापाले भने, हिउँ छिचोल्दै हामी फर्कियौं। हिउँले ढाकेका कारण छोटो बाटो काट्न पनि धेरै समय लाग्यो। सबैले चस्मा नलगाएका कारण हिउँमा आँखा हेर्न समेत कठिन भएको सशस्त्रका इन्सपेक्टर पतङ्वा बताउँछन्। निकै नै होसियारी अपनाएर उद्धारका लागि खटिएको सुरक्षाकर्मीको टोली तीन घन्टामा फेदीमा आइपुगेको उनले बताए। अघिल्लो दिन मालिंगोको टुसा खोज्नजाने बाटोबाट स्थानीय र खानेपानीको पाइप टाँगिएको बाटो पहिल्याएर सुरक्षाकर्मीको टोली घटनास्थलमा गएको थियो। नेपाली सेनाको टोली भने शुक्रबारसम्म फर्किएको छैन । उनीहरू दुर्घटनामा परी मृत्यु भएका मन्त्री अधिकारीका अंगरक्षकको पेस्तोल खोजिरहेका छन्। दुर्घटनामा परेका अंगरक्षकको पेस्तोल खोज्ने काम भइरहेको छ। भेटिने आशा पनि मरिसक्यो, सेनाका एक अधिकारीले भने, डढेर सबै खरानी भयो कि जस्तो लाछ। तीनदिनदेखि खोजी गरिरहे पनि भेटेका छैनौं।"
गौरवका आयोजनाका पाइलट,"भैरहवा : हेलिकोप्टर दुर्घटनामा निधन भएका पर्यटनमन्त्री रवीन्द्र अधिकारीले रूपन्देहीमा सञ्चालित राष्ट्रिय गौरवका आयोजनालाई अघि बढाउन महत्त्वपूर्ण भूमिका निर्वाह गरेका थिए। सन् २०२० मा २० लाख पर्यटक भित्त्याउने लक्ष्यसहित मन्त्री अधिकारीले भैरहवामा निर्माणाधीन गौतमबुद्ध अन्तर्राष्ट्रिय विमानस्थल र लुम्बिनी गुरुयोजनालाई महत्त्व दिई तिनको काममा तीव्रता दिएका थिए। अघिल्लो पटक विकास समितिको सभापति हुुँदा अधिकारीले गौतमबुद्ध अन्तर्राष्ट्रिय विमानस्थल, पोखरा विमानस्थल र निजगढ विमानस्थललाई हेर्ने गरी राष्ट्रिय गौरवको आयोजनाको छुट्टै युनिट गठन गर्न निर्देशन दिएका थिए। सोहीअनुसार गौरवका आयोजना हेर्ने गरी युनिट स्थापना गरिएको थियो। र त्यसको काम अघि बढेको राष्ट्रिय गौरवको आयोजनाका निर्देशक प्रदीप अधिकारीले बताए। आयोजनाका लागि मन्त्री अधिकारी पाइलट हुनुहुन्थ्यो, जसरी पनि आयोजनाले गति लिनुपर्ने उहाँको धारणा थियो, उनले भने, उहाँको देहावसनले हामीलाई निकै दुःखी तुल्याएको छ, हामीले हाम्रो पाइलट गुमाएका छौँ। एउटा सरल र सुसंस्कृत अभिभावक गुमाएका छौँ। अधिकारीले भैरहवास्थित गौतमबुद्ध अन्तर्राष्ट्रिय विमानस्थललाई ड्रिम प्रोजेक्टका रूपमा लिएका थिए। २५२६ प्रतिशत मात्र काम सम्पन्न भएको विमानस्थल निर्माण अधिकारी मन्त्री भएपछि करिब ७० प्रतिशत सकिएको आयोजनाका प्रमुख प्रवेश अधिकारीले जानकारी दिए। अधिकारी निकै विकासप्रेमी हुनुहन्थ्यो। विमानस्थलको धावनमार्ग कालोपत्रेको उद्घाटन तथा कार्गो भवनको उहाँ आफैंले उद्घाटन गर्नुभयो, उनले भने, बीचबीचमा स्थलगत निरीक्षण गर्ने र आवश्यक नीतिनिर्देशन दिने गर्नुहुन्थ्यो। अधिकारीले भैरहवास्थित गौतमबुद्ध अन्तर्राष्ट्रिय विमानस्थललाई ड्रिम प्रोजेक्टका रूपमा लिएका थिए। लुम्बिनीको विकासमा पनि अधिकारी लागिपरेका थिए। सकारात्मक सोचका साथ लुम्बिनीको विकासमा कटिबद्ध मन्त्री अधिकारीको कार्यकालमा यसको गुरुयोजनाको कामले पनि तीव्रता पाएको लुम्बिनी विकास कोषका निमित्त सदस्य सचिव सरोज भट्टराईले उल्लेख गरे। बृहत्तर लुम्बिनीको विषयमा पनि निकै चासोका साथ लागिपरेका अधिकारीले लुम्बिनीमा निर्माणाधीन हल तथा अन्य काममा निरन्तर जानकारी लिने गरेका थिए। अधिकारीको निधनमा लुम्बिनी क्षेत्रका पर्यटन व्यवसायीले यहाँको पर्यटन क्षेत्रले ठूलो क्षति बेहोर्नुपरेको बताएका छन्। पर्यटनको जग बसाल्दै थिए रवीन्द्र विकासप्रेमी राजनीतिज्ञको अवसान सबैलाई रुवाएर गए रवीन्द्र"
धरानहेटौंडा सडकमा मुआब्जाको अन्योल,"हेटौंडा : धरानचतरागाईघाटकटारीसिन्धुलीहेटौंडा सडक निर्माण मुआब्जा अन्योलले ढिलाइ हुने भएको छ। पूर्वपश्चिम राजमार्गको विकल्पका रूपमा निर्माणाधीन सडकका विभिन्न खण्डमा मुआब्जा वितरण हुन सकेको छैन। हेटौंडाबाट सिन्धुलीसम्म १ सय १५ किलोमिटर सडकखण्ड भित्र ६ सय ८० घरटहराको क्षतिपूर्ति उपलब्ध गराउनुपर्ने सडक आयोजनाको तथ्यांक छ। निर्माण थालेको तीन वर्षमा पनि मुआब्जा कति पाउने भन्ने थाहा नपाएको पीडितको गुनासो छ। पाँच धुर जमिनमा मेरो घर छ, सडक विस्तार गर्दा घरजग्गा सबै पर्छ, मकवानपुर बकैया४ अजिंगरेका सोमबहादुर नेपालीले भने, यही जमिनको पनि लालपुर्जा छैन, अन्त जमिन पनि छैन। कपडा सिलाएर हातमुख जोड्दै आएका उनीसँग एउटा घरबाहेक अन्यत्र जमिन छैन। लालपुर्जा नभएको घरको पैसा नपाउने भन्दै छ, उनले भने, सडकले गर्दा म त सुकुम्बासी हुने भएँ। उनका छिमेकी रामकुमार विकको पनि घरजग्गा बाँकी रहँदैन। हामीले पैसा त कहिले पाउने भन्ने थाहा छैन, कति पैसा पाउने पनि जानकारी छैन, उनले भने, मुआब्जा वितरणमा ढिलाइ गर्दा हामी झनै पीडित छौं। पश्चिमी खण्डमा सडक विस्तार हुँदा सय परिवार घरबारविहीन हुने आयोजनाको अनुमान छ। सडकबाट प्रभावितले मुआब्जा माग गर्दै सर्वोच्च अदालत र पाटन उच्च अदालतको हेटौंडा इजलासमा मुद्दा दायर गरेका छन्। बकैया४ र हेटौंडा६ का २ सय जना अदालत पुगेका हुन्। धरानचतरा सडकअन्तर्गत हेटौंडाको हर्नामाडीमा निर्माण कार्य गरिँदै। आयोजनाले सडक सीमाभित्र पर्ने भौतिक संरचनाको मात्र क्षतिपूर्ति दिने भनेपछि जग्गाको मुआब्जा माग गर्दै रिट निवेदन दर्ता गराएको धरानचतरा सरोकार समितिका संयोजक गुरुप्रसाद सापकोटाले बताए । उनका अनुसार चौघडाबाट गौरीटार रंगशालासम्मका साढे २ सय घरधनीले घर र गोठको मात्र क्षतिपूर्ति पाउनेछन्। सरकारले आयोजनालाई २०७२ मै गौरवको आयोजनाका रूपमा घोषणा गर्दै सडकका दायाँबायाँ १५१५ मिटर हुने भनेर राजपत्रमा उल्लेख गरेको छ । सडक कालोपत्रे गर्ने ठेक्का पाएको कालिका स्वच्छन्द रान्केन जेभीका व्यवस्थापक क्षत्रबहादुर अर्यालले मुआब्जा वितरणमा ढिलाइ हुँदा काम प्रभावित भएको बताए। मुआब्जा विवाद नभएको खुला ठाउँमा कालोपत्रे गर्न थालिसकेका छौं, उनले भने, घर भएको ठाउँमा काम गर्न सकेका छैनौं। आयोजनाका इन्जिनियर केशव ओझाले मुआब्जा दिन पहल भइरहेको बताए। हामी निर्माण कार्यलाई प्रभावित हुन नदिन सतर्क छौं, उनले भने, तर, मुआब्जाकै कारण तोकिएको समयमा निर्माण सम्पन्न नहुने हो कि भन्नेमा हामी चिन्तित छौं। धरानचतरा सडकअन्तर्गत मकवानपुरको छतिवनमा गरिएको कालोपत्रे। मकवानपुरका प्रमुख जिल्ला अधिकारी अस्मान तामाङले लालपुर्जा नभएको जमिनमा बनेको घरको पनि मुआब्जा वितरण गर्ने तयारी रहेको बताए। उनका अनुसार मकवानपुरको पूर्वी बाग्मती र बकैयामा ८० प्रतिशत स्थानीयसँग लालपुर्जा छैन। उनीहरूलाई मुआब्जा दिन मन्त्रिपरिषद्ले निर्णय गर्नुपर्छ, उनले भने, मन्त्रिपरिषद्मा फाइल पुगेको छ। मन्त्रिपरिषद् बैठकले यसबारे टुंगो लगाएपछि मुआब्जा वितरण हुन्छ। मुआब्जाका लागि ८१ करोड बजेट विनियोजन गरिसकेको आयोजनाले जनाएको छ। सकियो ३७ प्रतिशत काम आयोजनाले हेटौंडाबाट सिन्धुली बजारसम्मको सडक निर्माण ३७ प्रतिशत सकिएको जनाएको छ। १२ प्रतिशत सडक कालोपत्रेसमेत गरिसकेको इन्जिनियर केशव ओझाले बताए। यही वर्ष थप ४० किमि कालोपत्रे गर्ने लक्ष्य छ, उनले भने। ३३ मध्ये १५ वटा पुल निर्माण सम्पन्न भइसकेको छ। पुलतर्फ ६८ प्रतिशत काम सकिएको छ, उनले भने, आउँदो वर्षात्मा सबै पुलबाट मोटर चल्न सक्ने बनाउने हाम्रो लक्ष्य छ। कालिका स्वच्छन्द रान्केन जेभीले हेटौंडाबाट सिन्धुलीसम्म १ सय १५ किमि सडक ६ अर्ब ३० करोडमा ठेक्का लिएको थियो। उसले २०७३ मा काम सुरु गरेको थियो। पूर्वी खण्डको सिन्धुलीबाट उदयपुर हुँदै सुनसरीसम्म लामा शर्मा जेभी र रसुवा जेभीले काम गरिरहेका छन्। आयोजनाले तोकिएको समयअगावै निर्माण सम्पन्न गर्ने कम्पनीलाई १० प्रतिशत बोनस दिने जनाएको छ। तोकिएको समयमा काम नसक्ने कम्पनीले १० प्रतिशत हर्जाना बेहोर्नुपर्ने व्यवस्था गरिएको छ।"
खेलाडीलाई खाजा खर्च जुटाउन मिल सञ्चालन,"जुम्ला : कर्णालीका एथलेटिक्स खेलाडीलाई खाजा खर्च जुटाउन कुटानी पिसानी मिल सञ्चालन गरिएको छ । खेलाडीको दैनिक प्रशिक्षण र राष्ट्रिय तथा अन्तर्राष्ट्रिय सहभागिताका क्रममा आवश्यक पर्ने यातायात खर्च र खाजा खर्च जुटाउन मिल सञ्चालन गरिएको हो । कर्णाली स्पोर्ट्स क्लबले चन्दननाथ नगरपालिका५ रानीपोखरीनजिकै २२ लाख रुपैयाँ लागतमा मिल निर्माण गरी सञ्चालनमा ल्याएको हो । यसअघिका थुप्रै राष्ट्रिय तथा अन्तर्राष्ट्रिय म्याराथनमा कीर्तिमान राखेका जुम्लाका एथलेटिक्स खेलाडीले भोग्नुपरेको आर्थिक संकट हटाउन मिल सञ्चालन गरिएको क्लबका अध्यक्ष सरोज शाहीले बताए । मिलबाट प्राप्त आम्दानी नयाँ खेलाडी उत्पादन तथा खेलाडी व्यवस्थापनमा खर्च गरिने उनले बताए । नियमित प्रशिक्षणका क्रममा खाजा, पोसाक र यातायात खर्च नहुँदा हाम्रा खेलाडी निरुत्साहित छन् उनले भने, अब त्यो समस्या अन्त्य गरी कर्णालीको खेलबाट नेपाललाई विश्वसामु चिनाउन दक्ष खेलाडी उत्पादन गर्नेछौं । एथलेटिक्स प्रशिक्षक तथा धावक हरिबहादुर रोकायाले मिल सञ्चालनका लागि ३५ लाखबराबरको जग्गा उपलब्ध गराएका छन् । उनकै नाममा रहेको हरिबहादुर फाउन्डेसनबाट एक लाख ५० हजार नगद सहयोग गरेका छन् । भोकै प्रशिक्षण गराउँदा र अरूसँग सहयोग माग्न जाँदा खेप्नुपरेको तिरस्कारको पीडा हामीलाई मात्रै थाहा छ, धावक रोकायाले भने, त्यसैको अन्त्यका लागि मिल सञ्चालनमा सहयोग गरेको हुँ । कुटानी पिसानी मिल सञ्चालनका लागि ग्रिड इन्टरनेसनल काठमाडांैले १४ लाख, राधा पौडेल फाउन्डेसनले २५ हजार र स्थानीय वडाले एक लाख ५० हजार रुपैयाँ अनुदान सहयोग गरेका छन् । यस्तै कर्णाली स्पोर्ट्स क्लबका खेलाडीले मिल निर्माणमा श्रमदान गरेका छन् ।"
"करेन्ट लागेर एकको मृत्यु , एक गम्भीर",दमक : मोरङको कानेपोखरीमा करेन्ट लागेर एक कामदारको मृत्यु भएको छ। कानेपोखरी गाउँपालिका७ बस्ने ३५ वर्षीय सागर तोलाङको करेन्ट लागेर मृत्यु भएको हो। करेन्ट लागेर अर्का एकजना घाइते भएका छन्। बेलबारी नगरपालिका७ डाँगीहाट बस्ने २० वर्षीय नविन खवास गम्भीर घाइते भएका हुन्। कानेपोखरी गाउँपालिका७ बरगाछीस्थित राजन तिम्सिनाको घरमा काम गर्ने क्रममा शुक्रबार साँझ उनीहरुलाई करेन्ट लागेको हो। घरको पिलरमा रड ठड्याउने क्रममा ११ हजार भोल्टको तारमा रडले छोएर करेन्ट लागेको हो। घाइते दुबै जनालाई उपचारको लागि नोबेल अस्पताल विराटनगर लगिएको थियो। उपचारकै क्रममा तामाङको साँझ ७ बजे मृत्यु भएको हो। अर्का घाइते नविनको उपचार भइरहेको छ।
दार्चुला जिप दुर्घटनामा मृत्यु भएका ११ जनाकै सनाखत,"दार्चुला : शुक्रबार राति दार्चुला तिङ्कर सडक खण्डको राताकाठामा भएको जीप दुर्घटनामा ज्यान गुमाउने ११ जनाकै सनाखत भएको छ । राति नै घटनास्थलबाट मृतकको शव संकलन गरी जिल्ला अस्पताल ल्याइएको जिल्ला प्रहरी कार्यालय दार्चुलाले जनाएको छ । दुर्घटनामा परी मृत्यु हुनेहरुमा दुहुँ गाउँपालिकाका ४५ वर्षीय कल्यानसिह बडाल उनकी १५ वर्षीया छोरी निर्मला बडाल, दुँहुँ गाउँपालिका२ का ३५ वर्षीया परुली धामी, दुहुँ गाउँपालिका१ का ५४ वर्षीय धनबहादुर बम, दुहुँ गाउँपालिका४ दौलाका ५५ वर्षीय अम्मरा बम, सोही ठाउँकी ४ वर्षीया आयुसा बम, दुहुँ गाउँपालिका१ पीपलचौरीकी ४५ वर्षीया गोमती बम र सोही ठाउँकी ७१ वर्षीय धाना बम रहेका छन् । त्यस्तै बैतडी जिल्ला दोगडाकेदार गाउँपालिका६ सित्तडका ६० वर्षीय प्रताप चन्द भनिने धनबहादुर चन्द, सोही ठाउँका २०वर्षीया स्नेहा चन्द र दुहुँ गाउँपालिका१ की ५३ वर्षीय मानमती भट्ट रहेको जिल्ला प्रहरी कार्यालय दार्चुलाले जनाएको छ । सोही दुर्घटनामा जिप चालक दिपकसिंह धामी गम्भीर घाइते भएका छन् । घाइतेको थप उपचारका लागि शुक्रबार राती नै भारतको पीथौरागढ लगिएको छ । मृत्यु भएका सबैको शव जिल्ला अस्पताल दार्चुलामा पोष्टमार्टम गरी शनिबार नै आफन्तको जिम्मा लगाइने जिल्ला प्रहरी कार्यालय दार्चुलाका निमित्त प्रहरी प्रमुख रविन्द्र कठायतले जानकारी दिए । जीप दुर्घटनाको कारण खुल्न सकेको छैन् । दुर्घटनास्थल राताकाठा क्षेत्रमा सडक चौडा गर्ने कार्य भइरहेको छ । सो क्षेत्रमा कुनै पनि सवारी साधनहरु सञ्चालनमा रोक लगाइएको थियो ।"
भरियाबाट अब्बल व्यवसायीसम्म,"पूर्वकै कर्णाली मानिने सोलुखुम्बुको जुभिङ गाविस ८ (हाल खुम्बु पासाङ ल्हामु गाउँपालिका) पाङगोमआसपास विद्यालय थिएन। आङछिरिङ शेर्पामा सदरमुकाममा पढ्न जाने क्षमता थिएन। तर त्यसताका खुम्बु क्षेत्रमा विदेशीको चहलपहल बाक्लिसकेको थियो। २०२१ असोज २९ गते जन्मिएका शेर्पाको बाल्यकाल गाउँमै बित्यो। २०३० सालतिर बिहानबेलुकीको छाक टार्नकै लागि विदेशीको भारी बोक्न लुक्ला र नाम्चे पुग्नैपर्ने उनको बाध्यता थियो। उनीजस्तै सबै शेर्पा युवाको विकल्प भारी बोक्नु नै थियो। केही शेर्पा युवाले भरिया, किचन ब्वाई, सरदारसम्मको जिम्मेवारी पाउन थालेका थिए। भरिया बन्नुअघि आङछिरिङको दैनिकी पनि घाँसपात, गोठालो र मेलापात नै थियो। भरियाकै भूमिकामा उनी २०३५ ताका काठमाडौं प्रवेश गरे। यसअघि नै उनकी दिदी आङदामी शेर्पाले शेर्पा सोसाइटी ट्रेकिङ एजेन्सी सञ्चालन गरिसकेकी थिइन्। यही कम्पनीमा बसेर उनले किचन ब्वाई, सरदार समेतको भूमिकामा ट्रेकिङ पेसामा आवद्ध भए। आङछिरिङको स्वभाव अरूभन्दा फरक नै थियो। त्यो समय सरदार जिम्मेवारी पाउनु पनि निकै ठूलो उपलब्धि थियो। उनी यसैमा मात्र सीमित भएनन्। दाजु लाक्पा सोनाम र भाउजु पासाङ ल्हामु शेर्पासँग समन्वय गरी उनले नयाँ व्यवसायमा हात हाल्न थाले। दाजुसँग सहकार्य गरी वि सं २०४० सालमा थामसेर्कु ट्रेकिङ कम्पनी स्थापना गरे। आङछिरिङलाई हिमाल आरोहण गर्ने इच्छा नभएको भने होइन। तर यसअघि नै जेठा दाजु फुराग्याल्जेन र माइली भाउजु पासाङल्हामुको हिमाल आरोहणकै क्रममा मृत्यु भएपछि उनले आरोहण नगर्ने निर्णयमा पुगेर व्यवसायलाई अगाडि बढाए। शेर्पा नै भएकाले उनलाई हिमाल आरोहण गर्नु ठूलो विषय थिएन। तर उनले सुुरु गरेको व्यवसाय सफल रूपमा अगाडि बढ्यो। भरियाको भूमिकामा काठमाडौं प्रवेश गरेका थिए आङछिरिङ। सामान्य साक्षर उनलाई राज्यको नीति र राजनीतिक व्यवस्था बुझ्न निकै समय लाग्यो। कर्मचारी संयन्त्र, राजनीतिक व्यवस्थासँग उनले भोग्नुपरेको संघर्ष नै सफल व्यवसायी बन्ने मुख्य आधार बन्यो। परिकल्पनाकारसँगै व्यवसायमा जोखिम मोल्ने आङछिरिङ एउटै व्यवसायमा मात्र सीमित भएनन्। १० वर्षपछिको सम्भावनालाई हेरेर व्यवसाय सुुरु गर्थे उनी। देखिएको र चलिरहेका व्यवसाय भन्दा पनि नयाँनयाँ सम्भावना खोजेर अघि बढ्न खप्पिस व्यक्तिका रूपमा चिनिन्थे। जोखिम मोल्न सक्ने भएकैले आङछिरिङ सफल व्यवसायी बनेको नजिकका मित्र फुर्वा शेर्पाको अनुभव छ। भविष्यद्रष्टाको परिचयले नै आङछिरिङलाई सफल व्यवसायी बनाएको नजिककी बहिनी ल्हाक्फुटी शेर्पा बताउँछिन्। सीमित काममा मात्र नअल्मलिने, माथिल्लो भूमिका मात्र रोज्ने, राजनीति र नीतिमा परिर्वतन खोजिरहने, हरेक क्षण सीमित घेरा तोडेर काम गर्न रुचाउने स्वभाव उनमा रहेको ल्हाक्फुटीको भनाइ छ। सतप्रतिशत व्यवसाय र लगानी उनले स्वदेशमै गरेका छन्। लगानीलाई अंकमा आकलन गर्न कठिन छ। हजारौं परिवारलाई जागिर दिएर गुजारा चलाउन सघाएका छन्। हिमालसँग परिचित भएकैले पर्यटन क्षेत्रमा सफल व्यवसायीको रूपमा चिनिए। पछि हिमाललाई छिचोलेर आकाशतिर लम्किए। उनको अर्को सफलता हवाई क्षेत्र हो। २१ वर्षदेखि यति एयरलाइन्सलाई निरन्तर सञ्चालन गरी देशकै उत्कृष्ट हवाई कम्पनीको रूपमा विकसित गरे। विसं २०५४ सालमा तारा एयरलाइन्सबाट दुर्गम क्षेत्रमा सेवा विस्तार गर्दै आएका थिए। डेडदर्जन बढी विमान खरिद गरी सञ्चालनमा ल्याउने नेपालकै ठूलो विमान कम्पनी बनेको छ यति एयरलाइन्स। चार एटिआर विमान खरिदको अन्तिम तयारी उनको थियो। दुई वर्षअघिदेखि उनकै व्यवस्थापनमा यति वल्र्ड कम्पनीबाट अन्तर्राष्ट्रिय उडान पनि सुरु भयो। हिमालय एयरलाइन्सका नामबाट तीनवटा ३२० जहाजले चार गन्तव्यमा अन्तर्राष्ट्रिय उडान गरिरहेका छन्। उनले सञ्चालनमा ल्याएको एयर डाइनेस्टी हेलिकप्टर पनि दसकदेखि सफल कम्पनीको रूपमा चिनिएको छ। उत्कृष्ट राजस्व बुझाएबापत नेपाल सरकारबाट तीन वर्षसम्म निरन्तर पजेरो गाडी उपहार पाउने व्यक्ति पनि हुन् आङछिरिङ। दोस्रो पुस्तालाई व्यवसाय जिम्मा आङछिरिङको व्यावसायिक जीवन पुस्तक नै बनिसकेको छ। परिवारसँगको सहकार्यसँगै थाम्सेर्कु कम्पनीबाट सुरु भएर यति माउन्टेन रिसोर्ट, कसरा रिसोर्ट, गोकर्ण फरेस्ट रिसोर्ट, निर्माणाधीन पाँचतारे होेटेल मेची क्राउन, केर एन्ड ड्वेनी नेपाल, कोरा टुर, यति एड्भेन्चर, यति होलिडेजसहितको कम्पनीमा उनको अर्बांैको लगानी छ। हवाई क्षेत्रमा उनको कम्पनी सबैभन्दा ठूलो हो। नाफामुखी व्यवसाय मात्र नभएर दूरदराजका क्षेत्रमा हवाई सुविधा पुर्याउने उनकै कम्पनी हो। उनमा जनताले सेवा पाउनुपर्छ, नाफा मात्र सबैथोक होइन भन्ने भावना थियो। नाफा दोस्रो प्राथमिकता बन्यो व्यवहारमा पनि। शून्यबाट उठेर देशकै अर्थतन्त्रमा अब्बल भूमिका निभाएका आङछिरिङको निधनबाट देशले नै उत्कृष्ट व्यवसायी गुमाउनुपरेको छ। सहयोगी भाइ भीमराज राईका अनुसार पैसा लगानी गरेर मात्र व्यवसाय सफल हुँदैन भन्नेमा विश्वास गर्थे आङछिरिङ। व्यवसायी बनेपछि सफल हुनुपर्छ भन्ने उनको मान्यता थियो, राईले भने। तल्लोस्तरबाट आएर ठूलो व्यवसायी बनेकाले गरिब र असहायको उद्धारप्रति आङछिरिङ संवेदनशील बन्थे। सयौं बालबालिकालाई शिक्षाको व्यवस्था, गरिबलाई बास, गाउँगाउँमा विद्यालय तथा स्वास्थ्यचौकी निर्माण गरे पनि उनले त्यसलाई चर्चामा ल्याउन चाहेनन्। उनलाई व्यवसायमा सफल बनाउन पत्नी चन्दा राई र दुई छोरा क्याप्टेन पासाङ र नुर्वु शेर्पाको भूमिका कम छैन। केही वर्षदेखि शेर्पाले आफ्नो व्यवसाय व्यवस्थापनको जिम्मा पत्नी चन्दा र दुई छोरा पासाङ र नुर्वलाई लगाइसकेका थिए। व्यवसाय अझै सफल बनाउन बुवाको स्वभावलाई निरन्तरता दिइने पासाङको भनाइ छ। राजनीतिमा अदृष्य निर्णायक पात्रो पेसासँगै राजनीतिमा पनि अग्रणी भूमिका निर्वाह गर्ने शेर्पाले त्यस्तो भूमिकाबारे कहिल्यै सार्वजनिक गर्न चाहेनन्। ब्युरोक्रेसी र राजनीतिमा उनको भूमिका निर्णायक र अब्बल हुन्थ्यो। उनी सञ्चारमाध्यममा कहिल्यै देखिन चाहेनन्। समयअनुसार सामाजिक सञ्जालमा समेत नजोडिएका आङछिरिङ त्यसैले त फरक पात्रोको रूपमा चिनिन्छन्। कर्मचारीतन्त्रमा देखिएको कमजोरी सुधार गर्नदेखि समयअनुसार आवश्यक नयाँ नीति परिमार्जन गर्न उनको भूमिका हुन्थ्यो। तेह्रथुममा नयाँ विमानस्थल निर्माणमा आफ्नो भूमिका के हुन सक्ला भन्ने उद्देश्यले उनी पर्यटनमन्त्री रवीन्द्र अधिकारीसँग त्यहाँ पुगेका थिए। समयसँगै पाथीभरा मन्दिर क्षेत्रमा पुग्ने केवलकार निर्माणको सम्भावनालाई नियाल्ने पनि उनको उद्देश्य थियो। तर दुर्घटनाले यो सपना साकार पार्न दिएन। आङछिरिङको परिवारमा यो पाँचौं दुर्घटना आङछिरिङको परिवारमा सबैको भाग्य र कर्म जति बलियो देखियो मेहनत पनि उत्तिकै। त्यसैले त जुनसुकै क्षेत्रमा पनि सफलता मिलेको छ। तर दुर्घटनै दुर्घटनाको सिकार बन्न पुग्यो यो परिवार। शेर्पाको परिवारमा भएको यो पाँचौं दुर्घटना हो। करिब २०३० सालतिर आङछिरिङका जेठा दाजु फुराग्याल्जेन शेर्पाको धौलागिरी हिमाल आरोहणका क्रममा मृत्यु भयो। उनकी सहोदार माइली भाउजु पासाङ ल्हामु शेर्पाको २०५० वैशाख १० गते सगरमाथा आरोहण गरी फर्कने क्रममा हिमपहिरोमा पुरिएर मृत्यु भयो। २०५५ सालमा आङछिरिङका कान्छा भाई टेन्डी शेर्पा रेस्क्यू गर्न जाँदा सोलुखुम्बुको बासामा एमआई १७ हेलिकप्टर दुर्घटनामा परी मृत्यु भयो। आङछिरिङका माइला दाजु लाक्पा सोनाम र उनकी पत्नी पनि लुक्लामा हेलिकप्टर दुर्घटनामा परेर पनि भाग्यले बच्न सफल भएका थिए। यो परिवारमा दुर्घटनामाथि दुर्घटना थपिएको छ। यो परिवारलाई विपत्ले किन छाड्दैन ? शुभचिन्तक प्रश्न गर्छन्। शून्यबाट उठेर अहिले देशकै अर्थतन्त्रमा अब्बल भूमिका निभाउन सक्ने शेर्पा परिवारमा दुर्घटनामाथि दुर्घटना थपिँदा देशले नै उत्कृष्ट व्यवसायी गुमाउनुपरेको उनीहरू बताउँछन्। दुर्घटनाबाटै एकै परिवारमा चारजनाको मृत्यु हुनुले दैवले असल र सक्षम परिवारमाथि नै प्रहार गरेको भान हुन्छ।"
मोटर गुड्न थालेपछि समृद्धितर्फ पश्चिम पहाड,"कर्णाली ब्युरो । सुर्खेत : पूर्वपश्चिम जोड्ने मध्यपहाडी लोकमार्गको ट्र्याक खुलेसँगै कालोपत्रे सुरु भएको छ। मोटरसमेत गुड्न थालेपछि पश्चिम पहाडमा विकासको ढोका खुलेको छ। विकट बस्ती लोकमार्गमा जोडिएसँगै वर्षौंदेखि अभावमा रुमल्लिएको पश्चिम पहाड विस्तारै समृद्धितर्फ लम्किन थालेको हो। यो लोकमार्गले छुने कर्णालीका पहाडी जिल्ला रुकुम पश्चिम, जाजरकोट र दैलेखखण्डमा कालोपत्रे सुरु भएको छ। लोकमार्गअन्तर्गत अधिकांश स्थानमा पक्की पुल निर्माण प्रक्रिया अगाडि बढेको छ। मुअब्जाको विवाद मिलाउँदै सडक विस्तार र स्तरोन्नति गर्न थालिएको छ। स्तरोन्नतिसँगै सवारीसाधन गुड्न थालेपछि पश्चिम पहाडका बस्ती राजमार्गसँग जोडिएका छन्। यसबाट नागरिकलाई भारी बोक्नुपर्ने बाध्यता हटेको छ भने हिँड्नुपर्ने समस्या पनि टर्दै गएको छ। पाँचथरबाट सुरु भएको एक हजार सात सय ६५ किलोमिटर लामो यो लोकमार्ग कर्णालीका पहाडी जिल्ला जोड्दै भारतको सिमाना झुलाघाटसम्म पुगेको छ। लोकमार्गअन्तर्गत कतिपय स्थानमा बजार नै विस्तार भइसकेका छन्। पहाडी क्षेत्रमा समेत राजमार्ग बनेपछि अहिले मानिस सडक छेउछाउमा बस्ती सर्न थालेका छन्। त्यसमा पनि कालोपत्रेको कामै अगाडि बढेपछि हिजोआज दुर्गम गाउँ बजारमा परिणत भएका छन्। गाउँनजिकै बजार विस्तार भएपछि स्थानीयलाई उत्पादन गरेका वस्तु बिक्री गर्न सहज बनेको हो। यसले उनीहरूको आम्दानी पनि बढेको छ। विगतमा सडक नहुँदा निर्माण सामान ढुवानी गर्न नसकेर रोकिएका कतिपय आयोजना पनि हिजोआज सञ्चालनमा आएका छन्। रुकुममा लोकमार्गको एक सय २० किलोमिटर सडक पर्छ। यहाँबाट अन्य सडकबाट भन्दा लोकमार्ग भएर संघीय राजधानी काठमाडौं आठ घण्टा छिटो पुग्न सकिन्छ। यसले सर्वसाधारणको गाडी भाडा बचत भएको छ भने गाउँमा उत्पादन भएका वस्तु बजारसम्म पुर्याउन सहज भएको छ। दुई वर्षभित्र रुकुम खण्डमा कालोपत्रे सक्नेगरी काम भइरहेको मध्यपहाडी लोकमार्ग निर्माण आयोजना पश्चिम खण्डका इन्जिनियर शुभराज न्यौपानेले बताए। रुकुम खण्डमा पर्ने १० वटा पुलमध्ये तीन वटा निर्माण सम्पन्न भएका छन् भने बाँकी निर्माणाधीन अवस्थामा छन्। पर्यटन विकासमा यो मार्गले महत्त्वपूर्ण योगदान गरेको छ। लोकमार्गमा गाडी गुडेसँगै जिल्लामा आउने पर्यटकको संख्या पनि बढेको छ। जाजरकोट र दैलेखमा पनि सडकको कालोपत्रे र स्तरनोन्तीको काम भइरहेको छ। जाजरकोटखण्डमा पर्ने ८२ किलोमिटर सडकखण्डलाई ३० महिनाभित्र कालोपत्रे गर्नेगरी काम सुरु गरिएको हो। एक अर्ब रुपैयाँमा कालोपत्रे सक्नेगरी शर्मा सिंह एन्ड ब्रदर्श जेबी काठमाडौंले ठेक्का लिएको छ। निर्धारित समयमै काम सम्पन्न गर्नका लागि मुख्य क्याम्प कुदु र सहायक क्याम्प पाँच ठाउँमा राखी करिब पाँचसय जना मजदुरले काम गरिरहेका छन्। सडकको नाली निर्माण, कटिङ, मेसिनरी वाल लगाउने र सडक चौडाइलगायत काम भइरहेको आयोजनाका इन्जिनियर तुला शर्माले बताए। भेरी नगरपालिकाका प्रमुख चन्द्रप्रकाश घर्तीले सडक निर्माणमा गुणस्तरीयता कायम गर्न आफूहरूले निगरानी गर्ने बताए। यस्तै, यो लोकमार्गअन्तर्गत दैलेखको राकमकर्णाली र वेस्तडामा बजार विस्तार भइसकेका छन्। यसले स्थानीयलाई वर्षौंपछि गाउँनजिकै किनमेल र बिक्री गर्न सहज भएको छ। दैलेख सडकखण्डमा पनि निर्माणले तीव्रता पाएको छ। दैलेखमा पर्ने एक सय २६ किलोमिटर सडकमध्ये तत्काल ५१ किलोमिटर सडकखण्ड कालोपत्रे गर्ने कार्य सुरु भएको छ। बाँकी ७५ किलोमिटर सडकको कालोपत्रेका लागि पनि टेन्डर प्रक्रिया अगाडि बढेको आयोजनाले जनाएको छ। आयोजनाको दैलेखस्थित कार्यालयका प्रमुख नारायणप्रसाद न्युरेले ०७७ वैशाखसम्म जिल्लाभित्रको एक सय २६ किलोमिटर सडक कालोपत्रे गरिसक्ने बताए। उनले विवादित भनिएको दैलेख सदरमुकाम क्षेत्रको पनि टुंगो लगाइएको जनाए। कार्यालयका इन्जिनियर तुलाराम शर्माले भने, सदरमुकाममा मुआब्जाको विवाद टुंगिएको छ, अब काडाँचौर हुँदै सडक अगाडि जान्छ। मध्यपहाडी लोकमार्ग निर्माणले सुदूरपश्चिमका पहाडी जिल्लामा पनि विकासका संकेत देखिएका छन्। अछामको बयाला निवासी हर्कबहादुर थापाले भने, सधैं यो क्षेत्रलाई हेपियो, हामी आजसम्म अभावमै बाँच्यौं। अहिले गाउँ राजमार्गमा जोडिएका छन्, अब हाम्रो क्षेत्रले पनि विकासको काँचुली फेर्ने भयो। लोकमार्गको ९० किलोमिटर सडक अछाममा पर्छ। सडक निर्माणपछि अछामका दुर्गम स्थान विनायक, गौरीटार र ठूलासैनमा बजार विस्तार भएका छन्। गाउँमै बजार चम्केपछि गाउँलेलाई दैनिक उपभोग्य सामान खरिद गर्न सदरमुकाम नै पुग्नुपर्ने समस्या हराएको छ। यो लोकमार्ग डोटीको सिलगढी हँुदै डडेलधुरा र त्यहाँबाट बैतडीको पाटन हुँदै भारतको सिमानामा रहेको झुलाघाटसम्म पुगेको छ। पुल बनाउन अल्टिमेटम जाजरकोटको कुदु र रुकुम पश्चिमको चौरजहारी जोड्ने भेरी पुल निर्माण थाल्न ठेकेदार कम्पनीलाई एकहप्ते अल्टिमेटम दिइएको छ। साताभित्र काम सुचारु नगरे जिल्ला प्रशासन कार्यालय जाजरकोट र मध्यपहाडी सडक आयोजना कार्यालयले ठेक्का सम्झौता तोड्ने चेतावनी दिएका हुन्। फागुन ९ गते अझै बनेन भेरी पुल शीर्षकमा अन्नपूर्ण पोस्ट्मा समाचार प्रकाशन भएपछि स्थानीय प्रशासनले अलपत्र पुल निर्माणबारे चासो लिएको हो। प्रमुख जिल्ला अधिकारी ललित बस्नेतसहितको टोलीले पुल निर्माणको अवस्थाबारे स्थलगत निरीक्षण गरी सडक विकास आयोजनामार्फत ठेकेदार कम्पनीलाई पुल निर्माण गर्न एकहप्ते समयसीमा तोकेको हो। सम्बन्धित निकायको चेतावनीपछि ठेकेदार कम्पनीले अलपत्र परेको पुलको काम तत्काल थाल्ने प्रतिबद्धता जनाएको छ। तीन वषर्मा काम सक्ने गरी ०६९ सालमा पुलको ठेक्का सम्झौता भएको थियो। १३ करोड ४७ लाख लागतको उक्त पुल निर्माण गर्ने जिम्मा वाइपी कन्स्ट्रक्सन प्रालि ललितपुरले लिएको थियो। ठेक्का सम्झौता भएको ६ वर्ष बितिसक्दा पनि पुलको केही पिलरको कामबाहेक अन्य काम अघि बढ्न सकेको छैन। लामो समय सम्पर्कविहीन भएर काम अलपत्र पारेका निर्माण व्यवसायी राजुप्रसाद श्रेष्ठ ठेक्का सम्झौता तोड्ने चेतावनीपछि सम्पर्कमा आएको प्रमुख जिल्ला अधिकारी बस्नेतले बताए। तोकिएको समयमा काम सुरु नगरे ठेक्कासम्झौता तोडेर नयाँ प्रक्रियामा जाने प्रजिअ बस्नेतको भनाइ छ। पुरानो डिजाइनअनुसार पिलर तथा स्टिलपार्ट भएको पुल निर्माण गर्नुपर्ने थियो। तर, नदीको वहाव डाइभर्सन गर्न नसकिने भएपछि पिलर निर्माण रद्द गरेर लठ्ठावाला सस्पेन्सन ब्रिज बनाउने नयाँ डिजाइन बनेको हो। सडक विभागकै कारण पुल निर्माण ढिलाइ भए पनि अब तत्काल काम थाल्ने निर्माण व्यवसायी श्रेष्ठले बताए। सुर्खेतबाट ललितबहादुर बुढा, जाजरकोटबाट राजेन्द्र कार्की, दैलेखबाट यज्ञराज थापा र रुकुम पश्चिमबाट महेश केसी।"
डोल्पामा नगर र एजेन्टको विवादले बालबालिकाले किताब पाएनन्,"डोल्पा : डोल्पाको त्रिपुरासुन्दरी नगरपालिका र एजेन्टबीच विवाद हुँदा नगरपालिकाका बालबालिकाले पाठ्यपुस्तक पाएका छैनन्। शैक्षिक सत्र सुरु भएको दुई साता बितिसक्दा पनि दुईपक्ष बीचको विवादको जिल्लामा पुगेका किताब बितरण नहुँदा बालबालिका समस्यामा परेका हुन्। त्रिपूरा सुन्दरी नगरपालिकाका निमित्त कार्यकारी अधिकृत हिराचन्द्र धरला र किताब वितरक पूर्णकेशर न्यौपाने बीचको आपसी विवादका बढेकोले किताब वितरण नभएको हो। नगरपालिका भित्रका विद्यालयमा किताब ढुवानी गर्ने जिम्मेवारी पाएका सृष्टि एण्ड स्मृति स्टेशनरी सप्लायर्सका प्रोप्रराइटर पूर्णकेशर न्यौपानेलले आफूलाई कांग्रेसी समर्थक भन्दै पाठ्पुस्तक एजेन्टबाट हटाउने चलखेल नगरले गरेको आरोप लगाए। फागुनको १ गतेबाटै डोल्पामा शैक्षिक सत्र सुरु भइ विद्यालय खुले पनि त्रिपुरासुन्दरी नगरपालिका अन्तर्गतका वडा ७, ८, १ र २ मा रहेका १८ विद्यालयका झण्डै १ हजार ५ सय बालबालिकाको हातमा पाठ्यपुस्तक पुगेकका छैनन्। बिस्तारै पाठ्पुस्तक वितरकबाट हटाउने हिसावले मेरो विद्यालय क्षेत्र खुम्च्याउँदै लैजाने नियतले विगतमा ढुवानी गरिँदै आएको पहाडा क्षेत्रका ८ ओटा विद्यालयको सिफारिस नगरले दिन नमाने पनि जनक शिक्षा सामाग्री केन्द्रबाट विश्वासको आधारमा सबैभन्दा पहिले पाठ्यपुस्तक ल्याइ पुर्याएको न्यौपानको दावी छ। निमित्त कार्यकारी अधिकृत धरलाले भने सबैलाई मिलाएर पाठ्पुस्तक ढुवानी गर्ने जिम्मेवारी दिँदा सहज र छिटो जिल्लामा पाठ्पुस्तक पुग्न सक्छ भनेर मनोज बोहरा र पूर्णकेशर न्यौपानेलाई विद्यालय बाँडिएको, कुनै पनि राजनीतिक पूर्वाग्रह राखेर त्यसो नगरिएको बताए। पाठ्यपुस्तक जिल्लमा समयमै पुर्याए पनि नगरले सिफरिस नगरेका विद्यालयका किताबहरुको भुक्ततानी रोक्का गर्ने निमिक्त कार्यकारी धरलाले बताएपछि आफूले किताब वितरण नगरेर थन्क्याएको वितरक न्यौपानेले जानकारी दिए। त्रिपूरासुन्दरी नगरपालिकाका १८ विद्यालयका १५ सय बालबालिकाको लागि १ देखि १० कक्षासम्मका १२ सय थान पाठ्यपुस्तक स्थानीय एजेन्टाले जिल्लामा ल्याइसकेका छन्। जिल्लाका अधिकांश विद्यालयका पाठ्यपुस्तक खरिद भइसकेको, केहि जिल्लामा पुगेको र केहि आउँदै गरेको शिक्षा विकास तथा समन्वय इकाइले जानकारी दिएको छ।"
ट्याक्टर दुर्घटना हुँदा चालकको मृत्यु,दमक : झापाको विर्तामोडमा ट्याक्टर दुर्घटना हुँदा चालकको मृत्यु भएको छ। दुर्घटनामा बिर्तामोड नगरपालिका७ बस्ने ३२ वर्षीय अर्जुन मुर्मुको मृत्यु भएको हो। बिर्तामोड नगरपालिका७ मिलडाँडास्थित भित्री सडकमा ट्याक्टर दुर्घटना हुँदा चालकको मृत्यु भएको हो। शुक्रबार राति दुर्घटना हुँदा गम्भीर घाइते चालकको उपचारको क्रममा मेची अञ्चाल अस्पताल भद्रपुरमा मृत्यु भएको जिल्ला प्रहरी कार्यालय झापाले जनाएको छ।
मोरङमा करेन्ट लागेर कामदारको मृत्यु,विराटनगर : मोरङमा करेन्ट लागेर एक जनाको मृत्यु भएको छ। कानेपोखरी गाउँपालिका७ बरगाछीका राजन तिम्सिनाको घर बनाउने काम गर्ने कामदारको मृत्यु भएको हो। करेन्ट लागेर बेलबारी नगरपालिका७ का ३५ वर्षका सागर तोलाङको मृत्यु भएको इलाका प्रहरी कार्यालय पथरीका प्रहरी निरीक्षक कमल बजगाईंले जानकारी दिए । शुक्रबार साँझ तिम्सिनाको निर्माणाधीन घरको दोस्रो तलाको पिलरको रड उठाउने क्रममा ११ हजार भोल्टको नाङ्गो तारमा रडले छुँदा सागर तोलाङ र २० वर्षका नवीन खवास घाइते भएका थिए । घाइते दुवै जनालाई उपचारका लागि नोबेल शिक्षण अस्पताल विराटनगर ल्याइएकोमा तोलाङको उपचारका क्रममा राति मृत्यु भएको हो । घाइते नवीनको नोबेलमै उपचार भइरहेको छ । घटनाका बारेमा अनुसन्धान सुरु गरिएको प्रहरीले जनाएको छ ।
"अन्न बुझाऊ, खोला तर","विराटनगर : मोरङको जहदा गाउँपालिका१ र २ को सिमानास्थित पिपरा घाट भएर बग्ने सिंघीया खोलामाथि बाँसको भाटा प्रयोग गरी बनाइएको अस्थायी कच्ची पुल छ। यो पुल भारतीय नागरिक ७५ वर्षीय जगमलाल रामले कात्तिकमा बनाएका हुन्। भारत विहार फूलकाहीका राम त्यही पुल छेउको ऐलानी जग्गामा झुपडी बनाएर श्रीमतीसहित बस्छन्। उनी बस्ने जमिन भने नेपालको हो। चार छोराछोरी भारतमै बस्छन्। प्रत्येक वर्ष कात्तिकमा बाँसको भाटा प्रयोग गरी उनी पुल बनाउँछन्। यो पुलले एक वर्ष धान्छ। बाँसका भाटा मक्किन थालेपछि राम नयाँ पुल बनाउँछन्। पुल बनाउन लाग्ने सबै खर्च उनकै हुन्छ। उनले बाँसको भाटा प्रयोग गरी बनाएको ३२ फिट लामो पुल हुँदै स्थानीय बासिन्दालाई खोला तर्न केही सहज भएको छ। खोलाबाट सम्भव नभएपछि स्थानीय साइकल, मोटरसाइकलसमेत यही पुलबाट तार्छन्। पुल प्रयोग गर्ने स्थानीयले रामलाई ट्याक्स बुझाउनु पर्छ। स्थानीयले बुझाउने ट्याक्स को प्रकृति भने फरक छ। उनीहरू खोला तरेबापत रामलाई रकम बुझाउँदैनन्। वार्षिक रूपमा धान, गहुँलगायत अन्न बुझाउँछन्। जाहदा२ हरिनगराका सुनील राजवंशीको परिवारका सदस्यले वर्षभरि यो पुल प्रयोग गर्नुपर्छ। उनको परिवारका सदस्यले हरिनगराबाट भारतको जोगबनी, विराटनगरको रानी, विराटनगर बजारलगायत स्थानमा पुग्न पुल प्रयोग गर्नै पर्ने बाध्यता छ। पुल प्रयोग गरेबापत सुनीलले वर्षको एक मन (४० किलो) धान र १० किलो गहुँ रामलाई बुझाउनुपर्छ। यो पुल भएर दैनिक हिँड्नुपर्छ, सुनीलले भने, पुल प्रयोग गरेबापत वर्षभरको एकै पटक धान र गहुँ बुझाउँछु। चन्दन गिरीका परिवारले पनि रामलाई वर्षको २० किलो धान बुझाउँछ। स्थानीयले पुल प्रयोग गरेबापत वर्षको एकमुष्ट अन्न बुझाउनुपर्ने चन्दनले बताए। बिहानबेलुका हामीले यो पुल प्रयोग नगरे उपाय छैन। पुलबाट नहिँडे खोला तर्न मुस्किल हुन्छ, उनले भने, पुल प्रयोग गरेबापत पुल बनाउनेलाई एक वर्षको एकमुस्ट अन्न बुझाउने गरिएको छ। आफ्नो हैसियतअनुसार अन्न दिँदा उनले सहजै स्विकार्छन्। सुनील र चन्दन मात्र होइन जहदा१, २, ३ र ५ का बुधनगर, भातिगछ, हरिनगरा, धुनीलगायत सर्वसाधारणले दैनिकजसो विभिन्न ठाउँमा जान यो पुल प्रयोग गर्नुपर्छ। स्थानीयलाई काम विशेषले त्यहाँबाट दैनिकजसो विराटनगर, रानी, जोगबनीलगायत स्थान पुग्नै पर्छ। यी ठाउँमा ज्याला मजदुरी, किनमेल, स्वास्थ्योपचारलगायतका लागि स्थानीय दिनहँु जानुपर्छ। उनीहरूले बाँसको पुल प्रयोग गर्नुको विकल्प छैन। पुल प्रयोग नगरे हिँडेर खोला तर्नुपर्छ। हिँडेर खोला तर्न र बोकेर सामान खोला तार्न सम्भव नहुने स्थानीय दीपेशकुमार चौधरीले बताए। पुल प्रयोग नगरे तीन घण्टाको यात्रा गरिसकेपछि मात्रै विराटनगर, रानी, जोगबनीलगायत ठाउँ पुगिन्छ। पुल प्रयोग नगरे दैनिकी चलाउन कठिनाइ हुने चौधरी बताउँछन्। पैदल हिँडेर खोला तर्न त सकिन्छ। तर, लगभग दुई फिट पानी हुने खोलामा सबै जुत्ता र कपडा भिजिहाल्छ, उनले भने, त्यही भएर सधैं हिँडेर खोला तर्न सम्भव छैन। कच्ची भए पनि बाँसको पुल प्रयोग गर्नै पर्छ। उनका अनुसार खोलामा पुल हालेर वारपार गर्न सजिलो बनाइदिने रामले अन्न चाहिँ स्थानीय बासिन्दासँग मात्रै लिने गरेका छन्। स्थानीयसँग मात्रै ट्याक्स बापतको अन्न लिने गर्छन्। बाहिरकाबाट भने उनले नगदै ट्याक्स उठाउँछन्। पैदल हिँड्नेसँग र साइकल तार्नेसँग पाँचपाँच रुपैयाँ लिने गर्छु, रामले भने, मोटरसाइकल तार्दा एक हजार रुपैयाँ लाग्छ।उनले पुल बनाउन आफूले धेरै मिहिनेत गर्नुपर्ने र बाँस किन्दा धेरै रकम खर्च हुने भएका कारण पुल प्रयोग गर्नेसँग ट्याक्स लिने गरेको सुनाए। एउटा पुल बनाउन सयवटा बाँस लाग्ने उनले सुनाए। एउटा बाँसलाई एक सय ५० रुपैयाँभन्दा बढी पर्छ। पुल बनाउन लगभग २० हजार रुपैयाँ खर्च हुन्छ। मिहिनेत पनि त्यत्तिकै पर्छ, रामले भने, पुल बनाउन मिहिनेत गरेबापत लिने ट्याक्स बाट आएको अन्न र पैसाले हाम्रो जीविका चलिरहेको छ। ट्याक्सबापत लिएको केही पैसा जम्मा गरेर राख्दै अर्को वर्षका लागि पुल बनाउन खर्च गर्ने गरेको छु। उनले एउटाले एक वर्षजति टिक्ने र त्यसपछि बाँसका भाटा मक्काएर कमजोर बन्ने गरेपछि अर्को नयाँ पुल निर्माण गर्ने गरेको सुनाए। उनको यो क्रम ८ वर्षदेखि जारी छ। रामले स्थानीयबाट ट्याक्स बापत २० मन जति अन्न संकलन हुने र त्यसले वर्षभरि खान पुग्ने गरेको सुनाए। खोलामा पक्की पुल नहुँदा जहदा१, २, ३, ५ र ७ का बासिन्दाले वर्षौंदेखि सास्ती भोग्नुपरिरहेको छ। जहदा २ का वडाध्यक्ष राजेश श्रेष्ठका अनुसार एक दर्जन बस्तीका बासिन्दाले यही पुल प्रयोग गर्नुपर्छ। यो सडक केन्द्रीय आयोजनामा परे पनि अहिलेसम्म पक्की पुल निर्माण भएको छैन। गाउँपालिकाका धेरै बस्तीका बासिन्दाका साथै भारतीयको सीमावर्ती क्षेत्रका सुनरीमठ, डुम्रहासम्मका बासिन्दाले यही कच्ची पुलबाट खोला वारपार गर्ने वडाध्यक्ष श्रेष्ठले बताए। दैनिक दुई हजारभन्दा बढी मानिसले बाँसको पुल प्रयोग गर्छन्। स्थानीयलाई खेतमा उत्पादित अन्न खोला पार गर्न समस्या हुने गरेको उनको भनाइ छ। भारी बोकेर कच्ची पुलबाट जाँदा जोखिम हुने भएपछि कतिपयले त तीन घण्टा लामो बाटो घुम्ने गरेका छन्, श्रेष्ठले भने, कतिपय यही पुलबाट ट्याक्स बुझाएर जोखिमयुक्त तवरबाट हिँड्न बाध्य छन्। ग्रामीण क्षेत्रका सर्वसाधारणलाई पुल नभएका कारण समस्या भइरहेको पीडा पटकपटक प्रदेश र संघीय सरकारलाई राखे पनि सरकारले नसुनेको उनको गुनासो छ।"
नगरका योजनाकार थिए युवराज,"दमक : हेलिकप्टर दुर्घटनामा ज्यान गुमाएका उपसचिव युवराज दाहाललाई विकासप्रेमी प्रशासक भनेर दमकवासीले सम्झना गरेका छन्। दमक नगरपालिकामा प्रशासकीय अधिकृत भएर दाहाल तीन वर्षभन्दा बढी समय बसेका थिए। त्यस बेला गरेका विकास र जनसेवाका कामको सम्झना स्थानीयले गरिरहेका छन्। उहाँमा नेतृत्वकर्तामा हुनुपर्ने सर्वगुण थियो, मेयर रोमनाथ ओलीले भने, सबैलाई विश्वासमा लिएर काम गर्ने क्षमता थियो। यस्ता कुशल प्रशासक गुमाउनुपरेकोमा एकदमै दुःखी छु। दमक उद्योग वाणिज्य संघका अध्यक्ष राजेन्द्र ढकालले नीडर र निष्ठावान् प्रशासकका रूपमा स्मरण गरेका छन्। नगरको विकासका लागि निर्वाह गरेको भूमिका स्थानीयले सधैं स्मरण गरिरहने उनको भनाइ छ। दाहालले दमकलाई देशकै उत्कृष्ट नगरका रूपमा चिनाउनुका साथै विभिन्न महत्त्वाकांक्षी योजना भित्त्याएका थिए। राष्ट्रिय गौरवका आयोजना केही सुरुवाती चरणमा छन् भने केही सुरु हुन बाँकी छन्। उनले नगरको मुहार फेर्ने दीर्घकालीन योजना ल्याएका थिए। उनी हुँदा हरित नगर, समृद्ध दमकको दूरदृष्टि निर्धारण गरिएको थियो। बृहत् औद्योगिक क्षेत्रको अवधारणा ल्याइएको थियो, जुन चिनियाँ लगानीमा निर्माणको चरणमा छ। औद्योगिक क्षेत्रका लागि जग्गा अधिग्रहण गरी धमाधम मुआब्जा वितरण भइरहेको छ। विश्वकै अग्लो बुद्ध मूर्तिसहितको पार्क बनाउने योजनासमेत उनले अघि सारेका थिए। लुम्बिनीलाई बुद्ध सर्किटका रूपमा जोड्ने गरी पार्क बनाउने उनको योजनाअनुरुप काम अघि बढिरहेको छ। वडा नम्बर मा जग्गा व्यवस्थापनको काम भइरहेको छ। अत्याधुनिक सुविधासम्पन्न भ्युटावर निर्माण योजनासमेत उनले ल्याएका थिए। उनकै योजनाअनुसार दमक सभागृह निर्माणाधीन छ। पहिलो नगरसभाबाट धिमाल जातिलाई पहिलो नागरिकका रूपमा घोषणा गरियो। ग्रिनबेल्ट, फोहोर व्यवस्थापन, बाटोघाटो उनकै पालामा व्यवस्थित भएका थिए। उनले नगरलाई कसरी अघि बढाउन सकिन्छ भनेर विभिन्न मुलुकको अभ्यासबारे अध्ययन गरेका थिए। स्थानीय निर्वाचनपछि जनप्रतिनिधिलाई स्थानीय सरकारको नेतृत्व प्रदान गरेर उनी प्रधानमन्त्रीको कार्यालयमा सरुवा भएका थिए। नगरपालिकामा तीन वर्ष बस्दा गरेका विकास र जनसेवाका कामको स्मरण दमकवासीले गरिरहेका छन्। प्रधानमन्त्रीको स्वकीय सचिवालयका होम थापाले उनलाई मिलनसार र योजनाका द्रष्टाका रूपमा सम्झिएका छन्। थापाका अनुसार उनी राष्ट्रको समृद्धिका लागि दिनरात मिहिनेत गर्थे। कसैलाई बिझाउँदैनथे। सबैलाई साथै लिएर हिँड््ने व्यक्ति थिए। कांग्रेसका क्षेत्रीय सभापति ढुण्डीराज भण्डारीले दाहाल विकासप्रेमी भएको स्मरण गरेका छन्। भण्डारीका अनुसार उनी राजनीतिक प्रभावमुक्त भएर काम गर्थे। वडासदस्य मीना विश्वकर्माले सबैको भावना बुझेर काम गर्ने प्रशासकका रूपमा सम्झिएकी छन्। नगरका कर्मचारीले कुशल प्रशासकका रूपमा सम्झिएका छन्। राजनीतिक अस्थिरताका बीच समग्र नगरको रूप खिच्न दाहाल सफल भएको उनीहरूको बुझाइ छ। पाँचौं तहको कर्मचारीका रूपमा दाहालबाटै नियुक्ति लिएका प्रकाश दुलालले योजना द्रष्टाका रूपमा लिएको बताए। उनका अनुसार जनप्रतिनिधि नभएको अवस्थामा पनि दाहालले नगरलाई चलायमान बनाएका थिए।"

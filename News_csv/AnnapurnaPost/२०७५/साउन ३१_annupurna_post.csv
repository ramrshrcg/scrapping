शीर्षक,विवरण
प्राधिकरण सुध्रने संकेत,"सरकारले अर्काे समानान्तर संस्था गठन गर्न नसक्ने र विकल्पका रूपमा निजी क्षेत्र आउन नसक्ने मुलुकको एउटै मात्र सार्वजनिक निकाय हो विद्युत् प्राधिकरण। कुनै बेला कर्मचारीलाई बोनस खुवाउन सक्ने अवस्थामा नरहेको यो संस्था २०५७ असारदेखि निरन्तर ओरालो लाग्न थाल्यो। अन्य सार्वजनिक निकायजस्तै प्राधिकरणमा पनि राजनीतिक हस्तक्षेपले चरम सीमा नाघेपछि धराशायीउन्मुख भएको हो। २०५७ सालको असारमा खिम्ती र सोही सालको माघदेखि व्यापारिक उत्पादनमा आएको भोटेकोसीलाई अमेरिकी डलरमा बिजुलीको भुक्तानी गर्न सुरु भएपछि प्राधिकरणको आर्थिक अवस्था ओरालो लागेको हो। वैदेशिक लगानी र अमेरिकी डलरमा विद्युत् खरिद सम्झौता (पीपीए) को अनुभव नभएको भन्दै खिम्ती र भोटेकोसीका निर्णायक आफैंले उन्मुक्ति लिए। तर यो क्रम रोकिएन र अर्काे खिम्ती शैलीमा माथिल्लो मस्र्याङ्दीको पनि पीपीए भयो। यसपछि पनि यो क्रम रोकिएको छैन। स्वदेशी लगानीलाई उपेक्षा गरी विदेशी लगानीका नाममा डलर तिर्ने क्रममा प्राधिकरणको हालसम्मको सञ्चित नोक्सानी मात्रै ५६ अर्ब १२ करोड रुपैयाँ पुगेको छ। २८ अर्ब रुपैयाँको घाटालाई सरकारले चार वर्षअघि भड्ताल गर्नुपयो। अब प्राधिकरणको २८ अर्ब १२ करोड रुपैयाँ सञ्चित नोक्सानी कायमै छ। यो पृष्ठभूमिमा प्राधिकरणले गत आर्थिक वर्षमा एक अर्ब एक करोड मुनाफा आर्जन गरेको तथ्यहरू सार्वजनिक भएको छ। यसले अधोगतिमा रहेको प्राधिकरणमा केही सुधार हुन्छ कि भन्ने आशा जगाएको छ। गत वर्ष प्राधिकरणको आर्थिक स्वास्थ्यमा सुधार हुनुको मुख्यतया दुई कारण छन्। पहिलो, चुहावट नियन्त्रण र अर्काे २०७२ वैशाख १२ को भूकम्पका कारण बिजुली उत्पादन ठप्प भएको भोटेकोसी (४५ मेगावाट) लाई डलरमा भुक्तानी गर्नुनपरेको अवस्था। भोटेकोसीलाई वर्षको २ करोड २० लाख अमेरिकी डलर (२ अर्ब २० करोड रुपैयाँ) भुक्तानी गर्नुपथ्र्याे। चुहावट नियन्त्रणबाट मात्रै प्राधिकरणले थप ४ अर्ब रुपैयाँ आम्दानी गर्न सफल भयो। कुनै बेला कुल प्रणालीमा २७ प्रतिशत चुहावट रहेको प्राधिकरणले गत आर्थिक वर्षमा त्यसलाई २० प्रतिशतमा झार्न सफल भयो। यो व्यवस्थापकीय सुधारका कारण प्राधिकरणले चुहावट घटाउन सकेको देखियो। अभै पनि चुहावट न्यूनतम १५ प्रतिशतमा झार्ने लक्ष्य छ। यो लक्ष्य हासिल भएमा प्राधिकरणको आर्थिक क्षमता अझ वृद्धि हुने देखिन्छ। अबको केही महिनापछि भोटेकोसी सन् २०१९ मा पुनः सञ्चालनमा आउँदैछ र उसलाई उही क्रममा (वार्षिक मूल्यवृद्धिसहित) को पीपीए अवधिभर डलर भुक्तानी गर्नुपर्ने त छँदैछ। एक प्रकारले भोटेकोसीहित प्राधिकरणले डलरमा पीपीए गरेका आधा दर्जनभन्दा बढी बिजुली कम्पनी उसका लागि स्थायी चुनौती हुन्। त्यसबाहेक प्राधिकरणले निर्माण गरेका उत्पादन, प्रसारण तथा वितरण क्षेत्रका कुनै पनि आयोजना निर्धारित लागत र समयमा पूरा भएका छैनन्। दस वर्षभन्दा बढीदेखि निर्माणाधीन १४ मेगावाटको अभै पूरा भएको छैन। पूरा नहुँदा समयमै बिजुली बेचेर प्राप्त हुने आम्दानी त नाश हुने भयो नै, ठेकेदार, परामर्शदाता र तीन सय प्रतिशतसम्म भत्ताखाने कर्मचारीलाई पालिराख्नुपर्दा आर्थिक स्वास्थ्यमा प्रतिकूल असर पर्छ नै। तसर्थ व्यवस्थापनले ख्याल गर्नुपर्ने आयोजना निर्धारित समयमा पूरा गर्न अपनाउनुपर्ने पद्धतिमा पुनर्विचार आवश्यक छ। प्राधिकरणमा हुने नियमित राजनीतिक हस्तक्षेप अर्काे महारोग हो। नतिजाका आधारमा जिम्मेवारी दिइने पद्धति निर्माण, प्राधिकरणले खरिद गर्ने विभिन्न ठेक्का, उपठेक्का, मालसमानको पारदर्शिता आदि गर्नुपर्ने सुधारका बाँकी सूची हुन्। सरकारको टेलिकमबाहेक अधिकांश सार्वजनिक उद्यम घाटामा छन्। प्राधिकरणको यो सुधार प्रयासले अन्य संस्थानलाई पनि नैतिक दबाब उत्पन्न गराएको छ। यसका लागि सरकारले आफ्ना कार्यकर्ता भर्ती गर्नेदेखि ठेक्काका सर्त बदल्न लगाई नेताले चाहेका ठेकेदार छनोट हुने पद्धति अन्त्य गर्न सके प्राधिकरण बल्ल थितिमा चल्न सक्छ।"
कर छली गर्ने नै करको विरोधमा छन्,"विराटनगर : प्रदेश १ का आर्थिक मामिला तथा योजनामन्त्री इन्द्रबहादुर आङबोले करको दायरा फराकिलो बनाउँदा स्थानीय तहबाट कतिपय ठाउँमा बढी भार हुन पुगेको बताएका छन्। कर छली गर्न पल्केकाहरु सरकारको सुशासन अनि समृद्धिको अभियानबाट अतालिएर स्थानीय तहले करका सन्दर्भमा गरेको सामान्य गल्तीलाई तिलको पहाड बनाएर प्रचारबाजीमा उत्रिएको आरोप उनको छ। जनप्रतिनिधिको नियत जनतालाई दुःख दिने भन्ने हुनै सक्तैन्। तर, परिवर्तन विरोधी नेपाली जनताको आन्दोलनको राप र तापले बाध्य भएर परिवर्तनलाई स्वीकार गरेका परिवर्तनमाथि हमला गर्ने मौकाको पर्खाइमा छन्, मन्त्री आङ्बोले भने, करको विषय लिएर पुरै संघीयता र व्यवस्थाविरुद्ध हर्कत सरकारलाई सह्य हुँदैन्। झापाको दमकमा बिहीबार आयोजित कार्यक्रममा बोल्दै मन्त्री आङ्बोले यस्तो बताएका हुन्। उनले आजको राजनीतिक उपलब्धि नेपाली जनताको ठूलो त्याग, समर्पण र बलिदानको जगमा उभिएकाले यो त्यति सजिलै समाप्त नहुने प्रष्ट पारे।"
जलवायु परिवर्तनको असरविरुद्ध नेपालले क्षतिपूर्ति दाबी गर्ने,"काठमाण्डौं : नेपालले विश्वव्यापी जलवायु परिवर्तनमा आफ्नो नगण्य योगदान रहेको भए पनि त्यसको असरबाट प्रभावित मुलुकको अग्रस्थानमा परेकामा अन्तर्राष्ट्रिय फोरममार्फत विश्व समुदायको ध्यानाकर्षण गराउने भएको छ। वन तथा वातावरणमन्त्री शक्तिबहादुर बस्नेतले विश्वव्यापी जलवायु परिवर्तनको असरबाट अतिप्रभावित मुलुकका नाताले त्यसको क्षतिपूर्ति दाबी गरिने बताएका हुन्। नेपालका लागि बेलायती राजदूत रिचर्ड मोरिससँग बिहीबार मन्त्रालयमा भएको भेटमा मन्त्री बस्नेतले जलवायु परिवर्तनमा नेपालको कुल योगदान ००२७ प्रतिशत भए पनि प्रभावित मुलुकको अग्रपंक्तिमा नाम आउनु बिडम्बनापूर्ण रहेको चर्चा गर्दै त्यसबारे विश्व समुदायले गम्भीर भएर सोच्नुपर्ने बताए। ग्लोबल वार्मिङमा हाम्रो योगदान ज्यादै नगण्य छ, मन्त्री बस्नेतले भने, तर त्यसबाट प्रभावित मुलुकको सूचीमा नेपालको नाम अग्रस्थानमा छ। जलवायु परिवर्तनका कारण हरेक वर्ष नेपालका हिमालयमा हिउँको तह पातलिँदै जानुका साथै वर्षायाममा पहाडमा पहिरो तथा भूक्षय र तराई क्षेत्रमा बाढीको प्रकोप बढ्दै गएको उल्लेख गरे। त्यसैगरी उनले वन्जयन्तुको बासस्थान लोप हुँदा मानव वन्यजन्तु द्वन्द्व बढेको बताए। यस्ता विषयमा हामी अन्तर्राष्ट्रिय समुदायको ध्यानाकर्षण गराउन चाहन्छौं, उनले भने, बेलायतले नेपालको विषयमा अन्तर्राष्ट्रिय फोरममा कुरा उठाइदेओस्। जलवायु परिवर्तनका कारण संसारभर मानिस, जनावर तथा वन्यजन्तुको जीवनशैली तथा आनिबानीमा आमुल परिवर्तन आइरहेको तथ्यलाई ध्यान दिँदै असर न्यूनीकरणका लागि गर्ने प्रयासको प्राथमिकता निर्धारण गरी योजनावद्ध रुपमा काम गरिनुपर्नेमा उनले जोड दिए। जलवायु परिवर्तनको असर न्यूनीकरणका लागि नेपालले बृहत्तर वृक्षारोपण तथा वातावरण संरक्षणको दीर्घकालीन योजना निर्माण गरेर काम थालेको पनि सो अवसरमा मन्त्री बस्नेतले बताए। राजदूत मोरिसले नेपालले वन्यजन्तु संरक्षणका क्षेत्रमा हात पारेको उपलब्धि विश्वकै लागि उदाहरणीय भएको चर्चा गरे। उनले वन्यजन्तु संरक्षणका क्षेत्रमा आफ्ना दुई छिमेकी भारत तथा चीनसँग सहकार्य गर्न नेपाललाई बेलायत सरकारले सुझाव रहेको बताए। राजदूत मोरिसले आगामी ११ र १२ अक्टुबरमा लण्डनमा हुने वन्यजन्तुको गैरकानुनी व्यापारसम्बन्धी अन्तर्राष्ट्रिय सम्मेलनमा नेपाली प्रतिनिधि मण्डलको नेतृत्व गरेर सहभागी भइदिन मन्त्री बस्नेतलाई निम्तो दिएका छन्।"
चन्द्रागिरी नगरपालिका१५ बाट सिक्ने कि! जहाँ सबै सिफारिस निःशुल्क,"काठमाडौं : देशभर वडा, गाउँपालिका, नगरपालिका र महानगरपालिकाले कर बढाएको भन्दै विरोध भइरहेका बेला काठमाडौंको चन्द्रागिरी नगरपालिका१५ ले भने सिफारिस दर्ता वापतको सबै दस्तुर नलिने निर्णय गरेको छ। नगरपालिका १५ वडाले मृतकसँगको नाता प्रमाणितका लागि ३१० दस्तुर लिए पनि अरु सबै सिफारिस निःशुल्क गर्ने भएको हो। जन्म दर्ता, विवाह दर्ता बसाइँ सराई दर्ता, सम्बन्ध विच्छेद दर्ता, मृत्यु दर्ता, छात्रवृत्ति सिफारिस, स्वास्थ्य सम्बन्धी सिफारिस निःशुल्क गर्ने निर्णय बिहीबार गरेको हो। चन्द्रगिरी नगरपालिका १५ को निर्णय जस्ताको तस्तै"
ज्ञवालीले गरे पदभार ग्रहण,काठमाडौं : राष्ट्रिय पुनर्निर्माण प्राधिकरणको प्रमुख कार्यकारी अधिकृत (सीईओ) सुशील ज्ञवालीले बिहीबार पदभार ग्रहण गरेका छन् । सरकारले उनलाई बुधबार दोस्रोपल्ट नियुक्त गरेसँगै ज्ञवालीले पदभार ग्रहण गरेका हुन् । प्राधिकरण प्रमुख ज्ञवालीको नियुक्ति किन गुपचुप ? असार २० मा सरकारले कार्यकारी अधिकृत युवराज भुसाललाई पदमुक्त गरेपछि प्राधिकरण नेतृत्वविहीन थियो। अघिल्लो पटक ओली सरकारले नै ज्ञवालीलाई प्राधिकरणको कार्यकारी अधिकृतमा नियुक्ति गरेको थियो। तत्कालीन कार्यकारी अधिकृत गोविन्द पोखरेललाई हटाएर अघिल्लो ओली सरकारले २०७२ पुस १० गते ज्ञवालीलाई नियुक्त गरेको थियो। पाल्पामा जन्मिएका ज्ञवालीले इन्जिनियरिङ गरेका छन्। उनी करिब आठ वर्ष तत्कालीन बुटवल नगरपालिकामा योजना प्रमुखका रूपमा कार्यरत थिए। उनी बुटवल विकासका योजनाकारमा रूपमा समेत परिचित छन्।
ओली भन्छन् : गणेशमानले गन्हायो भन्दै छाडेको कांग्रेस अब सकियो,"काठमाडौँ: प्रधानमन्त्री तथा नेपाल कम्युनिष्ट पार्टी (नेकपा) का अध्यक्ष केपी शर्मा ओलीले नेपाली कांग्रेस अब सकिँदै जाने बताएका छन् । तीनवटा चुनावी परिणामको पराजयपछि कांग्रेससँग कुनै एजेन्डा नरहेको बताउँदै अध्यक्ष ओलीले नेता कार्यकर्ताले पनि छोड्दै गएको जिकिर गरे । नेपाली कांग्रेसबाट आउनु भएका साथीहरुलाई विशेष धन्यवाद दिन्छु साथै स्वागत पनि गर्न चाहन्छु', पार्टी केन्द्रीय कार्यालय धुम्बाराहीमा कांग्रेस र राजपासहित नेताकार्यकर्तालाई स्वागत गर्दै ओलीले भने, 'पार्टी खोलेर पटक पटक सत्तामा लगेका गणेशमान सिंहले उहिल्यै कांग्रेस गनाएको भन्दै छोड्नुभउको थियो, त्यसपछि कृष्णप्रसाद भट्टराईले पनि छोड्नुभयो, तपाईँहरु किन ढिला ? कांग्रेस र राजपा छाडेका नेता कार्यकर्तालाई नेकपा उचित जिम्मेवारी दिने पनि उनले बताए । कांग्रेसका युवा नेता रामहरि खतिवडाको गृहजिल्ला ओखलढुंगाबाट कांग्रेस सकिएको जिकिर पनि ओलीले गरेका छन् । ओखलढुंगा, झापा र रोल्पा नेपाली राजनीतिका ऐतिहासिक नाम हुन्', ओलीले भने, 'ओखलढुंगाका साथीहरुको नेकपा प्रवेशसँगै त्यहाँ कांग्रेस सकिएको छ ।"
"संघीयताको दुष्प्रभाव देखियो, बोझ थोपर्ने कर हटाऊ : राप्रपा","काठमाडौँः राष्ट्रिय प्रजातन्त्र पार्टीले देशमा संघीय शासन प्रणालीको दुष्प्रभाव देखिन थालेको निचोड निकालेको छ। केन्द्रीय कार्य सम्पादन समितिको बिहीबार बसेको बैठकले संघीय संरचनाको दुष्प्रभाव र विकृति देखिन थालेको निचोड निकाल्दै जथाभावी लादिएको कर खारेज गर्न माग गरेको छ । पार्टीका प्रवक्ता भुवन पाठकका अनुसार नेपाली जनताको प्रत्यक्ष अनुमतिबिना नै लादिएको संघीयता प्रत्युत्पादक हुन थालेको छ । आमजनतामा पर्याप्यत बहस नै नगरी नेपाली जनताको प्रत्यक्ष अनुमतिबिना कायम गरिएको संघीय संरचनाको दुष्प्रभाव र विकृति देखिन थालेको छ, प्रवक्ता पाठकले विज्ञप्ति निकाल्दै भनेका छन्, एकातिर संघीयता कार्यान्वयनका निम्ति अर्बौँ विदेशी ऋण लिनुपर्ने बाध्यता, अर्कोतर्फ जनतामाथि थोपरिएको करको बोझले नेपाली जनता आक्रान्त बनेका छन् । राप्रपाले करको बोझले न्यून आम्दानी भएका नेपाली जनताले थेग्नै नसक्ने अवस्था आएको जिकिर गरेको छ । करले थोरै आय भएका सर्वसाधरण जनतालाई जीवन धान्नै कठिन भएको छ, राप्रपाले भनेको छ, अर्कातिर उद्योग, वाणिज्य, व्यवसाय र पेशागत क्षेत्रहरुमा पनि नकारात्मक प्रभाव परेको छ । तसर्थ अव्यवहारिक र जनतालाई कष्ट दिने कर तत्काल खारेज गर्न सरकारसँग माग गर्दछ । राप्रपाले आफूले निर्वाचन जितेका गाउँपालिका र उपमहानगरपालिकाहरुमा साविकको गाविस र नगरपालिकाले लगाएको भन्दा बढी कर नलगाउन पनि निर्देशन दिएको छ । लगाएको भए फिर्ता गर्न पनि बैठकले निर्देशन दिएको प्रवक्ता पाठकले बताए ।"
कांग्रेसमा ५ सय उजुरी अलपत्र,"काठमाडाैं : गत चुनावमा अन्तरघात गरिएको भन्द कांग्रेस केन्द्रिय कार्यलयमा परेका ५ सयभन्दा बढी उजुरी थन्किएका छन्। तीन तहका निर्वाचनमा आन्तरिक असहयोग गर्नेमाथी कारवाही गर्न कांग्रेसले अनुशासन समिति बनाएर प्रक्रिया शुरु गरेको थियो। त्यसले पनि छाडेर हिँड्यो। समितिका संयोजक रमेश रिजालले बशाख अन्तिम साता सभापति शेरबादुर देउवालाई राजिनामा बुझाएपछि गुनासाका पोक खुलेनन्। पार्टी केन्द्रीय सदस्यसमेत रहेका रिजालले आफूले सब जिल्लावाट आएका उजुरीहरु र तीसंग सोधिएको स्पष्टीकरणका फाइल बनाएर केन्द्रिय कार्यालयमा राखिदिएको बताए। स्रोतका अनुसार कारबाही सिफारिस गर्दा धेरको आँखाको तारो हुने भएकाले उनी पन्छिएका हुन्। देउवाले अरु कसैलाई त्यो पुनः जिम्मा लगाउन पनि सकेका छैनन्। दुई नम्बर प्रदेशमा स्थानिय तहको निर्वाचनलगत्तै कांग्रेस पदाधिकारी बैठकले व्यापक अन्तरघात भएको भनी अनुशासन समिती बनाएको थियो। देउवाले आफू निकटका केन्द्रीय सदस्य रिजाललाई त्यसको नेतृत्व दिएका थिए। त्यसका सदस्यमा उमाकान्त चौधरी, कमला पन्त, सुरेन्द्रराज पाण्डे र हृदयराम थामी थिए। मंसीरमा भएको प्रदेशसभा र प्रतिनिधी सभाको निर्वाचनमा काग्रेस स्थानिय तहभन्दा कमजोर देखियो। यसमा अन्तरघातलाई नै मुख्य दोष दिइयो। समितीले सबै जिल्लाका गाउँदेखि वडासम्म पार्टीका उम्मेदवारलाई असहयोग गर्नेहरुविरुद्ध उजुरी संकलन अभियानै चलायो। कांग्रेस स्रोतका अनुसार चैत मसान्तसम्म समितिमा झण्डै ५ सय उजुरी परे। समितिले पहिलो चरणमा ३ सयभन्दा वढीलाई स्पष्टीकरण सोधेको थियो। त्यही क्रममा संयोजक रिजालले समिती छाडेपछि सम्पूर्ण प्रक्रिया अबरुद्ध भयो। कांग्रेसको अनुशासन समितीले निर्वाचनमा हुने अन्तघातमा कारवाही गर्ने हैसियत राख्छ। सभापति देउवा र शिर्ष नेताहरुले अन्तरघातीलाई कारवाही गरेरै छाड्ने घोषणा गरेका थिए। प्रतिनिधीसभामा वरिष्ट नेता राचन्द्र पौडललाई पराजय गराउन गोविन्दराज जोशीको भुमिका प्रमुख थियो। अन्य धेरै नेता त्यसरी नै पराजित भएका थिए। उपसभापति विमलेन्द्र निधिले आफूमाथि अन्तरघात भएको सार्वजनिक ठाउँमा बताउँदै आएका छन्। धनुषा ३ वाट उनलाई राजपाका राजेन्द्र महतोले हराएका थिए। कांग्रेस स्रोतका अनुसार एउटै वडावाट ८ वटासम्म उजुरी आएका थिए। रिजालको समितिले सभापति देउवाकै गृहजिल्ला डडेलधुरामा दुई र पौडेलको जिल्ला तनहुँमा ९ नेतालाई स्पस्टीकरण सोधेको थियो। दोस्रो संविधानसभा निर्वाचनमा अन्र्तघात गरेको भन्दै आमोदप्रसाद उपाध्याय नेतृत्वको समितिले ३ सय ८३ जनालाई कारबाहीको सिफारिस गरेको थियो तर केन्द्रीय समितिले सबैलाई उन्मुक्ति दिएको थियो।"
नेकपा भागबन्डा : १४ जिल्लाका अध्यक्ष सर्वसम्मत,"काठमाडौं : नेकपाले एक दर्जनभन्दा बढी जिल्लाको नेतृत्व टुंगो लगाएको छ। नेकपाका पूर्वघटक पार्टीका जिल्ला नेताको जिल्लास्तरमै बनेको कार्यादलले अहिलेसम्म झन्डै १५ जिल्लाको पार्टी अध्यक्ष टुंगो लगाएका हुन्। प्रदेश ५ का १२ ओटै जिल्ला अध्यक्षको टुंगो लागेको छ। मोरङ, मुस्ताङलगायत जिल्लाको पनि अध्यक्षको अन्तिम टुंगो लागिसकेको छ। प्रदेश ५ का १२ जिल्लामध्ये ७ ओटामा पूर्वएमाले र ५ ओटामा पूर्वमाओवादीका नेताले अध्यक्षको जिम्मेवारी पाएका छन्। यो प्रदेशबाट जिल्ला अध्यक्ष हुनेहरूको नामसमेत प्रदेश कार्यदललाई सर्वसम्मत सिफारिस भइसकेको नेकपाका केन्द्रीय सदस्य मेटमणि चौधरीले बताए। पूर्वएमालेले दाङ, प्युठान, कपिलवस्तु, अर्घाखाँची, रूपन्देही, गुल्मी र पाल्पा जिल्लाको अध्यक्ष पाएको छ। पूर्वमाओवादीले बर्दिया, बाँके, पूर्वी रुकुम, रोल्पा र नवलपरासीको अध्यक्ष पाएको छ। अध्यक्ष पूर्वएमालेले पाएका जिल्लामा सचिव माओवादी र माओवादीले अध्यक्ष पाएका जिल्लामा सचिव एमालेतर्फका नेताले पाएका छन्। दाङमा शिव आचार्य, प्यूठानमा तुलसीराम शर्मा, कपिलवस्तुमा छविलाल पोखरेल, अर्घाखाँचीमा पीताम्बर आचार्य, रूपन्देहीमा गोपाल भट्टराई, गुल्मीमा बाला काउत्छा, पाल्पामा राधाकृष्ण कँडेल, मुस्ताङमा रमेश भट्टचन र मोरङमा ऋषि पोखरेलले अध्यक्ष पाएका छन्। यी सबै पूर्वएमालेका नेता हुन्। त्यस्तै, बर्दियामा भुवन थारु, बाँकेमा अक्कलबहादुर बम, पूर्वी रुकुममा होमप्रकाश श्रेष्ठ, रोल्पामा सुरेन्द्र घर्ती र नवलपरासीमा घनश्याम यादवले अध्यक्ष बन्दै छन्। यी नेता भने पूर्वमाओवादीका हुन्। पार्टीको तल्लो कमिटी समायोजनका क्रममा भूगोलका ७७ जिल्लामध्ये ४४ मा पूर्वएमाले र ३३ मा पूर्वमाओवादी केन्द्रका नेतालाई जिल्ला अध्यक्ष दिने गरी अनौपचारिक भागबन्डा गरेका नेकपाले अहिले प्रदेश र जिल्ला कमिटीको संख्याको भागबन्डा सकेर नेतृत्वका विषयमा छलफल केन्द्रित गर्न थालेका छन्। पार्टी एकताको तीन महिनासम्म पनि तल्लो कमिटीसम्म एकता हुन नसकेका बेला केन्द्रीय सचिवालयले तल्ला कमिटी र जनवर्गीय संगठन (जवस) मोर्चाको समायोजनका लागि फरकफरक कार्यदल बनाई काम गरिरहेको थियो। कमिटीको संख्या, नेतृत्व र कमिटीमा रहने नेताको नामसहितको सुझाव प्रतिवेदन बुझाउन साउन मसान्तसम्मको समयावधि सचिवालयले दिएपछि कार्यदल तहले अन्तिम तयारी गरिरहेको छ। शुक्रबारसम्म सबै कार्यादलले आआफ्नो प्रतिवेदन केन्द्रीय कार्यालयमा बुझाइसक्ने गरी तयारी गरिरहेको कार्यदलमा रहेका नेताको भनाइ छ। कर्णाली प्रदेश र प्रदेश २ मा भने पूर्वघटकले बराबरी जिल्लाको नेतृत्व बाँडफाँट गर्ने समझदारी गरेका छन्। कर्णाली प्रदेशका १० जिल्लामध्ये बराबरी आधारमा ५५ ओटा जिल्लाको बाँडफाँटको तयारी भएको छ। तर कुन जिल्लाको नेतृत्व कुन पक्षलाई भन्ने विषयमा भने कार्यदल तहमा अझै छलफल चलिरहेकाले टुंगो नलागेको केन्द्रीय सदस्य मायाप्रसाद शर्माले बताए। प्रदेश २ का आठ जिल्लामा भने प्रदेशदेखि जिल्ला कमिटी र नेतृत्वसम्म पनि बराबरीका आधारमा भागबन्डा लगाइएको छ। त्यसो हँुदा पूर्ववत् दुवै घटकले ४४ ओटा जिल्लाको नेतृत्व पाउनेछन्। कुन पक्षलाई कुन जिल्लाको नेतृत्व दिने भन्ने विषय भने छलफलमै रहेको केन्द्रीय सदस्य युवराज भट्टराईले बताए। प्रदेश २ का आठै जिल्लाका जिल्ला कमिटी १ सय ६५ सदस्यीय बन्नेछ। त्यसमा ७५७५ को भागबन्डा छ। बाँकी १५ मा पछि समायोजन गरिने सहमति गरिएको छ। प्रदेश १ मा मोरङको जिल्ला अध्यक्षमा एमालेका ऋषि पोखरेलको टुंगो लागिसकेको छ। अन्यमा भने बाँकी छ। प्रधानमन्त्री तथा नेकपा अध्यक्ष केपी ओलीको गृहजिल्ला झापामा पूर्वएमालेले अध्यक्ष पाउनेछ। यहाँ १ सय ५ (पूर्वएमाले) र ७० (पूर्वमाओवादी) को कमिटी रहने गरी भागबन्डा मिलाइएको छ। तेह्रथुम, इलाम, सुनसरी, झापा, मोरङलगायत जिल्लामा संख्या टुंगो लगाए पनि नेतृत्वका विषयमा भने टुंगो नलागेको नेकपा केन्द्रीय सदस्य राम कार्कीले बताए। जिल्लाले संख्या टुंग्याएर प्रदेश कार्यदललाई सिफारिस गरेपछि आफूहरूले अन्य विषयको टुंगो लगाउने उनले बताए। प्रदेश १ का १४ जिल्लामध्ये ८६ को नेतृत्व बाँडफाँट गर्ने प्रदेश कार्यादलबीच अनौपचारिक छलफल चलेको छ। छलफल चलेको छ, तर कुन जिल्ला कसलाई भनेर टुंग्याउका छैनौं, उनले भने, शुक्रबारसम्ममा टुंग्याएर केन्द्रमा सिफारिस पठाउँछौं। प्रदेश ३ मा भने जिल्लाले नै विषय टुंग्याउन नसक्दा प्रदेश कार्यालयले अन्य प्रदेशका तुलनामा कमै मात्र काम टुग्याएको छ। भूगोलका १३ र गैहभूगोलका ४ ओटा जिल्ला रहेको यो प्रदेशमा भूगोलका जिल्लामा ८ र ५ को भागवन्डाको तयारी छ। एक नेताका अनुसार, काठमाडौ उपत्यकाभित्रका एउटा जिल्ला सहित मकवानपुर, सिन्धुली, सिन्धुपाल्चोक, नुवाकोट, रसुवा पूर्व माओवादीको भागमा पर्ने सम्भावना छ। काठमाडौं, काभ्रे, दोलखा, रामेछाप, चितवन, धादिङलगायत जिल्लाको नेतृत्व पूर्वएमालेले पाउनेछ। गण्डकी प्रदेशमा जिल्लाको संख्या बाँडफाँट टुंगो लागे पनि नेतृत्वको छैन। मुस्ताङमा एमालेका रमेश भट्टचनबाहेक अन्य जिल्ला अध्यक्ष सर्वसम्मत हुन सकेका छैनन्। यो प्रदेशका ११ जिल्लामध्ये ७४ मा भागबन्डाको छलफल चलिरहेको छ। प्रदेश ७ को पनि संख्यालगायतका विषय टुंगिएका छन्। तर जिल्लाको भागबन्डा टुंगिएको छैन। प्रदेशका ९ जिल्लामध्ये ५४ मा छलफल चलिरहेको नेताहरूको भनाइ छ। प्रदेश तहमा भने सात प्रदेशमा ४ ओटा पूर्वएमाले र ३ माओवादीलाई नेतृत्व दिने गरी सहमति भएको छ। यी हुन् टुंगिएका जिल्ला अध्यक्ष पूर्व माओवादीका बर्दिया भुवन थारू बाँके अक्कलबहादुर बम पूर्वी रुकुम होमप्रकाश श्रेष्ठ रोल्पा सुरेन्द्र घर्ती नवलपरासी घनश्याम यादव पूर्वएमालेका दाङ शिव आचार्य प्युठान तुलसीराम शर्मा कपिलवस्तु छविलाल पोखरेल अर्घाखाँची पीताम्बर आचार्य रूपन्देही गोपाल भट्टराई गुल्मी वाला काउत्छा पाल्पा राधाकृष्ण कँडेल मुस्ताङ रमेश भट्टचन मोरङ ऋषि पोखरेल"
हिसिलाको प्रश्न : बलात्कारका घटनामा सरकार किन मौन ?,"काठमाडौं : नयाँ शक्ति पार्टी, नेपालकी हेडक्वार्टर सदस्य हिसिला यमीले वर्तमान सरकार बलात्कार र हत्याहिंसाको घटनामा मौन रहेको पनि आरोप लगाएकी छन्। अहिले आफूलाई कम्युनिस्ट भन्न रुचाउने पार्टीको नेतृत्वको सरकारसँग दुई तिहाई बहुमत छ। तर, बलात्कार, हत्याहिंसाको घटनाबारे मौन छ। बलात्कार र हत्याहिंसाको घटनामा सरकार किन मौन ?, उनले प्रश्न गर्दै भनिन्, बलात्कार र हत्या, हिंसाको घटना अन्त्यको लागि अब जनस्तरबाटै आवाज उठ्नु जरुरी छ। सामाजिक, आर्थिक, मनोवैज्ञानिक, वैचारिक, सास्कृतिक कारणले समाजमा दिनप्रतिदिन बलात्कारको घटना बढिरहेको उनको भनाइ छ। महिला हिंसाको घटना आर्थिक, रोजगारी र अशिक्षाको कारण घटेको भन्दै वर्तमान सरकारको ध्यान जनताको जीवनस्तर उकास्नेतर्फ जानुपर्नेमा उनले जोड दिएकी छिन्। बिहीबार काठमाडौंमा महिला शक्ति महासंघ नेपाल, अखिल नेपाल महिला संघ, अखिल नेपाल महिला संघ क्रान्तिकारी, अखिल नेपाल प्रगतिशील महिला संघले आयोजना गरेको कार्यक्रमलाई सम्बोधन गर्दै नेतृ यमीले भनिन्, महिलाको भविष्यमाथि खेलवाड गरिएको छ। महिलालाई लजालु बनाएर लुकाउने र निजी साधनको रुपमा घर गृहस्थिमा सीमित राख्ने गरिएको छ। अझै पनि नेपालमा छाउपडी प्रथा कायमै छ। सामाजिक आर्थिक रुपान्तरण नभएसम्म महिला हिंसाको घटना अन्त्य हुँदैन। उनले तत्काल सरकारले हत्या, हिंसा र बलात्कारमा संग्लन व्यक्तिलाई कडा भन्दा कडा कारबाही गर्नुपर्ने बताएकी छिन्। जघन्य अपराध रोक्नको लागि ऐन, नियम, विनियम बनाउनुपर्छ। सर्वोच्च अदालतमा गतवर्ष मात्र बलात्काका ३१७ मुद्दामध्ये ३९ मात्र फैसला भएको छ, पूर्वमन्त्री समेत रहेकी यमीले भनिन्, सरकारले बेलैमा अपराध सम्बन्धी कानुन बनाएर बेलैमा दोषीलाई कडाभन्दा कडा कारबाही गर्नुपर्छ। कार्यक्रममा नयाँ शक्तिकी नेतृ तथा पूर्वमन्त्री कल्पना धमलाले सरकार र महिला नेतृत्वले महिला हिंसाको घटनामा केही गर्न नसक्नु दुःखद रहेको बताइन्। कार्यक्रममा युवा शक्ति नेपालकी नेतृ ज्ञानु आचार्यले महिलाले आफ्नो जिन्दगीबाट हार खाएमा सिंगो समाज फेल खाने भन्दै महिलाहरु जागरुक हुनुपर्ने बताइन्। कार्यक्रममा सांसद रेखा शर्माले महिला हिंसा अन्त्यको लागि विद्यालयस्तरदेखि नै सबैलाई सचेत गराउनुपर्ने बताइन् । कार्यक्रममा महिला अगुवा माया नेगीले बलात्कारका घटनामा सरकार चलाउने पार्टीका व्यक्तिनै संलग्न रहेको भन्दै छानविनको दायरामा ल्याउनुपर्ने बताइन्।"

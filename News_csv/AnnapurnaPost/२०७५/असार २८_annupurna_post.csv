शीर्षक,विवरण
अति भो टिपर आतंक !,"पटकपटकको खबरदारीपछि पनि सडकमा टिपर आतंक रोकिएको छैन। २०७४ साउनयता जेठसम्म एघार महिनामा टिपरको ठक्करबाट ३९ जनाको ज्यान गइसकेको छ। तर सम्बन्धित निकायले मृत्युको यो भयानक क्रमलाई रोक्न कुनै तदारुकता देखाएको छैन। आतंकको अर्को नाम बनिसकेको छ टिपर। सडकमा यात्रा गर्ने जोसुकै पनि टिपरको यस किसिमको आतंकबाट अपरिचित छैनन्। टिपरका कारण मान्छे मर्ने घटना दुर्घटना हुन्थ्यो भने यस विषयमा सचेतना अपनाउँदा दुर्घटनाको क्रम रोक्न सकिन्थ्यो, तर त्यसो भएको छैन। टिपर चालकले ट्राफिक नियम पालना नगर्ने, लेन अनुशासन नमान्ने तथा बढी ट्रिपका लागि होडबाजीमा मानिसको ज्यानको ख्याल नगरी सवारी हाँक्ने गरेका छन्। अतः यो दुर्घटना होइन, हत्या हो, जघन्य अपराध हो। सडकमा यसरी टिपर आतंकले निरन्तरता पाउनुमा चालकको लापरबाही मुख्य कारण रहेको ट्राफिक प्रहरीका उच्च अधिकारीहरू नै बताउँछन्। तीव्र गतिमा सम्भावित दुर्घटनाको कुनै वास्ता नगरी टिपर हाँक्ने चालकका कारण अनाहकमा मान्छेले ज्यान गुमाइरहेका छन्। कतिपय चालक कम उमेरका र कुनै मापदण्ड पूरा नगरी चालक बनेका छन्। यस्तो लापरबाही गरेर यात्रुको ज्यान लिने चालक कानुनबाट सहजै उम्किने गरेका छन्। कानुन अभावमा यस्तो भएको होइन। सवारी ऐन २०४९ को दफा १६१(१) मा ज्यान मार्ने मनसायका साथ दुर्घटना गराएमा सर्वस्वसहित जन्मकैदको कडा व्यवस्था छ। तर दुर्घटना गराउने चालकलाई प्रायः सोही दफाको उपदफा (३) मा रहेको चालकले नदेखी दुर्घटना भएमा एक वर्ष कैद र दुई हजार जरिवानाको व्यवस्थाअन्तर्गत मुद्दा चलाउने गरिएको छ। अझ ज्यान गुमाएका परिवारलाई केही लाख रुपैयाँ क्षतिपूर्ति र किरिया खर्चका रूपमा दिएर मुद्दा समाप्तसमेत पारिन्छ। यसैबाट पनि टिपरका कारण ज्यान जाने घटनामा चालकले मात्र होइन, कानुन पालना गराउने निकायले समेत चरम लापरबाही गरेको पुष्टि हुन्छ। त्यसैले दुर्घटना गराएर ज्यान लिने टिपर चालकमाथि (१) नम्बरको व्यवस्थाअन्तर्गत ज्यान मुद्दा चलाइनुपर्छ। अनुभवहीन र आलाकाँचा चालकका कारण यस्ता घटना बढी हुने गरेका छन्। त्यसलाई मध्यनजर गर्दै टिपर चलाउने अनुमतिपत्र जारी गर्दा चालकको दक्षतालाई ध्यान दिन जरुरी छ। निश्चित समय अन्य सवारी चलाएको अनुभव भएकालाई मात्र टिपरजस्तो भारी सवारी चलाउन दिइनुपर्छ। चालकमा संयमता, संवेदनशीलता, परिपक्वताजस्ता गुण पनि हुन आवश्यक छ। भारी सवारी चलाउनेको शैक्षिक योग्यता तोकिनुपर्छ। ट्राफिक प्रहरीले दुर्घटनाबारे सचेतना जगाउन चालकलाई दिने गरेको कक्षा पनि प्रभावकारी देखिएको छैन। त्यसैले यस्तो कक्षालाई कसरी प्रभावकारी बनाउन सकिन्छ, त्यसको खोजी हुन आवश्यक छ। त्यसैगरी सहरमा टिपर चल्ने रुट तय हुनुपर्छ। जथाभावी व्यस्त सडकमा कार्यालय समयमा मालवाहक ठूला सवारी चलाउँदा दुर्घटना बढिरहेको छ। ठूला मालवाहकलाई कार्यालय समयमा चक्रपथ र भित्री सडक प्रवेशमा रोक लगाइए पनि त्यो पर्याप्त भएको छैन। त्यसैले यस्ता घटना न्यूनीकरण हुने गरी टिपर सञ्चालन समय पनि तोकिनुपर्छ। राति मात्र यस्ता सवारी चलाउने अनुमति दिइनुपर्छ। टिपरका कारण ज्यान जाने घटना हुन थालेको र त्यसलाई रोक्न आवश्यक कदम चाल्नुपर्ने आवाज उठ्न थालेको लामो समय भइसकेको छ। तर मानिसको ज्यान गइरहेको छ। यसलाई रोक्न अपनाइएका उपाय अपर्याप्त र अपूर्ण छन्। त्यसैले सडकमा हत्या शैलीमा मानिस मारिनु दुःखान्त मात्र होइन, हाम्रो अक्षमता, राज्यविहीनता र अव्यवस्थाको प्रमाण बनेको छ। यसरी नागरिकको ज्यान जाने घटनाका लागि लापरबाह चालक मात्रै होइन, त्यसलाई रोक्न असफल र कानुनको पालना गराउन नसक्ने संयन्त्र पनि जिम्मेवार छ। पटकपटक टिपरकै कारण नागरिकले ज्यान गुमाइरहँदा राज्य किन मौन बसेको छ ? यो अराजकता नियन्त्रण गर्न किन हस्तक्षेपकारी भूमिका प्रदर्शन गर्न सकेको छैन ? टिपर आतंकबाट मानिस आजित भइसकेका छन्। राज्यले बलियो उपस्थिति देखाएर यस्ता हर्कत रोक्न नसके जनताको दिक्दारी आक्रोशमा बदलिनेछ।"
"धनराज भन्छन्ः पुराना नेता काम लागेनन्, नयाँ पनि टालटुले","काठमाडौँः नेपाली कांग्रेसका नेता धनराज गुरुङले डा गोविन्द केसीले उठाएका माग पुरा गर्ने बाचा गर्दै विगतदेखि अहिलेसम्मका सरकारले बेइमानी गरेको बताएका छन् । एपी वान टेलिभिजनको कार्यक्रम एपी सेन्टरमा बिहीबार सहभागी हुँदै नेता गुरुङले अहिले माग पुरा गर्न नसक्ने भए केसीसँग सम्झौता गर्नु नै अनुचित भएको बताए । गोविन्द केसीसँग विगतमा सरकारले के रक्सी र भाङ खाएर सम्झौता गरेको हो ?, उनले प्रश्न गरे, यदि त्यसो होइन भने किन माग पुरा हुँदैन । यति दबाब पनि थेग्न नसक्ने हो भने किन नेता बन्नु ? माग पुरा गर्न नसक्ने हो भने किन सम्झौता गर्नु ? यदि केसीसँग गरेको सम्झौता नराम्रो भएको भए नेताहरुले गर्दिन भन्न सक्नुपर्ने गुरुङले जिकिर गरे । पुराना नेता काम लागेनन् नै नयाँ नेताहरु पनि टालटुले प्रवृत्तिमा लागे, धनराजले भने, अहिलेको जटिलताको केन्द्र भनेको स्वार्थ हो । मताधिकार पाएपछि जनताप्रति बफादार पनि हुनुपर्छ । भिडियो"
प्रचण्ड भन्छन् : केसीका माग हुबहु पूरा हुँदैनन्,"चितवन : नेपाल कम्युनिस्ट पार्टीका अध्यक्ष पुष्पकमल दाहालप्रचण्डले जुम्लामा अनसनरत डा गोविन्द केसीको माग हुबहु पूरा गर्न नसकिने बताएका छन्। प्रतिनिधिसभा सार्वभौम संस्था हो, त्यसलाई डिक्टेक्ट गर्न मिल्दैन, बिहीबार चितवनको भरतपुर विमानस्थलमा पत्रकारसँग नेकपाका अध्यक्ष दाहालले भने, यसले सार्वभौम जनता र लोकतान्त्रिक अभ्यासको अपमान हुन्छ, डा केसीका माग हुबहु पूरा हुँदैनन् । उनले माथेमा प्रतिवेदनमाथि सरकारले थपघट र परिमार्जन गर्न सक्ने बताए । अध्यक्ष दाहालले भने प्रतिवेदन माथि थपघट र परिमार्जन गर्ने अधिकार सरकारले राख्छ भने त्यसको अन्तिम फैसला संसदले गर्छ। उनले छलफलका लागि आएका चिकित्सक संघको टोलीलाई डा केसीलाई काठमाडौंमा ल्याएर उपचार गरी वार्ता गराउन आफूले सुझाएको बताए । नेकपाका अध्यक्ष दाहालले प्रदेशको अस्थायी राजधानीलाई स्थायी बनाइने संकेत गरेका छन् । प्रदेशको राजधानीलाई चलाएमा सबैतिर खैलाबैला हुन्छ, त्यसकारण अहिले कतै राजधानी फेरिहाल्ने पक्ष नेकपा छैन,उनले भने । उनले गोरखाको फुजेलका कृष्णप्रसाद अधिकारीको हत्याकाण्डका दोषी छविलाल पौडेल अदालतको फैसलाको सम्मान गर्दै समस्या समाधानको सकारात्मक वातावरण बनाउन करागार गएको बताए ।"
प्रदीप गिरी भन्छन् : सरकारले जनता तर्साउने होइन,"काठमाडौंः नेपाली कांग्रेसका सांसद प्रदीप गिरीले लोकतन्त्रमा सरकारले जनता तर्साउन नपाइने बताएका छन् । गिरीले बिहीबार बसेको प्रतिनिधि सभाको बैठकमा बोल्दै यस्तो बताएका हुन् । उनले संस्कृति विश्वविद्यालयका उपकुलपति कुलप्रसाद कोइरालाले आफूलाई सरकारले अपमान गरेको उजुरी राष्ट्रिय मानव अधिकार आयोगमा दिएको प्रसंग पनि संसदमा निकालले । लोकतन्त्रको जनतासँग सरकार डराउँछन्, तर तानाशाहको सरकारसँग जनता डराउँछन्, अहिले त्यस्तै अवस्था देखिएको छ, उनले भने, नागरिकलाई बेइज्जत गर्ने काम सरकारबाट भइरहेको छ । उनले केपी ओली नेतृत्वको सरकारले जनतालाई तर्साउने काम गरिरहेको बताए । जनतालाई तर्साउने काम भएको छ । अहिले प्रधानमन्त्री ओलीले जनता तर्साउने होइन, गरिमा देखाउने हो, उनले भने, कुलप्रसाद जस्तालाई तागत देखाउने होइन । गिरीले अनशनरत प्राडा गोविन्द केसीको पक्ष र विपक्षमा सांसदहरु विभाजित भएकोमा चिन्ता व्यक्त गरे । अहिले सांसद् पनि गोविन्द केसीको पक्ष र विपक्षमा बाँडिएका छन्, उनले भने, पार्टीको ह्विप मान्ने होइन जनताको सांसद्ले, उनले थपे, सिंगो जनताको विश्वास जितेर आएका सांसद् यसरी विभाजित हुनु राम्रो भएन । गिरीले सांसदहरुले जनताप्रति वफादार हुनुपर्नेमा जोड दिए । त्यसैगरी सांसद अनिल कुमार झाले गोविन्द केसीको सत्याग्रह जायज भएकाले उनको जीवनरक्षा गर्नुपर्ने माग गरे । व्यक्तिको बाँच्न पाउने अधिकार रक्षा सरकारले गर्नुपर्ने उनले माग गरे ।"
"कम्युनिस्टहरु अधिनायकवादी हुँदैनन्, कांग्रेस हारको रिस पोख्दै","काठमाडौंः सांसद् नन्दलाल रोक्का क्षेत्रीले नेपाली कांग्रेसले कम्युनिस्ट पार्टीविरुद्ध चुनावमा पराजयको रिस पोखेको आरोप लगाएका छन् । क्षेत्रीले जान्दा जान्दै चुनावमा हारको रिस कम्युनिस्ट आन्दोलन र बहुमतको सरकारमाथि कांग्रेसले पोखिरहेको बताएका हुन् । कांग्रेसले वर्तमान सरकारको अधिनायकवादका नाममा विरोध गरिरहेको छ, उनले भने, पुष्पलाल हुन् या मदन भण्डारी उनीहरु कहिलै निरंकुश भएनन् । नेपाल कम्युनिस्ट पार्टीहरु प्रजातन्त्रको लागि कांग्रेसलाई नेता बनाएर अगाडि बढेको इतिहास साक्षी छ । अहिले पनि प्रजातन्त्रका लागि नै नेपालको कम्युनिस्ट आान्दोलन अगाडि बढेको उनले दाबी गरे । नेपालका कम्युनिस्ट कहिल्यै पनि तानाशाह नहुने र अधिनायकवाद पनि नल्याउने बताए । हारको रिस पोख्ने नाममा जे पायो त्यही नबोल्न पनि उनले कांग्रेसलाई सचेत गराए ।"
प्रधानमन्त्रीले सचिवसँग लिए ब्रिफिङ,"काठमाडौं : प्रधानमन्त्री केपी ओलीले सबै मन्त्री र सचिवसँग आगामी वर्ष गर्ने बृहत् कार्ययोजनासहितको ब्रिफिङ लिएका छन् । सिहदरबारस्थित प्रधानमन्त्री तथा मन्त्रिपरिषद् कार्यालयमा बुधबार दिउँसो साढे २ बजेबाट सुरु भएको ब्रिफिङ राति सवा ९ बजेसम्म चलेको थियो । प्रधानमन्त्रीले मन्त्रालयका सचिवले प्रस्तुत गरेको विकास र आर्थिक समृद्धि समेटिएको कार्ययोजना सुन्नुका साथै सवालजवाफसमेत गरेका थिए । उनले मन्त्रीहरूसँग पनि कार्ययोजनाबारे जिज्ञासा राखेका थिए । सरकारका नीति तथा कार्यक्रम र बजेट कार्यान्वयन गर्न आवश्यक कार्ययोजना पेस गर्न उनले सचिवलाई निर्देशनसमेत दिएका छन् । प्रधानमन्त्रीले रेल, पानीजहाज सञ्चालन, सडक, सिँचाइ र कृषि विकासका लागि तत्काल कार्ययोजना बनाउन पनि मन्त्री र सचिवलाई निर्देशन दिए । उक्त अवसरमा उनले मन्त्री तथा सचिवलाई अलमल नगरी आफ्नो मन्त्रालयको जिम्मेवारीमा आएको कामको उपलब्धि देखिने गरी तत्काल काम थाल्नुपर्नेमा जोड दिएका छन् । कतिपय सचिवलाई पूर्ण रूपमा कार्ययोजना नआएको र कार्ययोजनाका सवालमा स्पष्ट नभएकाले केही विषय थप गर्नसमेत सुझाएका छन् । कतिपय सचिवबाट परम्परागत रूपमा कार्ययोजना आएको भन्दै प्रधानमन्त्रीले असन्तुष्टिसमेत व्यक्त गरेको बताइएको छ । निजामती प्रशासन कामचलाउ हुँदै आएको आरोप लागेको अवस्थामा प्रधानमन्त्रीले आर्थिक समृद्धि र सुशासनको एजेन्डा पूरा गर्न कर्मचारीतन्त्र जिम्मेवार र संवेदनशील बन्नुपर्ने बताए । सचिवले सरकारका नीति तथा कार्यक्रम र बजेटअनुसार सम्बद्ध मन्त्रालय र निकायबाट आगामी वर्ष सम्पन्न हुने विकास र समृद्धिको खाकासहितको विस्तृत कार्ययोजना सुनाएका थिए । बुधबार गृह, सहरी विकास, स्वास्थ्य, ऊर्जा, सिँचाइ, परराष्ट्र, श्रम तथा रोजगार, भौतिक पुर्वाधार तथा यातायातलगायत मन्त्रालयको कार्ययोजनाबारे छलफल भएको थियो ।"

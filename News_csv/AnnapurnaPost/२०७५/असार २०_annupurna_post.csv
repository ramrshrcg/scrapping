शीर्षक,विवरण
प्रभावकारी बजार अनुगमन,"बजार व्यवस्थापन, गुणस्तरीय सामानको सुनिश्चितता, कालोबजारी नियन्त्रण, दरभाउमा समानता आदिका लागि सरकारले चाल्ने एउटा मुख्य कदम हो, बजार अनुगमन। सरकारले बेलाबेलामा यस्तै उद्देश्यका साथ बजार अनुगमन गरिआएको पनि छ। यस्तो बजार अनुगमन प्रायः चाडपर्व र बजार भाउ बढ्ने समयमा हुने गरेको छ। पछिल्लो समय बजार अनुगमन प्रभावकारी हुन सकिरहेको छैन। बजार अनुगमन प्रभावकारी हुन नसकेको भन्दै उद्योग वाणिज्य तथा आपूर्तिमन्त्रीले समेत गुनासो गरिसकेका छन्। मन्त्रीको तहबाट समेत असन्तुष्टि प्रकट भएकाले स्थितिको जटिलता बोध हुन्छ। बजार आम उपभोक्ता र बिक्रेताबीच प्रत्यक्ष सम्बन्ध स्थापना हुने सार्वजनिक मञ्च हो। त्यसैले बजारमा केवल बिक्रेताको नाफा मात्र महत्वको विषय बन्दैन। उपभोक्ताको अधिकारसमेत बजारको चासोभित्र पर्छ। उपभोक्ता र बिक्रेताबीच बजारको अदृश्य हातले काम गर्छ भन्ने उदारवादीहरूको तर्क भए पनि राज्य सञ्चालनमा त्यस्तो हुँदैन। राज्य बजार र उपभोक्ताबीच समन्वयकर्ता मात्र होइन, नियामक पनि हो। बजारलाई नाफाकेन्द्रित मात्र बन्न नदिन, उपभोक्ताको अधिकार सुनिश्चित गर्न र व्यापारका सर्वमान्य सिद्धान्तअन्तर्गत क्रयविक्रय सुचारु राख्न राज्यको उपस्थिति अपेक्षित हुन्छ। उदारवादी अर्थतन्त्रका रूपमा संसारभर परिचित देशमा पनि राज्यको उपस्थिति कमजोर हुँदैन। राज्यले स्वतन्त्र बजारमा नियामक भूमिका कायमै राखेको हुन्छ। त्यसैले नै त्यहाँ उपभोक्ता अधिकार सुनिश्चित भएको हुन्छ। राज्यले नियामक भूमिका कार्यान्वयन गर्ने बजार अनुगमनबाट हो। विकसित देशका सरकारले नियमित बजार अनुगमनको बन्दोबस्त गरेका हुन्छन्। नियमविपरीत भएको पाइएमा कडा कारबाहीको बन्दोबस्त गरिएको हुन्छ। उपभोक्ता अधिकार जहिल्यै सर्वोपरि हुन्छ। उपभोक्ता अधिकार स्वास्थ्य र जीवनसँग जोडिएको हुन्छ। यसले समकालीन पुस्तासँगै भविष्यको पुस्तालाई पनि प्रभाव पारेको हुन्छ। त्यसैले उपभोक्ता अधिकारमा खेलबाड अस्वीकार्य हुन्छ। गुणस्तरीय, स्वास्थ्यवद्र्धक र जीवनोपयोगी वस्तुका लागि उपभोक्ताले तोकिएको रकम तिरेको हुन्छ। निश्चित मापदण्डमा आधारित सुपथ मूल्यमा गुणस्तरीय सामग्री विनावाधा खरिद र उपयोग गर्न पाउनु उपभोक्ता अधिकार हो। तर प्रायः नेपालजस्तो तेस्रो देशमा उपभोक्ता अधिकार कुण्ठित भएको हुन्छ। यसका केही कारण छन्। सबैभन्दा पहिला त बजारमा अनुचित लाभ लिन खोज्ने व्यापारी समुदाय उपभोक्ता अधिकारविरुद्ध काम गर्छन्। उनीहरू बजारका स्थापित मान्यता तोड्छन्। अनुचित अभ्यास गर्छन्। नाफाको खेती गर्छन्। त्यसको पहिलो असर उपभोक्तालाई पर्ने गर्छ। उपभोक्ता अधिकारलाई कुण्ठित गर्ने अर्को समुदाय बजारमा एकहत्ती कायम गर्न चाहन्छ। ठूलो पुँजीको आडमा उसले एकहत्तीको दाबी गर्छ। त्यसका लागि कृत्रिम अभाव सिर्जना गर्छ। माग र मूल्यको स्वतन्त्र सम्बन्धमा उसले आफ्नो नाफा मिलाउने प्रयास गर्छ। उदारवादी राज्यले बजारलाई स्वतन्त्र बनाउन नियामक भूमिका खेल्छ। उपभोक्ता अधिकार उल्लंघन गर्नेलाई दण्डित गर्न मुख्य भूमिका खेल्छ। त्यसैले स्वतन्त्र बजार माग र पूर्तिको नियममा चलेको हुन्छ भन्ने विश्वास गरिन्छ। नेपालको संविधानअनुसार वर्तमान राज्य समाजवादउन्मुख राज्य हो। समाजवादी नीतिमा राज्यको उपस्थिति झनै प्रभावकारी हुन्छ। समाजवादी नीतिमा राज्यले जनताका आवश्यकता पूर्तिका लागि बजार सञ्चालन गर्छ भन्ने विश्वास गरिएको हुन्छ। उदारवाद र समाजवादको मि श्रण नीति अंगीकार गरेको राज्य भएकाले वर्तमान सरकारबाट कम्तीमा कठोर नियामकको भूमिका अपेक्षित हुन्छ। विडम्बना अहिले त्यस्तो हुन सकिरहेको छैन। नेपाली बजार अनुगमनको सबैभन्दा दुःखद पाटो हो कारबाहीको तहमा रूपान्तरण नहुनु। सरकारले बजारमा अनुगमन गर्छ। उपभोक्ता अधिकार उल्लंघन गर्नेकोमा सिलबन्दी पनि गर्छ। तर झीनो कारबाहीको भरमा त्यस्ता खराब व्यापारी छुट्ने गर्छन्। राज्यले उपभोक्ता अधिकारलाई गम्भीर ढंगले लिनुपर्छ। उपभोक्ता अधिकारको उल्लंघन केवल बजार नियमको उल्लंघन होइन, मानव अधिकारकै उल्लंघन पनि हो भन्ने हकमा राज्यले लिएमा कठोर दण्ड र कारबाही सम्भव हुनेछ। त्यसपछि मात्र अनुगमन प्रभावकारी हुनेछ, मन्त्रीले पछुताउनुपर्ने छैन।"
नेपालभारत जलमार्ग सम्झौता कार्यान्वयन हुँदै,"काठमाडौं : नेपाल र भारतका प्रधानमन्त्रीबीच नेपाललाई जलमार्गबाट जोड्ने सम्बन्धमा भएको सम्झौता कार्यान्वयन गर्न दुवै देशका अधिकारीहरूबीच छलफल हुने भएको छ। आगामी असार ३१ र ३२ काठमाडौंमा दुवै देशका छुट्टाछुट्टै संयन्त्रको संयुक्त बैठक बसी जलमार्गका सम्भावना, प्राविधिक तथा आर्थिक पक्ष र कुन नदीमा कस्तो खालको पानीजहाज चलाउन सकिन्छ भन्नेबारेमा विस्तृत छलफल हुने भएको हो। बैठकमा जलस्रोत, ऊर्जा तथा सिंचाइ मन्त्री वर्षमान पुनले गठन गरेको समिति र भारतको इनल्यान्ड वाटरवेज अथोरिटीका अधिकारीबीच छलफल हुन लागेको नेपालतर्पका संयोजक एवं जल तथा ऊर्जा आयोग सचिवालयका सहसचिव माधव बेलबासेले बताए। मन्त्री पुनले बेलबासेको संयोजकत्वमा मन्त्रालयका सहसचिव प्रवीण अर्याल, भौतिक पूर्वाधार तथा यातायात मन्त्रालयका सहसचिव गोपाल सिग्देल, परराष्ट्र मन्त्रालयकी उपसचिव रीता धिताललगायत वाणिज्य मन्त्रालयका अर्का उपसचिव रहेको समिति गठन दुई साताअघि गरेका थिए। यही समितिले भारतीय अधिकारीहरूसित जलमार्ग सञ्चालनको विस्तृत पाटो अध्ययन गरी भारतसित सहमति गर्ने कार्यादेश पाएको छ। सहसचिव बेलबासेका अनुसार प्रारम्भिक अध्ययनले भारतको हल्दिया बन्दरगाहलाई जलमार्गबाट जोड्ने उपयुक्त नदी गण्डक र कोसी देखिएको छ। उनका अनुसार यी दुवै नदीमा अति सुख्खायाममा समेत डेढदेखि दुई मिटरको गहिराइ उपलब्ध छ। ५०० टनको सामान ओसार्ने बार्ज यो नदीसम्म ल्याउन डेढ मिटर गहिराइ पर्याप्त रहेको बेलबासेले बताए। हल्दियादेखि कोसीको नेपाल भारत सीमा क्षेत्रसम्म सात सय २५ किलोमिटर दूरी छ भने गण्डकसम्म आठ सय ५० किलोमिटर पर्छ। हल्दिया बन्दरगाह कलकत्तादेखि ४५ किलोमिटर टाढा छ। यो जलमार्ग योजना सफल भएमा नेपालको सामुद्रिक बन्दरगाहसम्म सजिलो पहुँच पुग्ने अपेक्षा दुवै देशको छ। नेपाल भारतबीच जलमार्ग सञ्चालनका सम्भावित अवरोध र तिनको समाधानबारे विस्तृत छलफल हुनेछः माधव बेलबासे, सहसचिव, प्रधानमन्त्री केपी शर्मा ओलीको गत चैत २३ गते भएको भारत भ्रमणपछि जारी भएको संयुक्त विज्ञप्तिको बुँदा नं ९ मा भारत र नेपालबीच इनल्यान्ड वाटरवेजको माध्यमबाट नयाँ कनेक्टिभिटी गरिने उल्लेख छ। सम्झौतापछि भारतको नयाँ दिल्लीमा आयोजित संयुक्त पत्रकार सम्मेलनमा भारतीय प्रधानमन्त्री नरेन्द्र मोदीले भनेका थिए, नेपाल ल्यान्डलक (भूपरिवेष्ठित) राष्ट्र हो, हाम्रो सहयोगबाट नेपाललाई समुद्रसम्म अतिरिक्त कनेक्टिभिटी मिल्नेछ र सगरमाथाको देश सागरसँग सीधा जोडिनेछ। नेपालभारत सीमादेखि नेपाली भूभागमा बार्ज (पानीजहाज) सञ्चालन गर्न नदीमा कुनै समस्या नरहेको बेलबासेले प्रस्ट पारे। बोर्डर (सीमा) आएपछि नदी (कोसी र गण्डक) मा पानी पर्याप्त छ, उनले मंगलबार अन्नपूर्णसित भने, हल्दियादेखि सीमा क्षेत्र (भारतीय भूभाग) को अवस्था र सम्भावनाबारे उहाँ (भारतीय समकक्षी) हरूले छलफल गर्नुहुनेछ। बैठकमा प्रारम्भिक छलफल हुने र नेपाललाई केकस्ता तरिका अपनाउँदा सहज र सुविधा पुग्नेबारे भारतीय पक्षसित कुराकानी गरिने उनले जानकारी दिए। उहाँहरूको र हाम्रो योजना साटासाट गछौं, बेलबासेको भनाइ थियो, जलमार्ग सञ्चालनमा आउन सक्ने सम्भावित अवरोध र तिनको समाधानबारे विस्तृत रूपमा छलफल हुनेछ र त्यसअनुसार हामी अघि बढ्नेछौं। सामान्यतया ५ मिटर गहिराइ भएको नदीमा एक हजार पाँच सय टनको सामान बोक्ने बार्ज चल्न सक्छ। दुवै देशमा जलमार्ग सञ्चालन गर्न प्राविधिक रूपले सम्भव भएमा नेपालले गर्ने आयातनिर्यात लागत (ढुवानी खर्च) स्थलमार्गभन्दा २० देखि २५ प्रतिशतले सस्तो पर्न आउँछ।"
संसदको बैठक भत्ता दोब्बर बनाउने मन्त्रिपरिषद् निर्णय,"पोखरा : प्रदेश ४ का सांसदको प्रदेश सभा बैठक भत्ता दोब्बर भएको छ। प्रदेश मन्त्रिपरिषदको बुधबारको बैठकले सांसदलाई यातायात खर्च वापत ७५० रुपैयाँ दिने निर्णय गरेको हो। यसअघि बैठक भत्ता भनेर ७५० रुपैयाँमात्रै पाउँदै आएका थिए। अब भने यातायात खर्चसमेत गरी १५ सय रुपैयाँ पाउने छन्। सांसदको मासिक तलब भने ४५ हजार रुपैयाँ छ। प्रदेश सभाको ३० चैतको बैठकले प्रदेश सभाका पदाधिकारी तथा सदस्यको तलब सुविधा र भत्ता सम्बन्धी विधेयक पारित गरेको थियो। मन्त्रिपरिषद बैठकले प्रमुख प्रतिपक्ष दलका नेतालाई घरभाडा स्वरुप महिनाको २० हजार रुपैयाँ दिने निर्णय पनि गरेको छ। नेपाल कम्युनिस्ट पार्टी नेतृत्वमा सरकार रहेको प्रदेश ४ मा नेपाली कांग्रेस संसदमा प्रमुख विपक्षी दल छ। उक्त पार्टीका वरिष्ठ नेता कृष्णचन्द्र नेपाली पोखरेल प्रमुख प्रतिपक्षी दलका नेता छन्। प्रदेश सांसद गम्भीर बिरामी पर्दा आर्थिक सहयोग गर्ने कार्यविधि र मापदण्ड निर्माण गर्न मन्त्रिपरिषद बैठकले समिति गठन गरेको छ। समिति संयोजक अर्थमन्त्री किरण गुरुङ तोकिएका छन्। समितिमा गृहमन्त्री हरिबहादुर चुमान, सामाजिक विकास मन्त्री नरदेवी पुन र मन्त्रिपरिषद कार्यालयका कानुन सचिव धर्मराज कुइँकेल छन्। मृर्गौला, मुटु, क्यान्सर सम्बन्धी रोगबिराम लागेर ठूलो खर्च लाग्ने अथवा दुर्घटनामा परी गम्भीर बिरामी परे सरकारले आर्थिक सहयोग गर्ने गरी कार्यविधि बन्न लागेको हो। मन्त्रिपरिषदले प्रदेश वन्यजन्तु उद्धार केन्द्रसम्बन्धी कानुन तर्जुमा गर्न सैद्धान्तिक स्वीकृति दिएको छ। पोखरा महानगरपालिकाको वडा नम्बर ३१ पचभैयामा वन्यजन्तु उद्धार केन्द्र नाममा चिडियाखाना बनाउने सरकारको योजना हो।"
जनप्रतिनिधिको पारिश्रमिक तोकियो,"वीरेन्द्रनगर : स्थानीय तहको निर्वाचित भएको एक वर्षपछि कर्णाली प्रदेशका स्थानीय तहको जनप्रतिनिधिको सेवासुविधा तोकिएको छ । कर्णाली प्रदेशसभाबाट स्थानीय तहका पदाधिकारी तथा सदस्यहरूले पाउने सुविधासम्बन्धी व्यवस्था गर्न बनेको विधेयक२०७५ पारित भएसँगै उनीहरूको पारि श्रमिक तोकिएको हो । जेठ २५ गते सदनमा पेस भएको विधेयक प्रदेशसभाको विधायन तथा प्रदेश मामिला समितिबाट आवश्यक संशोधन भएसँगै मंगलबार सर्वसम्मतिले पारित गरिएको हो । प्रदेशको आन्तरिक स्रोतलाई ध्यानमा नराखी मस्यौदा तयार पारिएको आलोचना भएपछि प्रदेशसभाले आवश्यक संशोधनका लागि विषयगत समितिमा विधेयक पठाएको थियो । समितिले जनप्रतिनिधिको कार्यभार, आन्तरिक स्रोत र खर्चको अवस्थालाई आधार मानी विधेयक परिमार्जन गरी सदनमा पुनः पेस गरेको थियो । प्रदेश सरकारले पाएको संवैधानिक अधिकारअनुसार तयार पारिएको विधेयक प्रदेशसभाबाट पारित भएसँगै कर्णालीका ७९ स्थानीय तहका जनप्रतिनिधिको सेवा सुविधा पाउने भएका छन् । विधेयक पारित भएसँगै साउनदेखि जनप्रतिनिधिले सेवासुविधा पाउने भएका हुन् । विधेयक पास भएसँगै १० जिल्लाका जिल्ला समन्वय समितिका पदाधिकारी, नगरगाउँपालिका प्रमुख, उपप्रमुख, नगरगाउँसभा सदस्य, वडाध्यक्ष र विभिन्न समितिका पदाधिकारीको सुविधा तोकिएको छ । कर्णाली प्रदेशमा २४ नगरपालिका र ५४ वटा गाउँपालिका छन् । विधेयकमा जिल्ला समन्वय समितिका संयोजकको मासिक सुविधा ३६ हजार तोकिएको छ भने उपसंयोजकको ३४ हजार रुपैयाँ सेवा सुविधा तोकिएको छ । जिल्ला समन्वय समितिका सदस्यहरूको मासिक १२ हजार रुपैयाँ सेवा सुविधा तोकिएको छ । विधेयकअनुसार नगरप्रमुखले मासिक ३५ हजार रुपैयाँ पाउने भएका छन् । उपप्रमुखले ३० हजार रुपैयाँ मासिक तलब तोकिएको छ भने नगरपालिकाका वडाध्यक्षको मासिक सुविधा २० हजार पाउने विधेयकमा उल्लेख छ । नगर कार्यपालिका सदस्यहरूको मासिक सेवासुविधा ११ हजार र नगरसभा सदस्यहरूको मासिक ६ हजार रुपैयाँ तोकिएको छ । यस्तै, गाउँपालिका अध्यक्षको ३० हजार र उपाध्यक्षको २५ हजार रुपैयाँ पारि श्रमिक तोकिएको छ । गाउँपालिका वडाध्यक्षको मासिक १९ हजार तोकिएको छ भने गाउँ कार्यपालिकाका सदस्यहरूको १० हजार र गाउँसभा सदस्यहरूको मासिक पाँच हजार रुपैयाँ तोकिएको छ । विधेयकमा विषयगत समितिको पनि सेवासुविधा तोकिएको छ । गाउँनगरपालिकाका लागि इजलास भत्ताबापत पाँच सय रुपैयाँ तोकिएको छ । गाउँनगरपालिकामा रहेको न्यायिक समितिका सदस्यले महिनामा दुई पटक प्रतिबैठक पाँच सयका दरले भत्ता पाउने भएका हुन् । यस्तै, विधेयकमा विषयगत समितिमा विधायन समिति, लेखा समिति, सुशासन समितिका सदस्यलाई पनि प्रतिबैठक पाँच सयका दरले भत्ता व्यवस्था गरेको छ । यी समितिका सदस्यहरूले वर्षमा १२ बैठक मात्रै गर्न पाउनेछन् । जसअनुसार नियमित विषयगत समितिको बैठकमा सहभागी हुने सदस्यले वार्षिक भत्ता ६ हजार रुपैयाँ पाउनेछन् । स्थानीय तहका जनप्रतिनिधिको कार्यबोझका आधारमा सेवासुविधा विधेयकमा तोकिएको आन्तरिक मामिला तथा कानुनमन्त्री नरेश भण्डारीले बताए । उनले जनप्रतिनिधिको तलब नभई संविधानअनुसार सेवासुविधा तोकिएको प्रस्ट पारे । प्रदेशको आन्तरिक राजस्व, आन्तरिक स्रोत, आय स्रोतलाई ध्यानमा राखी सरकारले जनप्रतिनिधिको सेवा तोकेको उनको भनाइ छ । सरकारको तर्फबाट मन्त्री भण्डारीले सदनमा उठेका प्रश्नको जवाफ दिएपछि सर्वसम्मत विधेयक पारित गरिएको हो । प्रदेशसभा सचिवालयका अनुसार कर्णाली प्रदेशसभाको दोस्रो अधिवेशनको २१ औं बैठक बुधबार १ बजेसम्मका लागि स्थगन भएको छ । बुधबारको सभामा जिल्ला सभा सञ्चालनसम्बन्धी व्यवस्था गर्न बनेको विधेयक२०७५ र गाउँ सभा सञ्चालनसम्बन्धी व्यवस्था गर्न बनेको विधेयक२०७५ प्रस्तुत गर्ने कार्यसूची रहेको सभामुख राजबहादुर शाहीले बताए । उनका अनुसार बुधबार नै विधेयकमाथि दफावार छलफल हुनेछ ।"
निषेधाज्ञाबारे लेखकको ब्यंग्यः ओछ्यानमा मात्रै विरोध गर्न पााइने हो ?,"कामाडौँः प्रमुख प्रतिपक्षी दल नेपाली कांग्रेसका नेता एवम् पूर्वमन्त्री रमेश लेखकले प्रधानमन्त्री केपी शर्मा ओली नेतृत्वको वर्तमान सरकारको गति पञ्चायती शैलीको निरंकुश र शासकहरु पहिलेका राजा तथा महाराजाजस्तो भएको आरोप लगाएका छन् । सरकारको गतिविधि हेर्दा शासन पञ्चायतीजस्तो र शासकहरु राजा र महाराजाजस्ता देखिन्छन्, यो ठीक छैन, उनले भने, सरकारका गतिविधिहरु हुकुमी शैलीका आदेशमा चलेका छन्, कानूनमा होइन, गफ बढी दिने तर काम कम देखियो । बुधबार रिपोर्टर्स क्लब नेपालले आयोजना गरेको साक्षात्कारमा बोल्दै उनले सरकारका गतिविधिहरु कारण लोकतान्त्रिक मुल्य र मान्यताहरु कमजोर बनेको आरोप लगाए । यसले मुलुकलाई ठिक ठाउँमा पुर्याउँदैन, पत्रकारले मन्त्रीलाई प्रश्न सोधेकै भरमा कार्यक्रम बन्द गरियो, नागरिकले अहिले विरोध गर्न पाउने अवस्था छैन, लेखकले भने, निषेधित क्षेत्र तोकिएका छन्, यस्तै हो भने अब कुन दिन सरकारको विरोध त बेडरुमबाट मात्रै गर्न पाउने निषेधाज्ञा जारी हुन बेर छैन । साक्षात्कारमा बोल्दै उनले भने, मुलुकको समग्र अवस्था ठिक छैन, मुलुक संविधान र कानूनसम्मत् ढंगले चलिरहेको छैन, एकांकी र लहडको भरमा चलेको छ, हुन त अहिले नै सरकारको आलोचना गर्ने बेला भएको छैन, तर सरकारले अहिले मुलुकलाई सही ढंगले चलाएको पाइएन । जुम्लामा अनशनरत डाक्टर गोविन्द केसीप्रतिपनि सरकार अनुदार बनेको उनको आरोप छ । उहाँको स्वास्थ्य अवस्था बिग्रंदो छ, उहाँको स्वास्थ्य चेकजाँच गर्न जान लागेका चिकित्किहरुलाई समेत स्थानीय प्रशासनले रोक लगाएको भन्ने कुरा आएको छ, उनले भने, यदि यो साँचो हो भने गलत छ, अनशनमा बस्नुभएको व्यक्तिप्रति राज्यबाट जस्तो व्यवहार अहिले भएको छ, त्यो धेरै गलत छ । केसीका मागहरु जायज रहेको उल्लेख गर्दै माथेमा आयोगको प्रतिवेदनलाई टेकेर आएको अध्यादेशलाई कुनै पनि हालतमा तलमाथि वा तोडमोड गर्न नमिल्ने लेखकको जिकिर छ। सरकारले अहिले अध्यादेशलाई प्रतिस्थापन गर्न ल्याएको विद्येयकले अध्यादेशको मूल मर्म नै समाप्त पारेको छ, यो विद्येयक त केही सिमिति मानिसहरुलाई मात्रै लाभ पुर्याउने गरी आएको छ, उनले भने । अध्यादेशको भावना विपरित आउन लागेको विधेयकप्रति आफूहरुको गम्भिर आपत्ति रहेको पनि उनले जनाए । त्यस्तै उनले अनशनरत गंगामाया अधिकारीप्रति सरकारले गरेको व्यवहारपनि राम्रो नरहेको गुनासो पोखे । उनले भने, गंगामायाको जीवन रक्षाका लागि सरकार गम्भीर बन्नुपर्छ । कांग्रेस अब संगठित, व्यवस्थित् र प्रभावकारी ढंगले चल्ने पनि उनले विश्वास दिलाए । उनले भने, हाम्रो पार्टीको जिल्ला सभापतिहरुको भेला हेटौंडामा भर्खरै सम्पन्न भएको थियो, हामीले प्रभावकारी ढंगले अघि बढ्ने निर्णय गरेका छौं, संविधानको संरक्षण गर्दै हामी सशक्त भूमिका निर्वाह गर्छौं।"
नेकपाको बैठक बालुवाटारमा जारी : भातृसंगठन एकीकरणबारे छलफल चल्दै,"काठमाडौं : नेपाल कम्युनिस्ट पार्टी (नेकपा) सचिवालय बैठक बालुवाटारमा जारी छ । बैठकमा पार्टीका प्रदेश, जिल्ला कमिटी र भ्रातृ संस्थाहरूको एकीकरणको बारेमा छलफल भइरहेको नेकपा नेता कृष्णगोपाल श्रेष्ठले जानकारी दिए । भातृसंगठन एकीकरणका लागि नेकपाले कार्यदल गठन गरी काम गरिरहेको छ । त्यस्तै बैठकमा समसामयिक राजनीतिलगायत विषयमा पनि छलफल भइरहेको श्रेष्ठले जानकारी दिए । पार्टी एकीकरणपछि सचिवालयको यो तेस्रो बैठक हो । बैठक बोलाउनुअघि मंगलबार दुई अध्यक्ष केपी ओली र पुष्पकमल दाहाल तथा महासचिव विष्णु पौडेलबीच बालुवाटारमै बैठकका एजेन्डालगायत विषयकेन्द्रित छलफल भएको थियो । सचिवालय बैठकमा पार्टीको विधान तथा नियमावली टुंगो लगाउन छलफल पनि हुनेछ । असार २ मा नेकपाको स्थायी समिति बैठक बसेको थियो । तीन महिनाभित्र पार्टीका तल्ला कमिटी तथा जनवर्गीय संगठनहरूको एकीकरण सक्ने योजना बनाए पनि दुवै अध्यक्ष यसबीच देश बाहिर रहेकाले आन्तरिक काम प्रभावित बनेको थियो । प्रधानमन्त्रीसमेत रहेका ओली उत्तरी छिमेकी चीनको भ्रमण र अर्का अध्यक्ष दाहाल पत्नी सीताको उपचारका लागि सिंगापुर गएपछि पार्टीका काम प्रभावित भएका थिए । ओली १० असारमा र दाहाल १७ असारमा मात्र स्वदेश फर्किएका थिए । पार्टीका महत्वपूर्ण निर्णय लिनुपर्दा वा बैठक बोलाउनु पर्दा दुई अध्यक्षको सहमति र निर्देशनका आधारमा महासचिवले बोलाउने विधानतः व्यवस्था छ । नेकपाको पार्टी विधान तथा नियमावलीमा स्थायी समिति सदस्यहरूले असार २ को बैठकमा सुझावसहित परिमार्जनको आवश्यकता औंल्याएपछि १२ असारसम्म लिखित सुझाव पेस गर्न महासचिव पौडेलले नेताहरूलाई पत्राचार गरेका थिए । नेकपाले विधान तथा नियमावलीको अन्तिम टुंगो लगाउन पनि बाँकी छ । विधान तथा नियमावली टुंगो नलाग्दा आन्तरिक एकताको काम प्रभावित हुँदै आएको छ ।"
नेविसंघका कार्यकर्ताले तोडे सरकारको निषेधित क्षेत्र,काठमााडौँः प्रमुख प्रतिपक्षी दल नेपाली कांग्रेसको विद्यार्थी संगठन नेविसंघका कार्यकर्ताले सरकारले तोकेको निषेधित क्षेत्र बुधबार तोडेका छन् । कांग्रेस संसदीय दलको बुधबार बसेको बैठकको निर्णयानुसार नेता प्रदीप पौडेल नेतृत्वको कार्यकर्ताहरुले राजधानीको माइतीघरमा जम्मा भएर निषेधित क्षेत्र तोडेका हुन् । निषेधित क्षेत्र तोड्ने क्रममा कांग्रेस कार्यकर्ता र नेविसंघ निकट विद्यार्थीहरुले सरकारविरुद्ध नाराबाजी गर्नुका साथै सरकारी निर्णय सच्याउन पनि आग्रह गरेका छन् । कांग्रेसका केन्द्रीय सदस्य तथा नेविसंघका पूर्व ध्यक्ष प्रदीप पौडेलको नेतृत्वमा विद्यार्थीको समूहले निषेधित क्षेत्र तोडेको हो । प्रहरी परिचालन गरिए पनि नेविसंघले माइतीघरस्थित निषेधित क्षेत्र तोडेको हो । नेपाली कांग्रेसले बुधबारै निषेधितत क्षेत्रबारेमा संसदमासमेत कडा रुपमा प्रस्तुत हुने जनाएको छ। गृहमन्त्री राम बहादुर थापा ुबादलुले निषेधित क्षेत्र जारी एक सातापछि नेविसंघले निषेधाज्ञा तोडेको हो । विरोध कार्यक्रममा नेता पौडेल र नेविसंघका महामन्त्री कुन्दनराज काफ्ले लगायत बोलेका थिए । सम्बोधनका क्रममा गंगामाया अधिकारी र डा। गोविन्द केसी लगायतका माग सम्बोधन गर्नुपर्ने माग राखेका थिए । सरकारले आन्दोलनका लागि निश्चित क्षेत्र तोकेपछि कांग्रेसको निर्णय अनुसार नेविसंघ आन्दोलित भएको हो ।
देउवाद्वारा शीर्ष नेतासँग छलफल,"काठमाडौं : कांग्रेस सभापति शेरबहादुर देउवाले मंगलबार पार्टी पदाधिकारीसहित शीर्ष नेताहरूसँग छलफल गरेका छन् । संसद्मा कांग्रेसले सशक्त भूमिका निर्वाह गर्न नसकेको भन्दै पार्टी भित्र र बाहिर आलोचना हुन थालेपछि देउवाले कांग्रेस पदाधिकारीसहित शीर्ष नेतासँग पार्टी रणनीति तय गर्न छलफल गरेका हुन् । देउवाले बुधवार संसदीय दलको बैठक समेत डाकेका छन् । संसदीय दलको बैठकअघि मंगलबार साँझ पार्टीका शीर्ष नेतासँग आफ्नै निवास बुढानिलकण्ठमा देउवाले ४ घण्टा भन्दा बढी अनौपचारिक छलफल गरेका हुन् । कांग्रेस महासमिति बैठकअघि गठन गर्नुपर्ने विधान मस्यौदा समितिसहित पार्टीका विभाग गठन गर्नुपर्नै विभाग साथै संसद्मा पार्टीलाई कसरी प्रस्तुत गराउनु भन्नेमा देउवाले शीर्ष नेतासँग छलफल गरेको प्रवक्ता विश्वपकाश शर्माले जानकारी दिए । बैठकमा सभापति देउवाले नेताहरूलाई पार्टीदेखि सरकारसँग कसरी प्रस्तुत हुने भन्ने बारेमा खुला रूपमा विचार राख्न भनेको बैठकमा सहभागी एक नेताले जानकारी दिए । प्रवक्ता शर्माका अनुसार प्रतिपक्षी दलले सभामुख र उपसभामुखमध्ये एक पद पाउनु कुरालाई बलियो गरी उठाउन देउवालाई नेताहरूले सुझाएका छन् । त्यसै गरी सरकारले ल्याउन लागेको शिक्षा विधेयकदेखि अन्य सन्दर्भमा समेत कडा भएर प्रस्तुत हुन देउवालाई सुझाएको प्रवक्ता शर्माले बताए । छलफलमा बरिष्ठ नेता रामचन्द्र पौडेल, उपसभापति विमलेन्द्र निधि, महामन्त्रीद्वय डाशशांक कोइराला र पूर्णबहादुर खड्का, कोषाध्यक्ष सीतादेवी यादव, सहमहामन्त्री डाप्रकाशशरण महत, संसदीय दलका उपनेता विजयकुमार गच्छदार, पूर्वमहामन्त्रीद्वय कृष्णप्रसाद सिटौला र प्रकाशमान सिंह, पूर्वसहमहामन्त्रीद्वय अर्जुननरसिंह केसी र डारामशरण महत, पूर्वकोषाध्यक्ष चित्रलेखा यादव र प्रवक्ता विश्वप्रकाश शर्मासहित १८ जना नेता सहभागी थिए । बैठक समसामयिक राजनीति र पार्टीको आन्तरिक विषयमा केन्द्रित रहेको बैठकपछि नेताहरूले सञ्चारकर्मीलाई प्रतिक्रिया दिए । अहिलेको राजनीतिक अवस्था, लोकतन्त्र र कांग्रेस सामू देखिएका चुनौतिका विषयमा छलफल भएको थियोे, सहमहामन्त्री डाप्रकाशशरण महतले अन्नपूर्णसँग भने, अनौपचारिक भएकोले नेताहरूबीच आन्तरिक, सहमति र एकताका लागि समेत छलफल भयो । गच्छदारसँग पार्टी एकीकरण गर्दाका भेला भएका सम्झौतालाई कसरी कार्यन्वयन गर्ने भन्ने बारेमा समेत छलफल भएको नेताहरूले बताएका छन् । सभपाति देउवाले नेकपा नेतृत्वतको सरकारले राज्यका हरेक निकायमा गर्न थालेको हस्तक्षेप, न्यायालय र पे्रसमाथिको हस्तक्षेपकाविरुद्ध कसरी अघि बढ्ने र पार्टीलाई कसरी अगाडि बढाउने बारेमा नेताहरूसँग सल्लाह मागेकोे बैठकमा सहभागी कांग्रेसका एक नेताहरूले जानकारी दिए । जिल्ला सभापतिको भेला अगावै देउवा विधान मस्यौदा समिति गठन गर्न खाजे पनि वरिष्ठ नेता पौडेलले आफ्ना तर्फबाट समितिमा बस्ने नेताको नाम नपठाउँदा समिति गठन हुन सकेको छैन ।"
नेपाली कांग्रेसले सरकारको निषेधित क्षेत्र तोड्ने,"काठमाडौँ: प्रमुख प्रतिपक्षी दल नेपाली कांग्रेसले सरकारबाट राजधानीका विभिन्न स्थानमा जारी गरिएको निषेधित क्षेत्र तोड्ने निर्णय गरेको छ । सरकारले विरोध प्रदर्शन, भेला तथा अन्य कामका लागि माइतीघरसहितका स्थानमा निषेधाज्ञा जारी गरेको अवस्थामा बुधबार बसेको संसदीय दलको बैठकले यस्तो निर्णय गरेको हो । प्राध्यापक डा गोविन्द केसीले पनि माइती घर मण्डलासहितका स्थानमा जनताको भेला हुन पाउने अधिकार खोसिएको भन्दै जुम्लामा अनशन सुरु गरेका छन् । नेपाली कांग्रेस संसदीय दलका सचेतक बालकृष्ण खाँणका अनुसार सरकारले विरोध गर्न पाउने जनताको अधिकार खोस्न खोजेकाले निषेधित क्षेत्र तोड्ने निर्णय भएको जानकारी दिए । त्यसैगरी कांग्रेसले केही समय यताको चर्को मूल्यवृद्धि नियन्त्रण गर्न पनि सरकारसँग माग गरेको छ। बजेट आएसँगै उपभोग्य सामाग्रीमा चर्को मूल्यवूद्धि हिँदा उपभोक्ता मारमा परेको कांग्रेसको ठहर छ । निषेधित क्षेत्रमा १७ हजार विदेशी पर्यटकले गरे पदयात्रा नमूना बन्दै मदिरा निषेधित गाउँ रहरको जुलुस निषेधित क्षेत्र भरतपुरमा निर्वाचनको तयारी, मतदानस्थल वरपर निषेधित क्षेत्र एमाले निषेधित मधेस भन्नेहरु चुनावमा बढारिन्छन् : पोखरेल ढिकुरे सभाजुलुस निषेधित क्षेत्र स्याङ्जामा निषेधित क्षेत्र घोषणा, मतगणना अनिश्चित केसी रिहाइको माग गर्दै माइतीघरमा प्रदर्शन शिक्षाशास्त्रका विद्यार्थी आन्दोलित : माइतीघर मण्डलामा यस्तो देखियाे काठमाडौंका सात स्थानमा मात्र कार्यक्रम र प्रदर्शन गर्न पाइने : रत्नपार्क र माइतीघरमा प्रदर्शन गर्न रोक विवेकशीलसाझा भन्छ: माइतीघरमा विरोध गर्न नदिएर सरकारले लोकतन्त्र खोस्न खोज्यो पशुपतिको निषेधित क्षेत्रमा गाडी लगेपछि मन्त्रीले माफी मागे माइतीघरमा सभा र प्रदर्शन गर्न रोक : कहाँ गर्ने त प्रदर्शन ? माइतीघर मण्डलामा प्रदर्शन रोक्न यो उत्तर कोरिया होइन : विश्वप्रकाश माइतीघरमा प्रदर्शन गर्ने विवेकशील साझाका संयोजकसहित १० पक्राउ"
बजेट २५ प्रतिशत मात्र खर्च,"धनगढी : प्रदेश ७ सरकारले अढाइ महिनाअघि ल्याएको अल्पकालीन बजेटको २५ प्रतिशत मात्र खर्च भएको छ। प्रदेश सरकारले सम्भाव्यता अध्ययनलाई प्राथमिकतामा राखेर १ अर्ब २ करोड ५ लाखको बजेट चैत अन्तिम साता प्रदेशसभामा प्रस्तुत गरेको थियो। खर्च भएको बजेट पुँजीगत झन् कमजोर छ। संघीय पद्धतिअनुसार मातहतका संरचनाको व्यवस्था नहुँदा प्रदेश सरकारले अढाई महिनाअघि ल्याएको अल्पकालीन बजेट खर्च हुन नसकेको हो। खर्च गर्ने निकाय कुनै छैन, आर्थिक मामिला तथा योजना मन्त्रालयका सचिव शंकरकृष्ण श्रेष्ठले भने, जथाभावी खर्च गर्नुभएन। आर्थिक मामिला तथा योजना मन्त्रालयले ५ करोड ३६ लाखमध्ये खर्च ५२ लाख ९५ हजार अथवा ९ प्रतिशत मात्र खर्च गरेको छ। प्रदेश सरकारले आर्थिक वर्ष ०७४७५ का लागि ल्याएको १ अर्ब २ करोड ५ लाख बजेटमध्ये हालसम्म चालु र पँुजीगत गरी साढे ११ करोड रुपैयाँ मात्र खर्च हुन सकेको छ। जुन २५ प्रतिशत मात्र हो। प्रदेश लेखानियन्त्रक कार्यालय धनगढीका अनुसार हालसम्म चालुतर्फ ८ करोड ६५ लाख (२८ प्रतिशत) र पुँजीतर्फ २ करोड ७४ लाख (१७ प्रतिशत) बजेट खर्च भएको छ। कोष लेखा नियन्त्रक तीर्थराज ओझाले चालु आर्थिक वर्षमा ४० देखि ५० प्रतिशतभन्दा बढी बजेट खर्च हुन सक्ने अनुमान गरेका छन्। प्रदेशमा सबैभन्दा बढी खर्च गर्ने मुख्यमन्त्री तथा मन्त्रिपरिषद् कार्यालयले ३ करोड ८९ लाख बजेटमध्ये १ करोड ९८ लाख खर्च गरेको छ। जुन ५० प्रतिशतभन्दा बढी भएको प्रदेश लेखानियन्त्रक कार्यालय धनगढीले जानकारी दिएको छ। प्रदेश मन्त्रालयमा बजेट खर्च गर्न संयन्त्र नहुँदा रकम खर्च गर्न नसकिएको भूमि व्यवस्था, कृषि तथा सहकारी मन्त्रालयका सचिव हरिहर अधिकारीले बताए। उनले सरकारले प्रदेश मन्त्रालयका लागि बजेट छुट्याए पनि खर्च गर्ने निकाय नदिँदा बजेट खर्च नभएको बताए। सचिव अधिकारीले मन्त्रालयले ४ करोड १६ लाख १ करोड २५ लाख (३० प्रतिशत) खर्च गरेको छ। कृषकलाई अनुदान दिन छुट्याएको ५ करोडमध्ये २ करोड निकासा भए पनि हालसम्म खर्च नभएको उनले जानकारी दिए। भौतिक पूर्वाधार मन्त्रालयमा पुँजीगत बजेट खर्च न्यून मात्रामा भएको मन्त्रालयका उपसचिव अमरबहादुर पालले बताए। उनले दक्ष जनशक्ति अभाव र जिल्ला तहमा समन्वय गर्ने निकाय नहुँदा बजेट खर्च नभएको जानकारी दिए। मन्त्रालयको ५ करोड ६० लाख रुपैयाँमध्ये ९५ लाख ५८ हजार (१७ प्रतिशत) खर्च गरिएको छ। उद्योग, पर्यटन, वन तथा वातावरण मन्त्रालयको जम्मा बजेट ५ करोड ४४ लाख ९४ हजार बजेटमध्ये एक करोड ५ लाख (१९ प्रतिशत) खर्च गरिएको छ। यस्तै, आन्तरिक मामिला तथा कानुनी मन्त्रालयको जम्मा बजेट ३ करोड ५५ लाखमध्ये ८९ लाख ८९ हजार (२५ प्रतिशत) खर्च भएको छ। प्रदेश लेखानियन्त्रक कार्यालयका अनुसार सामाजिक मन्त्रालयले ८ करोड ७५ लाख बजेटमध्ये १ करोड ६८ लाख रुपैयाँ (१९ प्रतिशत) खर्च गरेको छ। प्रदेश सचिवालय र मुख्य न्यायाधिवक्ता कार्यालयले क्रमश : ३५ र २२ प्रतिशत बजेट खर्च गरेका छन्। प्रदेश सरकारले ल्याएको बजेट खर्च नहुने देखिएपछि आर्थिक वर्ष ०७५७६ को बजेटमा ५० करोड बजेट स्रोतका रूपमा लगिएको आर्थिक मामिला तथा योजना मन्त्रालयले जनाएको छ। मन्त्रालयका सचिव श्रेष्ठले यस वर्ष बजेट खर्च गर्ने संयन्त्र नभए पनि आगामी वर्षका लागि प्रदेश सरकारमातहत ५० वटा कार्यालय राख्ने तयारी भएको जानकारी दिए।"
प्रदेश ४ को नाम गण्डकी पक्का,"५९ सदस्यीय प्रदेश सभामा ५६ मत गण्डकीको पक्षमा पोखरा : नेपाल कम्युनिस्ट पार्टी (नेकपा) ले प्रदेश ४ को नाम गण्डकी सिफारिस गर्ने निर्णय गरेको छ। बुधबार दिउँसो बसेको बैठकले प्रदेश नामबारे पार्टीको औपचारिक धारणा बनाएको हो। सत्तारुढ पार्टीले नामबारे अलमल गर्दा प्रदेश सभाको पूर्वनिर्धारित बैठक मंगलबार बस्न सकेको थिएन्। एमाले र माओवादी केन्द्र मिलेर बनेको पार्टीका सांसदले नामबारे एउटै धारणा बनाउन नसक्दा उक्त पार्टीको संसदीय दलको बैठक साता दिनसम्म बसेको थियो। साविक एमाले प्रदेशको नाम गण्डकी राख्नुपर्ने पक्षमा थियो भने माओवादी केन्द्रका सांसदले पहिचानलाई आधार बनाउनुपर्ने बताउँदै आएका थिए। संसदीय दलको बैठकमा सबै सांसदलाई बोल्न दिएर सबैका कुरा सुनिसकेपछि बुधबार नेकपा नामबारे निष्कर्षमा पुगेको हो। संसदीय दलको बैठकले प्रदेशको नाम गण्डकी राख्ने पक्षमा सर्वसम्मत निर्णय गरेको बैठकका एक सहभागीले बताए। ५९ सदस्यीय प्रदेश सभामा नेकपाका ३९ सांसद छन्। नेकपाले नामबारे पार्टी धारणा टुंगो लगाएपछि अब प्रदेश ४ को नाम गण्डकी नै रहने पक्कापक्की देखिएको छ। १५ सांसद रहेको विपक्षी दल नेपाली कांग्रेसले पनि प्रदेशको नाम गण्डकी राख्नुपर्ने धारणा सार्वजनिक गरिसकेको छ। तीन सांसद रहेको राष्ट्रिय जनमोर्चा पनि त्यही पक्षमा छ। दुई सांसद रहेको नयाँ शक्ति पार्टीले भने गण्डकी तमुवान भनेको छ। प्रदेश नामकरण गर्दा प्रदेश सभामा मतदान हुँदा सभामुखबाहेक ५८ जनाले भाग लिँदा गण्डकीको पक्षमा ५६ जना सांसद हुने देखिएको छ। संविधानको धारा दुई सय ९५ ले प्रदेश नामकरणबारे व्यवस्था गरेको छ। उक्त धाराको उपधारा २ भन्छ, प्रदेशको नामकरण सम्बन्धित प्रदेश सभाको सम्पूर्ण सदस्य संख्याको दुई तिहाइ बहुमतबाट हुनेछ। प्रदेश सभाको बैठक बिहीबारै बस्दैछ। नामकरणको छलफल बिहीबार नै सुरु हुनेछ।"
भागबन्डा नमिल्दा समिति गठनमा अलमल,"काठमाडौं : दलहरूबीच समिति सभापतिमा भागबन्डा नमिल्दा संसदीय समिति गठनमा अलमल देखिएको छ। मिनी पार्लियामेन्टका रूपमा चिनिने विषयगत समिति गठन नहुँदा संघीय संसद्का दुवै सदनले नियम निलम्बन गर्दै विधेयकहरू सीधै पारित गर्न थालेका छन्। संघीय संसदन्तर्गत प्रतिनिधिसभामा १०, राष्ट्रियसभामा ४ र संयुक्त सदनमा २ वटा विशेष समिति गरी १६ वटा समितिको व्यवस्था गरिएको छ। तर सभामुख कृष्णबहादुर महरा र राष्ट्रियसभाका अध्यक्ष गणेश तिमिल्सिनाले समितिमा बस्ने सदस्यको नाम उपलब्ध गराउन पटकपटक आग्रह गरे पनि दलहरूबीच समिति सभापतिमा भागबन्डा नमिल्दा समिति गठनले पूर्णता पाउन सकेको छैन। समिति गठन नहुँदा संघीय संसदको काम कारबाही प्रभावकारी हुन नसकेको संसद्का जानकार बताउँछन्। सत्तासीन नेकपाले प्रमुख विपक्षी कांग्रेसलाई प्रतिनिधिसभाको एक मात्र लेखा समितिको सभापति दिने प्रस्ताव राखेपछि कांग्रेसले चारवटा विषयगत समितिको सभापतिमा दाबी गरेको छ। कांग्रेसले सदनमा आफ्नो एकतिहाइ उपस्थिति रहेको भन्दै त्यसअनुसार समितिको सभापतिमा दाबी गरेको जनाएको छ। तर सत्तासीन नेकपाले ०४८ सालमा सामान्य बहुमत रहेको अवस्थामा कांग्रेसले विपक्षीलाई लेखा समितिको सभापति मात्र दिएको नजिर अघि सारेको छ। संसद्मा हाम्रो उपस्थितिअनुसारको दाबी गरेका हौं, कांग्रेस सचेतक पुष्पा भुसालले भनिन्, केकति भन्ने विषयमा सत्तासीन दलले प्रमुख विपक्षी दलका नेतासँग छलफल गरेर टुंगो लगाउनुपर्छ। कांग्रेसले राष्ट्रियसभामा एक र प्रतिनिधिसभामा तीन वटा विषयगत समितिको सभापतिमा दाबी गरेको छ। तर सत्तासीन नेकपाका नेता भने संसद्मा दलीय उपस्थितिको प्रतिबिम्ब संसदीय समितिमा पर्ने भएकाले कांग्रेसले त्यसअनुसार आफूलाई प्रस्तुत गर्नुपर्ने तर्क गर्छन्। सत्तासीन नेकपाले राष्ट्रियसभाका समितिमा कुन सदस्य कुन समितिमा बस्ने भन्ने नामावली अध्यक्ष तिमिल्सिनासमक्ष बुझाइसकेको छ। प्रतिनिधिसभाका कुन समितिमा को सदस्य बस्ने भन्नेबारेको विवरण पनि केही दिनभित्रै सभामुखलाई बुझाउने तयारी भइरहेको नेकपा संसदीय दलका उपनेता सुवास नेम्वाङले बताए। सत्तासीन दलका कारण समिति गठनमा ढिलाइ भएको होइन, उनले भने, हामी तयारी अवस्थामा छौं। यता प्रमुख विपक्षी कांग्रेसले भने सभापतिको भागबन्डा मिलेपछि मात्र समितिमा बस्ने आफ्ना सदस्यको नामावली बुझाउने अडान राखेको छ। बाहिर कुराकानी गरेर भएन, कांग्रेस सचेतक भुसालले भनिन्, सत्तापक्षले औपचारिक कुराकानी गर्नुपयो। कांग्रेसले आफ्ना सांसदलाई समिति छनोट गर्ने काम सम्पन्न गरिसकेको भए पनि समिति सभापतिको टुंगो लागेपछि मात्र नाम बुझाउने तयारी गरेको छ। समिति गठन नहुँदा संघीय संसदको काम कारबाही प्रभावकारी हुन सकेको छैन। नेकपाका नेता भने समिति गठन भएपछि पनि सभापतिको भागबन्डाबारे कुराकानी गर्न सकिने भन्दै कांग्रेसले छिटो नाम दिनुपर्ने तर्क गर्छन्। सभापतिको टुंगो नलागेसम्म समितिको अध्यक्षता ज्येष्ठ सदस्यले गर्ने चलन छ, नेकपाका सांसद भानुभक्त ढकालले भने, कामै अवरोध गर्नेभन्दा पनि समिति गठन छिटो गरौं र सभापतिबारे पछि पनि छलफल गर्दै जाउँला। चालू अधिवेशनबाट मौलिक हकसम्बन्धी दर्जनौं कानुन पारित गर्नुपर्ने अवस्था रहे पनि विषयगत समिति अझै गठन हुन सकेका छैनन्। सुनुवाइमा भागबन्डा प्रधानन्यायाधीश, सर्वोच्चका न्यायाधीश, संवैधानिक निकायका पदाधिकारी र राजदूतको संसदीय सुनुवाइ गर्न बन्ने विशेष समितिमा दलीय प्रतिनिधित्वको भागबन्डा मिलेको छ। दुवै सदनको संयुक्त समितिमा प्रतिनिधिसभाबाट नेकपाले ७, कांग्रेसले ३, संघीय समाजवादी र राजापाले ११ तथा स्वतन्त्र सांसदलाई १ सदस्य दिने भागबन्डा मिलेको छ। ३ सदस्य भने राष्ट्रियसभाबाट मनोनीत हुनेछन्। दलहरूको यही अनुपातमा राज्यका निर्देशक सिद्धान्त कार्यान्वयन तथा अनुगमन समितिमा पनि दलीय प्रतिनिधित्व गराइने संसद् सचिवालयले जानकारी दिएको छ। यो समिति पनि १५ सदस्यीय हो। संख्याको टुंगो लागे पनि समितिमा बस्ने सदस्यको नाम प्राप्त नभएकाले समिति गठनमा ढिलाइ भएको सचिवालयका भनाइ छ।"
विरोधका लागि ठाउँ तोक्नु कम्युनिस्ट विरोधी चरित्र : भट्टराई,"काठमाडौं : नयाँ शक्ति पार्टीका संयोजक डा बाबुराम भट्टराईले विरोध प्रदर्शनका लागि निश्चित स्थान तोक्ने सरकारको कदम लोकतान्त्रिक मूल्यमान्यता विपरीत रहेको बताएका छन्। प्रतिनिधिसभाको बुधबारको बैठकमा विषय समय लिएर भट्टराईले 'विरोधका लागि कुनाकाप्चाका ठाउँ छुट्याउने कदम' लोकतन्त्र र समाजवाद विपरीत रहेको बताएका हुन्। मार्क्स, लेनिन र रोजा लक्जेम्बर्गले समाजवादी लोकतन्त्रबारे गरेको व्याख्या सुनाउँदै भट्टराईले आफूलाई कम्युनिस्ट भन्ने वर्तमान सरकारले कम्युनिस्ट विरोधी चरित्र देखाएको दावी गरे। 'मार्क्स, लेनिन र रोजाले पूँजीवादी लोकतन्त्रको साटो समाजवादी लोकतन्त्रको पक्षमा बोलेका छन्, माओले त सयौँ फूललाई फुल्न देउ, सयौँ विचारलाई खेल्न देउ भनेका छन्', भट्टराईले भने, 'आफूलाई कम्युनिस्ट भन्ने सरकारले जुन निर्णय गरेको छ, यो मार्क्सवाद, समाजवाद र लोकतन्त्रविपरीत छ। शिक्षा र स्वास्थ्य मुनाफाको विषय हुन नसक्ने तर्क गर्दै भट्टराईले सरकारले तयार पारेको स्वास्थ्य शिक्षा विधेयकको मस्यौदाले शिक्षा र स्वास्थ्य आमजनताको पहुँच बाहिर जाने र केही व्यापारीले मात्र लाभ लिने अवस्था ल्याउनेतर्फ सचेत रहन आग्रह गरे। यही विषय उठाएर १५ औँ पटक अनसन बसिरहेका वरिष्ठ चिकित्सक डा गोविन्द केसीको मागलाई गम्भीरतापूर्वक लिन उनले आग्रह गरे।"
नेकपाको सचिवालय बैठक बस्ने तयारी,"काठमाडौं : नेकपाले पार्टी सचिवालय बैठक बोलाएको छ । पार्टीका प्रदेश, जिल्ला कमिटी र भ्रातृ संस्थाहरूको एकीकरणका लागि कार्यदल गठन गरी काम गरिरहेको नेकपाले अहिलेसम्मका तयारी, समसामयिक राजनीतिलगायत विषयमा छलफल गर्न सचिवालय बैठक डाकेको नेकपा नेता कृष्णगोपाल श्रेष्ठले बताए । बैठक बुधबार बिहान प्रधानमन्त्री निवास बालुवाटारमा बस्नेछ । सचिवालयको यो तेस्रो बैठक हो । बैठक बोलाउनुअघि मंगलबार दुई अध्यक्ष केपी ओली र पुष्पकमल दाहाल तथा महासचिव विष्णु पौडेलबीच बालुवाटारमै बैठकका एजेन्डालगायत विषयकेन्द्रित छलफल भएको थियो । सचिवालय बैठकमा पार्टीको विधान तथा नियमावली टुंगो लगाउने छलफल पनि हुनेछ । असार २ मा नेकपाको स्थायी समिति बैठक बसेको थियो । तीन महिनाभित्र पार्टीका तल्ला कमिटी तथा जनवर्गीय संगठनहरूको एकीकरण सक्ने योजना बनाए पनि दुवै अध्यक्ष यसबीच देश बाहिर रहेकाले आन्तरिक काम प्रभावित बनेको थियो । प्रधानमन्त्रीसमेत रहेका ओली उत्तरी छिमेकी चीनको भ्रमण र अर्का अध्यक्ष दाहाल पत्नी सीताको उपचारका लागि सिंगापुर गएपछि पार्टीका काम प्रभावित भएका थिए । ओली १० असारमा र दाहाल १७ असारमा मात्र स्वदेश फर्किएका थिए । पार्टीका महत्वपूर्ण निर्णय लिनुपर्दा वा बैठक बोलाउनु पर्दा दुई अध्यक्षको सहमति र निर्देशनका आधारमा महासचिवले बोलाउने विधानतः व्यवस्था छ । नेकपाको पार्टी विधान तथा नियमावलीमा स्थायी समिति सदस्यहरूले असार २ को बैठकमा सुझावसहित परिमार्जनको आवश्यकता औंल्याएपछि १२ असारसम्म लिखित सुझाव पेस गर्न महासचिव पौडेलले नेताहरूलाई पत्राचार गरेका थिए । नेकपाले विधान तथा नियमावलीको अन्तिम टुंगो लगाउन पनि बाँकी छ । विधान तथा नियमावली टुंगो नलाग्दा आन्तरिक एकताको काम प्रभावित हुँदै आएको छ ।"

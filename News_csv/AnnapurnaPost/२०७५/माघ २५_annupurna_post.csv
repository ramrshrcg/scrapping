शीर्षक,विवरण
कर छलीमा खराब नियत,"आम्दानी गरेपछि कर तिर्नुपर्छ। कसैले घरजग्गा बेच्दा किनेको मूल्यभन्दा बढी मोल पाउँछ भने त्यसमा लाभकर लाग्छ। देशभरका मालमोत कार्यालयले यस्ता लाभकर दैनन्दिन उठाइरहेका हुन्छन्। ऐनद्वारा निसृत यो सामान्य प्रक्रिया हो। मुलुकको दूरसञ्चार क्षेत्रमा सबैभन्दा बढी नाफा कमाउन सफल एनसेल बिक्री प्रकरणमा पनि लाभकरसम्बन्धी गर्नै नपर्ने विवाद चुलिएको थियो। सरकारी पक्ष तिर्नुपर्छ र पर्दैनमा विभाजित थिए। अन्ततः सर्वोच्च अदालतले यसलाई टुंग्याएको छ। स्विडेन र फिनल्यान्डको संयुक्त उपक्रम टेलियासोनेराले एनसेलमा रहेको आफ्नो ८० प्रतिशत सेयर मलेसियन कम्पनी आजियटालाई सन् २०१५ को अप्रिलमा बिक्री गर्दा प्राप्त भएको लाभकर कसले तिर्ने भन्ने विवाद थियो। तत्कालीन पुष्पकमल दाहाल नेतृत्वको सरकारले खारेज भइसकेको कम्पनी टेलियासोनेराले लाभकर तिर्नुपर्ने निर्णय गरेर उन्मुक्ति दिने प्रयास नगरेको होइन। अझ हाँसउठ्दो विषय टेलियासोनेरा भागिसकेपछि संसदीय समिति कर असुल गराउन सक्रिय भएका थिए। सर्वोच्च अदालतले हाल अस्तित्वमा रहेको आजियटा र एनसेलबाटै बाँकी लाभकर असुल्न आदेश दिएपछि यो विवाद पूर्णरूपमा अन्त्य भएको छ। एनसेल खरिदबिक्रीमा भएको लाभकर छल्न सरकारदेखि संसदीय समिति र न्यायालयमा समेत अनेक तिकडम हुँदै आएका थिए। एनसेलको ८० प्रतिशत स्वामित्व खरिद गरेर भागिसकेको टेलियासोनेराको नाममा कर निर्धारण भएपछि यो विवाद चुलिएको हो। लाभकरबाट उन्मुक्ति दिलाउन विगतका मन्त्रिपरिषद्देखि कर प्रशासनका उच्च तहमा समेत चलखेल नभएका होइनन्। ठूला करदाता कार्यालयले अनेक दबाबबीच कर निर्धारण गर्न बाध्य भयो। त्यसमध्ये एसनेलले आंशिक रूपमा २३ अर्ब रुपैयाँ नबुझाएको पनि होइन। बाँकी ब्याज र जरिवाना गरी करिब ६१ अर्ब रुपैयाँमध्ये तिर्नुपर्ने रकममा पुनः विवाद झिकिएको थियो। राज्यलाई कर नतिर्न गरिएका सबै प्रपञ्च सर्वोच्चको बुधबारको पैसलाबाट समाप्त भएको छ। यद्यपि, यो प्रकरण यत्तिकैमा टुंगिँदैन। धन भनेपछि महादेवको पनि त्रिनेत्र भनेभैं राजस्वमाथि नीति निर्माण र निर्णायक तहमा बस्नेहरूले जहिले पनि आँखा लगाउँदै आएका थिए र छन्। एनसेल प्रकरण यति दीर्घ र विवादित हुनुपर्ने विषय नै थिएन। लाभ गरेपछि तिर्नुपर्ने सामान्य सिद्धान्त र व्यवहार थियो। तर, अस्तित्वमै नभएको (खारेज भइसकेको) कम्पनीले तिर्नुपर्ने देखाएर यसमा उन्मुक्ति दिने जुन प्रयास भयो यसले राज्यका लागि दीर्घकालसम्म यही रोगले अरू प्रकरणमा पनि च्यापिरहने हो कि भन्ने आशंका उत्पन्न गराएको छ। एनसेलमा भएको कर छली र टेलियासोनेरामा दायित्व थोपरेर उन्मुक्ति दिलाउन गरिएका प्रयासबारे अन्नपूर्ण पोस्ट्ले विस्तृत समाचार, सम्पादकीय र टिप्पणी प्रकाशन गर्दै आएको थियो। राजस्व उठाउने जिम्मेवारी लिएर बसेका कर्मचारीको दायित्व कर उठाउनु हो। आन्तरिक राजस्व विभाग र ऊमातहत कार्यालयले एनसेलको कर उठाउन किन खुट्टा कमाए ? यसमा राजनीतिक दल र तिनका प्रभावशाली नेताको दबाब नभएको भए के यो सम्भव थियो ? उठाउनुपर्ने राजस्व किन नउठाएको भनी अर्धन्यायिक निकाय राजस्व अनुसन्धान विभाग किन मौन रह्यो ? निश्चय पनि नेपालका प्रभावशाली नेता वा मन्त्रीले कर्मचारीतन्त्रलाई कसरी पंगु बनाएका छन् भन्ने एनसेल प्रकरणले उजागर गरिदिएको छ। संवैधानिक निकाय महालेखा परीक्षकले यो प्रकरण सार्वजनिक नगरेको भए गुपचुपमा सेलाउने थियो र लाभकरले उन्मुक्ति पाउँथ्यो। तसर्थ जुनसुकै क्षेत्रमा पनि इमान्दार र देशको माया गर्ने कर्मचारी वा नेताको आवश्यकता पर्दाेरहेछ भन्ने लाभकर प्रकरणले उजागर गरिदिएको छ। महालेखा परीक्षकले सरकारी कर्मचारी र निकायले लाभकरलाई दिन खोजेको उन्मुक्ति र प्रयासबारे कैफियत नलेखेको भए ६१ अर्ब रुपैयाँ (हालसम्मका मूल्यांकनमा) राज्यबाट बाहिरिने थियो। करमा हुने कर्मचारीको तजबिजी अधिकार र निर्णयले जहिले पनि राष्ट्रलाई घाटा तथा व्यापारी र कर छल्नेहरूलाई फाइदा पुगेको देखिन्छ। यो कर प्रकरणमा गलत नियत भएका र त्यसअनुसार कर मूल्यांकन, निर्धारण तथा दायित्व तोकिदिने कर्मचारीका हकमा पनि छुट्टै समिति वा आयोग बनाएर अध्ययन गर्न जरुरी छ। एनसेल एउटा प्रतिनिधिमूलक करछलीको दृष्टान्त मात्र हो। धेरै एनसेल प्रकरणमा कर छली भएका छन्। हाल सरकारले तय गरेको ८ खर्ब राजस्व संकलन न्यूनतम हो। कर प्रशासन स्वच्छ हुने हो भने यसको दोब्बर संकलन हुने चर्चा छ। यसका लागि फेरि पनि चाहिन्छ उही असल नियत।"
प्रदेश ५ को गाडी खरिदमा भ्रष्टाचार ठहर,"बुटवल : प्रदेश नम्बर ५ मा भएको गाडी खरिदमा अनियमितता पुष्टि भएको छ । सार्वजनिक लेखा समितिले उपभोक्ता मूल्य भन्दा धेरै तिरेर गाडी किनेको भन्दै बढी रकम प्रदेशसभा सञ्चित कोषमा राख्न निर्देशन दिएको छ । प्रदेश सभाले ११ वटा र मन्त्रालयले ४ वटा टाटा स्ट्रोम गाडी खरिदमा अनिमितता आशंकासहति सार्वजनिक लेखा समितिमार्फत् छानबिन सुरु गरेको थियो । लेखा समितिले शुक्रबार प्रतिवेदनलाई अन्तिम रुप दिँदै टाटा गाडी बिक्री गर्ने सिप्रदी र स्थानीय एजेण्टले अत्यधिक नाफा खाएको निचोड निकालेको छ। समितले उपभोक्ता मूल्य ६८ लाख ५५ हजारभन्दा बढी मूल्य नतिर्न पनि निर्देशन दिएको छ । समितिले यो प्रतिवेदन प्रदेशसभालाई माघ २९ गते बुझाउने सभापति डिल्लीप्रसाद चौधरीले बताए । प्रदेश सभाले करिव ७२ लाख र मन्त्रालयहरुले करिव ७३ लाखमा गाडी खरिद गरेका थिए । गाडी खरिदमा लाखौँ घोटला भएको समाचार अन्नपूर्ण पोस्ट्ले पुस २४ गते प्रकाशित गरेको थियो । दोषीलाई उन्मुक्ति समितिले 'गाडी खरिदमा अनियमितता शब्द' भने प्रतिवेदनमा उल्लेख गरेको छैन । अनियमितता हुँदा सरकारी निकाय (गाडी खरिद) पक्षलाई कुनै कारबाहीको सिफारिस गरिएको छैन । टाटाको बिक्रेताले भन्सार मूल्यभन्दा करिब ३० प्रतिशत बढी मुनाफा राखेको देखिएकाले बढी देखिएको रकम नतिर्न सम्बन्धित खरिदकर्तालाई निर्देशन दिइएको सभापति चौधरीले बताए । प्रदेश ५ मा एकै वर्षमा १ अर्बकाे गाडी खरिद प्रदेश ५ गाडी खरिद प्रकरण, छानबिन समिति गठन गाडी खरिद छानबिन गर्न उपसमिति गाडी खरिदमा अनियमितता : तत्काल छानबिन गर्न सांसद्को माग गाडी खरिदमा त्रुटि भेटियो प्रदेश ५ मा गाडी खरिद प्रकरण : उपसमितिले बुझायो अधुरो प्रतिवेदन प्रदेश ५ गाडी खरिद प्रकरण : छानबिनमा तानिएका व्यक्ति नै बैठकमा"
बाजुरामा वन्यजन्तुको चोरी सिकारी बढ्यो,"बाजुरा : लगातारको हिमपातसँगै वर्षा भएपछि बाजुरामा चोरी सिकारी बढेको छ। अत्यधिक हिमपातले जिल्लाको उच्च हिमाली क्षेत्रका वन्यजन्तु बेशी झर्न थालेपछि चोरी सिकारी बढेको हो। चिसोको मौका छोपेर केही स्थानीय चोरी सिकारीतिर सक्रिय भएका छन्।शिकार गर्दा स्थानीयले बन्दुक, पासो र कुकुरको समेत प्रयोग गरी जनावर मार्न थालेको पाइएको प्रहरीले जनाएको छ। हिमपात भएको समयमा सजिलो हुने भएकाले जिल्लामा चोरी सिकारी बढेको जिल्ला प्रहरी कार्यालयले जनाएको छ। चोरी सिकारी बढेपछि उक्त क्षेत्रमा निगरानी बढाएको जिल्ला प्रहरी कार्यालयका प्रमुख उद्धवसिंह भाटले जानकारी दिए। जिल्ला प्रहरी कार्यालय बाजुराले बडिमालिका, बुढीनन्दा, दहकोट, मनाकोट र हिमाली गाउँपालिका हिमाली क्षेत्रमा प्रहरी गस्ती बढाएको छ। वन्यजन्तुको सम्भावित बासस्थान र चोरी सिकारी हुने क्षेत्रमा प्रहरी परिचालन गरिएको जिल्ला प्रहरी कार्यलय बाजुराका प्रहरी प्रमुख डीएसपी उद्धवसिंह भाटले बताए। चोरी सिकारी कम गर्न र जोखिममा परेका वन्यजन्तुको उद्धारका लागि प्रहरीले गस्ती बढाएको भाटले बताए। लेकाली भेगमा हिमपातसँगै चिसो बढेपछि जंगली जनावर र पंक्षीको चोरी शिकार तीव्ररुपमा हुन थालेको छ। हिउँमा फसेका मृगलगायत जनावर र चिसोले औल तिर झरेका पंक्षीहरुको शिकार गर्न सजिलो हुने भएकाले हिमपात पछि हिमाली क्षेत्रका बासिन्दा हुल बाँधेर शिकार खेल्न जाने गरेका छन्। धेरैजसो स्थानीयले बन्दुक, भाला, हँसिया, लाठीलगायत घरेलु हतियार र सिकारी कुकुरसहित प्रयोग गरी रतुवा, घोरल, झारल, थारल, बंदेललगायत जंगली जनावर र डांफे, कालिज,पीउरालगायत पंक्षीको समुहमा शिकार गर्ने गरेका छन्। जिल्ला प्रहरी कार्यलय बाजुराका प्रहरी प्रमुख डीएसपी उद्धबसिं भाटको नेतृत्व बडिमालिका ३ रजालीको जंगलमा गस्ती गर्दै प्रहरी। जिल्लाका हिमाली भेगमा बाक्लो हिमपातसँगै वन्यजन्तु ओत लाग्न बेशीतिर झर्ने भएकाले सिकारी शिकार खेल्न जाने गरेको बडिमालिका नगरपालिका ७ का लक्ष्मीराज पाध्यायले बताए।उनले जंगलमा गएर दुलर्भ तथा संरक्षित वन्यजन्तु डाँफे, कालिच, बँदेल, कस्तुरीमृग, घोरल, बाघ, भालुको शिकार गरिँदै आएको बताए। शिकार खेल्न स्थानीयको समुह एक दुई हप्तासम्म जंगलमा बस्ने गरेका छन्। कसैले कुकुरको प्रयोग गरेर मृग मार्न थालेका छन्। बाजुराको सदरमुकाम मार्तडीमा प्रति किलो डाँफे र मुनालको मासु १५ सयदेखि २ हजार, कालिजको १ हजारभन्दा बढी मुल्यमा बिक्री हुने गरेको छ। त्यस्तै बँदेल, घोरलको प्रति किलो ५ सयमा, कस्तुरी मृगको मासु प्रति किलो १ हजारमा बिक्री हुने गरेको मार्तडीमा मृगको मासु बेच्दै आएका एकजना सिकारीले बताए। उनले अन्य समयमा भन्दा चिसोमा जंगली वन्यजन्तुको मासु बढी बिक्री हुने र मुल्य पनि बढी पाइने बताए। सदरमुकाममा वन्यजन्तुको मासु ठेकेदार कार्यालयका कर्मचारी र व्यापारीले किन्ने गरेको उनले बताए। बाघको छाला र भालुको पित्त भने चीन, तिब्बत र भारतमा बिक्री हुने गरेको पाइएको छ। राष्ट्रिय निकुञ्ज तथा वन्य जन्तु संरक्षण ऐन २०२९ अनुसार संरक्षित पंक्षी तथा वन्य जन्तुको शिकार गर्नेलाई ५ वर्षदेखि १५ वर्षसम्म कैद र नगद ५० हजारदेखि १ लाखसम्म जरिवाना हुनसक्ने कानुनी प्रावधान रहेको छ।"
चट्याङले लियो ज्यान,राजविराज : खेतमा काम गरिरहेका एक मजदुरको शुक्रबार अपरान्ह चट्याङ्ग लागेर मृत्यु भएको छ। सामान्य वर्षसँगै परेको चट्याङ्ग लागेर तिलाठी कोइलाडी गाउँपालिका २ का शुकदेव खँग खत्वेका छोरा ४६ वर्षीय महावीर खँग खत्वेको मृत्यु भएको जिल्ला प्रहरी कार्यालय सप्तरीले जनाएको छ।
"झापामा टेम्पो दुर्घटना, चालकसहित ४ जना घाइते","बिर्तामोड : झापाको भद्रपुर नगरपालिका१ स्थित हिमाली चोकमा बिहीबार टेम्पो दुर्घटना हुँदा ४ जना घाइते भएका छन् । चारआलीकेचना सडकखण्डमा उत्तरबाट दक्षिणतर्फ जाँदै गरेको मे १ ह ३५९१ नम्बरको टेम्पो आफै अनियन्त्रित भइ दुर्घटना भएको हो । दुर्घटनामा टेम्पो चालक भद्रपुर नगरपालिका६ की निन्दु माझी, रैनी माझी, कचनकबल गाउँपालिका१ की आमोदी माझी र ठेगाना नखुलेकी फूलमुनिया साह घाइते भएका हुन् । दुर्घटनामा घाइते सबैलाई उपचारको लागि मेची अञ्चल अस्पताल भद्रपुर पठाइएको जिल्ला प्रहरी कार्यालय झापाले जनाएको छ । दुर्घटनापछि टेम्पो प्रहरीको नियन्त्रणमा राखिएको छ ।"
सिंजा सभ्यता र पहिचान,"शक्तिशाली कर्णाली खस राज्यको राजधानी रहेको सिंजाको सभ्यता र पहिचानसँग जोडिएको पोशाकमा महिलाहरु । तस्बिर : शुरबहादुर सिंह, रासस"
बेलायती गोर्खा सैनिकमाथिको विभेदबारे संसदमा बोले योगेश,"काठमाडौं : सत्तारुढ नेपाल कम्युनिस्ट पार्टी (नेकपा) का सांसद योगेश भट्टराईले भूतपूर्व गोर्खा सैनिकहरुमाथि बेलायत सरकारले गरिरहेको विभेद अन्त्यको पहल गर्न सरकारसँग आग्रह गरेका छन् । शुक्रबार बसेको प्रतिनिधि सभाको बैठकमा बोल्दै सांसद भट्टराईले गोर्खा सैनिकको समस्या समधानका लागि सरकारले तत्काल उच्चस्तरीय वार्ता समितिमार्फत बेलायत सरकारसँग पहल सुरु गर्न ध्यानाकर्षण गराएका हुन् । प्रतिनिधि सभामा विशेष समय लिएर बोल्दै सांसद भट्टराईले न्यायका लागि गोर्खा सैनिकको आन्दोलनका कारण उनीहरुका केही समस्या सुल्झिए पनि पेन्सनसहितका सुविधामा अझै पनि ९ सय प्रतिशतसम्म विभेद रहेको सुनाए । गोर्खाहरुको आन्दोलनकै कारण १ अक्टोबर १९९३ पछि भर्ती भएका गोर्खाहरुको हकमा सन् २००७ देखि तलब, पेन्सन र अन्य सुविधा बेलायती नागरिकसरह बनाएको बताउँदै सांसद भट्टराईले तर १ जुलाई १९९७ अघि सेवानिवृत्त भएकालाई भने अझै विभेद गरिरहेको उल्लेख गरे । सांसद भट्टराईले ब्रिटिस सेनाका गोर्खा सैनिकको समस्या समाधानका लागि प्रधानमन्त्री केपी शर्मा ओली र परराष्ट्रमन्त्री प्रदीप ज्ञवालीले पहल गरेको उल्लेख गर्दै अब ठोस पहलको जरुरी रहेको जिकिर गरे । गोरखा भूतपूर्व सैनिक संघ (गेसो) सहितका संयुक्त सत्याग्रह संघर्ष समितिले गोर्खामाथिको विभेद हटाउन चलाउँदै आएको अभियान र संघर्षका कारण ३० मार्च २०१७ मा ब्रिटिस सेनाबाट सेवानिवृत्त गोर्खा सैनिकहरुको समस्या अध्ययन गर्न प्राविधिक समिति बनेको उल्लेख गरे । बेलायत सरकार, नेपाल सरकार (लण्डनस्थित नेपाली दूतावास) र गोर्खाका प्रतिनिधि सहभागी त्रिपक्षीय प्राविधिक समितिले गत २२ मार्च २०१८ प्रतिवेदन तयार पारेर ब्रिटिश सरकार र नेपाल सरकारलाई बुझाइएको उल्लेख गर्दै त्यही अनुरुप गोर्खाको समस्या सम्बोधनका लागि सरकारले पहल गर्नुपर्ने बताए । २२ मार्च २०१८ मा बेलायती रक्षामन्त्रालयमा विशेष कार्यक्रबीच नेपाल सरकारका तर्फबाट बेलायतस्थित नेपाली दूतावासका उपनियोग प्रमुख नेपाल सरकारका प्रतिनिधि शरदराज आरणले ब्रिटिश रक्षा राज्यमन्त्री मार्क लाङ्कास्टरलाई बुझाएको थियो ।"
प्रधानाध्यापकको कुटाइबाट विद्यार्थी घाइते,"फिदिम : पाँचथरको फिदिमस्थित फिदिम माध्यमिक विद्यालयका प्रधानाध्यापक दुर्गाराज खत्रीको कुटपीटबाट सोही विद्यालयमा अध्ययनरत एक विद्यार्थी घाइते भएका छन्। उनलाई उपचारका लागि पाँचथर जिल्ला अस्पतालमा भर्ना गरिएको छ। विद्यार्थी बस्ने बेञ्च बङ्ग्याएको विषयमा प्रधानाध्यापक खत्रीले बिहीबार कक्षा ९ का विद्यार्थीलाई सोधपुछ गर्नुका साथै सामान्य कुटपीट गरेका थिए। तर, आफू उक्त कार्यमा संलग्न नरहेको बताएका विद्यार्थी रोहित राईलाई प्रधानाध्यापक खत्रीले थप कुटपीट गरेको अभिभावक र उनका सहपाठीको भनाइ छ। खत्रीले टाउकोमा प्रहार गरेका कारण राई घाइते भएका छन्। उनलाई उपचारका लागि उनकै साथीले पाँचथर जिल्ला अस्पतालमा भर्ना गराएका छन्। राईसँगै कक्षा ९ मा अध्ययनरत विद्यार्थी निशान सापकोटाका अनुसार सोही विद्यालयका कक्षा १० मा अध्ययनरत विद्यार्थीका कारण बेञ्च वाङ्गिएको थियो। यद्यपि कक्षा ९ कै विद्यार्थीले २०२० रुपैयाँ सङ्कलन गरी कुर्सी मर्मत गराएका थिए। पाँचथरको मिक्लाजुङ गाउँपालिका४ रवि घर भएका राई फिदिम डेरा गरी कक्षा ९ मा अध्ययन गर्दै आएका छन्। प्रधानाध्यापक खत्रीको कुटाइबाट घाइते राईले रिगटा लागेको बताइरहेको उपचारमा संलग्न जिल्ला अस्पतालका अहेब दीपक अधिकारीले बताए। कुटपीटका कुनै निल डाम नदेखिए पनि टाउकामा असर परेको हुनसक्ने अधिकारीको भनाइ छ। टाउकोमा समस्या भएको भए सिटी स्क्यान गर्नुपर्छ। यसका लागि २४ घण्टा पर्खनुपर्छ, अधिकारीले भने, हामीले दुखाइ कम गर्ने औषधि दिएका छौँ। यही विद्यालयमा गतवर्ष एक विद्यार्थीमाथि शिक्षकबाट कुटपीट भएको थियो। आफूले प्राप्त गर्नुपर्ने अङ्कका विषयमा प्रश्न गर्दा विद्यार्थी कुटिएका थिए। यस पटक आफूले गल्ती नगरेको दाबी गर्दा प्रधानाध्यापकले मुड्कीले प्रहार गरेको सोही कक्षाका विद्यार्थीको गुनासो छ। गत वर्षको घटना सार्वजनिक भएपछि प्रधानाध्यापक तथा शिक्षकले घट्ना सार्वजनिक भएका विषयमा विद्यार्थीलाई सोधपुछ गर्नुका साथै विद्यालयबाट निकाला गरिदिने धम्की दिएका थिए। रासस"
सालीलाई बलात्कार गरेको अभियोगमा भिनाजु पक्राउ,काठमाडौं : सालीलाई बलात्कार गरेको अभियोगमा एकजना व्यक्तिलाई प्रहरीले पक्राउ गरेको छ । १७ वर्षीया सालीलाई बलात्कार गरेको अभियोगमा काठमाडौं महानगरपालिका१३ बाफल डेरा गरी बस्ने रामेछापको उमाकुण्ड गाउँपालिका६ घर भएका ३८ वर्षीय लिलाबहादुर कार्कीलाई प्रहरीले बिहीबार पक्राउ गरेको हो । उनले आफ्नै साली सर्लाही बलरा नगरपालिका५ घर भइ बाफल नै बस्ने किशोरीलाई बलात्कार गरेको खबर प्राप्त भएपछि महानगरीय प्रहरी वृत कालीमाटीबाट खटिएको टोलीले पक्राउ गरेको हो । पक्राउ परेका कार्कीलाई हिरासतमा राखेर आवश्यक अनुसन्धान अघि बढाइएको प्रहरीले जनाएको छ । पीडित युवतीको स्वास्थ्य परीक्षण गरिएको छ ।
राप्ती प्रतिष्ठानका कर्मचारीको आन्दोलन फिर्ता,"दाङ : राप्ती स्वास्थ्य विज्ञान प्रतिष्ठानका कर्मचारीहरुले आन्दोलन फिर्ता लिएका छन्। विभिन्न माग राखेर २५ दिनदेखि आन्दोलरत कर्मचरीले शुक्रबार सहमतिपछि आन्दोलन फिर्ता लिएका हुन्। प्रतिष्ठानमा साविक उपक्षेत्रिय अस्पताल विकास समितिका ६२ बढी कर्मचारीहरुले पेशागत सुरक्षा र तलबभत्ताको माग गर्दै पुस ३० गते देखी काम रोकेर आन्दोलनमा उत्रिएका थिए। कर्मचारीहरुको आन्दोलनका कारण स्वास्थ्य सेवा प्रभावित भएपछि उच्च अदालत तुलसीपुर आन्दोलनरत कर्मचारीले आन्दोलन नगर्न अन्तरिम आदेश दिएको थियो। प्रतिष्ठान र साविक उपक्षेत्रिय अस्पताल विकास समितिका कर्मचारीहरुबीच ११ बँुदे सहमति भएको छ। कर्मचारी आन्दोलन निकै लामो बन्दै गएपछि स्वास्थ्य तथा जनसंख्या राज्यमन्त्री डासुरेन्द्रकुमार यादबको नेतृत्वमा विवाद समाधानका लागि टोली दाङ आएको थियो। आन्दोलनरत कर्मचारी, प्रतिष्ठान, स्थानीय सरकार, जिल्ला प्रशासन, नागरिक समाज र प्रतिष्ठान सरोकार समितिका पदाधिकारीहरुसँगको छलफलपछि राज्यमन्त्री यादव सहितको टोली कर्मचारी र प्रतिष्ठानबीच ११ बुँदे सहमती भएको हो। साविक राप्ती उपक्षेत्रिय अस्पताल विकास समितिका सबै कर्मचारीहरुलाई प्रतिष्ठानको समानस्तर र तहको पदमा शर्त, बन्देज र सेवा सुबिधा लागुहुने गरी प्रतिष्ठानमा समायोजन गर्ने पहिलो बुँदामा सहमति भएको छ। प्रतिष्ठानकै ऐन नियम अनुसार करार सम्झौता हुने, हालसम्म भुक्तानी हुन बाँकी तलब भत्ता यथाशिघ्र प्रतिष्ठानले भुक्तानी गर्ने, प्रतिष्ठानको लोक सेवा आयोगबाट स्थायी पदपूर्ती पश्चात श्रेणीबिहिन कर्मचारी बाहेकका अबकाश हुने कर्मचारीले कुनै माग र आन्दोलन गर्न नपाउने सहमति समेत भएको छ। श्रेणिबिहिन र ज्यालीदारी कर्मचारीहरुको सेवा अवधि तेस्रो पक्षबाट नल्याएसम्म र ल्याउनु पर्ने देखिए हालकै कर्मचारीहरुलाई राख्ने, प्रतिष्ठानले आगामी असार मसान्तसम्म स्थायी पदपूर्तीको प्रक्रियाअघि बढाउने र हाल कार्यरत कर्मचारीहरुलाई एक महिनाको सूचना दिई प्रतिष्ठानले अवकाश दिने सहमती गरिएको छ। त्यसैगरी प्रतिष्ठानले करार तथा ज्यालादारी कर्मचारीलाई आवस्यकता अनुसार काममा खटाउने, सेवाबाट बर्खास्तमा परेका हिमराज गौतमलाई हाल तीन महिना र ठगुराम भण्डारीलाई एक महिनाको करार म्याद थप गर्ने र ज्यालादारी कर्मचारीको हकमा मासिक ज्यालादारीको सम्झौता गर्ने सहमति भएको छ। प्रतिष्ठान र कर्मचारीहरुबीच सहमति भएपछि कर्मचारी काममा फर्किएका छन्। तर, गतपुस मसान्तमा करार सम्झौता सकिएका नेपाल सरकारका विभिन्न तहका २४ कर्मचारीहरुको माग भने केन्द्रबाट सम्बोधन हुने भएकाले कुनै सहमति भएको छैन्। सहमति पत्रमा प्रतिष्ठानका उपकुलपती डा संगीता भण्डारी, आन्दोलनर कर्मचारीहरुका तर्फबाट संघर्ष समितिका संयोजक हिमलाल गौतम, रोहबरमा प्रमुख जिल्ला अधिकारी गोविन्द रिजाल र कानुन मन्त्रालयका उपसचिब बिनोदकुमार भट्टराईले हस्ताक्षर गरेका छन। कर्मचारीको आन्दोलन लम्बिदै जाँदा उपचार सेवा अवरुद्ध भएपछि राज्यमन्त्री यादवको नेतृत्वमा विशिष्ठ श्रेणीका प्रमुख बिशेषज्ञ डा सुशील प्याकुरेल, सहसचिव मधुसुदन बुर्लाकोटी र कानुन मन्त्रालयका उपसचिव बिनोदकुमार भट्टराई दाङ आएका छन्।"
दुर्लभ पाटे बाघ मर्यो,रत्ननगर : चितवन राष्ट्रिय निकुञ्जको राप्ती किनारस्थित जर्नेलीघाटमा पानीमा डुबेको अवस्थामा मृत दुर्लभ पाटे बाघ फेला परेको छ। शुक्रबार करीब १३ वर्षको वयस्क भाले बाघ मृत फेला परेको निकुञ्जका प्रमुख संरक्षण अधिकृत वेदप्रसाद ढकालले जानकारी दिए। मृत बाघको शरीरमा चोटैचोट भेटिएकाले अर्को भाले बाघले आक्रमण गर्दा सो बाघको मृत्यु भएको हुन सक्ने अनुमान गरिएको ढकालको भनाइ छ। राप्ती नदीमा माछा मार्न गएका स्थानीयवासीले मृत बाघलाई देखेपछि निञ्कुजलाई खबर गरेका थिए। सन् २०१८ मा भएको राष्ट्रिय बाघ गणनामा चितवन राष्ट्रिय निकुञ्जमा ९३ वटा बाघ रहेका थिए। गणना भएयता योसँगै दुईवटा बाघको मृत्यु भइसकेको निकुञ्जका सूचना अधिकारी गोपाल घिमिरेले जानकारी दिए।
आमाको पक्षमा नारा : कोख मेरो सन्तान कसको ? (फोटो फिचर),काठमाडौं : भक्तपुरमा आफैँले जन्माएको छोरालाई आफ्नै नामबाट नागरिकता दिलाउन नपाएपछि एक महिलाले २०७० साउन १९ गते आत्महत्या गरिन् । उक्त घटनाको असर अझै सेलाएको छैन । अर्थात् आमाको नामबाट नागरिकता पाउने अधिकार व्यवहारमा अझै लागू हुन सकेको छैन । कुनै पुरुषले आफ्नो सन्तानलाई नागरिकता दिलाउन सजिलै सक्ने तर महिलाको लागि अनेक शर्त लागु हुने अवस्था अन्त्य नहुँदा अधिकारकर्मी तथा सरोकारवालाहरुले चासो देखाउँदै आएका छन् । आज शुक्रबार दिउसो नयाँ बानेश्वरमा सयौंको संख्यामा महिला अधिकारकर्मीहरुले यही अधिकारको पक्षमा आवाज उठाए । भक्तपुरको उक्त घटनामा आधारित बानेश्वरमा एक नाटक समेत मन्चन गरिएको थियो । शैली थिएटरले तयार पारेको नाटक हेर्न सयौंको भीड थियो । महिला विकास तथा कानुन मन्चको सहकार्यमा शैली थिएटरले उक्त नाडक मन्चन गरेको हो । नाटकसँगै यहाँ महिला अधिकारकर्मी प्रदर्शनकारीहरुले सरकार अझै महिलालाई अधिकार दिन तयार नभएको भन्दै नारावाजी समेत गरेका थिए । सबै तस्बिर : सुनिता डंगोल
मानव तस्करी रोक्न भारतीय मानव अधिकार आयोगसँग सहकार्य,"नयाँ दिल्ली : राष्ट्रिय मानव अधिकार आयोगले मानव तस्करी र भारतमा रहेका प्रवासीआप्रवासी नेपालीको सुरक्षाका विषयमा भारतीय सहयोगको अपेक्षा गरेको छ। आयोगले दुबै मुलुकको साझा समस्यामा काम गर्ने विषयमा पनि रणनीति तयका लागि छलफल गरेको दूतावास अधिकारीले जानकारी दिए। भारतीय मानव अधिकार आयोगका अध्यक्ष जस्टीस एच एल दत्तु लगायत पदाधिकारी काठमाडौंबाट आयोगका सदस्य सुदीप पाठकको नेतृत्वमा मंगलबार दिल्ली आएको सात सदस्यीय टोलीले छलफल गरेको हो। आआफना कामको अनुभव आदान प्रदानका साथै सहकार्यको क्षेत्रबारे पनि छलफल भएको सदस्य पाठकले बताए। दुबै मुलुकले अपनाएका उत्कृष्ट अभ्यासबाट एक अर्काले कसरी लाभ लिन सकिने विषय तथा भविष्यमा गोष्ठी, सम्मेलन तथा चेतनामूलक कार्यक्रमका साथै साझा कार्यक्रमहरु बनाउने विषयमा भारतीय आयोगसँग छलफल गरेका छौं , पाठकले भने। आयोग स्थानपनाको १९ वर्षको अवधिमा भारतीय मानव अधिकार आयोगसँग विषयगत रुपमा कुराकानी गर्न आयोगको तर्फबाट पहिलो पटक यस प्रकारको भ्रमण भएको हो। आयोगका उच्च कर्मचारी सहितको पाँच दिने भ्रमणमा सहकार्यका विविध विषयको सुक्ष्म अध्ययन र अनुभवबारे छलफल भएको पहिलो पटक हो, आयोग सदस्य पाठकले भने। बिहीबार प्रवासी नेपालीसँग छलफलका लागि बाह्रखम्बास्थित दूतावास पुगेका पाठकले भारतीय पक्षसँग भएको कुराकानी सुनाउँदै भने, मानव तस्करी नियन्त्रणको लागि विविध सहकार्य गर्ने विषयमा छलफल भयो। भारतीय मानव अधिकार आयोगले नेपालको साथै बंगलादेश र म्यानमारसँग समेत मिलेर साझेदारीमा काम गर्ने इच्छा व्यक्त गरेका थिए। भारतीय पक्षको चासो हामीले सोचे भन्दा धेरै पायौं, आयोगका सचिव वेदप्रसाद भट्टराईले भने। छलफलका क्रममा आयोगले भारतीय पक्षसँग एउटा सम्झौता(एमओयू)मा हस्ताक्षर गरेर सहकार्य गर्नका लागि प्रस्ताव राखेको छ। यसमा भारतीय पक्ष पनि सकारात्मक रहेको हुँदा अब आगामी दिनमा यस बारेमा गृहकार्य गरेर अगाडि बढनेछौँ, भट्टराईले भने। नेपाली महिलाको समस्याका बारे सिधै भारतीय महिला आयोगमा उजुरी गर्न सक्ने व्यवस्थाको आग्रह नेपाली पक्षबाट भएको छ। प्रवासी र भारतभएर हुने मानव तस्करीको अवस्था तथा अधिकारका बारे आयोगले दिल्लीमा आएर चासो राखेको यो पहिलो पटक हो। प्रवासी नेपालीको सुरक्षा तथा समस्या समाधानमा दूतावासले निर्वाह गरेको भूमिकाबारे आयोगका अधिकारीले चासो राखेका थिए। सबै विषय समेटिएर प्रधानमन्त्री कार्यालय र अन्य सरोकारवाला सरकारी निकायमा एक प्रतिवेदन पठाउने छौं पदाधिकारीले भने, सरकारसँग छलफल र सहकार्य हुन्छ्, कसरी कमजोरीमा सुधार गर्न सकिन्छ भन्ने विषयमा अघि बढन सकिन्छ। दुई वर्षअघि भारतमा काम गर्न आएका सुदूर पश्चिमका तीनसय नेपाली कामदार घर नफर्किएको भन्ने उजुरी आयोगमा परेपछि भारत तर्फ आयोगको ध्यान गम्भीर भएको हो। भारतमा बसोबास गरिरहेका प्रवासी नेपाली, कामको खोजीमा आवत जावत गर्ने आप्रवासी नेपाली तथा मानव तस्करीमा परेर बेचिएका नेपाली महिलाको मानवअधिकारको संरक्षणका लागि आयोग गम्भीर रहेको बताए। आगामी दिनमा भारतीय नेपालीको समस्याको उजुरीका लागि भारतीय मानवअधिकार आयोग तथा महिला आयोगको अनलाइनमा सिधैं उजुरी गरेर मानव अधिकार आयोग नेपाललाई पनि एक कपी पठाउने सुझाव दिएका थिए। नेपालभित्र काम गरेको जस्तो भारतमा काम गर्न सहज नहुने वास्तविकता बताउँदै पाठकले भने, यद्यपि दुईा आयोगको बीचमा मैत्रीपूर्ण सम्बन्ध विकास गरेर हामी सशक्त रुपमा सहकार्य गर्न सक्छौं। प्रवासीका गुनासा भारतमा बेचिएका चेलीको उद्धारपछि उनीहरुलाई तत्काल राख्ने व्यवस्थाका लागि अस्थायी संरक्षण गृहको टडकारो खाँचो प्रवासी नेपालीले औंल्याएका थिए। गृहको आवश्यकता बारे यसअघि पनि पटक पटक सरकार प्रमुखलाई आग्रह गरिसकेका नेपालीले दूतावासको परिसरमै संरक्षण गृहको स्थापनाका लागि सरकारलाइ सुझाउन मानवअधिकारकर्मीको टोलीलाई पुनः आग्रह गरे। हेमराज आरुषि हत्याकाण्डका शंकास्पद नेपाली आरोपी कृष्ण थापाको हालको नाजुक रहेको मानसिक अवस्थाबारे पनि प्रवासी नेपाली ठाकुर खनालले प्रसंग उठाए। भारतमा बसोबास गरिरहेका नेपालीसँग पहिचानको आधारमा गरिने भेदभाव, दोहोरो पहिचान पत्र बोक्नुपर्ने बाध्यता, सीमा नाकामा प्रहरीको प्रताडनाका अलावा कमाएर लगेको पैसा लुटिने घटना, मरेका नेपालीको लाश बुझ्नका लागि हुने कठिनाइ , क्षतिपूर्तिमा भेदभाव लगायतका समस्या समेत उनीहरुले दोहरयाएका थिए।"
"फेरि भागे ठेकेदार, अरुणमाथिको पुल निर्माण अलपत्र","सङ्खुवासभा : भोजपुर र सङ्खुवासभा जोड्ने लम्सुवा घाटको पुल निर्माण अलपत्र परेको छ । काम छाडेर ठेकेदार भागेपछि पुल निर्माण कार्य अलपत्र परेको हो । पुल निर्माण कार्यको ठेक्का २०६७ सालमा स्वच्छन्द निर्माण कम्पनीले पाएको थियो । विभिन्न कारण देखाउँदै ठेकेदार भागेपछि पाँच वर्षदेखि पुल निर्माण कार्य अलपत्र परेको छ । विसं २०७२ मा निर्माण सम्पन्न हुनुपर्ने १६७ मिटर लामो यो पुलमा ६ वटा पिलर आधामात्रै उठाइएको छ । सडक विभागको बेवास्ता र ठेकेदारको लापरवाहीले पुल निर्माण कार्यले पूर्णता पाउन नसकेको हो । पुलको जमीनमुनिको पिलर बिल निर्माण गर्ने क्रममा १२ मिटरमै चट्टान भेटिएको भन्दै ठेकेदारले काम छाडेको छ । लम्सुवा घाटमा पुल निर्माण अलपत्र भएपछि त्यसभेगका ७० हजार बढी नागरिकले सास्ती खेप्नु परेको षडानन्द नगरपालिकाका सुरेश भण्डारीले बताए । शिलान्यास भएको आठ वर्षमा पुल निर्माण २० प्रतिशत मात्र हुनुमा सडक विभाग नै दोषी भएको उनको भनाइ छ । लम्सुवा घाटको पुल निर्माण नहुँदा जोखिम मोलेर काठको डुङ्गाबाट अरुण नदी वारपार गर्नुपरेको भोजपुरका चन्द्रबहादुर श्रेष्ठले बताए । 'पुल नहुँदा दैनिक उपभोग्य सामाग्रीमा महङ्गो शुल्क तिर्नु परेको छ', उनले भने। षडानन्द नगरपालिकाका नगर प्रमुख वीरबल राईले पुल निर्माणका लागि सङ्घीय र प्रदेश सरकारसँग पहल भइरहेको बताए । उनले स्थानीय सरकारका तर्फबाट गर्नुपर्ने काम कुनै कसर बाँकी नभएको स्पष्ट पारे । विसं २०६७ मा तत्कालीन उपप्रधान एवम् भौतिक योजना तथा निर्माणमन्त्री विजयकुमार गच्छदारले पुलको शिलान्यास गरेका थिए । पुल निर्माणको आठ वर्ष बित्दा सात पिलर मात्र ठड्याइएको छ । तीन वषभित्र निर्माण सम्पन्न गर्नेगरी स्वच्छन्द निर्माण कम्पनीले विसं २०६७ असार २५ गते सम्झौता गरे पनि पिलर राख्ने खाल्डो खन्ने क्रममा चट्टान भेटिएको भन्दै ठेकेदार कम्पनीले काम छोडेर भागेको छ । लामो समय निर्माण कार्य रोकिएपछि डिजाइन परिर्वतनका लागि समय पनि थपिएको थियो । भोजपुर र सङ्खुवासभा आवतजावत गर्ने स्थानीयवासी हिउँदको समयमा जोखिम मोलेर डुङ्गाको सहाराबाट अरुण वारपार गर्छन् भने वर्षात्को समयमा अढाइ घण्टाको बाटो घुमेर सतिघाट वा तुर्केपुलबाट वारपार गर्नुपरेको छ । रासस"
पाँच लाख घुस प्रकरणमा काठमाडौँका न्यायाधीश नै तानिए,"काठमाडौं : मुद्दा मिलाइदिने नाममा सेवाग्राहीसँग पाँच लाख रुपैयाँ घुस रकम लिँदै गर्दा काठमाडौं जिल्ला अदालतका सुब्बा भोलानाथ चालिसे समातिएको एक सातापछि मिलेमोताको आशंकामा जिल्ला अदालत काठमाडौंका न्यायाधीश बाबुकाजी बानियाँलाई न्याय सम्पादनको जिम्मेबारीबाट मुक्त गरिएको हो। प्रधानन्यायाधीश चोलेन्द्रसमशेर राणासहित बुधबार बसेको परिषद वैठकले बानियाँलाई परिषदमा हाजिर गराउने गरी झिकाएको हो। सवारी ज्यान मुद्दा सहज गराइदिने बहाना बनाएर सेवाग्राहीसँग घुस रकम लिँदैगर्दा अख्तियार दुरुपयोग अनुसन्धान आयोगले गत माघ १७ गते चालिसेलाई बबवरमहलस्थित वन विभाग परिषरबाट पक्राउ गरी हिरासतमा लिएको थियो। चालिसेले लिएको घुस प्रकरणमा न्यायाधीश बानियाँकोसमेत संलग्नता रहेको भन्दै उजुरी एवम् गुनासो आएपछि परिषद्मा तानिएको हो। यद्धपी बानियाँमाथि छानबिन भएपछि मात्र उजुरी वास्तविक हो वा पूर्वाग्रही भनेर तथ्य खुल्ने छ। सुब्बा चालिसेसँगै न्यायाधीशज्युको पनि प्रसङ्ग जोडिएपछि परिषदमा झिकाइएको हो । हाल मुद्दा हेर्ने जिम्मेबारीबाट मात्र मुक्त गरिएको हो,' परिषद उच्च स्रोतले अन्नपूर्णसँग भन्यो, 'सबै कुरा छानविनबाट मात्रै आउला। निर्दोषिता प्रमाणित हुने अवस्था आएमा जनविश्वासका कारण इजलासमा फर्किन गाह्रो हुने हुँदा अहिल्यै सबै नबोलौं।' यसअघि ललितपुर जिल्ला अदालतका तत्कालिन प्रमुख न्यायाधीश विश्वमंगल आत्रेय र तनहुँका मुख्य न्यायाधीश ओमकार उपाध्यायमाथि छानविनका लागि परिषदले सर्वोच्च अदालतका न्यायाधीश डा आनन्दमोहन भट्टराईको अध्यक्षतामा तीन सदस्यीय छानविन समिति गठन गरेको छ। यस्तै सर्लाहीका प्रमुख न्यायाधीश रहेका राजेश काफ्ले र भक्तपुरका प्रमुख न्यायाधीश मोहम्मद जुनेद आलमलाई सातदिने स्पष्टीकरण सोधिएको छ। राणा नेतृत्वको परिषदले हालसम्म उच्च अदालत विराटनगरका मुख्य न्यायाधीश डा कुलरत्न भुर्तेलसहित दश न्यायाधीशलाई काजमा तानिसकेको छ। ३३ किलो सुन काण्डमा उच्च अदालतका पाँच न्यायाधीश तानिए सुनकाण्डका पाँच न्यायाधीश जिम्मेवारीमुक्त ३३ किलो सुन काण्ड : विराटनगर उच्च अदालतका मुख्य न्यायाधीश भुर्तेल पनि तानिए सुन प्रकरणमा मुख्य न्यायाधीश डाभुर्तेल पनि जिम्मेवारीमुक्त तनहुँका प्रमुख न्यायाधीशलाई पनि झिकाइयो न्यायाधीशमाथि छानबिनका लागि उच्चस्तरीय समिति"
पूर्वी नवलपरासीका पहाडी क्षेत्रमा धमाधम सडक निर्माण,"कावासोती : पूर्वी नवलपरासीका पहाडी क्षेत्रमा पर्ने गाउँपालिकाहरुले धमाधम सडक निर्माण गर्न थालेका छन्। नयाँ सडक निर्माण र सडक स्त्तरोन्नतीलाई प्राथमिकता दिएर उनीहरुले बजेट विनियोजन गरेपछि कामले तिव्रता पाएको छ। बौदीकाली, बुलिङटार र हुप्सेकोट गाउँपालिकाले अहिले सडक निर्माणलाई जोड दिएका छन्। बुलिङटार गाउँपालिकाले यसवर्ष २६ किमि सडक निर्माण गर्दैछ।अध्यक्ष शशिकिरण बस्ताकोटीका अनुसार बुलिङटार चक्रपथ निर्माणका लागि १२ किमि नयाँ ट्रयाक खोल्ने काम हुँदैछ। सबै वडालाई छुने गरि चक्रपथको निर्माण थालिएको हो। यसैवर्ष चौध किमि अन्य सहायक सडकको पनि स्त्तरोन्नती गरिने अध्यक्ष बस्ताकोटीले जानकारी दिए। बौदिकाली गाउँपालिकामा यसवर्ष झण्डै एक सय किमि सडक स्त्तरोन्नती गर्ने तयारी गरेको छ। गाउँपालिका भित्रको चक्रपथ अन्तरगत पर्ने झण्डै ६० किमि सडक स्त्तरोन्नती हुँदैछ। उक्त चक्र पथले गाउँपालिका कार्यालय छोएको छ। अन्य ४० किमि सहायक सडक निर्माण तथा स्त्तरोन्नती गरिने गाउँपालिकाले जनाएको छ। हुप्सेकोट गाउँपालिकाले १५ किमि ग्रामीण सडक स्त्तरोन्नती गर्दैछ। जसमध्ये ७ किमि कालोपत्रे गरिने अध्यक्ष लक्ष्मी पाण्डेले जानकारी दिइन्। बाँकी आठ किमि कालोपत्रेको लागि पूर्वधार निर्माण गरिने छ।"
पर्यावरण जोगाउन 'राईड टु कोशीटप्पु' साइकल र्याली,"गाईघाट : पर्यावरण र पर्यटन विकासका लागि उदयपुरका पहिलोपटक 'राईड टु कोशीटप्पु २०७५' को यात्रा शुक्रबार सुरु भएको छ। स्वस्थ रहन र पर्यावरण जोगाउनका निम्ति देशैभरका साइकल प्रेमीहरुको उपस्थिति रहेको उक्त कार्यक्रमको उद्घाटन त्रियुगा नगरपालिकाका मेयर बलदेव चौधरीले गरे। उदयपुर जिल्ला साइकिलिङ संघ र नेपाली सेनाको १८ नं बाहिनीको संयुक्त आयोजनामा भोली सकिने छ। स्वच्छ वातावरण र स्वस्थ्य समाज निर्माणमा महत्वपूर्ण सन्देश लिएर गरिने कार्यक्रममा त्रियुगा, चौदण्डीगढी र बेलका नगरपालिकाको सहयोग रहेको छ। त्रियुगाका मेयर बलदेव चौधरी, चौदण्डीगढीका खगेन्द्र राई र बेलकाका दुर्गाकुमार थापा (स्वस्ति), नेपाली सेनाको १८ नं वाहिनीका बाहिनीपति हिमांसु खड्काको सहभागी थियो। कार्यक्रम साइकिलिङ प्रतिष्पर्धात्मकभन्दा पनि मैत्रीपूर्ण सहभागितात्मक रहेको जिल्ला साइकिलिङ संघका अध्यक्ष जितेन्द्र रोईलाले जानकारी दिए। गाईघाटबाट सुरु भई उक्त यात्रा मध्यान्न चौदण्डीगढीको बेल्टारबसाहा हुँदै साँझ बेलका नगरपालिका पुगेको छ।टोलीलाई बेलुकाको बास कोशी टप्पु क्षेत्रमा व्यवस्थापन गरिएको छ। कार्यक्रममा उदयपुर र बाहिरी जिल्लाका गरी करिब २ सय जना साइकल यात्रीको सहभागित रहेको अध्यक्ष रोईलाले बताए। बारी जिल्लामा नेपालगन्ज, पोखरा, वुटवल, हेटौडा, काठमाडौंहुँदै नेपाली सेनाको १८ नं बाहिनीअन्र्तगतका उदयपुर, सिरहा, खोटाङ जिल्लाका साइकल यात्रीको सहभागित रहेको छ। ६० किलोमिटरको यात्रा तय गरिएको उक्त कार्यक्रम बेलकाको रामपुर बजारपछि सप्तकोशीमा सञ्चालित जेटबोटबाट प्रशिद्ध धार्मिकस्थल बाराहा क्षेत्रको मन्दिर दर्शन गरी समापन गर्ने कार्यक्रम रहेको छ। बढ्दो लागुऔषध दुब्र्यसन, सडक दुर्घटना न्युनिकरणका लागि समेत सन्देश फैलाउन आगामी वर्षमा पनि निरन्तरता दिने आयोजकको लक्ष्य छ।"
भरतबाट उद्धार गरिएका १८२ मध्ये सात महिला काठमाडौं फर्किए,काठमाडौं : जागिरको प्रलोभनमा बेचबिखन गर्ने गिरोहको फन्दाबाट उद्धार गरिइएका महिलामध्ये सात जना बिहीबार साँझ काठमाडौं आइपुगेका छन् । तीमध्ये एक महिलालाई म्यानमारबाट र अन्य ६ महिलालाई भारतको राजधानी दिल्लीबाट उद्धार गरिएको हो । म्यानमारबाट उद्धार गरिएकी २२ वर्षीया युवतीलाई भारतको मणिपुरस्थित इम्फालबाट म्यानमार पुर्याइएको थियो । दिलबहादुर कार्की नाम गरेका एजेन्टले दुबईमा काम मिलाइदिन्छु भन्ने प्रलोभनमा म्यानमार पुर्याएकाे उनी बताउँछिन् । दोलखाकी ती युवती काठमाडौंबाट दिल्ली पुगेर त्यहाँ २५ दिन बसेपछि मणिपुर पुगेकी थिइन् । म्यानमारमा सात दिन उनलाई राखिएको बुझिन्छ । तर ४० दिन बितिसक्दा पनि आफूलाई दुबईको टिकट र भिजा नमिलाइदिएको र म्यानमारमै अलपत्र छाडेको गुनासो उनले गरेकी थिइन् । म्यानमारमा उनलाई भारतीय प्रहरीले पक्राउ गर्दा उनको साथमा अन्य आठ जना नेपाली महिला भए पनि उनीहरुको यथार्थ खुलाइनन् । उनका दाजुले बहिनीको उद्धारको लागि माइती नेपाललाई लेखेको पत्रका आधारमा संस्थामार्फत म्यानमार दूताबासमा चिठी पठाएर उद्धार प्रक्रिया अगाडि बढाइएको माइती नेपालका उपनिर्देशक अच्युत नेपालले बताए । गत सुक्रबारदेखि भारतीय प्रहरीले मणिपुरको विभिन्न ठाउँबाट धेरै नेपालीको उद्धार गरिसकेको छ । एक सातामा उद्धार हुनेको संख्या एक सय ८२ पुगिसकेको छ । उद्धार गरिएका नेपाली त्यहाँको उज्वाला सेल्टरमा बसिरहेका छन् । उद्धार गरिएका ब्यक्तिमध्ये धेरैको कागजी रुपमा नाबालकको उमेर कटिसकेको देखिए पनि भारतको राज्य सरकारले उद्धार गरिएका व्यक्तिमध्ये अधिकांशलाई नाबालकमै राखेकाले उनीहरुको अनुसन्धान प्रक्रिया जारी छ । यसलाई छिटो छरितो गरेर उद्धार गरिएका नेपालीलाई नेपाल फर्काउन माइती नेपालले त्यहाँको राज्य सरकारको महिला तथा बालबालिकामन्त्री मेनका गान्धीलाई पत्राचार गरिसकेको उपनिर्देशक नेपालले जानकारी दिए ।
गाडी जलाएको आरोपमा पक्राउ विद्यार्थी नेता रिहा,"पोखरा : पोखरा महानगरपालिकाको बा १ झ ५८७९ नम्बरको गाडी जलाएको आरोपमा पक्राउ परेका तीनजना नेपाल विद्यार्थी संघका नेता तारिखमा छुटेका छन्। जिल्ला अदालत कास्कीले थुनामा रहेका तीन विद्यार्थी नेतालाई साधारण तारिखमा रिहा गर्न शुक्रबार आदेश दिएको हो। आदेशसँगै परशुराम बस्नेत, डिफान भुजेल र विनय पौडेल रिहा भएका छन्। गत माघ १९ गते शनिबार पक्राउ परेका पाँचजना मध्ये तीन विद्यार्थी नेतालाई प्रहरीले अदालतमा अपराधिक उपद्रव मुद्दा दायर गरेको थियो। प्रहरीले बिहीबार अदालतमा मुद्दा दायर गरेपछि शुक्रबार भएको थुनछेक बहसपछि कास्की जिल्ला अदालतका न्यायाधीश काजीबहादुर राईको इजलासले उनीहरुलाई साधारण तारेखमा रिहा गर्न आदेश दिएको निमित्त स्रेस्तेदार मोहनबहादुर अधिकारीले जानकारी दिए। उक्त मुद्दामा २ देखि ५ वर्षसम्म जेल सजाय र ५० हजारसम्म जरिवाना माग दाबी गरिएको थियो। मुद्दाको पक्षमा सरकारी वकिलका तर्फबाट सहायक जिल्ला न्यायाधिवक्ता नवराज रेग्मी बहस गरेका थिए। विद्यार्थीका तर्फबाट वरिष्ठ अधिवक्ता विश्व घिमिरे, अधिवक्ता, रामचन्द्र त्रिपाठी विष्णु कुशल भुजेल, रोहितराज बास्तोला, फणिन्द्र कोइराला, विष्णु मरासैनी, जगन्नाथ ढकाल, मुकुन्द अर्यालले बहस गरेका थिए। विद्यार्थी पक्षका अन्य ४० जना कानुन व्यावसायीले ७ जना अधिवक्ताको बहसलाई समर्थन गरेर बहस टुंग्याएका थिए। महानगरपालिका शिक्षा महाशाखाको बा १ झ ५८७९ नम्बरको गाडीमा गत शनिबार मासबारमा उनीहरुले आगजनी गरेका थिए। महानागर पालिकाले स्वास्थ्य महाशाखामा रिक्त रहेका विभिन्न पदमा कर्मचारी नियुक्ति गर्नका लागि माघ १९ गते लिखित परीक्षा लिनका लागि महाखाका प्रमुख हेमप्रसाद आचार्यलाई केन्द्राध्यक्ष तोकेको तोकेको थियो। परीक्षा सञ्चालनको लागि आचार्यलाई लिन उक्त गाडी उनको निवास मासबार गएको बेलामा विद्यार्थी नेताहरुले आगजनी गरेका थिए। आगजनीको अरोपमा पाँचजना पक्राउ परेकोमा २ जनालाई केही दिनपछि छाडेपनि ३ जना विरुद्ध प्रहरीले मुद्दा दायर गरेको थियो। नेविसंघले उनीहरुको बिना सर्त रिहाइको माग गर्दै गण्डकी प्रदेशमा चरणवद्ध आन्दोलन गर्दै आएको थियो।"
"चट्याङ लागेर दुईको मृत्यु, चार घाइते","डडेलधुरा : चट्याङ लागेर दुईजनाको मृत्यु भएको छ भने चार घाइते भएका छन्। जिल्लाको भागेश्वर गाउँपालिका ५ सलेताकी २० वर्षीया सरस्वती नाथको बिहीबार राति चट्याङ लागेर मृत्यु भएको प्रहरीले जनाएको छ। राति सुतिरहेको अवस्थामा चट्याङ लागेर नाथको घटनास्थलमै मृत्यु भएको जिल्ला प्रहरी कार्यालय डडेलधुराले जनाएको छ ।त्यस्तै, अमगढी नगरपालिका३ रजोडामा पर्ने राजपुर सामुदायिक वन उपभोक्ता समुहको भवनमा सुतिरहेका बझाङ जिल्ला दुर्गाथली गाउँपालिका ७ का ४८ वर्षीय गोगन दौल्यालको चट्याङ लागेर मृत्यु भएको जिल्ला प्रहरी कार्यालय डडेलधुराले जानकारी दिएको छ। भागेश्वर गाउँपालिका ५ का चारजना घाइते भएका छ्न्। घाइते हुनेमा १५ वर्षीय देबेन्द्र नाथ, १४ वर्षीया कल्पना नाथ १२ वर्शीया शान्ति नाथ र ८ वर्षीय खगेन्द्र नाथ रहेको जिल्ला प्रहरी कार्यालय डडेलधुराले जनाएको छ। घाइतेहरुको उपक्षेत्रीय अस्पताल डडेलधुरामा उपचार भइरहेको जिल्ला प्रहरी कार्यालय डडेलधुराका प्रहरी नायव उपरीक्षक डम्बर केसीले जानकारी दिए।"
भरतमोहन अधिकारीलाई भेट्न रक्षामन्त्री अस्पतालमा,"काठमाडौं : उपप्रधान तथा रक्षामन्त्री ईश्वर पोखरेलले शुक्रबार नेपाल कम्युनिस्ट पार्टी (नेकपा)का नेता एवं पूर्वउपप्रधानमन्त्री भरतमोहन अधिकारीको स्वास्थ्य स्थितिबारे जानकारी लिएका छन्। धुम्बाराहीस्थित ह्याम्स अस्पताल पुगेर नेता अधिकारीको स्वास्थ्य अवस्थाबारे रक्षामन्त्री पोखरेलले जानकारी लिएको उनका प्रेस संयोजक लोकेन्द्र केसीले जानकारी दिए। श्वासप्रश्वासलगायतमा समस्या देखिएपछि अधिकारीलाई बिहीबार मेडिसिटी अस्पतालबाट थप उपचारका लागि ह्याम्स अस्पतालमा भर्ना गरिएको थियो। नेता अधिकारीको सघन उपचार कक्ष (आइसियु) मा उपचार भइरहेको छ। माघ २ गते उनको स्वास्थ्यमा समस्या आएपछि मेडिसिटीमा भर्ना गरिएको थियो। मेडिसिटीमा उपचारमा सुधार नभएपछि ह्याम्स अस्पताल लगिएको हो। अधिकारीको उपचारमा डा भगवान कोइराला, डा मनबहादुर केसी र डा अर्जुन कार्कीलगायतको टोली सहभागी छ।"
पोखरीमा महिला मृत भेटिइन्,"भक्तपुर : घरमा खाना पकाएर नखाइकन हिँडेकी एक महिला शुक्रबार बिहानै जिल्लाको भक्तपुर नगरपालिका२ ठूलो व्यासीस्थित पोखरीमा मृत फेला परेकी छन्। महानगरीय प्रहरी परिसर भक्तपुरका अनुसार भक्तपुर नपा ३ बहताल बस्ने ४९ वर्षीया गंगा छुकां पोखरीमा मृत अवस्थामा भेटिएका हुन्। पोखरी रहेको ठूलो व्यासी गंगाको माइती हो। माइतीघर नपुग्दै उनी माइती बाटो पर्ने पोखरीमा मृत फेला परेपछि घटना शंकास्पद हुनसक्ने भन्दै प्रहरीले अनुसन्धान तीव्र बनाएको छ। परिसरका प्रवक्ता प्रहरी नायब उपरीक्षक (डीएसपी) रेवतीरमण पोखरेलका अनुसार बिहीबार साँझ घरपरिवारका लागि खाना पकाएकी गंगा आफू खाना नखाइकनै घरबाट हिँडेकी थिइन्। पकाएको खाना नखाइकन हिँडेकी उनलाई बिहीबार साँझै सबैतिर खोजतलास गर्दा नभेटिए पछि प्रहरीलाई घरपरिवारका सदस्यले जानकारी दिएको डीएसपी पोखरेलले बताए।उनका अनुसार घरपरिवारमा झगडा भएकाले गंगा घरबाट हिँडेको हुनसक्छ। 'घरपरिवारले दिएको जानकारीअनुसार बिहीबार साँझ खाना पकाइ सकेपछि नखाइकन गंगा घरबाट हिँडेकी थिइन्', उनले भने, 'घरबाट निस्केपछि घरपरिवारले उनलाई खोज्न गएको बताएका छन्। खोज्न सिद्धपोखरी, भाजु पोखरी, नःपुखु (गुह्य पोखरी) तिर गएको बताएका छन्। यस हिसाबले घरमा झगडा भएको हुनसक्ने हाम्रो अनुमान छ।' उनले आत्महत्या हो कि हत्या हो त्यससम्बन्धमा अनुसन्धान भइरहेको जानकारी दिए।डीएसपी पोखरेलका अनुसार शुक्रबार बिहान ठूलो व्यासीका स्थानीयले पोखरीमा एक महिला मृत अवस्था रहेको जानकारी दिएपछि प्रहरी घटनास्थल पुगेका थिए। शव पोस्टमार्टमका लागि भक्तपुर अस्पताल पठाइएको छ।पोस्टमार्टमको रिपोर्ट आएपछि मात्रै घटनाबारे यथार्थ विवरण दिन सकिने भक्तपुर प्रहरीले जनाएको छ।"
"प्रहरीलाई एक सयदेखि हजारसम्म घुस, चारजना पक्राउ",काठमाडौं : कागजपत्र नबोकेपछि घुस दिएर उम्किन खोज्ने तीनजना ड्राइभरलाई प्रहरीले पक्राउ गरेको छ। सुकेधारास्थित ड्युटीमा प्रहरीलाई १ सय रुपैयाँ घुस दिन खोज्ने मिनबहादुर तामाङलाई प्रहरीले बिहीबार राति पक्राउ गरेको छ । महानगरीय प्रहरी प्रभाग सुकेधाराबाट खटिएको प्रहरी टोलीले बा५ ख ४४०१ नम्बरको टिपर जाँच गर्ने क्रममा रुट परमिट नभएका टिपर चालक तामाङले प्रहरीलाई उक्त घुस दिन खोजेका थिए । यसैगरी काठमाडौं महानगरपालिका३ बसुन्धरास्थित चोकमा प्रहरीलाई ५ सय रुपैयाँ घुस दिन खोज्ने आशिष थापा र बिकास थापालाई प्रहरीले बिहीबार राति पक्राउ गरेको छ । महानगरीय प्रहरी बृत्त महाराजगन्जबाट ट्राफिक प्रहरी सहित खटिएको प्रहरी टोलीले ग।८ प १०५९ नम्बरको मोटरसाइकल जाँच गर्ने क्रममा मोटरसाइकलमा सवार उनीहरुले मादक पदार्थ सेवन गरेका उनीहरुको कागजपत्र जाँच गर्ने क्रममा घुस दिन खोजेका थिए । यसैगरी काठमाडौं महानगरपालिका३२ बागबजारस्थित प्रहरीलाई १ हजार रुपैयाँ घुस दिन खोज्ने काठमाडौं महानगरपालिका२१ लगन डेरा गरी बस्ने दोलखा घर भएका ३४ वर्षीय दिलिप बस्नेत पनि शुक्रबार बिहान पक्राउ परेका छन् । उनले मादक पदार्थ सेवन गरी पार्किङ गरी राखेको मोटरसाइकललाई लात्तीले हानी ढलाइरहेको अवस्थामा महानगरीय प्रहरी बृत्त कमलपोखरीबाट खटिएका प्रहरीले फेला पारी सोधपुछ गर्दा उक्त घुस दिन खोजेका थिए । पुलिस रिर्पोट लिन प्रहरीलाई घुस ! भारतबाट तस्करीको लाइन मिलाउन प्रहरीलाई घुस दिन खोज्दा प्रहरीलाई घुस दिने दुईजना पक्राउ प्रहरीलाई घुस दिँदैहुनुहुन्छ ? पक्राउ पर्नुहोला प्रहरीलाई एक सय घुस दिन खोज्ने दुई पक्राउ
जब ड्राइभरबिनै गाडी गुड्यो,"सिन्धुली : फिक्कल२ चण्डीभञ्ज्याङमा बिहीबार बोलेरो रोकेर चालक झरे। केही सेकेन्डमै गाडी अचानक गुड्न थाल्यो। चालक पुनः बोलेरोमा पसेर स्टेयरिङ समाउँदै रोक्ने प्रयास गरे पनि सफल नभएको दुर्घटनाका घाइते जयप्रसाद न्यौपानेले सुनाए। बा१५च ९४२२ नम्बरकोबोलेरो चालकसहित सडकबाट २ सय मिटर तल पहरामा खस्यो। दुर्घटनामा पाँच जनाको मृत्यु भएको छ। नौ यात्रु घाइते भएका छन्। चार जनाको अवस्था गम्भीर रहेको जिल्ला प्रहरी सिन्धुलीका डीएसपी लोकदर्शन थापाले जानकारी दिए। मृत्यु हुनेमा फिक्कल२ की ५५ वर्षकी तिलमाया विक, वर्ष ६२ का कुनमान तामाङ, वर्ष ४५ की लक्ष्मी विक, वर्ष २५ की अनिता महत र वडा नम्बर ३ की वर्ष ३६ की शान्तामाया श्रेष्ठ छन्। महतको उपचारका क्रममा खुर्कोटस्थित शुभजीवन अस्पताल र अन्य घटनास्थलमा मृत्यु भएको डीएसपी थापाले सुनाए। घाइते हुनेमा चण्डीभञ्ज्याङका मानबहादुर सुनुवार (बोलेरो चालक), गंगामाया विक, जयप्रसाद न्यौपाने, दीपककुमार सुनुवार, दीपक श्रेष्ठ, फिक्कल१ की चन्द्रमाया विक, राजेश सुनुवार, नन्दलाल विक र तीनपाटन गाउँपालिकाका गणेश घिसिङ छन्। चाकलसहित गम्भीर अवस्थामा रहेको थापाको भनाइ छ। उनीहरूलाई थप उपचारका लागि काभ्रे धुलिखेल र काठमाडौंतर्फ पठाइएको छ। फिक्कलपोखरीबाट गाउँपालिका केन्द्र फिक्कलबेंसीतर्फ आउँदै गरेकोबोलेरो चालकले पिसाब गर्न रोकेका थिए। सबै ढोका बन्द भएका कारण यात्र निस्किन नसक्दा मानवीय क्षति भएको उद्धारमा संलग्न गाउँपालिका अध्यक्ष घनश्याम कार्कीले बताए। उनीहरू गाउँपालिका केन्द्रमा सञ्चालित शिविरमा आँखा जँचाउन आउँदै थिए। चालक पिसाब गर्न जाँदा न्युट्रलमा भएको गाडीको गेयर कसैले चलाउँदा अचानक गुडेको हुन सक्ने प्रहरीको अनुमान छ। प्रहरीले घटनाको अनुसन्धान थालेको छ। स्थानीय जनप्रतिनिधि, प्रहरी र स्थानीयले उद्धार गरेका थिए। बुधबार राति जन्ती बोकेको टिपर सुनकोसी गाउँपालिका२, कमेरे फाँटमा दुर्घटना हुँदा दुई जनाको ज्यान गएको थियो। ४० जना घाइते भएका छन्। बा४ख ९४३८ नम्बरको टिपर रामेछाप खाँडादेवी गाउँपालिका१, कडोरेबाट जन्ती लिएर काभ्रे फर्किंदै थियो। दुर्घटनामा काभ्रे तिमाल९, की २२ वर्षकी कृष्णमाया माझी र १६ वर्षीय चुन्पाई लामाको ज्यान गएको प्रहरीले जनाएको छ। दाङमा एकको ज्यान गयो बसले कारलाई ठक्कर दिँदा रूकुम मुसिकोट नगरपालिकाकी २६ वर्षीया रमिता शर्माको मृत्यु भएको छ। दुर्घटनामा प्रदेश ५ का सांसद उत्तरकुमार वलीसहित १४ जना घाइते भएको दाङ प्रहरी प्रमुख बेलबहादुर पाण्डेले बताए। वली सवार बा१८च ६८३६ नम्बरको कारलाई घोराहीलमही सडकको मसोट चिसापानीमा ना५ख ५५२९ नम्बरको बसले ठक्क दिएको थियो। टेम्पो पल्टिँदा चार घाइते बिर्तामोड ः झापा भद्रपुर१ हिमाली चोकमा बिहीबार टेम्पो दुर्घटना हुँदा चार जना घाइते भएका छन्। टेम्पो चालक भद्रपुर६ की निन्दु माझी, रैनी माझी, कचनकवल१ की आमोदी माझी र ठेगाना नखुलेकी फूलमुनिया साह घाइते भएका हुन्। चारआलीकेचना सडकमा मे१ह ३५९१ नम्बरको टेम्पो अनियन्त्रित भई दुर्घटना भएको थियो। घाइतेलाई उपचारका लागि मेची अञ्चल अस्पताल भद्रपुर पठाइएको जिल्ला प्रहरी झापाले जनाएको छ। सिरहामा बस दुर्घटना धनगढीमाई नगरपालिका४ जयपुरमा बस दुर्घटना हुँदा १५ जना घाइते भएका छन्। बरियारपट्टीबाट जिरोमाइलतर्फ आउँदै गरेको ना४ख ६२३ नम्बरको बस अनियन्त्रित भई सडकको पश्चिमतर्फ पल्टिएको ट्राफिक प्रहरीले जनाएको छ। घाइतेहरूको उपचार स्थानीय अस्पतालमा भइरहेको जिल्ला ट्राफिक प्रहरी प्रमुख मिलनसिंह बस्नेतले जानकारी गराए। घटनापछि चालक फरार छन्। साढे ७ लाख क्षतिपूर्ति विदुर नगरपालिका२ महामण्डलमा ट्रकले किच्दा बुधबार बेलुकी स्थानीय ७७ वर्षीय केदारबहादुर ठकुरीको घटनास्थलमै ज्यान गयो। स्थानीयवासी घटनाको विरोधमा उत्रिए। मृतकका परिवारलाई क्षतिपूर्ति दिने सहमतिपछि अवरुद्ध सडक खुलेको स्थानीय महेन्द्र श्रेष्ठले बताए। विदुरमहामण्डलफलाटे सडकमा ना२ख ९७५२ नम्बरको ट्रकले वृद्धलाई किचेको थियो। मृतकका आफन्त, स्थानीय अनि ट्रकधनी र इँट्टाभट्टा मालिकबीच मृतकका परिवारलाई साढे ७ लाख रुपैयाँ क्षतिपूर्ति दिने सहमति भएको हो। कोइला बोकेको ट्रक चितवनबाट गल्छी हुँदै फलाटेतर्फ जाँदै थियो। ट्रक चालक मकवानपुर हेटौंडाका ५८ वर्षीय श्यामबहादुर महतलाई नियन्त्रणमा लिइएको जिल्ला प्रहरी प्रमुख कृष्णबहादुर पल्ली मगरले बताए।"
१७ किलो चरेशसहित एक पक्राउ,"रुकुम पश्चिम : रुकुम पश्चिम प्रहरीले अहिलेसम्मकै बढी मात्राको चरेश बरामद गरेको छ। प्रहरीले साढे १७ किलो चरेश सहित एकजनालाई पक्राउ गरेको हो। जिल्लाको बाँफिकोट गाउँपालिका ६ मग्मामा बुधबार साँझ नदुवातिर आउँदै गरेको भे ३ प २८८० नंको मेटरसाइकलमा चढी आएका दुईजनामध्ये बाँफिकोट ८ दुलीका ४८ वर्षीय जयराम खत्रीलाई पक्राउ गरेको जिल्ला प्रहरी कार्यालय रुकुम पश्चिमका प्रमुख डीएसपी सुमित खड्काले जानकारी दिए। बाँफिकोट गाउँपालिकाका दुली, मग्मा लगायतका इलाकामा लामो समयदेखि लागुऔषधको ओसारपसार तथा कारोबार भैरहेको भन्ने गोप्य सूचनाको आधारमा जिल्ला प्रहरी कार्यालयको टोली र प्रहरी पोष्ट मग्माको टोलिले पक्राउ गरेको डीएसपी खड्काले बताएका छन्। मोटरसाइकलमा चढी आएका दुईजनामध्ये चालक भाग्न सफल भएको र पछाडी बसेकोलाई चरेशसहित पक्राउ गरेको प्रहरीले बताएको छ।फरार अर्का एकजनाको पनि खोजी भैरहेको र घटनाबारे थप अनुसन्धान भैरहेको प्रहरीको जनाएको छ । यसभन्दा अघि पनि विभिन्न बेलामा लागुऔषध बरामत गरिरहेको रुकुम प्रहरीले पछिल्नोपल्ट भेटाएको यो नै सबैभन्दा ठूलो परिमाणको लागुऔषध भएको बताएको छ। डीएसपी खड्काले लागुऔषधसहित कारोवारीलाई विभिन्न बेलामा पक्राउ गरिराखेको भएपनि यो क्रम भने नघटेकोमा दुःख व्यक्त गरे। साथै यो गलत कारोवार भएको र यसमा संलग्न हुनु भनेको आफ्नै जीवन बर्बाद गर्नु भएको भन्दै उनले सबैलाई सचेत रहन पनि अनुरोध गरेका छन्। पक्राउ परेका खत्रीलाई जिल्ला अदातबाट ६ दिनको म्याद थप गरेर कारवाही बगाडी बढाइको डीएसपी खड्काले जानकारी दिए।"
दुर्घटनामा तेह्रथुम र धनकुटामा दुईको मृत्यु,विराटनगर : प्रदेश१ का धनकुटा र तेह्रथुम जिल्लामा भएका अलगअलग दुर्घटनामा परेर दुईजनाको मृत्यु भएको छ।धनकुटाको चौविसे गाउँपालिका८ मा मोटरसाइकल दुर्घटना हुँदा २४ वर्षीय मिलन कार्कीको मृत्यु भएको छ। भित्री सडकखण्डमा सिक्दै गर्दा को १५ प ३७६४ नम्बरको मोटरसाइकल अनियन्त्रित भएर सडकबाट १२ मिटर तल खस्दा घाइते भएका कार्कीको उपचारका क्रममा बिहीबार राति बीपी कोइराला स्वास्थ्य विज्ञान प्रतिष्ठान धरानमा मृत्यु भएको प्रदेश १ प्रहरी कार्यालय विराटनगरले जनाएको छ। त्यस्तै तेह्रथुमको फेदाप गाउँपालिका२ मा परालले घर छाउने क्रममा लडेर घाइते भएका २८ वर्षीय बेदप्रकाश लिम्बूको मृत्यु भएको छ। घरको धुरीबाट तल खसेर घाइते भएपछि उपचारका लागि धरान ल्याउँदै गर्दा लिम्बूको बिहीबार राति बाटोमै मृत्यु भएको प्रदेश प्रहरी कार्यालय विराटनगरले जनाएको छ। स्थानीय स्तरमा उपचार सम्भव नभएको भन्दै जिल्ला अस्पताल म्याङ्लुङले लिम्बूलाई थप उपचारका लागि बीपी कोइराला स्वास्थ्य विज्ञान प्रतिष्ठान रेफर गरेको थियो।
हिउँ पहिरोले खोला थुनियो,"दुनै,डोल्पा : निरन्तर परेको भारी हिमपात र वर्षाका कारण हिउँ पहिरो जान थालेको छ। हिउँ पहिरोको कारण फोक्सुण्डो तालबाट आउने खोला थुनिएको छ। हिउँ पहिरोको कारण फोक्सुण्डोबाट आउने सुलिगाड खोला थुनिए पछि स्थानीय त्रसित भएका छन्। साविकको फोक्सुण्डो गाविसअन्तरगत पर्ने थाचा खोला,ज्यालस लगायत दर्जन ठाउँमा हिउँ पहिरो खसेपछि खोला थुनिएको शेफोक्सुण्डो राष्ट्रिय निकुञ्जले जानकारी दिएको छ। हिउँ पहिरोले खेला थुनेपछि सुलिगार्डको खोलामा ३० प्रतिशत मात्रै पानी बगिरहेको छ। पानीको मात्रा कम भएपनि खोला किनारा नजिक मानव वस्ती भएकाले घटनाको थप जानकारी लिन निकुञ्ज र नेपाली सेनाको टोली घटनास्थलतिर गएको रेन्जर अरुण चौधरीले जानकारी दिए। आधा दर्जन बढी ठाउँमा हिउँ पहिरोका साथै पहिरो गएको छ भन्ने खबर पाएका छौं, पानीको बहाब खोलामा बढीरहेको छ, आफूहरु घटनास्थलतिर जाँदै गरेको ईश्वरी बस्क गुल्म शुलिगार्डका गुल्मपति जिनेथ जबेगुले जानकारी दिए। हिउँ पहिरोले खोला थुनिएको र हालसम्म मानवीय क्षति भने नभएको निकुञ्जका कर्मचारीले बताए। निरन्तर तीन दिनदेखि परेको भारी हिमपात र वर्षाका कारण यात्रुहरु बीच बाटोमा अलपत्र परेका छन्। डोल्पामा हिमपातको कारण जनजीवन पूरै प्रभावित भएको छ भने एक फिटभन्दा बढी हिउँ जमेको छ। तापक्रम माइनस १२ पुगेको छ।"
१ कार्यकर्ता छुटाउन ८० लाखको पढाइ अवरुद्ध,"काठमाडौं : नेत्र विक्रम चन्द (विप्लव) निकट नेपाल कम्युनिस्ट पार्टीका एक कार्यकर्तालाई प्रहरीबाट छुटाउन ८० लाख विद्यार्थीलाई पढ्न पाउने नैसर्गिक अधिकारबाट बञ्चित गरिएको छ। विद्यार्थीको पढ्न पाउने अधिकार पटकपटक हनन् हुँदा पनि सरकार भने निरीह देखिएको छ। राजनीतिक स्वार्थपूर्तिका लागि विद्यालय तथा कलेज बन्द गर्ने समूहलाई कारबाही गर्न नसक्दा यस्तो प्रवृत्ति झन्झन् मौलाइरहेको छ। बिहीबार पनि मुलुकभरका शैक्षिक संस्थामा पढाइ ठप्प भयो। स्कुल जान निस्केका विद्यार्थी घर फर्कन बाध्य भए। राजनीतिक रूपमा आफूलाई स्थापित गराउन विभिन्न बहाना बनाएर विद्यार्थी संगठनहरूले आन्दोलन गर्ने गरेका छन्। नेकपा निकट अनेरास्ववियु (क्रान्तिकारी) ले केन्द्रीय कोषाध्यक्ष समेत रहेका नरेन्द्र विकलाई प्रहरीले पक्राउ गरेको विरोधमा मुलुकभरका शैक्षिक संस्था बन्द गरेको हो। विकलाई प्रहरीले पेस्तोलमा प्रयोग हुने गोली र अन्य सामग्रीसहित विराटनगरबाट पक्रेको थियो। विगतमा पनि राजनीतिक दलका भ्रातृ संगठनले शैक्षिक तथा राजनीतिक माग पूरा गर्न शैक्षिक संस्था बन्द गरेका प्रशस्तै उदाहरण छन्। यो वर्ष मात्र चार पटक शैक्षिक संस्था बन्द भइसकेका छन्। आन्दोलनका कारण शैक्षिक संस्था बन्द गर्ने परिपाटी बढेपछि यसलाई रोक्न सरकारले निर्देशिका बनाएर २०६८ सालमा विद्यालय शान्तिक्षेत्र घोषणा गरेको थियो। तर यो घोषणा कागजमै सिमित छ। निर्देशकामा विद्यालय र बालबालिकालाई शान्तिक्षेत्र मान्दै शैक्षिक संस्थामा कुनै पनि राजनीतिक कार्यक्रम गर्न नपाउने, यस्ता कार्यक्रममा बालबालिका प्रयोग गर्न नपाउने र राजनीतिक माग पूरा गराउने बहानामा शैक्षिक संस्थालाई निशाना बनाउन नपाउने उल्लेख छ। पक्राउ परेका नरेन्द्र नेकपाका प्रवक्ता खड्ग विश्वकर्मा (प्रकाण्ड) का छोरा हुन्। नरेन्द्र पक्राउ परेको भोलिपल्टदेखि नै अनेरास्ववियु (क्रान्तिकारी) चरणवद्ध आन्दोलनमा छ। उनलई विनासर्त रिहाइ गर्नुपर्ने उनीहरूको अडान छ। पक्राउ परेका कार्यकर्ता रिहाइका लागि क्रान्तिकारीले कुनै जुलुस वा विरोध प्रदर्शन गरेन, बरु शैक्षिक संस्था बन्दको आह्वान गयो। बजारमा कार्यकर्ता उपस्थिति नदेखिए पनि स्कुल तथा कलेज पूर्णरूपमा बन्द भए। आन्दोलनकारीबाट अप्रिय घट्ना हुन सक्ने त्रासले अधिकांश शैक्षिक संस्था बन्द गर्नु परेको सञ्चालकहरूले बताए। विद्यालय बन्द गर्ने आफूहरूको चाहना नभए पनि सम्भावित जोखिमका कारण बन्दको अटेरी गर्दै पढाइ सञ्चालन गर्न कठिन भएको विद्यालय सञ्चालकको गुनासो छ। सरकारले सुरक्षाको प्रत्याभूति गराउने हो भने बन्दको समयमा पनि पढाइ सञ्च्लान गर्न कठिन छैन। तर हामीलाई कतैबाट पनि सुरक्षा छैन, राष्ट्रिय निजी तथा आवासीय विद्यालय अर्गनाइजेसन नेपाल (एनप्याब्सन) का अध्यक्ष ऋतुराज सापकोटाले भने। घट्टेकुलोस्थित एसएबी स्कुलका प्राचार्य लक्ष्यबहादुर केसीले पनि त्रासकै कारण विद्यालय बन्द गरिएको बताए। विद्यालय शान्ति क्षेत्र कागजमै हरायो। बन्द सधैंलाई बन्द गर्ने हो भने मुख्य राजनीतिक दल तथा तिनका भातृ संगठनसँग संयुक्त छलफल गरी विद्यालयमा बन्द हड्ताल निषेध निर्णय गर्नुपछ, केसीले भने। शिक्षा मन्त्रालयका प्रवक्ता वैकुण्ठ अर्यालले बन्द गर्नेलाई कारबाही गर्ने अधिकार आफूहरूलाई नरहेको बताए।"
गुराँस जोगाउन पाँचबर्से योजना,"काठमाडौं : राष्ट्रिय फूल लालीगुराँस मासिने क्रम बढेपछि सरकारले संरक्षण गर्न पाँचबर्से कार्ययोजना बनाएको छ। देशका ४३ जिल्लाको हिमाली र पहाडी क्षेत्रमा पाइने गुराँस उपभोक्ताले जथाभावी उपभोग गर्दा मासिँदै गएपछि सरकारले संरक्षण कार्ययोजना तयार पारेको हो। हिमाली क्षेत्र र उच्च पहाडी क्षेत्रमा गुराँस बाहेकका वन थोरै भएकाले काठदाउराको अन्य विकल्प अभावमा गुराँस कटान बढ्दै गएको छ। पछिल्लो समय गुराँसका दाउराको अत्यधिक प्रयोग, कोइला बनाउनु, खुला चरन, चोरी निकासी, वनमा जथाभावी सडक निर्माण र डढेलोले गुराँस वन मासिँदै गएको भन्दै वन तथा भूसंरक्षण विभागले गुराँस संरक्षण कार्ययोजना २०७५२०८० तयार गरेको छ। कार्ययोजनाले १० रणनीति र ५२ कार्यनीति तय गरेको छ। विकासका भौतिक पूर्वाधार निर्माण, खेती तथा अन्य प्रयोजनका लागि वन अतिक्रमण बढ्दै गएकोमा पछिल्लो समय बढेको तापक्रम एवं सुख्खापनले गुराँस संरक्षणमा चुनौती थपिएको छ, वन तथा भूसंरक्षण विभागका उपमहानिर्देशक डा राजेन्द्र केसीले भने। कार्ययोजनाले गुराँसका प्रजातिको संरक्षण, दिगो व्यवस्थापन र गुराँसकेन्द्रित उद्यम तथा पर्यापर्यटनमा सघाउने उनले बताए। विभागका अनुसार नेपालमा ३१ प्रजातिका गुराँस पाइन्छन्। तीमध्ये लालीगुराँसलाई सरकारले राष्ट्रिय फूल घोषणा गरेको छ। ५ वर्षमा गुराँस वन क्षेत्रको पहिचान, चरन व्यवस्थापन र वृक्षरोपण गरिनेछ भने गुराँसका दाउरा धेरै प्रयोग हुने क्षेत्रमा वैकल्पिक ऊर्जा प्रवद्र्धन गर्ने, सुधारिएको चुल्हो वितरण गर्ने कार्ययोजनामा उल्लेख छ। वन अनुसन्धान विभागका अनुसार देशमा गुराँस मि ि श्रत वन क्षेत्र ६ लाख ९१ हजार ५ सय ९६ हेक्टर रहेको छ। कार्ययोजना अनुसार गुुराँस वन जोगाउन ५ वर्षमा २० करोड रुपैयाँ बजेट आवश्यक पर्छ। वन तथा वातावरण मन्त्रालयले संघीय सरकार, प्रदेश र स्थानीय तहसँगको समन्वय, सहकार्यमा कार्ययोजना कार्यान्वयन गर्नेछ। प्रदेश १ अन्तर्गत संखुवासभा, तेह्रथुम र ताप्लेजुङको संगमस्थलमा रहेको टीएमजे (तीनजुरेमिल्केजलजले) क्षेत्रको वनलाई देशमा गुराँसको राजधानी मानिन्छ। त्यहाँ समेत मासिने क्रम बढेकाले संरक्षणमा तत्काल पहल थाल्ने विभागले जनायो। विभागका अनुसार संरक्षित क्षेत्र र मध्यवर्ती क्षेत्रमा राष्ट्रिय निकुञ्ज तथा वन्यजन्तु विभाग र संरक्षित क्षेत्रभन्दा बाहिर वन तथा भूसंरक्षण विभाग, प्रदेश वनलगायतले कार्ययोजना कार्यान्वयन गर्ने छन्। गुराँसको लोपोन्मुख प्रजातिको संरक्षणका लागि वनस्पति विभागले र अध्ययन अनुसन्धानका लागि वन अनुसन्धान तथा तालिम केन्द्रले संयोजन गर्नेछ। सोलुखुम्बू, इलाम, प्रदेश ३ को दामनसिमभञ्ज्याङ र रसुवा क्षेत्र, गण्डकी प्रदेशको घोडेपानी, लमजुङ र म्याग्दी क्षेत्र, कर्णाली प्रदेशको रुकुम, मुगु, हुम्ला, डोल्पा, जुम्ला, दैलेखमा गुराँसका वन छन्। विभागका अनुसार सुदूरपश्चिम प्रदेशको बझाङ, बाजुरा, दार्चुला, डोटी, डडेल्धुरा र बैतडी क्षेत्रमा समेत गुराँसका जंगल छन्।"
अरुण तेस्रोको विद्युत गृहमा बम विस्फोटन,"खाँदबारी : संखुवासभामा निर्माणाधीन ९ सय मेगावाटको अरुण तेस्रो आयोजनाको विद्युत गृहस्थलमा बिहीबार राति अज्ञात समुहले बम विस्फोटन गराएको छ। चिचिला गाउँपालिका३ पुखुवामा रहेको विद्युत गृहस्थलमा ३ वटा बम विस्फोटन गराएको जिल्ला प्रहरी कार्यालय संखुवासभाका प्रहरी निरीक्षक रामेश्वर पण्डितले जानकारी दिए। जिल्ला प्रहरी कार्यालयका डीएसपी श्याम सारु मगरको नेतृत्वमा टोली घटनास्थल गएको र थप जानकारी आउन बाँकी रहेको प्रहरीले जनाएको छ। बम विस्फोटनबाट सुरुङ प्रवेश मार्गको पानी निकाल्ने ठाउँमा सुरुङ खन्ने मेसिन र एउटा जेनेरेटरमा क्षति पुगेको प्रहरीले जनाएको छ। निर्माणका क्रममा रहेको विद्युत गृहस्थित कार्यालयको करिब १ सय ५० मिटर टाढा तीनवटा बम विस्फोटन भएका थिए। बम विस्फोटन गराउने समुहको खोजी भइरहेको प्रहरी निरीक्षक रामेश्वर पण्डितले बताए। उनेले भने,' कुन उद्देश्यले विस्फोट गराइएको हो भन्नेबारे अनुसान्धन भइरहेको छ।' उक्त क्षेत्रमा प्रहरीले सुरक्षा दिइरहेको थियो। यसअघि गत माघमा आयोजनाको सोहीस्थल पुखुवामा रहेको भवनमा बम पनि विस्फोट गराएको थियो। आयोजनाको पाँच कोठे उक्त भवनका दुई कोठामा पूर्ण रुपमा क्षति पुगेको थियो। सोही स्थानमा तीन वर्षअघि पनि नेत्र बिक्रम चन्द विप्लवको पार्टीले भवनमा आगजनी गरेको थियो।"
गाउँपालिकाका लागि जग्गा छनौट,"बैतडी : जिल्लाको सुर्नया गाउँपालिकाले गाउँपालिकाको भवन निर्माणका लागि जग्गा छनौट कार्य अघि बढाएको छ। गाउँ कार्यपालिकाको निर्णयअनुसार निशुल्करुपमा प्राप्त जग्गामध्ये उपयुक्त जमीन छनौट कार्य सुरु भएको गाउँपालिका अध्यक्ष बीरबहादुर बिष्टले बताए। उनले भने,'हामीले आह्वान गरेअनुसार चार पाँच ठाउँमा निशुल्क रुपमा गाउँपालिकाका लागि जग्गा प्राप्त गरेका छौं। उपयुक्त जग्गा छनोट गर्न प्राविधिक टोलीले अध्ययन गरेको छ।' गाउँपालिकाका इन्जिनियर कपीलदेव भट्टको संयोजकत्वमा रहेको टोलीमा मालपोत कार्यालय, डिभिजन वन कार्यालय, नापी कार्यालय र पूर्वाधार विकास कार्यालयका प्रतिनिधि सहभागी छन्। 'गाउँपालिकाका लागि प्राप्त जग्यामध्ये हामीले सबै ठाउँमा अध्ययन गरेका छौं। हामीले गरेको अध्ययनका आधारमा गाउँपालिकालाई प्रतिवेदन बुझाउनेछौं,'टोलीका संयोजक कपीलदेव भट्टले भने। सुर्नया गाउँपालिकाको यसअघि बसेको कार्यपालिकाको बैठकले पानी, विद्युत, सडक नजिक भएको र भौगोलिक रुपमा उपयुक्त जग्जामा कार्यालय भवन निर्माण गरिने जनाएको छ। 'प्राविधिक टोलीको अध्ययनबाट निस्केको प्रतिवेदनको आधारमा हामी उपयुक्त जग्गालाई कार्यालय भवन निर्माणका लागि कार्यपालिकामा पेश गर्छौं। कार्यपालिकाले पास गरेपछि गाउँसभाबाट निर्णय अनुमोदन भएपछि भवन निर्माणको कार्य अघि बढाउनेछौं।' सुर्नया गाउँपालिकाले भवन अभावमा भाडामा लिएर कार्यालय सञ्चालन गरिरहेकाले चालु आर्थिक वर्षमा भवन निर्माणका लागि एक करोड बजेट विनियोजन गरेको अध्यक्ष वीरबहादुर बिष्टले बताए।"
घरमा आगो लाग्दा २० लाखको क्षति,"विराटनगर : मोरङको रतुवामाई नगरपालिका७ गढीझारका गंगाबहादुर बस्नेतको घरमा बिहीबार राति आगलागी हुँदा करिब २० लाख बराबरको क्षति भएको प्रहरीले जनाएको छ। राति ११ बजे लागेको आगोले दुई तले घर पूर्ण रुपमा ध्वस्त हुँदा २० लाख बराबरको क्षति भएको इलाका प्रहरी कार्यालय सिजुवाका प्रहरी निरीक्षक मानप्रसाद श्रेष्ठले बताए। उनका अनुसार भन्सा घरको चुल्होमा बालिएको आगो एक्कासी घरमा सल्किएको थियो।आगोले घरसहित गरगहना, अन्नपात, नगद, लत्ताकपडा, महत्वपूर्ण कागजपत्र, काठपात जलेर नष्ट भएको प्रहरीले जनाएको छ। स्थानीय बासिन्दा, प्रहरी र दमकलको सहयोगमा आगो नियन्त्रणमा लिइएको हो।"
"बैतडीमा वर्षमै पाँचौ पटक हिमपात, विद्युत सेवा अवरुद्ध","बैतडी : बैतडीका उच्च लेकाली क्षेत्रमा यो वर्ष पाँचौं पटक हिमपात भएको छ। माघ दोश्रो साता भएको हिमपात पग्लन नपाउँदै फेरि हिमपात हुँदा यहाँको जनजीवन कष्टकर भएको छ। जिल्लाका सतबाँझ, खोड्पे, श्रीभावर, ग्वाल्लेकधुरा, सिगासधुरा, जित्कीजुँवाड, ढोले, भञ्ज्याङ लगायतका क्षेत्रमा बिहीबार राति हिमपात भएको स्थानीयबासीहरूले बताएका छन्। हिमपातका कारण अत्यधिक चिसो बढेको छ। बिहीबार बिहानैदेखि पानी परेको र राती हिमपात भएको सतबाँझका स्थानीय देवदत्त भट्टले बताए। उनले भने हिमपातका कारण बाहिर निस्कन मुस्किल भएको छ। हिमपताले निकै चिसो बढाएको छ। हिमपातले स्थानीयहरूलाई दैनिक कामकाज गर्न अप्ठ्यारो भएको श्रीभावरकी मानमती साउँदले बताइन्। उनले भनिन् पहिला परेको हिउँ पग्लन नपाउँदै फेरी हिमपात हुँदा जनजीवन कष्टकर भएको छ। वस्तुभाउका लागि समेत समस्या भएको छ। सिगास गाउँपालिका बेडल्धुरा, सिगासधुरा लगायतका क्षेत्रमा भारी हिमपात भएको स्थानीय भानसिंह धामीले बताए। उनले भने पहिला परेकै हिमपात पग्लेको थिएन। फेरि हिमपात हुँदा यहाँको जनजीवन निकै कष्टकर भएको छ। हिमपातका कारण सिगास गाउँपालिकाको केन्द्र गर्जे पुग्ने बाटो नै अवरुद्ध भएको सिगास गाउँपालिका गाँजरीका गोविन्दसिंह धामीले बताए। उनले भने पहिलाकै हिउँ दुईतीन फिट बाँकी थियो। फेरी हिमपात हुँदा आवतजावतमै समस्या भएको छ। गाउँपालिकामा केही काम परे पनि जान सक्ने अवस्था छैन। हिमपातका कारण बाहिर निस्कन नै मुस्किल भएको स्थानीय व्यापारी लालसिंह धामीले बताए। उनले भने यो वर्ष करिब १० वर्षपछि यसरी हिमपात भयो। हिमपातले बालबालिकाहरूलाई विद्यालय जान समेत मुस्किल भएको छ। विद्युत सेवा अवरुद्ध बिहीबार बिहानैदेखि भएको वर्षा र हिमपताले विद्युत सेवा समेत अवरुद्ध भएको छ। डडेल्धुराको स्याउलेमा समस्या आएका विद्युत सेवा प्रवाह हुन नसकेको नेपाल विद्युत प्राधिकरण वितरण केन्द्र बैतडीका प्रमुख मोहन जोशीले बताए। उनले भने हावाहुरी, वर्षा र हिमपातले विद्युत सेवा प्रवाहमा समस्या आएको छ। मौसममा सुधार आएपछि बिग्रेको ठाउँमा मर्मत गरेर विद्युत सेवा सुचारु हुनेछ। यसैबीच बिहीबार वर्षासँगै परेको चट्याङले शिवनाथका हरिचन्दको भैंसी मरेको छ। दिउँसो साढे १२ बजेतिर परेको चट्याङले चन्दको गोठमा बाँधेको भैंसी मरेको हो। किसान खुसी बेलाबेलामा हिमपात र हिउँदे वर्षा हुँदा बैतडीका किसान खुसी भएका छन्। सिंचाइको अभाव भएका ठाउँमा हिमपताले सिंचाइको काम गरेको अगुवा किसान कृष्णदत्त भट्टले बताए। उनले भने गहुँखेतीका लागि यो हिमपात बरदान भएको छ। हिउँले सिँचाइको काम गर्छ। हामीले हिउँदेबालीको उत्पादनमा पनि वृद्धि हुने आशा गरेका छौं। हिमपातले हिउँदेबालीमा लाग्ने विभिन्न किसिमका रोगकीराहरु पनि नष्ट गर्ने कृषि ज्ञान केन्द्र बैतडीका निमित्त प्रमुख कर्णबहादुर चन्दले बताए। उनले भने पछिल्लो समयमा लाइकीरा, खुम्रेकीरा लगायतका प्रकोप देखिने गरेको छ। हिमपातले यी कीराहरुको प्रकोप समाप्त हुन्छ। यसले बालीनालीलाई हुर्कन सहज हुन्छ। हिमपातले लेकाली क्षेत्रमा आलु लगाउने तयारी गरिरहेका किसानहरूलाई समेत सजिलो भएको चन्दले बताए। उनले भने बैतडीका उच्च लेकाली क्षेत्रमा आलु लगाउने तयारी भएको छ। यो हिमपताले आलु लगाउने किसानहरूलाई निकै फाइदा पुगेको छ। हिमपातले तरकारी खेतीमा लागेका किसानहरुलाई समेत सजिलो भएको अगुवा किसान परमानन्द भट्टले बताए। उनले भने तरकारीका बेर्ना राख्न सहज भएको छ। हिउँदे तरकारीबालीका लागि हिमपातले सिंचाइको काम गरेको छ। यस्तै हिमपातले हिउँदे फलफूलका बिरुवाहरूका लागि पनि राम्रो भएको छ । हिउँदे फलफूलका बिरुवामा पालुवा आउने समय भएको छ। किसानहरूले नयाँ विरुवा पनि रोपेका छन्। यो हिमपातले फलफूलका लागि राम्रो गरेको छ सुख्खा फलफूल विकास केन्द्र सतबाँझका निमित्त प्रमुख चन्द्रबहादुर ठगुन्नाले भने, हिउँदे फलफूलका विरुवा रोपेका ठाउँमा हिमपताले सिंचाइको काम गरेको छ।"
"मौसम बदलीसँगै वर्षा र हिमपात, भोलिदेखि सुधारको संभावना","काठमाडौं : पश्चिमी वायुको न्यून चापीय प्रणालीका कारण बिहीबारदेखि मुलुकभर सुरु भएको वर्षा र हिमपात आज पनि जारी रहने मौसम पूर्वानुमान महाशाखाले जनाएको छ। पश्चिमबाट नेपाल प्रवेश गरेको यो मौसमी प्रणालीको प्रभाव बिहीबार रातिदेखि पूर्वतर्फ बढ्दै गएको महाशाखाका वरिष्ठ मौसमविद् शान्ति कँडेलले जानकारी दिइन्। शनिबारसम्म पश्चिमबाट मौसममा केही सुधार देखिने जानकारी दिँदै उनले पूर्वतिर भने शनिबार पनि अहिलेकै अवस्थाको बदली रहने बताइन्।आइतबार भने तुलनात्मकरुपमा मौसममा केही सुधार आउनेछ। काठमाडौँ आसपासका क्षेत्रमा आज दिउँसो आकाश केहीबेर खुले पनि पुनःबदली भई वर्षा हुने जानकारी दिँदै वरिष्ठ मौसमविद् कँडेलले भनिन्, 'दिनभर लगातार वर्षा भने हुँदैन, उच्च पहाडी र हिमाली क्षेत्रको तुलनामा तराईमा कम बदली हुन्छ।' शनिबारसम्म मुलुकभर अधिकांश स्थानमा हल्कादेखि मध्यमखालको वर्षा तथा हिमपात र केही स्थानमा भारी वर्षा तथा हिमपातको सम्भावना देखिएको छ। मौसमको यो प्रणालीले केही जाडो बढाउने देखिन्छ। आकाश खुल्ने र तुरुन्त घाम लाग्ने खालको नभएकाले दिउँसोको तापक्रम कम भई केही बढी चिसो महसुस हुनेछ। विभागले मौसमको तीन दिनको पूर्वानुमान गर्दै सूचना सार्वजनिक गरेको हो।रासस"
सुन्दर बन्दै वाग्मती,"काठमाडौं : गोकर्णबाट सिनामंगलसम्म वाग्मती नदी दुवैतर्फ सिँगारिएको छ। वाग्मती सुधार आयोजनाले दुवै किनारामा सडक, बगैंचा, साइकल लेन र फुटपाथसहित पर्खाल निर्माण गरेको हो। यो काम २०७० फागुनमा सुरु गरिएको थियो। गोकर्णबाट सिनामंगलसम्म दुईतर्फ ७२७२ किमि नदी क्षेत्रलाई सजावट गर्ने काम अन्तिम चरण पुर्याइएको आयोजनाले छ। आयोजनाअन्तर्गत अधिकारसम्पन्न वाग्मती सभ्यता एकीकृत विकास समितिले नदीका दुवै किनारमा व्यवस्थित पर्खालसहित २०२० मिटर हरित क्षेत्र बनाएको छ। काठमाडौं उपत्यका विकास प्राधिकरणले पनि नदी क्षेत्रबाट २० मिटरसम्म कुनै संरचना निर्माण गर्न नहुने गरी योजना तयार पारेको थियो। नदीलाई २८ देखि ४० मिटरसम्म फराकिलो बनाएर पार्क, बगैंचा, सार्वजनिक शौचालय, मन्दिर, ११ ठाउँमा वेयर निर्माण गरिसकेको आयोजनाका इन्जिनियर मिहिरचन्द्र आचार्यले बताए। पानीमा अक्सिजन घुल्न सहयोग पुग्ने गरी वेयर निर्माण गरिएको उनको भनाइ छ। अब वाग्मतीको पानी केही सफा हुने उनले बताए। गोकर्ण र पशुपति क्षेत्रमा रहेको पुराना दुई सिँचाइ प्रणालीलाई आयोजनाले व्यवस्थित गरेको छ। वाग्मतीलाई फोहोर फाल्ने नभएर वि श्राम र बिहानी अभ्यास गर्ने ठाउँका रूपमा विकास गर्ने आयोजनाको लक्ष्य छ। सामाजिक परिचालनका माध्यमबाट सरोकारवालालाई नदी संरक्षणमा सहभागी गराउने, फोहोरमैला व्यवस्थापनको नमुना कार्यक्रम अघि बढाउने कार्य पनि भइरहेको आचार्यले बताए। सुधार योजनाको समयावधि यसै महिना सकिने र केही समय थप गरी काम पूरा गर्ने तयारी छ। यो नदी प्रणालीलाई सफा, व्यवस्थित र आकर्षक राख्नुको विकल्प नरहेको आयोजनाका प्रमुख आशिष घिमिरेले बताए। उनका अनुसार वाग्मती नदी काठमाडौं उपत्यकाको संस्कृति, सभ्यता, स्वास्थ्य, पर्यटन तथा जनजीवनसँग प्रत्यक्ष सरोकार राख्ने विषय हो। वाग्मतीको सुधार सबैको सहभागिता र सहयोगबिना सम्भव नरहेको उनले बताए। एसियाली विकास बैंकको अनुदान तथा ऋण सहयोगमा यो आयोजना सञ्चालित छ। ३ करोड ६० लाख डलर लागतको आयोजनामा बैंकको २ करोड ५५ लाख डलर ऋण, ४५ लाख अनुदान र सरकारको ६० लाख डलर लगानी छ। आयोजना अघि बढाउन सरकार र बैंकबीच २०७० फागुन २२ मा सम्झौता भएको थियो। जनसहभागिताबाट २०७० जेठ ५ मा वाग्मती सफाइ अभियान सुरु गरिएको थियो। यो शनिबार ३ सय साता पुगेको छ। अभियानले केही प्रतिशत भए पनि वाग्मती सफा भएको छ। शिवपुरी क्षेत्रबाट उत्पन्न हुने वाग्मती सुन्दरीजलबाट चोभारसम्मको लम्बाइ करिब ३५ किमि छ। मुहानबाट चोभारसम्म नदीको जलाधार क्षेत्र ५ सय ८५ वर्ग किमिमा फैलिएको छ। उपत्यकाको बढ्दो जनसंख्या र सहरीकरणले वाग्मती फोहरमैला र ढलका कारण प्रदूषणको सिकार बनोको छ।"
बझाङमा वर्षासँगै हिमपात,"बझाङ : यसवर्ष हिउँदेझरीसँगै दुईपटक पहाडी जिल्लामा हिमपात भएको छ। बिहीबार बिहानदेखि झरीपर्ने थालेपछि बझाङ जिल्लाको अग्ला डाँडाकाँडामा हिमपात भएको छ। सेती नदी छेउछाउका बस्तीमा हिउँ नपरेपनि छान्ना लेखगाँउ, चिरवित्थड, तल्कोट सुर्मा कडेल क्षेत्रका डाडाकाँडा र बस्तीमा हिउँ परेको छ। सदरमुकाम चैनपुर नजिकै धामीलेख डाडाँमा रहेका बस्तीमा पनि हिउँ परेको छ।वर्षासँगै हिउँ पर्न थालेपछि अत्यधिक चिसो बढेको छ। मानिस घरबाट बाहिर निस्कन सकेका छैनन् भने वस्तुभाउ पनि गोठमै छन्। बझाङ आउने सडक श्रीभाव खोड्पेमा पनि हिउँ परेको हुँदा आज जिल्लाबाट धनगढी महेन्द्रनगर जाने यातायतका साधन गुडेका छैनन्। र जिल्ला बाहिरबाट आउने यातायतका साधन बाटोमै रोकिएको प्रहरीले जनाएको छ। यही माघको दोस्रो साता पनि बझाङलगायत सुदूरपश्चिमका पहाडी जिल्लामा भारी हिमपात भएको थियो।पन्ध्र बीस वर्षयता यसरी लामो समय हिउँदे झरी र हिमपात नभएको जयपृथ्वी नगरपालीका १० का विरभान विकले बताए। भोलीसम्म यसरी झरी नरोकिए जिल्लाको तल्लो भेग सेती नदीको छेउछाउका बस्तीमा पनि हिमपात हुने संभावना रहन्छ। हिमपात भएको बझाङ बैतडीको श्रीभावर क्षेत्र ।"
२२ किलोमिटर हिँडेर स्कुल आउजाउ,"नयाँ गाउँ (प्युठान) : माण्डवी गाउँपालिका१ कुमालटारकी कृष्णा ठेडी बिहान ६ बजे उठ्छिन्। राम्रोसँग हातमुख धुन नपाउँदै उनलाई विद्यालय हिँड्न हतार हुन्छ। केहीबेर घरमा ढिला गरिहाले साथीहरूले छाड्छन्। तीन घण्टा पैदल यात्रापछि मात्र उनी विद्यालय पुग्छिन्। बिहानै गाडी पाउँदैन। संयोगवश गाडी भेटिहाले पनि रोक्दैनन्। ठेडीलाई राम्रोसँग पढ्नेभन्दा धेरै पिरलो विद्यालय पुग्ने र फर्किनेमै हुने गरेको छ। बिहान घरमा परिवारसँग बसेर खाना खानु उनका लागि बिरानो बनिसक्यो। चिया, नास्ता खाएर टिफिनको खाना बोकेर उनी दिनहुँ विद्यालय पुग्ने गर्छिन्। अतिरिक्त कक्षा र ट्युसन पढ्दा पाँच बजे नै उनी विद्यालय हिँड्नुपर्छ। दिन छोटा हुँदा अँध्यारोमा हिँड्नै मुस्किल हुने गरेको उनी दुःखेसो पोख्छिन्। नौ कक्षामा अध्ययनरत १७ वर्षकी ठेडीको दैनिकी विद्यालय आउनेजाने चिन्ताले बित्ने गरेको छ। थकानले गर्दा राम्रोसँग पढ्न पाउँदैनन्। झोलाभरि कापी, किताब बोकेर उनीसहित थुप्रै विद्यार्थी घण्टौँ पैदल यात्रापछि मात्र विद्यालय पुग्ने गरेका छन्। माण्डवी माध्यमिक विद्यालय नयाँगाउँमा पढ्न जाने टाढाका बालबालिकाले वर्षौंदेखि यस्तै पीडा झेल्दै आएका छन्। ११ किलोमिटर टाढाको दूरीबाट बालबालिका हिँडेर विद्यालय पुग्ने गर्छन्। थक्लेनी, कुमालटार, सिमलचौर, एकचोटेलगायत क्षेत्रका बालबालिकालाई विद्यालय पुग्नै सकस हुने गर्छ। जसपुर, चकचके, आपचौर, सल्लीकोट, नरसुउदयपुरकोट, धाइरेचौर र भलावाङका बालबालिकासमेत घण्टौँ हिँडेर विद्यालय जाने गर्छन्। स्कुलमा पुग्दा खुट्टा दुख्छन्, ९ कक्षामा अध्ययनरत थक्लेनीकी १५ वर्षीया सेमन्ता उलुङेले भनिन्, ६ बजे हिँड्नुपर्छ। थकाइ लागेर पढ्नै सकिँदैन। आठ कक्षासम्म जस्पुरस्थित भवानीश्वरी आधारभूत विद्यालयमा पढेको उनले सुनाइन्। माध्यमिक विद्यालयमा आउजाउ गर्न करिब २२ किलोमिटर हिँड्नुपर्छ। गाउँमै माध्यमिक तहसम्म पढाइ हुने विद्यालय नहुँदा टाढाका बालबालिका घण्टौँ हिँडेर विद्यालय पुग्ने गरेका छन्। बस्ती छरिएकाले टाढाका गाउँमा मावि सञ्चालन गर्न समस्या हुने सम्बन्धित विद्यालयले जनाएका छन्। ६ कक्षादेखि माथिका २ सय ७१ जना विद्यार्थी आउजाउ गर्दा झण्डै ६ घण्टा हिँडेर विद्यालय आउने गरेको प्रधानाध्यापक मेघराज पौडेलले जानकारी दिए। स्कुल बस सञ्चालन गर्न सके विद्यार्थीलाई धेरै सहज हुने थियो, उनले भने, विद्यालयले लगानी गर्न सक्ने अवस्था छैन। साना बालबालिका घण्टौं हिडेर स्कुल आउँदा साह्रै पीडाबोध हुन्छ। पढ्न आउने विद्यार्थीको घरघरमा गाडी पुग्ने मोटरबाटोको सुविधा भए पनि स्कुल बस सञ्चालन गर्न नसकिएको उनले सुनाए। कतिपय बालबालिकाले विद्यालय आउनजानका लागि साइकल किनेका छन्। तर, त्यसले दिगो समाधान दिन सकेको छैन। सबैको पहुँचमा साइकल नहुँदा अझ विद्यार्थीमा मनोबल घटाएको पाइएको छ। जिल्लाकै अब्बल मानिने उक्त विद्यालयमा विद्यार्थीको आकर्षण बर्सेनि थपिँदै गएको छ। माण्डवी गाउँपालिकाले पालिकामध्येबाट नमुना विद्यालयका रूपमा यसै विद्यालयलाई अघि सारेको छ। उक्त विद्यालयमा ८ सय ७० जना विद्यार्थी अध्ययनरत रहेको प्रधानाध्यापक पौडेलले बताए।"

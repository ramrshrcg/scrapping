शीर्षक,विवरण
सर्वोच्चको सकारात्मक निष्कर्ष,"सर्वोच्च अदालतले हालै वैदेशिक संस्थाहरूबाट आर्थिक सहयोग लिन नहुने निष्कर्ष निकालेर न्यायालयको मर्यादा र गरिमा बढाउनेतर्फ सकारात्मक पाइला चालेको छ। न्यायालयमा विदेशी दातृ संस्था र निकायका सहयोग र परियोजनालाई लिएर आलोचना हुँदै आएको थियो। सर्वोच्चले संयुक्त राष्ट्रसंघीय विकास कार्यक्रम (यूएनडीपी), जापानी दातृ संस्था जाइकालगायतका निकायबाट सहयोग लिँदै आएको छ। अहिले सर्वोच्च अदालतले गठन गरेको एउटा उच्चस्तरीय छानविन समितिले दातृ संस्था वा निकायको आर्थिक सहयोग लिन नहुने निष्कर्ष निकालेको हो। यति नै बेला सर्वोच्च अदालतले संयुक्त राष्ट्रसंघीय विकास कार्यक्रम यूएनडीपीले प्रस्ताव गरेको ४६ करोड सहयोग नलिने भएको छ। न्यायालयले कुनै पनि दातृ निकाय वा संस्थाले गर्ने सहयोग लिन नहुने निष्कर्ष स्वागतयोग्य छ। निष्पक्ष न्यायपालिका लोकतान्त्रिक व्यवस्थाको आधारस्तम्भ हो। यसको साख, मर्यादा र स्वतन्त्र अस्तित्वले आम जनतामा यसप्रति आस्था, आशा अनि भरोसा जगाउँछ। संविधानको अन्तिम व्याख्या गर्ने, समाजमा न्यायको प्रत्याभूति दिलाउने यो संस्था कहींकसैको प्रभावभित्र रहनु उचित हुन सक्दैन। घरेलु, बाह्य कुनै पनि प्रकारका प्रभावबाट मुक्त हुन सके मात्रै न्यायालयको गरिमा अटल रहिरहन सक्छ। यस अर्थमा सर्वोच्च अदालतका न्यायाधीश हरिकृष्ण कार्कीको संयोजकत्वमा चार सदस्यीय उच्चस्तरीय समितिको विदेशी सहायता नलिने निष्कर्ष महत्वपूर्ण छ। समितिले निकालेको निष्कर्षलाई न्यायालयले ग्रहण गर्दै अदालतभित्र एनजीओ, आईएनजीओलगायतका दातृ निकाय छिर्ने बाटो बन्द हुनुपर्छ। समितिले यसअघि लिएका सहायता उपलब्धिमूलक नभएको भनेर ठहर गरिसकेको छ। ठहरलाई प्रतिवेदनको पानामा सीमित नराखी तत्काल कार्यान्वयनतर्फ बढाउन सक्नुपर्छ। अदालतको उच्चस्तरीय समितिले निकालेको निष्कर्षतिर सरकारको पनि ध्यान जानु आवश्यक छ। विदेशी दातृ संस्था, एनजीओ, आईएनजीओको सहयोग र भूमिकालाई लिएर पछिल्लो समय विमर्शहरू बढ्न थालेका छन्। गैरसरकारी क्षेत्रबाट भएका लगानी र तिनका उपलब्धिहरूको समीक्षा हुनुपर्ने तर्कहरू उठिरहँदा सरकारले पनि केकस्ता विदेशी सहयोग लिने, त्यस्ता सहयोग कुनकुन निकायले लिने र कुनले नलिने त्यसको मापदण्ड बनाउन आवश्यक देखिन्छ। नेपालमा केकति विदेशी सहयोग कुन च्यानलबाट आउँछ, त्यसको प्रस्ट तथ्यांक भेटिन मुस्किल छ। विभिन्न स्वार्थ जोडिएका संघ, संस्था दातृ निकायहरूले सरकारी गैरसरकारी क्षेत्रमा थुप्रै परियोजना गरेको पाइन्छ। ती परियोजनाको औचित्य, त्यसबाट नेपाली समुदायले पाउने लाभ आदिबारे गहिरो र आवश्यक विमर्श नै नगरी सहयोग भन्नेबित्तिकै हामफालिहाल्ने प्रवृत्तिमा लगाम लगाउन जरुरी छ। अदालत, संसद्जस्ता संस्था, जहाँ बाह्य प्रभाव पर्दा नीति, निर्माण र कानुनी प्रावधान नै प्रभावित हुने जोखिम हुन्छ, त्यहाँ आवश्यक स्रोत, साधन, तालिम आदिको व्यवस्था सरकार आफैंले गर्नुपर्छ। आम मानिसको अन्तिम भरोसाको केन्द्र हो, न्यायालय, जो सदा प्रभावमुक्त हुनुपर्छ। त्यस्ता निकायमा एनजीओ, आईएनजीओको सहयोग किन आवश्यक पर्यो ? सरकारले यी संस्थामा आवश्यक पर्ने आर्थिक व्यवस्थापन आफैं गर्नुपर्छ। सरकारले न्यायालयका लागि पर्याप्त बजेट नदिएको गुनासो सुन्ने गरिन्छ। भौतिक पूर्वाधार, जनशक्ति अभाव, तालिम आदिका लागि स्रोत साधनको अभाव न्यायालयले खेप्दै आएको छ। यही अभावको छिद्रबाट छिरेर बाह्य संस्थाहरू यस्ता महत्वपूर्ण संस्थाहरूमा आफ्नो पहुँच बढाउन लागेका हुन्। सरकारले अदालतजस्ता निकायहरूले आर्थिक सहयोगका लागि दातृसंस्थाहरू वा बाह्य कुनै निकायको मुख ताक्ने अवस्था आउन दिनु हुन्न। स्रोतसाधन र जनशक्ति बढाउन, तिनलाई सक्षम बनाउन आवश्यक तालिम, प्रविधि जेजति चाहिन्छ, त्यसको व्यवस्था सरकारले नै गर्नुपर्छ। न्यायालयभित्र बढ्दो अनियमितता, न्यायिक नेतृत्वमा बेलाबखत आउने विचलन आदि कारण यसको साख र गरिमा जोगाउनुपर्ने उसै पनि चुनौती छ। त्यसमाथि दातृ संस्थाहरूले गर्ने खासै उपलब्धि नहुने आर्थिक सहायताले यसको परनिर्भरता मात्रै बढाउँछ।"
पाँच लाखभन्दा माथिका योजना प्रतिस्पर्धाबाट गराइने,"भक्तपुर : भक्तपुरको सूर्यविनायक नगरपालिकाले पाँच लाख रुपैयाँभन्दा बढीका योजना प्रतिस्पर्धाबाट गराइने भएको छ। स्थानीय उपभोक्ता समितिले लगेका योजनाहरुसमेत धमाधम निर्माण व्यवसायीमार्फत हुन थालेपछि नपाले आर्थिक वर्ष २०७५७६ देखि यस्तो व्यवस्था गर्न लागेको हो। नपाको तेस्रो नगरसभाबाट पारित आर्थिक वर्ष २०७५७६ को बजेट, नीति तथा कार्यक्रमबारे जानकारी दिन बुधबार आयोजित पत्रकार सम्मेलनमा नगर प्रमुख वासुदेव थापाले उपभोक्ता समितिलाई दिएको योजना पनि निर्माण व्यवसायीले गर्ने भएकाले सीधै निर्माण व्यवसायीलाई दिने गरी पाँच लाखभन्दा बढीका योजना प्रतिस्पर्धामा लाने नीति लिइएको जानकारी दिए। प्रतिस्पर्धामा जाँदा काम पनि गुणस्तरीय हुने र बजेट पनि बच्ने उनको दावी थियो। प्रतिस्पर्धामा जाँदा योजनाको काम पनि गुणस्तरीय हुन्छ, नगर प्रमुख थापाले भने, बजेट पनि उब्रिन्छ। उब्रिएको बजेटले थप योजना सञ्चालन गर्न पाइन्छ। चालू आवमा उपभोक्ता समितिले लगेका अधिकांश योजना निर्माण व्यवसायीमार्फत गरिएका थिए। नपास्थित योजना अनुगमन तथा मूल्यांकन समितिले नै यस्तो अवस्था देखेपछि उपभोक्ता समितिमार्फत निर्माण व्यवसायीबाट विकास निर्माण गर्नुभन्दा नपाले नै सीधै निर्माण व्यवसायीमार्फत विकास निर्माणका योजना सम्पन्न गर्ने भएको आर्थिक पूर्वाधार विकास समितिका संयोजक एवं वडा नं ७ का अध्यक्ष रवीन्द्र सापकोटाले जानकारी दिए। उपभोक्ता समितिले नै निर्माण व्यवसायीमार्फत काम गराउँछ भने विकास निर्माणमा दुईतीन तह आवश्यक नभएको उनको भनाइ थियो। उपभोक्ता समितिलाई विकास निर्माणका योजनाको रकम दिनुअघि अभिमुखीकरण कार्यक्रम गर्ने नपाको नीति भए पनि त्यो कार्यान्वयन नहुँदा समस्या देखिएको उनको भनाइ थियो। कार्यक्रममा नपाका प्रमुख प्रशासकीय अधिकृत चिरञ्जीवी तिम्सिनाले सहरी विकास मन्त्रालयको आर्थिक सहयोगमा सूर्यविनायक नपाको १५ वर्षे एकीकृत सहरी विकास योजना निर्माण प्रक्रिया अघि बढेको जानकारी ीदए। उक्त योजनाले भूउपयोग नीतिलाई सम्बोधन गर्दै नगरको समग्र विकासको खाका समेट्ने उनको भनाइ थियो। सूर्यविनायकमा मन्त्रालयका समानान्तर बजेट कार्यक्रममा सञ्चारकर्मीहरुले सूर्यविनायकमा विभिन्न मन्त्रालय र योजना आयोगमार्फत नगरपालिकाको बजेटसँगै समानान्तर बजेटमार्फत विकास निर्माणका काम भइरहेकोबारे नगरपालिका जानकार भए नभएकोबारे ध्यानाकर्षण गरेका थिए। सूर्यविनायकमा पहुँचको भरमा विभिन्न मन्त्रालय र योजना आयोगबाट सीधै विभिन्न योजनाका काम भइरहेको सञ्चारकर्मीहरुको भनाइ थियो। उक्त सम्बन्धनमा नगर प्रमुख थापाले सूर्यविनायक नपामा विभिन्न मन्त्रालय तथा योजना आयोगबाट सीधै योजना सञ्चालन भए पनि दोहोरिन नदिन नपा सचेत रहेको जानकारी दिए। उनले सूर्यविनायकमा विकास निर्माणका योजना ल्याइँदा सबैलाई नपासँग समन्वय गर्न ध्यानाकर्षण गरेको स्पष्ट पारे। त्यस्तै नपाको आर्थिक वर्ष २०७५७६ को नीति तथा कार्यक्रमसँगै बजेट बनाउँदासमेत विकास साझेदार व्यक्ति तथा संघसंस्थासँग समन्वय गरिएको उनको भनाइ थियो। पाँच कानुन र नौ कार्यविधि पारित तेस्रो नगरसभाले नपालाई अत्यावश्यक पाँच वटा ऐनकानुन तर्जुमा गरेको छ। उसले शिक्षा, नगर विपद् जोखिम न्यूनीकरण तथा व्यवस्थापन, न्यायिक समिति, सहकारीसम्बन्धी ऐनकानुन पारित गरेको हो। त्यस्तै भवन निर्माण मापदण्ड, स्थानीय ऊर्जा विकास, योजना अनुगमन तथा सञ्चालन, नगर प्रहरी, पूर्वाधार मर्मत सम्भार, सार्वजनिक जग्गा संरक्षण तथा उपयोग, सम्पत्ति कर व्यवस्थापन, नपाको स्थानीय सेवा सञ्चालन र घ वर्गको निर्माण व्यवसाय नियमन गर्ने जस्ता नौ वटा कार्यविधि एवं निर्देशिका तर्जुमा गरी नगरसभाबाट पारित गरिएको प्रमुख प्रशासकीय अधिकृत तिम्सिनाले जानकारी दिए।"
लेखनाथ हटाउन सिफारिस,"पोखरा : महानगरको नाम हेरफेर गर्न सिफारिस गर्ने प्रस्ताव सर्वसम्मत पारित गर्दै पोखरा लेखनाथ महानगरपालिकाको नगर सभा मंगलबार सकिएको छ । सभाले महानगरको नामबाट लेखनाथ शब्द हटाई पोखरामात्रै राख्न प्रदेश सरकारलाई सिफारिस गर्ने प्रस्ताव पारित गरेको प्रमुख प्रशासकीय अधिकृत शेषनारायण पौडेलले जानकारी दिए । वडा नम्बर १९ का अध्यक्ष तथा नेपाल कम्युनिस्ट पार्टीका सचेतक शोभामोहन पौडेलले सोमबार पेस गरेको प्रस्तावलाई वडा नम्बर ९ का अध्यक्ष तथा नेपाली कांग्रेसका नेता रामराज लामिछानेले समर्थन गरेका थिए । उक्त प्रस्तावमाथि मंगलबार झन्डै ४० सभासदले विचार राखेको जानकारी पनि प्रमुख प्रशासकीय अधिकृत पौडेलले दिए । साविक लेखनाथ नगरपालिका क्षेत्रबाट प्रतिनिधित्व गर्ने वडाध्यक्ष र सदस्यहरुले छलफलमा भाग लिँदै अहिलेकै नाम ठिक रहेको विचार राखेका थिए । तर सभाको अन्त्यतिर मेयर मानबहादुर जिसीले पोखरा महानगरपालिका मात्रै कायम राख्न गरेको प्रस्तावमा भने उनीहरुले पनि सहमति जनाएका हुन् । मेयरसाबले सबै जिम्मेवारी म लिन्छु, नाम फेरौं भन्नुभयो, वडा नम्बर ३० का अध्यक्ष श्रीराम पोखरेलले अन्नपूर्णसँग भने, लेखनाथको अस्तित्व कहिँ न कहिँ हुनुपर्छ भन्यौं । अन्तर्राष्ट्रिय विमानस्थल वा पोखरा विश्वविद्यालयको नाम कविशिरोमणि लेखनाथको नाममा हुनुपर्ने माग लेखनाथ क्षेत्रका जनप्रतिनिधिले राखेका थिए । अन्तर्राष्ट्रिय ख्यातिप्राप्त नाम पोखरा भएको हुँदा महानगरको नाम त्यसैबाट राख्नुपर्ने माग स्थानीय स्तरमा उठ्दै आएको थियो । दुई शब्दको नाम लामो र झन्झटिलो भएको पनि गुनासो थियो । १६७ सदस्यीय महानगर कार्यपालिकामा नेकपा र कांग्रेसबाहेक अरु कुनै पनि पार्टीका सदस्य छैनन् । दुवै दल उक्त प्रस्तावको पक्षमा देखिएपछि नाम हेरफेरको प्रस्ताव पारित भएको हो । स्थानीय तहको नाम हेरफेर गर्न कार्यपालिकाको २३ मतले पारित गर्नुपर्ने संवैधानिक व्यवस्था छ । कार्यपालिकाले पारित गरेको प्रस्ताव प्रदेश सरकारलाई पठाएपछि उसको सिफारिसमा संघीय सरकारले सदर गरेर राजपत्रमा प्रकाशन गरेपछिमात्रै नाम हेरफेर हुन्छ । २०७३ साल फागुनमा पोखरा उपहानगर पालिका र लेखनाथ नगरपालिकालाई मिलाएर राज्य पुनःसंरचना आयोगले पोखरा लेखनाथ महानगरपालिका बनाएको थियो । महानगरपालिकाको नगर सभाले बजेट पनि मंगलबारै सर्वसम्मत पारित गरेको जानकारी प्रमुख प्रशासकीय अधिकृत पौडेलले जानकारी दिए ।"
बीस हजार फैसला लेखिन बाँकी,"काठमाडौं : मुलुकभरिका अदालतमा २० हजारभन्दा बढी फैसला लेखिन बाँकी रहेको देखिएको छ । पछिल्लो एक प्रतिवेदनअनुसार सर्वोच्च अदालतमा मात्रै अझै चार हजारको संख्यामा फैसला लेखिएका छैनन् । छिटो र प्रभावकारी न्यायको पञ्चवर्षीय रणनीतिक योजनालाई नै चुनौती दिने गरी न्यायपालिकाको माथिल्लो तह सर्वोच्च अदालतमै फैसला लेखन ढिलाढाला देखिएको हो । सर्वोच्चमा यस आर्थिक वर्षभित्र झण्डै एघार हजारको संख्यामा अन्तिम फैसला भएका थिए, जसमा सात हजार मात्र फैसला लेखिएका छन् । सर्वोच्चका सहरजिस्ट्रार लालबहादुर कुँवरले तयार गरेको खोज प्रतिवेदन अनुसार सर्वोच्चमा चार हजार, उच्च अदालतमा नौ हजार र जिल्ला अदालतमा सात हजार थान फैसलाहरू अझै तयार हुन सकेका छैनन् । पुरानो मुलुकी ऐनलाई विस्थापित गर्दै भदौ १ देखि नयाँ मुलुकी फौजदारी र देवानी संहिता लागू हुँदैछ, जसले निर्णय सुनाएकै दिन न्यायका याचकलाई फैसला लेखेर दिनुपर्ने व्यवस्था गरेको छ । तर, अदालतको फैसला लेखनको गति अत्यन्तै नाजुक देखिएको छ । यस आर्थिक वर्षमा उच्च अदालतमा मात्र २९ हजार र जिल्लामा ७० हजारको संख्यामा फैसला भएका थिए । सर्वोच्चमा ३६ प्रतिशत, उच्चमा ३१ प्रतिशत र जिल्लामा १० प्रतिशत फैसला तयार हुन अझै बाँकी देखिएको हो । तथ्यांकले न्यायको अन्तिम थलो मानिने सर्वोच्चमा भएका फैसलामध्ये न्यायका याचकले एक तिहाइभन्दा बढी फैसला पाउन नसकेको तथ्य उजागर गरेको छ । खोज प्रतिवेदन अनुसार सर्वोच्चमा एकजना इजलास अधिकृतले वार्षिक सरदर एक सय एक वटा मात्र फैसला तयार गर्नुपर्ने तथा दुई सय ४१ वटा अन्य आदेश तयार गर्नुपर्ने कार्यबोझ रहेको छ । फैसलाबाहेकका आदेश मात्र वार्षिक सरदर १० हजार ६ सय ३९ वटा हुने गरेका छन् । सहरजिस्ट्रार कुँवरले जनाएअनुसार झण्डै १५ वर्षअघि आव २०६१६२ मा अदालतमा न्यायाधीश र कर्मचारी गरी दुई हजार पाँच सय ९५ को दरबन्दी थियो भने हाल मुद्दाको चाप दोब्बर भएको अवस्थामा पनि कुल जनशक्ति तीन हजार पाँच सय २५ मात्र रहेको छ, जसले न्याय सम्पादनमा चुनौती थपिएको छ । हाल सर्वोच्च अदालतको मुद्दा फछ्र्योट उल्लिखित संख्यामा दोब्बरभन्दा बढी रहेको छ । फैसला लेखनको कार्यबोझ पनि दोब्बरभन्दा बढी अनुपातमा वृद्धि भएको छ, कुँवरको निचोड छ, विद्यमान जनशक्तिबाट सो कार्य सम्पादन गर्न लगभग असम्भव देखिन्छ । सरकारले बक्सिस दिएझैं गर्यो : जोशी काठमाडौं : कायममुकायम प्रधानन्यायाधीश दीपकराज जोशीले न्यायपालिकाका लागि कर्मचारी व्यवस्थापन र बजेट प्राप्तिको विषयलाई सरकारले निगाह र बक्सिस दिएजस्तो गरेको भन्दै दुःखमनाउ गरेका छन् । न्याय सेवामा जनशक्तिको आपूर्ति, वृत्ति विकासको अवस्था र सुुधारबारे राखिएको छलफलमा कामु प्रधानन्यायाधीश जोशीले सर्वोच्चका न्यायाधीशहरू, कानुन मन्त्री, महान्यायाधिवक्ता, लोकसेवा आयोगका अध्यक्ष, न्याय परिषद् सचिव, सरकारका सचिव एवम् कानुन संकायका डिनसामु यस्तो गुनासो पोखेका हुन् । हालसम्म नेपालको न्यायपालिकाको कार्यकारी व्यवस्थापन र बजेट प्राप्तिको विषय अझैसम्म पनि बक्सिस वा निगाहको विषयजस्तो बनेको छ । लोकतन्त्रमा यो ज्यादै दुःखद् कुरा हो, जोशीले भने । रणनीतिक योजना लागू भएयता पर्याप्त जनशक्ति अभावकै कारण योजनाअनुसार अदालतहरू गतिशील हुन नसकेको उनको स्विकारोक्ति थियो ।"
बजेटमाथि सांसदका प्रश्नको जवाफ दिँदै मन्त्रीहरू,"काठमाडौं : प्रतिनिधिसभा बैठकमा जारी विनियोजन विधेयक २०७५ माथिको छलफलअन्तर्गत आज सरकारका मन्त्रीहरूले सांसदहरूले उठाएका प्रश्नको जवाफ दिँदैछन्। बुधबार बिहान ११ बजे बजे बस्ने तय भएको बैठकमा संघीय मामिला तथा सामान्य प्रशासन, सहरी विकास, वन तथा वातावरण, श्रम, रोजगार तथा सामाजिक सुरक्षा मन्त्रालयका मन्त्रीहरूले जवाफ दिँदैछन्। यस्तै भौतिक पूर्वाधार तथा यातायात, उद्योग, वाणिज्य तथा आपूर्ति, शिक्षा, विज्ञान तथा प्रविधि, ऊर्जा, जलस्रोत तथा सिचाईं, परराष्ट्र, गृह, स्वास्थ्य, जनसंख्या र रक्षा मन्त्रालयको तर्फबाट सम्बन्धित मन्त्रीहरूले जवाफ दिने कार्यसूचि रहेको छ।"
प्रत्येक प्रदेशसभा सदस्यलाई डेढ करोड,"जनकपुरधाम : प्रदेश २ सरकारले सदनमा पेस गरेको बजेटमाथिको छलफल तीन दिनपछि सकिएको छ। प्रदेश सरकारले आर्थिक वर्ष ०७५७६ को लागि प्रस्तुत गरेको बजेटमाथिको छलफल मंगलबार सकिएको हो। तीन दिनको सदनमा बजेटमाथि उठेका प्रस्ताव संशोधन गर्न सत्तापक्षले प्रतिबद्धता जनाएपछि बिनाविवाद बजेटमाथिको छलफल टुगिंएको हो। सरकारका प्रवक्ता एवं आर्थिक मामिला तथा योजनामन्त्री विजय यादवले प्रदेश सरकारको संसदीय अभ्यास विल्कुल नयाँ हुनाले पनि बजेट लेखनमा त्रुटि हुन गएको स्विकारे। समयाभाव र कर्मचारीहरूको सरुवाका कारण बजेटमा त्रुटि हुन गएको आर्थिक मामिला मन्त्री यादवको तर्क छ। बजेट जनमैत्री नभएको भन्दै सत्ता र प्रतिपक्षबाट सदनमा उठाइएका मुद्दा समेटेर जाने आर्थिक मामिला मन्त्री यादवले सरकारतर्फबाट आफ्नो सम्बोधनमार्फत प्रतिबद्धता जनाएका थिए। सदनलाई सम्बोधन गर्दै उनले आव ०७५७६ का लागि सांसदहरूलाई डेढ करोड रुपैयाँ बजेट विनियोजन गर्ने बताए। जारी बजेटमाथिको छलफलमा संसदीय रकम कम भएको भन्दै सांसदहरूले बजेट पास हुन नदिने चेतावनी दिन थालेपछि प्रदेश सरकारले बजेट संशोधन गर्दै मंगलबारको सदनमार्फत संसदीय रकम बढाएको हो। प्रदेश सरकारले पेस गरेको बजेटमा संसदीय क्षेत्र विकास कार्यक्रममा २५ लाख र प्रत्येक निर्वाचन क्षेत्रको भौतिक पूर्वाधार निर्माणमा ५० लाख रुपैयाँ विनियोजन गरेको थियो। उक्त रकममा सांसदहरूले असहमति जनाएपछि प्रदेश सरकारले अहिले संसदीय क्षेत्र विकास कार्यक्रममा ५० लाख र भौतक पूर्वाधार निर्माणमा १ करोड रुपैयाँ दिने भएको छ। तर, भौतिक पूर्वाधार निर्माणमा छुट्याइको १ करोड रुपैयाँ भने सांसदहरूले प्रत्यक्ष रूपमा खर्च गर्न पाउने छैनन्। आफ्नो क्षेत्रको स्थानीय तहसँगको समन्वयमा उक्त रकम बराबरका योजना मात्र छनोट गरी प्रदेश सरकारलाई दिनुपर्ने व्यवस्था छ। यसैगरी बजेटमा राखिएको झुल वितरण शीर्षकको कार्यक्रमलाई संशोधन गरेर रोग प्रतिरोधात्मक कार्यक्रम सञ्चालन गर्ने सरकारले आश्वासन दिएको छ। यसैबीच मंगलबार बिहानदेखि चलेको सदनमा प्रदेश सरकारले पेस गरेका दुई विधेयक पारित भएको छ। अर्थमन्त्री विजय यादवले प्रदेश विनियोजन विधेयक ०७५ र प्रदेश वित्तीय हस्तान्तरण व्यवस्थापन विधेयक ०७५ माथि विचार गरियोस् भन्ने सभामुख सरोज यादवमार्फत सदनमा प्रस्ताव गरेका थिए। त्यसपछि प्रस्तावित विधेयक बहुसंख्यक सांसदहरूले पारित गरेका हुन्। बजेटमाथि छलफल चलिरहँदा सत्तापक्षका सांसदहरूले अन्तिम दिनमा बजेट त्रुटिपूर्ण रहेको भन्दै सच्याउन माग गरेका थिए। राजपाका सांसद उपेन्द्र महतोले बजेट जनमैत्री नरहेको भन्दै पुनर्लेखनको माग गरेका थिए। संघीय समाजवादी फोरमका सांसद करिमा बेगमले प्रदेश सरकारको बजेट जनताको बजेट नभएको टिप्पणी गरेकी थिइन्। बजेटमाथिको छलफलको अवधिमा सत्तापक्षका सांसदहरूले प्रतिपक्षी दल प्रतिपक्षको भूमिकामा नरहेको भन्दै सदनमा प्रतिपक्षीको आलोचना गरेका थिए। सत्तापक्ष नै प्रतिपक्षको भूमिकामा रहेको उनीहरूले कटाक्ष गरेका थिए। प्रदेश सकारले ल्याएको बजेटको विरोधमा सत्तापक्षसँगै प्रतिपक्षका सांसदहरूले विरोध पनि विरोध जनाएका थिए। प्रतिपक्षी नेकपाका रामकुमार मण्डल, आँचल यादव, ज्वाला साह र कांग्रेस संसदीय दलका नेता रामसरोज यादवले सदनमार्फत बजेटमाथि विरोध जनाएका थिए। प्रदेश सरकारले आर्थिक वर्ष ०७५७६ का लागि सदनमा २९ अर्ब ७८ करोडभन्दा बढी रकमको बजेट पेस गरेको छ। गएको १ असारमा प्रदेश सरकारले बजेट प्रस्तुत गरेको हो।"
बजेटमाथि उठेका प्रश्नको जवाफ दिँदै मन्त्रीहरू (भिडियो लाइभ),"काठमाडौं : प्रतिनिधिसभा बैठकमा जारी विनियोजन विधेयक २०७५ माथिको छलफलअन्तर्गत आज सरकारका मन्त्रीहरूले सांसदहरूले उठाएका प्रश्नको जवाफ दिँदैछन्। बुधबार बिहान ११ बजे बजे बस्ने तय भएको बैठकमा संघीय मामिला तथा सामान्य प्रशासन, सहरी विकास, वन तथा वातावरण, श्रम, रोजगार तथा सामाजिक सुरक्षा मन्त्रालयका मन्त्रीहरूले जवाफ दिँदैछन्। यस्तै भौतिक पूर्वाधार तथा यातायात, उद्योग, वाणिज्य तथा आपूर्ति, शिक्षा, विज्ञान तथा प्रविधि, ऊर्जा, जलस्रोत तथा सिचाईं, परराष्ट्र, गृह, स्वास्थ्य, जनसंख्या र रक्षा मन्त्रालयको तर्फबाट सम्बन्धित मन्त्रीहरूले जवाफ दिने कार्यसूचि रहेको छ। हेर्नुस् प्रतिनिधिसभा बैठकको फेसबुक लाइभः"
उच्च तहका व्यक्ति सुन तस्करीको छानबिनमा रहेको गृहमन्त्रीको खुलासा,"काठमाडौं : गृहमन्त्री रामबहादुर थापाले सुन तस्करी माथिको जारी छानबिनमा उच्च तहका व्यक्तिहरु पनि छानबिनको घेरमा आएको बताएका छन्। प्रतिनिधि सभाको बुधबारको बैठकमा विनियोजन विधेयक माथिको छलफलमा सांसदले सो मन्त्रालयको विभिन्न शीर्षकमाथि छलफलमा उठेका प्रश्नका जवाफ दिँदै उनले छानबिन जारी रहेकाले यथासमयमा यसबारे विस्तृत जानकारी आउने सदनलाई अवगत गराए। सुन तस्करीमा उच्च राजनीतिक र प्रशासनिक क्षेत्रको संलग्नताबारे सांसद प्रेम सुवालको प्रश्नको जवाफ दिँदै उनले उच्च निकायका व्यक्ति पनि अनुसन्धानको घेरामा आएका छन् तर अनुसन्धान जारी रहेकाले अहिले सबै भन्न स्पष्ट नसकिने जवाफ दिए। भ्रष्टाचार विरुद्धको शून्य सहनशीलतालाई अनुभूति हुने गरी कानूनी कार्यान्वयन गर्न सरकार कटिबद्ध छ, मन्त्री थापाले भने, तस्करी, भ्रष्टाचार र जनविरोधी हर्कत नियन्त्रण गर्न गरी शान्तिसुरक्षा र अमनचयन कायमका गर्नका लागि सरकार कटिबद्ध छ। कानूनबमोजिम भएका सम्झौता कार्यान्वयन गराई तोकिएको गुणस्तर र समयमा काम नगर्ने ठेकेदारहरुलाई कानूनी कारबाही गर्न मन्त्रालयले आफ्नो भूमिका प्रभावकारी रुपमा अगाडि बढाएको छ भन्दै उनले सम्भावित विपद्बाट हुन सक्ने जोखिमका लागि रकम निकासा भइसकेको, सडक दुर्घटना र प्राकृतिक विपद्बाट ज्यान जोखिममा पर्ने समस्या समाधानका लागि नीतिगत व्यवस्था गरिएको बताए। नागरिकता प्राप्तिको हक सुनिश्चितताका लागि कानून तर्जुमा गरी कानून मन्त्रालयमा प्रस्ताव पठाइएको जानकारी दिँदै उनले सीमा सुरक्षा विशेष अभियान सञ्चालन गरी अपराध नियन्त्रण गरिने बताए। रासस"
कांग्रेसले बहिष्कार गरेपछि विपक्षी बिना नै प्रदेश ५ को प्रदेशसभा बैठक,बुटवल : प्रमुख प्रतिपक्षी दलको विरोधमा मंगलबार स्थगित भएको प्रदेश ५ को बुधबारको बैठक विपक्षी बिना नै बसेको छ। सत्तापक्षले विपक्षीलाई उपस्थित हुन आग्रह गरे पनि विपक्षीले आफ्ना माग सम्बोधन नगरेको भन्दै सभा बैठक बहिष्कार गरेको हो। बुधबार सभामुख पूर्णबहादुर घर्तीले प्रतिपक्ष बिना नै सभाको बैठक आह्वान गरेका हुन्। विपक्षीकै विरोधका कारण १२ बजे बोलाइएको बैठक एक घण्टा ढिलामा सुरु भएको थियो। विपक्षी दलका नेता बलदेव शर्मा पोखरेलले केही बेरपछि पत्रकार सम्मेलन गरेर धारणा सार्वजनिक गर्ने बताएका छन्। प्रदेश सभा बैठकमा अहिले सत्ता पक्षका प्रदेश सभा सदस्यले बिनियोजन विधेयकमाथिको छलफल गरिरहेका छन्।
गिटी बालुवा सहज गर्न माग गर्दै कांग्रेसको प्रदर्शन,दोलखा : गिटी बालुवा अभावको विरोधमा चरणबद्ध आन्दोलन गरिरहेको नेपाली कांग्रेस दोलखाले बुधबार जिल्ला समन्वय समिति चरिकोटको कार्यालयमा धर्ना दिएको छ । कांग्रेस दोलखाले चरणबद्ध आन्दोलन स्वरुप बुधबार पनि बालुवा गिटीको सहज आपूर्तिको लागि जिल्ला समन्वय समिति चरिकोटको कार्यालयमा धर्ना दिएको हो । बालुवा गिटीसहितका निर्माण सामग्री अभावका कारण दोलखा जिल्लाका भुकम्पपीडितलाई पर्न गएको असुविधामा पनि समितिले समन्वयमा चासो नदिएको कारण धर्ना नै गर्नु परेको कांग्रेस दोलखाका सचिव सन्तोष रिमालले जानकारी दिए । जिल्ला समन्वय समितिको असमन्वयको विरोधमा आन्दोलन गर्नु परेको उनले बताए । यसअघि असार १२ गते मंगलबार गिटी वालुवा सहजको माग राख्दै काँग्रेसको युवा संगठन तरुण दलले सदरमुकाम चरिकोटमा १ घण्टा चक्का जाम गरेको थियो । कांग्रेसले बुधबार बिहान १२ बजेदेखि २ बजेसम्म जिल्ला समन्वय समितिको गेटमा २ घण्टा धर्ना बसेको छ । सचिव रिमालले तत्काल भूकम्पपीडितलाई महशुस गर्ने गरी बालुवा गिटीको आपूर्तिको व्यवस्था नमिलाए जस्तो सुकै आन्दोलन पनि गर्ने बताए । दोस्रो किस्ता लिएका ७२ प्रतिशत मध्ये गिटी बालुवा अभावमा ५५ प्रतिशतले निर्माण कार्य रोकेका छन्। राष्ट्रिय पुर्ननिर्माण प्राधिकरण दोलखाको कार्यालय प्रमुख निर्मलदर्शन आचार्यको अनुसार जेठ मशान्तसम्म दोलखाको निजी आवास पुर्ननिर्माणको काम ४४ प्रतिशत मात्र सम्पन्न भएको छ ।

शीर्षक,विवरण
नेताको सम्पत्तिमा असंगति,"सत्तारुढ नेपाल कम्युनिस्ट पार्टीले आफ्ना केन्द्रीय सदस्यहरूलाई सम्पत्ति विवरण बुझाउने निर्देशन दिनु सकारात्मक कदम हो, सुशासनका सन्दर्भमा। राजनीतिक नेताकार्यकर्ताको सम्पत्ति पारदर्शी हुनुपर्र्छ भन्ने आवाज उठिरहेको बेला यो कदमले सकारात्मक सन्देश दिने विश्वास गर्न सकिन्छ। नेताहरूको सम्पत्ति पारदर्शी नहुँदा आम जनतामा निराशा उत्पन्न भएको छ भन्ने बोध अब नेतृत्वकर्तामा हुन जरुरी छ। जनतामा उत्पन्न निराशा हटाउन नेकपाले चालेको यो कदम आशाप्रद प्रारम्भ हुन सक्छ। त्यसैले पनि यो स्वागतयोग्य छ तथापि यो प्रारम्भमात्रै हो भन्ने बिर्सनु हुँदैन यद्यपि यो नितान्त नयाँ उर्दी भने होइन। बेलाबखत दलहरूले आफ्ना नेताकार्यकर्ताको सम्पत्ति विवरण संकलन गर्ने र जाँच समिति बनाउने गर्छन्, तर उनीहरूले कुनै नेताकार्यकर्तालाई कारबाही गरेको उदाहरण स्थापित भएको छैन। आम्दानीमूलक व्यवसायमा नलागेका तर अकूत सम्पत्ति जोड्ने नेताहरूको भट्किलो जीवनशैली निरन्तर रहनुको मूलभूत कारण कुनै कारबाही नहुनु पनि हो। राजनीतिक व्यक्तिहरूको अपारदर्शिता नेपाललगायतका खासगरी विकासशील देशहरूको समस्या हो। नेताहरूको आडम्बरयुक्त भ्रष्टाचारको मूल कारक मानिन्छ। जति पनि सम्पत्ति कमाउन पाउने र त्यसका स्रोतहरू खुलाउन नपर्ने भएपछि भ्रष्टाचार हुनु अस्वाभाविक होइन। त्यसैले भ्रष्टाचार उन्मूलनको पहिलो सर्तका रूपमा पारदर्शितालाई लिने गरिन्छ, तर पारदर्शिताका पनि अनेकन आयाम हुन्छन् भन्ने बिर्सनु हुँदैन। कागजी पारदर्शिता र जीवनशैलीबीच तादात्म्य नभएसम्म सम्पत्ति खोज्नु या राख्नुको औचित्य रहन्न। अर्कोतर्प नेताहरूले सम्पत्तिको स्रोतका रूपमा उल्लेख गर्ने स्रोतहरू आफैंमा विवादास्पद छन्। राज्यले दाइजो लिन नपाउने कानुन पारित गरेको र त्यो कानुन निर्माण गर्न आपैंले भूमिका खेलेको परिप्रेक्ष्यमा के कुनै पनि राजनीतिक व्यक्तिले आफ्नो सम्पत्तिको स्रोत पत्नीको दाइजो देखाउनु उपयुक्त हुन्छ ? त्यस्तै व्यापारिक पेसामा आबद्ध व्यक्तिहरूको सहयोगलाई पनि सम्पत्ति स्रोतका रूपमा देखाउने गरिन्छ। राजनीतिक गतिविधि आपैंमा नीतिनिर्माणसँग जोडिएको विषय हो। केन्द्रीय तहका नेताहरूको भूमिका नीतिनिर्माणमा उल्लेखनीय हुन्छ। देश र जनतालाई प्रभाव पार्ने नीतिहरू निर्माणमा प्रत्यक्ष भूमिका खेल्ने व्यत्तिहरूले जोकसैको पनि आर्थिक सहयोग लिनु कत्तिको जायज हुन्छ ? यी प्रश्नहरूले कागजी पारदर्शिताभन्दा परसम्म पुग्नुपर्ने आवश्यकता बोध गराउँछन्। राजनीतिलाई सेवाका रूपमा लिने गरिन्छ। सबै नीतिको राजा भएकाले मात्र होइन, सबै नीति निर्माण गर्ने मुख्य माध्यम पनि भएकाले राजनीतिलाई सकेसम्म आर्थिक गतिविधिभन्दा पर राख्ने प्रयास हरेक समाजले गर्ने गर्छन्। तर एउटा वर्गले आफ्नो आर्थिक नाफाका लागि सधैंभरि राजनीतिक गतिविधिमा संलग्न व्यक्तिलाई प्रभावमा पारिराख्ने प्रयास पनि गरिरहन्छन्। कहिलेकाहीं यो प्रयासको उच्चतम रूप राजनीतिक नेताहरूको स्वंय व्यवसायी छविमा देखा पर्ने गर्छ। परिणामतः भ्रष्टाचार नीतिगत चरणमै स्थापित हुन पुग्छ र राज्यका संरचनाहरू भ्रष्टाचारले जीर्ण बन्दै जान्छन्। नेपाली समाज अविकसित रहनुको मूल कारण शासकीय भ्रष्टाचार हो। भ्रष्टाचारका पछाडि अनियमितता र अपारदर्शिता जति जिम्मेवार छन्, त्यति नै जिम्मेवार छ भ्रष्टाचारीलाई कारबाही नहुने प्रवृत्ति। केवल पाँच जनामात्र पूर्वमन्त्री भ्रष्टाचार आरोपमा कारबाहीका भागीदार भएका छन्। के नेपालमा राजनीतिक भ्रष्टाचार त्यति न्यून अवस्थामा छ त ? नेकपाले सम्पत्ति विवरण सार्वजनिक गरेर भ्रष्टाचार नियन्त्रणतर्प ध्यान दिएको स्वीकार गर्न सकिन्छ। साँच्चै ऊ भ्रष्टाचार उन्मूलनप्रति चिन्तित छ भने केवल सम्पत्ति विवरण संकलनमा मात्र सीमित हुनु हुन्न। भ्रष्टाचार नियन्त्रणका लागि सम्पत्तिका स्रोतहरूको पहिचान, अनुचित स्रोतहरूलाई कारबाही, जीवनशैलीसँगको तादात्म्य र दोषीलाई कारबाही पहिलो सर्तसम्म पुग्नुपर्छ। भ्रष्टाचार उन्मूलनका निम्ति आचरणगत शुद्धता, मितव्ययी जीवनशैली, इमानदार र भ्रष्टाचाररहित व्यवहारलाई सम्मान अर्को सर्तका रूपमा लिन सक्नुपर्छ।"
कांग्रेसले बनायो विधान मस्याैदा समिति,"काठमाडौं : कांग्रेस सभापति शेरबहादुर देउवाले विधान मस्यौदा समिति गठन गरेका छन्। उनले महामन्त्री पूर्णबहादुर खड्काको नेतृत्वमा ११ सदस्यीय समितिसमेत गठन गरेका छन्। महासमिति भेलाबारे पछिल्लो समयमा अन्योल बढेपछि बिहीबार बिहान सभापति देउवाले आफ्नो निवास बूढानीलकण्ठमा वरिष्ठ नेता रामचन्द्र पौडेलसहित पदाधिकारीको अनौपचारिक बैठक डाकेका थिए। बैठकलगत्तै देउवाले समिति घोषणा गरेका हुन्। शुक्रबार बस्ने पार्टीको केन्द्रीय कार्यसमिति बैठकले महासमिति भेलाको तिथि र स्थान टुंगो लगाउने पार्टीका सहमहामन्त्री प्रकाशशरण महतले जानकारी दिए। भदौभित्रै महासमिति भेला गर्ने गरी सभापति देउवाले प्रस्ताव लैजाने तयारी गरेका हुन्। काठमाडौंपोखरामा हुने भनिएको महासमिति भेलाको तिथि नवगठित मस्यौदा समितिलाई तयारी गर्न लाग्ने समयलाई ध्यानमा राखी तोकिनेछ। नवगठित समितिको पहिलो बैठक शुक्रबार बस्नेछ। बैठकलगत्तै केन्द्रीय कार्यसमिति बैठक बस्नेछ। समितिको पहिलो बैठकले कार्यविधि र लाग्ने समयबारे निष्कर्ष निकाल्ने र त्यसबारे समितिका संयोजकले पार्टीको बैठकमा जानकारी गराउने तयारी छ। महामन्त्री खड्काले पार्टीको बैठकमा त्यसको जानकारी गराएपछि महासमिति भेला तय हुने कांग्रेस प्रवक्ता विश्वप्रकाश शर्माले बताए। नया विधान मस्यौदा समितिले पार्टीको वर्तमान संरचनालाई नै विस्थापित हुने गरी विधान बनाउने भएकाले यसप्रति चौतर्फी चासो छ। संघीय ढाचामा मुलुक गइसके पनि कांग्रेसको संरचना पुरानै छ। महासमिति भेलाको तिथि नवगठित मस्यौदा समितिलाई तयारी गर्न लाग्ने समयलाई ध्यानमा राखी तोकिनेछ। खड्का नेतृत्वको समितिका अन्य सदस्यमा मीनेन्द्र रिजाल, फरमुल्लाह मन्सुर, मानबहादुर विश्वकर्मा, दिलेन्द्रप्रसाद बडू, महालक्ष्मी उपाध्याय डिना, आनन्दप्रसाद ढुंगाना, नवीन्द्रराज जोशी, सीता गुरुङ, प्रदीप पौडेल र रमेश लेखक छन्। वैशाख १६ मा कांग्रेस केन्द्रीय कार्यसमितिले भदौ मसान्तभित्र महासमिति भेला गर्ने र त्यसका लागि जतिसक्दो चाडो विधान मस्यौदा समिति गठन गर्ने निर्णय गरेको थियो। बिहीबारको बैठकले महासमिति भेलाका लागि तयारीस्वरूप विभिन्न समितिसमेत गठन गर्ने विषयमा छलफलसमेत गरेको छ। त्यसका लागि देउवा नेतृत्वमा मूल तयारी समिति गठन गर्ने, उपसभापति विमलेन्द्र निधिको संयोजकत्वमा राजनीतिक प्रस्ताव प्रतिवेदन लेखन समिति, महामन्त्री शशांक कोइरालाको संयोजकत्वमा संगठनसम्बन्धी प्रस्ताव समिति, कोषाध्यक्ष सीतादेवी यादवको संयोजकत्वमा आर्थिक समिति र सहमहामन्त्री महतको संयोजकत्वमा आर्थिक नीति एवं प्रचारप्रसार समिति गठन गरिनेछ। यी समिति गठनको औपचारिक निर्णय शुक्रबार बस्ने केन्द्रीय समिति बैठकले गर्ने बताइएको छ। शुक्रबार नै पार्टीको कार्यसम्पादन र अनुशासन समिति गठन गर्ने कांग्रेसको तयारी छ। यस विषयमा सभापति देउवाले वरिष्ठ नेता पौडेलसँग छलफल गरेको देउवा निकट एक नेताले बताए।"
महिना दिनमा बन्लान् १७ कानुन,"काठमाडौं : संविधानले तोकेको समय सीमा नजिकिँदै गर्दा संघीय संसद्बाट मौलिक हकसम्बन्धी कानुन निर्माणले गति लिन सकेको छैन । सरकारले ढिलो गरी एकै समयमा विधेयक ल्याएका कारण तिनीहरू प्रक्रियामा रहेको संसद् सचिवालयको भनाइ छ । संविधान कार्यान्वयनसँग जोडिएका मौलिक हकसम्बन्धी विधेयक असोज २ भित्र संसद्ले पारित गरिसक्नुपर्ने संवैधानिक सीमा छ । तर चार हप्ताभन्दा कम समय बाँकी रहे पनि तीन वटा मौलिक हकसम्बन्धी विधेयक भने सरकारले संसद्मा दर्ता गरेको छैन । नियमित प्रक्रियाबाट विधेयक पारित गर्न एक महिनाभन्दा बढी समय लाग्ने देखिन्छ, सभामुख कृष्णबहादुर महराले अन्नपूर्णसँग भने, तर हामी संविधानले तोकेको समयसीमाभित्रै रहेर विधेयक पारित गर्ने तयारीमा छांै । असोज २ भित्र सबै विधेयक पारित गर्ने विषयमा प्रधानमन्त्री केपी ओलीसँग छलफल भइरहेको उनले जानकारी दिए । सरकारले मौलिक हकसम्बन्धी १७ वटा विधेयकको पहिचान गरेको छ । मौलिक हकसम्बन्धी केही विषय मुलुकी फौजदारी र देवानी संहिता तथा केही विषय विभिन्न ऐन संशोधन गर्दा सम्बोधन भइसकेका छन्, कानुनमन्त्री भानुभक्त ढकालले भने, मौलिक हकसम्बन्धी संवैधानिक व्यवस्थाअनुसारका कानुन बनाउन सरकारले उच्च प्राथमिकता दिएको छ । मौलिक हकसम्बन्धी १४ वटा विधेयक संसद्मा दर्ता भए पनि तीन वटा दर्ता गर्ने अन्तिम चरणमा रहेको सरकारको भनाइ छ । सरकारका तर्फबाट विधेयक निर्माणको काम सकिएको छ, मन्त्री ढकालले भने, अब संसद्बाट जतिसक्दो छिटो विधेयक पारित गर्ने सरकारको प्रयास छ । संसदमा दर्ता हुन बाँकी तीनवटा विधेयक मन्त्रिपरिषद्बाट स्वीकृत भइसकेकाले केही दिनभित्रै संसद्मा दर्ता हुने ढकालले बताए । सामाजिक सुरक्षाको सम्बन्धमा व्यवस्था गर्न बनेको विधेयक, जातीय भेदभाव तथा छुवाछूत (कसुर र सजाय) ऐनलाई संशोधन गर्न बनेको विधेयक एवं यातना दिने तथा निर्मम, अमानवीय वा अपमानजनक व्यवहार गर्ने कार्यलाई नियन्त्रण गर्ने सम्बन्धमा व्यवस्था गर्न बनेको विधेयक मन्त्रिपरिषद्बाट स्वीकृत भए पनि संसद्मा दर्ता हुन सकेका छैनन् । मौलिक हकसम्बन्धी १० वटा विधेयक प्रतिनिधिसभा र तीनवटा विधेयक राष्ट्रियसभामा विचाराधीन रहेको संसद सचिवालयको भनाइ छ । सार्वजनिक सुरक्षा ऐनलाई संशोधन गर्न बनेको विधेयक प्रतिनिधिसभाबाट हालै मात्र पारित भई राष्ट्रियसभामा पठाइएको छ । दुवै सदनबाट पारित भएपछि मात्र विधेयकलाई प्रमाणीकरणका लागि राष्ट्रपतिकहाँ पठाइन्छ । मौलिक हकसम्बन्धी कानुन निर्माणलाई संसद्ले प्राथमिकता दिएको छ, राष्ट्रियसभा अध्यक्ष गणेश तिमिल्सेनाले भने, असोज २ भित्र सबै कानुन बनाइसक्नेछौं । अधिकांश विधेयक प्रतिनिधिसभा र राष्ट्रियसभाका विभिन्न समितिमा छलफलका क्रममा छन् । समिति सभापति चयन नभए पनि ज्येष्ठ सदस्यको अध्यक्षतामा बैठक बसेर विधेयक निर्माणको काम भइरहेको संसद्का अधिकारीको भनाइ छ । मौलिक हकसम्बन्धी विधेयकमा पर्याप्त छलफल गर्नुपर्ने भए पनि सरकारले अन्तिम समयमा मात्र विधेयक ल्याएका कारण हतारहतार विधेयक पारित गर्नुपर्ने अवस्था रहेको सांसद बताउँछन् । नागरिकता संशोधन विधेयक, वैयक्तिक गोपनीयताको हकसम्बन्धी विधेयकमा सांसद मात्र नभई नागरिक समाजका सरोकारवाला निकायले पनि चासो व्यक्त गरेका छन् । तर यी विधेयकमाथि सम्बन्धित समितिमा दफावार छलफलसमेत हुन सकेको छैन । संविधानमा ३१ वटा मौलिक हकको व्यवस्था छ । विधेयकको अवस्था प्रतिनिधिसभामा विचाराधीन उपभोक्ता संरक्षणसम्बन्धी कानुन संशोधन र एकीकरण गर्न बनेको विधेयक नेपाल नागरिकता ऐनलाई संशोधन गर्न बनेको विधेयक सुरक्षित माृतत्व तथा प्रजनन स्वास्थ्यको अधिकार सम्बन्धमा व्यवस्था गर्न बनेको विधेयक जनस्वास्थ्य सेवा सम्बन्धमा व्यवस्था गर्न बनेको विधेयक आवासको अधिकार सम्बन्धमा व्यवस्था गर्न बनेको विधेयक खाद्य तथा खाद्य सम्प्रभुताको अधिकारसम्बन्धी विधेयक वैयक्तिक गोपनीयताको सम्बन्धमा व्यवस्था गर्न बनेको विधेयक अनिवार्य तथा निःशुल्क शिक्षाको सम्बन्धमा व्यवस्था गर्न बनेको विधेयक भूमिसुधारसम्बन्धी ऐनलाई संशोधन गर्न बनेको विधेयक रोजगारीको हक सम्बन्धमा व्यवस्था गर्न बनेको विधेयक राष्ट्रियसभामा विचाराधिन वातावरण संरक्षण ऐनलाई संशोधन गर्न बनेको विधेयक बालबालिका सम्वन्धी कानूनलाई संशोधन र एकिकरण गर्न बनेको विधेयक रोजगारीको हक सम्वन्धमा व्यवस्था गर्न बनेको विधेयक संसद्मा दर्ता गर्न बाँकी तीन विधेयक सामाजिक सुरक्षा सम्बन्धमा व्यवस्था गर्न बनेको विधेयक जातीय भेदभाव तथा छुवाछूत (कसुर र सजाय) ऐनलाई संशोधन गर्न बनेको विधेयक यातना दिने तथा निर्मम, अमानवीय वा अपमानजक व्यवहार गर्न कार्यलाई नियन्त्रण गर्ने सम्बन्धमा बनेको विधेयक प्रतिनिधिसभाबाट पारित विधेयक सार्वजनिक सुरक्षा ऐनलाई संशोधन गर्न बनेको विधेयक"
न्याय माग्दा गोली हान्नु कल्पना गर्न नसक्ने घटना : पौडेल,"काठमाडौं : नेपाली कांग्रेसका वरिष्ठ नेता रामचन्द्र पौडेलले कञ्चनपुरमा दिनहुँ गोली चलेको घटनालाई कांग्रेसले गम्भीर रुपमा लिएको बताएका छन्। न्याय माग्नका लागि सडकमा उत्रिएका नागरिकलाई गोली चलाएर निर्मम दमन गर्ने घटना यो २१ औं शताब्दीको अन्त्यमा कल्पनासम्म पनि गर्न नसकिने टिप्पणी उनको छ। उनले कञ्चनपुरका सबै घटनाको निष्पक्ष छानबिनको माग गरेका छन्।कञ्चनपुरकी १३ वर्षीया निर्मला पन्तको बलात्कारपछि हत्या भएको बारेमा उचित छानबिनको माग गर्दै शान्तिपूर्ण रुपमा प्रर्दशनमा उत्रिएका सर्वसाधरणप्रति सरकारले निर्मम गोली चलाएको घटनाको सर्वप्रथम म धोर भत्र्सना गर्दछु, शुक्रबार विज्ञप्ती सार्वजनिक गर्दै उनले भनेका छन्, न्याय माग्नका लागि सडकमा उत्रिएका नागरिकलाई गोली चलाएर निर्मम दमन गर्ने घटना यो २१ औं शताब्दीको अन्त्यमा कल्पना सम्म पनि गर्न नसक्ने घटना हो। पौडेलले सर्वसाधरण नागरिकमाथि दिनहुँ गोली चलाइएको विषयमा तत्काल छानबिन हुनुपर्ने मागसमेत गरेका छन्। नेता पौडेलले आन्दोलनकारीमाथि गोली चलाउदा नगरपालिका १८ भगतपुर बस्ने १७ वर्षीय सन्नी खुनारको निधन भएको घटनाले अत्यन्तै दुःखी बनाएको बताए। घटनाको बारेमा निष्पक्ष छानबिन होस। यसका साथै सम्पूर्ण घाइतेको निःशुल्क उपचारको व्यवस्था गर्न सरकारसँग माग गर्दछु, नेता पौडेलले विज्ञप्तिमा भनेका छन्। यसैबीच वरिष्ठ नेता पौडेलले कञ्चनपुरमा हिजो भएको प्रदर्शनका क्रममा प्रहरीको गोली लागेर घाइते भएका अर्जुन भण्डारालाई त्रिवि शिक्षण अस्पताल, महाराजगञ्जस्थित कार्डियोथोरासिक भास्कुलर तथा ट्रान्सप्लान्ट सेन्टर भेटेर उनको स्वास्थ्य अवस्थाबारे जानकारी लिएका छन्।"
हातपात गर्ने कर्मचारी सीधै बर्खास्त,"काठमाडौं : कर्मचारी बौद्धिक श्रमिक हुन् । बुद्धिले काम गर्नुपर्ने । तर बेलाबखत उनीहरु नै आपसमा हातपात गर्छन् । त्यसरी हातपात गर्ने कर्मचारी अब भने सीधै बर्खास्त हुनेछन् । प्रस्तावित संघीय निजामती सेवा विधेयकमा हातपात गर्ने कर्मचारीलाई भविष्यमा सरकारी सेवामा अयोग्य नहुने गरी बर्खास्त गर्ने प्रावधान राखिएको छ । ट्रेड युनियनको आडमा तल्लो तहका कर्मचारीले माथिल्लो तहका कर्मचारीलाई हातपात गर्ने र धम्काउने क्रम बढेपछि नियन्त्रण गर्न सरकारले कडा कानुनी व्यवस्था गर्न लागेको हो । केही समयअघि संघीय मामिला तथा सामान्य प्रशासन मन्त्रालयमा सरुवासम्बन्धी विवादमा ट्रेड युनियनका नेताले उपसचिवलाई दुव्र्यवहार गरेका थिए । ट्रेड युनियन यथावतराजनीतिक दलनिकट ट्रेड युनियन यथावत् रहने भएका छन् । कानुन, न्याय तथा संसदीय मामिला मन्त्रालयले विधेयकमा दलनिकट ट्रेड युनियन यथावत् राख्नुपर्ने राय दिएको छ । मन्त्रालयले ट्रेड युनियनमा केही सुधार गरी यथावत् राख्नुपर्ने रायसहित विधेयक बिहीबार सामान्य प्रशासन मन्त्रालयमा पठाएको हो । कानुनको परामर्शसँगै संघीय प्रणालीमा राजनीतिक दलनिकट ट्रेड युनियनको अस्तित्व यथावत् रहने निश्चितप्रायः भएको छ । सामान्यले भने विधेयकमा युनियन खारेजीको प्रस्ताव गरेको थियो । कानुन मन्त्रालयका प्रवक्ता रमेश ढकालले ट्रेड युनियन दर्ता भएर कानुनी अस्तित्व रहेकाले निरन्तरता दिनुपर्ने सुझाव दिएको जानकारी दिए । सामान्यका प्रवक्ता सुरेश अधिकारीले भने, कानुन मन्त्रालयको रायसगै अब प्रस्तावित विधेयक छिट्टै मन्त्रिपरिषद्मा पठाइनेछ । अधिकारीले अनुसार कानुन र अर्थ मन्त्रालयको परामर्श पनि समेटी विधेयक मन्त्रिपरिषद्मा पठाइने बताए । प्रस्तावित विधेयकमा कर्मचारीको उमेर हद ५८ बाट बढाएर ६० वर्ष बनाइएको छ । कुल रिक्त संख्याको १० प्रतिशत उपसचिव र सहसचिवको पदपूर्ति खुला प्रतिस्पर्धाबाट हुने व्यवस्था हटाइएको छ । सचिवको समूह साँघुरो पारी लेखापरीक्षण, न्याय, स्वास्थ्य, परराष्ट्र र प्रशासनमा मात्र सीमित गरिएको छ । प्रस्तावित विधेयकमा प्रदेश वा स्थानीय तहको कर्मचारी केन्द्रीय तहमा काजमा खटाउन सकिने व्यवस्था छ । संघीय तहको कर्मचारी प्रदेश वा स्थानीय तहमा काजमा खटिन सक्नेछन् । यस्तै कुनै दुई प्रदेशको समन्वयमा अन्तरप्रदेश सरुवा र स्थानीयको समन्वयमा अन्तर स्थानीय सरुवाको प्रस्ताव विधेयकमा गरिएको छ । सहसचिवभन्दा माथिका पदमा तीनै तहमा संघीय निजामती सेवाको कर्मचारीबाट पदपूर्ति गर्न प्रस्ताव गरिएको छ । विधेयकका महŒवपूर्ण प्रावधान हातपात गर्ने कर्मचारी सीधै बर्खास्त दलनिकट ट्रेड युनियन रहने कर्मचारीको उमेर हद ६० वर्ष शाखा अधिकृतभन्दा माथि खुला प्रतिस्पर्धाबाट पदपूर्ति खारेज सचिवको समूह घट्ने समावेशीमा नयाँ व्यवस्था प्रदेश वा स्थानीय तहका कर्मचारी केन्द्रमा आउन सक्ने"
'खराब र अनुचित प्रवृत्तिविरूद्ध लड्दा ममाथि षडयन्त्र गरियो',"म देशको प्रतिनिधित्व गरी एसियाली विकास बैंकमा वैकल्पिक कार्यकारी निर्देशकमा इमान्दारीपूर्वक काम गर्दै थिएँ । छापामार शैलीमा मलाई फिर्ता बोलाइयो । किन फिर्ता गरियो ? कारण माग्दा अस्वीकार गरियो । मेरो हकमा संवैधानिक र सूचनाको हक कुण्ठित पारियो । मुख्यसचिव भइसकेको व्यक्तिलाई त यस्तो गरिन्छ भने सर्वसाधारणको हकमा कस्तो होला ? मैले रेकर्डका निम्ति मात्र सूचना मागेको हुँ । म मुद्दामामिला गर्ने चरित्रको व्यक्ति होइन । यस्तो बलियो सरकारसँग प्रतिवाद गर्ने क्षमता पनि मसँग छैन । कुनै दिन मेरो अनुकूलको अवस्था आयो र बाचिएछ भने रेकर्डका लागि त्यो पत्र लिउला । अर्थसचिव र मुख्यसचिवसँग किन सूचना नदिएको भनेर जानकारी लिन खोजेँ । तर, उनीहरूले फोन उठाएनन् । पटकपटक प्रयास गरँे । तिनले व्यस्त भएको म्यासेज पठाए । हालका अर्थसचिव राजन खनाल त्यतिबेला राजस्व सचिव थिए । एडीबीमा जाँदा राम्रो हुन्छ सर भनी सुझाव दिने उनै हुन् । सिफारिस गर्ने पनि उनै हुन् । तिनले सहसचिव जाँदा बर्बाद हुन्छ, हजुर नै अघि सर्न भनिरहे । अचेल उनी मसँग बोल्न पनि चाहँदैनन् । तिनको चरित्र देखेर छक्क पर्छु । तिनले आफूहरू पनि सडकमा आउनुपर्छ भन्ने बिर्सेका छन् । म सरकारबाट प्रशासनतन्त्र पूर्णरूपमा आतंकित पारिएको अनुभूत गर्दै छु । ती बिचरा कर्मचारीलाई मेरो भन्नु केही छैन । जो आदेशको तामेलीमा मग्न छन् । समय बलवान् हुन्छ । यतिखेर मेरो समय कमजोर छ । मजस्ता नेपाली नागरिकको बलवान् समय आएको बेला मलाई फिर्ता गर्नुको औपचारिक जानकारी लिउला भनेर चित्त बुझाएको छु । पहिला जानकारी दिएर फर्किनु भनेको भए राम्रो हुन्थ्यो । छापामार शैलीमा फर्काएपछि मेरोभन्दा मुलुकको बढी बेइज्जत भएको छ । अन्तर्राष्ट्रिय तहमै प्रश्न उठेका छन् । मुख्यसचिव हुँदा राष्ट्रको पक्षमा सयौं अडान लिएँ । संघीयताअनुकूल व्यवहार र निर्णय गर्नगराउन दिलोज्यानले लागेँ । तर, संघीयताविरोधी र कस्मेटिक फेड्रालिजम सञ्चालन गर्न खोज्ने राजनीतिक नेतृत्वलाई त्यो सह्य भएन । सबै मसँग क्रुद्ध थिए । मलाई सबैतिर घेराबन्दीमा पार्दै मुख्यसचिवबाट बहिर्गमन गर्ने निरन्तर प्रयास गरियो । म आफ्नै इच्छाले एडीबीमा जान चाहेको होइन । बारम्बार हटाउने चेतावनी दिइयो र उपायस्वरूप एडीबीमा पठाइयो । तर, आफैं जान खोज्यो भनेर गलत प्रचार गरियो । नेतृत्वको अवरोधक भयो भन्दै मलाई पन्छाउने योजना बुनियो । उनीहरूको एसम्यान नहँुदा मलाई एक्लो पारियो । राजनीतिक उच्च तहबाट मेरो बहिर्गमन बाध्य पारियो । राजनीतिक नेतृत्वको नीति निर्माणको ब्ल्याक बक्स (मन्त्रिपरिषद्मा प्रस्तावबारे छलफल गर्ने ठाउँ) मा गर्ने खराब र अनुचित प्रवृत्तिविरुद्ध लडँे । लड्दाको राप उनीहरूले सहन नसकी मुख्यसचिवबाट बहिर्गमन गराउँदै एडीबीमा पठाइएको हो । मैले त्यतिबेला राष्ट्रहितमा धेरै अडान लिएको जगजाहेर छ । एनसेललाई अर्र्र्बांैको कर तिराउने गरी तत्कालीन अर्थसचिवलाई निर्देशन दिने काम गरे । त्यसअघि एनसेलकै कर बिक्रेतालाई कर तिराउन मन्त्रिपरिषद्बाट निर्णय गरी अर्थ मन्त्रालयलाई निर्देशन दिन पटकपटक दबाब आयो । तर, त्यसलाई मन्त्रिपरिषद्मा निर्णय गराउन मैले रोकेँ । संघीयताको मर्मविपरीत मन्त्रालयको संख्या बढाउने, नयाँ संगठन सिर्जना गर्न र अनावश्यक दरबन्दी थप गर्ने प्रयास रोकेँ । मन्त्रिपरिषद्मा कानुनी शासनका लागि एक्लो वृहस्पतिजस्तो भई भिँड्नुपरेको अनुभूति बारम्बार हुन्थ्यो । त्यतिखेर संघमा बढीमा १५ मन्त्रालय बनाउन प्रस्ताव गरेको थिएँ, यतिखेर २२ बटा पुयाएका छन् । मैले राष्ट्रहितका लागि अडान राख्दा एक जना मन्त्रीले गाली गर्दै जागिर छाड्न चेतावनी दिए । त्यही अडानका कारण अर्का एक मन्त्रीले १५ जना मन्त्रीकै अगाडि मन्त्रिपरिषद् कार्यालयभित्रै ममाथि भौतिक आक्रमण गर्न खोजे । त्यस्ता मन्त्रीलाई सम्बन्धित दलले कुनै कारबाही गरेन । ६६ महिनामा सरकार परिवर्तन हुँदा छाड्नेले सबै निर्णय गर्न खोज्ने र आउनेवालाले निर्णय नगर भन्ने सत्ताको छिनाझम्टीमा कानुनसम्मत काम गर्दा पनि अपजश मात्रै पाएँ । स्वार्थ पूरा नहँुदा सबै रिसाए । दर्जनौं नदीको कम्पनी खडा गर्ने प्रस्ताव गरियो तर मैले प्रस्ताव दर्ता गर्न मानिनँ । संघीयता प्रतिकूल हुन्छ भन्दै मैले अडान लिएँ । ढुंगा, गिट्टी, बालुवाको मापदण्ड फेर्न पटकपटकको दबाब र धम्कीसमेत आयो । तर, मैले मापदण्ड परिवर्तन गर्न हुन्न भन्ने अडान लिएँ । मैले चार जना प्रधानमन्त्री सुशील कोइराला, केपी ओली, पुष्पकमल दाहाल र शेरबहादुर देउवासँग काम गरेँ । सबैको पालामा उस्तै खाले दबाब आएको थियो । ओली र दाहालसँग अलि बढी काम गरँे । उहाँहरूबाटै बढी दबाब झेल्नुपयो । सुशासनका पक्षमा लागेर निरन्तर काम गर्दा कुशासनका पक्षधरले निरन्तर चिथोरिरहे । त्यसैको सिकार भएको हुँ । प्रतिशोध साँध्ने काम गरे । झापाको ६ सय २७ बिघा सरकारी जग्गा कुनै एनजीओलाई दिने प्रस्ताव ल्याउन खोजे, मैले त्यसलाई रोकेँ । शक्तिशाली व्यक्तिहरू धेरै रिसाए । त्यही रिस पनि हुन सक्छ, मलाई फिर्ता गर्नुमा । सांसद र भीआइपीलाई असीमित सुविधा दिने गरी बनाउन लागिएको कानुन अघि बढ्न रोकें । त्यसैले धेरै रिसाए । नेपालको इतिहासमा ब्युरोक्र्याटिक स्तरबाट भारतलाई दिन लागिएको फास्ट ट्र््याक र चिनियाँ कम्पनीलाई दिन लागिएको बूढीगण्डकी रोक्ने हिम्मत गर्ने मै थिएँ । दुईवटा चाइनिज जहाज ल्याएर एयरपोर्टमा ग्राउन्डेड गरियो । मुलुकलाई ३३ करोड घाटा भइरहेको अवस्थामा थप ४ वटा चाइनिज जहाज ल्याउने प्रस्ताव मन्त्रिपरिषद्मा आयो । मैले रोकँे । मेरो भनाइ थियो, फेरि १ अर्ब घाटा हुने गरी सिनो किनेर खाल्डो खन्ने काम नगरौं । मैले दबाब इन्कार गरेँ । तर, म उता गएपछि त्यो अगाडि बढाएछन् । मैले त्यतिखेर सहयोग नगरेको इगो देखाए । तर, राष्ट्रविरोधी निर्णयको साक्षी हुन म कहिल्यै सक्दैनथेँ । हाम्रो शासकीय प्रणालीमा पद्धति बसाल्ने भन्दा पद्धति मिचेर फाइदाका निम्ति काम गर्नेहरूलाई शक्तिकेन्द्रले मन पराउने गरेका छन् । मैले कहिल्यै पद्धति मिचेर उनीहरूको अनुकूल काम गर्न सकिनँ । त्यसैले म कसैको प्रिय बन्न सकिनँ । विधि र प्रक्रियाबमोजिम देशहित र दीर्घकालीन सुधार तथा संविधानको वफादारीपूर्ण कार्यान्वयनमा लाग्दा मैले भोगेका पीडा कति छन् कति ? भनी साध्य छैन । कतिपय भन्नसमेत अप्ठ्यारो हुन्छ । समयले मागे थप सार्वजनिक हुँदै जालान् । (मुख्यसचिवमा एकबर्से कार्यकाल बाँकी छँदै एडीबीको वैकल्पिक कार्यकारी निर्देशकमा गए पनि सरकारले फिर्ता बोलाइएका पूर्वमुख्यसचिव सोमलाल सुवेदीले अन्नपूर्णकर्मी सागर पण्डितसँग गरेको कुराकानीमा आधारित ।)"
यस्ता छन् शुक्रबार साँझ बसेको मन्त्रिपरिषद् बैठकका निर्णय,"काठमाडौं : मन्त्रिपरिषद्को शुक्रबार साँझ बसेको बैठकले सङ्क्रमणकालमा विविध कारणले वार्ता हुन नसकेका र छुट भएका द्वन्द्वरत समूहसँग वार्ता गर्न एक उच्चस्तरीय वार्ता टोली गठन गरेको छ। अन्तरिम संविधानबमोजिम गठित संवैधानिकराजनीतिक संवाद तथा सहमति समितिबाट छुटपुट भएका विषयलाई निरन्तरता दिन र विगतमा सहमतिसम्झौता कार्यान्वयनका निम्ति सुझावसहितको प्रतिवेदन पेश गर्न सांसद सोमप्रसाद पाण्डेको संयोजकत्वमा मन्त्रिपरिषद्ले उच्चस्तरीय वार्ता टोली गठन गरेको हो। वार्ता टोलीका अन्य सदस्यमा सुरेश आले मगर तनहुँ, तारानाथ चौधरी सप्तरी, लीला भण्डारी कैलाली र गृह मन्त्रालयले तोकेको एकजना सहसचिव रहने सञ्चार तथा सूचना प्रविधिमन्त्री गोकुलप्रसाद बाँस्कोटाले जानकारी दिए। त्यसैगरी बैठकले सुरक्षित आप्रवासन परियोजना कार्यान्वयन गर्न स्विस सरकारबाट दुई अर्ब अनुदान सहायता स्वीकार गर्ने निर्णय गरेको छ। रिजनल कोअपरेटिभ एग्रिमेण्ट फर रिसर्च एण्ड डेभलपमेन्ट एण्ड ट्रेनिङ रिलेटेड टू न्युक्लियर साइन्स एण्ड टेक्नोलोजी स्वीकृतिका लागि सङ्घीय संसद्मा पेश गर्ने निर्णय बैठकले गरेको जानकारी दिँदै मन्त्री बाँस्कोटाले भौतिक पूर्वाधार तथा यातायात मन्त्रालयअन्तर्गतका निकायको दरबन्दी स्वीकृत गरेको जानकारी दिए। बहुक्षेत्रीय प्राविधिक तथा आर्थिक सहयोगका लागि बङ्गालको खाडीको प्रयास (बिम्स्टेक) सदस्य राष्ट्रबीच प्रविधि हस्तान्तरणसम्बन्धी समझदारीपत्रमा हस्ताक्षर गर्ने अख्तियारी परराष्ट्रमन्त्री प्रदीपकुमार ज्ञवालीलाई दिने निर्णय गरेको छ। कञ्चनपुरको महेन्द्रनगरमा भएको घटनाको निष्पक्ष छानबिन गर्न समिति गठन भइसकेको परिप्रेक्ष्यमा केही तत्वले परिस्थितिलाई उत्तेजक बनाउन खोजेकामा खेद व्यक्त गर्दै सरकारले दोषीलाई कारवाही गर्ने प्रतिबद्धता व्यक्त गरेको छ। उक्त घटनाप्रति सरकार संवेदनशील रहेको र दोषीलाई कानुनको दायरामा ल्याएरै छाड्ने प्रतिबद्धता पनि सरकारले व्यक्त गरेको छ। रासस"
महिला हिंसाविरुद्ध संसदमा सङ्कल्प प्रस्ताव,"काठमाडौँ : प्रतिनिधिसभाको बैठकमा महिलाविरुद्धको हिंसा अन्त्य गर्न संकल्प प्रस्ताव प्रस्तुत भएको छ । सदनमा सङ्कल्प प्रस्ताव प्रस्तुत गर्न २२ जना सांसदले हस्ताक्षर गरी असार २१ गते संसद् सचिवालयमा प्रस्ताव दर्ता गराएका थिए । सदनको आजको बैठकमा सभामुख कृष्णबहादुर महराले प्रस्तावलाई प्रस्तुत गरे । सङ्कल्प प्रस्तावमा नेपालको संविधानबमोजिम नेपाल पक्ष राष्ट्र भएको महिलामाथि हुने सबै प्रकारकाविभेद्विरुद्धको महासन्धिलगायत अन्तर्राष्ट्रिय अभिसन्धिहरुले शारीरिक, मानसिक, यौनजन्य मनोवैज्ञानिक एवं अन्य कुनै पनि प्रकारको महिला हिंसा अन्त्य गर्न माग गरिएको छ । दाइजोको निहुँमा हुने कुटपिट, अन्धविश्वास, शोषणविरुद्ध जनचेतना अभियान चलाई सामाजिक न्याय र समानताको लागि विद्यालय तहका पाठ्यक्रममा नै समावेश गर्न सरकारलाई निर्देशन दिइयोस् भन्ने प्रस्तावमा उल्लेख छ । सांसद विन्दा पाण्डे, पुष्पा भुसाल, रेखा शर्मा, कृष्णभक्त पोखरेल, निरु पाल, मैनाकुमारी भण्डारी, पार्वतीकुमारी विशङ्खे, बिनाकुमारी श्रेष्ठ, लक्षमीकुमारी चौधरी, नवराज रावत, तुल्सी थापा, अमृता थापालगायत २२ सांसदले उक्त प्रस्ताव दर्ता गराउनु भएको हो ।"
नेकपा एकीकरण : अझै बुझाएनन् प्रतिवेदन,"काठमाडौं : तीन महिनाभित्र पार्टीका सबै तहको एकता सक्ने घोषणा गरेको नेकपाभित्र चार पटक एकता कार्यदलको म्याद थपिँदासम्म केन्द्रीय कार्यालयमा सबैले प्रतिवेदन बुझाउन सकेका छैनन्। भूगोलका दुई प्रदेश र एक दर्जन बढी जनवर्गीय संगठन र जातीय र क्षेत्रीय मोर्चाले प्रतिवेदन बुझाउन सकेका छैनन्। पार्टी एकता भएको तीन दिनपछि जेठ ६ मा बसेको नेकपा सचिवालय बैठकले पार्टीका तल्ला कमिटी तथा जवसमोर्चा एकताका लागि अलगअलग चारचार सदस्यीय कार्यदल बनाएको थियो। कार्यदललाई सुरुमा १५ दिनभित्र काम सक्न १६ जेठमा सर्कुलर गरिएको थियो। नेकपाले कार्यदललाई समायोजनपछि बन्ने संगठनको नाम, नेतृत्वलगायत विषयमा आपसी छलफल गरी विधान तथा प्रतिवेदनसहित प्रस्ताव बुझाउने कार्यादेश तोकेको थियो। सुरुका दिन पार्टी विधान तथा नियमावलीका कारण कार्यदलले छलफल गर्न अप्ठ्यारो भएको बताएपछि विधान र नियावली आएपछि काम गर्न पार्टीले निर्देशन दिएको थियो। त्यसपछि पनि साउन २५ भित्र प्रतिवेदन बुझाउने, भदौ ५ भित्रै पार्टी तथा जनसंगठनको एकता टुंग्याउन द्रो स्रो सर्कुलर भएको थियो। साउन २५ भित्रै पनि कार्यदलले प्रतिवेदन बुझाउन नसकेपछि सचिवालयले साउन मसान्तसम्म बुझाउने गरी तेस्रो पटक म्याद थप गरेको थियो। तर उक्त अवधिसम्म पनि भूगोलका ५ वटा प्रदेश र केही जवसमोर्चाले प्रतिवेदन बुझाए पनि अन्यले बुझाउन सकेनन्। त्यसपछि पुनः भदौ ४ को सचिवालय बैठकले तीन दिनभित्र प्रतिवेदन बुझाउन आग्रह गरेको थियो। तर बिहीबारसम्मको समयसीमाभित्र पनि बाँकी कार्यदलका कसैले पनि आफ्नो प्रतिवेदन बुझाएनन्। भूगोलका प्रदेश १ र २ ले अझै प्रतिवेदन बुझाएका छैनन् भने जवसमोर्चातर्फ प्रभावशाली मानिएका मजदुर, युवा, विद्यार्थी, कर्मचारीलगायतले अझै प्रतिवेदन बुझाएका छैनन्। प्रदेश १ मा अझै कुन जिल्लाको नेतृत्व कसले गर्ने भन्नेमै विवाद छ। चार पटक म्याद थपिँदासम्म दुई वटा प्रदेश र एक दर्जन बढी जवसमोर्चाको एकता कार्यदलले केन्द्रीय कार्यालयमा प्रतिवेदन बुझाउन सकेनन्। सुनसरी, धनकुटालगायत जिल्लाको विवाद अझै मिल्न नसक्दा कार्यदलले प्रतिवेदनलाई अन्तिम रूप दिन सकेको छैन। हामी अझै छलफलकै क्रममा छौं, अधिकतम प्रयास गरिरहेका छौं, प्रदेश १ का कार्यदल सदस्य सावित्रीकुमार काफ्लेले भने, शुक्रबार बेलुकीसम्म बुझाउन सक्छौं कि ? प्रदेश २ मा नीतिगत रूपमा प्रदशेका आठ जिल्लामध्ये चारचार जिल्ला भागबन्डा लगाउने सहमति भए पनि अझै जिल्लाको भागबन्डा मिल्न नसक्दा प्रतिवेदन बुझाइएको छैन। महोत्तरी, बारालगायत जिल्लाको भागबन्डामा नेकपाका पूर्व दुवै घटकले नेतृत्व दाबी नछाड्दा विवाद मिलेको छैन। नेकपा केन्द्रीय सदस्य रामकुमार शर्माले शुक्रबार दिनभर बसेर भए पनि टुंग्याउने प्रयास गर्छौं। नेकपाले केन्द्रीय कार्यालयमा आएका प्रतिवेदनमाथि ९ भदौंबाट सचिवालय बैठकमा छलफल गर्ने कार्यसूची बनाएको छ। प्रदेश ३, गण्डकी, ५, कर्णाली र ७ प्रदेशले भने आफ्नो प्रतिवेदन महासचिव विष्णु पौडेललाई बुझाएका छन्। नेकपाले महासचिवलाई बुझाइएका प्रतिवेदनमाथि भदौ ९ बाट सचिवालय बैठकमा छलफल गर्ने बताएको छ। एउटै मिटिङ भएन कार्यदल गठन भएकै तीन महिना र प्रतिवेदन बुझाउनै ४ पटक म्याद थप भइसक्दासमेत जातीयक्षेत्रीय मोर्चाका केही कार्यदलको भने अहिलेसम्म एउटै बैठक बस्न सकेको छैन। लोकतान्त्रिक मधेसी संगठन र मधेसी राष्ट्रिय मुक्ति मोर्चाको एकीकरणका लागि गठन भएको कार्यदलको अहिलेसम्म एउटै बैठक नबसेको कार्यदलका सदस्य रामकुमार शर्माले बताए। कार्यदलमा मातृका यादव , रघुवीर महासेठ, रामकुमार शर्मा र जगदिश कुसियत सदस्य छन्। हामी कार्यदलको एउटै बैठक बसेका छैनौं, प्रतिवेदन बुझाउने कुरै छोडनुस्, कार्यदल सदस्य शर्माले भने, कार्यदलमा दुई जना मन्त्री हुनुहुन्छ, सिनियर पनि हुनुहुन्छ, उहाँहरूले बैठक नै बोलाउनु भएको छैन, अनि छलफल कसरी चलोस्, छलफल नै छैन भने प्रतिवेदन कसरी बुझाउने ?। नेपाल लोकतान्त्रिकआदिवासी जनजाति महासंघ र राष्ट्रिय मुक्ति मोर्चा संगठनहरूको महासंघको एकताका लागि बनेको कार्यदलको अवस्था पनि उस्तै छ। कार्यदलका दुई सदस्य सुरेश आले र गोकुल घर्तीले मिलेर विधान तथा प्रतिवेदनको मस्यौदा तयार गरेका छन्। तर कार्यदलमै रहेका प्रदेश ४ का मुख्यमन्त्री पृथ्वीसुब्बा गुरुङ र नेकपा प्रतिनिधिसभा संसदीय दलका प्रमुख सचेतक देव गुरुङले समय नदिँदा कार्यदलमा पर्याप्त छलफल हुन सकेको छैन। हामीलाई अझै केही दिन लाग्ने देखिन्छ, कार्यदल सदस्य आलेमगरले भने। कर्मचारीले पनि प्रतिवेदन बुझाएका छैनन्। जर्नादन शर्मा, विश्वनाथ प्याकुरेल, प्रेमल खनाल र दयाराम बस्याल कार्यदलमा छन्। यो कार्यदल अझै पनि छलफलकै क्रममा रहेकोले प्रतिवेदन बुझाउन नसकेको हो। कार्यदल सदस्य खनाल भन्छन्, अझै केही दिन लाग्छ। पत्रकारले भने शुक्रबार बिहान प्रतिवेदन बुझाउने भएका छन्। अन्य विषय टुंग्याए पनि नेतृत्वको विषयमा भने सहमति बनेको छैन। नेतृत्वबिनै कार्यदलले प्रतिवेदन बुझाउन लागेको छ। विद्यार्थी संगठनले बिहीबारै छलफल गर्ने बताइए पनि अन्तिम समयमा बैठक बस्न सकेन। कार्यदलमा रहेका पर्यटनमन्त्री रवीन्द्र अधिकारीले शुक्रबार बैठक बस्ने बताएपछि समयमै प्रतिवेदन बुझाउने गरी काम सक्न नसकेको कार्यदल सदस्य रमेश मल्ले बताए। युवामा पनि विद्यार्थीको जस्तै अवस्था छ। उसको पनि म्याद थप भएको पछिल्लो तीन दिनको अवधिमा एकपटक पनि बैठक बस्न सकेको छैन। त्यस्तै मजदुरले पनि प्रतिवेदन बुझाएका छैनन्। प्रतिवेदन बुझाएकाहरूमा पनि सर्वसम्मत नेतृत्व कसैका पनि सिफारिस भएका छैनन्। किसानमा केशवलाल श्रेष्ठ र चित्रबहादुर श्रेष्ठलाई अध्यक्षमा प्रस्ताव गरिएको छ। मुस्लिममा कार्यदलकै सदस्य अतहर हुसेनलाई तत्कालीन माओवादी र र एमालेतर्फका आधा दर्जनको नाम प्रस्तावित भएको कार्यदलकै सदस्य हकिकुल्ला खाँले बताए। दलितमा तत्कालीन एमालेका बोमबहादुर विश्वकर्मा र माओवादीका तर्फबाट तिलक परियार र दलजित श्रीपाइलीको नाम सिफारिस भएको छ।"
नुवाकोटमा प्रकाण्डले भने : गलत मुद्दाको भारी बोकाइयो,"नुवाकोट : म्याद थप आदेशपछि नुवाकोट जिल्ला अदालत परिसरबाट बाहिरिने क्रममा विदुरमा नेपाल कम्युनिस्ट पार्टीका प्रवक्ता खड्गबहादुर विश्वकर्मा प्रकाण्ड ले संविधानमा असहमति जनाएकै कारण आफूलाई पक्राउ गरेको बताएका छन्। यसरी पक्राउ गर्नुलाई उनले पूर्वाग्रह बताएका छन्। सरकारले बिनाकारण आफूलाई सरकारले मानसिक यातना दिएको आरोप उनको छ। गणतन्त्रमा विचार, आस्था बोकेर हिडडुल गर्न पाउने नागरिकको अधिकार रहेको तर प्रहरीले आफूविरुद्ध झुटा आरोप लगाएको बताएका छन्। ममाथि लगाइएको सबै आरोप र मुद्दा निराधार छन्, प्रकाण्डले भने, राजनीतिक प्रतिशोधका लागि यी गलत मुद्दाको भारी बोकाइएको हो। आफ्नो पार्टी जनताको जनजीविकासँग सम्बन्धीत सवाल लिएर जनताकै बीचमा केन्द्रित भइरहँदा सरकार दमनमा उत्रिएको उनको आरोप छ। उनले न्यायालयको आदेश नमानेर सरकारले स्वतन्त्र न्यायपालिकाको मर्ममासमेत प्रहार गरेको आरोप लगाएका छन्। उनले बिहीबार सर्वोच्चको आदेशपछि रिहा भएपनि सरकारले छापामार शैलीमा गिरफ्तार गरेको भन्दै आपत्ति जनाएका हुन्। आकस्मिक रुपमा झुटो मुद्दा लगाएर नुवाकोट ल्याइयो, उनले भने। कालिकोट जिल्लाको मान्कोट घर भएका ५० वर्षीय विकले आफू राजनीतिक उद्देश्यका लागि हिँडेको एउटा नागरिक भएका कारण कुनै पनि अपराधिक कर्ममा सहभागी नभएको जिकिर गरेका छन्। विभिन्न झुटा मुद्दामा प्रहरीले आफूलाई मानसिक यातना दिएको उनको आरोप छ। बिहीबार सार्वोच्च अदालत परिसरबाटै नियन्त्रणमा लिएपछि भोजपुर लैजाने भन्दै प्रहरीले भक्तपुर पुर्याए। फेरि माथिको आदेश भन्दै महाराजगञ्ज वृत्त पुर्याए, उनले भने, कहिले बालाजु वृत्त पुर्याउँदै अहिले नुवाकोट ल्याएका हुन्। आफूलाई पक्राउ गरेर नुवाकोट ल्याएको घटना आफ्ना परिवारलाई जानकारी गर्नसमेत नदिएर प्रहरीले कानुनको अवमूल्यन गरेको बयान उनले अदालतमा दिएका छन्। संगठित अपराधको आरोपमा पक्राउ परेका प्रकाण्डलाई सरकारी वकिल कार्यालय लादा प्रहरीले हतकडी लगाएन। प्रकाण्ड पूर्वमन्त्रीसमेत हुन्। २०६३ सालको अन्तरिम व्यवस्थापिका संसदका सांसद सदस्य उनी गिरिजाप्रसाद कोइराला सरकारमा महिला बालवालिका तथा समाज कल्याणमन्त्री थिए भने झलनाख खनाल प्रधानमन्त्री हुँदा पर्यटन तथा नागरिक उड्डयनमन्त्री थिए। मेरो कुरा सुन्न आम जनता चाहन्छन्। सञ्चारमाध्यममार्फत बोल्न चाहन्छु, जिल्ला अदालतमा पुगेपछि विकले भने। तर, प्रहरीले बोल्न दिएनन्। बोल्न नदिएको भन्दै उनले आपत्ति जनाए। जागिर जान्छ भन्दै पुलिसले मलाई बोल्न दिएनन्, न्यायाधीशसँग अनुरोध गर्दै प्रकाण्डले भने, यहाँले मलाई बोल्ने अवसर मिलाइदिनु पर्यो। नुवाकोट अदालतका श्रेस्तेदार शिवप्रसाद बञ्जाराले आफ्नो कार्यकक्षमा प्रकाण्डलाई सत्कार गर्दै कार्यकक्षको सोफामा बस्न आग्रह गरे। उनले सन्चोबिसन्चो सोधे र चियासमेत पिलाए। तर, प्रकाण्ड त्यत्तिमा मात्र खुशी भएनन्। उनले पत्रकारसँग बोल्न चाहेका थिए। फेरि पनि प्रहरीले बोल्न दिएनन्।"
३०० सय कर्मचारी कटौती गर्दै प्रदेश सरकार,"हेटौंडा : प्रदेश ३ सरकारले तीन सय कर्मचारी कटौती गर्ने निर्णय गरेको छ। प्रदेश मन्त्रिपरिषद् बैठकले संघीय सरकारले पठाउन लागेको कर्मचारीमा तीन सय कर्मचारी कटौती गरेर माग गरेको हो। संघीय सरकारले प्रदेश ३ मा तीन हजार छ सय ४२ जना कर्मचारीको सांगठनिक संरचना स्वीकृत गरे पनि प्रदेश सरकारले तीन हजार तीन सय ४२ जना कर्मचारी मात्र आवश्यक पर्ने भन्दै तीन सय कर्मचारी घटाएर माग गरेको हो। कर्मचारीसँग हामी भरपूर काम लिन्छौं, धेरै कर्मचारी राखेर मात्र काम हुने होइन, प्रदेश ३ का आन्तरिक मामिला तथा कानुन मन्त्री शालिकराम जम्कट्टेलले भने, स्थानीय तहमा पनि कर्मचारी पठाउनुपर्ने छ साथै कतिपय जोडिएर आएका संरचना पनि भएकाले कर्मचारीको संख्या घटाइएको हो। प्रदेश सरकार र मातहतका कार्यालयमा चाहिनेभन्दा बढी कर्मचारी राख्ने प्रचलन रहेको भन्दै मन्त्री जम्कट्टेलले प्रदेश सरकारले खर्च मितव्ययिताका लागि पनि उक्त निर्णय गरेको बताए। उक्त निर्णयबाट प्रदेश सरकारलाई कर्मचारी पाल्ने बोझ पनि कम हुने र भएकाहरूलाई राम्रोसँग काम गराउन पाइने मुख्यमन्त्री डोरमणि पौडेलले बताए। तर दरबन्दी कायम गरे पनि अझै पूर्ण कर्मचारी नआइसकेको उनले जानकारी दिए। मुख्यमन्त्री पौडेलले प्रदेशमा केही कर्मचारी पठाए पनि केन्द्र सरकारले स्थानीय तहमा कर्मचारी पठाउन ढिलाइ गरेर काम प्रभावित गरेको गुनासो गरे। प्रदेश सरकारले तय गरेको दरबन्दीअनुसार तीन नम्बर प्रदेशमा सचिवको दरबन्दी सात, सहसचिव (अप्राविधिक) ४२ र उपसचिव (अप्राविधिक) दुई सय ४४ रहने छन्। प्रदेशका मन्त्रालयहरूमा दरबन्दी अनुसार ८० प्रतिशत कर्मचारी आएर काम गरिरहेका मन्त्रिपरिषद् कार्यालयले जनाएको छ। साथै मन्त्रिपरिषद् बैठकले गाउँपालिकामा कानुनी सहायता अधिकारी राख्ने निर्णय गरेर संघीय सरकारलाई सिफारिस गरेको छ। कानुनी सहायता अधिकारी नहुँदा स्थानीय तहमा न्याय सम्पादनमा समस्या भएकाले उक्त निर्णय गरिएको कानुनमन्त्री जम्कट्टेलले बताए। बैठकले द्वन्द्वपीडितहरूलाई सहयोग गर्न कार्यविधि स्वीकृत गर्नुका साथै उद्योग, पर्यटन, वन तथा वातावरण मन्त्रालयको केही नयाँ संरचना स्वीकृत गरेको उनले जानकारी दिए।"

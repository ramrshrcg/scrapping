शीर्षक,विवरण
क्यान्सरमा सरकारी अकर्मण्यता,"हाम्रोजस्तो अल्पविकसित देशमा क्यान्सर रोग घातक बन्दै गइरहेको छ। यो रोग लागिसकेपछि बिरामीलाई हुने असह्य पीडा त छँदैछ, त्यसमाथि यसको उपचार अत्यन्त महँगो छ। कल्याणकारी राज्य वा सरकारले आफ्ना नागरिकका यस्ता दुःखपीडा हेर्ने बन्दोबस्ती अन्य मुलुकमा गरेको पाइन्छ। तर हामीकहाँ नेता, मन्त्री, उच्च पदस्थ सरकारी कर्मचारीहरू राज्यकोषबाट उपचार गराउँछन्। सर्वसाधारण उपचार गर्न नपाएरै जीवन गुमाउन बाध्य हुँदै आएका छन्। दिनहुँ क्यान्सरका रोगी बढ्दै छन्। यो रोग विस्तीर्ण हुनुमा सरकारको अकर्मण्यता पनि उत्तिकै दोषी छ। धुवाँ, धूलो र प्रदूषण नियन्त्रण गर्न उदासीन रहेको सरकारले हरेक दिनजसो आफ्ना नागरिकलाई क्यान्सर रोगउन्मुख बनाइरहेको छ। नागरिकको स्वच्छ हावामा सास फेर्न पाउने नैसर्गिक अधिकारमा सरकारले कुठाराघात गरिरहेको छ धुवाँ, धुलो र प्रदूषण नियन्त्रण नगरेर। नेता, मन्त्री विलासी गाडी चढ्छन्, तर सर्वसाधारण भने धुलाम्य भएर हिँड्नुपरेको छ। रोग लागेपछि त्यसको उपचार सबै नागरिकले पाउनुपर्छ। केमोथेरापी गर्ने मेसिन सहज उपलब्ध नहुनु र अझ सरकारी अस्पतालमा उपचारका लागि महिनौंसम्म पालो पर्खनुपर्ने बाध्यता विडम्बनापूर्ण छ। निजी अस्पताल र नर्सिङ होमहरूमा केमोथेरापी गर्न जाँदा ढाड सेक्ने गरी पैसा असुल्छन्। तिर्न नसक्नेहरू मर्न विवश छन्। नेता र मन्त्रीउन्मुख स्वास्थ्य नीति र तिनका कर्मले मुलुकको स्वास्थ्य क्षेत्र तीव्र माफियाकरण भइरहेको छ। स्वास्थ्यजस्तो आधारभूत, जीवनमरणको प्रश्नसँग जोडिएको र संवेदनशील विषयमा व्यापारीकरण र माफियाकरण हुनु खेदजनक छ। सर्वसाधारणले उपचार गर्न सक्ने अस्पताल सरकारी नै हुन्। तर यी अस्पताललाई सरकार आफैंले अपांग बनाएको छ। बाँकेस्थित सुशील कोइराला प्रखर क्यान्सर अस्पतालमा उपचारका लागि पुग्ने बिरामीले निराश हुँदै फर्कनुपरेको छ। एक सय शड्ढयाको मान्यता पाएको यस अस्पतालबाट केमोथेरापीबाहेक अन्य शल्यक्रिया र रेडियोथेरापी सेवा सुचारु हुन सकेको छैन। वीर, त्रिवि शिक्षण र निजामती अस्पतालमा रेडियोथेरापी सेवा छैन। सुशील कोइराला क्यान्सर अस्पतालमा न त दक्ष स्वास्थ्यकर्मी छन् न अत्याधुनिक प्रविधि र उपकरण नै। वीरमा दुई वर्षदेखि रेडियोथेरापी सेवा बन्द छ। त्रिवि शिक्षणपरिसरमा सुरेश वाग्ले क्यान्सर सेन्टर अलपत्र छ। भरतपुरस्थित बीपी कोइराला मेमोरियल क्यान्सर अस्पतालमा मात्र बिरामीहरू भर पर्नुपर्ने अवस्था छ। झन्डै दुई दशकदेखि क्यान्सरका बिरामीमध्ये करिब ५० प्रतिशतभन्दा बढीलाई सेवा दिँदै आएको यस अस्पतालमा पनि रेडियोथेरापी सेवाका लागि मेसिन पर्याप्त छैन। रेडियोथेरापीका तीन मेसिन चौबीसै घन्टा सञ्चालन गर्दा पनि थेग्न सकेको छैन। बिरामीले सेवा लिन झन्डै दुई महिना पालो कुर्नुपर्छ। गुणस्तरीय स्वास्थ्य सेवामा सबैको पहुँच पुर्याउन सरकारले स्वास्थ्य बिमा कार्यक्रम सञ्चालन गरे पनि त्यसले अपेक्षाकृत सफलता प्राप्त गर्न नसकेको सन्दर्भमा बिमाको दायरा र दरमा पुनर्विचार गरी कार्यान्वयन गर्नुपर्ने आवश्यकता देखिएको छ। संघीय संरचनाअनुरूप प्रत्येक प्रदेशमा विशेषज्ञ सेवासहितको क्यान्सरका बिरामीलाई केमोथेरापी, शल्यक्रिया र रेडियोथेरापी सेवा प्रदान गर्नुपर्छ। स्वास्थ्य क्षेत्रमा निजी, सहकारी तथा गैरसरकारी क्षेत्रको संलग्नता वृद्धि गरी बिरामीको उपचारलाई सुलभ बनाउनेतर्फ सरकारले ध्यान दिनुपर्दछ। सेवा शुल्कका बारेमा एकरूपता कायम गर्न पहल गरिनुपर्छ। क्यान्सरका बिरामीलाई उपचारका लागि सरकारले रकम दिनेभन्दा पनि उपचार सेवा निःशुल्क गराउनेतर्फ ध्यान दिनुपर्छ। स्वस्थ, शिक्षित र उच्च जीवनस्तर भएका सुखी नागरिक बसोवास गर्ने मुलुकका रूपमा परिचित गराउन स्वास्थ्य सेवालाई उच्च प्राथमिकता दिनुपर्छ।"
स्वास्थ्यकर्मी कुट्ने दम्पत्ति पक्राउ,नुवाकोट : रसुवामा स्वास्थ्यकर्मीलाई कुटपिट गर्ने दम्पतीलाई प्रहरीले पक्राउ गरेको छ। नौकुण्ड गाउँपालिका  २ यार्सास्थित यार्सा स्वास्थ्य चौकीमा कार्यरत नेप्लीसा पुनमगरलाई कुटपिट गरेका कारण दम्पतीलाई प्रहरीले पक्राउ गरेको हो। पक्राउ पर्नेमा नौकुण्ड गाउँपालिका२ यार्साका ५० वर्षीय दावानेमा तामाङ र उनकी श्रीमती ४३ वर्षीया कितारानी तामाङ रहेको रसुवा प्रहरीले जनाएको छ। तामाङकी भाइबुहारी गत साउनमा सुत्केरी भएकी थिइन्। स्वास्थ्य चौकी ल्याउन सक्ने अवस्था नरहेपछि अनमी मगरको टोलीले घरमै गएर सुत्केरी गराएका थिए। उनीहरुले मगरलाई स्वास्थ्य चौकीले सुत्केरी भत्ता उपलब्ध गराउनु पर्ने दबाब दिँदै आएका थिए। पाउनुपर्ने रकम लिएको र आफूहरुलाई नदिएको भनी तामाङ दम्पत्तीले गाली गलौज गरी बिहीबार साँझ कुटपिट गरेको स्वास्थ्यकर्मी मगरले आरोप लगाएकी छिन्। कुटपिट गरिए पनि मगरको शरीरमा बाहिरी चोट नदेखिएको जिल्ला प्रहरी कार्यालय रसुवाका प्रहरी नायब उपरीक्षक सन्तोष तामाङले जानकारी दिए। नेपाल सरकारले स्वास्थ्य संस्थामा सुत्केरी गराउनेलाई सुत्केरी भत्ता उपलब्ध गराउँछ। घरमा सुत्केरी गराएकालाई सुत्केरी भत्ता दिन नमिल्ने स्वास्थ्य चौकीले जनाएको छ। अनुसन्धान गरी पक्राउ परेका दम्पतीलाई सार्वजनिक हित विरुद्धको कसुर अनुसारको सजाय हुने जिल्ला प्रहरी कार्यालय रसुवाले जनाएको छ।
बिहेमा खाना पकाउँदै गर्दा सिलिन्डर पड्कियो,"सिरहा : सिरहाको लहान नगरपालिका २२ गम्हरियामा ग्यास सिलिण्डर पड्किँदा आगलागी भएको छ। आगलागीबाट बिहेको लागि ल्याएको नगद, सुनचाँदी र सरसमान जलेर नष्ट भएका छन्। बिहेभोजमा खाना पकाउन प्रयोग गरिएको गयास सिलिन्डर पड्किएको हो। राधेश्याम चौधरीको घरमा बिहे भोज बनाइरहँदा अचानक ग्यास सिलिण्डर पडकिएर आगलागी भएको इलाका प्रहरी कार्यालय लहानका प्रहरी निरीक्षक विजय यादवले जानकारी दिए। उनका अनुसार चौधरीले छोरीको बिहेका लागि ल्याएका ८ लाख बराबरको सरसमान, २ लाख नगद र डेढ लाखको सुनचाँदी जलेर नष्ट भएको छ। उनकै घरबाट आगो सल्केर शिक्षक चौधरी, दुखी चौधरी, बालकृष्ण चौधरीको एकएक घर र खाद्यान्न गरी १७ लाख ७० हजार बराबरको धनमाल जलेर नष्ट भएको प्रहरीले जनाएको छ। नेपाल प्रहरी, सशस्त्र प्रहरी र लहान नगरपालिकाको दमकलले २ घण्टापछि आगो नियन्त्रयणमा लिइएको थियो। आगलागी भए पनि बिहे भने रोकिएन।"
बन्दनाको उपचारमा कर्मचारीको सहयोग,जाजरकोट : दुबै हात भाँचिएर ट्रमा सेन्टरमा उपचार गराइरहेकी खारा आक्रमणकी माओवादी लडाकु बन्दना (मीना पुन) को उपचारमा सहयोग जुट्न थालेको छ। 'ट्रमा सेन्टरमा खारा भिडन्तका लडाकु विजयबन्दना' शिर्षकमा अन्नपुर्ण पोस्ट अनलाइनमा प्रकाशित भएपछि सहयोग जुट्न थालेको हो। भेरी नगरपालिका जाजरकोटका कर्मचारीले ६८ हजार १०० रुपैयाँ सहयोग गरेका छन।् ९२ कर्मचारीले एक दिनको तलब कटाएर बन्दनाको उपचारका लागि उक्त रकम सहयोग गरेका हुन्। नगर कार्यापालिकाकी सदस्य समेत रहेकी भेरी नगरपालिका २ की मीना पुन बन्दनाको नेपाल बैंक लिमिटेड जाजरकोटमा रहेको खाता नम्बर ०७५०१००११९४४९३०००००१ उक्त रकम जम्मा गर्ने निर्णय भएको निमित्त प्रमुख प्रशासकिय अधिकृत प्रकाश शाहीले बताए। शुक्रबार सार्वजनिक विदा परेकोले आइतबार मात्र उक्त रकम बैंक खातामा जम्मा गरिने शाहीको भनाई छ। आर्थिक अभावले उपचारमा समस्या भन्ने समाचार सार्वजनिक भएपछि आफुहरुले सहयोग गर्ने निर्णय गरेको नगरपालिकाका लेखापाल डम्बर विष्टले बताए। नगरप्रमुख चन्द्र प्रकाश घर्तीले जनप्रतिनिधिहरुको तर्फबाट पनि उनको उपचारमा सहयोग गर्ने बताएका छन्। उनी द्धन्दकालमा पश्चिम रुकुमको खारामा भएको भिडन्तमा घाइते भएकी थिइन्। घरको लिस्नो (सिडी)बाट लडेर उनका दुबै हात भाँचिएका थिए। उपचार गराउँदा उनीहरुसँग भएको रकम सकिएपछि उनलाई उपचारमा समस्या भएको हो। बन्दनाको हेरचाह गरिरहेका श्रीमान दलबहादुर पुन विजयले आफुसँग भएको रकम सकिएको बताए। सापटी गरेर ल्याएको ३५ हजार रुपैयाँ केही दिनमै सकियो। घाइते पुर्व लडाकु साथीहरुले खान बस्न सहयोग गरिरहनु भएको छ घाइत बन्दनाले भनिन्नेताहरुले नसम्झिए पनि नगरपालिकाका कर्मचारीले सम्झिनु भयो। सहयोग गर्ने निर्णय गर्नु भयो। म उहाँहरु प्रति आभारी छु। ऋणी छु। उनका श्रीमान विजय पनि खारा भिडन्तका घाइते लडाकु हुन्।
"खानासँगै जडिबुटी खाँदा वृद्धको मृत्यु, अन्य चार विरामी",धनकुटा : खानामा जडिवुटी मिलाएर खाँदा धनकुटा नगरपालिका९ वेलहराका एक ज्येष्ठ नागरिकको मृत्यु भएको छ । गएराति खानासँग मिलाएर जडीबुटी खाएपछि विरामी परेका ६२ वर्षीय माधव श्रेष्ठको उपचारका लागि अस्पताल लैजाने क्रममा मृत्यु भएको वडाध्यक्ष सन्दीप रायमाझीले बताए । उनलाई वान्ता हुने र रिंगटा लाग्ने जस्ता लक्षण देखिएपछि गाउँलेले श्रेष्ठलाई उपचारका लागि धरान स्थित बीपी कोइराला स्वास्थ्य विज्ञान प्रतिष्ठानमा लगेका थिए । पहिचान नभएको त्यही जडिवुटी खाएका परिवारका अन्य चार सदस्य पनि विरामी परेको वडाध्यक्ष रायमाझीले बताए । पाथीभरा दर्शनमा जाँदा श्रेष्ठ परिवारले जडीबुटी किनेर ल्याएको बताइएको छ ।
अलैँची व्यवसायी विन्दल अपहरणका १४ अभियुक्तलाई कैद,"बिर्तामोड : झापाको बिर्तामोडका व्यवसायी सुनिलकुमार विन्दललाई अपहरण गरी ज्यान मार्ने १४ जनालाई झापा जिल्ला अदालतले २० वर्ष जेल सजायको फैसला गरेको छ। अपहरण घटनामा मुख्य अभियुक्त भनिएका भारत आसामका फौदसिंह तामाङ सहितका अभियुक्तलाई अदालतले सोमबार जेल सजायको फैसला गरेको हो। पक्राउ परेका अभियुक्तलाई प्रहरीले सङ्गठित मानव अपहरण तथा हतियार खरखजना मुद्दा चलाएको थियो। १८ माघ २०७१ मा काकरभिट्टाबाट अपहरणमा परेका बिर्तामोडका अलैँची व्यवसायी विन्दललाई मुक्त गर्ने क्रममा प्रहरी र अपहरणकारीबीच झापाको धरमपुरमा गोली हानाहान समेत भएको थियो। महिलाको प्रयोग गरेर अपहरण गरिएका विन्दलसँग अभियुक्तले ३० करोड भारतीय रुपैयाँ फिरौती माग गरेका थिए। २३ माघमा प्रहरी र अपहरणकारीबीच गोली हानाहान हुँदा अपहरणकारीले चलाएको गोली लागेर पूर्व क्षेत्रीय प्रहरी कार्यालय विराटनगरका प्रहरी सहायक निरीक्षक राजेन्द्र चौहानसहित दुई जना घाइते भएका थिए। प्रहरीले व्यवसायी विन्दललाई सकुशल मुक्त गराएको थियो। झापाको धरमपुर२ स्थित हर्क कन्दङ्वाको घरमा बन्धक बनाएर राखिएको अवस्थामा प्रहरीले अलैची व्यवसायी विन्दललाई मुक्त गरेको थियो। घटनामा संलग्न भएको अभियोगमा मुद्दा चलाइएकामध्ये तामाङलाई जिल्ला अदालतले २० वर्ष कैद सजायको फैसला गरेको हो। अरु १३ जना अभियुक्तलाई १५ वर्षको कैद सजाय तोकिएको छ। अदालतले चार वर्षदेखि यो मुद्दाको फैसला सार्दै आएको थियो। पछिल्लो पटक आइतबारदेखि यो मुद्दामाथि सुरु भएको बहस टुङ्गिएपछि सोमबार जिल्ला न्यायाधीश प्रमेश पोखरेलको इजलासले मुद्दाको फैसला गरेको हो। मेचीनगर१० काकरभिट्टाका बजरङ्ग पन्सारी, विर्तामोड७ का केशव फुयल, भारत आसामका राजकुमार थापा, धरमपुर पारावारीका भुवन कार्की, शेखरराज पाण्डे, घरधनी हर्क कन्दङ्वासहित एम्बुलेन्स चालकलाई १५ वर्षका दरले जेल सजाय तोकिएको छ। महिलाको प्रयोगमार्फत एबुुलेन्स चालकको समेत संलग्नतामा विन्दल अपहरणमा परेका थिए। अपहरणकारीका साथबाट त्यतिबेला प्रहरीले दुई थान पेस्तोल र १० राउण्ड गोली पनि बरामद गरेको थियो। भारतको सिलिगुडी जाँदै गरेका व्यवसायी विन्दल आफ्नै सहकर्मी बजरङ्ग पन्सारीको प्रमुख योजनामा अपहरणमा परेका थिए। अपहरणपछि विन्दल परिवारसग अपहरणकारीले ३० करोड भारतीय रुपैया फिरौती मागेको सार्वजनिक भएको थियो। यद्यपि घटनापछि विन्दल परिवारले त्यति मोटो रकम नमागिएको जनाएको थियो। पक्राउ परेका केही अभियुक्त पेसेवर अपराधी भएको प्रहरी विश्लेषण छ। उनीहरुले भारतीय नागरिक अपहरण गरेर नेपाल ल्याउने र फिरौती असुल्ने गर्दै आएका थिए।"
यस्ता पनि स्वास्थ्यकर्मी : छातीको एक्सरे बहानामा यौन दुर्व्यवहार,परासी : यौन दुर्व्यवहार आरोपमा एकजना स्वास्थ्यकर्मीलाई जिल्ला प्रहरी कार्यालय पश्चिम नवलपरासीकाले पक्राउ गरेको छ । पाल्हीनन्दन गाउँपालिका४ लोहरौलीमा एक्सरेप्याथोलोजी क्लिनिकका सञ्चालक २४ वर्षीय अमृश यादवले १५ वर्षीया किशोरीलाई यौन दुर्व्यवहार गरेको आरोपमा सोमबार राति पक्राउ गरिएको जिल्ला प्रहरी कार्यालयका नायव उपरीक्षक वीरेन्द्र थापाले बताए । दुर्व्यवहार आरोपमा पक्राउ परेका यादव रामग्राम नगरपालिका९ का हुन् । केही समयदेखि यादवले लोहरौलीमा क्लिनिक सञ्चालन गर्दै आएका छन् । दुर्व्यवहार गरेको भन्दै स्थानीयले क्लिनिकमा तोडफोड गरेका छन् । आक्रोाशित स्थानीयवासीले प्रहरीको गाडीमासमेत तोडफोड गरेका छन् । तोडफोडमा संलग्न भएको आरोपमा प्रहरीले दुई युवालाई पक्राउ गरेको छ । ल्याव असिस्टेण्टसमेत रहेका निजी क्लिनिक सञ्चालक यादवले छातीको एक्सरे गर्ने भन्दै कोठाभित्र लगेर यौन दुर्व्यवहार गरेको पीडितपक्ष र प्रहरीको आरोप छ । दुर्व्यवहारमा पर्ने किशोरी भने भारतीय हुन् । छाती दुखेपछि भारतीय स्वास्थ्यकर्मीको सल्लाहमा एक्सरे गर्न किशोरी बुवासहित क्लिनिकमा पुगेकी हुन् । भारतीय सीमा क्षेत्रको बर्गदवामा एक्सरे सेवा उपलव्ध छैन । जसकारण त्यस क्षेत्रका भारतीय बिरामीहरु सीमावर्ती नेपालका स्वास्थ्य संस्था र क्लिनिकहरुमा आउने गरेका छन् । प्रहरीका अनुसार भारतको सीमावर्ती बजार बर्गदवाबाट बुवासँग आएकी किशोरीलाई एक्सरेका लागि छातीको कपडा खोल्न लगाएका थिए । यादवले किशोरीका बाबुलाई बाहिर राखेर एक्सरे कक्ष बन्द गरेका थिए । छातीको कपडा र अन्य कपडा खोल्ने प्रयास गर्दै अन्य संवेदनशील अंगमा हात लग्न थालेपछि किशोरी चिच्चाउँदै एक्सरे कक्षबाट बाहिर आएको उनलाई उद्दृतगर्दै प्रहरीले जनाएको छ । दुर्व्यवहारपछि आरोपितलाई मासो दल्ने तयारीमा रहेका स्थानीय र प्रहरीबीच भनाभन भएको थियो । त्यस क्रममा स्थानीयले प्रहरी चढेको बा १ झ ६४४५ नम्बरको गाडीसमेत तोडफोड गरी क्षति पुर्याएका छन् । पक्राउ परेका यादवमाथि बाल यौन दुरुपयोग मा मुद्दा प्रकृया अघि बढाइएको प्रनाउ थापाले जानकारी दिए । गाडी तोडफोड आरोपमा पक्राउ परेका युवाहरुमाथि अनुसन्धान भइरहेको प्रहरीले जनाएको छ ।
मोटरसाइकल दुर्घटनामा युवकको मृत्यु,नुवाकोट : नुवाकोटको माझीटारमा मोटरसाइकल दुर्घटना हुँदा एक युवकको ज्यान गएको छ भने एक घाइते भएका छन् । पासाङल्हामु मार्गको ककनीत्रिशूली सडक खण्डअन्र्तगत विदुर नगरपालिका वडा नं। ५ माझिटारमा सोमबार राती १० बजे बा ६३ प ५६३ नम्बरको मोटरसाइकल दुर्घटना हुँदा चालक विदुर नगरपालिका ९ लामाटारका २२ वर्षीय विनोद थापामगरको ज्यान गएको जिल्ला प्रहरी कार्यालय नुवाकोटले जनाएको छ । दुर्घटनामा मोटरसाइकल पछाडि बस्ने १६ वर्षीय विशेष थापामगर घाइते भएका छन् । घाइतेको नुवाकोट जिल्ला अस्पताल त्रिशूलीमा उपचार गरिएको छ । पिपलटारस्थित पेट्रोल पम्पबाट इन्धन राखेर घर फर्कने क्रममा थापामगरले चलाएको मोटरसाइकल दुर्घटनामा परेको हो ।
"ताप्लेजुङ आगलागी, एउटा घर जल्यो","ताप्लेजुङ : फुङलिङ नगरपालिका८ सालिम्बेमा आगलगी हुँदा एउटा घर जलेको छ। विद्युत् सर्ट भएर मंगलबार दिउँसो आगो लाग्दा स्थानीय इश्वरी पौडेलको दुई तले घर नष्ट भएको हो। घरको माथिल्लो तलबाट आगो लागेकाले लत्ताकपडा, भाँडाकुडा, अन्नपात सबै जलेको जिल्ला प्रहरी कार्यालय ताप्लेजुङले जनाएको छ। आगलागीबाट १० लाखको क्षति भएको प्रारम्भिक अनुमान गरिएको छ। घर जलेपछि पौडेल परिवार विस्थापित भएका छन्।"
"मकवानपुरमा जन्तीबस दुर्घटना, दुईको मृत्यु, २८ जना घाइते",मकवानपुर : कान्ति लोकपथ अन्तरगत काठमाडौँहेटौँडा सडकखण्डको मकवानपुर गढीस्थित शिखरकटेरीमा मंगलबार दिउँसो जन्तीबस दुर्घटना हुँदा दुईजनाको मृत्यु भएको छ । भक्तपुरबाट हेटौँडा आउँदै गरेको बा४ख२२१७ नम्बरको जन्तीबस सडकबाट करिब १० मिटर तल खसेर दुर्घटना भएको मकवानपुर प्रहरी प्रवक्ता डिएसपी यज्ञप्रसाद भट्टराईले बताए । दुर्घटनामा मृत्यु हुनेहरुमा नुवाकोट जिल्लाका २१ वर्षीय विकास धमला र भक्तपुरका ३५ वर्षीय नवराज परियार रहेका छन् । उक्त बस दुर्घटनामा अन्य २८ जना जन्ती घाइते भएका छन् । तीमध्ये तीनजनाको अवस्था गम्भीर रहेको प्रहरीले जनाएको छ । घाइतेहरुको अहिले हेटौँडा अस्पताल र चुरेहिल अस्पतालमा उपचार भइरहेको छ । भक्तपुरबाट बेहुलासहित जन्ती लिएर आएका तीनवटा मध्ये एउटा बस दुर्घटनामा परेको हो ।
जंगलमा सल्केको आगो बस्तीमा पस्दा ६ घर जले,"ओखलढुंगा : सिद्धिचरण नगरपालिका२ ठूलाछापमा भएको आगलागीमा ६ घर जलेर नष्ट भएका छन् । जंगलमा सल्केको आगो नियन्त्रण गर्न नसक्दा ठूलाछापको चुहानछाप गाउँमा पसेको थियो । आगलागीबाट नरेन्द्र कार्की, प्रेम कार्की, ढकबहादुर कार्की, सत्यवती कार्की, गोविन्द खड्का र ढुलबहादुर कार्कीको घर तथा धनमाल जलेर नष्ट भएको छ । त्यस्तै शमशेरबहादुर कार्कीको मतान जलेको प्रहरीले जनाएको छ । गोविन्द खड्काको निजी वनबाट सुरु भएको आगो नियन्त्रण नहुँदा बस्तीमा पसेर क्षति पुर्याएको स्थानीयले बताए । आगो नियन्त्रणका लागि नेपाली सेना, शसस्त्र प्रहरी, नेपाल प्रहरी र नगरपालिकाको टोली परिचालन गरिएको प्रमुख जिल्ला अधिकारी मुनका न्यौपानेले बताइन् । उनले आगो नियन्त्रण गर्न पानी नहुँदा समस्या आएको बताइन् । सुरक्षाकर्मी र स्थानीयले आगो नियन्त्रणको प्रयास गरिरहेका छन्, उनले भनिन्, दमकल पठाइए पनि बाटो साँघुरो भएकाले घटनास्थलमा पुग्न सकेको छैन । खाद्यन्न, त्रिपाल, पानी लगायतका वस्तु समेत पीडितहरुलाई उपलब्ध गराउन पहल भइरहेको प्रहरीले जनाएको छ । घर जलिसकेपछि आगो पनि नियन्त्रणमा आइसकेको छ । घटनास्थल सदरमुकामबाट टाढा भएकाले सुरक्षाकर्मी पुग्न ढिलाइ भएको थियो । आगोलागीबाट ६ परिवारका घरसहित सम्पूर्ण धनमाल नष्ट भएको स्थानीय गेजराज श्रेष्ठले बताए । क्षतिको एकिन नभए पनि ८० लाख बराबरको क्षति भएको अनुमान गरिएको छ । त्यस्तै मोलुङ गाउँपालिका वडा नंं ७ र ८ मा रहेको सरकारी वनमा सुरु भएको आगलागी अझै नियन्त्रणमा आउन सकेको छैन । तीन दिनदेखि शुरु भएको आगोले सयौं हेक्टर सरकारी, सामुदायिक र निजी वन सखाप भएको मोलुङ गाउँपालिका७ वडा अध्यक्ष हेमबहादुर सुनुवारले बताए । उनले आगो स्थानीयको पहलमा नियन्त्रणमा ल्याउन नसकिएको जनाए । अहिले पनि भीषण आगलागी भइरहेको छ ।"
जन्ती लिएर हेटौँडा हिँडेको बस पुग्यो जंगलमा (चार फोटो),मकवानपुर : कान्ति लोकपथ अन्तरगत काठमाडौँहेटौँडा सडकखण्डको मकवानपुर गढीस्थित शिखरकटेरीमा मंगलबार दिउँसो जन्तीबस दुर्घटना हुँदा दुईजनाको मृत्यु भएको छ । भक्तपुरबाट हेटौँडा आउँदै गरेको बा४ख२२१७ नम्बरको जन्तीबस सडकबाट करिब १० मिटर तल सालको जंगलमा खसेर दुर्घटना भएको मकवानपुर प्रहरी प्रवक्ता डिएसपी यज्ञप्रसाद भट्टराईले बताए । दुर्घटनामा मृत्यु हुनेहरुमा नुवाकोट जिल्लाका २१ वर्षीय विकास धमला र भक्तपुरका ३५ वर्षीय नवराज परियार रहेका छन् । उक्त बस दुर्घटनामा अन्य २८ जना जन्ती घाइते भएका छन् । तीमध्ये तीनजनाको अवस्था गम्भीर रहेको प्रहरीले जनाएको छ । घाइतेहरुको अहिले हेटौँडा अस्पताल र चुरेहिल अस्पतालमा उपचार भइरहेको छ । भक्तपुरबाट बेहुलासहित जन्ती लिएर आएका तीनवटा मध्ये एउटा बस दुर्घटनामा परेको हो ।
दाजुबहिनीलाई ३० हजार सहयोग,"प्यूठान : झिमरुक गाउँपालिका१ सौतामारे तल्लोगाउँ प्यूठानका बेसहारा दाजुवहिनीलाई सहयोग जुटेको छ। बुवाको मृत्यु र आमा कारागार चलानपछि १५ वर्षिय शुनिल थापा र उनकी आठ वर्षिय बहिनी बसन्ता बेसहारा बनेको समाचार आएपछि सहयोग जुटेको हो। कसले पुछिदेला आशु शिर्षकको समाचार अन्नपूर्ण पोष्टमा प्रकाशित भएपछि साउदी अरवको आवुदावीमा रहेका झिमरुक गाउँपालिका बांगेफेदी नजिक बासखोला प्यूठानका माधवराज पोख्रेलको पहलमा सहयोग जुटेको हो। समाचार पढेर धेरै पीडाको महशुस भयो टेलिफोनमा कुरा गर्दै उनले भने,दाल, चामल किन्नलाई भएपनि अलिकती सहयोग जुटाएर पठाएका छौँँ। नाबालक दाजुवहिनीलाइ जुटेको प्राप्त सहयोग घरमै पुगेर हस्तान्तरण गरिने भएको छ। अभिभावक विहिन शुनिलले सात र बसन्ताले पाँच कक्षामा पढ्दै छन्। खाना जुटाउन समस्या भएपछि उनीहरुलाइ छिमेकी पसलेले कमाएर तिर्ने शर्तमा उधारोमा नुन, तेल, चामल उपलव्ध गराएका छन्। गतवर्षको चैतमा घरमा सामान्य कुरामा झगडा हुँदा आमाले बुवालाइ हसियाको पछाडीको भागले हान्न खोज्दा अगाडीको धारीलो भागले लागेपछि घरमै मृत्यु भएको थियो। पतीको हत्या अभियोगमा अदालतले दोषी ठहर गर्दै ४२ वर्षिय सीता थापा जिल्ला कारागार प्यूठानमा छिन्। बुवा आमाको साथ टुटेपछि नाबालक दाजुवहिनी अहिले रुदै दिन कटाउदै छन्।"
रेशम चौधरीलाई न्याय दिलाउँछौँ : स्वतन्त्र मधेस गठबन्धन रुपन्देही,"भैरहवा : स्वतन्त्र मधेस गठबन्धन रुपन्देहीले रेशम चौधरीलाई न्यायको पहल गर्ने बताएको छ। आफूहरुले आफ्नो बटमलाइन नबिर्सिएको भन्दै स्वतन्त्र मधेसको लागि निरन्तर अघि बढ्ने गठबन्धनले बताएको छ। गठबन्धनको रुपन्देही कार्यसमितीले मंगलबार भैरहवामा पत्रकार सम्मेलनको आयोजना गरी सरकारसँग भएको ११ बुँदे सहमतिले ११ बुँदे नै फाइदा भएको निश्कर्षसमेत निकालेको छ । 'हाम्रो जुन स्वतन्त्र मधेसको बटमलाइन छ ,त्यसलाई बिर्सिएका छैनौँ', पत्रकार सम्मेलनमा रुपन्देहीका संयोजक भुपेन्द्र यादवले भने, 'अब मेण्डेट लिएर त्यही रोडम्याप अनुसार संसदीय प्रणालीबाट प्रक्रियागत रुपमा आगाडि बढ्छौँ ।' उनले अन्तर्राष्ट्रिय स्तरमा दर्ता गरिएका हाम्रा मुद्दाको विषयमा सरकारसँग कुनै सहमति नभएको भन्दै दुई नम्बर बुदाँले आफूहरुलाई अन्तर्राष्ट्रिय स्तरमा जाने बाटोसमेत खुल्ला गरेको बताए । 'जनताले स्वतन्त्र मधेसको नारा छाडेका छैनन्', उनले भने, 'जनताले चाहे लिन सक्छन् ।' उनले सहमति अनुसार रुपन्देही जिल्लामा कुनै वाधा अवरोध नपुर्याउने भन्दै प्रक्रियागत र शान्तिपूर्ण रुपमा स्वराज आन्दोलन अगाडि बढाउने बताए । स्वतन्त्र मधेस अझै आफूहरुको एजेण्डा रहेको भन्दै उनले भने, 'सरकारसँग भएको सम्झौतामा स्वतन्त्र मधेस वा स्वाराजको मुद्दा त्याग्ने विषयमा स्पष्ट केही लेखेको छैन तसर्थ हामी शान्तिपूर्ण रुपमा आफ्नो एजेण्डा अनुरुप काम गर्ने छौँ ।' उनले भएका सहमतीलाई सरकार र आफूले कार्यान्वयन गरे मधेस र सम्रग देशको सम्वृद्धि हुने बताए । राजनितिक मुद्दा राजनितिक रुपमा समाधान गर्नुपर्ने भए पनि राजपाका नेता रेश्म चौधरीलाई जेल सजाए हुनु दुःखद विषय रहेको उनले बताए । उनले रेशम चौधरीको रिहाई (न्याय) को लागि गठबन्धन अघि बढ्ने बताए । 'रेशम चौधरी कुन पार्टीको नेता हुन्, हामीलाई मतलब छैन', उनले भने, 'सरकारले उनीमाथि अन्याय गरेकोले शान्तिपूर्ण मार्गबाट न्याय दिलाउनका लागि गठबन्धन अघि बढ्छ ।' युएनपिओ पछि अब युएनमा सहकार्यको बाटो खुलेको, स्वराज आन्दोलनको रोडम्याप अनुसार अब संसदीय प्रणालीबाट मधेस स्वराज घोषणा गर्ने सकिने लगायत निश्र्कर्ष निकालेको गठबन्धनले निकालेको छ । सरकार र गठबन्धन बीच ११ बुँदे सहमति भएपछि 'रुपन्देही स्वतन्त्र मधेस गठबन्धन'ले निकालेको ११ बुँदे निश्र्कर्ष :"
डोल्पामा विप्लवका २ कार्यकर्ता पक्राउ,डोल्पा : त्रिपुरासुन्दरी नगरपालिकाको कोटबजार क्षेत्रबाट नेत्रविक्रम चन्द नेतृत्वको नेकपाका दुई कार्यकर्ता पक्राउ परेका छन्। चन्दा असुली तथा पर्चापम्प्लेट टाँसिरहेको अवस्थामा त्रिपुराकोट प्रहरीले कोटबजार क्षेत्रबाट उनीहरु पक्राउ परेका हुन्। पक्राउ पर्नेमा त्रिपुरासुन्दरी नगरपालिका१ रल्लीगाउँका २८ वर्षीय पन्थे न्यावर र २३ वर्षीय मदन उखेडा रहेका छन्। राज्यसत्ता विरुद्द पर्चा टाँसिरहेको र चन्दा समेत असुली गरिरहेको अवस्थामा पक्राउ गरिएको प्रहरीले जनाएको छ। प्रकाउ पर्नेहरुले आफूहरुलाई नेकपा विप्लवको कार्यकर्ता नभएको बताए पनि झोला खान तलासी गर्दा एक थान चन्दा ठेली पर्चा पम्पलेट फेला परेको प्रहरी चौकी त्रिपुराकोटका प्रहरी नायव निरिक्षक टेकबहादुर देउवाले बताए। पक्राउ परेका दुवैजनालाई सार्वजनिक शान्ती विरुद्धको मुद्धा लगाइ जिल्ला प्रशासनबाट म्यद थप गरी अनुसन्धानमा राखिएको जिल्ला प्रहरी कार्यालय डोल्पाका प्रमुख प्रहरी नायव उपरिक्षक अवदेश बिष्टले जानकारी दिए। त्रिपूराकोट बजारमा शान्ती विरुद्धका काम कारवाही गरी रहेको अबस्थामा पक्राउ गरिएको र छानविनको लागि २० देखि २२ दिनसम्म हिरासतमा राखिने प्रहरी निरिक्षक जिपराज थापाले जानकारी दिए।
मृतकको नाममा सामाजिक सुरक्षा भत्ता खाने सचिव र सहलेखापालविरुद्ध मुद्दा,"काठमाडौं : मृतकका नामको सामाजिक सुरक्षा भत्तामा हिनामिना गरेको आरोपमा दैलेख जिल्ला साविक द्वारी गाउँ विकास समितिको कार्यालयका सचिव र सहलेखापालविरुद्ध मुद्दा दायर भएको छ। अख्तियार दुरुपयोग अनुसन्धान आयोगले तत्कालीन गाविस सचिव टिकाराम रेग्मी र लेखापाल छविराम शर्माविरुद्ध सामाजिक सुरक्षा भत्ता हिनामिना गरेको आरोपमा विशेष अदालतमा मुद्दा दायर गरेको हो। सचिव रेग्मीविरुद्ध एक लाख ८४ हजार र लेखापाल शर्माविरुद्ध चार लाख ९७ हजार विगो मागदाबी गरिएको छ। तत्कालीन गाविस सचिव रेग्मीले २०६९०७० को दोश्रो र तेश्रो किस्ता तथा २०७०७१ को प्रथम, दोश्रो, तेश्रो चौमासिकको सामाजिक सुरक्षा भत्ता वितरण नगरी एक लाख ८४ हजार हिनामिना गरेको अख्तियारको आरोप पत्रमा उल्लेख छ। लेखापाल शर्माले २०७१७२ को प्रथम र तेश्रो चौमासिक तथा २०७२०७३ को प्रथम, दोश्रो र तेश्रो चौमासिकको सामाजिक सुरक्षा भत्ता वितरणबापतको तीन लाख ४४ हजार सामाजिक सुरक्षा भत्ता वितरणमा आफ्नै औँठाछाप लगाई बदनियतसाथ रकम निकाली हिनामिना गरेको देखिएको छ। यस्तै कृषि, वन तथा वातावरण शीर्षक बापतको रकम एक लाख ५२ हजार ५७० कामै नगरी बदनियतसाथ हिनामिना गरी भ्रष्टाचारजन्य कार्य गरेको देखिएको आरोप पत्रमा जनाइएको छ। सचिव रेग्मी र लेखापाल शर्माविरुद्ध भ्रष्टाचार निवारण ऐन बमोजिम कारवाहीको माग गरिएको छ।"
"तुइन हटाएर त्रिशूलीमा हालेको पुल सडक खन्दा पुरियो, चेपाङ बस्तीमा समस्या","गोरखा : यहाँको हिक्लुङ गाउँमा वडाअध्यक्षले जथाभावी डोजर चलाउँदा स्थानीयबासीले सास्ती भोग्नपुरेको छ। गण्डकी गाउँपालिका वडा नम्बर ६ का वडाअध्य जीवन गुरुङले विकासका नाममा जथाभावी डोजर चलाएपछि स्थानीय हिँड्ने पुल नै पुरिएको छ। वडाअध्यक्ष गुरुङको योजनामा डोजर लगाएर सडक खन्दा त्रिशूली नदी तर्ने झुलुङ्गे पुल नै माटोले पुरिँदा बन्द भएको छ। पुलमाथि माटो ढुंगा थुप्रिएर अवरोध भएपछि हिक्लुङ, थुम्का र लुप्राङका चेपाङ समुदायलाई आवतजावत गर्न समस्या भएको हो। हिक्लुङ, थुम्का, बालाकी हुँदै लेकजाने बाटो वडालाई आएको बजेटले खनिएको थियो । सडक खन्ने क्रममा डोजर बिग्रेको छ । डोजर अपरेटर पनि बिरामी भएपछि सडक निर्माणको काम अलपत्र परेको छ भने पुलमाथि पुरिएको माटोसमेत नहटाइएको हिक्लुङका स्थानीय एक शिक्षकले अन्नपूर्णलाई जानकारी दिए। चालु आर्थिक वर्षकै बजेटमा उक्त कच्ची सडकको ट्रयाक खनिएको हो । सडक निर्माण सकिएपछि मात्रै पुल पुन: सञ्चालनमा ल्याउने वडाअध्यक्ष गरूङले बताए। एकवर्ष अघिमात्र उक्त झुलुङ्गे पुल निर्माण भएको थियो। उक्त पुल निर्माण हुनुअघि स्थानीयहरू तुइनबाट त्रिशूली तर्दै आएका थिए। 'बाटो निर्माणका क्रममा माथिबाट माटो झर्दा पुल बन्द भएको छ', वडाअध्यक्ष गुरुङले भने, 'सडकको काम सकिने वित्तिकै पुल खोलिहाल्छौं।' आफूले उक्त माटो सफा गर्न आदेश दिइसकेको गाउँपालिका अध्यक्ष होबहादुर राना मगरले बताए। 'केही कमजोरीले त्यस्तो समस्या भएको हो', उनले भने, 'मैले तुरुन्त सफा गर भनिसकेको छु, उनीहरूले सफा गर्दै होलान्।'"
दमौलीमा विप्लवका गतिविधिमाथि कडाई,दमौली : नेपाल बन्दसहितका कार्यक्रमअघि बढेको नेत्रविक्रम चन्द विप्लव नेतृत्वको नेकपाका नेता कार्यकर्ताका गतिविधिमाथि तनहुँ प्रहरीले कडाई गरेको छ। विस्फोट लगयतका घटना यसपटक पनि दोहोरिन सक्ने भएकाले प्रहरीले पार्टीको गतिविधिमाथि निगरानी बढाएको हो। नाम उल्लेख गर्न नचाहने जिप्रका तनहुँका एक उच्च तहका प्रहरी अधिकृतले गृह मन्त्रालयबाट पार्टीका गतिविधिमाथि कडा निगरानी राख्न सर्कुलर आएको बताए। प्रहरीले डुम्रेबाट नेकपाका जिल्ला कमीटीका सदस्यलाई समेत पक्राउ गरेको छ। घरमै रहेका बेला जिल्ला सदस्य प्रेम शाहीलाई विहान करिब ५ बजे नै गिरफ्तार गरिएको पार्टीका जिल्ला इञ्चार्ज पूर्णजित पुनले बताए। एक प्रेस विज्ञप्ति नै जारी गर्दै उनले पार्टीका शान्तिपूर्ण विरोधका कार्यक्रममा वर्तमान सरकारले हस्तक्षेप गरेको जिकिर गरेका छन्। पुनले विज्ञप्तिमा संकटकाल बिर्साउने गिरफ्तारी भएको जिकिर गरेका छन्।
प्रदेश १ मा दुर्घटना न्यूनीकरण महाअभियान सुरु,"भद्रपुर, झापा : सडक दुर्घटना न्यूनीकरण महाअभियानको दोस्रो चरणको कार्यक्रम फागुन ३० गते बिहीबार झापाबाट सुरु हुने भएको छ । दुर्घटना न्यूनीकरण महाअभियान समितिको आयोजना तथा १ नम्बर प्रदेश ट्राफिक प्रहरी कार्यालयको संयोजनमा हुने दोस्रो चरणको कार्यक्रमको उद्घाटन झापाको बिर्तामोडबाट प्रहरी महानिरिक्षक सर्बेन्द्र खनालले गर्ने मंगलबार आयोजित पत्रकार सम्मेलनमा जानकारी दिइयो । जिल्ला ट्राफिक प्रहरी प्रमुख राजेश राईका अनुसार कार्यक्रममा ३५ लाख भन्दा बढीका ट्राफिक सामाग्री हस्तान्तरण गरिँदैछ । ती सामग्रीमा १० थान मोटरसाईकल, १० थान ब्रेथ लाईजर, १० थान विल लक र ७ सय थान चालकलाई पोशाक छन् । यसैगरी पत्रकार सम्मेलनमा अनारमनी ३ मा रहेको ८ कट्ठा जमिनमा जिल्ला ट्राफिक प्रहरीको ३ तले भवन निर्माण हुने जानकारी दिइयो । उक्त भवनको सोही कार्यक्रममा डिजिटल प्रविधि बाट शिलान्यास गरिने भएको छ । प्रदेश सरकारको २ करोड ५५ लाख रुपैयाँमा कार्यालय सहित सेमिनार हल पनि निर्माण हुने ट्राफिक प्रहरी प्रमुख राईले जानकारी दिए । यसै बिच सडक दुर्घटना न्यूनिकरणको १५ दिने अभियानको शुभारम्भ पनि सोही कार्यक्रम बाट हुने भएको छ । उक्त महाअभियान १ नम्बर प्रदेशका १४ वटै जिल्लामा सञ्चालन हुने प्रदेश ट्राफिकका प्रहरी नायव उपरीक्षक वेद प्रसाद गौतमले बताए । उनका अनुसार न्यूनीकरण अभियान झापामा बिहीबार भए पनि अन्य जिल्लामा चैत १ गतेदेखि सुरु हुनेछ । महाअभियानको समापन भने धरानमा हुनेछ ।"
छोरी बलात्कार गर्ने बाबुलाई ३७ वर्ष कैद,ओखलढुंगा : छोेरीलाई बलात्कार गर्ने बाबुलाई ओखलढुंगा जिल्ला अदालतले ३७ वर्ष ६ महिना कैद सजायको फैसला सुनाएको छ। ओखलढुंगाको सुनकोसी गाउँपालिकाका ३६ वर्षीय एक पुरुषलाई जबरजस्ती करणी तथा हाडनाता करणी मुद्दामा सजाय सुनाएको हो। ओखलढुंगा जिल्ला अदालतका श्रेष्तेदार नेत्रबन्धु पौड्यालका अनुसार हाडनाता करणी तर्फ जन्मकैद अर्थात् २५ वर्ष र जबरजस्ती करणीतर्फ जन्मकैदको आधा सजाय १२ वर्ष ६ महिनागरी दुई कसुरमा ३७ वर्ष ६ महिना सजाय तोकिएको हो। मुलुकी अपराध संहिता कार्यन्वयनमा आएपछि कसुर निर्धारण गरेपछि सजाय निर्धारण गरेर यति धेरै वर्ष कैद फैसला भएको पहिलो मुद्दा यही भएको श्रेस्तेदार पौड्यालले जानकारी दिए। प्रहरी र अदालतले पीडितको पहिचान खुल्ने भएकाले पीडकको नाम सार्वजनिक गरेको छैन। पीडक ०७५ असोज १३ गते १३ वर्षीया छोरीलाई बलात्कार गरेको अभियोगमा पक्राउ परेका थिए। उनी विरुद्ध कात्तिक ८ गते ओखलढुंगा जिल्ला अदालतमा जवरजस्ती करणी तथा हाडनाता करणाी मुद्दा दर्ता भएको थियो। यसअघि पनि पीडक उक्त मुद्दामा पुर्पक्षका लागि कारागारमा थिए।
चीनका गाईले नेपालमा तरङ्ग : आयात गरिए किसान आन्दोलन,"काठमाडौँ : पशुपंक्षी पालन सहकारी संघ नेपालले प्रदेश नम्बर २, ३ र गण्डकी प्रदेशले चीनबाट गाई आयात गर्न गरेको सम्झौता तत्काल खारेज गर्नुपर्ने माग गरेको छ । मंगलबार रिपोर्टर्स क्लब नेपालमा पत्रकार सम्मेलन गरेर संघले चीनबाट गाई आयत गर्ने सम्झौता खारेज गराउन संघीय सरकारको ध्यानाकार्षण गराएको छ । संघका केन्द्रीय अध्यक्ष बाबुराम अधिकारीले प्रदेश सरकारले चीनका कम्पनीसँग गरेको सम्झौता कार्यान्वयनमा आए नेपालका दुई हजाभन्दा बढी सहकारीमा आबद्ध ५ लाख किसान विस्थापित हुने चिन्ता व्यक्त गरे । प्रदेश सरकारले चीनका विभिन्न कम्पनीहरुसँग गरेको सम्झौता कार्यान्वयन भयो भने नेपालका किसानहरु पनि ठूलो मारमा पर्छन्, उनले भने, यहाँ बेरोजगारी सिर्जना हुने अवस्था आउँछ । यसतर्फ राज्यले विशेष ध्यान दिन जरुरी छ । दुग्ध तथा मासुजन्य उत्पादनमा देश आत्मनिर्भर हुँदै गैरहेको अवस्थामा कृषिको सबै क्षेत्रमा वैदेशिक लगानी भित्रँदा स्वदेशी लगानीमा स्थापित कृषिजन्य उत्पादन विस्थापन हुनजाने खतरा पनि अध्यक्ष अधकिारीले औंल्याए । सहकारीमा आवद्ध ५ लाख र त्यो भन्दा बाहिर रहेका ६ लाख गरि ११ लाख किसानहरु विस्थापित हुने अवस्था छ, उनले भने, उनीहरु अब विदेश पलायन हुने खतरा आइसकेको छ । त्यसैले राज्यले यसमा अहिले नै विशेष ध्यान पुर्याउनुपर्छ । अधिकारीले अहिले पनि पूर्वाधारको विकास नहुँदा किसानले उत्पादन गरेका कृषिजन्य सामानहरुले सहज बजार नपाएको पनि दुःखेसो पोखे । अहिले पनि बाटोघाटोको राम्रो सुविधान नहुँदा किसानको वार्षिक ७ लाख मेट्रिक टन दुध खेर गैरहेको छ । स्थानीय तथा प्रदेश सरकारले यसतर्फ पनि ध्यान दिन जरुरी छ, उनले थपे । नेपालका उन्नत नश्लका बाछीहरु स्वदेशमै संरक्षण तथा व्यवस्थापन हुन नसकी अहिले भारततर्फ पलायन भइरहेको पनि अधिकारीले सुनाए । उनले भने,यसतर्फ पनि राज्यले ध्यान दिनुपर्छ । संघले विज्ञप्ती पनि जारी गरेको छ । हालै मन्त्रिपरिषद्बाट पारित भई संसदमा निर्णयार्थ पेश भएको कृषिमा विदेशी लगानी भित्र्याउन खुला गर्ने विधयक र नेपाल सरकारका माननीय अर्थमन्त्री युवराज खतिवडाको तहबाट मन्त्रीस्तरीय निर्णय गरी प्रदेश २, ३ र गण्डकी प्रदेशलाई चिनबाट गाई आयात गर्न सहमति दिइएको र सोही आधारमा प्रदेश नं २, ३ र गण्डकी सरकारले चिनबाट गाई ल्याउन गरेको सम्झौता प्रति हाम्रो ध्यानाकर्षण भएको छ, विज्ञप्तीमा भनिएको छ । नेपालमा पशुजन्य उत्पादनको आपूर्ति हालसम्म पनि निर्वाहमुखी किसानहरुबाटै हुँदै आएको संघले जनाएको छ । संघका अनुसार नेपालमा पछिल्लो तथ्याङ्ग अनुसार दुधालु गाईको संख्या १२ लाख रहेकोमा करिब ४ लाख गाई उन्नत नश्ल सुधार गरिएको छ । चिनियाँ गाई आयातसम्बन्धी सम्झौता तत्काल खारेज गरी कृषि तथा पशुपालन क्षेत्रमा विदेशी लगानी रोक्न कृषिमा विदेशी लगानी भित्र्याउन खुला गर्ने विद्येयक तत्काल फिर्ता लिन यस संघ सरकारसँग जोडदार माग गर्दछ ।"
स्कुल बसले किचेकी बालिकाको मृत्यु,कालिकोट : जिल्लाको खाँडाचक्र नगरपालिका२ हुल्म बजारमा स्कुल बसले किचेर गम्भीर घाइते भएकी बालिकाको मृत्यु भएको छ । खाँडाच नगरपालिका२ निवासी २ वर्षिया बर्षा शाहीको उपचारका क्रममा प्रदेश अस्पताल सुर्खेतमा मृत्यु भएको हो । जिल्ला प्रहरी कार्यलय कालिकोटले जनाएको छ । प्रहरीकाअनुसार सोमबार जिल्ला सदरमुकाम मान्मस्थित बालविकास बोर्डिङ स्कुलको भे १ ख २३८२ नम्बरको बसले हुल्म बजारमा ठक्कर दिँदा गम्भीर घाइते भएकी बालिकाको जिल्ला अस्पताल कालिकोटमा समान्य उपचार पछि थप उपचारका लागि कर्णाली प्रदेश अस्पताल सुर्खेतमा रिफर गरिएको थियो । घाइते बालिकाको प्रदेश अस्पताल कालागाँउ सुर्खेत पुगेपछि अस्पतालमै मृत्यु भएको प्रहरीको भनाइ छ ।
"अस्तव्यस्त ट्राफिक महाशाखा, पहुँचवालाकै बोलवाला","काठमाडौं : बिहान ११ बजे महानगरीय ट्राफिक प्रहरी महाशाखा पुगेकी उमा गिरी लाइसेन्स (सवारीचालक अनुमतिपत्र) कहाँबाट फिर्ता लिने भनेर अलमलमा थिइन्। हातमा कागजपत्र बोकेकी उनले अन्य सेवाग्राहीसँग सोधिरहेकी थिइन्, कहाँ जानु, के गर्नु ? संवाददाताको तपाईं यहाँ किन आउनुभएको ? भन्ने जिज्ञासामा उनको जबाफ थियो, छोराले मोटरसाइकल चलाउँदा लेन अनुशासन उल्लंघन गर्यो रे, कक्षा लिएर गएको छ। लाइसेन्स लिन आएकी, कहाँबाट पाइन्छ ? मोटरसाइकल छोराले चलाए पनि आफ्नै नाममा दर्ता रहेकाले उनी लाइसेन्स लिन महाशाखामा पुगेकी हुन्। गिरी पहिलोपल्ट महाशाखा पुगेकी भने होइनन्। उनी यसअघि पनि दुईपटक लाइसेन्स लिन पुगिसकेकी रहिछन्। उनले नागरिक बडापत्र कता छ भनेर नहेरेकी पनि होइनन्, तर कतै देखिनन्। सबै सरकारी कार्यालय बडापत्र अनिवार्य राख्नुपर्ने नियम भएकाले उनले सोधिन्, यहाँ त बडापत्र रैनछ कि क्या हो? महाशाखाको बडापत्र सेवाग्राहीले सहजै देख्ने ठाउँमा छैन। त्यसैले अधिकांश सेवाग्राही अलमलमा पर्ने गरेका छन्। अमृत नगरकोटी (नाम परिवर्तन) अघिल्लो सोमबार मापसे कारबाहीमा परे। भोलिपल्ट बिहान ११ बजे कक्षा लिन महाशाखा पुगे। कक्षा सुरु भइसकेपछि पुगेका उनले थप एक घन्टा कुर्नुपर्यो। नगरकोटीजस्तै अरू धेरै सवारीचालक कक्षा लिन पालो कुरिरहेका थिए। कारण हो ठाउँ अभाव। ट्राफिक प्रहरीले विनाशकारी भूकम्पका बेला संयुक्त राष्ट्रसंघले दिएको एउटै पालभित्र मापसे र लेन उल्लंघन गर्नेलाई लक्षित गरी फरकफरक समयमा कक्षा सञ्चालन गरिरहेको छ। लेन र मापसे कारबाहीमा परेका चालकले ब्लुबुक र लाइसेन्स छुट्टाछुट्टै झ्यालबाट लिने व्यवस्था छ। तर कागजपत्र फिर्ता लिने व्यवस्था सहज छैन। यत्रो भीड छ, अलि व्यवस्थित गर्नुपर्छ नि, पर्साका रोहित तिवारी भन्दै थिए, टोकन प्रणाली राखिदिएको भए ठेलमठेल गर्नु त पर्दैनथ्यो। जरिबाना चिट दर्ता गर्नेदेखि लाइसेन्सब्लुबुक लिने ठाउँसम्म भीड देखिन्थ्यो। केहीले झ्यालका भित्तामा राखिएका टेलिभिजनमा ट्राफिक दुर्घटनासम्बन्धी चेतनामूलक कार्यक्रम हेरेर पनि समय बिताइरहेका थिए। महानगरीय ट्राफिक प्रहरी महाशाखा प्रमुख एसएसपी वसन्तकुमार पन्तको मोबाइलमा घन्टी बज्यो। फोनमा थिए एक सांसद। सांसदको आग्रहपछि पन्तले भने, हुन्छहुन्छ पठाइदिनोस्। के रहेछ हेरौंला। अनि पन्त गफिन थाले। ट्राफिक कारबाहीमा परेका उच्च ओहोदा र पहुँचवाला व्यक्ति सकेसम्म कागजात लिन महाशाखामा जान चाहँदैनन्। किनकि ट्राफिक कारबाहीमा परेकाहरूले अनिवार्य रूपमा एक घन्टा कक्षा लिनुपर्ने हुन्छ। त्यसैले उनीहरूले फोन गर्ने गरेको एसएसपी पन्तको अनुभव छ। व्यापारी, कलाकार, नेता, सांसददेखि मन्त्रीसम्मका व्यक्तिको फोन आउनु उनका लागि नौलो होइन। उनका अनुसार मापसे कारबाहीमा परेकाहरू सकेसम्म कक्षा लिन नपरोस् भन्ने चाहन्छन्। मापसे कारबाहीमा परेर कक्षा लिन आएकी काठमाडौं चन्द्रागिरीकी एक महिला मास्क लगाएर पालो कुरेर बसेकी थिइन्। कक्षा लिनुपर्दा अप्ठ्यारो लागेको गुनासो उनको थियो। उनीजस्तै त्यहाँ आउने अधिकांश व्यक्ति मापसे कक्षा लिनुपरेकोमा असहज मानिरहेका थिए। कक्षा लिइसकेपछि भने ती महिला खुसी देखिन्थिन्। यहाँ नयाँ केही सिकाउने होइनन्। हामीले थाहा पाएकै विषय हो, ती महिलाले भनिन्, कक्षा लिइसकेपछि जिम्मेवार बन्न प्रेरित गर्दाे रहेछ। पहिला कक्षा लिन नपाए हुन्थ्यो जस्तो लागेको थियो। अहिले खुसी छु। उनका अनुसार कक्षा सचेतनामूलक हुँदो रहेछ। काठमाडौं उपत्यकाको ट्राफिक व्यवस्थापनको जिम्मा लिएको महाशाखामा सुधार गर्नुपर्ने धेरै विषय छन्। ट्राफिक प्रहरीका कामकारबाही स्मार्ट र प्रविधिमैत्री बनाउने उद्घोष धेरै हाकिमले गरे। तर सेवाग्रही अलमलिन छाडेका छैनन्। महाशाखामा डिएसपी हुँदै एसपी, एसएसपी र डीआइजीसम्म हाकिम बने। अहिले भने नेतृत्वको पद खुम्च्याएर एसएसपीलाई प्रमुख बनाइएको छ। आइतबार महाशाखा पुग्दा ट्राफिक प्रहरीका जवान र जुनियर अधिकृत यताउता भौंतारिरहेका थिए। कारबाहीमा परेका चालक चिट देखाउँदै झ्यालझ्यालमा पुगेर अब कता जाने ? भन्दै प्रश्न गर्दै थिए। ट्राफिक र दुर्घटनासम्बन्धी चेतना अभिवृद्धि गराउने दायित्व अन्य निकायसँगै ट्राफिक प्रहरीको पनि हो। तर महाशाखा वरिपरि ट्राफिक चेतनासम्बन्धी पोस्टर र स्लोगन देख्न पाइँदैन। व्यवस्थापन शून्य कारबाहीमा परेका चालकको भीड बिहानैदेखि सुरु भइसकेको थियो। पाँच नम्बर झ्यालमा मौरीको गोलोझैं सेवाग्राहीको भीड थियो। भित्रबाट पख्नुस् है पालो आउँछ। धेरै हल्ला नगरी बसिदिनुहोला भन्दै एक ट्राफिक प्रहरी अनुरोध गर्दै थिए। कोठाभित्र सांकेतिक टेप लगाएर राखिएका ब्लुबुक र लाइसेन्सको चाङ देखिथ्यो। सेवाग्राहीले चिट दिएपछि नम्बरका आधारमा ट्राफिक प्रहरीले कागजात सुम्पन्थे। लेन अनुशासनको एकघन्टे कक्षा लिएर आएपछि कारबाही रसिदमा ट्राफिकले लगाइदिएको छापका आधारमा सेवाग्राहीले कागजात फिर्ता पाउँथे। लाइनमा बसेका अधिकांश सवारीचालकको गुनासो थियो, सानातिना गल्तीमा पनि प्रहरीले दुःख दिन्छ। पैसा बुझाउनेको भीड अहिले ट्राफिकले गर्ने सबै कारबाहीबापत चालकले तिर्ने जरिबाना सीधै बैंकमा जम्मा गर्ने व्यवस्था छ। यसका लागि महाशाखा हाताभित्र ग्लोबल आइएमई बैंकको काउन्टर खडा छ। जरिबाना तोकिएको रकम बैंकमा बुझाउनेको भीड पनि बाक्लै थियो। बैंकका कर्मचारी आफ्नै सुरमा देखिन्थे। ट्राफिक महाशाखाको खाता नम्बरअनुसार अन्य बैंकमा पनि जम्मा गर्न सकिने प्रावधानबारे धेरै सेवाग्राही बेखबर देखिन्थे। केही भने महाशाखामै पुगेपछि बैंक पनि कार्यालयमै भएकाले बुझाउन सजिलो भएको भन्दै थिए। महाशाखाका अनुसार दैनिक एक हजार पाँच सयदेखि दुई हजार चालक कारबाहीमा पर्छन्। यसबापत दैनिक सातदेखि १० लाख रुपैयाँ संकलन हुने गरेको छ। महानगरको काउन्टर अव्यावहारिक महाशाखाकै हाताभित्र काठमाडौं महानगरपालिकाको काउन्टर छ। महानगर प्रहरीले सडकमा जथाभाबी पार्किङ गरेका सवारीसाधनलाई उठाएर महाशाखामै पुर्याउँछ। सवारीधनीले मोटरसाइकलको हकमा हजार रुपैयाँ र चारपांग्रेको बढीमा पाँच हजार रुपैयाँसम्म महानगरको काउन्टरमा बुझाउनुपर्छ। महाशाखामा पार्किङ अभाव रहेका बेला महानगरको उक्त काउन्टरले थप अव्यवस्थित बनाएको छ। सवारी सडकबाट उठाउन व्यापारिक प्रयोजनबाहेक महानगरले लामो ढाला हालेर ट्रक सञ्चालन गर्दै आएको छन्। ती ट्रक महाशाखा छिरेपछि झन् अस्तव्यस्त देखिन्थ्यो। एक ट्राफिक प्रहरी जवान भन्दै थिए, जरिबाना महानगरपालिकाले लिने भएपछि किन महाशाखामा कार्यालय राखेको होला ? यसलाई महानगरपालिकाकै हाताभित्र वा अन्य स्थानमा राखेमा थप व्यवस्थित हुन्थ्यो। महाशाखामा पुग्ने सेवाग्राही नजिकैको यलम्बर पार्टी प्यालेसमा पार्किङ गर्न बाध्य छन्। एक सेवाग्राहीले भने, पार्किङ पनि यहीं भइदिएको भए राम्रो हुन्थ्यो। महाशाखा हाताभित्र भने ट्राफिकका हाकिमले चढ्ने सवारीसाधन र्याकर पार्क गरेर राखिएका छन् भने चोरी र दुर्घटनापछि ल्याइएका सवारीसाधन पनि त्यहीं छन्। ट्राफिकलाई कसैले चासो दिएन : एसएसपी वसन्तकुमार पन्त उपत्यकाका सडकमा दैनिक १४ लाख बढी सवारीसाधन गुड्छन्। अन्य प्रदेशमा दर्ता भएका करिब २० लाख सवारीसाधनको चाप पनि राजधानीमै छ। बाटो र सडकको भौतिक पूर्वाधारबारे कसले सोच्ने ? जाम भएपछि सबै जिम्मेवारी ट्राफिकमै ठोकिन्छ। यसका सरोकारवाला अन्य निकाय पनि हुन्। ट्राफिक कामकारबाही प्रविधिमैत्री होस् भन्ने हाम्रो उद्देश्य हो। कुर्सीमा बसेर माउस चलाएको भरमा नियम उल्लंघन गर्ने सवारीचालकलाई कारबाही र सडकको जाम व्यवस्थापन गर्न पाऊँ भन्ने हाम्रो चाहना हो। सडकमा ट्राफिक लाइट नभएको आवाज धेरैले उठाएका छन्। सडकको क्षमताभन्दा बढी सवारीसाधन भएपछि ट्राफिक लाइट भएर पनि समस्या समाधान हुन सक्दैन। सवारी दर्ता अनुमति र रुट यातायात व्यवस्था विभागले दिन्छ। हामीलाई जानकारी हुँदैन। अब कति दिन ट्राफिक जवानले हात हल्लाएर सवारी व्यवस्थापन गर्ने ? यातायात व्यवस्था विभाग र सडक विभाग छिट्टै ट्राफिक लाइट हाल्ने कुरा गर्छन्। जेब्राक्रसका लागि बजेट छैन रे। अनि ट्राफिकको काम हो र लाइट हाल्ने ? योजना बनाएर उपल्लो तहमा पेस गर्दा सबै हुन्छ भन्छन्। तर स्वीकृत हुँदैन। ट्राफिक व्यवस्थापनबारे कसैले चासो दिएको पाइँदैन। कार्यालय व्यवस्थापनमा धेरै सुधार आवश्यक छ। सीसीटीभी मनिटरिङ कक्षलाई व्यवस्थित गर्ने ओजना छ। अहिले सवारी जाम भएनभएको मात्रै लाइभ हेरेर फिल्डमा ट्राफिक परिचालन गर्न सकिन्छ। मापसे र लेन उल्लंघनमा परेका चालकलाई कक्षा लिन हल निर्माण भइरहेको छ। केही दिनमै आरामदायी कोठामा राखेर कक्षा सञ्चालन गर्ने तयारीमा छौं। झ्यालझ्याल धाएर कागजपत्र लिने झन्झटबारे धेरै गुनासा आएका छन्। त्यसलाई व्यवस्थापन गरेर डिजिटल प्रणालीमा कसरी जान सकिन्छ भनेर गृहकार्य गरिरहेका छौं।"
जब रुद्रायणी मन्दिरमा गिद्ध बस्यो,"ललितपुर : करिब सय वर्षपहिले खोकनाको (विस १५७० तिर बनेको) रुद्रायणी मन्दिरमा गिद्ध आएर बस्यो। गिद्ध बस्नुको अर्थ अशुभ मानिन्छ। मन्दिरमा गिद्ध आएपछि ज्योतिषीलाई हेराउन जाँदा समस्त खोकनामै अशुभ हुने भनियो। त्यसपछि (पञ्चबलि) राँगा, थुमा भेडा, बोका, हाँस र माछा बलि दिने परम्परा थालनी भयो। रुद्रायणी मन्दिरमा चढाएको पञ्चबलिको प्रसाद खोकनाभरि बाँड्न थालिएको किंवदन्ती रहेको खोकनाका रामहरि महर्जनले सुनाए। खोकनाकै रुद्रायणी माविमा अध्यापन गराउँदै आएका महर्जनका अनुसार मन्दिरमा गिद्ध आएपछि मात्रै पञ्चबलि दिन थालिएको हो। तर, भोज खाजे चलन भने धेरै पछि मात्र सुरु भएको उनले बताए। प्रत्येक वर्ष घोडेजात्राभन्दा अघि फागुनमा रुद्रायणी मन्दिरमा पूजा गर्ने र भोज खाने चलन छ। खोकनाका सात सय घरपरिवारले एकै ठाउँमा भोज खाने गरेको उनले जानकारी दिए। खोकनाकै ६५ वर्षीय शिवलाल महर्जनका अनुसार प्रत्येक घरबाट चार पाथी धान उठाइन्छ। इच्छा लाग्नेले भोजका लागि चाहिने तेल, मसला, तरकारी र पैसालगायत दिने गर्छन्। प्रत्येक घरको एक जना भोजमा सहभागी हुनुपर्छ। खोकनावासी भोजमा लसुन प्रयोग गर्दैनन्। मन्दिरका पुजारी कपाल काट्दैनन्। उनीहरू लसुन र कुखुराको मासु खाँदैनन्। सबैभन्दा पाका उमेरकालाई उनीहरू थकाली भन्छन्। तिनै थकाली पूजामा सक्रिय हुन्छन्। खोकनामा जम्मा ४६ जना देवताका परिवार मिलेर एउटा गुठी बनेको छ। यही ४६ परिवारले भोजको सम्पूर्ण तयारी गर्नुपर्ने हुन्छ। पदअनुसार आफ्नो स्थान तय हुन्छ। भोज खाँदा पनि पदअनुसार मिलेर बस्नुपर्ने हुन्छ। महर्जनले भने, सबैभन्दा धेरै उमेर भएकालाई अगाडि राखिन्छ, त्यसपछि क्रमशः मिलेर बस्नुपर्ने हुन्छ। रुद्रायणी मन्दिरका पुजारी आधा घण्टा हिँडेर बागमती नदीबाट जल ल्याई पूजा गर्छन्। तर, हिजोआज बागमतीको पानी दुर्गन्धित र फोहोर भएकाले खोलाछेवैको कुवाबाट पानी ल्याएर पूजा गर्ने गरिन्छ। सनई, दमाहालगायत बाजासँगै रुद्रायणीलाई पञ्चबलि दिने परम्परा रहेको स्थानीय बताउँछन्।"
एक पाथी मकै पिस्न दुई दिन,"मकवानपुर : राक्सिराङ गाउँपालिका५ स्थित लाइसिराङमा सञ्चालित घट्ट बन्द हुने अवस्थामा पुगेको छ। सोही स्थानका मानबहादुर मोक्तानले सञ्चालन गरेको घट्ट पानी अभावमा दैनिक तीनचार घण्टा मात्र चल्ने गरेको बताए। गाउँमा मकै, कोदो, फापरलगायत खानेकुरा पिस्न अन्य विकल्प छैन। सामल पिस्न पालो पर्खिंदा २ दिनसम्म लाग्ने उनी बताउँछन्। मोक्तानले ०५० सालसम्म जिर्खी खोलामा घट्ट चलाउँदै आएका थिए। घट्ट सञ्चालन गरेको आम्दानीबाट सात जना परिवारको दैनिकी चलिरहेको थियो। तर, ०५० सालको बाढीले घट्ट बगाइदियो। त्यही ठाउँमा फेरि घट्ट बनाउन नसकेपछि उनी लाइसिराङतर्फ मोडिए। आफन्तको जग्गा भाडामा लिएर लाइसिराङ खोलाछेउमा पानीघट्ट बनाए। उनले भने, अहिले पनि कुलोमा पानी थुनेर चलाउनुपर्ने बाध्यता छ। दुई घण्टा कुलोमा पानी थुनेपछि मात्र आधा घण्टा उनको घट्ट चल्छ। खोलामा पानी सुक्दै गएपछि उनले १० वर्षअघि काठको भमरा निकालेर फलामको छरितो भमरा हालेका थिए। थोरै पानीबाट घुम्ने भमरालाई पुग्ने पानी पनि नभएपछि माघदेखि जेठसम्म कुलोमा पानी जम्मा गरेर घट्ट चलाउनुको उनीसँग विकल्प छैन। मैले घट्ट सुरु गर्दा खोला तर्दा पनि बगाउने पानी थियो, हेर्दाहेर्दै पानी सुक्यो, मोक्तानले भने, अझ ०७२ सालको भूकम्पपछि त केही समय ठूलै मूल फुटेर खोला बगेको थियो तर पछिल्लो समय पानी सुक्दै गयो। जथाभावी जंगल फँडानी र जलवायु परिवर्तनले पनि पानीको मुहान सुक्दै गएको उनको भनाइ छ। घट्ट चलाउने पानी जम्मा गर्न कुलो थुन्दै मानबहादुर। तस्बिर : कृष्ण सारु मगर पानी अभावले घट्ट नियमित नचल्ने भएपछि एक दिन पालो कुरेर सामल लिन आउने गरेको निगुरेटारकी विमला तामाङले बताइन्। उनले भनिन्, पानी सुकेर घट्ट नचल्दा एक पाथी मकै पिस्न पनि दुई दिनसम्म पर्खनुपर्छ। करिब सय परिवारको कोदो, मकैलगायत अन्न पिस्ने उनी पाथीको एक माना ज्याला लिने गर्छन्। खानेपानीको समस्या उस्तै गाउँको बीचमा रहेको मोक्तानको घट्टजस्तै यहाँका विपन्न तामाङ र चेपाङहरूको दैनिकी पनि पानीकै समस्याले कष्टकर बन्दै गएको छ। जिर्खी डाँडामा २० घर तामाङ र चेपाङ परिवारको बसोवास छ। भूकम्पपछि गाउँमा पाइपबाट ल्याएको खानेपानीको मुहान नै सुकेपछि उनीहरू लाइसिराङ खोलाकै पानीमा निर्भर छन्। घरबाट खोला आइपुग्न आधा घण्टा ओरालो हिँड्नुपर्छ, जसोतसो खानेपानी लगे पनि सागपात उब्जाउन सकेको छैन, स्थानीय रिना चेपाङले भनिन्। जिर्खीडाँडासँगै निगुरेटार, देबीटार र लाइसिराङ आसपासमा रहेका खानेपानीको मुहान र कुवा सुक्दै गएको लाइसिराङका सजीवन चेपाङले बताए।"
"ग्यास सिलिण्डर चुहावट भई आगलागी, ६ जना घाइते","बिर्तामोड : झापाको कचनकवलमा खाना पकाउने ग्यास सिलिण्डर चुहावट भई आगलागी हुदाँ एक भारतीयसहित ६ जना घाइते भएका छन् । सोमबार बेलुका ७ बजे खाना पकाउने क्रममा ग्यास सिलिण्डर चुहावट भई आगलागी भएको बताइएको छ । आगलागीमा परी कचनकवल ५ स्थित पाठामारी निवासी ३० वर्षीया भारतीदेवी यादव, ६ वर्षीया नियाकुमारी यादव, ८ वर्षीय आयुष यादव, २९ वर्षीय शिवकुमार यादव, १८ वर्षीया रामप्रसाद यादव र भारत किशनगञ्ज निवासी २९ वर्षीया चन्द्राकुमारी यादव घाइते भएका हुन् । घाइतेको ओमसाई पाथिभरा अस्पताल भद्रपुरमा उपचार भइरहेको छ । आगलागीमा परी उनीहरुको शरीरका विभिन्न भाग जलेको अस्पतालका जनसम्पर्क अधिकारी मनोज दाहालले बताए । घाइते सबैको सोमबार राति देखिनै आकस्मिक कक्षमा राखी उपचार भइरहेको जिल्ला प्रहरी कार्यालय झापाका प्रहरी नायब उपरीक्षक मेहन्द्रकुमार श्रेष्ठले जानकारी दिए ।"
ग्यास पड्किँदा एकै परिवारका ६ घाइते,"भद्रपुर, झापा : झापामा सोमबार ग्याँस सिलिन्डर पड्केर आगालागी हुँदा एकै परिवारका ६ जना जलेर घाइते भएका छन् । झापाको कचनकवल गाउँपालिका वडा नम्बर ५ मा पर्ने नेपाल भारत सीमास्तम्भ १२ नम्बर पिल्लर भएको छेउको किल्ला बस्तीमा रहेको एक घरमा बेलुका ७ बजे ग्याँस पड्किएको हो । घाइते हुनेमा २८ वर्षीया भारतीकुमारी यादव, २९ वर्षीय शिवकुमार यादव, १९ वर्षीया चन्द्राकुमारी यादव, १८ वर्षीय रामप्रसाद यादव, ६ वर्षीया नियाकुमारी यादव र ५ वर्षीय आस्मक यादव रहेको घाइते परिवारका सदस्य कमल यादवले बताए । भारतीकुमारी यादवको अवस्था गम्भीर रहेको अस्पतालले जनाएको छ । ओम साई पाथिभरा हस्पिटल भद्रपुरका डा शशि के सिंहका अनुसार आई सि यूमा उनको उपचार हुँदैछ । 'शरीरको पूरै भाग जलेकोले अवस्था जटिल छ । तर अहिले नै केहि भनिहाल्ने अवस्था छैन,' डा सिंहले भने ।"

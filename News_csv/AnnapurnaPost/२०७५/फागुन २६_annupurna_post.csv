शीर्षक,विवरण
स्थायित्वको पहलकदमी,"सरकार र स्वतन्त्र मधेस गठबन्धन बीच भएको एघारबुँदे सहमतिले जनतामा एक प्रकारको राजनीतिक स्थायित्व र शान्तिको संकेत मिलेको छ। मुलुक नै टुक्रा पार्ने योजना बोकेर त्यहीअनुरूपको गतिविधि चलाइरहेको समूह एकाएक अखण्ड नेपालको पक्षमा उभिनु सामान्य होइन। यो सानो वा घरेलु प्रयासले मात्र सम्भव पनि थिएन। मुलुकभित्रबाहिर जहाँबाट प्रयास भए पनि सकारात्मक छ। सायद यही भएर होला प्रमुख प्रतिपक्षी दल नेपाली कांग्रेसलगायतले सरकारको यो कदमलाई स्वागत गरेका छन्। यद्यपि सहमतिका बुँदाहरूले राजनीतिक विवाद र अन्योल निम्त्याएको छ। सरकारले केही हतार गरेजस्तो देखिएको छ। सत्तासीन दल र सत्ताबाहिर रहेका केही नेता गणले सहमतिको दोस्रो बुँदाबारे स्पष्ट हुनुपर्ने धारणा राखेका छन्। छुट्टै राज्यबारे जनमत झैं बुझिने उक्त पंक्तिलाई सरकारले स्पष्ट पार्नुपर्ने धारणा उनीहरूको छ। राष्ट्रिय सुरक्षा परिषद्मै कैयन् बहस भएर पृथकतावादीविखण्डनकारी भनेर चिनिएको समूहलाई वार्तामा ल्याउने कार्य स्वागतयोग्य रहँदारहँदै पनि उनीहरूले उठाउँदै आएको विषयमा सहमति गरिनुले मुलुक झन् खतरनाक मोडतर्फ जान सक्ने मत पनि छ। दोस्रो बुँदामा असन्तुष्टिहरूलाई जनअभिमतमा आधारित लोकतान्त्रिक विधिबाट समाधान भन्ने विषय के हो स्पष्ट छैन। त्यही बुँदामा टेकेर राउतले सामाजिक सञ्जालमा जनमतसंग्रह हुने विषय सरकारले स्वीकार गरेको लेखिसकेका छन्। सम्झौताको मसी नसुक्दै यो तहमा बहस हुनु राम्रो होइन। जनमत संग्रहबारे त्यसको निकास विन्दु खुलाउन प्रधानमन्त्री केपी ओलीसँग केही नेताहरूले आग्रह गरेका छन्। हुन त यो वार्तामा सत्तासीन दल नेकपाका अर्का अध्यक्ष पुष्पकमल दाहालसमेतले पनि ढिलो गरी जानकारी पाएको विषय दलभित्रै बहसमा छ। ओलीका विश्वासपात्रहरू मात्र सामेल छलफलले यहाँसम्म आएको समझदारीलाई सकारात्मक रूपमा अघि बढाएर बाह्य चलखेल रोक्न आवश्यक छ। सुरक्षा निकायले बाह्य शक्तिले स्थापित गरेको पात्र भन्दै आएको थियो। हुन पनि युरोपियन युनियन (ईयू) ले बेलाबेलामा भेटिरहँदा तत्कालीन प्रधानमन्त्री सुशील कोइरालाले युरोपियन युनियनका तत्कालीन राजदूत रिन्छे टिरेन्कलाई कूटनीतिक समूहमै हप्काएको विषय चर्चामा थियो। तत्कालीन सम्पर्क र प्रधानमन्त्रीको तहबाट राजदूतलाई सीधै हप्काएको पाटोबाट पनि यो यस्ता घटनालाई पर्गेल्नुपर्ने हुन्छ। तत्कालीन घटना स्मरण गर्दा तराईमा राउत समूहलाई शक्ति राष्ट्रको युरोपेली खेमा बढी हावी देखिएकाले दुई छिमेकको चासो के थियो स्मरण गर्न जरुरी छ। कतिपय विषय आफैंमा अनुत्तरित हुन्छन्। सरकारले यस्ता गम्भीर कूटनीतिक चासोसमेत जोडिएको विषयलाई कत्तिको ध्यानमा राखेर काम अघि बढाएको छ, भविष्य त्यसमै निहित हुन्छ र त्यो अर्थपूर्ण रहन्छ। मुलुकको अखण्डतामाथि नै आँच आउने गतिविधि गरिरहेको समूहलाई कारबाही गर्न सरकारको आदेश मागिरहेको अवस्थामा सम्झौता भएको छ। सम्झौताले कसलाई बल पुग्ने हो त्यो भविष्यले बताउला। एक छिमेकमा निर्वाचन र हिन्दुत्वको विषयले ठूलो रूप लिइरहँदा यो प्रकारको सहमति एक समूहको सुरक्षित अवतरणका रूपमा विश्लेषण भइरहेको छ। रक्षामन्त्री भइसकेका सत्तारीधारी दल नेकपा नेता भीम रावलबाट आएको अभिव्यक्ति पक्कै ख्यालख्याल होइनन्। सरकार र राउतबीच भएको सम्झौता दुई देशबीच भएको सम्झौता झैं रहेकाले गम्भीरतासाथ लिनुपर्ने उनको धारणा छ। देश टुक्रा पार्ने घोषणाका विषय हटाउनेभन्दा जनमत संग्रहमा जानसक्ने झंै भाषा प्रयोग हुने कार्य आफैंमा शंकास्पद रहेको उनको धारणा छ। जनअभिमतबाट भनिने शब्द जनमतसंग्रहलाई झक्झक्याएको छ। सर्वोच्च अदालतले राउतलाई बिहीबार रिहा गरेर सहमतिको हस्ताक्षर कार्यक्रम सहज बनाउन मद्दत पुर्याएको पक्षबाट पनि यसलाई विश्लेषण गर्दै दिगो शान्तिको पहलमा लाग्न आवश्यक छ। जहाँ जसरी मिलेको भए पनि यो प्रयास राम्रो छ। यसमा सरकार नचुकी द्वन्द्वरत अन्य पक्षलाई पनि मूलधारमा ल्याउन जरुरी देखिन्छ।"
नेकपाका एक नेता : जसले गर्लफ्रेन्डको हत्या गरेर सप्तकोसीमा फालिदिए,"विराटनगर : सत्तारुढ दल नेकपा बेलबारीका नेता योगेन्द्र गुरुङले हत्या गरेर सप्तकोसी नदीमा फ्यालिदिएको भनिएको एक महिलाको शव तीनदिनसम्म खोज्दा पनि फेला पर्न सकेको छैन । फागुन १७ गते शुक्रबार रातिदेखि हराइरहेकी मोरङको बेलबारी नगरपालिका४ की २६ वर्षीय रमिला राईको हत्या गरेर शव गायव बनाउन कोसी व्यारेजको पुलबाट नदीमा फ्यालेको खुले पनि शव भने फेला पर्न नसकेको प्रहरीले जनाएको छ । हत्यापछि फरार गुरुङलाई प्रहरीले तीन दिन अघि इलामबाट पक्राउ गरेको थियो । प्रहरीले शुक्रबारबाटै सप्तकोसी नदी आसपासमा शवको खोजी गरिरहेको छ । आइतबारबाट शवको खोजीका लागि बेलबारीका स्थानीय बासिन्दाले पनि प्रहरीलाई सहयोग गरेका थिए । आइतबारबाट पौडी खेल्न जान्ने दक्ष प्रहरी टोलीसमेत शवको खोजीमा जुटेको छ । डुंगासहित पौडीबाज प्रहरी टोलीले खोजतलास व्यापक बनाए पनि साँझसम्म शव फेला पार्न नसकिएको मोरङ प्रहरी प्रमुख एसपी मनोजकुमार केसीले बताए । इलाका प्रहरी कार्यालय बेलबारीका प्रहरी निरीक्षक रामकुमार राई आफै शवको खोजीमा खटिएका छन् । हामीले दक्ष प्रहरी खटाएरै शवको खोजी गरिरहेका छौं । स्थानीय बासिन्दाले पनि यसमा सहयोग गरिरहेका छन्, केसीले भने, तर शव फेला पर्न सकेको छैन । पानीको ठूलो भँगालोमा फ्यालिदिएर बगाएर अन्यत्र पुयाएका कारण फेला पर्न नसकेको हुन सक्छ । शवको खोजतलासका लागि खटिएको टोली आइतबार साँझ फिर्ता भएको छ । रात परेको र आँखा नदेखिने भएपछि शवको खोजी कार्य स्थगित गरेर टोली फर्किएको छ, केसीले भने, सोमबारबाट पुनः शव खोजीमा विशेष प्रहरी टोली परिचालित हुने छ । शव नभेटिएकै कारण प्रहरीले गुरुङमाथि म्याद थप गरेर अनुसन्धान अघि बढाउन पनि सकेको छैन । पक्राउ परेपछि तत्कालिन एमालेको बेलबारी नगरका पूर्व अध्यक्षसमेत रहेका गुरुङ आफैले घरमै हत्या गरेर शव गायव बनाउन नदीमा लगेर फ्यालिदिएको खुलेको प्रहरीको भनाइ छ । गुरुङले दिएको बयानका आधारमा प्रहरीले लगातार कोसी नदी आसपासमा खोजतलासलाई व्यापक बनाएको हो । हत्या हुँदा शव फेला पर्नु पर्ने हुन्छ । कोसी नदीमा फ्यालेको बताएकाले खोजीलाई निरन्तरता दिने काम भइरहेको छ, केसीले भने, घटनामा अरु प्रमाण पनि जुट्नु पर्छ । सबै प्रमाण संकलन गरेर घटनासँग जोड्दै अनुसन्धान गर्ने काम भइरहेको छ । प्रहरीले गुरुङले प्रयोग गर्दै आएको बा १५ च ७९१६ नम्बरको कार भने घरैबाट नियन्त्रणमा लिएको छ । गुरुङले आफ्नै घरमा महिलाको हत्या गरेपछि बोरामा पोको पारेर शव यही गाडीमा राखेर कोसी ब्यारेज पुर्याएर २९ नम्बर गेटबाट नदीको भँगालोमा फ्यालेको प्रहरीलाई बताएका छन् । गुरुङले बताए अनुसार खटिए पनि प्रहरीले शव भेटिन सकेको छैन । बेपत्ता भएकै रात महिलाको हत्या भएको खुलेको प्रहरीको भनाइ छ । प्रहरीका अनुसार घटना भएको साँझ योगेन्द्र रमिलासँगै उनकी एक जना साथी र अर्का एकजना युवक समेतलाई लिएर घरबाट दोहोरीमा जाने भन्दै निस्किएका थिए । त्यस दिन उनीहरु सुन्दरहरैंचास्थित विराटचौकस्थित एउटा रेष्टुरेण्टमा गएको खुलेको छ । शुक्रबार राति ११ बजेतिर योगेन्द्रले सबैलाई लिएर घर फर्किएका थिए । उनले रमिलाकै घर छेउमा रहेकी महिला र सोही टोलका युवकलाई छोडीदिए तर रमिलालाई भने गाडीमै लिएर गएको खुलेको प्रहरीले जनाएको छ । मादक पदार्थ सेवन (मापसे) गरेर योगेन्द्रकै घरमा पुगेका दुवै जनाबीचमा केही बेर बादविवाद भएको देखिन्छ, एक प्रहरीले भने, त्यही क्रममा मुख थुनिदिएपछि महिलाको मृत्यु भएको खुलेको छ । गुरुङ र महिलाबीचमा केही समयदेखि प्रेम सम्बन्ध रहेको र त्यही सम्बन्धमा दरार उत्पन्न भएपछि रमिलाको हत्या गरिएको हुन सक्ने प्रहरी आशंका छ । गुरुङले पनि मापसे गरेर अनआवश्यक कुरा गर्न थालेपछि मुख थुनिदिएको र त्यही क्रममा महिलाको मृत्यु भएको प्रहरीलाई बताएका छन् । मृत्यु भएपछि आफू फस्ने भएका कारण शवलाई लगेर कोसी नदीमा फ्यालिदिएको उनलाई उद्रित गर्दै प्रहरीले जनाएको छ । महिला हराएको राति दुवैजना सँगै रहेको र महिला घर नफर्किएपछि परिवारले खोजीका लागि प्रहरीलाई गुहारेका थिए । महिला बेपत्ता भएपछि गुरुङले समेत इलाका प्रहरी कार्यालय बेलबारीका प्रहरी निरीक्षक रामकुमार राईलाई फोन गरेर आफ्नी गर्लफ्रेन्ड हराएकाले तनाव भएको बताएका थिए । हत्या गरिएकी महिला आफ्ना श्रीमानसँग सम्बन्ध विच्छेद गरेर माइतीमै बस्दै आएको खुलेको छ । उनकी एक छोरी छन् । गुरुङका श्रीमती र दुई छोरा काठमाडौंमा बस्दै आएका छन् ।"
"राष्ट्रपति न्यूयोर्क प्रस्थान, कार्यभार उपराष्ट्रपतिलाई","काठमाडौं : राष्ट्रपति विद्यादेवी भण्डारी महिलाको स्थितिसम्बन्धी संयुक्त राष्ट्रसङ्घीय आयोग (सीएसडब्ल्यू) को ६३औँ अधिवेशनमा भाग लिन नेपाली प्रतिनिधिमण्डलको नेतृत्व गर्दै आज साँझ अमेरिकाको न्यूयोर्कतर्फ प्रस्थान गरेकी छन्। राष्ट्र सङ्घको प्रधान कार्यालयमा यही फागुन २७ देखि आगामी चैत ८ गतेसम्म आयोजना हुने उक्त अधिवेशनका क्रममा राष्ट्रपतिले फागुन २८ गते हुने शक्तिमा नारी विषयको उच्चस्तरीय बैठकलाई सम्बोधन गर्नेछिन्। नारी नेत्रीले विश्वलाई कसरी परिवर्तन गर्छन् भन्ने विषयमा पनि राष्ट्रपतिले मन्तव्य दिने कार्यक्रम छ। त्रिभुवन अन्तर्राष्ट्रिय विमानस्थलको अतिविशिष्ट कक्षमा उनलाई बिदाइ गर्न उपराष्ट्रपति, प्रधानमन्त्री, सङ्घीय सभामुख , राष्ट्रियसभाका अध्यक्ष, उपप्रधानमन्त्री तथा रक्षामन्त्रीसहित मन्त्रिपरिषद्का सदस्य, प्रधानमन्त्रीका मुख्य राजनीतिक सल्लाहकार, परराष्ट्र मामिला सल्लाहकार, निमित्त परराष्ट्र सचिव, संवैधानिक अङ्गका प्रमुखलगायतको उपस्थिति थियो। राष्ट्रपति भण्डारी फागुन २७ गते साँझ राष्ट्रसङ्घीय महासभाका अध्यक्ष मारिया फर्नाण्डा इस्पिनोसा ग्रेसेसले नारी राष्ट्राध्यक्षसरकार प्रमुखको स्वागत एवं सम्मानमा आयोजना गर्ने रात्रिभोजमा सहभागी हुनेछिन्। उच्चस्तरीय बैठकका क्रममा राष्ट्रपतिसँग राष्ट्र सङ्घको सचिवालयमा महासचिव एण्टोनियो गुटेरेस र अध्यक्ष ग्रेसेसले शिष्टाचार भेट गर्नेछिन्। राष्ट्रपति भण्डारीले इस्टोनियाका राष्ट्रपति केस्र्टी कालजुलेड तथा क्रोएशियाका राष्ट्रपति कोलिण्डा ग्राबर किटारोभिचसँग द्विपक्षीय वार्ता गर्नेछिन् भने उनीसँग आयरल्याण्डका पूर्वप्रधानमन्त्री मेरी रबिन्सनले शिष्टाचार भेट गर्ने कार्यक्रम छ। राष्ट्रपतिले फागुन २९ गते राष्ट्र सङ्घका लागि नेपालको स्थायी नियोगको भ्रमण गर्नेछिन्। राष्ट्रपतिको सम्मानमा संयुक्त राज्य अमेरिकाका लागि नेपालका राजदूत अर्जुनकुमार कार्की र राष्ट्र सङ्घका लागि नेपालका स्थायी प्रतिनिधि अमृतबहादुर राईले संयुक्त रूपमा स्वागत समारोह आयोजना गर्नेछन्। राष्ट्रपति नेतृत्वको प्रतिनिधिमण्डलमा महिला, बालबालिका तथा ज्येष्ठ नागरिकमन्त्री थममाया थापा, प्रतिनिधिसभा, महिला तथा सामाजिक समितिका सभापति निरुदेवी पाल, राष्ट्रपति कार्यालयका विज्ञ लक्ष्मीकुमारी कार्की, परराष्ट्र सचिव शङ्करदास वैरागी, राष्ट्रपतिको कार्यालयका सचिव विनोद केसी, उद्योग, वाणिज्य तथा आपूर्ति मन्त्रालयका सचिव यामकुमारी खतिवडा तथा राष्ट्रपतिको कार्यालय, परराष्ट्र मन्त्रालय र महिला, बालबालिका तथा ज्येष्ठ नागरिक मन्त्रालयका वरिष्ठ अधिकारी छन्। राष्ट्रपतिको कार्यभार उपराष्ट्रपतिलाई राष्ट्रपति भण्डारीले राष्ट्र सङ्घको ७३ औं महासभाका अध्यक्षको निमन्त्रणामा महिलाको अवस्थासम्बन्धी आयोगको ६३ औं अधिवेशनमा भाग लिने क्रममा स्वदेश बाहिर रहने समयावधिभर आफ्नो जिम्मेवारी उपराष्ट्रपति नन्दबहादुर पुनलाई तोकेकी छन्। राष्ट्र सङ्घको प्रधान कार्यालय, न्यूयोर्कतर्फ प्रस्थान गर्नुअघि उनले आफ्नो अनुपस्थितिमा राष्ट्रपतिबाट सम्पादन हुने कार्य नेपालको संविधानको धारा ६७ को उपधारा (२) बमोजिम उपराष्ट्रपतिबाट सम्पादन गरिने गरी तोकेको राष्ट्रपति कार्यालयका प्रवक्ता छवीन्द्र पराजुलीले विज्ञप्तिमार्फत जानकारी गराएका छन्।"
रेन्जरसहित चारजना विरुद्ध मुद्दा,"काठमाडौं : नेपालगन्ज सवडिभिजन वन कार्यालय, राँझा, बाँकेमा कार्यरत रेन्जर जगविर खत्रीसहित चार जनाविरुद्ध मुद्दा दायर गरिएको छ। निजी नम्बरी जग्गामा लगाएका विभिन्न जातका गोलिया काठ टाँचा लगाई छुटपुर्जी दिने प्रयोजनको लागि सेवाग्राहीसँग घुस रकम लिइरहेका अवस्था पक्राउ भएका रेन्जर खत्री, फरेष्टरद्वय बहादुर केसी (खत्री) र केशवबहादुर वली तथा वन रक्षक हरीकुमार चन्दविरुद्ध विशेष अदालतमा मुद्दा दायर गरिएको छ। उनीहरू विरुद्ध भ्रष्टाचार निवारण ऐन अनुसार सजाय हुन मागदावी लिई विशेष अदालत आरोपपत्र दायर गरिएको छ। गिरी र दुराविरुद्ध नक्कली प्रमाणमा मुद्दा नेपाल विद्युत प्राधिकरण अन्तर्गत सेती फेवा पावरहाउस, पोखरामा कार्यरत इलेक्ट्रिकल फोरमेन (तह ४) वलदेव गिरीविरुद्ध नक्कली शैक्षिक प्रमाण प्रयोग गरी जागिर खाएको आरोपमा मुद्दा दायर गरिएको छ। सेन्टअप टेस्टको शैक्षिक योग्यताको प्रमाणपत्र नक्कली रहेको पुष्टि भएपछि गरी विरुद्ध अख्तियारले मुद्दा दयार गरेको हो। गिरीले इलेक्ट्रिकल फोरमेन पदमा बढुवा हुने प्रयोजनको लागि नन्दी माध्यमिक विद्यालय, नक्साल, काठमाडौंबाट प्राप्त सेन्टअप टेस्टको नक्कली शैक्षिक योग्यताको प्रमाणपत्र पेस गरी बढुवा भई सरकारी लाभ सुविधा लिएको अख्तियारको अनुसन्धानबाट खुलेको छ। भ्रष्टाचार निवारण ऐन अनुसार सजाय हुन मागदाबी लिई विशेष अदालत आरोपपत्र दायर गरिएको छ। नक्कली प्रमाण पत्र पेश गरी जागिर खाएको आरोपमा मध्यपश्चिमाञ्चल ग्रामीण विकास बैंक लिमिटेड, प्रधान कार्यालय, नेपालगन्जमा सहायक अधिकृत पदमा कार्यरत पुष्पा दुराविरुद्ध मुद्दा दायर गरिएको छ। सेवा प्रवेश तथा बढुवाका लागि भारतबाट नक्कली शैक्षिक प्रमाणपत्र ल्याई पेश गरी सुविधा लिएकोको आरोपमा पुराविरुद्ध विशेष अदालतमा मुद्दा दायर गरिएको अख्तियार प्रवक्ता दंगालले जानकारी दिए। दुराले डा राममनोहर लोहिया अवध विश्वविद्यालय, फैजावाद (उप्र) अन्तर्गतको जवाहरलाल नेहरु पीजी कलेज बाराबंकी, भारतबाट प्राप्त गरेको स्नातक (बीए) तहको नक्कली शैक्षिक योग्यताको प्रमाणपत्र पेश गरी सहायक अधिकृत पदमा बढुवा समेत भई सरकारी लाभ सुविधा लिएको अनुसन्धानबाट खुलेको अख्तियारले जनाएको छ। उनीविरुद्ध भ्रष्टाचार निवारण ऐन सजाय हुन मागदाबी लिई विशेष अदालत काठमाडौंमा आरोपपत्र दायर गरिएको छ।"
प्रहरीले पुर्जी काटेपछि खुमा अर्यालले गुहारे अदालत,"पोखरा : ठगी आरोपमा कास्की प्रहरीले पक्राउ पुर्जी जारी गरेपछि गण्डकी मेडिकल कलेज (जीएमसी) का अध्यक्ष खुमा अर्याल अदालत पुगेका छन् । उच्च अदालत पोखरामा उनले पक्राउ पुर्जीविरुद्ध निषेधाज्ञा माग्दै २३ फागुनमा रिट हालेका हुन् । अर्यालसहित कलेजका १० जनालाई प्रहरीले पुर्जा काटेको छ । २ जना समातिएर हिरासतमा छन् । २२ फागुनमा प्रहरीले पक्राउ पुर्जी जारी गरेको थियो । त्यसको भोलिपल्टै अर्याल अदालत पुगेका हुन् । पुर्जी जारी गरेलगत्तै प्रहरीले कलेजका पूर्वसीईओसमेत रहेका सञ्चालक सन्तोष खनाल र कर्मचारी लक्षमण शर्मालाई पक्रेको थियो । अर्यालको रिटमा आइतबार अदालतमा सुनुवाइ भएको छ । उनको पक्षबाट वरिष्ठ अधिवक्ता शम्भु थापा, सुशील पन्त, डा रामकृष्ण अधिकारी, कृष्ण थापाले पैरवी गरे । न्यायाधीश जगतप्रसाद श्रेष्ठको इजलासले रिटमा कारण देखाऊ आदेश जारी गरेको छ । अर्यालले जिल्ला अदालत कास्की, कास्की प्रहरी, कास्की प्रशासन र ३ जना विद्यार्थीलाई विपक्षी बनाएर रिट हालेका थिए । उच्च अदालतले १५ दिनभित्र लिखित जवाफ पेस गर्न विपक्षीमा नाममा आदेश जारी गरेको हो । उच्च अदालतका रामप्रसाद न्यौपानेले दिएको जानकारी अनुसार रिट निवेदकको मागअनुसार अन्तरिम आदेश भने आइतबार जारी भएन । त्यसबारे छलफल गर्न २९ गते दुवै पक्षलाई अदालतले डाकेको छ । सरकारले तोकेभन्दा १५ लाख रुपैयाँसम्म बढी शुल्क असुलेको आरोप लगाउँदै विद्यार्थीले अध्यक्ष अर्याल लगायतविरुद्ध कास्की प्रहरीमा २१ फागुनमा उजुरी गरेका थिए । जीएमसी कलेजका प्रिन्सिपल रवीन्द्र श्रेष्ठ, लेखा प्रमुख युवराज शर्मा, लेखा कर्मचारी हरिमाया पौडेल, प्रशासनका कर्मचारी दिनेश पौडेल, पूर्वसीईओ सन्तोष खनाल, कर्मचारीहरु तिलक पौडेल, लक्ष्मणप्रसाद शर्मा, कृष्ण पौडेल र कृष्ण घिमिरेका नाममा प्रहरीको पक्राउ पुर्जी जारी छ ।"
इथियोपियन एअरलाइन्स भन्छ : विमान दुर्घटनामा एक नेपाली पनि परे,"काठमाडौं : आइतबार दुर्घटनामा परेको इथियोपियन एअरलाइन्स दुर्घटनामा एक नेपाली पनि परेको इथियोपियन एअरलाइन्सले जनाएको छ। विमान दुर्घटनाबारे ट्विट गर्दै एअरलाइन्सले दुर्घटनामा ३२ देशका नागरिकले ज्यान गुमाएका उल्लेख गरेको छ। एअरलाइन्सको ट्विटमा एक नेपाली नागरिकले उक्त दुर्घटनामा ज्यान गुमाएको उल्लेख छ। केन्याको नैरोबीबाट उडेको उक्त जहाज इथियोपियाको बिसोफ्टुमा दुर्घटनामा परेको हो । दुर्घटनामा ज्यान गुमााउने नेपाली नगारिकको मृत्यु भएकोबारे आधिकारिक पुष्टि भएको छैन। इथियोपियाको राजधानी अदिस अबाबाबाट केन्याको राजधानी नैरोबीका लागि १४९ यात्रुसहित ८ जना चालकदलका सदस्य लिएर आइतबार उडेको विमान दुर्घटनामा हुँदा विमानमा रहेका सबै जनाको मृत्यु भएको थियो। केन्याको स्ट्यान्डर्ड मिडिया अनलाइनले पनि दुर्घटनाग्रस्त विमानमा 'एकजना नेपाली नागरिक पनि रहेको' लेखेको छ। दुर्घटनाग्रस्त विमानमा ३२ देशका नागरिक तथा संयुक्त राष्ट्र सङ्घका प्रतिनिधि यात्रामा रहेका इथियोपियन एअरलाइन ले जनाएको छ। विमानमा सबैभन्दा धेरै केन्याका नागरिक रहेको जनाइको छ। पछिल्लो जानकारी अनुसार विमानमा यात्रारत ३२ जना केन्याली, १८ जना क्यानडाली, नौ जना इथियोपियाली नागरिकको मृत्यु भएको इथियोपियाली अधिकारीले बताएका छन् । त्यस्तै विमानमा सवारमध्ये चीन, इटाली र संयुक्त राज्य अमेरिकाका आठआठ जना रहेका थिए भने बेलायत, फ्रान्सका सातसात जना रहेका थिए । यस्तै इजिप्टका छ, नेदरल्याण्डका पाँच तथा भारत र स्लोभाकियाका चारचार जना विमानमा रहेका कम्पनीले जानकारी गराएको छ । विमान दुर्घटनामा परी अष्ट्रिया, रसिया र स्वीडेनका तीनतीन जना, इजरायल, मोरोक्को पोल्याण्ड र स्पेनका दुईदुई जना रहेका छन् भने बेल्जियम, जिबोटी, इन्डोनेशिया, आएरल्याण्ड, मोजाम्बिक, नेपाल, नाइजेरिया, नर्वे, रूवाण्डा, साउदी अरब, स्लोभानिया, सोमालिया, सुडान, टोगो, युगाण्डा र यमनका एकएक जनाको मृत्यु भएको छ । विमान कम्पनीले दिएको सूचना अनुसार आइतबारको विमान दुर्घटनामा ३२ जना केन्याली, १८ जना क्यानडाली, ९ जना इथियोपियाली नागरिकको मृत्यु भएको छ। त्यस्तै विमानमा सवारमध्ये चीन, इटाली र संयुक्त राज्य अमेरिकाका आठआठ जना रहेका थिए भने बेलायत, फ्रान्सका सातसात जना थिए । यस्तै इजिप्टका छ, नेदरल्याण्डका पाँच र भारतका चार जना विमानमा रहेका कम्पनीले जानकारी गराएको छ।"
इथियोपियन एअरलाइन्स दुर्घटनामा गोरखाकी एकताको मृत्यु,"काठमाडौं : केन्यामा भएको विमान दुर्घटनामा ज्यान गुमाउने नेपालीको पहिचान खुलेको छ। आइतबार भएको इथियोपियन एअरलाइन्स दुर्घटनामा गोरखाकी एकता अधिकारीको मृत्यु भएको हो। इजिप्टका लागि नेपाली राजदूत छविन्द्र अर्यालले दुर्घटनामा विश्व खाद्य कार्यक्रम (डब्लुएफपी), इथियोपियामा कार्यरत नेपाली नागरिक एकता अधिकारी परेको जानकारी राति अबेर परराष्ट्र मन्त्रालयमा जानकारी गराएको पराराष्ट्रका एक अधिकारीले अन्नपूर्णलाई जानकारी दिए। यसबारे विस्तृत बुझ्ने काम भइरहेको ती अधिकारीले बताए। एब्लुएफपी इथियोपियाका कन्ट्री डाइरेक्टर स्टेभेन वेर ओमामोले अर्याललाई आफ्ना कर्मचारी एकता अधिकारी दुर्घटनामा परेको र त्यसबारे उनका परिवारका सदस्यलाई पनि जानकारी गराइसकेको बताएको ती अधिकारीले उल्लेख गरे। विमान दुर्घटनाबारे ट्विट गर्दै इथियोपियन एअरलाइन्सले दुर्घटनामा ३२ देशका नागरिकले ज्यान गुमाएका उल्लेख गर्दै त्यसमा एक नेपाली नागरिक पनि परेको जनाएको थियो। केन्याको नैरोबीका लागि उडेको उक्त जहाज इथियोपियाको बिसोफ्टुमा दुर्घटनामा परेको हो। इथियोपियाको राजधानी अदिस अबाबाबाट केन्याको राजधानी नैरोबीका लागि १४९ यात्रुसहित ८ जना चालकदलका सदस्य लिएर आइतबार उडेको विमान दुर्घटनामा हुँदा विमानमा रहेका सबै जनाको मृत्यु भएको थियो। केन्याको स्ट्यान्डर्ड मिडिया अनलाइनले पनि दुर्घटनाग्रस्त विमानमा 'एकजना नेपाली नागरिक पनि रहेको' लेखेको छ। दुर्घटनाग्रस्त विमानमा ३२ देशका नागरिक तथा संयुक्त राष्ट्र सङ्घका प्रतिनिधि यात्रामा रहेका इथियोपियन एअरलाइन ले जनाएको छ। विमानमा सबैभन्दा धेरै केन्याका नागरिक रहेको जनाइको छ। पछिल्लो जानकारी अनुसार विमानमा यात्रारत ३२ जना केन्याली, १८ जना क्यानडाली, नौ जना इथियोपियाली नागरिकको मृत्यु भएको इथियोपियाली अधिकारीले बताएका छन् । त्यस्तै विमानमा सवारमध्ये चीन, इटाली र संयुक्त राज्य अमेरिकाका आठआठ जना रहेका थिए भने बेलायत, फ्रान्सका सातसात जना रहेका थिए । यस्तै इजिप्टका छ, नेदरल्याण्डका पाँच तथा भारत र स्लोभाकियाका चारचार जना विमानमा रहेका कम्पनीले जानकारी गराएको छ । विमान दुर्घटनामा परी अष्ट्रिया, रसिया र स्वीडेनका तीनतीन जना, इजरायल, मोरोक्को पोल्याण्ड र स्पेनका दुईदुई जना रहेका छन् भने बेल्जियम, जिबोटी, इन्डोनेशिया, आएरल्याण्ड, मोजाम्बिक, नेपाल, नाइजेरिया, नर्वे, रूवाण्डा, साउदी अरब, स्लोभानिया, सोमालिया, सुडान, टोगो, युगाण्डा र यमनका एकएक जनाको मृत्यु भएको छ । विमान कम्पनीले दिएको सूचना अनुसार आइतबारको विमान दुर्घटनामा ३२ जना केन्याली, १८ जना क्यानडाली, ९ जना इथियोपियाली नागरिकको मृत्यु भएको छ। त्यस्तै विमानमा सवारमध्ये चीन, इटाली र संयुक्त राज्य अमेरिकाका आठआठ जना रहेका थिए भने बेलायत, फ्रान्सका सातसात जना थिए । यस्तै इजिप्टका छ, नेदरल्याण्डका पाँच र भारतका चार जना विमानमा रहेका कम्पनीले जानकारी गराएको छ।"
मेलामा सबैको ध्यान हट एयर बेलुनमा,"स्याङ्जा : स्याङ्जाको भीरकोट नगरपालिकामा जारी तेस्रो बयरघारी रमाइलो मेलामा हट एयर बेलुन सबैको आकर्षणको रुपमा रहेको छ। पोखराबाट ल्याइएको बेलुन आधीखोला किनारमा भरिएको थियो। सोही ठूलो बेलुनभित्र केही यात्रु बसेर उड्दै वरपरका दृश्यावलोकन गरेर मनोरञ्जन लिएका थिए। आकाशमुनी उडेर वरपरको दृश्य अवलोकन गर्ने हट बेलुनको यात्रा स्याङ्जावासीका लागि नौलो बनेको छ। जिल्लामा पहिलो पटक ल्याइएको बेलुन सफरले सबैको ध्यान तानेको छ। प्याराग्लाइडिङ्बाट परिचित भीरकोट अर्को शाहसीक हवाइ खेल हट एयर बेलुनका लागि पनि उपयुक्त हुनसक्ने यो अनुमान गरिएको छ। पर्यटन प्रवर्द्धन गर्ने उदेश्यले आयोजना गरिएको रमाइलो मेलामा हट एयर बेलुन मार्फत यसको सम्भावना र चुनौतीको अध्ययन गरिएको आधीखोला पिस युथ क्लबका अध्यक्ष राजकुमार गुरुङले जानकारी दिए। मेला अवधिमा ३ हजारमा उडान भर्ने व्यवस्था मिलाइएको छ। एकै पटकमा ८ जना बसेर उड्न सकिने भएपनि हाल ५ जनालाई उडाइएको छ। आँधीखोला पिस क्लबद्वारा आयोजित रमाइलो मेलामा दुई सय स्टल रहेका छन्। मेलामा औद्योगिक उत्पादनको प्रदर्शनी तथा विक्री, कृषि उपजको प्रदर्शनी तथा विक्री, हस्तकला प्रर्दशनी, रत्यौली गीत, विद्यालयस्तरीय नृत्य र भलिबल प्रतियोगिता मेलाको आकर्षण बनेका छन्। १० दिने मेलामा १ करोडको आर्थिक कारोबार हुने अपेक्षा आयोजकको छ। ८० लाख खर्च गरेर २० लाख बचत गर्ने र बचत रकम सामाजिक क्षेत्रमा खर्च गरिने आयोजकको भनाई छ।"
"सप्तरीमा व्यापारीमाथि निर्घात कुटपिट, अपहरणमा परेको भन्दै उजुरी","राजविराज : सप्तरीका एक व्यापारीमाथि निर्घात कुटपिट भएको छ। अज्ञात समूहको कुटपिटबाट स्थानीय व्यापारी जियाउल हकको पिठ्युभरी निलडाम छ भने टाउकोमा समेत चोट लागेको छ। हकले आफूमाथि अपहरणको प्रयास भएको दावी गर्दै आइतबार आफ्ना दाजुमार्फत प्रहरीकहाँ उजुरी दर्ता गरेका छन्।हकका दाजु सम्सुल हकले आइतबार जिल्ला प्रहरी कार्यालयमा उजुरी गरेका हुन्। बोदे बर्साइन नगरपालिका ५ स्थित जिया फेशन सेन्टरका सञ्चालक जियाउल हकको अपहरण प्रयासको उजुरी परेको सप्तरी प्रहरीले पुष्टि गरेको छ।प्रहरीले सोधपुछका लागि डाकनेश्वरी नगरपालिका१ का तीनजनालाई नियन्त्रणमा लिएर अनुसन्धान थालेको डीएसपी भावेश रिमालले बताए। प्रहरी निरीक्षक रिमालले कुटपिट मात्र भएको वा अपहरणको प्रयास समेत भएको अनुसन्धान भइरहेको बताए।अपहरणका विषयमा शंकास्पद व्यक्तिलाई नियन्त्रणमा लिएर सोधपुछ भइरहेको डीएसपी रिमालले बताए। जियाउलले शनिबार राति बोदे बर्साइनस्थित पसलबाट मोटरसाइकल चढी डाकनेश्वरी नगरपालिका१ कबिलासास्थित घर फर्किरहेका बेला बाटोबाटै अपहरणमा परेको दावी गरेका छन्। बोदे बर्साइनकै रञ्जितपुर पम्प नहर आएपछि आफू चढेको स८ प ७४७० नम्बरको मोटरसाइकल रोकी मुखमा नकाब लगाएका ८१० जनाले अपहरण गरी भारततर्फ लैजान लागेको उनले बताए। 'सबैले मुखमा नकाब लगाएकाले अपहरणकारीको पहिचान गर्न सकिएन, उनले भने, 'दुई महिनाअघि एक गाउँलेसँग भएको विवादका कारण अपहरणको प्रयास भएको हो। अपहरणकारीसँग कटुवा पेस्तोल समेत रहेको र गम्छाले हात बाँधेर मोटरसाइकलको बीचमा राखी भारत विहारको लौकहीतर्फ लैजान लागेको बेला सीमा सुरक्षा बलका भारतीय प्रहरीले रोकी सोधपुछ गर्न थालेपछि उनीहरु फरार भएको घाइते हकले बताए।जियाउलको राजविराजस्थित अस्पतालमा उपचार भइरहेको छ।"
"धरानमा डोजर आतंक, चारवटा वस्ती भूक्षयको उच्च जोखिममा","धरान : धरान उपमहानगरपालिकाको पहाडी क्षेत्रमा भूमाफियाले जग्गा प्लटिङका लागि विनाअनुमति डोजर लगाएर पहाड फोर्न थालेका छन्। हप्ता दिनदेखि मध्यरातमा डोजर आतंक सिर्जना गरी पहाड फोरेर सम्म पार्ने काम भैरहदा समेत धरान उपमहानगरपालिकाको ध्यान त्यसतर्फ पुगेको छैन। भुमाफिायले धरान १ को सुनसरी रेडक्रस भवनको कउत्तर र दक्षिण पटीको पहाड, केन्द्रीय प्रविधि क्याम्पस हात्तिसार जाने बाटो मुनि र आदीवासी जनजाती महासंघको बहुजातीय संग्राहलयको वरिपरिका पहाड डोजर लगाएर भत्काउन थालेपछि धरानमा डोजर आतंक सुरु भएको धरान १ का वडा सदस्य विवेक प्रसाईले बताए। उनले भूमाफियाले मध्यरातमा डोजर लगाएर पहाड भत्काउन थालेपछि स्थानीयवासी त्रसित भएको बताए। भूमाफियाँहरुले रेडक्रस चोक, पृथ्वी पथ र विजयपुरका विभिन्न पहाडहरु दोहन सुरुसँगै भूक्षयको उच्च जोखिम भएको रेडक्रस सुनसरीका सभापती उमेश थापाले बताए। उनले धरानका केही भूमाफियाको निजी स्वार्थका कारण धरानको प्राकृतिक सुन्दरतालाई समेत निमिट्यान्न पार्ने काम भैरहेकाले तत्काल बन्द गर्न माग गरेका छन्। भूमाफियाले धरान उपमहानगरको निर्देशनलाई समेत अबज्ञा गर्दै डोजर लगाएर पहाड फोर्न थालेपछी धरानका विभिन्न चारवटा मानववस्ती भुक्षयको उच्च जोखिममा परेका छन्। हप्तादिनदेखि धरान उपमहानगरपालिकाको १ र १४ नम्बर वडाका पहाडि क्षेत्रमा भूमाफियाले मध्यरातमा डोजर लगाएर ठूला ठूला पहाडहरु फोर्न थालेपछि तीन दर्जन बढी घर बाढी पहिरोको उच्च जोखिममा परेको धरान १ का भरत सुवेदीले बताए। उनले भूमाफियाहरुले मानववस्तीका पहाडहरु रातारात डोजर लगाएर सम्म पारिँदा समेत धरान उपमहानगरपालिकाले नियन्त्रण नगरेका कारण स्थानियवासिन्दा त्रसित हुनु परेको गुनासो गरेका गरे। धरान १ को पृथ्वी पथ र केन्द्रीय प्रविधि क्याम्पस जाने बाटोको तलतिरको पहाडमा सुनसरी उद्योग बाणिज्य संघका पूर्व अध्यक्ष पवनकुमार अग्रवाल र विजयपुरको पहाडमा विर्खबहादुर श्रेष्ठले डाजेर लगाएर दुई सय फिटभन्दा बढी गहिराईमा पहाड फोरेर धार्मिकस्थल विजयपुर क्षेत्र जाने बाटो नै अबरुद्ध पारेका छन्। डोजर लगाएर पहाड उत्खनन गरेका कारण यहाँका तीन दर्जनभन्दा बढी घर भुक्षयको उच्च जोखिममा परेको स्थानय गंगा लिम्बुले बताइन्। उनले पटकपटक पहाडमा डोजर नलगाउन आग्रह गर्दा समेत अग्रवालले दादागिरी देखाउँदै स्थानीयका घरलाई क्षति पुर्याउने गरी पहाड उत्खनन् गरेका कारण सर्बसाधारण असुरक्षित भएको बताइन्। धरानमा जग्गाको मुल्य बढेसँगै भूमाफियाहरुले डोजर प्रयोग गरी सरकारी जग्गा र पहाड फोरर निजी जग्गा प्लटिङ गरिरहेका छन्। मापदण्ड विपरित पहाड फोरेर जग्गा प्लटिङ गर्दा समेत धरान उपमहानगरपालिकाले नियन्त्रण नगरेको भन्दै स्थानीयवासिन्दा जनप्रतिनिधिको काम कारवाहीप्रति रुष्ट बनेका छन्। धरान १४ का वडाअध्यक्ष कृष्ण भट्टराईले विजयपुरका पहाडि क्षेत्रमा डोजर लगाएर पहाड उत्खनन् गर्ने काम नरोकिएपछि धरान उपमहानगरपालिकालाई दोषि विरुद्ध कारवाही प्रक्रिया अगाडि बढाउन पत्रचार गरेको बताइन्। आदीवासी जनजाती महासंघ सुनसरीका सल्लाहाकार डम्बर गुरुङले पहाडमा डोजर लगाएर उत्खनन् गर्ने क्रम नरोकिए करौडौ रुपैयाँमा निर्माण थालिएको बहुजातिय संग्राहलय समेत बाढी पहिरोको उच्च जोखिममा पर्ने बताए। धरान उपमहानगरपालिकाकी कार्यबाहक मेयर मञ्जु भण्डारीले पहाडि क्षेत्रमा डोजर लगाएर उत्खनन गर्नु ग्रैह कानुनी भएको बताइन्। उनले डोजर लगाएको क्षेत्रमा उपमहानगरको प्राविधिक टोलीले स्थलगत अनुगमन गरी उक्त कार्य बन्द गर्न निर्देशन दिएको बताइन्।"
रेश्मा बलात्कारहत्या प्रकरण: पीडित परिवारले पाए ५० हजार सहयोग,"(हरिहरपुर) धनुषा : रेश्मा रसाइलीको परिवारलाई विदेशमा बस्दै आएकी एक नेपाली महिलाले किरिया खर्च पठाएकी छन्। वैदेशिक रोजगारीको शिलशिलामा हाल इजरायलमा रहेकी सर्लाहीको बरहथवा निवासी सरिन तामाङ्गले किरिया खर्च र घर निर्माणका लागि ५० हजार पीडित परिवारलाई उपलब्ध गराएकी हुन् बलात्कारपश्चात हत्या गरेर जलाइएकी धनुषाको मिथिला नगरपालिका३ हरिहरपुर मगरटोलकी रेश्माको क्रियाकर्मका लागि मृतकको परिवारलाई पच्चास हजार ऋण लागेको थियो। गत फागुन १ गते राति रेश्माको बलात्कारपछि हत्या गरेर जलाएको अवस्थामा शव फेला परेको थियो। रेश्माको हत्याअघि आगलागीबाट उनको घर जलेको थियो। फागुन २३ गते अन्नपूर्ण पोस्ट्मा 'आगजनी पीडितलाई किरिया खर्चको पिरलो' भन्ने शीर्षकको समाचार प्रकाशन भएको थियो। जनकपुरका सामाजिक अभियन्ता सरोज रायमार्फत तमाङ्गले रकम उपलब्ध गराएकी हुन्। स्थानीय, प्रदेश, संघीय सरकारबाट पीडित परिवारलाई कुनै राहत उपलब्ध गराएको छैन। रेश्माका बुवा देवनारायण तथा हजुर आमा सूर्यमाया रसाइलीको लागि घर निर्माण गर्न रेश्मा घर निर्माण समिति गठन गरिएको छ। स्थानीय युवा सञ्जय कुमार कोइरालको अध्यक्षतामा सात सदस्यीय एक समिति गठन गरिएको छ। शुक्रबार पीडितको घरमा रेश्मा संघर्ष समितिको अध्यक्ष उमेशजंग गजमेरको अध्यक्षतामा बसेको बैठकले सात सदस्य रेश्मा घर निर्माण समिति गठन गरेर रेश्माको घर बनाउने अभियान चलाउने निर्णय पनि गरेको छ। रेश्मा परिवारको घर निर्माण अभियान तथा उनको न्यायका लागि सहयोग गर्न सबैमा घर निर्माण समितिका अध्यक्ष कोइरालाले सबैपक्षसँग आग्रह गरेका छन्।बस्ने घर, भान्छा कोठा र शौचालय निर्माणका लागि दश लाख खर्च लाग्ने अनुमान गरिएको छ। उच्चस्तरीय छानविन समिति गठन गरेर रेश्माको घटनालाई अनुसन्धान गर्न पीडित परिवारले माग गर्दै आएका छन्। सामूहिक बलात्कारपछि बालिकाको हत्या गरेर जलाएको पीडित परिवारको शंका छ।"
पानी शुद्ध बनाउने उपकरण झाडीमा अलपत्र,"गोरखा : भूकम्पका बेला विपदमा परेका पीडितलाई शुद्ध पानी खुवाउन यूएसएआइडीले पठाएको पानी शुद्ध बनाउने उपकरण (वाटर ट्रिटमेन्ट प्लान्ट) विरेन्चोकको झाडीमा अलपत्र छ। नेपाल रेडक्रस सोसाइटीले जिल्ला शाखामार्फत पीडितका लागि पठाएको बहुमूल्य उपकरण चारवर्षदेखि गोरखा नगरपालिका९ को बिरिम सांस्कृतिक उद्यानमा प्रयोगबिहिन् अवस्थामा राखिएका छन्। कुनै उपकरण सामुदायिक वन उपभोक्ता समूहको आँगनमा त कुनै पिँढीमा छरिएका छन्। कतिपय सामग्री भवनभन्दा उत्तर र दक्षिणतर्फको झाडीमा असरल्ल छाडिएको स्थानीयले जानकारी दिए। भूकम्पका बेला पठाएको पानी शुद्ध बनाउने उपकरण चारवर्षदेखि यतिकै छ, एक स्थानीयले भने, विपद्का बेला विदेशीदाताले पठाएका महंगो सामान बाँदरको हातमा नरिवलजस्तै भएको छ। बाकसमा राखिएका महंगा सामान झाडीमा खुल्ला रहेकाले बिग्रिसकेको हुनसक्ने स्थानीयको भनाइ छ। ट्रिटमेन्ट प्लान्ट जडानसम्बन्धी ज्ञान नभएर अलपत्र परेको रेडक्रस जिल्ला शाखाका तत्कालीन सभापति यदुबिलास भट्टराईले बताए। धेरै महंगो र ठूला उपकरण छ, भट्टराईले भने, उपकरण जडान गर्ने तालिम नेपालमै जम्मा दुईजनाले मात्र लिएका रहेछन्। त्यस्तो जनशक्ति पाउन नसकेकाले उपकरण प्रयोगविहिन भएको हो। ती उपकरण गोरखा नगरपालिका६ को हटियाथोकमा, वडा नम्ब८ कट्टेलडाँडामा र आरुघाट गाउँपालिकाको आरुघाट बजारमा लगिए पनि जडान गर्न नसकेर फिर्ता ल्याइ विरेन्चोकमै संकलन गरिएको रेडक्रस जिल्ला शाखाका सभापति भगवानबाबु मास्केले बताए। हामी प्रयोग गर्छौं भनेर हटियाथोक, कट्टेलडाँडा र आरुघाटका बासिन्दाले पनि लगेका थिए, उनले भने, सेट भनेर लगेको तर त्यो त एउटै सेटका भागहरु रहेछ। कसैले पनि जडान गर्न सकेनन्। हामीलाई ढुवानी र लोडअनलोड गर्ने खर्च मात्र भयो। प्राविधिक ज्ञान नभएर उपकरण अलपत्र परेको भन्दै उनले केन्द्रले नै फिर्ता लाने उनले जानकारी दिए।"
ग्रेडरले किचेर विद्यार्थीको मृत्यु: दोषीमाथि कारवाहीको माग गर्दै दशरथचन्द राजमार्ग बन्द,"बैतडी : बैतडीको पाटनमा ग्रेडरले किचेर एक विद्यार्थीको मृत्यु भएपछि दोषीमाथि कारवाही र पीडित परिवारलाई क्षतिपूर्तिको माग गर्दै आफन्त र विद्यार्थी आन्दोलित भएका छन्।शनिबार बेलुका ५ बजेतिर पाटनस्थित भीमदत्त पोलिटेक्निल इन्स्च्यिुटमा अध्ययनरत पाटन नगरपालिका २ का १९ वर्षीय पूर्णानन्द पाण्डेयलाई ग्रेडरले किच्दा मृत्यु भएको थियो। बजार क्षेत्रमा तीव्र गतिमा गुडिरहेको ग्रेडर अनियन्त्रित भई विमानस्थल लाइनमा पैदल हिँडिरहेका पाण्डेयलाई किचेको थियो ।ग्रेडरले ठक्करले पाण्डेयको घटनास्थलमै मृत्यु भएलगत्तै चालक रतन बुढा फरार रहेका इलाका प्रहरी कार्यालय पाटनका प्रहरी निरीक्षक गिन्द्र बोगटीले जानकारी दिए। फरार चालकको शनिबार बेलुकादेखि नै खोजी कार्य भइरहेको भएपनि हालसम्म पनि फेला नपरेको उनले बताए।उक्त ग्रेडर पाटन विमानस्थल कालोपत्रे गर्ने जिम्मा पाएको निर्माण कम्पनीले प्रयोग गरिरहेको बुझिएको छ। आक्राशित आफन्त र विद्यार्थीले अहिले पाटन बजार बन्द गराएर दशरथचन्द राजमार्ग अवरुद्ध पारेका छन्। यसका साथै पाटन बजारको चोकचोकमा टायर बाल्नुका साथै दोषीमाथि कडा कारवाहीको माग गर्दै नाराबाजी गरिरहेका छन्। प्रदर्शनका क्रममा ३ जना विद्यार्थी घाइते भएका छन्। दोषीलाई कडा कारवाही गर्नुपर्ने आफूहरुको माग रहेको विद्यार्थी तेजप्रसाद भट्टले बताए। उनले भने, 'हामीले साथी गुमाएका छौं। दोषीलाई कारवाही हुनुपर्यो।पीडित परिवारले क्षतिपूर्ती पाउनु पर्यो।हाम्रो माग पूरा नहुँदासम्म बन्द खुल्दैन्।' पीडित परिवारले शव बुझ्न नमानेका कारण मृतकको शव पाटन प्राथमिक स्वास्थ्य केन्द्रको शव घरमा राखिएको छ। राजमार्ग सुचारु गर्नका लागि पीडित पक्ष, पाटन नगरपालिका र सम्बन्धित निर्माण कम्पनीका प्रतिनिधिबीच छलफल गर्ने तयारी भइरहेको प्रहरी निरीक्षक बोगटीले जानकारी दिए।"
एउटै बोकाको मूल्य चार लाख रुपैयाँ !,"गाईघाट : सामान्यतया एउटा बोकाका मूल्य कति पर्ला ? सजिलै अनुमान गर्न सकिन्छ २० हजार रुपैयाँदेखि बढीमा ५० हजार। तर जिल्ला स्तरीय कृषि मेला प्रर्दशनीमा ल्याइएको एउटा बोकाले धेरैको ध्यान खिच्यो जसलाई किन्न ३ लाख ५० हजार रुपैयाँ तिर्न तयार मान्छे भेटिए। तर साहुले अझ बेचेनन्। उदयपुरको पूर्वी क्षेत्र बेलका नगरपालिकाले आयोजना गरेको तीन दिने जिल्ला स्तरीय कृषि मेला प्रर्दशनीमा यो बोको आकर्षणको केन्द्र बन्यो। बेलका नगरपालिका २ का पाण्डव कार्कीले वयरवन' जातको बोको प्रर्दशनीमा राखेका थिए। कार्की बाख्रा फर्म सञ्चालन गरेर बसेका कार्कीले उक्त बोका अस्ट्रेलियाबाट झिकाएका हुन्। जन्मिएको ३ महिनामा २ लाख ५० हजार मूल्य तिरेर उनले अस्ट्रेलियाबाट बोका झिकाएको उनले बताए। व्यवसायिक रुपमा बाख्रापालन गर्न अस्ट्रेलियाबाट ३ महिनाको बच्चा २ लाख ५० हजार तिरेर झिकाएको हुँ, सस्तोमा विक्री गर्दिन', उनले भने '३ लाख ५० हजारसम्म दिने त आए तर मैले मानेको छैन्।' बोका घरमा पालेकै ११ महिना भइसकेको बताउँदै उनले भने '४ लाख घटिमा विक्री गर्दिनँ।' कार्कीले व्यवसायिक रुपमा बाख्रापालन गर्न विहाडको रुपमा बोका ल्याएको बताए। वयरवन बोका प्रति केजी १ हजार ५ सय रुपैयाँले विक्री हुने गरेको उनले सुनाए। मासु खान स्वादिलो र स्वस्थ पनि रहने भएकाले यसको माग बढेको उनको भनाई छ। कृषकलाई व्यवसायिक र आत्मनिर्भर बनाउने उदेश्यले नगरपालिकाले विभिन्न सरकारी तथा गैरसरकारी कार्यालयको सहयोगमा भागलपुर दुग्ध कृषि सहकारी संस्था बेलका २ को संयोजनमा २३ गतेदेखि ३ दिने मेला आयोजना गरेको हो। मेलामा कृषि औजारहरू पावर टेलर, मकै रोप्ने, धान काट्ने, धान रोप्ने, कुटी काट्ने मेसिन, मिनी टिलर, मकैको थ्रेसर, गाडी धुने मेसिन, कुटानी पिसानी मिल लगायतका सामग्रीहरू राखिएका नगरपालिकाका प्रमुख दुर्गाकुमार थापाले बताए। विभिन्न जातका तरकारी, विउविजन, वयरवन, जमुनापारी जातका बोका, होलिस्टियन गाई, दलहनतर्फ दाल, भटमास, मास, बोडी, चना, केराउ, मटर आदि राखिएका थिए। फलफुलतर्फ मेवा, नरिवल, केरा, निभुवा, कागती, अम्बक आदि राखिएका थिए भने तरकारीतर्फ च्याउ, आलु, टमाटर, साग, मुला, भान्टा, काउली, बन्दा, फुलकोवी, ओल, फर्सी, सिमी, बोडी आदि प्रदर्शनीमा राखिएका थिए। त्यस्तै मेलामा माछा, हाँस, कुखुरा, परेवा पनि राखिएका थिए। प्रदर्शनीमा तरकारी ब्याड्, विउ संरक्षण, करेसाबारीको नमूना पनि प्रस्तुत गरिएको थियो। चार लाख मूल्यको वयरवन जातको बोका। फोटो : भरत खड्काअन्नपूर्ण"
घरेलु मदिरामा कडाइ,"डोल्पा : त्रिपुरासुन्दरी नगरपालिकाभित्र घरेलु मदिरा उत्पादन तथा बिक्री वितरणमा प्रहरीले कडाइ गरेको छ । घरेलु मदिरा बिक्री बढ्न थालेपछि प्रहरीले गस्ती बढाएको हो । नगरपालिका क्षेत्रअन्तर्गत खदाङ, श्रीविण्डे, चुँगाड, छलगाड र त्रिपुराकोट बगर बजार क्षेत्रमा मदिरा उत्पादन तथा विक्री वितरणमा पुर्णरुपमा रोक लगाएको प्रहरीले जनाएको छ । बजार क्षेत्रमा भित्रने नाकामा र गाउँको प्रवेशद्धारमा सादा र पोशाकसहितका सुरक्षाकर्मी परिचालन गरी मदिरा नस्ट गर्न थालिएको जिल्ला प्रहरी कार्यालयले जनाएको हो । घरेलु मदिरा उत्पादक र वितरकलाई नियन्त्रणमा लिएर मदिराले समाजमा पार्ने नकारात्मक असरको बारेमा कक्षा पनि दिने गरिएको छ । त्रिपुराकोट प्रहरी चौकीका इन्चार्ज डीएसपी टेकबहादुर देउवाले त्रिपुराकोट बगर बजार क्षेत्रमा सबभन्दा बढी मदिरा विक्री वितरण हुने गरेको जनाए । त्रिपुराकोट बगरमा बिक्री वितरण गर्न ल्याइदै गरेको २ सय लिटर घरेलु मदिरा बुधवार नियन्त्रणमा लिएर नस्ट गरिएको छ । पटक पटक गरेर पाँच सय लिटरभन्दा बढी घरेलु मदिरा नष्ट गरिएको प्रहरीचौकी त्रिपुराकोटले जनाएको छ ।"
रंगेलीका मेयर बगडियालाई पत्नी शोक,विराटनगर : मोरङको रंगेली नगरपालिकाका मेयर दिलिप बगडिया (अग्रवाल) लाई पत्नी शोक परेको छ। बगडियाकी पत्नी ४८ वर्षीय मनिषादेवीको शनिबार राति ९ बजेतिर विराटनगर८ स्थित निवासमै निधन भएको हो। लामो समयदेखि उनी क्यान्सरबाट पीडित थिइन्। १५ वर्षदेखि क्यान्सरको नियमित उपचार गराइरहेकी मनिषाका एक छोरी र एक छोरा छन्। मनिषाको हाटखोलास्थित सिंघीया घाटमा आइतबार नै अन्त्येष्टि गरिने मेयर बगडियाका स्वकीय सचिव करण ठाकुरले जानकारी दिए।
नेकपा नेताले महिलाको हत्या गरी कोसीमा फालेको खुलासा,"विराटनगर : नेकपा बेलबारीका नेता योगेन्द्र गुरुङले एक महिलाको हत्या गरेर शव सप्तकोसी नदीमा फालिदिएको रहस्य खुलेको छ। फागुन १७ गते शुक्रबार रातिदेखि हराइरहेकी मोरङको बेलबारी नगरपालिका४ की २६ वर्षीया रमिला राईको हत्या गरी शव गायव बनाउन कोसी ब्यारेजको पुलबाट नदीमा फालेको प्रहरीको प्रारम्भिक अनुसन्धानबाट खुलेको छ। हत्यामा संलग्न एमाले बेलबारीका पूर्वअध्यक्षसमेत रहेका गुरुङ तीन दिनअघि इलामबाट पक्राउ परेका हुन्। गुरुङले दिएको बयानका आधारमा दुई दिनदेखि लगातार प्रहरीले कोसी नदी आसपासमा खोजतलासलाई व्यापक बनाए पनि शव भने फेला पार्न नसकिएको मोरङ प्रहरी प्रमुख एसपी मनोजकुमार केसीले जानकारी दिए। हत्या हुँदा शव फेला पर्नुपर्ने हुन्छ। कोसी नदीमा फालेको बताएका कारण खोजीलाई निरन्तरता दिने काम भइरहेको छ, केसीले भने, घटनामा अरु प्रमाण पनि जुट्नुपर्छ। सबै प्रमाण संकलन गरेर घटनासँग जोड्दै अनुसन्धान गर्ने काम भइरहेको छ। नदीले बगाइसकेका कारण पनि शव नभेटिएको हुन सक्ने उनले बताए। महिला हराएको केही दिनमै गुरुङ समेत बेलबारी छाडेर बेपत्ता बनेपछि प्रहरीले उनीमाथि अनुसन्धान केन्द्रीत गरेको थियो। त्यसै क्रममा भागेर इलाम पुगेका बेला गुरुङलाई पक्राउ गरिएको प्रहरीले जनाएको छ। प्रहरीले गुरुङले प्रयोग गर्दै आएको बा १५ प ७९१६ नम्बरको कार भने घरैबाट नियन्त्रणमा लिएको छ। हत्यापछि यही गाडीमा शव राखेर नदीसम्म पुयाएको प्रहरीको दाबी छ। बेपत्ता भएकै राति हत्या गरेर शव गायव बनाउन कोसी नदीमा फालिएको प्रहरी अनुसन्धानबाट खुलेको छ। महिला हराएको राति दुवैजना सँगै रहेको र महिला घर नफर्किएपछि परिवारले खोजीका लागि प्रहरीलाई गुहारेका थिए। महिला बेपत्ता भएपछि गुरुङलेसमेत इलाका प्रहरी कार्यालय बेलबारीका प्रहरी निरीक्षक रामकुमार राईलाई फोन गरेर आफ्नी गर्लफ्रेन्ड हराएकाले तनाब भएको बताएका थिए। हत्या गरिएकी महिला पहिलेका श्रीमानसँग सम्बन्ध विच्छेद गरेर माइतीमै बस्दै आएको खुलेको छ। उनकी एक छोरी छन्। गुरुङका भने श्रीमती र दुई छोराहरु काठमाडौंमा बस्दै आएका छन्। एमाले बेलबारी नगरका पूर्वअध्यक्ष गुरुङ पछिल्लो समय एकीकृत नेकपाको बेलबारी अध्यक्ष बन्ने दौडमासमेत रहेको बुझिएको छ । उनी नोबेल अस्पताल बेलबारी र एक साझेदारी वनका अध्यक्ष पनि हुन्। हत्या गर्नुपर्ने कारण भने खुलिनसकेको प्रहरीले जनाएको छ। प्रहरीकाअनुसार घटना भएको साँझ योगेन्द्र रमिलासँगै उनकी एक जना साथी र अर्का एकजना युवक समेतलाई लिएर घरबाट दोहोरीमा जाने भन्दै निस्किएका थिए। सोही दिन उनीहरु सुन्दरहरैंचा विराटचौकस्थित हवाना रेष्टुरेण्टमा गएको खुलेको छ। शुक्रबार राति ११ बजेतिर योगेन्द्र सबैलाई लिएर घर फर्किएका थिए। उनले रमिलाकै घर छेउकी महिला र सोही टोलका युवकलाई छाडिदिएको तर रमिलालाई भने गाडीमै लिएर गएको खुलेको प्रहरीले जनाएको छ। रमिला नभेटिएपछि आफन्तले दिएको जानकारीका आधारमा स्थानीय बासिन्दा, परिवारका सदस्य र प्रहरी मिलेर विभिन्न ठाउँमा रमिलाको खोजी गरेका थिए। योगेन्द्र पनि सँगै रमिलाको खोजीमा लागेका थिए। एकाएक उनी उनी बेलबारीबाट भागेका थिए। रमिला र र योगेन्द्रबीचमा केही समयदेखि सम्बन्ध रहेको प्रहरीको प्रारम्भिक अनुसन्धानबाट खुलेको छ। त्यही सम्बन्धमा दरार उत्पन्न भएपछि हत्या गरिएको हुन सक्ने प्रहरीको आशंका छ। हत्या गरेर कोसी नदीमा फालेपछि भोलिपल्ट बिहान अन्य चारजना सहयोगीलाई लिएर गुरुङ शव नदी आसपासमा छ कि छैन ? भनी हेर्न गएको प्रहरीले जनाएको छ। शवका बारेमा बुझ्न कोसी नदीसम्म पुगेका दुई युवतीलाई भने प्रहरीले नियन्त्रणमा लिएको छ। अन्य दुई युवाको खोजी भइरहेको जनाइएको छ। प्रहरीकाअनुसार रमिला हराएपछि उनकी बहिनीले योगेन्द्रलाई पनि फोन गरेर रमिलाका बारेमा सोधेकी थिइन्। तर योगेन्द्रले राति ११ बजे घर नजिकै ल्याएर छाडिदिएको बताएका थिए। रमिला घर नफर्किएको भनेर फोन गरेपछि योगेन्द्र उनी बस्दै आएको माइती घरमा पुगेका थिए। उनैले बेपत्ता भएको कुरा प्रहरीलाई जानकारी गराउन रमिलाका माइती पक्षलाई सुझाव दिएका थिए। बेलबारी४ स्थित योगेन्द्रको घरमै बन्धक बनाएर राखेको आशंकामा फागुन २० गते खानतलासी गरिएको थियो तर केही पनि फेला पार्न सकिएन, एक प्रहरीले भने, अनुसन्धान आफूमाथि केन्द्रीत हुन थालेको चाल पाएर भागेका योगेन्द्रलाई इलामबाट पक्राउ गरियो। प्रहरीकाअुनसार बुधबार दिउँसो मात्रै श्रीमतीलाई विराटनगर विमानस्थलबाट काठमाडौैं पठाएका योगेन्द्र त्यसपछि मोबाइल स्वीचअफ गरी गायब बनेका थिए। यस विषयमा हल्ला भएपछि काठमाडौंमा बस्दै आएकी योगेन्द्रकी श्रीमती बेलबारी आएकी थिइन। श्रीमतीलाई काठमाडौं पठाएर योगेन्द्र फरार बनेपछि थप शंका बढेको थियो, एक प्रहरीले भने, पछि पक्राउ गरेर अनुसन्धान थाल्दा उनैले हत्या गरेर शव नदीमा फालेको पत्ता लाग्यो। हत्या एक्लैले गरेको हो वा कसैको सहयोग लिइएको थियो भन्नेबारे खुल्न बाँकी रहेको प्रहरीको भनाइ छ। एसपी केसीले अहिले शव खोज्ने काम तीब्र बनाइएका कारण बाँकी अनुसन्धानमा प्रहरी केन्द्रीत हुन नसकिरहेको जानकारी दिए।अहिले पनि स्थानीय बासिन्दा र आफन्तको सहयोगमा शवको खोजीमा प्रहरी खटिएको छ। गुरुङले महिलालाई फागुन १७ गते राति ११ बजे उनकै घरमा छाडिदिएको दाबी गर्दै आएका थिए। तर सिसी टिभी फुटेज मा योगेन्द्रले प्रयोग गर्दै आएको गाडी रातको साढे १२ बजे सुनसरीको इटहरीबाट पश्चिम लागेको र शनिबार बिहान साढे ४ बजे सुन्दरहरैंचाको गोठगाउँबाट पूर्व लागेको देखिएको प्रहरी स्रोतले बताएको छ। योगेन्द्रले भनेको कुरा र सिसी टिभी फुटेजको कुरा नमिलेपछि प्रहरीले उनीमाथि अनुसन्धान केन्द्रीत गरेको थियो।"
सप्तरीमा आगलागीबाट एघार लाखको क्षति,"राजविराज : बिजुलीको तार सर्ट भई शनिबार राति सप्तरीमा आगलागी भएको छ। अग्निसाइर कृष्णसवरन गाउँपालिका२ निवासी मिश्रीलाल चौधरीको टिनको छानो भएको दुई तले घरमा बिजुलीको तार सर्ट भई आगलागी भएको इलाका प्रहरी कार्यालय महुलीले जनाएको छ। आगलागीबाट चौधरीको घरसहित चम्पीलाल चौधरी र बचकुन चौधरीको टिनको छाना भएको एक तल्ले घर र दुगोलाल चौधरीको भान्सा घर आगोले नष्ट भएको छ। घर र घरभित्र रहेका अन्नपात, लत्ता कपडा, भाँडावर्तन पूर्ण रुपले जलेर नष्ट हुँदा करिब ११ लाख मूल्य बराबरको क्षति भएको चम्पीलाल चौधरीले बताए। आगो बारुणयन्त्रका साथै ईलाका प्रहरी कार्यालय महुली, सप्तरीबाट खटिएको प्रहरी टोली र स्थानीयवासिन्दाले राति नै नियन्त्रणमा लिएका छन्।"
मकैबारीमा बेवारिसे शव फेला,"राजविराज : सप्तरीको अग्नीसाइर कृष्णसवरण गाउँपालिका६ मोहनपुरस्थित मकैबारीमा एक युवकको शव बेवारिसे अवस्थामा फेला परेको छ।मोहनपुर निवासी निलम मेहताको मकैबारीमा नामथर ठेगाना नखुलेको करिब ३० वर्षीय युवकको शव वेवारिसे अवस्थामा फेला परेको जिल्ला प्रहरी कार्यालय, सप्तरीले जनाएको छ । 'बिहान स्थानीयले शव देखेपछि प्रहरीलाई खबर गरेका थिए, इलाका प्रहरी कार्यालय कञ्चनरुपका प्रहरी निरीक्षक प्रतिक विष्टले भने, ' प्रहरी घटनास्थल पुग्दा उनको शव उत्तानो परेको अवस्थामा थियो।' स्थानीय प्रदिप आचार्यका अनुसार निलो रंगको ज्याकेट र जिन्स पेन्टलगाएका मृतकको खल्तीमा काँकडभिट्टाबाट काटिएको मिति उल्लेख नभएको बसको टिकट र ५० रुपैयाँ फेला परेको छ। शव पोष्टमार्टमका लागि राजविराजस्थित गजेन्द्रनारायण सिंह अस्पतालमा राखिएको छ।अस्पतालका अनुसार शवको पहिचान हुन नसकेकाले पोष्टमार्टम हुन सकेको छैन्।"
अपांगता भएकालाई घरमै शिक्षक,"बैतडी : बैतडीको दशरथचन्द नगरपालिका२ का पूर्णबहादुर बोहराका चार सन्तानमध्ये तीनजना अपांगता भएका छन् । दुई छोरी र एक छोरा अपांगता भएकाले उनीहरुलाई विद्यालय पढाउन समस्या भएको छ । तर शिक्षा विकास तथा समन्वय इकाइ बैतडीको पहलमा उनीहरुको पठनपाठनका लागि घरमै शिक्षकको व्यवस्था गरिएको छ । पुषदेखि घरमै शिक्षक आएर छोराछोरीलाई पढाउन थालेको पूर्णबहादुर बोहराले जानकारी दिए । सानोमा छोरीलाई पिठ्युमा बोकेर विद्यालय पुयाउने गरेका थियौं । तर ठुलो भएपछि विद्यालय पठाउन समस्या भएको छ, बोहराले भने, घरमै शिक्षकको व्यवस्था गरेकाले छोरीहरुको पढ्ने इच्छा पुरा हुने आशा जागेको छ । २२ बर्षीय हीरा बोहरा र १८ बर्षीय करिश्मा बोहरा अपांगता भएकाले विद्यालय पठाउन नसकेको हो । घरमै शिक्षक आएर पढाउन थालेपछि राज्य रहेछ भन्ने महसुस भएको आमा देवकी बोहराले बताइन् । छोरी ठूली भएपछि पिठ्युमा बोकेर विद्यालय पुयाउन गाह्रो भएको थियो, उनले भनिन् अहिले घरमै शिक्षक आएर पढाउन थालेका छन् । यो कामलाई निरन्तरता दियो भने छोरीहरुको पढ्ने धोको पुरा होला । घरमै शिक्षक आएर पढाउन थालेपछि आफूहरुको आत्मविश्वास बढेको हिरा बोहराले बताइन् । उनले भनिन्, घरमै शिक्षक आएर पढाउन थालेपछि खुसी लागेको छ । केही कुरा सिक्न थालेका छौं । यसलाई निरन्तरताका लागि सबैको साथ र सहयोगको अपेक्षा गरेका छौं । हिरालाई कक्षा ५ र करिश्मालाई कक्षा १० को कोर्स पढाउने उद्देश्यले शिक्षकको व्यवस्था गरिएको शिक्षा विकास तथा समन्वय इकाइ प्रमुख नरेन्द्र अवस्थीले जानकारी दिए । अपांगता भएकै कारण कसैले पनि शिक्षाबाट वञ्चित हुन नपरोस भनेर नगरपालिका, समन्वय समिति, वडा कार्यालयसँग छलफल गरी घरमै शिक्षकको व्यवस्था गरेका हौं, अवस्थीले भने, यसले उनीहरुको पढाईमा सहयोग पुग्ने विश्वास छ । पूर्ण र देवकीका छोराछोरीको पढाईका लागि थप व्यवस्था गर्ने इकाइ प्रमुख अवस्थीले बताए । अपांगता भएका कारण विद्यालयमा जान नसकेका नानाीहरुलाई जसरी भए पनि शिक्षा पाउने अधिकारको ग्यारेन्टी गर्नुपर्छ । त्यसका लागि पहल गरिरहेका छौं, उनले भने ।"
बबिता चेपाङको पढ्ने रहर,"गोरखा : गोरखाको गण्डकी गाउँपालिका६ वनटारकी बबिता चेपाङ तोमनडाँडा आधारभूत विद्यालयमा कक्षा चारमा पढ्छिन्। फागुनदेखी १२ वर्ष लागेकी उनका साथीसंगी र दिदीभाइ पढाइ छाडे पनि उनलाई पढ्ने रहर छ। आमाबुवाले एकबर्ष मेलापात हिँडाए पनि उनमा पढ्ने मोह घटेन। बबिताको रोल नम्बर एक हो। गतवर्षभर आमाबुवासँग मेलापात हिड्नु परेकाले पढ्न पाइनँ, चिनजान नभएकासँग धेरै बोल्ने बानी नभएकी बबिताले भनिन्, म कुनै पनि कक्षामा फेल भएको छैन। कक्षा तीनबाट पहिलो भएर बबिता कक्षा चारमा पुगेको स्थानीय कमल चेपाङले बताए। बबिताका तीनजना दिदी छन्। तीनैजना पढ्दैनन्। एउटा भाइ छ उनले पनि पढ्न छाडेका छन्। एउटा दिदीको बिहे भइसक्यो। अर्की दिदी मनकामना बजारमा होटेलमा काम गर्छिन्, बबिताले भनिन्। अरुले जे गरे पनि आफूले पढ्ने उनको भनाइ छ। कापी कलम सकिएको बेला ल्याइदिनुस् भन्यो भने आमाबुवाले एक दुई दिन पख भन्नुहुन्छ, उनले भनिन्। तर साथीहरुको सहयोगले काम चलाउने गरेको बबिताको भनाइ छ। उनका आमाबुवा दैनिकजसो साहुको काममा जाने गर्छन्। उनीहरु काममा जहाँ जान्छन्, त्यहिँ खान्छन् र साँझमा फर्कन्छन्। घरमा पनि अधिकांश समय रक्सीको मातमा लर्खराउने र झगडा गरीरहने स्थानीयको भनाइ छ छ। पकाउने कुरा भए पकाएर खाएर बबिता स्कुल जान्छे, नभए भोकै बस्छे। कहिले छरछिमेकले जे दियो त्यही खाएर जान्छे, स्थानीय कमल चेपाङले भने, घरमा खानेकुराको भर हुन्न। त्यही भएर सानो भाइको पनि घरमा बास हुँदैन। बबिताका आमाबुवा अरुकैमा खाने भएकाले लगभग सातामा एक पटकमात्रै घरमा खाना खाने उनको बताए। आमाबुवाकै अवस्था यस्तो छ छोरीलाई कसले पकाइतुल्याइ खुवाएर स्कुल पठाउने ? , उनले भने, त्यही भएर बबिताका दिदीभाई कसैले पढेनन्। दुखले पढे पनि बबिताको पढाइ राम्रो छ। उनी कक्षामा पहिलो छिन्। सन्तान धेरै जन्माउने तर छोराछोरीलाई पढ्ने वातावरण नबनाएकाले चेपाङ समुदायका अधिकांश बालबच्चाको अवस्था नाजुक छ। बबिताका बुबा इन्द्रबहादुर बाह्रै महिना छोराछोरीको पेट पाल्न काम गर्छन्। उनीसँग सम्पत्तिको नाममा जनता आवास कार्यक्रम अन्तर्गत सरकारले बनाइदिएको एउटा घर मात्र छ। खेती नभएकाले घरमा अन्नपात केही हुँदैन। सागसब्जी लगाउने बारी पनि छैन। विद्यालयका प्रधानाध्यापक कुलबहादुर चेपाङले बबिताको पढाइको प्रशंशा गरे। बुबाआमाले संधै मेलापातमा पठाउने गरे पनि बबिता तीन कक्षाबाट प्रथम भएर चारमा गएकी छन्, उनले भने, घरमा खानेकुरा र कापी कलम पुर्याइदिने हो भने बबिताले राम्रो प्रगति गर्न सक्छिन्।"
ट्याक्टर र मोटरसाइकल दुर्घटनामा दुईको मृत्यु,विराटनगर : प्रदेश१ को धनकुटा र झापा जिल्लामा शनिबार राति ट्याक्टर र मोटरसाइकल दुर्घटनामा दुईजनाको मृत्यु भएको छ। दुर्घटनामा मोटरसाइकल चालक घाइते भएका छन्। प्रदेश१ प्रहरी कार्यालय विराटनगरका अनुसार धनकुटाको चौबिसे गाउँपालिका३ कन्यापोखरीमा भेडेटारबाट राजारानीतर्फ जाँदै गरेको को १ त ५७६५ नम्बरको ट्याक्टर दुर्घटना हुँदा चालक चौबिसे३ का ३० वर्षीय मोहनसिंह तामाङको मृत्यु भएको हो। शनिबार राति साढे ११ बजे भेडेटारराजारानी सडकखण्डमा गुडिरहेको ट्याक्टर आफै अनियन्त्रित भएर सडकबाट लगभग एक हजार दुई सय मिटर तल खस्दा दुर्घटना प्रहरीले जनाएको छ। दुर्घटनामा गम्भीर घाइते तामाङको उपचारका क्रममा आइतबार बिहान बीपी कोइराला स्वास्थ्य विज्ञान प्रतिष्ठान धरानमा मृत्यु भएको हो। त्यस्तै पूर्वपश्चिम राजमार्गअन्तर्गत झापाको कमल गाउँपालिका५ पाडाजुँगीमा भएको मोटरसाइकल दुर्घटनामा परेर शिवसताक्षी नगरपालिका८ डुडाँमारीका ४९ वर्षीय महेन्द्र भट्टराईको मृत्यु भएको छ। प्रहरीका अनुसार पूर्वबाट पश्चिमतर्फ आउँदै गरेको मे ९ प २९८८ नम्बरको मोटरसाइकल सडकमा रोकेर राखिएको बा १३ च ७५२७ नम्बरको कारमा ठोक्किँदा भएको दुर्घटनामा मोटरसाइकल चालक ४६ वर्षीय कुमार गिरी र मोटरसाइकलको पछाडि सवार २९ वर्षीय महेन्द्र भट्टराई गम्भीर घाइते भएका थिए। घाइते दुबैजनालाई उपचारका लागि दमकको लाइफलाइन अस्पतालमा पठाइएकोमा भट्टराईको उपचारका क्रममा मृत्यु भएको प्रहरीले जनाएको छ। गिरीको सोही अस्पतालमा उपचार भइरहेको छ। मोटरसाइकल र कारलाई नियन्त्रणमा लिएर घटनाको अनुसन्धान सुरु गरिएको प्रहरीले जनाएको छ।
स्वयम्भुलाई प्लाष्टिकमुक्त बनाउने अभियानमा आनी,"काठमाडौं : विश्व सम्पदा सूचिमा सुचिकृत स्वयंम्भूनाथ मन्दिर क्षेत्रको सरसफाइ गरी प्लाष्टिकमुक्त क्षेत्र बनाउन स्वयंभूस्थित सेतो गुम्बा ड्रुक अमितभा माउन्टेनका आनीहरु लागिपरेका छन्। सम्पदा क्षेत्रमा फोहोर व्यवस्थापन चुनौति भएको भन्दै प्रत्येक साता आनीहरुले स्थानीयबासीसमेतलाई सहभागिता गराई सरसफाई अभियान सुरु गरेका हुन् । स्वयंभूस्थित सेतो गुम्बा ड्रुक अमितभा माउन्टेनका ५७ जना कुङफु नुन्स भिक्षुणी आनीहरुले शनिबार फ्याकिएका प्लाष्टिक संकलन गरी व्यवस्थापन गरेको आनी एशे ल्हामोले बताइन्। दैनिकरुपमा स्वयंभूनाथको दर्शन र अवलोकन गर्न आउने पर्यटकले फोहोरकै कारण असहज मान्ने गरेको पाएपछि आनीहरुले अध्ययनको समय कटाएर सातामा एक दिन सरसफाइ अभियान सुरु गरेको आनी एशे ल्हामोले बताइन्। वातावरणलाई स्वाच्छ राख्न आफू र आफ्नो टोलदेखि अभियान थाल्नुपर्ने, राज्य पक्षलाई मात्र गाली गरेर सफाइ नहुने आनीहरु बताउँछन्। आनीहरुले परापूर्वकालमा गुम्बाभित्र बसेर अध्यात्मक चिन्तन र ध्यान मात्रै गर्थे।तर समय परिवर्तनसँगै सामाजिक काम पनि सक्रिय हुनुपर्ने भन्दै अभियान थालेको आनीहरुले बताए। स्वयंभू परिषरसँगै काठमाडौं उपत्यकाका अन्य क्षेत्रमा सरसफाइ अभियानलाई व्यापकता दिने लक्ष्य आनीहरुको रहेको छ। आत्मसुरक्षा र महिलाहरु पनि सक्षम बन्नुपर्छ भन्ने सन्देश दिने यस गुम्बाका आनीहरु कुङ फु नुन्स खेलाडी हुन्।"
पास गराइदिने प्रलोभनमा विद्यार्थीसँग घुस लिने शिक्षकविरुद्ध मुद्दा,काठमाडौं : परीक्षामा उत्तीर्ण गराइदिने प्रलोभनमा विद्यार्थीसँग घुस लिएको आरोपमा भ्याली कलेज अफ टेक्निकल साइन्सका शिक्षक खेमराज शाहीसहित तीनजनाविरुद्ध मुद्दा दायर भएको छ। प्रति विद्यार्थी २५ हजार लिएको आरोप उनीहरूमाथि छ। पूर्वाञ्चल विश्वविद्यालय अन्तर्गत पब्लिक हेल्थ संकायको गत असोज महिनामा लिइएको चौथो सेमेस्टरको परीक्षामा सामेल बायोस्टाटिस्टिक्स विषयका परीक्षार्थीलाई पास गराइदिने प्रलोभनमा पारेर शाहसहित तीनजनाले घुस लिएको आरोपमा अख्तियार दुरुपयोग अनुसन्धान आयोगले विशेष अदालतमा आइतबार मुद्दा दायर गरेको हो। महानगरीय प्रहरी परिसर टेकुले आयोगमा दर्ता गरेको उजुरीका आधारमा विशेष अदालतमा मुद्दा दायर गरिएको अख्तियारका प्रवक्ता एवं सहसचिव रामेश्वर दंगालले जानकारी दिए। पूर्वाञ्चल विश्वविद्यालयबाट बायोस्टाटिस्टिक्स विषयको उत्तरपुस्तिका परीक्षणको जिम्मेवारी शाहले पाएका थिए। उनले अर्जुन भाट र होप इन्टरनेशनल कलेजमा अध्ययनरत प्रवेग कोरालसँग मिलेमतो गरेर फेल भएका विद्यार्थीलाई आर्थिक लेनदेन गरी पास गराएका थिए। उनले फेल भएका परीक्षार्थीहरूसँग आर्थिक लेनदेन गरी परीक्षाको नतिजा फेरबदल गर्ने गलत मनशाय राखी परीक्षार्थीहरूसँग सम्पर्क गर्ने काममा अर्जुन भाटलाई खटाएका थिए। केही परीक्षार्थीसँग तत्काल र केहीसँग पछि पैसा लिने शर्तमा परीक्षामा सहभागी ६ जना अनुर्त्तीर्ण परीक्षार्थीलाई पास गराएको अख्तियारको अनुसन्धानबाट खुलेको छ। उत्तरपुस्तिकामा आफैंले तथा भाट र प्रवेग कोराललाई लेख्न लगाई अनुत्तीर्ण परीक्षार्थीलाई उत्तीर्ण गराई परीक्षार्थीबाट रकम लिई एक आपसमा बाँडफाँड गरी खाएको पाइएको छ। शाहीविरुद्ध भ्रष्टाचार निवारण ऐन अनुसार 'प्रश्नपत्रको गोपनीयता भंग गरेमा वा गर्न लगाएमा वा परीक्षाफल फेरबदल गरेमा वा गर्न लगाएमा त्यस्तो राष्ट्रसेवकलाई तीन महिनादेखि एक वर्षसम्म कैद र पाँच हजार रुपैयाँदेखि १० हजार रुपैयाँसम्म जरिवानाको मागदाबी' गरिएको छ। शाहीसँग मिलेमतो गरी परीक्षार्थीलाई करकाप तथा प्रलोभनमा पारी आर्थिक लेनदेन गरी रकम लिई एक आपसमा बाँडफाँड गर्ने मनशायका साथ परीक्षाको नतिजा फेरबदल गर्ने कार्यमा भाट र कोरालविरुद्ध भ्रष्टाचार निवारण ऐन अनुसार प्रतिबन्धात्मक बाक्यांश बमोजिम सजाय मागदाबी लिई विशेष अदालत काठमाडौंमा आरोप पत्र दायर गरिएको छ।
विवाद मिलाउँदै मेलमिलापकर्ता,"कालिकोट : स्थानीय तहमा न्याय निरुपण गर्नेगरी मेलमिलापकर्ता सक्रिय हुन थालेका छन् । जिल्लाका ९ वटै स्थानीय तहले वडामा मेलमिलाप केन्द्र गठन गरी मेलमिलापकर्तालाई सक्रिय बनाएका हुन् । जिल्लाको खाडाँचक्र नगरपालिकाले मेलमिलापकर्तालाई आवश्यक तालिम दिएर नगरका ११ वटै वडामा खटाएको छ । तालिम प्राप्त मेलमिलापकर्ताले वडामा आउने सामान्य प्रकृतिका मुद्दा निरुपण गर्दै आएको नगरपालिका उपप्रमूख तथा न्यायिक समितिका संयोजक विजया विस्टले बताइन् । उनले भनिन्, अब वडामा आउने सामान्य प्रकृतिका मुद्दा वडामा नै मेलमिलाप हुन्छ । मेलमिलापकर्तालाई विवाद मिलाउन तालिम दिएका छौं । नगरमा कानुनी सल्लाहकारको अभाव र मुद्दा फछ्र्यौट गर्ने पर्याप्त समय नहुँदा कतिपय मुद्दाका बारेमा गहिराइमा पुन्न नसकिने विष्टको भनाइ छ । न्यायिक समितिमा आएका मुद्दा पहिले वडामा मेलमिलापकर्ता कहाँ जान्छन्, त्यहाँ समाधान नहुने मात्रै न्यायिक समितिमा आउँछन्, विष्टले भने, हामीले हेरफर गरी समितिमा फैसला नहुने खाले मुद्दा अदालतमा पठाउँछौं । केही स्थानीय तहमा मेलमिलाप केन्द्र गठन भइसकेका छन् भने केहीमा प्रक्रियामै छन् । अगाडि गठन भएका मेलमिलाप केन्द्रले सामान्य प्रकृतिका मुद्दामाथि हेरफेर गर्न थालिसकेका छन् । स्थानीय तहमा न्याय सम्पादनका लागि छुट्टै इजालस कक्ष र कानुनी सल्लाहकारको अभावमा न्याय सम्पादनमा कठिनाइ भएको शान्नित्रिवेणी गाउँपालिकाका उपाध्यक्ष हैजा बुढाको भनाइ छ । उनले भनिन्, धेरैजसो विवाद मिलाउन गोप्य कोठामा बसेर छलफल गर्नुपर्ने भए पनि गाउँपालिकामा भौतिक संरचनाको अभावले समस्या भएको छ । विवादित विषयलाई छलफलमार्फत मेलमिलाप गराउँदै आए पनि मुद्दाको सुनुवाइ गर्ने ठाउँ नभएको पचालझरना गाउँपालिकाकी उपाध्यक्ष तारा न्यौपानेले बताइन् । जिल्लाका ९ वटा स्थानीय तहमध्ये ८ वटा स्थानीय तहमा न्याय सम्पादनका लागि कानुनी सल्लाहाकार नियुक्त भएका छैनन् । नरहरिनाथ गाउँपालिकाले मात्र न्याय सम्पादन गर्न कानुनी सल्हाकारका रुपमा एकजना वरिष्ठ अधिवक्ता नियुक्त गर्ने निर्णय गरेको छ ।"
बैतडीमा विद्यार्थी मृत्यु प्रकरण : पीडितलाई दशलाख क्षतिपूर्ति दिने सहमति,"बैतडी : बैतडीको पाटनमा ग्रेडरले किचेर एक विद्यार्थीको मृत्यु भएपछि बन्द भएको दशरथचन्द राजमार्ग सूचारु भएको छ । पीडित पक्ष र निर्माण कम्पनीबीच पीडितलाई क्षतिपूर्तिवापत दशलाख रुपैयाँ दिने सहमति भएपछि राजमार्ग सूचारु भएको हो। शनिबार बेलुका ५ बजेतिर पाटनस्थित भीमदत्त पोलिटेक्निल इन्स्च्यिुटमा अध्ययनरत पाटन नगरपालिका २ का १९ वर्षीय पूर्णानन्द पाण्डेयलाई ग्रेडरले किच्दा मृत्यु भएको थियो। दोषीलाई कारवाहीको माग गर्दै आफन्त र विद्यार्थीले आइतबार बिहानैदेखि सडक बन्द गराएर आन्दोलन गरेका थिए। आन्दोलनकारीले प्रहरी कार्यालयमा ढुंगामुढा प्रहार गरेको थियो भने स्थिति नियन्त्रणमा लिन प्रहरीले १८ राउण्ड हवाईफायर र १५ सेल अश्रुग्यास प्रहार गरेको थियो ।आन्दोलनकारीको ढुंगा लागेर चारजना प्रहरी र प्रहरीको लाठीचार्जबाट तीनजना विद्यार्थी समेत घाइते भए। पीडित परिवारलाई दिने भनिएको १० लाख क्षतिपूर्तिमध्ये दुई लाख तत्कालै उपलब्ध गराउने, मृतकका परिवारलाई पाटन नगरपालिकाले किरिया खर्च उपलब्ध गराउने, घाइते विद्यार्थीको उपचार लाग्ने खर्च नगरपालिकाले व्यहोर्ने, ग्रेडरले भत्काएको घर निर्माण कम्पनीले बनाउने सहमति भएको पाटन नगरपालिकाकी उपप्रमुख सरस्वती कोलीले बताइन्।उनले भनिन् , 'घटनापछि फरार रहेका चालक रतन बुढालाई सात दिनभित्र सम्पर्कमा ल्याउन निर्माण कम्पनीले सहमति जनाएको छ।' सहमतिपछि पीडितपक्षले मृतकको शव बुझ्ने तयारी गरेका छन्।पोष्टमार्टम पछि आफन्तलाई शव बुझाइने इलाका प्रहरी कार्यालय पाटन बैतडीका प्रहरी निरीक्षक गिन्द्रबहादुर बोगटीले जानकारी दिए। राजमार्ग सूचारु भएपछि बैतडी तथा दार्चुलाबाट तराईका लागि छुटेका गाडीहरु र तराईबाट आएका गाडीहरु गन्तव्यतर्फ लागेका प्रहरी निरीक्षक बोगटीले बताए।"
"ठगका नटवरलाल : जहिल्यै चेकमा कारोबार, तर पैसा हुँदैन","काठमाडौं : काठमाडौं बानियाटार बस्ने कैलालीका दीपक बलायर गोंगबुका व्यापारीलाई ठगी गरेको आरोपमा प्रहरी हिरासतमा छन्। बलायरको ठगी कला देखेर अनुसन्धानमा संलग्न प्रहरी अधिकृतसमेत चकित छन्। उनी हत्तपत्त पैसामा कारोबार गर्दैनन्। उनका खल्तीमा विभिन्न बैंक तथा वित्तीय संस्थाका चेक भइरहन्छन्। टेकुस्थित महानगरीय प्रहरी परिसर काठमाडौंको हिरासतमा रहेका बलायरविरुद्ध ठगीका उजुरी आउने क्रम बढेको छ। सामाखुसीमा घिसिङ इनर्जी सेन्टर खोलेर बसेका देवकुमार घिसिङ बलायरबाट ठगिए। उनको पसलबाट ४४ हजार पर्ने सामसुङ कम्पनीको ३२ इन्चको स्मार्ट टीभी किनेका बलायरले पैसाको साटो चेक दिए। संयम बचत तथा ऋण सहकारी संस्थाको चेक पाएपछि घिसिङ साट्न पुगे। तर बलायरको खातामा एक हजार रुपैयाँ मात्रै मौज्दात थियो। घिसिङले ठगी मुद्दामा बलायरविरुद्ध उजुरी दिएका छन्। गोंगबुकै महेशराज सिलवालले सञ्चालन गरेको नेपाल लिकर्स सपबाट बलायरले विभिन्न ब्रान्डका मदिरा खरिद गरे। पैसा दिएनन्। ९१ हजार रुपैयाँबराबरको चेक दिए। चेक साट्न पुगेका सिलवाल पनि बलायरको खातामा पैसा नभएपछि त्यत्तिकै फर्किनुपर्यो। सिलवालको पसलबाट लगेको मदिरा बलायरले गोंगबुमै भवीन्द्र घिमिरेको पसलमा बिक्री गरे। बुबाको साथीबाट गिफ्ट आएको भन्दै बलायरले घिमिरेलाई मदिरा किन्न सुझाएका थिए। बलायरको ठगी धन्दाबारे जानकारी पाएपछि सिलवालले प्रहरीलाई गुहारेर घिमिरेको पसलबाट लगेको मदिराबराबरको ३९ हजार रुपैयाँ फिर्ता लगे। अहिले घिमिरेले बलायरबाट ठगिएको भन्दै उजुरी दिएका छन्। गोंगबुमै अजय लामाले सञ्चालन गरेको मोबाइल पसलबाट बलायरले महँगो मोबाइल लिए। बलायरले चेकमा कारोबार गर्ने बताएपछि लामाले मानेनन्। त्यसपछि बलायरले नयाँ टीभी ल्याएर खरिद गरिदिन भने। टीभीको मूल्य ३० हजार रुपैयाँ तोकियो। चलाख बलायरले अग्रिम भुक्तानीबापत लामाबाट १० हजार रुपैयाँ लिए। त्यसपछि उनी गुमनाम भए। लामाले प्रहरीमा उजुरी दिन जाँदा बलायर ठगी धन्दामै पक्राउ परिसकेका थिए। घिसिङ, सिलवाल, घिमिरे र लामा मात्रै होइन, बलायरले यसैगरी बालाजु क्षेत्रमा एक दर्जनभन्दा बढी पसलमा ठगी गरेको प्रहरीमा उजुरी परेको छ। काठमाडौं प्रहरी प्रमुख एसएसपी वसन्त लामालाई समेत बलायरको ठगी धन्दाबारे गुनासो आएपछि उनले बालाजु वृत्तबाट उक्त मुद्दा काठमाडौं परिसरमै झिकाएका छन्। शुक्रबार बलायरबाट ठगिएको भन्दै उजुरी दिन पीडित पुगेका थिए। बलायरको ठगी काइदा अनौठो रहेछ। एउटा ठाउँबाट सामान किन्यो, अर्कोमा बेचिदियो। पैसाको भन्दा पनि चेकबाट कारोबार गर्ने प्रवृत्ति उनमा देखियो। उनीबारे थप अनुसन्धान भइरहेको छ, एसएसपी लामा भन्छन्। गोंगबुमै नेपाल इलेक्ट्रोनिक्स सोलुसन नामक पसलबाट ४६ हजार रुपैयाँको टीभी किनेका बालयरले कृष्णबहादुर थापालाई बिक्री गरे। भ्याट बिलसहितको टीभी किनेका थापाले पछि मात्रै थाहा पाए, बलायरले ठगी गरेर ल्याएका रहेछन्। अग्रिम भुक्तानीबाट १५ हजार लिएर गएका बलायर पछि थापाको पसलमा फर्किएनन्। प्रहरीले बलायरले बेचेका सामान जफत गरी सम्बन्धित धनीलाई दिन उनीहरूको खोजी गरेको छ।"
मेचीपारि नमुना विद्यालय,"भद्रपुर : मेची नदीपारि नेपाली गाउँ छ। यहाँ मेची आधारभूत विद्यालय सञ्चालनमा छ। झापाको भद्रपुर नगरपालिका३ मा पर्ने यो विद्यालयलाई जिल्लाकै नमुना विद्यालयका रूपमा लिइन्छ। यहाँ १ सय ३१ विद्यार्थी छन्। ३० जना भारतीय हुन्। सुरुमा फुसको छानो थियो। ३१ वर्षमा सञ्चालन भइरहँदा कर्कटपाताले सजिएको छ। वरिपरि बारेर व्यवस्थित बनाइएको छ। सरसफाइलाई पहिलो प्राथमिकता दिइएको शिक्षक किसान राईले बताए। सरकारले कक्षा ८ सम्म पढाउने अनुमति दिए पनि शिक्षक अभावमा पढाइ सञ्चालन हुन नसकिरहेको उनले सुनाए। कक्षा ७ सम्म पठनपाठन भइरहेको छ। विद्यार्थी वारिबाट हिउँदको समयमा सहजै आउँछन्। तर, बर्खामा मेची नदी बढ्छ। शिक्षकहरू खोला तरेर आउने गरेको उनले बताए। यो विद्यालयलाई बन्दहड्ताल केहीले छुँदैन, उनले भने, चाडपर्वको बिदा र शनिबारबाहेक अरू दिन विद्यालय लाग्छ। यो गाउँमा १ सय ३५ परिवारको बसोबास छ। उनीहरूका सन्तान खोलासँग युद्ध गरेर पढ्न जान सम्भव नभएकाले मेचीपारि विद्यालय खोलिएको प्रधानाध्यापक चमकलाल राजवंशीले बताए। अभिभावक भने छोराछोरी पढाउनुपर्छ भन्नेमा सचेत नरहेको उनको भनाइ छ। घरमा पाहुना आयो भने पनि विद्यालय नजाने बानी छ, उनले भने, किनभने, पाहुना आएपछि घरमा मिठोमिठो पाक्छ अनि खान पाउँछन्। विद्यालयमा स्थानीय स्रोतका शिक्षक छैनन्। विद्यार्थीलाई आधारभूत कुरा सबै उपलब्ध गराइएको शिक्षक राईले सुनाए। व्यवस्थित फर्निचरसहितको कम्प्युटर कोठा देखाउँदै उनले भने, १० वटा कम्प्युटर छन्। इन्टरनेटको पनि व्यवस्था छ। कक्षा ४ देखि ७ सम्मका विद्यार्थीलाई दैनिक एक घण्टा कम्प्युटर सिकाइन्छ। बच्चाबच्चीलाई सातामा तीन दिन युट्युबबाट जानकारीमूलक भिडियो देखाउने गरिएको छ। बत्ती जाँदा विकल्पका रूपमा सोलार प्यानल राखिएको छ। विद्यार्थीलाई हामी हरेक कुरामा अब्बल बनाएर पठाउँछौं, उनले भने, उनीहरूको रुचि के छ ? त्यहीअनुसार विद्यार्थीलाई सिकाउने गरिन्छ। तर, सरकारले बेवास्ता गरेको उनको गुनासो छ। उनका अनुसार विद्यालयको ८ कट्ठा जग्गा छ। भद्रपुर नगरपालिकाले पनि अरू विद्यालयजति नहेर्ने गरेको प्रधानाध्यापक राजवंशीले बताए। सरकारले शिक्षकलाई तलबबाहेक केही दिँदैन, उनले भने, यहाँको संरचनालाई व्यवस्थित गर्न अरूकै सहयोग लिनुपर्ने अवस्था छ। गाउँमा बिजुली बल्न थालेको एक वर्ष भयो। हरेक घरमा टेलिभिजन छन्। परिवारसँगै बसेर टीभी हेर्ने हुनाले बालबच्चाको पढाइ खस्किएको छ। भेला राखेर बालबालिकाको पढाइमा ध्यान पुयाउन अभिभावकलाई सम्झाउने गरेका छौं, उनले भने।"
ज्यानमारा धुलो,"काठमाडौं : घाम लागे धुलो, पानी परे हिलो ! राजधानीको सडकको अवस्था हो यो। काठमाडौं उपत्यकाको समग्र वातावरणको व्याख्या जति लामो छ उति भयावह पनि। संविधानले आमनागरिकलाई स्वच्छ वातावरणमा बाँच्न पाउने अधिकार सुनिश्चित गरेको छ। तर राजधानी वायु प्रदूषणले आक्रान्त बन्दै गइरहेको छ। यहाँका बासिन्दा त्यही प्रदूषणले निम्त्याएका घातक परिणामको सिकार बनिरहेका छन्। वीर अस्पतालका नाक, कान, घाँटी रोग विशेषज्ञ डा ढुण्डिराज पौडेलसमक्ष पछिल्लो समय सबैभन्दा बढी प्रदूषणकै कारण बिरामी परेका मानिस पुग्ने गरेका छन्। दैनिक आफूले परीक्षण गर्ने १० देखि १५ जना बिरामीमा प्रदूषणकै असर बढी देखिने गरेको उनी बताउँछन्। कोही घाँटी चिलाउने समस्या लिएर आउँछन्, कोही लामो समय नाक बन्द हुने समस्या लिएर आउँछन्। उनीहरूको समस्या एउटै कारणले निम्तिएको हुन्छ, डा पौडेल भन्छन्, कसैलाई धुलोधुवाँको कारण एलर्जी भएको हुन्छ भने कसैलाई यही कारणले पुरानो समस्या बल्झिएको हुन्छ। डा पौडेल आफूकहाँ आएका बिरामीलाई सकभर घरमै आराम गर्न सुझाउँछन्। बाहिर जानैपरे धुलोधुवाँबाट बच्नु भन्ने उनको पहिलो सुझाव हुन्छ। तर बिग्रिरहेको वातावरणीय प्रदूषणबाट बच्ने भरपर्दो उपाय उनीसँग छैन। हामीले लगाइरहेको माक्सले उपत्यकाको प्रदूषण रोक्न सक्दैन। यहाँको प्रदूषण रोक्न कुनै स्पेसल माक्स लगाउनुपर्छ, डा पौडेल भन्छन्, हामीसँग प्रदूषण नियन्त्रणबाहेक अरू उपाय छैन। बर्सेनि २२ हजारको मृत्यु तीन वर्षअघि विश्व बैंकले यहाँको भयानक चित्र प्रस्तुत गर्यो। बैंकको उक्त तथ्यांकमा नेपालमा वायु प्रदूषणका कारण प्रत्येक वर्ष करिब २२ हजारको मानिसको ज्यान जाने गरेको उल्लेख छ। डा पौडेलका अनुसार वातावरणीय प्रदूषणले नाक, कान, घाँटीमा तत्काल समस्या पारे पनि दीर्घकालीन रूपमा मुटु, मस्तिष्क, फोक्सोलगायतका विभिन्न भागमा असर गर्छ। हावामा मिसिएका साना कण सासमार्फत शरीरभित्र सजिलै पस्छन् र रगतमा मिसिन्छन् जसका कारण दीर्घकालीन रोग लाग्छ, उनी भन्छन्, वातावरण प्रदूषणले बालबालिका, गर्भवती र प्रतिरोधक क्षमता कम भएका मनिसमा सोझै असर गर्छ। वातावरण संरक्षण नियमावली २०५४ को नियम १५ अनुसार सरकारले वायुको गुणस्तरसम्बन्धी राष्ट्रिय मापदण्ड, २०६९ लागू गरेको छ। मापदण्डअनुसार एक वर्षमा १८ दिनभन्दा बढी तोकिएको सीमा दूषित हावाले नाघ्नु हुँदैन। तर उपत्यकाका सन्दर्भमा दूषित हावाले सीमा नाघिरहेको वातावरण विभागको मापनले देखाउँछ। राष्ट्रिय मापदण्डमा ९ प्रदूषकलाई वायु प्रदूषणको परिधिभित्र राखिएको छ। विभागले स्थापना गरेका विभिन्न केन्द्रबाट टीएसपी, पीएम१० र पीएम२५ को मात्रा मापन हुँदै आएको छ। राष्ट्रिय मापदण्डले एक वर्षमा ९५ प्रतिशत दिनमा सफा वातावरण हुनुपर्ने भने पनि उपत्यकामा कात्तिकदेखि चैतसम्म पानी परेको दिनबाहेकको वायु दूषित भएको विभागको मापनले देखाउँछ। वायुको गुणस्तरसम्बन्धी राष्ट्रिय मापदण्डले निर्धारण गरेका नौ प्रदूषकमध्ये तीन मात्राको मापन गर्दा पनि मापदण्डभन्दा बढी हुनुले उपत्यकाभित्र वायु प्रदूषणको उच्च जोखिम प्रस्ट्याउँछ। उपत्यका बासिन्दा अब ढुक्क भएर बस्ने अवस्था नरहेको वातावरणविद् भूषण तुलाधर बताउँछन्। विश्व स्वास्थ्य संगठनको मापदण्डभन्दा यहाँ पाँच गुणा बढी वायु प्रदूषण छ, तुलाधर भन्छन्, हामीमाझ दिनप्रतिदिन खतरा बढिरहेको छ। सरकारले यस क्षेत्रलाई गम्भीर भएर हेर्न जरुरी छ। विश्वकै खरतनाक नेसनल एटमस्फेरिक रिसोर्स एन्ड इन्भारन्मेन्टल रिसर्च लेबोरेटोरी (नारेल) को प्रारम्भिक अध्ययनमा उपत्यकामा दैनिक टिएसपी१६१६ टन, नाइट्रोजन डाइअक्साइड४३३ टन र कार्बन मोनोअक्साइड८४०९ टन हावामा मिसिएको देखिन्छ। यही मि श्रणका कारण यहाँको हावा खतरनाक हुँदै गइरहेको छ। नेपालमा नसर्ने तथा दीर्घकालीन रोग अत्यधिक बढ्नुको कारण वातावरण दूषित पनि हुनु हो, तुलाधर भन्छन्, अर्कोतर्फ वातावरणीय प्रदूषणले मानव स्वास्थ्यमा मात्र नभएर पुरातात्िवक सम्पदादेखि हाम्रो सफा आकाशलाई पनि असर पारिरहेको हुन्छ। उपत्यकाको वायुको गुणस्तर दिनहुँ खस्किरहेको विभिन्न राष्ट्रिय तथा अन्तर्राष्ट्रिय अध्ययनले देखाएका छन्। सार्वजनिक इन्भारोमेन्ट परफरमेन्स इन्डेक्स२०१८ को प्रतिवेदनले अत्यधिक वायु प्रदूषण भएका मुलुकमा नेपाललाई मुख्य पाँचभित्र पारेको छ। प्रतिवेदन १८० मुलुकमा अध्ययन गरी तयार पारिएको हो। प्रदूषणका कारण घरको छत, भित्ता, टेबलमा धुलो टाँसिरहने, कपडा चाँडो फोहोर हुँदा पानी तथा साबुन, श्रमसमेतको बढी खपत हुने र जहाजसमेत दुर्घटना बढ्ने जानका।रहरू बताउँछन्। अर्कोतर्फ नेपालमा विश्व सम्पदा सूचीमा सूचीकृत १० सम्पदामध्ये काठमाडौं उपत्यकामा सात सम्पदा छन् भने अन्य सयौं पुरातात्िवक तथा सांस्कृतिक सम्पदासमेत उपत्यकाभित्र छन्। वायु प्रदूषणले त्यस्ता सम्पदामा स्टोन क्यान्सर गराई रूप, रंग र आकर्षण घटाइरहेको वातावरणविद् तुलाधर बताउँछन्। कारक एक : सवारीसाधन काठमाडौं, ललितपुर र भक्तपुर गरी तीन जिल्लामा एक हजार पाँच सय ९४ किलोमिटर सडक रहेको तथ्यांक सडक विभागसँग छ। जसमा पाँच सय ५४८ किलोमिटर विभाग र एक हजार ३९ किलोमिटर नगरपालिकाको क्षेत्राधिकारमा पर्छ। यिनै सडकमा चल्ने पेट्रोलियम सवारीसाधनले उपत्यकाको वातावरण प्रदूषणमा महत्वपूर्ण भूमिका निर्वाह गरेको तुलाधर बताउँछन्। काठमाडौं उपत्यकामा सबैभन्दा बढी प्रदूषण सवारीसाधनबाटै हुन्छ, उनी भन्छन्, सवारीसाधन बर्सेनि ठूलो संख्यामा बढेसँगै प्रदूषण पनि बढिरहेको छ। वातावरण लेखा परीक्षण२०७४ प्रतिवेदनअनुसार नेपालमा २०७३७४ सम्म दर्ता हुने सवारीको संख्या २७ लाख ८३ हजार ४२८ छ। त्यस्तै वागमती अञ्चलमा १० लाख ४२ हजार पाँच सय ५६ छ। देशभरका कुल सवारीसाधनमध्ये ३७ प्रतिशतभन्दा बढी उपत्यकामा दर्ता छन्। सवारीसाधनको धुवाँबाट प्रतिवर्ष २० हजार ७२ टीएसपी र ६ हजार ९५३ टन पीएम१० प्रदूषक पदार्थ उपत्यकाको हावामा मिसिने प्रतिवेदनमा उल्लेख छ। प्रतिवेदनअनुसार उपत्यकाको वायु प्रदूषणमा यातायात क्षेत्रको भूमिका टीएसपीमा ३१ प्रतिशत र पीएम१० मा ३० प्रतिशत छ। केही समयअघि यातायात व्यवस्था विभागले ४१ वटा ग्यास एनालाइजर र चारवटा स्मोक प्रयोग गरेर सवारीबाट निस्कने प्रदूषण नापेको थियो। तर लाखौंको संख्यामा रहेका सवारी परीक्षण गर्ने त्यो कामले कुनै प्रभाव पारेन। अर्कोतर्फ विभागले दुईपांग्रे सवारीको प्रदूषण मापदण्डको परीक्षण नगर्नु र सीमित मात्रामा हुने परीक्षणबाट असफल भएका सवारीसाधनलाई जरिबाना गर्ने उपयुक्त कानुनी व्यवस्था नहुनुले वातावरण प्रदूषण नियन्त्रण हुन सकेको छैन। कारक दुई : अव्यवस्थित निर्माण महाभूकम्पपछि उपत्यकामा एक करोड ४४ लाख पाँच हजार वर्गमिटर जमिनमा भवन, सडक र अन्य निर्माण कार्य भइरहेको लेखा परीक्षण प्रतिवेदनमा उल्लेख छ। त्यस्ता निर्माण कार्यबाट निस्किएका ससाना प्रदूषक पदार्थ हावामा मिसिँदा यहाँको वातावरण बिग्रिँदै गएको हो। प्रतिवेदनअनुसार निर्माण कार्यबाट प्रतिवर्ष ४० हजार पाँच ९६ टन टिएसपी, १२ हजार १२१ टन पीएम१० प्रदूषक पदार्थ उपत्यकाको हावामा मिसिने गरेको छ। त्यस्तै उपत्यकाको वायु प्रदूषण बढाउन निर्माण कार्यको भूमिका टिएसपी मा ६४ प्रतिशत र पीएम१० मा ५३ छ। मेलम्ची खानेपानी आयोजनाले उपत्यकाको वातावरण बिगार्न महत्वपूर्ण भूमिका खेलेको पूर्वाधारविद् किशोर थापा बताउँछन्। उनका अनुसार आयोजनाले पाइप लाइन बिछ्याउने भन्दै करिब चार सय १९ किलोमिटर सडकको पिच खन्यो। खनेको सडक प्रेसर टेस्टका लागि भन्दै एक वर्षसम्म लथालिंग छाडिँदा वायु प्रदूषण बढेको थापाको दाबी छ। अव्यवस्थित निर्माण कार्यले वातावरण प्रदूषणमा महत्वपूर्ण भूमिका निर्वाह गरिरहेको हुन्छ, थापा भन्छन्, निर्माण कार्य होसियार भएर गर्न जरुरी छ। सार्वजनिक स्थलको काममा झन बढी चनाखो हुनुपर्छ। त्यस्तै उपत्यकाको वायु प्रदूषण बढाउन महत्वपूर्ण भूमिका खेल्ने आयोजना हो, त्रिपुरेश्वरनागढुंगा सडक निर्माण। त्रिपुरेश्वरदेखि नागढुंगासम्मको १२ किलोमिटर सडक निर्माण कार्य सुरु भएको तीन वर्षभन्दा बढी भइसक्यो। तर अहिलेसम्म सकिने टुंगो लागेको छैन। अव्यवस्थित रूपमा सडकको कालोपत्रे हटाउँदा वातावरण प्रदूषण ह्वात्तै बढ्यो। सडक स्तरोन्नति गर्दा वातावरणलाई ध्यान नै नदिँदा यस्तो अवस्था उत्पन्न भएको पूर्वाधारविद् थापाको भनाइ छ। उनका अनुसार सडकलाई खण्डखण्ड गरेर निर्माण कार्य सुरु गरेको भए राजधानीबासीले धेरै सास्ती झेल्नुपर्ने थिएन। कारक तीन : इँटाभट्टा वातावरण लेखा परीक्षण प्रतिवेदनअनुसार नेपालमा एक हजारभन्दा बढी इँटाभट्टा सञ्चालनमा छन्। तीमध्ये उपत्यकामा मात्र एक सय १२ भट्टा चालू छन्। इँटाभट्टा सामान्यतया ६ महिनामा सञ्चालन हुन्छन्। यस अवधिमा भट्टाले करिब ५६ हजार एक सय टन कोइला तथा ३३० टन अन्य इन्धन खपत गर्छन्। यस्ता भट्टाले इँटा पकाउन प्रयोग गर्ने न्यून गुणस्तरको कोइला, पुराना टायर, प्लास्टिक, पुराना कपडाबाट कार्बनडाइअक्साइड, सल्फरडाइअक्साइड र कालो कार्बनजस्ता प्रदूषक निष्कासन गर्छन्। भूकम्पले भत्किएका कतिपय भट्टाले चिम्नीको उचाइसम्बन्धी मापदण्ड पूरा गरेका छैनन्। इँटाभट्टाबाट प्रतिवर्ष २,६८० टन टिएसपी र १९४१ टन पीएम प्रदूषक उपत्यकाको हावामा प्रवेश गर्ने लेखाको प्रतिवेदनमा उल्लेख छ। उपत्यकाको वायु प्रदूषण बढाउन इँटा उद्योगको टिएसपीमा ४ प्रतिशत र पीएम१० मा ९ प्रतिशत योगदान रहेको प्रतिवेदनमा उल्लेख छ। इँटाभट्टा सञ्चालन अनुमतिसम्बन्धी मापदण्डमा बस्ती र जंगलको एक किलोमिटरभित्र चलाउन नपाउने, भट्टा वरपर धुलोरहित सडक तथा हरियाली बनाउनुपर्ने व्यवस्था छ। तर चन्द्रागिरी नगरपालिकामा बस्तीको बीचमा १०११ वटा इँटाभट्टा चलाइएका छन्। त्यतिमात्र होइन, उपत्यकाका अधिकांश भट्टा बस्ती नजिक सञ्चालनमा छन्। तिनीहरूले इँटा ढुवानी गर्ने सडकलाई न धुलोरहित बनाएका छन् न त वरपरको जग्गामा हरियाली। उपत्यकामा विभिन्न प्रदूषणका स्रोत उपत्यकाभित्र तथा वरिपरि थपिएर वायु प्रदूषित भएर मानव स्वास्थ्यमा गम्भीर असर परिरहेको वातावरणविद् तुलाधर बताउँछन्। योजना कागजमै सीमित निर्वाचनका बेला वातावरणीय प्रदूषण नियन्त्रणलाई उपत्यकाका दुई ठूला महानगरको मेयरमा प्रतिस्पर्धा गरेका मेयरले आफ्नो मुख्य एजेन्डा बनाएका थिए। तर उनीहरूले चुनाव जितेपछि अहिलेसम्म प्रदूषण नियन्त्रणका लागि कुनै उल्लेखनीय भूमिका निर्वाह गर्न सकेका छैनन्। वातावरणविद् तुलाधरका अनुसार कुचोको भरमा सडकको धूलो हटाउने कार्य असम्भव मानिन्छ। यसका लागि आधुनिक ब्रुमर प्रयोग गर्नुपर्छ। पछिल्लो समय काठमाडौं महानगरपालिका र सडक विभागसँग एकएक ब्रुमर छन्। ती पर्याप्त होइनन्। सरकारले नेपाल स्वच्छ वातावरण महाअभियान२०७५ मा प्रदूषण नियन्त्रणका लागि १६ वटा कार्यक्रम राखेको छ। सवारी प्रदूषण मापदण्ड पुनरावलोकन गरी तत्कालै युरो४ स्तरको मापदण्ड लागू गर्ने त्यसअन्तर्गतको एउटा विषय हो। तर दुई महिनाभित्र गरिसक्ने भनिएको यो योजना कागजमै सीमित छ। सरकारको महाअभियान अन्तर्गत कार्ययोजनामा प्रदूषण नियन्त्रणका लागि समेटिएका यस्ता धेरै कार्यक्रम सम्पन्न गर्ने भनिएको अवधिभित्र सुरु हुनै सकेका छैनन्। मुलुकले उपयुक्त नीति र योजनाका माध्यमबाट प्रदूषणजन्य स्रोतको नियन्त्रण हुनुपर्ने हो। तर सरकारी निकायबीच समन्वय अभावले प्रदूषण नियन्त्रणको साटो बढिरहेको वातावरणविद् तुलाधर बताउँछन्। वातावरण प्रदूषण नियन्त्रमा लगभग राज्यका सबै निकायको सहकार्य आवश्यक पर्छ। तर अहिलेसम्म यसमा सम्बन्धित निकायले तत्परता देखाएका छैनन्, उनी भन्छन्, राज्यले यस क्षेत्रमा गम्भीर भएर लगानी गर्न जरुरी छ।"
"राष्ट्रसंघद्वारा नेपालको उच्च मूल्यांकन, शरण व्यवस्थापन उदाहरणीय","काठमाडौं : राष्ट्रसंघका महासचिव एन्टोनियो गुटेरसले नेपालले विश्वशान्ति र शरणार्थीलाई देखाएको मानवीय व्यवहारको उच्च मूल्यांकन गरेका छन्। महासचिव गुटेरसले लामो द्वन्द्वलाई शान्तिमा परिणत गरी लोकतन्त्रको जग बलियो बनाएर अघि बढिरहेको नेपालको समृद्धिको समेत कामना गरेका छन्। उनले भने, नेपालले आफ्नै प्रयासमा गरेको शान्ति पहल, मानवअधिकार, लोकतन्त्रको बलियो जगको थालनी विश्वमै प्रशंसा गर्नलायक छ। राष्ट्रसंघका लागि स्थायी प्रतिनिधि अमृतबहादुर राईले ओहोदाको प्रमाणपत्र बुझाउने क्रममा महासचिव गुटेरसले यस्तो धारणा व्यक्त गरेका हुन्। न्युयोर्क पुगेको तेस्रो दिनमै राईलाई ओहोदाको प्रमाणपत्र बुझाउने अवसर जुरेको थियो। महासचिव गुटेरसले आफूले विगतमा नेपाल भ्रमण गरेको स्मरण गर्दै नेपालले शान्ति र मानवीय व्यवहारमा देखाएको भूमिका प्रशंसनीय र विश्वकै लागि उदाहरणीय रहेको बताए। राईका अनुसार गुटेरसले सन् १९७० को दशकमा नेपाल भ्रमण गरेका थिए। स्थायी प्रतिनिधि राईले अन्नपूर्णसँग टेलिफोनमा भने, तिब्बती र भुटानी शरणार्थीलाई नेपालले जुन प्रकारको मानवीय व्यवहार देखायो त्यो प्रशंसनीय र उदाहरणीय छ। तिब्बती शरणार्थीको समस्या समाधान गर्नु चानचुने काम नभएको उनको भनाइ थियो। उनले भने, भुटानी शरणार्थीलाई नेपालमा लामो समयसम्म दिएको शरण र पछिल्लो समय तेस्रो मुलुक पुनस्र्थापना प्रक्रिया झन् उदाहरणीय काम हो। शरणार्थी मामिलासम्बन्धी राष्ट्रसंघीय उच्चायोग प्रमुखसमेत रहिसकेका गुटेरसले राईलाई नेपालसँग गरेका कामको अनुभवसमेत सुनाएका थिए। राष्ट्रसंघको उद्देश्य र लक्ष्य प्राप्तिका लागि नेपालबाट प्राप्त ऐक्यबद्धता एवं समर्थनको पनि उनले प्रशंसा गरेका थिए। महासचिव गुटेरसले नेपालको लोकतन्त्रको संस्थागत विकासमा भएको कामबारे पनि संक्षिप्त जानकारी लिएका थिए। राईले नेपालको पछिल्लो राजनीतिक अवस्था, राष्ट्रसंघको उच्च तहमा नेपाली सुरक्षा निकायको उपस्थितिलगायतका विषयमा जानकारी गराएका थिए। छोटो समय भए पनि नेपाल र राष्ट्रसंघको सहकार्य एवं ऐक्यबद्धताबारे छलफल भयो, राईले भने, नेपालबाट राष्ट्रपति विद्यादेवी भण्डारीको भ्रमणका क्रममा हुने दुईपक्षीय छलफलमा विस्तृत कुराकानी हुनेछ। अहिले पुराना कुरा स्मरण गर्ने र नेपालको लोकतन्त्रका विषयमा सामान्य छलफल भयो। महासचिव गुटेरसले पर्यटनमन्त्रीसहित उद्यमी, कर्मचारी, सुरक्षा अधिकारी र चालकको हेलिकोप्टर दुर्घटनामा परी निधन भएको सुन्दा आफू दुःखी भएको भन्दै समवेदना व्यक्त गरेका थिए। स्थायी प्रतिनिधि राईले महासचिव गुटरेससमक्ष राष्ट्रपति भण्डारी, प्रधानमन्त्री केपी ओली र परराष्ट्रमन्त्री प्रदीप ज्ञवालीका तर्फबाट सहकार्यको प्रतिबद्धता र अभिवादन प्रस्तुत गरेका थिए। राईले नेपालको विकास र शान्ति प्रक्रियामा राष्ट्रसंघबाट निरन्तर सहायता प्राप्त भएको तथा आगामी दिनमा पनि निरन्तरता पाउनेमा विश्वास व्यक्त गरेका थिए। उनले महासचिवसमक्ष अन्तर्राष्ट्रिय चासोका महत्त् वपूर्ण विषयका साथै विश्वशान्ति, निःशस्त्रीकरण, दिगो विकास र जलवायु परिवर्तनलगायतमा नेपालले सहयोग गर्ने प्रतिबद्धता व्यक्त गरे।"
गुठीको भवन जीर्ण,"ललितपुर : गुठी संस्थान ललितपुरको स्वामित्वमा साढे ९ हजार रोपनी जग्गा छ। त्यसको मूल्यांकन गर्दा गुठीसँग अर्बौं रुपैयाँ बराबरको सम्पत्ति छ। तर उसको आफ्नै कार्यालय भवन टेकोका भरमा छ। राणाकालमा बनेको भवन ०७२ सालको भूकम्पमा चिरा परिसकेको भए पनि त्यहीबाट काम गरिरहेको छ। उसले भूबहाल तथा घरबहालबाटै करोडौं आम्दानी गरे पनि कार्यालय सुरक्षित बनाउन सकेको छैन। उसले यथाशिघ्र कार्यालय भवन बनाउन चाहेको बताएको छ। गुठी संस्थान ललितपुरका प्रमुख शैलेन्द्र पौडेलका अनुसार गुठीको स्वामित्वमा कम्तिमा साढे ९ हजार रोपनी जग्गा छ। यसमध्ये सबैभन्दा धेरै रैतान (गुठीमा मालपोत तिर्नुपर्ने जग्गा) ६ हजार १ सय ८० रोपनी १३ आना, मोही लागेका (अधिनस्थ) २ हजार ८ सय ६३ रोपनी ३ आना र गुठीको मात्रै हक भएको (तैनाथी) १ सय ४७ रोपनी ११ आना जग्गा छ। प्रमुख पौडेलले भने, संस्थानले वार्षिक घरबहाल तथा भूबहालबाट डेढ करोड रुपैयाँ आम्दानी गर्छ। आम्दानी जतिनै खर्च पनि बढेको उनको भनाइ छ। मुख्यतः ललितपुर महानगरपालिका, गोदावरी र महालक्ष्मी नगरपालिकामा गुठीको जग्गा धेरै छ। बुङमतीमा गुठीको ७०८० कित्ता जग्गा फास्टट्र्याकमा परेको छ। उनले भने, गत वर्ष साढे २ करोड मुआब्जा लियौं, अझै लिन बाँकी छ। गुठीले भाडामा लगाएका ७३ सटरको बहाल उठाउन सकेको छैन। पाटन दरबार स्क्वायर वरिपरि, सुनधारा, मच्छिन्द्रबहाल, हौगल, सौगल, कुपन्डोललगायत क्षेत्रमा संस्थानका सटर भाडामा छन्। वर्षौंदेखि अत्यन्त न्यून मूल्यमा भाडामा लगाए पनि व्यापारीले नतिरेको उनले बताए। ४ सयदेखि २ हजार रुपैयाँ भाडा छ, उनले भने, यसले संस्थानलाई कुनै फाइदा हुँदैन। करार ऐन २०५६ अन्तर्गत बर्सेनि नवीकरण सम्झौता गर्नुपर्छ। तर कैयौं व्यापारी सम्झौता गर्न आउँदैनन्। ललितपुर महानगरपालिकाका राजस्व प्रशासन महाशाखा प्रमुख डिल्लीराज शाक्यले दरबार स्क्वायर क्षेत्रमा प्रति स्क्वायर फिट सय रुपैयाँ भाडा महानगरले तोकेको बताए। चल्तीको दरभन्दा सयौं गुणा सस्तो हुँदा पनि भाडा उठाउन नसक्नु लाचारीपन हो। गुठीसँग ६८ पहाडी जिल्लामा ५ लाख ६१ हजार ९ सय ९० रोपनी र तराईमा ६६ हजार ३ सय ३० बिघा जग्गा देशभरि छ।"
"पुल छ, तर्न पाइँदैन","बिर्तामोड : दुई महिनाअघि प्रधानमन्त्री केपी ओलीले झापाको भद्रपुरस्थित मेची पुल उद्घाटन गर्दै भनेका थिए, सरकार शिलान्यास मात्रै होइन। उद्घाटन र सञ्चालन पनि गर्छ। शिलान्यास हुन्छ काम हुँदैन भन्ने धेरैको आरोप छ। हामीले उद्घाटन पनि गरेर देखायौं। अब हाफपाइन्ट लगाएर खोला तर्नु पर्दैन। प्रधानमन्त्री ओलीले उद्घाटनपछिको सम्बोधनमा यसो भनिरहँदा समर्थनमा स्थानीयकोे गडगडाहट ताली पाएका थिए। तर अहिलेसम्म पुल सञ्चालन नहुँदा तिनै ताली बजाउने स्थानीय निराश छन्। भारततर्फको भागमा एक सय ५० मिटर पूर्वतर्फ विहार र बंगालको सीमासम्म र भद्रपुरको झापाचोकदेखि मेची पुलसम्म १३ सय मिटर लामो बाटो हुलाकी सडकसँग नजोडिँदा पुल सञ्चालन हुन नसकेको हो। नेपालतर्फ केही स्थानीयको बाटो विस्तारमा मुआब्जाको विवाद त्यत्तिकै छ। भारततर्फ सडक विस्तारमा नेपाल सरकारले पहल पनि गरेको छैन। भद्रपुर५ मा पर्ने यो मेची पुलबाट यतिबेला हलुका सवारी र पैदलयात्री मात्रै ओहोरदोहोर गरिरहेका छन् । लामो समयमा ठूलो लगानीमा निर्माण सम्पन्न भएको यो पुल सञ्चालन गर्न सरकारले चासो नदिएको स्थानीयको गुनासो छ। पुल उद्घाटनपछि अब भद्रपुरले मुहार फेर्छ भन्ने आस थियो, भद्रपुर५ का श्याम अधिकारी भन्छन्, ठूलाठूला ट्रकले सामान बोकेर आउलान् भन्ने सोचेका थियौं। तर अहिले पनि यो कथाजस्तै बनेको छ। उनका अनुसार खोलामाथि पुल सञ्चालन नहुँदा पुरानो बजार भद्रपुरले पनि मुहार फेर्न सकेको छैन। सवारी सञ्चालनका लागि पुल योग्य भए पनि सडकबिनाको पुल बेकामे बनेको अधिकारीले बताए। भद्रपुरका स्थानीयको मुख्य बजार पारि भारतमा रहेको गलगलिया हो। यहाँका स्थानीय दैनिक उपभोग्य सामग्री गलगलियाबाट खरिद गर्छन्। पुल बनेपछि आवतजावतमा सहज भए पनि व्यापारिक रूपमा सञ्चालन गर्न वारिपारि सडक बनाउनैपर्ने हुन्छ। अहिले पुल पैदल यात्री र साना सवारीका लागि मात्र आवतजावत गर्ने माध्यम बनेको अधिकारीले बताए। यस क्षेत्रबाट भारतसहित तेस्रो देशमा व्यापार कारोबार गर्न सकिने भएकाले विसं २००९ सालमै पुल निर्माणको पहल थालिएको थियो। पटकपटकको शिलान्यासपछि पुल दुई महिनाअघि निर्माण सम्पन्न भएको थियो। तीन वर्षमा निर्माण पूरा गर्ने भनी २०६६ माघ २१ गते तत्कालीन भौतिक योजना तथा निर्माणमन्त्री विजयकुमार गच्छदारले अन्तिम पटक शिलान्यास गरेका थिए । पाँच सय ६० मिटर लम्बाइ र ९८ मिटर चौडाईको १७ पिलरसहितको मेची पुल ३५ करोड ९५ लाख रुपैयाँ लागतमा बनेको हो । पुल सञ्चालनमा सरकारले चासो नदिएपछि स्थानीय सरोकारवालाले भारततर्फको बाटो निर्माणका लागि प्रधानमन्त्री, अर्थ र भौतिक योजनामन्त्री, भारतीय दूतावास तथा विहार सरकारको समेत ध्यानाकर्षण गराउने तयारी गरेको जिल्ला समन्वय समिति झापाका प्रमुख सोमनाथ पोर्तेलले बताए।"

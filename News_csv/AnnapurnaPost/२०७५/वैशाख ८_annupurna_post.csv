शीर्षक,विवरण
समृद्धिका लागि ठोस योजना अत्यावश्यक : सभामुख महरा,"काठमाडौं : सभामुख कृष्णबहादुर महराले नेपाल श्रम र सीपको दृष्टिकोणले धनी भएकाले समृद्धिका लागि योजना बनाएर अघि बढ्नु आवश्यक रहेको बताएका छन्। अख्तियार दुरुपयोग अनुसन्धान आयोगका आयुक्त डा गणेशराज जोशीको नेपालको कृषि , अर्थतन्त्र विकास चुनौती र अवसर नाम कृतिको शनिबार राजधानीमा लोकार्पण गर्दै सभामुख महराले यस्तो बताएका हुन्। महराले मुलुकको राजनीतिक संक्रमणपछि विकास र समृद्धितर्फ केन्द्रित रहेको बताउदै समृद्धि हासिल गर्ने सन्दर्भमा महत्वपूर्ण योजना बनाएर अगाडि बढ्न पुस्तक उपयोगी हुने बताए। पुस्तकका लेखक जोशीले आठ वर्षको अवधिमा तयार पारिएको पुस्तकमा कृषि क्षेत्रका चुनौती, आर्थिक वृद्धिदर, रोजगारी तथा गरिबी निवारण र खाद्य सुरक्षा प्रवद्र्धन विषयवस्तु समेट्ने प्रयास भएको जानकारी दिए। पुुस्तकको समीक्षा गर्दै गरिबी निवारण कोषका उपाध्यक्ष यमबहादुर थापाले कृषिका आयमलाई एउटा उपन्यासको रुपमा तयार गरिएको पुस्तक कृषि क्षेत्रका लागि महत्वपूर्ण रहेको बताए। पुस्तकबारे डा माधव कार्की, डा सुशील पाण्डेलगायतले बोलेका थिए। दिगो अनुसन्धान तथा विकास केन्द्रबाट प्रकाशित ३७४ पृष्ठको सो पुस्तक चौध खण्डमा विभाजित छ। विभिन्न समयावधिमा नेपालको आर्थिक एवं कृषि क्षेत्रको उपक्षेत्रको वृद्धिदर, नेपालका मुख्य वालीको उत्पादकत्व र उत्पादन साधनको प्रयोगस्तर, चार दशकयता वन, सिचाई कृषि र भूमिसुधारमा सरकारी स्रोत एवं वैदेशिक सहायता विनियोजनको वृद्धि जस्ता विषयमा पुस्तकमा सूक्ष्म विश्लेषण गरिएको छ। नेपालको जलवायु परिवर्तन वाट कृषि क्षेत्रमा पर्न सक्ने असर, कृषि अनुसन्धानको वर्तमान अवस्थाका साथै भूमिवितरण स्तरको कारणले खाद्य सुरक्षा र जिवीकोपार्जनमा पर्न सक्ने असरका विषयमा समेत पुस्तकमा उल्लेख छ।"
परराष्ट्रमन्त्री आज चीनबाट फर्कँदै,"काठमाडौं : परराष्ट्रमन्त्री प्रदीप ज्ञवालीले सरकारले नेपालचीनबीच क्रस बोर्डर रेलवे निर्माणलाई प्राथमिकतामा राखेको बताएका छन्। सिचुवान विश्वविद्यालयले आयोजना गरेको हिमालय क्षेत्रमा नेपालचीन सम्बन्ध र विकास सम्बन्धी कार्यक्रमलाई सम्बोधन गर्दै मन्त्री ज्ञवालीले दुई देशबीच रेलवेका साथै कनेक्टिभिटी सम्बन्धी पूर्वाधार निर्माणलाई सरकारले प्राथमिकतामा राखेको र यसले समग्र हिमालय क्षेत्रको विकासमा सहयोग पुग्ने विश्वास व्यक्त गरे। उनले भने, भौगोलिक निकटता र हिमालय क्षेत्रमा प्रस्तावित पूर्वाधार निर्माणका परियोजनाले दुई देशको आर्थिक गतिविधिलाई बढावा दिन्छ।सीमापार पूर्वाधार निर्माण नेपालजस्ता भूपरिवेष्ठित देशका लागि महत्वपूर्ण हुने भन्दै मन्त्री ज्ञवालीले बेल्ट एन्ड रोड इनिसियटिभ (बीआरआई) परियोजनाको प्रशंसा गरे। उनले भने, बीआरआई परियोजनाले हाम्रो विकासको प्रयासमा योगदान दिनेछ। हिमालय क्षेत्रमा पूर्वाधार विकासबारे जोड दिँदै मन्त्री ज्ञवालीले चिनियाँ समकक्षी वाङ यीसँगको भेटमा समेत हिमालयन क्षेत्रमा बहुआयामिक यातायात सञ्जालबारे सहमति भएको मन्त्री ज्ञवालीले उल्लेख गरे। चीन र नेपाल दीर्घकालीन रूपमा हिमालयन बहुआयामिक यातायात सञ्जालको विकास गर्न एकमत भएका छौं, चिनियाँ समकक्षीसँगको भेटबारे जानकारी गराउँदै उनले भने, आज त्यसबारे तपाईंहरूलाई जानकारी गराउन पाउँदा एकदम खुसी छु। उनले उत्पादनमा आधारित उच्चस्तरीय प्रविधिका साथै ठूलो आन्तरिक बजार भएको चीन र प्राकृतिक स्रोतमा धनी नेपालको सहकार्यले दुवै देशको आर्थिक विकासमा मद्दत पुत्याउने दाबी गरे। उनले कृषि, पर्यटन, ऊर्जा र लगानीका लागि नेपालमा सम्भावना रहेको दोहोत्याए। उनले भने, नेपाल सरकार चिनियाँ लगानीको सुरक्षा गर्न प्रतिबद्ध छ, त्यसैले लगानीकर्तालाई नेपालमा लगानी गर्न आग्रह गर्छु। दुवै पक्षको हित हुने गरी लगानी ल्याउनुहोस्। नेपालमा बेरोजगारीको ठूलो समस्या भएको भन्दै उनले यसलाई रोक्न ठूला उद्योग खोल्नुपर्ने खाँचो आंैल्याए। उनले भने, दैनिक ठूलो संख्यामा नेपाली युवा रोजगारीको खोजीमा विदेश जान बाध्य छन्। यसलाई रोक्न देशभित्र उत्पादनमूलक क्षेत्रमा ठूला उद्योग खोल्न आवश्यक छ। २१ औं शताब्दीको कूटनीति जनताबीचको सम्बन्ध र संस्कृति आदानप्रदान मा केन्द्रित हुने उल्लेख गर्दै मन्त्री ज्ञवालीले त्यसले दुई देशबीचको सम्बन्धलाई दिगो र बलियो बनाउने बताए। उनले पछिल्लो समय चिनियाँ पर्यटकको संख्या नेपालमा बढ्दै गएको र नेपाली पनि चीन आउने क्रम बढ्दै जानुले दुई देशबीचको सम्बन्ध थप उचाइमा पुग्ने विश्वास व्यक्त गरे। पाँच दिन लामो चीन भ्रमणमा गएका मन्त्री ज्ञवालीसहितको नेपाली प्रतिनिधिमण्डल शनिबार स्वदेश फर्कने कार्यक्रम छ। मन्त्री ज्ञवालीले बेइजिङमा चिनियाँ समकक्षीका साथै चीनका उपराष्ट्रपतिसँग पनि भेटवार्ता गरेका थिए। मन्त्री ज्ञवालीको भ्रमणलाई दुई देशबीचको आगामी उच्चस्तरीय भ्रमण आदानप्रदानको तयारीका रूपमा हेरिएको थियो। उनले चीनका राष्ट्रपति सी चिन फिङको नेपाल भ्रमण र नेपालका प्रधानमन्त्री केपी ओलीको चीन भ्रमणबारे चिनियाँ समकक्षीसँग कुराकानी भएको बताएका थिए।"
पदाधिकारी मनोनयनको तयारीमा देउवा,"काठमाडौं : कांग्रेस सभापति शेरबहादुर देउवा पदाधिकारी मनोनयनको तयारीमा जुटेका छन्। नेता खुमबहादुर खड्काको निधनपछि स्थगित केन्द्रीय कार्यसमिति बैठक आइतबारदेखि बस्ने तय भएसँगै सभापति देउवा पदाधिकारी मनोनयनको तयारीमा जुटेका हुन्। खड्काको निधनपछि स्थगित केन्द्रीय कार्यसमितिको शुक्रबारका लागि तय बैठक जिल्लाबाहिर रहेका नेता काठमाडौं आउन ढिलाइ भएपछि आइतबारका लागि सारिएको छ। वरिष्ठ नेता रामचन्द्र पौडेलसहितका नेता विमानस्थल अवरुद्धका कारण शुक्रबार बिहान काठमाडौंमा अवतरण गर्न नसकेपछि शुक्रबारको बैठक आइतबारका लागि सारिएको कांग्रेसले जनाएको छ। केन्द्रीय समिति बैठकमा निर्वाचन समीक्षा सकिएपछि सभापति देउवाले पदाधिकारी मनोनयनको प्रस्ताव पेस गर्ने तयारी गरेका छन्। देउवानिकट केन्द्रीय सदस्य डाप्रकाशशरण महत सभापतिले केन्द्रीय समिति बैठकको अन्त्यतिर पदाधिकारी मनोनयन प्रस्ताव ल्याउने बताउँछन्। कांग्रेसमा उपसभापति, महामन्त्री, सहमहामन्त्रीसहित केन्द्रीय सदस्य मनोनयन गर्न बाँकी छ। देउवाका निजी सचिव केशवराज जोशीले पनि सभापति पदाधिकारी मनोनयनको गृहकार्यमा रहेको बताए। १३ आंै महाधिवेशनबाट पार्टी नेतृत्वमा पुगेको दुई वर्ष बितिसक्दा पनि देउवाले पार्टी पदाधिकारी मनोनयन गर्न सकेका छैनन्। कांग्रेस विधानमा सभापतिले १ जना उपसभापति, १ महामन्त्री र १ सहमहामन्त्रीसहित ९ जना केन्द्रीय सदस्य मनोनयन गर्न पाउने व्यवस्था छ। देउवाले उपसभापतिमा विमलेन्द्र निधिलाई मनोनीत गर्ने सम्भावना रहेको उनी निकटहरूको दाबी छ। यद्यपि, नेता गोपालमान श्रेष्ठ पनि उपसभापतिका आकांक्षी हुन्। महामन्त्रीमा पूर्णबहादर खड्का, ज्ञानेन्द्रबहादुर कार्की र बालकृष्ण खाँणको दावेदारीले देउवालाई अप्ठ्यारो परेको छ। देउवा सहमहामन्त्री पौडेल पक्षलाई दिने कि आफ्नै पक्षलाई दिने भन्नेमा छलफल गरिरहेका छन्। देउवाले आफूनिकट मानबहादुर विश्वकर्मा र डाप्रकाशशरण महतमध्ये एक जनालाई सहमहामन्त्री बनाउने चर्चा कांग्रेसीभित्र छ। निर्वाचनको पूर्वसन्ध्यमा कांग्रेससँग एकीकरणमा आएका विजय गच्छदारलाई समेत उपसभापति वा वरिष्ठ नेता बनाउने देउवाको तयारी छ। देउवाले आफू संसदीय दलको नेतामा निर्वाचित भएकै दिन गच्छदारलाई उपनेता मनोनीत गरेका थिए। देउवाले पार्टीका ४२ वटा विभागसमेत गठन गर्ने तयारी गरिरहेका छन्।"
कर्णाली प्रदेश सरकारको नीति तथा कार्यक्रम स्वीकृत,सुर्खेत : कर्णाली प्रदेश सरकारको मन्त्रिपरिषद् बैठकले सरकारको नीति तथा कार्यक्रम स्वीकृत गरी प्रदेशसभामा पेश गर्न स्वीकृति दिने निर्णय गरेको छ। शनिबार बसेको बैठकले मुख्यमन्त्री तथा मन्त्रीपरिषदको कार्यालयले प्रस्ताव गरेको नीति तथा कार्यक्रम स्वीकृत गर्ने निर्णय गरेको हो। स्वीकृत गरिएको मस्यौदा वैशाख १० गते हुने प्रदेशभामा पारितका लागि पेश गरिने सरकारकी प्रवक्ता एवं भूमिव्यवस्था तथा कृषि सहकारी मन्त्री विमला केसीले जानकारी दिइन्। विधेयक तर्जुमाका लागि सैद्धान्तिक सहमति शनिबारकै मन्त्रीपरिषद बैठकले अन्य तिनवटा विधेयक तर्जुमाका लागि सम्बन्धित मन्त्रालयलाई सैद्धान्तिक सहमति दिने निर्णय पनि गरेको छ। बैठकले मुख्यमन्त्री तथा मन्त्रिपरिषदको कार्यालयले पेश गरेको मुख्यमन्त्री सहायता कोष विधेयक २०७५ को मस्यौदा तर्जुमा गर्न सैद्धान्तिक सहमति दिने निर्णय गरेको प्रवक्ता केसीले बताइन्। भौतिक पुर्वाधार विकास मन्त्रालयद्वारा पेश गरिएको जलश्रोत उपयोग विधेयक २०७५ को मस्यौदा र प्रदेश सडक बोर्ड विधेयक २०७५ को मस्यौदा तर्जुमा गर्न सैद्धान्तिक सहमति दिने निर्णय गरेको पनि केसीले बताइन्। यो विधेयक संसद्बाट पास भएमा कर्णालीको जलविद्युत उपयोगितासम्बन्धी निति बनाइनेछ। बजेटका लागि गृहकार्य सरकारले चालु आर्थिक वर्षको बाँकी दुई महिनाका लागि बजेट ल्याउनका लागि गृहकार्य सुरु गरेको छ। सरकारले नीति तथा कार्यक्रम स्वीकृत गरेसँगै बजेट ल्याउने बाटो खुलेको छ। आर्थिक मामिला तथा योजना मन्त्री प्रकाश ज्वालाले जतिसक्दो छिटो बजेट ल्याउनका लागि तयारी भइरहेको बताए। बजेट तयार पार्नका लागि आर्थिक मामिला तथा योजना मन्त्रालयले प्रदेश सरकार अन्तर्गतका सबै मन्त्रालयहरूलाई नीति तथा कार्यक्रमको संक्षिप्त विवरण प्रदेश सरकारलाई पेश गर्न अनुरोध गरिसकेको छ। संघीय सरकारबाट प्रदेश संचित कोषमा १ अर्ब २ करोड रुपैयाँ प्राप्त भएको छ। सोही रकमबाट चालु आर्थिक वर्षको बाँकी अवधिका लागि खर्च गर्ने गरी बजेट ल्याउने तयारीमा सरकार जुटेको हो। आर्थिक मामिला तथा योजनामन्त्री ज्वालाको संयोजकत्वमा बजेट तयारी लगायत विभिन्न काम गर्न समिति नै गठन गरिएको छ।
एमालेमाओवादी एकता भाँड्न दक्षिणकालीमा बोको भाकल,"काठमाडौँः नेकपा एमालेका स्थायी कमिटी सदस्य केशव बडालले एमालेमाओवादी केन्द्रबिचको एकता नहोस् भनेर केहीले दक्षिणकालीमा कालो बोको भाकल गरेको आरोप लगाएका छन् । शनिवार रिपोर्टर्स क्लबको साक्षात्कारमा नेता बडालले एकता प्रक्रियामा विलम्ब हुँदा केही मानिसहरूको मन र भावना कुँडिएको बताए । केहीले त एकता नहोस् भनेर दक्षिणकालीमा कालो बोको भाकल समेत गरेका छन्, उनले भने, तर अब एकता हुँदैन कि भनेर आशङ्का नगर्न म यही मञ्चबाट आग्रह गर्दछु। साक्षात्कारमा बोल्दै उनले पार्टी एकता भनेको कुरा केटाकेटीको खेलजस्तो नभएको स्पष्ट पारे । उनले भने,पार्टीहरूबिच एकता हुनु र मोर्चा हुनु फरक कुरा हो । स्थानीय तहदेखि केन्द्रसम्म एमाले र माओवादी केन्द्र हार्दिकताका साथ अघि बढेको उल्लेख गर्दै नेता बडालले दुई पार्टीबिचको एकता छिट्टै हुने विश्वास दिलाए । भोलि वैशाख ९ गतेको लागि एकता घोषणा गर्ने भनिएपनि त्यो सम्भावना नहरेको उनको भनाई थियो । यद्यपि उनले भोलि दुवै पार्टीले संयुक्त रूपमा कम्युनिस्ट पार्टीको स्थापना दिवस मनाउने जानकारी दिए । फरक प्रसङ्गमा उनले वर्तमान प्रधानमन्त्री केपी शर्मा ओलीको विरोध गर्नेहरु राम्रो गर्नेको विरोधीमात्रै भएको टिप्पणी गरे । विगतमा कसैले पनि गर्न नसकेको काम प्रधानमन्त्री हुँदा केपी ओलीले गरेर देखाउनुभयो, मुलुकको राष्ट्रियता, अखण्डता, सार्वभौमिकता, स्वाधीनताको पक्षमा उहाँ दृढ हुनुहुन्थ्यो, उनले भने, अहिले पनि उहाँ दृढ नै हुनुहुन्छ, देशको स्वाभिमान उँचो बनाउनुभयो । उहाँको कामको विरोध गर्नेहरुभन्दा प्रशंसा गर्ने धेरै छन् । भारत र चीन नेपालका लागि दुवै अनन्य मित्र रहेकोले दुवै देशसँग पारस्परिकरुपमा सम्बन्ध अघि बढाउन ओलीले महत्त्वपूर्ण भूमिका निर्वाह गरेको उनको भनाई थियो । उनले भने, विगतमा नेपालभारतबिच कर्मचारी स्तरमा सम्बन्ध थियो, तर अहिले राजनीतिक तहबाटै सम्बन्ध अघि बढेको छ। ओलीले एक दिनको लागि कसैलाई खुसी पार्ने कुरा नगर्नेपनि उनले जनाए । उनले भने,अब त्यही कुरा कतिपयलाई मन पर्दैन्। नेपालको राष्ट्रिय सुरक्षालाई ध्यानमा राखेर प्रधानमन्त्रीले राष्ट्रिय अनुसन्धान विभागलाई आफू केन्द्रित गरेको बडालले स्पष्ट पारे । बडालले भने,राष्ट्रिय सुरक्षा बलियो र दरो बनाउनको लागि, अक्षुण र अविछिन्न राख्नको लागि कार्यकारी प्रधानमन्त्रीले आफू मातहतमा अनुसन्धान विभाग राख्नु नौलो कुरो होइन। प्रधानमन्त्रीले त ऐन मिचेर राष्ट्रिय अनुसन्धान विभागलाई आफू मातहात ल्याउनुभयो नि भनेर पत्रकारले गरेको एक प्रश्नमा उनले भने,यदि ऐन विपरीत भएको छ भने, ऐन मिचिएको छ भने त्यसको विरोध त म पनि गर्छु, तर यो विषयमा प्रधानमन्त्री र गृहमन्त्रीबिच कुनै विवाद छैन, गृहमन्त्री रिसाउनुर्पे पनि कुनै कारण छैन। त्यस्तै उनले यो विषयले पार्टी एकतामा कुनै असर नगर्ने स्पष्ट पारे। एमाले र माओवादी केन्द्रबिच एकताको लागि माओवादी केन्द्रका अध्यक्ष पुष्पकमल दाहाल प्रचण्डले त ५०५० को कुरा गर्नुभएको छ नि ? तपाइहरू के गर्नुहुन्छ भनेर सोधिएको अर्को प्रश्नमा नेता बडालले भने,पार्टी एकता र मोर्चा एउटै कुरा होइन, एकता भनेको त पानी मिसाएजस्तो हुनुपर्छ।"
अधिनायकवाद सुरु हुन लाग्यो : देउवा,"काठमाडौं : नेपाली कांग्रेसका सभापति एवं पूर्व प्रधानमन्त्री शेरबहादुर देउवाले मुलुकमा अधिनायकवादी शासन व्यवस्थाको सुरुवात हुनलागेको बताएका छन् । नेपाली कांग्रेस काठमाडौँ जिल्ला कार्यसमितिले नयाँ वर्षका अवसरमा शनिबार यहाँ आयोजना गरेको जिल्ला भेलालाई सम्बोधन गर्दै उनले सरकारले राजश्व विभाग, राष्ट्रिय अनुसन्धान विभागलगायतलाई प्रधानमन्त्री कार्यालयमा राखेर मुलुकमा अधिनायकवादी शासन व्यवस्थाको सुरुवात गर्न खोजेको आरोप लगाएका हुन् । अधिनायकवादी र सर्वसत्तावादी कम्युनिष्ट पार्टीको खिलापमा कांग्रेस एकजुट भएर लाग्नुपर्छ, उनले भने । उनले प्रदेशसभा र प्रतिनिधि सभामा पार्टीले भोग्नुपरेको पराजयलाई अवसरका रुपमा बदलेर संगठन निर्माणमा लाग्नुपर्ने बताए । पार्टीभित्र देखिएको छाडातन्त्रबाट कांग्रेस चल्न नसक्ने उनको भनाइ थियो । सभापति देउवाले पार्टीका पदाधिकारी, केन्द्रीय सदस्य र विभागले चाँडो पूर्णता पाउने बताए । उनले पार्टीभित्रको अन्र्तघातका कारण २० भन्दा धेरै नेताले निर्वाचनमा पराजय भोगेको भन्दै अब पार्टीलाई विवादरहित तवरले एकढिक्का बनाएर अगाडि लैजाने स्पष्ट पारे । दुई ठूला कम्युनिष्ट पार्टी एक भएको र कांग्रेसभित्रको अन्र्तघातले पार्टी पराजय भएको उनको भनाइ थियो । पार्टीका महामन्त्री डा सशांक कोइरालाले पार्टीलाई एकढिक्का बनाएर लैजान सभापतिलाई आग्रह गरे । इतिहास, विचार र कार्यकर्ता भएको पार्टीले यी तीनै कुरालाई जनतामाझ लैजान सकेमात्र कांग्रेसको भलो हुन्छ, उनले भने । महामन्त्री डा कोइरालाले कांग्रेसले अहिलेसम्म गरेको राम्रो कामलाई कार्यक्रम बनाएर जनतामाझ लैजानुपर्ने बताए । पार्टीका पूर्व महामन्त्री प्रकाशमान सिंहले प्रजातान्त्रिक पार्टी विधिसम्मत ढंगले चल्न नसक्दा निर्वाचनमा पराजय भोगेको बताए । दुई पार्टी मिलेर कांग्रेस हारेको भन्नु तर्कमात्र भएको उनको भनाइ थियो । नेता सिंहले निर्वाचन भएको दुई महिनामा पदाधिकारी, केन्द्रीय समिति र विभाग गठन गर्नुपर्ने भए पनि पार्टी नेतृत्वबाट उक्त काम हुन नसक्दा धेरै कार्यकर्ताले काम नपाएको बताए । केन्द्रीय सदस्य डा प्रकाशशरण महतले कांग्रेसभित्र वृहद एकता आवश्यक रहेको बताए । केन्द्रीय सदस्य नवीन्द्रराज जोशीले एउटै व्यक्तिलाई बारम्बार अवसर दिने र पार्टी र संगठनमा काम गरेका व्यक्तिलाई अवसरबाट वञ्चित गर्दा पार्टी कमजोर बन्दै गएको बताए । केन्द्रीय सदस्य अम्बिका बस्नेतले इकाइदेखि केन्द्रसम्मका व्यक्तिले आफ्नो भूमिका निर्वाह गर्न लागेमात्र पार्टीलाई बलियो बनाउन सकिने बताए । केन्द्रीय सदस्य गगनकुमार थापाले पार्टी हारको जिम्मा पार्टी सभापतिले लिनुपर्ने भन्दै कांग्रेस अब संगठन बलियो बनाउने र भोट बढाउने बाटोमा लाग्नुपर्ने बताए । पूर्वमन्त्री भीमसेनदास प्रधान, राजेन्द्रकुमार केसी, गोकर्णेश्वर नगरपालिकाका प्रमुख सन्तोष चालिसे, काठमाडौँ महानगरपालिका उपप्रमुख हरिप्रभा खड्गी श्रेष्ठलगायतले पार्टीभित्र झगडाभन्दा बहस गरेर अगाडि बढेमात्र पार्टी सफल हुने बताए । एकदिने भेलामा पार्टी जिल्लाका नेता तथा कार्यकर्ताबाट आएको सुझावलाई समावेश गरी केन्द्रीय समितिमा पठाइने काठमाडौँ कांग्रेसका सभापति सवुज बानियाँले जानकारी दिए । रासस"
तलबबाहेक २२ अर्ब खान्छन् कर्मचारी,"काठमाडौं : सरकारी कर्मचारी र उच्चपदस्थहरूले गत वर्ष मात्र तलबबाहेक २२ अर्ब रुपैयाँभन्दा बढी रकम राष्ट्रिय ढुकुटीबाट खर्च गरेका छन् । सेवा प्रवाहको सवालमा सधैं जनगुनासाको घेरामा पर्दै आइरहेका कर्मचारी अतिरिक्त सुविधाप्रति अझै सम्मोहित बनेको तथ्यांकले देखाएको छ। कर्मचारी र उच्चपदस्थहरूको स्वदेश तथा विदेश भ्रमणमा मात्रै एक वर्षमा २ अर्ब २० करोड ७ लाख ८५ हजार रुपैयाँ खर्च भएको छ । आर्थिक वर्ष ०७३७४ को यो तथ्यांक अघिल्लो आर्थिक वर्षको तुलनामा १२३७६ प्रतिशतले बढी हो । अघिल्लो वर्ष कर्मचारीले भ्रमणमा ९८ करोड ३५ लाख ५७ हजार रुपैयाँ खर्च गरेका थिए । अर्थ मन्त्रालयले पछिल्लो पटक सार्वजनिक गरेको आर्थिक वर्ष ०७३७४ को बजेटको वार्षिक प्रगति मूल्यांकन प्रतिवेदनअनुसार कर्मचारीको भ्रमण, स्थानीय भत्ता, महँगी भत्ता, स्थलगत भत्ता, पोसाक, औषधोपचार, तालिम, बिमा, अनुगमन मूल्यांकनलगायत शीर्षकमा राज्यकोषबाट एक वर्षमा २२ अर्बभन्दा बढी रकम सकिएको हो । कर्मचारीले फिल्ड (स्थलगत) भत्तामा मात्रै अघिल्लो वर्षको तुलनामा झन्डै दोब्बरले खर्च गरेका छन् । अर्थ मन्त्रालयका अनुसार कर्मचारीको स्थलगत भत्तामा आव ०७३७४ मा २१ करोड १ लाख ८३ हजार रुपैयाँ खर्च भएको छ जबकि यही शीर्षकमा अघिल्लो आर्थिक वर्ष ०७२७३ मा ११ करोड ९९ लाख ७४ हजार रुपैयाँ खर्च भएको थियो । यस आधारमा फिल्ड खर्च ८७७१ प्रतिशतले वृद्धि भएको देखियो । अन्य शीर्षकमा पनि अघिल्लो वर्षको तुलनामा उल्लेख्य खर्च भएको अर्थ मन्त्रालयले जनाएको छ । अर्थ मन्त्रालयका अनुसार कर्मचारी र उच्चपदस्थको अन्य भत्ता शीर्षकमा ४ अर्ब ६९ करोड ८५ लाख ७४ हजार रुपैयाँ खर्च भएको छ । यसैगरी, कर्मचारीको स्थानीय भत्तामा १ अर्ब ३८ करोड ९३ लाख १० हजार, महँगी भत्तामा ३ अर्ब २६ करोड ८० लाख ४ हजार, स्थलगत भत्तामा २१ करोड, १८ हजार ३ सय, पोसाक भत्तामा ३ अर्ब १८ करोड ४० लाख १६ हजार र औषधोपचारमा ३५ करोड ८० लाख २१ हजार रुपैयाँ खर्च भएको छ । यसैगरी, कर्मचारीले प्रयोग गर्ने इन्धन खर्चमा २ अर्ब ५२ करोड ६६ लाख २ हजार, तालिममा १ अर्ब २ करोड ११ लाख ४० हजार, मृत कर्मचारीको सुविधा तथा सहायतामा ४ करोड ६ लाख ८० हजार, बिमाबापत २७ करोड ६२ लाख १० हजार र अनुगमन तथा मूल्यांकन खर्चबापत १ अर्ब ८० करोड १४ लाख ८० हजार रुपैयाँ खर्च भएको अर्थ मन्त्रालयले जनाएको छ । यो कर्मचारीले पाउने नियमित तलबबाहेकको खर्च हो । सरकारी कर्मचारी र पदाधिकारीको गत एक वर्षको अवधिमा मात्रै तलबमा ९१ अर्ब ९८ करोड ६१ लाख ५ हजार रुपैयाँ खर्च भएको छ । जुन कुल खर्चको ११७६ प्रतिशत रहेको अर्थ मन्त्रालयले जनाएको छ । सरकारले सेवा प्रवाह प्रभावकारी बनाउन तथा भ्रष्टाचार नियन्त्रण र शासकीय सुधारका लागि विभिन्न कार्यक्रम सञ्चालन गर्न भन्दै सोहीअनुसार बजेट विनियोजन गरे पनि सेवा प्रवाह भने अपेक्षित रूपमा वृद्धि हुन सकेको छैन । त्यस्तै, सुशासनको अवस्था पनि कमजोर हँुदै गएको विश्लेषण प्रशासनिक क्षेत्रका जानकारहरूको छ । प्रशासनविद् तथा संघीय प्रशासनिक पुन:संरचना सहजीकरण समितिका अध्यक्ष काशीराज दाहालले संघीय शासनमा पनि कर्मचारीले सेवा प्रवाहमा खासै ध्यान दिन नसक्दा यसको गति अहिले पनि सुस्त अवस्थामा रहेको बताए । कर्मचारीको ध्यान कसरी हुन्छ सुविधा मात्रै लिनेमा छ, त्यसैले पनि हाम्रो सेवा प्रवाह निकै कमजोर भएको हो, दाहालले भने । राष्ट्रिय सतर्कता केन्द्र र संघीय मामिला तथा सामान्य प्रशासन मन्त्रालयले मुलुकका दुई दर्जनभन्दा बढी जिल्लामा हालै गरेको सेवा सन्तुष्टि सर्वेक्षण र व्यवस्थापन परीक्षणले पनि सेवा प्रवाह कमजोर र दयनीय अवस्थामै रहेको देखाएको छ । जिल्लादेखि केन्द्रसम्मका सरकारी कार्यालयमा गरिएको सर्वेक्षणले सेवा प्रवाह प्रभावकारी भएको देखाउन सकेन, यो दु:खद विषय हो, राष्ट्रिय सतर्कता केन्द्रका प्रवक्ता विष्णुराज लामिछानेले भने । सामान्य प्रशासन मन्त्रालयका प्रवक्ता शिवराम न्यौपानेले कर्मचारीका लागि त्यति धेरै लगानी भए पनि सेवा प्रवाहमा भने सोचेअनुसार चुस्तता आउन नसकेको स्विकारे । कर्मचारीका लागि सुविधा : निजामती अस्पताल, पेन्सन, सञ्चयकोष, छात्रावास, बिमा, औषधोपचार, विशेष आर्थिक सुविधा, सञ्चित बिदाबापत पैसा, तक्मा, पुरस्कार, कार्यसम्पादन प्रोत्साहन भत्ता आदि सेवामुखी होइन, सुविधामुखी कर्मचारी केशव पाण्डे, जनप्रशासनविद् निजामती सेवामा रहेका कर्मचारी सेवासुविधा लिन निकै माहिर हुन्छन् । यो विश्वव्यापी मान्यता नै हो । त्यसैले नेपालका निजामती क्षेत्रका कर्मचारीले पनि सकेसम्म सरकारबाट पाउने सबै सेवासुविधा लिएरै छाड्छन् । यसैका कारण कर्मचारीको अतिरिक्त खर्च त्यति धेरै पुगेको हो । उनीहरू जनताका सेवक बन्नुपर्नेमा शासकजस्ता हुने गरेका छन् । त्यसैले अहिले पनि सेवा प्रवाह निकै कमजोर र दयनीय छ । प्रशासनवृत्तमा दण्डहीनता मौलाएकाले पनि कर्मचारीले राम्ररी काम नगरेका हुन् । त्यसैले अब दण्ड र पुरस्कारको व्यवस्था गर्नुपर्छ । काम नगर्नेलाई कडा कारबाही गर्ने परिपाटी बसाल्नुपर्छ अन्यथा कर्मचारीमा यति धेरै लगानी बालुवामा पानीसरह हुन्छ ।"
भारतीय प्रधानमन्त्री मोदी वैशाख २८ गते नेपाल आउने,काठमाडौँः भारतीय प्रधानमन्त्री नरेन्द्र मोदी यही वैशाख २८ गते नेपालको भ्रमणमा आउने भएका छन् । उनले नेपाल भ्रमणका क्रममा भगावन सीताको जन्मभूमि तथा भगवानको रामको ससुराली जनकपुर पुगेर त्यहाँको प्रसिद्ध जानकी मन्दिरको पनि दर्शन गर्ने भएका छन् । नेपालसँगको बिग्रेको सम्बन्ध सुधाको प्रत्यनस्वरुप मोदीको नेपाल भ्रमण हुन लागेको समाचार हिन्दुस्तान टाइम्सले छापेको छ । मोदीको भ्रमणको नेपाली अधिकारीबाटै पुष्टि गर्दै हिन्दुस्तान टाइम्सले नेपालमा उच्चस्तरीय राजनीतिक भेटवार्ता पनि हुने जनाएको छ । ओली दिल्ली पुगेर फर्केको डेढ महिनाको बीचमा मोदी नेपाल आउन लागेका हुन् । ओली यही अप्रिल ६ देखि ८ सम्म भारत भ्रमणबाट फर्किएका थिए । मोदी नेपाल आउने भएपछि नेपाली पक्षले उनलाई जनकपुर भ्रमण गराउने तयारी पनि थालेको छ । मोदीको यो तेस्रो नेपाल भ्रमण हो । यसअघि उनी सन् २०१४ मा आउँदा अन्तिम समयमा जनकपुर जाने कार्यक्रम रोकिएको थियो । सन् २०१५ मा नेपालले संविधान जारी गरेपछि भारतीय पक्षले असन्तुष्टि जनाउँदै नेपाल ६ महिना नाकाबन्दी गरेको थियो । त्यसयता भारतले नेपालको संविधानको स्वागत पनि गरेको छैन । तर नेपालमा वाम गठबन्धनले बहुमतसहितको सरकार बनाएपछि मोदीले आफ्नो दूतकारुपमा विदेशमन्त्री सुष्मा स्वराजलाई नेपाल पठाएर सम्बन्ध सुधारको कोशिश गरेका थिए । त्यसपछि प्रधानमन्त्री बनेर केपी ओली दोस्रो पटक दिल्ली पुगेका थिए । ओली दिल्ली पुगेका बेला मोदीले नेपालसँग आफू सहकार्य गर्न तयार रहेको बताउँदै नेपालको नयाँ सरकारलाई स्वागत गरेका थिए ।
चीनबाट फर्केर परराष्ट्रमन्त्री ज्ञवालीले के भने ?,"काठमाडौं : चिनियाँ विदेशामन्त्री वाङ यी को निमन्त्रणमा पाँच दिने भ्रमणका लागि बैशाख ३ गते चीन गएका परराष्ट्रमन्त्री प्रदीप ज्ञवालीले शनिबार नेपाल फर्केर, १५ बुँदामा आफ्नो चीन भ्रमणकोविवरण सार्वजनिक गरेका छन् । मन्त्री ज्ञवालीले त्रिभुनव अन्तराष्ट्रिय विमानस्थल पढेर सुनाएको ४ पृष्ठ लामो भ्रमण विवारणमा चिनियाँ समकक्षी वाङ यी, चिनियाँ उपराष्ट्रपति वाङ छिसाङसहित चिनियाँ व्यापारी, कुटनीतिज्ञ लगायतसँग भेटघाट भएको उल्लेख गरेका छन् । भ्रमण विवारणमा चीन सरकारको लगानीमा नेपालमा सञ्चालित आयोजनाको प्रभावकारी कार्यान्वयन गर्न संयन्त्र बनाएर अघि बढ्ने सहमति भएको उल्लेख छ । चीनले अघि सारेको वीआरआई योजना अन्तर्गत नेपालको प्राथमिका क्षेत्र पाँच क्षेत्र यातयात सञ्जाल, अन्तरदेशीय विद्युत प्रसारण लाइन, कृषिको आभुनिकीकरण, पर्ययन प्रवद्र्धन, जनस्तरमा सम्बन्ध विकास जस्ता कुरामा चीनको सहयोग आवश्यक रहेको अवगत गराएको मन्त्री ज्ञवालीले बताएका छन् । नेपालचीन नाकाको स्तरोन्नती गर्ने, थप नाका विस्तार गर्ने र केरुङकाठमाडौंपोखरालुम्बिनी रेलमार्गबारे सम्भाव्यता अध्ययन गर्ने विषयमा समझदारी भएको जनाइएको छ । यसअघि विभिन्न स्तरमा भएका नेपाल र चीनबीचको सम्झौताहरु कार्यान्वयनमा जोड दिने सम्झौता भएको परराष्ट्रमन्त्रीको वक्तव्यमा उल्लेख छ । हेर्नोस भ्रमण विवरणको पूर्णपाठ"

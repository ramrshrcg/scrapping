शीर्षक,विवरण
सिकाइस्तरको मापन,"शैक्षिक गुणस्तर परीक्षण केन्द्र (ईआरओ) ले हालै सार्वजनिक गरेको प्रतिवेदनले शिक्षामा चासो राख्ने सबै पक्षलाई सोचमग्न बनाइदिएको छ । प्रतिवदेनअनुसार पछिल्लो पाँच वर्षमा विद्यार्थीको सिकाइ स्तर घटेको छ । केन्द्रले २६ जिल्लाका एक हजार नौ सय ५० विद्यालयमा पढ्ने ४६ हजार दुई सय ६६ विद्यार्थीमाझ गरेको अध्ययनले गणित र विज्ञानमा सिकाइ स्तर खस्किएको निचोड ल्याएको छ । गणितमा पाँच वर्षअघि ५०७९६ रहेको सिकाइस्तर घटेर ४९२३९ मा झरेको छ भने विज्ञानमा ५०२ बाट खस्केर ४९८७५ मा पुगेको छ । नेपालीमा भने सिकाइ स्तर बढेको छ । सरकारले शैक्षिक स्तर सुधार्न विभिन्न कार्यक्रम सञ्चालन गर्दागर्दै पनि किन खस्कियो सिकाइ स्तर ? प्राथमिक वा माध्यमिक तहका विद्यार्थीको सिकाइस्तर खस्किनुको अर्थ आउँदो पुस्ताको सिकाइ नै खस्किनु हो । यसले आवश्यक जनशक्ति तयार गर्न सक्दैन । अर्कोतर्प यो शिक्षामा सरकारले गरिरहेको लगानीको उपादेयतामाथिको प्रश्न हो । कमजोर सिकाइ स्तरले सिंगो शिक्षा प्रणालीमाथि पनि प्रश्न उठाएको छ । शिक्षाविद्हरूले सिकाइ स्तर खस्किनुको मुख्य दोषी शिक्षकलाई देखाएका छन् । शिक्षकले पढाउन अल्छी गरेर र राजनीतिक गतिविधि बढाएर सिकाइ स्तर खस्किएको बताइएको छ । निश्चय पनि शिक्षामा भएको अति राजनीतीकरणले यसको सिकाइ स्तर प्रभावित भएको छ तर त्यही मात्रै पूर्ण कारक हो भनेर विश्लेषण गर्नुचाहिँ एकांकी हुन्छ । शिक्षकहरूले राजनीति गरेकै कारण विद्यार्थीको सिकाइस्तर खस्केको एक मात्र कारण मान्ने हो भने पाँच वर्षअगाडि देशको राजनीतिक सरगर्मी जति बढी थियो, यो पाँच वर्षमा त्यति छैन । संविधानसभाका दुईदुईवटा निर्वाचन, संक्रमणकाल, राजनीतिक संयन्त्रको नाममा दलहरूको ठाडो भूमिका भएको स्थितिबाट अहिलेको तुलनात्मक हिसाबले स्थिर र कम दलीय सरगर्मी भएको अवस्थामा सिकाइ स्तर घट्नुको एउटा मात्र कारण शिक्षकहरूको राजनीतिक संलग्नता हुन सक्दैन । शिक्षकहरूले अल्छी गरेकैले सिकाइ स्तर घटेको मान्ने हो भने किन अल्छी गर्छन् भन्ने प्रश्न पनि उठ्छ । के नेपाली शिक्षकहरूको विशेषता नै अल्छी हुनु हो ? हजार मानिसबीच केहीमा आलस्य बढी हुन सक्छ । तर सिंगो शिक्षक समुदाय नै अल्छी छ भन्दा सतही टिप्पणी नहोला र ? राज्यका अन्य संयन्त्र चुस्तदुरुस्त, जागरुक र कर्मठ हुँदाहुँदै शिक्षक मात्र अल्छी पक्कै भएका होइनन् । शिक्षकहरू कारण हुन् भने वास्तविक समस्याको पहिचान र निराकरणमा ध्यान दिनुपर्छ । तालिमप्राप्त शिक्षकले तालिममा सिकेका सीप कक्षाकोठामा लागू गर्ने वातावरण छ कि छैन ? छैन भने किन छैन ? यी विषयमा ध्यान दिनैपर्छ । विज्ञान र गणितमा सिकाइस्तर खस्किएको पाइएको छ । यी विषय जग बलियो नभइनहुने विषय हुन् । प्राथमिक तहमा राम्रो सिकाइ नभएका विद्यार्थीलाई माथिल्लो कक्षामा यी विषय सिक्न गाह्रो हुन्छ । तर हाम्रा अधिकांश प्राथमिक विद्यालयमा विषयगत शिक्षकको अभाव छ । त्यसको सरल जवाफ छ, राज्यले प्राथमिक तहका शिक्षकलाई उचित कदरै गर्दैन । विकसित मुलुकमा समाजका प्रतिष्ठाप्राप्त नागरिक हुन्छन् शिक्षक । तर हाम्रो देशमा शिक्षक सधैं मर्यादाक्रम बाहिर पर्छन् । सेवा, सुविधा र मर्यादाबाट बहिस्कृत शिक्षकबाट कस्तो विद्यार्थी उत्पादनको अपेक्षा गर्ने ? त्यस्तै सिकाइ स्तर विद्यार्थीको पृष्ठभूमिसँग पनि सम्बन्धित हुन्छ । घरमा पढाइको रेखदेख हुने, शिक्षित अभिभावक भएका र पढ्ने वातावरण भएको विद्यार्थीको सिकाइ राम्रो हुन्छ । अधिकांश सामुदायिक विद्यालयको सिकाइ स्तर कमजोर छ किनभने सामुदायिक विद्यालयलाई पिछडिएका वर्गका विद्यार्थी मात्र पढ्ने स्कुल बनाइएको छ । के यसमा गम्भीर हुनुपर्दैन ? सिकाइ स्तर किन खस्कियो भन्ने प्रश्नले शिक्षा प्रणालीप्रति गम्भीर चिन्तन र चासोको माग गर्छ । शिक्षकलाई रेख लगाएर समस्याको चुरोबाट जोगिने सजिलो उपाय विज्ञ र चिन्तकले अब छोड्न आवश्यक छ ।"
"'काट्ने मार्ने बाटोमा जाँदैनौं, चुनावबाटै समाजवाद ल्याउँछौं'","काठमाडौं: नेकपा एमालेका उपाध्यक्ष वामदेव गौतमले नेपालमा जनयुद्ध सफल भएको नभई रुपान्तरण भएको बताएका छन् । जनयुद्ध शब्दमा विवाद भइरहेको अवस्थामा एमालेमाओवादी एकताका सुत्रधारका एमाले नेता गौतमले संसारमा कहीँ पनि सशस्त्र युद्ध सफल नभएको प्रष्टोक्ति दिए । 'संसारमा सशस्त्र संघर्ष र जनयुद्ध कहीँ पनि सफल भएका छैनन्', उनले भने, 'नेपालमा पनि सफल भएको होइन, रुपान्तरण मात्रै भएको हो ।' उनले युद्धबाट नभएर प्रतिस्पर्धात्मक जनमतबाटै समाजवाद स्थापना गर्ने बताए । 'काट्ने मार्ने बाटोमा जाँदैनौ, जनमतबाटै नेपालमा समाजवाद स्थापना गर्छौँ', एमाले नेता गौतमले भने, 'सशस्त्र संघर्ष र जनयुद्धबाट समाजवाद आउँदा पनि आउँदैन, हामी युद्धबाट होइन चुनावबाटै समाजवाद ल्याउँछौँ ।' राउटे, लोपोन्मुख, सीमान्तकृत वर्ग उत्थान प्रतिष्ठानद्वारा गरिएको आदर्श सम्मान कार्यक्रममा बोल्दै गौतमले वर्तमान सरकारले घोषणा पत्रमा लेखे अनुसार काम गरेमा १० वर्षपछि नेपालमा समाजवाद आउने दाबी गरे । नत्र कांग्रेसकै सत्ता 'यो सरकारले पाँच वर्षमा राम्रो काम गर्यो भने फेरि चुनावमा जितेर १० वर्षपछि समाजवाद ल्याउँछौ, 'उनले भने, 'यो सरकारले राम्रो काम गरेन भने पाँच वर्षपछि कांग्रेस नै सत्तामा आउँछ ।' नेता गौतमले कांग्रेस अहिले पनि कमजोर नरहेको बताउँदै समानुपातिकमा एमाले बराबर मत ल्याएको विर्सन नहुने बताए । शेरबहादुर विरोधी कांग्रेसीले मौका चौका हान्नमात्र कांगेस कमजोर भएको हल्ला फैलाएको गौतमले बताए । 'यही मौका हो, शेरबहादुरलाई फाल्ने भनेर लागेकाले मात्रै कांग्रेस कमजोर देखाएका हुन्, साँचिकैमा यो चुनावमा कहाँ कांग्रेस कमजोर भएको छ ?', उनले प्रश्न गरे, 'हामी दुई पार्टी एक भएर चुनाव लडेकाले मात्रै उसले प्रत्यक्षमा कम सिट जितेको हो, समानुपातिकमा हामीले ४१ र उसले ४० सिट जितेको छ ।' कांग्रेस नै प्रतिस्पर्धी उनले अहिले पनि कम्यूनिस्टहरुको प्रतिस्पर्धा कांग्रेससँग नै रहेको यथार्थ बिर्सन नहुने बताए । गौतमले कांग्रेसले अहिलेको सरकार र वाम एकतालाई भन्नु नभन्नु भनिरहेको आरोप पनि लगाए । 'उसले बहुमत ल्याउँदा हामीले त्यस्तो केही भनेका थिएनौँ', उनले भने,'अहिले उसले त हामीलाई भन्नु नभन्नु भनिरहेको छ ।' एकता हुन्छ हुन्छ दुई दलबीच एकता हुने कुरामा कुनै द्विधा नभएको गौतमले दाबी गरे । 'एकता त भइसकेको छ, केही दिनमा घोषणा होला', उनले भने । एमाले माओवादी एकता नेपालका कम्यूनिष्टका लागि ठूलो उपलब्धि हुने उनले बताए । 'एकता नेपालको कम्युनिष्ट आन्दोलनको लागि ठूलो उपलब्धि हो', गौतमले भने, 'तर हाम्रो लागि मात्र उपलब्धि भएर हुँदैन राष्ट्रका लागि उपलब्धि हुनुपर्छ ।' उक्त कार्यक्रममा एमालेका नेता तथा पूर्व अर्थमन्त्री भरतमोहन र सबिता अधिकारी, एमाले केन्द्रीय उपाध्यक्ष युवराज र र्इन्दु ज्ञवाली, सचिव एवम् परराष्ट्र मन्त्री प्रदीप र सरस्वती ज्ञवाली, नेपाली कांग्रेस दैलेखका नेता जंगतजंग र सरस्वती थापा दम्पतिलाई भद्रघलेसत्यदेवी अादर्श दम्पति सम्मानबाट सम्मानित गरिएको प्रतिष्ठानकी अध्यक्ष सत्यदेवी खड्का अधिकारीले बताइन् । त्यस्तै त्यही कार्यक्रममा इन्सेक अध्यक्ष सुवोधकुमार प्याकुरेल, औद्योगिक विकास बोर्डका अध्यक्ष नन्दकिशोर बस्नेत, निजामति कर्मचारी संगठनका नेता भोलानाथ पोखरेल, युवा नेता निरज आचार्य, समाजसेवी गीताप्रसाद नेपाल, धनश्याम उपाध्याय, अर्जुन गौतम, देवीराम भुषाल, राजेन्द्र आर्याल, रामकुमार केसी, रमेश आचार्य र प्रमेश पोखरेललाई सम्मान गरिएको थियो ।"
नयाँ शक्तिका करिब डेढ सय नेताकार्यकर्ता एमालेमा,"काठमाडौँ: नेकपा एमाले र नेकपा माओवादी केन्द्रबीच एकता प्रक्रिया चलिरहेका बेला नयाँशक्ति नेपालका दर्जनौँ कार्यकर्ता एमालेमा प्रवेश गरेका छन् । एमालेको मुख्यालय धुम्बाराहीमा आयोजित एक कार्यक्रममा नयाँ शक्ति नेपालका कार्यकारिणी सदस्य तथा पूर्व शिक्षा राज्यमन्त्री लीला भण्डारीसहित १४६ जना कार्यकर्ता एमालेमा प्रवेश गरेका हुन् । प्रधानमन्त्री तथा नेकपा एमालेका अध्यक्ष केपी शर्मा ओलीले नवप्रवेशी कार्याकर्ताहरुलाई स्वागत गरे । एमालेमा प्रवेश गर्नेहरुमा कतारका लागि पूर्वराजदूत माया शर्मा पनि छन् । त्यसैगरी नयाँ शक्ति पार्टीका केन्द्रीय कार्य समितिका सदस्य नृपबहादुर बोहोरा पनि एमालेमा प्रवेश गरेका छन् । पार्टी केन्द्रीय कार्यलयमा आज आयोजित एक कार्यक्रमबीच पूर्वराज्य मन्त्री तथा नयाँ शक्ति नेपालका कार्यकारिणी सदस्य लिला भण्डारी , पूर्व राजदूत माया शर्मा , सुकदैया चौधरी, कार्यकारी सदस्य तथा पूर्व संसद नृपबहादुर वाहोरा प्रदेश नं ७ का सचिव, कमला शाही कार्यकारिणी सदस्य र कञ्चनपुर जिल्लाका संयोजक जनक साउदसहित १४६ जना सहित एमालेमा प्रवेश गरेका हुन । २०६४ सालको पहिलो संविधानसभा निर्वाचनमा तत्कालीन नेकपा माओवादीबाट कैलाली ६ मा निर्वाचित भण्डारी पछिल्लो समय डा बाबुराम भट्टराई नेतृत्वको नयाँ शक्ति पार्टीमा थिइन् । पार्टी प्रवेश गर्नेहरुलाई पार्टी अध्यक्ष तथा प्रधानमन्त्री केपी शर्मा ओलीले पार्टी प्रवेश गराएका हुन ।"
एमालेमाओवादी एकता : जनयुद्ध'मा विदेशीको आपत्ति,"काठमाडौं : एकीकृत पार्टीको विधानमा जनयुद्ध शब्द राख्न माओवादीको दबाबलाई एमालेले ठाडै अस्वीकार गर्दा एकता प्रक्रिया अन्योल देखिएको छ । माओवादी केन्द्रका अध्यक्ष पुष्पकमल दाहालले प्रधानमन्त्री एवं एमाले अध्यक्ष केपी ओलीलाई एकीकृत पार्टीको विधानमा जनयुद्ध राख्न दबाब दिएका छन् । पार्टी संगठनमा ५०५० को हिस्सेदारी र विधानमा जनयुद्ध शब्द राख्नेनराख्ने विषयमा एमालेमाओवादीबीच तीव्र विवाद छ । शुक्रबारको बैठकमा जनयुद्धलाई एकीकृत पार्टीको विधानमा राख्न र केन्द्रीय नेतृत्वमा समान हिस्सेदारी सिद्धान्त अनुमोदन गर्न दाहालको आग्रहलाई ओलीले ठाडै अस्वीकार गरेको स्रोतको दाबी छ । ओलीलाई उद्धृत गर्दै स्रोतले भन्यो, १० वर्षे जनयुद्ध र त्यसले पुर्याएको मानवीय एवं भौतिक संरचनाको क्षतिका आधारमा आज पनि अन्तर्राष्ट्रिय जगत्ले माओवादीलाई हेर्ने दृष्टिकोणमा परिवर्तन आएको छैन । यस्तो अवस्थामा एकीकृत पार्टीको विधानमै जनयुद्ध शब्द राख्न सकिँदैन । ओलीले निर्वाचनका बेला उम्मेदवारी दिँदा भएको ७०३० को रेसियोमा पार्टी संगठनमा जिम्मेवारी बाँडफाँडमा जोड दिएका थिए । संगठन सहभागितामा केही लचिलो हुँदै ओलीले पूर्ववत् सहमतिमा एकदुई प्रतिशत तलमाथि गर्न सकिने बताएका थिए । कुनै हालतमा ५०५० हुन सक्दैन । यसले पार्टीलार्ई एकता होइन, अनेकतामा पुर्याउन सक्छ, ओलीको भनाइ उद्धृत गर्दैै स्रोतले भन्यो । नेताद्वयको वार्ताबारे जिज्ञासा राख्दा एमाले संसदीय दलका उपनेता सुवास नेम्बाङले एमाले र माओवादीबीच पार्टी एकतामा नेताद्वय प्रतिबद्ध रहेकाले वार्ता पनि एकतातर्फ नै केन्द्रित रहेको बताए । दुई पार्टीको एकता अनिवार्य छ । एकताको विकल्प छैन । हुन पनि सक्दैन, उनले अन्नपूर्णसँग भने । माओवादी सचिवालय सदस्य मणि थापाले जनयुद्ध शब्द विधानमै राखेर पार्टी एकता नगर्न शक्तिकेन्द्रबाट दबाब आएको हुन सक्ने बताए ।थापाले भने, दाहालले पार्टीको केन्द्रीय निकायमा समान हिस्सेदारीको अवधारणा ल्याउँदा भविष्यमा पार्टी कब्जा हुन्छ कि भन्ने ओलीको चिन्ता हुन सक्छ । एमालेमाओवादीबीचको एकताको विरोधमा राष्ट्रिय तथा अन्तर्राष्ट्रिय जगत् रहेको दाबी गर्दै थापाले नामै लिएर भने, भारत दुई पार्टीको एकता चाहँदैन । दाहाललाई एमालेको नेतृत्वले आश्वस्त पार्न नसक्नु एकता प्रक्रियाको दुर्भाग्य रहेको भन्दै थापाले चिन्ता व्यक्त गरे ।ओली र दाहालबीच पार्टी एकताका विषयमा बालुवाटारमा निरन्तर वार्ता भइरहेका छन् । दाहाललाई जनयुद्धले रोक्दैन : भण्डारी अधिवक्ता एकराज भण्डारीले इतिहासमा खाराबाट शान्तिप्रक्रियामा आएका दाहाललाई पार्टी एकताका लागि जनयुद्ध शब्दले नरोक्ने प्रतिक्रिया दिएका छन् । एकीकृत पार्टीको विधानमा जयनुद्ध राख्न चाहनु आफ्नो दोषको भागीदार अरूलाई बनाऊँ भन्ने दाहालको उद्देश्य हो', माओवादीका पूर्वसांसदसमेत रहेका भण्डारीले भने, विधानमा जनयुद्ध र केन्द्रीय निकायमा समान हिस्सेदारीको सिद्धान्त राख्न खोज्नु दाहालको फेससेभ मात्रै हो ।"
'सभापतिमा देउवालाई दिएको समर्थन फिर्ता',"काठमाडौं : कांग्रेसका जीउँदा सहीद कुलबहादुर गुरुङले पार्टीको १३ औं महाधिवेशनमा सभापतिका लागि शेरबहादुर देउवालाई दिएको समर्थन फिर्ता लिएको घोषणा गरेका छन् । कांग्रेसको १३ औं महाधिवेशनमा सभापतिका प्रत्याशी देउवालाई समर्थन गर्नु मेरो राजनीतिक इतिहासको सबैभन्दा ठूलो भूल भयो, उनले भने, सभापतिका हैसियतमा देउवाको करिब दुईबर्सेे कार्यकाल र प्रधानमन्त्रीका रूपमा उहाँले निर्वाह गरेको भूमिकाबाट आज मेरो मन अत्यन्त दुःखित भएको छ । केन्द्रीय कार्यसमिति बैठकमा आइतबार आफ्ना धारणा राख्दै सभापति देउवाप्रति आफ्नो सबै विश्वास गुमेको उल्लेख गर्दै उनले भने, पार्टीका सबै कमिटी भंग गर्न प्रस्ताव गर्छु । सबै तहको अधिवेशन गरेर आगामी ६ महिनाभित्र महाधिवेशन गर्नु एक मात्र समाधान हो । साझा सवाललगायत विभिन्न कार्यक्रम र मञ्चमा पार्टी सभापति एवं प्रधानमन्त्रीको हैसियत र गरिमाविपरीत देउवाले दिएका विवादास्पद अभिव्यक्तिले पार्टीको लोकप्रियता खस्कँदा स्थानीय तह, प्रदेशसभा र प्रतिनिधिसभाको निर्वाचनमा लज्जास्पद हार भएको दाबी गुरुङले गरे । देउवाले गुट प्रोत्साहित गरेको र विधानबमोजिम गर्नुपर्ने मनोनयन नगरी पार्टी ध्वस्त बनाएको आरोप पनि उनले देउवामाथि लगाएका छन् । विधानविपरीत संसदीय बोर्ड बनाएर जिल्लाको सिफारिसविपरीत टिकट बाँड्दा सबै मौन बसेको भन्दै उनले नेताहरूसँग सोधे, विधानविपरीत बनेको संसदीय बोर्डका सबै सदस्य आफैंले टिकट लियौं तर मुश्किलले चार जनाले मात्र जित्यौं, योभन्दा लज्जास्पद अरू के हुन सक्छ ? आफ्नो क्षेत्रमा समेत जित्न नसक्ने, अनि पराजयको सबै दोष अर्काको टाउकोमा हालेर उम्कने प्रवृत्ति कांग्रेसको हुनै सक्दैन । उनले अब महासमिति होइन, महाधिवेशन नै बोलाउनु पर्ने माग गरे । उनले पार्टीलाई पुनर्जीवन दिन आफू आगामी महाधिवशेनमा सभापतिको उम्मेदवार बन्न सक्ने जानकारी दिए । कांग्रेस बचाउन उमेरको कुनै पर्वाह नगरी म अझै सक्रिय भूमिका निर्वाह गर्न पार्टीको कुनै पनि जिम्मेवारी वहन गर्न तयार छु, उनले प्रतिबद्धता व्यक्त गरे । पार्टीका सब कमिटी तत्काल भंग गरी सब तहको अधिवेशन गरेर ६ महिनाभित्र महाधिवेशन गर्न माग वीपीको विचार र सिद्धान्त त्याग्दा कांग्रेस जनताबाट हरायो स्थापनाकालदेखि अँगालेका वीपीका नीति र सिद्धान्त त्याग्दै पार्टी अघि बढ्दा आम जनताबीच हराएको धारणा उनले राखे । कांग्रेसले सत्तालाई उच्च प्राथमिकता दिँदा कहिले उग्रवामपन्थीसँग त कहिले उग्र दक्षिणपन्थी शक्तिसँग अंकमाल गर्दाको परिणाम कांग्रेस पराजित भएको आक्रोश उनले पोखे । वरिष्ठ नेता गुरुङका चारबुँदे धारणा १ स्थानीय तहको चुनावको पराजयलाई कांग्रेस नेतृत्वले समयमै गम्भीरतापूर्वक नलिई तिनै गल्ती र कमजोरीलाई निरन्तरता दिँदा प्रतिनिधिसभा र प्रदेशसभामा पनि लज्जास्पद पराजय भोग्नु परेको छ । पराजयबाट कांग्रेसले साख मात्र होइन राष्ट्रिय र अन्तर्राष्ट्रिय जगतमा लोकप्रियता पनि गुमाएको छ । पार्टी विधानअनुसार ११ जनाको साटो २५ जनाको संसदीय समिति बनाउँदा पनि सबै नेता मौन बस्यौं । जिल्लाबाट सिफारिस नगरिएकालाई टिकट दिँदा र एक ठाउँबाट सिफारिस व्यक्तिलाई अर्को ठाउँमा टिकट दिँदा हामी कोही बोलेनौं । संसदीय समितिमा पनि छलफल नै नगरी भागबण्डामा टिकट वितरण गर्दा कार्यसमितिका साथीहरूको के भूमिका रह्यो? २ ६०४० को भागबण्डामा बाँडिएको पार्टीले आफ्ना मूलभूत सिद्धान्त राष्ट्रियता, प्रजातन्त्र र समाजवाद एवं वीपीका विचार र चिन्तन व्यवहारमा लागू गर्न, विकसित गर्दै संरक्षण एवं प्रवद्र्धन गर्ने विश्वास लिएर शेरबहादुर देउवाजीलाई १३ औं महाधिवेशनमा मेैले पार्टी सभापतिमा प्रस्ताव गरें । उहाँले हाम्रो विश्वास र पार्टीको सिद्धान्तविपरीत व्यापक रूपमा गुट प्रोत्साहित गर्नु भयो । विधानबमोजिम दुई महिनाभित्र पदाधिकारी मनोनयन गर्ने, विभागहरू गठन गरी परिचालन गर्नुपर्नेमा उहाँले बेवास्ता गरी पार्टी ध्वस्त पार्नु भयो । सत्ता मोहले अभिप्रेरित सभापतिले माओवादी केन्द्र अध्यक्ष प्रचण्डकी छोरी जिताउन हँसिया हथौडामा भोट माग्नुभयो, प्रजातान्त्रिक मूल्य र मान्यता एवं स्वतन्त्र न्याय पद्धतिप्रति पार्टीको अटुट आस्था र विश्वासमा चोट पुयाउनु भयो । ३ पराजयको समीक्षा गर्न बसेको कार्यसमिति बैठकले कारण पत्ता लगाउनेभन्दा समस्या पन्छाउन महाधिवेशन वा महासमिति बैठकको कुरा उठाइएको भन्ने मलाई महसुस भएको छ । पराजयको समीक्षा महाधिवेशन वा महासमितिबाट सम्भव हुँदैन । तीनै तहको लज्जास्पद पराजयको सम्पूर्ण जिम्मेवारी टिकट बाँड्ने संसदीय समिति, केन्द्रीय कार्यसमिति र नेतृत्वले लिनु पर्छ भन्ने मेरो मान्यता छ। ४ २००७ सालदेखि पार्टीको एउटा बफादार कार्यकर्ताको हैसियतमा कांग्रेसको यो गम्भीर स्थितिबाट पार्टीलाई पुनर्जीवन दिन उमेरको कुनै पर्वाह नगरी अझै सक्रिय भूमिका निर्वाह गर्नु पर्ने खाँचो मैले महसुस गरेको छु । वर्तमान चुनौतिसामु पार्टीको वर्तमान नेतृत्वबाट प्रजातन्त्रवादी र देशभरका कार्यकर्ताको भावनाअनुसार आइपरे पार्टीलाई मौलिक सिद्धान्त र आदर्शको बाटोबाट अघि बढाउन मसँग अझै पनि जाँगर र आँट छ भन्ने कुरा यो कार्यसमिति र कार्यसमिति मार्फत देशभरका कार्यकर्ताबीच हार्दिक अपिल पनि गर्न चाहन्छु ।"
नेविसंघद्वारा सभापति देउवाको ध्यानाकर्षण,काठमाडौं : नेपाल विद्यार्थी संघका पदाधिकारीले आफ्नो संगठनको नेतृत्व विधान विपरीत चलेको भन्दै नेपाली काँग्रेसका सभापति शेरबहादुर देउवाको ध्यानाकर्षण गराएका छन् । नेविसंघ महामन्त्री कुन्दनराज काफ्लेको नेतृत्वमा बिहीबार पार्टी केन्द्रीय कार्यालय सानेपामा सभापति देउवालाई भेटेर संगठनको नेतृत्वले विधान विपरीत काम गरेको भन्दै ध्यानाकर्षण गराएको हो । नेविसंघका उपाध्यक्ष रामप्रसाद अधिकारीले १२औँ महाधिवेशन आउन चार महिना बाँकी रहँदा पनि नेतृत्व विधानलाई कुल्चेर महाधिवेशन गर्न आलटाल गरेकाले सभापतिको ध्यानाकर्षण गरिएको बताए । नेविसंघ नेतृत्वले विद्यार्थी हकका लागिभन्दा पनि गुट बचाउन लागेको उपाध्यक्ष अधिकारीको भनाइ छ । केन्द्रीय सदस्य सुशील भट्टले कम्युनिष्टहरुको भय र त्रासका विरुद्ध संगठित हुँदै लोकतन्त्रको रक्षाका लागि नेविसंघ लाग्नुपर्नेमा नलागेको आरोप लगाए । भेटमा सभापति देउवाले नेविसंघभित्रको समस्याका बारेमा आफू जानकार रहको बताउँदै नेविसंघको नेतृत्वसँग समन्वय गरेर विवाद समाधान गर्ने प्रतिवद्धता व्यक्त गरे ।रासस
महेन्द्रसँग दाँजेपछि प्रधानमन्त्रीले भने: नेपालका बुद्धिजीवी मुसा जस्तै,"काठमाडौँ: प्रधानमन्त्री केपी शर्मा ओलीले बुद्धिजीवी समुदायमाथि प्रहार गरेका छन् । सोमबार पार्टी केन्द्रीय कार्यालय धुम्बाराहीमा आयोजित पार्टी प्रवेश कार्यक्रमलाई सम्बोधन गर्दै एमाले अध्यक्षसमेत रहेका ओलीले बुद्धिजीवीहरुमाथि तीखो प्रहार गरेका हुन् । प्रधानमन्त्री ओलीले आफूले देशको विकास र समृद्धिको कुरा गर्दा तत्कालीन राजा महेन्द्रसँग दाँजिएको भन्दै रोष प्रकट गरे । 'मैले देश विकास र समृद्धिको कुरा गर्दा महेन्द्रसँग दाँजिँदैछ । मैले जनतालाई सुखी राख्ने कुरा गर्दा यो त महेन्द्रले बोलेको भन्छन्', ओलीले भने, 'मैले रारा तालबाट देशबासीलाई सम्बोधन गर्दा पनि राराताललाई 'महेन्द्र ताल' भनेको सुनेँ, नेपालका बुद्धिजीवी पनि अचम्मका देखेँ मैले ।' देश र समाजका अगुवा भनिने बुद्धिजीवीहरुले आफ्ना नीति तथा कार्यक्रमबारे हाँसोको विषय बनाएकोमा पनि उनले आपत्ति जनाए । मैले रेल कुदाउने, केबल कार चलाउने र समुद्रमा नेपाली झण्डासहितको पानी जहाज चलाउने कुरा गर्दै आएको छु', ओलीले भने, 'विकास कुरा गर्यो भने जनताका कुरा गरेन भन्दै उल्टै प्रश्न गर्छन् । यस्ता पनि बुद्धिजीवी हुन्छन् ? ओलीले नेपालका बुद्धिजीवीलाई मुसासँग तुलना गर्दै देशविरुद्ध लाग्न उनीहरुले दाँतमा धार लगाएको बताए । 'नेपालका बुद्धिजीवी मुसा जस्ता छन् । माइत जान लागेकी बुहारीको साडी काटेर मुसाले अलपत्र बनाइदिन्छ । ससुराली जान लागेको जुवाइँको कोट काटिदिएर मुसोले बदमाशी गर्छ, मुसाले त कुरो बुझ्दैन' ओलीले भने, 'नेपालका बुद्धिजीवी त देशैविरुद्ध दाँतमा धार लाउँछन्, विश्वविद्यालयको सर्टिफिकेट ल्याएर मात्रै बुद्धिजीवी होइन्न । राम्रो कामको समर्थन पनि गर्न सक्नुपर्छ ।' भिडियो हेर्नुहोस् प्रधानमन्त्री ओलीले फेरि एक पटक विदेशी समुदायमाथि उनीहरुको भूमिकालाई लिएर प्रश्न उठाए । 'विदेशीहरूले नेपालका समस्या समाधान हुन नदिन द्वन्द्व सिर्जना गराउन खोजेका छन्', उनले भने, 'नेपालमा द्वन्द्व बढाएर हतियार बेच्ने सोचका साथ सामाजिक सद्भाव भड्काउने कोशिश भइरहेको छ ।' प्रम ओलीले नेपालमा जातीय घृणा फैल्याउने प्रयास विदेशीहरुले गरिरहेको पनि आरोप लगाए । 'विदेशीहरुले सुरुमा घृणा फैल्याएर विवाद बढाएपछि द्वन्द्व सिर्जना गरेर हतियार योजना बनाएका होलान्', ओलीले भने, 'आफैँले सिर्जना गरेको द्वन्द्व हल गर्न भन्दै विज्ञसहितका टिम नेपालमा पठाउन खोजेको होला, ओलीले अगाडि भने, 'हाम्रो समस्याबारे हामी जानकार छौँ, नेपाली जनता पनि सचेत छन् । हामी आफ्नो समस्या समाधान गर्न सक्षम छौँ । हाम्रो योजना नै यहाँको अशिक्षा, अल्पविकास र गरिबीको अन्त्य गरेर देशलाई समृद्ध बनाउनु छ ।' ओलीले प्रधानमन्त्रीका रुपमा आफूले केही समयअघि गरेको भारत भ्रमण पूर्णरुपमा सफल भएको पनि जिकिर गरे । आफू भारत भ्रमणमा हुँदा लम्पसार परेको भनिनु केबल हाँसोमजाकको विषय मात्रै भएको ओलीको भनाइ थियो । 'म भारत भ्रमणमा रहेका बेला भारतसँग लम्पसार पर्यो भनेको सुनेँ', कांग्रेस सभापति देउवाको भनाइप्रति लक्षित गर्दै ओलीले भने, 'बरु विगतका प्रधानमन्त्री लम्पसार परेको देखे होला। अहिलेको प्रधानमन्त्रीलाई भारतमा जाँदा लम्पसार पर्यो भन्दा दुनियाँ हाँस्छ भन्ने उनीहरुले भुले । यहाँ जे बोले जे गरे पनि हुँदो रहेछ ।'"
मुसलमानलाई मूलधारमा ल्याइने,"काठमाडौं : श्रम, रोजगार तथा सामाजिक सुरक्षामन्त्री गोकर्णराज विष्टले मुलुकमा राजनीतिक परिवर्तनका लागि भएका विभिन्न संघर्षका क्रममा मुसलमान समुदायको उल्लेखनीय भूमिका रहेको बताए । नेकपा (एमाले) निकट मुस्लिम इतेहाद संगठनले सोमबार यहाँ आयोजना गरेको अन्तक्र्रियामा उनले मुसलमानका अधिकारलाई संरक्षण गरी राज्यको मूल धारमा ल्याउन सरकार प्रतिवद्ध रहेको बताए । कार्यक्रममा प्रतिनिधिसभाका सांसद कलिला खातुनले सबै समुदायका परम्परासँग जोडिएका सार्वजनिक बिदा कटौती नगर्न सरकारलाई आग्रह गरे । यसैबीच संगठनको केन्द्रीय समितिको बैठक सोमबारदेखि शुरु भएको छ । मंगलबारसम्म हुने उक्त बैठकमा मुसलमान समुदायका धार्मिक पर्व तथा संस्कृतिसँग सम्बन्धित बिदा तथा समुदायको आर्थिक, सामाजिक तथा राजनीतिक सहभागिताका अवस्थालगायत विषयमा छलफल गरिने छ । सरकारले हालै इद, बकर इद र मोहम्मद दिवसमा कटौती गरेको छ । केन्द्रीय कार्यसमितिमा ९१ सदस्य रहेको उक्त संगठनमा करीब २० हजार सदस्य रहेको बताइएको छ ।रासस"
सुशासनका क्षेत्रमा त्रिवेणीलाई नमुना बनाइने,"मुसीकोट : रुकुम पश्चिमको त्रिवेणी गाउँपालिकाका जनप्रतिनिधि स्थानीय तहमा सुशासन कायम गर्न प्रतिवद्ध रहेको बताएका छन् । जनप्रतिनिधिले त्रिवेणी गाउँपालिकालाई नमुना बनाउने सामुहिक प्रतिवद्धता समेत जनाएका हुन् । हरप्लेस नेपाल रुकुमद्वारा सिम्रुतुमा आयोजना गरिएको सुशासन सम्बन्धी समन्वय बैठक तथा छलफलमा उपस्थित भएका त्रिवेणी गाउँपालिकाका अध्यक्ष झक्कुप्रसाद घर्ती, वडाअध्यक्षका साथै स्थानी सरोकारवालाले सुशासन प्रवर्द्धन रणनीति तथा कार्ययोजना२०७४ मा व्यवस्था भए अनुसार सुशासन समिति गठन गर्ने, गाउँपालिकाका दशवटै वडामा चौमासिकरुपमा नियमित सार्वजनिक सुनुवाई गर्ने निर्णय गरिएको छ । त्रिवेणीका सबै वडामा स्थानीय सभा गठन गर्ने निर्णय गरिएको छ । यसअघि वडा नं ३, ४ र ५ मा उक्त स्थानीय सभा गठन गरिएको थियो । स्थानीय सरकारले नै गठन गरी प्रभावकारी कार्यान्वयन गर्ने र गाउँपालिकामा नागरिकको सहज पहुँच विस्तार गर्न र गुनासोको व्यवस्थापनका लागि हरप्लेसको प्रविधिक सहयोगमा टोल फ्री फोन समेत सुचारु गर्ने निर्णय गरिएको छ । त्रिवेणी गाउँपालिका अध्यक्ष घर्तीले सबै क्षेत्रमा सुशासन कायम हुन सकेमात्र नेपालको संविधानले परिकल्पना गरेको समाजवादको लक्ष्यमा पुग्न सकिने बताए । उनले सुशासन कार्यन्वयन र जवाफदेहिता कायम गर्ने कुरामा गाउँपालिकालाई नमुना बनाउन सरोकारवाला सबैबाट आवश्यक सहयोगको समेत अपेक्षा गरेको बताए । जनताबाट निर्वाचित हामी जनप्रतिनिधिको पहिलो प्राथमिकता भनेकै सुशासन प्रवर्द्धन गर्नु हो ,उनले भने,यसका लागि हामि प्रतिवद्ध भएर लाग्न सक्नुपर्छ । यसकारण सबै क्षेत्रमा सुशासन कायम गर्न हामी अधिकतम प्रयास गरिरहेका छौ । अब निर्णय गरेरै लागू गर्छौँ । त्रिवेणी गाउँपालिका सुशासनको क्षेत्रमा नमुना हुनेछ । उनले सुशासन, पारदर्शिता र जवाफदेहिता प्रवर्द्धनका लागि आवश्यक कानुन, नियम, कार्यविधि निर्देशिका पारित गरेर अगाडि बढ्ने कुरामा बिशेष जोड दिनुपर्ने बताए । उनले सरोकारवाला सबैले त्रिवेणी गाउँपालिकालाई सुशासन र जवाफदेहिताको क्षेत्रमा नुमना बनाउन आआफ्नो ठाउँबाट लाग्ने बताएका थिए । हरप्लेस रुकुमका जिल्ला कार्यक्रम संयोजक सुरेन्द्र खत्रीले पारस्परिक जवाफदेहिता परियोजना लागु भएको गाउँपालिकामा सुशासन प्रवर्द्धनका लागि जनप्रतिनिधि प्रतिवद्ध हुनु सुखद रहेको बताए । उनले निर्णयको सफल कार्यान्वयन गर्दै अगाडि बढ्न सके सेवाप्रवाहमा प्रभावकारिता बढ्ने बताए ।"

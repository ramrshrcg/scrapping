शीर्षक,विवरण
कमाउ अड्डामा सिपालु अध्यक्ष,"नेपाल दूरसञ्चार प्राधिकरणको अध्यक्षमा बहुविवादित पात्र दिगाम्बर झालाई नियुक्ति गर्ने सरकारी निर्णयसँगै अनेकन शंकाआशंका चुलिएका छन्। यो नियुक्तिमा निजी क्षेत्रका देशीविदेशी मोबाइल मालिकहरूको चलखेल सफल भएको टिप्पणी चौतर्फी हुँदैछ। त्यसका अतिरिक्त सिंहदरबारका उपल्ला पात्रहरूबीचका गफदेखि सामाजिक सन्जालसमेत रंगिएको छ, तिनै पात्रलाई नियुक्ति दिनु रहेछ, किन यत्रो नाटक मञ्चन गरियो ? सरकारी संयन्त्रबाट यो नियुक्तिका सन्दर्भमा कुनै जवाफ आएको छैन। धेरैको आशंका छ, आर्थिक बार्गेनिङ मिलेपछि फेरि उनैलाई त्यो पद मिलेको हो। अनेकन विवादबीच पनि झा ६ वर्षदेखि प्राधिकरणमा राज जमाउँदै आएका पात्र हुन्। प्राधिकरणमा झाको यो तेस्रो नियुक्ति हो। यसअघिका दुवै नियुक्ति आलोचित बनेका थिए। प्राधिकरणमा नियुक्ति हुनुपूर्व नेपाल आयल निगममा रहँदा पनि झा आर्थिक हिसाबले विवादित बनिरहे। गएको असारमा राजनीतिक नियुक्ति समाप्त पार्ने निर्णयसँगै झा बाहिरिएका थिए। प्राधिकरणका बदमासी मा सूचना तथा सञ्चार मन्त्रालयले चार महिनाअघि छानबिन समिति बनाएको थियो। समितिको छानबिन प्रतिवेदन सार्वजनिक गरिएन। आशंकित निकाय र पात्रबारे जाँचबुझ गरेपछि प्रतिवेदन सार्वजनिक गर्नु सरकारको दायित्व हो। मन्त्रालयबाटै आशंकित र अयोग्य ठानिएका पात्र फेरि त्यही निकाय र पदमा कसरी योग्य भए ? आमजिज्ञासा र प्रश्न उठ्नु अस्वाभाविक होइन। सधैंभरिका विवादित पात्रलाई काँध हाल्नुमा नियुक्तिकर्ताले फाइदाको मात्रा बढी देख्नु हो। सत्ता सञ्चालकलाई यो नियुक्तिले विवाद निम्त्याउँछ र सरकारको छविमा दाग लगाउँछ भन्ने पूर्वज्ञान हुँदाहुँदै निर्णय गर्नुको मूल कारण तिनलाई लाभको मात्रा बढी हुनु हो। मन्त्रिपरिषद्ले गएको साउन ३२ मा प्राधिकरणको अध्यक्षमा स्वच्छ, योग्य, क्षमतावान् पात्र खोज्न सिफारिस समिति बनाएको थियो। समितिले विज्ञापनसमेत आह्वान गरी आवेदन संकलन गरेको थियो। समिति बनेपछि सरकारी तहबाट स्वेच्छाचारी नियुक्ति हुने छैन र योग्य, इमानदार पात्र नियुक्त हुने विश्वास दिलाएको थियो। कथंकदाचित् सिफारिस समिति कतैबाट प्रभावित भएको खण्डमा सुशासन र समृद्धि को आदर्शमय मन्त्र बोकेको मन्त्रिपरिषद्बाट यस्तो अनुचित निर्णय को अपेक्षा थिएन। अन्ततः सरकारकै निर्णयले आवेदन र प्रतिस्पर्धा नाटक मात्र रहेछ भन्ने प्रमाणित गरेको छ। दूरसञ्चार प्राधिकरणले दूरसञ्चार सेवा सञ्चालन अनुमति प्रदान र तिनको अनुगमन गर्छ। स्वदेशी तथा विदेशी निजी लगानीकर्तालाई लगानीको माहोल सिर्जना गर्ने काम प्राधिकरणबाटै हुन्छ। तिनीहरूको शुल्क स्वीकृत गर्ने, नियमित गर्नेगराउनेलगायत प्रशस्त अधिकार क्षेत्रमा प्राधिकरणले स्वतन्त्र निर्णय लिन पाउँछ। व्यापारिक क्षेत्रलाई व्यावसायिक दूरसञ्चार सेवा उपलब्ध गराउने आवश्यक व्यवस्था मिलाउने अधिकार पनि उसैलाई छ। दूरसञ्चारमा लगानीको मात्रा अत्यधिक छ। यो रहस्यमय चलखेलको अत्यधिक फराकिलो दायरा ओगटेको क्षेत्र पनि हो। अझ केही वर्षयता मोबाइल सेयर बिक्रीदेखि पुँजीगत लाभकर छलीका भयंकर घोटाला प्रकरण छरप्रस्ट छन्। शक्तिसम्पन्न व्यापारीबिचौलिया दाउपेच गहिँरिँदो छ, दूरसञ्चार क्षेत्रमा। यो प्राविधिक विषय भएको हुँदा यसमा हुने अनुचित मिलेमतोको खेल ठम्याउन सजिलो छैन। अझ मोबाइलमा विदेशी र निजी लगानीकर्ताको प्रवेशसँगै आर्थिक कारोबार पनि विदेशमै हुने क्रम मौलाउँदो छ। प्राधिकरणबाटै वितरण मोबाइल सेवा अनुमतिपत्र अनेकन चलखेल भएको प्रमाणसहित संसदीय समिति र महालेखा परीक्षकले प्रश्न उठाएका छन्। उनीहरूले आफ्नो प्रतिवेदनमा अर्बौं मूल्यका फ्रिक्वेन्सीलाई कौडीका भाउमा बेचेको भन्ने निष्कर्ष प्रतिवेदनमा सामेल गरेका छन्। प्राधिकरणकै पदाधिकारीको संलग्नताबेगर त्यसरी कौडीको भाउ मा अनुमतिपत्र बेचिँदैन। सेवाप्रदायक कम्पनीले अनुमतिअनुरूपको सेवा उपलब्ध गराएका छन् या छैनन् भनी अनुगमन गर्ने प्रमुख जिम्मेवारी प्राधिकरणकै हो। तर उसले गुणस्तरका सवालदेखि फ्रिक्वेन्सी दस्तुरवापत रकम समयमै उठाउन नसकेको अनेकन उदाहरण छन्। संसद्कै लेखा समितिले केही वर्षअघि गरेको अनुमतिपत्र नवीरकण गर्दा २० अर्ब रुपैयाँ लिनुपर्नेमा नियमावलीमै उल्लेख नभएको व्यवस्था प्रयोग गरी १८ करोड ९० लाख मात्र नवीकरण दस्तुर लिएको तथ्यहरू प्रतिवेदनमा छ। नवीकरण दस्तुरमै यति ठूलो परिमाणमा तलमाथि हुन सक्छ भने लाइसेन्स प्रवाहमा अझ भयावह रूप हुन सक्छ। यो तथ्य हेर्दा त्यहाँ कार्यरत पदाधिकारीको तत्काल सम्पत्ति छानबिन गर्नुपर्ने देखिन्छ। ठूलो आर्थिक हेराफेरी गर्न सकिने मैदान देखेकै कारण प्राधिकरणका पदाधिकारी आकर्षक पद बन्न पुगेको हो। त्यसकारण यो निकायमा दोहोरिएको सरकारी निर्णय स्वस्थ र स्वच्छ ठानिएको छैन, यसमा बदनियत अवश्य छ। त्यसकारण सरकारले आफूलाई व्यवहारमै सुशासनको हिमायती ठान्ने हो भने निर्णय सच्याउनुपर्छ।"
देउवाको कटाक्ष : प्रधानमन्त्रीको नाम करप्रसाद ओली राखौँ,"गुलरिया : प्रमुख प्रतिपक्षी दल नेपाली कांग्रेसका सभापति शेरबहादुर देउवाले वर्तमान सरकारले कर बढाएर जनतालाई कठिन पारेको बताएका छन् । बीपी जयन्तीको अवसर पारेर नेपाली कांग्रेस जिल्ला कार्यसमिति बर्दियाले गरेको जिल्ला सम्मेलनको समुद्घाटन समारोहमा बोल्दै प्रमुख अतिथि देउवाले करको भारले नेपाली जनता समस्यामा परेको बताएका हुन् । देशैभर जताततै कर बढाएकाले प्रधानमन्त्री केपी ओलीको नाम करप्रसाद ओली राख्नुपर्ने सुझाव उनले दिए । देशमा करसँगै दिनहुँ महँगी बढेको बताउँदै देउवाले भने करको भारले जनता आजित भइसके । ओली सरकार देशलाई एकदलिय शासन पद्धतिमा लैजाने सोचमा रहेको उनको आरोप थियो । देशका धेरै क्षेत्रमा आफ्नो पकड बनाउँदै लगेको सरकारले अब प्रहरी प्रशानलाई पनि कब्जामा लिने दाउ बनाइरहेको बताए । विदेश नीतिको नाममा खोक्रो राष्ट्रवादको नारा दिएर कम्युनिष्ट सरकार लम्पसारवादतर्फ उन्मुख भएको आरोप पनि देउवाले लगाए । सत्तापक्षको आलोचनामा समय खर्चेका देउवाले नेपाली कांग्रेस पहिलो नम्बरको पार्टी नबनाएसम्म आफूले विश्राम नलिने पनि घोषणा गरेका छन् । कांग्रेसका केन्द्रीय नेताहरुको जमघट रहेको समारोहमा नेता विजयकुमार गच्छदार, महामन्त्री शशांक कोइराला, कृष्ण सिटौला लगायत रामशरण महतले आफ्नो धारणा राखेका छन् । समारोहमा बोल्दै महामन्त्री शशांक कोइरालाले कम्युनिष्टहरुको आपसमै द्वन्द्व देखिएकाले फेरि टुक्रिन सक्ने सम्भावना रहेको औल्याए । कांग्रेस एकजुट भइ सक्षम हुनसके एक नम्बर पार्टी हुने उनले दाबी गरे । उनले कांग्रेस एकजुट भए पार्टी मात्र होइन देशकै भविष्य उज्ज्वल हुनेतर्फ सचेत पारे । कांग्रेस बर्दियाका सभापति एवम पूर्व सिँचाइ मन्त्री सञ्जयकुमार गौतमको सभापतित्वमा भएको कार्यक्रममा जिल्लाभरका कार्यकर्ता भेला भएका छन् ।"
"प्रकाण्ड भन्छन् : बादल दलाल सत्ताका ठेकेदार, मूल्य चुकाउन तयार छौँ","काठमाडौँः नेत्रविक्रम चन्द विप्लव नेतृत्वको नेकपाका प्रवक्ता खड्गबहादुर विश्वकर्मा प्रकाण्डले आफूलाई राजनीतिक पूर्वाग्रहका आधारमा फसाउन खोजिएको बताएका छन् । जिल्ला अदालत दाङबाट तीन दिन म्याद थप गरिएपछि बाहिरिने क्रममा विश्वकर्माले यसको मूल्य चुकाएर छाड्ने पनि चेतावनी दिए । सरकारी पक्षले बहसमा केही भन्दैन, राजनीतिक आग्रह पूर्वाग्रहका आधारमा फसाउने नियत नै देखिन्छ, विश्वकर्माले भने, मलाई हतकडी लाग्दा हिजो जनयुद्धका मेरा सहकर्मीहरु प्रतिक्रियावादी भएका छन् । क्रान्तिपछि कोही प्रतिक्रियाबादीहरु हुन्छन्, कोही प्रतिक्रान्तिकारी हुन्छन् र राष्ट्रघाती पनि हुन्छन्, यो स्वभाविक हो । नेता विश्वकर्माले गृहमन्त्री तथा आफ्ना पूर्वसमकक्षी रामबहादुर थापा बादलप्रति आक्रोश पोख्दै यसको मूल्य तिर्न नसक्ने गरि चुकाएर छाड्ने चेतावनी पनि दिए । १० वर्षे जनयुद्धको संघर्षपछि बादलहरु दलाल सत्ताको ठेकेदार भएर बसेका छन्, उनले भने, उनीहरु झुटा मुद्दाको खेती गरिरहेका छन् । यसको मूल्य नेपाल सरकार, प्रधानमन्त्री केपी शर्मा ओली र गृहमन्त्रीसहितले तिर्न नसक्ने गरी चुकाउँछौँ । भिडियो"
नापीको नक्सामै लिम्पियाधुरा गायब,"काठमाडौं : कालापानी क्षेत्र गायव पारिएको नक्कली नक्सा सरकारले प्रयोग गर्दै आएको नापी विभागले देखाएको छ । तर, विभागकै आधिकारिक नक्सामा वर्षौंदेखि लिम्पियाधुरा छुटिरहेको पाइएको छ । यसले नेपालको आकारलाई करिब ३ सय १० वर्ग किलोमिटर खुम्च्याएको छ । भारतले नै बनाएका पुराना नक्सामा पनि लिम्पियाधुरा नेपाली भूमि रहेको प्रस्ट देखिन्छ । उक्त इलाका भारतले ओगट्ने क्रम बढेपछि नेपालले छोड्दै गएको पाइन्छ । नेपालको पूर्वपश्चिम सिमाना मेचीमहाकाली नदी हुन् । सुगौली सन्धिमा पनि त्यही छ । तर, पश्चिममा महाकाली वारिको ठूलो भूभागमा भारतको हस्तक्षेप नेपाली अधिकारीहरूले रोक्न सकेका छैनन्। नापी विभागका पूर्वमहानिर्देशक बुद्धिनारायण श्रेष्ठले आधिकारिक नक्सामा लिम्पियाधुरा छुटेको पुष्टि गरे । यो उनले विभागको नेतृत्व गर्नुभन्दा पहिल्यैको घटना हो । नक्सा बनाउँदा तत्कालीन दरबार र शाही नेपाली सेनाको तत्कालीन जंगी अड्डाले लिम्पियाधुरा नराख्न आदेश दिएका थिए, उनले भने, त्यही कारण विभागको कित्ता नापी कालापानी र लिपुलेकभन्दा पर गएन । लिम्पियाधुरा कालापानीलिपुलेकभन्दा ३० किलोमिटर पश्चिमको भूभाग हो । लिम्पियाधुरा इलाका सरक्क छाडिदिएको नेपाल सरकारले यतिबेला कालापानीलिपुलेक क्षेत्रसमेत छाडेर बनाएको नक्सा प्रयोगमा ल्याइरहेको छ । उक्त भूमि पनि भारतले कब्जामा लिइरहेको छ । नापी एवं सीमाविज्ञ श्रेष्ठले लिपुलेक छुट्दा ३ सय १० वर्गकिलोमिटर जमिन गुमाउनु परेको बताए । कित्ता नापीमा कालापानी र लिपुलेक नेपालतिर नै छ । तर लिम्पियाधुरा भने जानीजानी छुटाइएको छ, उनले भने, नापीले राख्ने की भनेर राय लिएको थियो । तर, तत्कालीन दरबार र शाही सेनाद्वारा नराख्न दबाब आएपछि लिम्पियाधुरा नराखेको हो । उनले त्यसमा तत्कालीन दरबार र सेनाको विशेष इन्ट्रेस्ट रहेको बताए । नापी विभागका महानिर्देशक गणेशप्रसाद भट्टले पनि लिपुलेकलाई नै आधार मानेर नक्सा बनाइएको स्वीकार गरे । प्रमाणका आधारमा लिपुलेकलाई नै आधार बनाएर नक्सा बनाइएको छ । लिम्पियाधुरा हाम्रो दाबी हो । हाम्रा पुराना नक्सामा पनि लिपुलेकलाई सीमा मानिएको छ, उनले भने, २०१७१८ सालदेखि यही नक्सा प्रयोग भइरहेको छ । त्यसअघिको नक्सा किन खुम्च्याइयो भन्नेबारे भने उनले प्रस्ट्याएनन् । कालापानी नै हटाएको नक्सा जताजतै प्रयोग भएको सम्बन्धमा विभागले पटकपटक ध्यानाकर्षण गराएको उनले सुनाए । हामीले नक्सा गलत भएको कुरा बाहिर ल्यायौं । तर, अहिले हामीमाथि नै प्रहार भइरहेको छ, उनले भने । सीमासम्बन्धी अध्येता रतन भण्डारीले कालापानी चासो राख्ने विभागकै नक्सामा लिम्पियाधुरा नहुनु दुःखद भएको बताए । सरकार र नापी विभागकै कारण यस्तो त्रुटि भएको उनको भनाइ छ । नापी विभागकै नक्सामा लिम्पियाधुरा नहुनु राष्ट्रियताप्रतिकै गम्भीर षडयन्त्र हो, उनले भने । उनका अनुसार, सुगौलीसन्धि अघि र पछि तत्कालीन इष्ट इण्डिया कम्पनी र सर्भे अफ इण्डियाले प्रकाशित गरेका नक्सामा महाकालीको उदगमस्थल प्रस्ट रूपमा लिम्पियाधुरा उल्लेख छ । सन्धिअनुसार लिम्पियाधुरा उद्गमस्थल कालीपूर्वका कुटी, नाभी, गुञ्जी, तिंकर र छांगरुलगायत गाउँ नेपालका भएको उनले बताए । सन् १८५६ पछि इष्ट इण्डिया कम्पनीले नक्सामार्फत महाकालीको शिरमाथि अतिक्रमण सुरु गयो, उनले थपे, लिम्पियाधुरा उद्गमस्थल काली नदीको ठाउँमा लिपुलेकबाट आउने लिपु खोलालाई काली भन्न थालियो । लिम्पियाधुरा लिपुलेकबाट ३० किलोमिटर पश्चिम छ । नापी विभागद्वारा प्रकाशित नक्सामा महाकालीको उद्गमस्थल लिम्पियाधुरा नदेखाई च्याङ्ला भञ्ज्याङ र लिपुलेकलाई देखाइएको उनको भनाइ छ । भण्डारीले विभागले हालसम्म तीनपटक प्रकाशित गरेको नक्सा नै गलत रहेको दाबी गरे । सन् १९७५, १९७९ र १९९३ मा नापी विभागले नक्सा प्रकाशित गरेको थियो, उनले भने, पटकैपिच्छे गलत छ । भारतले कालापानीमा सानो पोखरी बनाएर त्यसैलाई महाकाली उद्गमस्थल भन्दै प्रचार गरेको उनको भनाइ छ । गलत नक्सा वितरण गरेको भन्दै सरकार र नापी विभागविरुद्ध मुद्दा हाल्ने आफ्नो तयारी रहेको उनले बताए । 'दरबारको आग्रहमा छोडियो' बुद्धिनारायण श्रेष्ठ, पूर्वमहानिर्देशक, नापी विभाग कति सालबाट लिम्पियाधुरा नेपाली नक्साबाट हटेको हो ? नापी विभागबाट २०३६ सालमा भएको पहिलो नापीमा लिम्पियाधुरा छुटेको छ । नक्सामा कालापानी र लिपुलेक नेपालतिरै छ । त्यसबेला नापी विभागका प्रमुख को हुनुहुन्थ्यो ? महानिर्देशक अर्जुनबहादुर बस्नेत हुनुहुन्थ्यो । म योजना तथा प्राविधिक शाखाको प्रमुख थिएँ । बस्नेतपछि विभागको महानिर्देशक म नै हुँ । लिम्पियाधुराबारे दरबार र सेनासँग किन राय लिनुपर्ने अवस्था आयो ? त्यसबेला हरेक संवेदनशील विषयमा फाइल मन्त्रालय, मन्त्री हुँदै दरबार पठाउनु पर्थ्यो । दरबारले नै अन्तिम सदर गर्थ्यो । उसले नापीका फाइलमा टिप्पणी गरेर सेना लगायतको राय पनि लिन्थ्यो । भारतलाई धेरै चिड्याउनु हुन्न भनेर दरबारले त्यस्तो गरेको मेरो अनुमान छ । तपाईलाई यसबारे कसरी थाहा भयो ? म विभागको योजना तथा प्राविधिक शाखाको प्रमुख थिएँ । मलाई थाहा नहुने कुरै भएन । यसबारे तपाईंले आवाज उठाउनुभएन ? मेरो कार्यभारमा त्यसबेला यो परेन । मेरो पालामा तराईको मात्र नापी भयो । पहाडको नभएकाले मैले यस विषयमा आफ्नो कार्यकालमा काम गर्न नै पाइनँ । काली नदीदेखि कता पर्छ लिम्पियाधुरा ? काली अर्थात् महाकाली नदीको उदगम स्थल लिम्पियाधुरा हो । सुगौली सन्धी ताकाको नक्सामा महाकाली नदीको उद्गमस्थल लिम्पियाधुरा भएको स्पष्टसँग उल्लेख छ । पुराना नक्सा र अभिलेखमा काली नदीको उद्मस्थल लिम्पियाधुरा भएकामा दुईमत छैन । पुराना सबै प्रमाणका आधारमा लिम्पिधुरासम्मको भूभाग नेपालको नै हो । यो समस्याको समाधान के हुनसक्छ ? यो प्राविधिक तहबाट समाधान हुने विषय होइन । दुवै देशका पुराना नक्सा र दस्तावेज राखेर कुटनीतिक र राजनीति तहबाट समाधान गर्नुपर्छ । राज्यलाई दबाब उत्पन्न नभएसम्म सुनुवाई हुदैन । जनदबाब र विज्ञ दबाब आवश्यक छ । समस्या चर्काउनुभन्दा समाधान गर्नुपर्छ । नेपालको सार्वोभौमिकता, राष्ट्रिय अखण्डता, स्वतन्त्रता र भौगोलिक अखण्डतामा आँच नआउने गरी यसको समाधान गरिनुपर्छ । २०३० सालमा गृह मन्त्रालयका अधिकारी पुरुषोत्तम रेग्मी संयोजकत्वको समितिले गरेको स्थलगत प्रतिवेदनमा लिम्पियाधुरा नेपालको सीमा भएको उल्लेख छ । त्यस्तै २०३८ सालको दार्चुलाका प्रमुख जिल्ला अधिकारी द्वारीकानाथ ढुङ्गेल र २०४५ सालमा प्रजिअ डिल्लीराज जोशीको प्रतिवेदनमा पनि लिम्पियाधुरा नेपालमै रहेको प्रतिवेदन पेस गरिएको थियो ।"
दलित पार्टीको राष्ट्रिय भेला असोजमा,"काठमाडौं : नेपाल दलित पार्टीका अध्यक्ष मेखबहादुर कामीले पछिल्ला दिनमा जघन्य अपराधका घटना बढ्दै गए पनि त्यसलाई नियन्त्रण गर्न नसकेको आरोप लगाएका छन्। पार्टीले आइतबार काठमाडौंमा पत्रकार सम्मेलन गरेर अध्यक्ष कामीले राज्यले नै जघन्य अपराधिलाई संरक्षण गरिरहेको आरोप लगाए। उनले उनले कञ्चनपुरकी निर्मला पन्तलगायतका अन्य बलात्कारपछि हत्यामा संलग्नलाई तुरुन्त कारबाहीको दायरामा ल्याउन माग पनि गरे। अध्यक्ष कामीले नेपाल दलित पार्टीको आगामी राष्ट्रिय भेला आगामी असोज दोस्रो हप्ता हुने जानकारी गराएका छन्। उनले आगामी असोजको १६, १७ र १८ गते कास्कीको पोखरामा राष्ट्रिय भेला गरिने जानकारी दिए। भेलामा आगामी कार्यकालका लागि नयाँ नेतृत्व चयन गर्ने उनले बताए। सो पत्रकार सम्मेलनमा अध्यक्ष कामीले पार्टीले आगामी राष्ट्रिय भेलापछि नयाँ रुप लिने दाबी गरे। उनले राष्ट्रिय भेलाको सबै तयारी पूरा भइसकेको जानकारी दिए। पत्रकार सम्मेलनमा सार्वजनिक विज्ञप्तिमा कैलालीकी माया विक र कञ्चनपुरकी निर्मला पन्तको हत्यामा संलग्नलाई जन्म कैदको माग गरिएको छ।"
भारतको इन्ट्रेस्ट नेपाल समृद्ध भएको हेर्ने हो : प्रचण्ड,"काठमाडौं : नेपाल कम्युनिस्ट पार्टी (नेकपा)का अध्यक्ष पुष्पकमल दाहाल प्रचण्ड ले भारतले नेपाल शान्त र समृद्ध भएको हेर्न चाहेको बताएका छन्। भारत भ्रमणबाट स्वदेश फर्किने क्रममा त्रिभुवन अन्तराष्ट्रिय विमानस्थलमा पत्रकारसँग कुरा गर्दै प्रचण्डले यस्तो बताएका हुन्। भारतीय प्रधानमन्त्री नरेन्द्र मोदीको औपचारिक निमन्त्रणामा दिल्ली पुगेका पूर्वप्रधानमन्त्रीसमेत रहेका प्रचण्डले भारतको एउटै मात्र इन्ट्रेस्ट नेपाल शान्त र समृद्ध भएको हेर्ने रहेको बताएका हुन्। नेपालमा अहिले बलियो सरकार बनेको छ, हामी अब विकास र समृद्धि चाहन्छौँ, त्यहाँका जिम्मेवार व्यक्तिको भनाइ उद्धृत गर्दै प्रचण्डले भने, स्थित, शान्त र समृद्ध नेपाल नै हाम्रो इन्ट्रेस्ट हो भन्न कसैले छुटाउनु भएन। प्रचण्डले छोटो समयमा धेरै बैठक र छलफल भए पनि भ्रमण उपलब्धिमुलक भएको बताएका छन्। प्रचण्डले भारत भ्रमणमा सुरक्षा सल्लाहकार अजित डोबलदेखि पूर्वप्रधानमन्त्री मनमोहन सिंहसँग भेटवार्ता भएको बताए। प्रचण्डले शुक्रबार सुरक्षा सल्लाहकार डोबलसँग भेटवार्ता गर्दै त्यहाँ आयोजित एक विशेष कार्यक्रमलाई सम्बोधन गरेका थिए। दोस्रो दिन शनिबार प्रचण्डले भारतीय प्रधानमन्त्री नरेन्द्र मोदी, विदेशमन्त्री सुष्मा स्वराज, पूर्वप्रधानमन्त्री मनमोहन सिंहसँग भेटवार्ता गरेका थिए। विमानस्थलमा पत्रकारले सोधेका प्रश्नको जवाफ दिने क्रममा चित्त बुझ्दो काम नगर्ने मन्त्रीमात्र फेर्ने कुरा गरेको तर त्यो जिम्मेवारी प्रधानमन्त्रीकै भएको बताए। भारतमा हुने बिम्स्टेक राष्ट्रका सेनाको सहभागीतामा हुन लागेको संयुक्त सैन्य अभ्यासमा नेपाल सहभागी नहुने विषयमा भएको निर्णयबारे भने आफू जानकार नरहेको उनको भनाइ छ। अध्यक्ष प्रचण्डको स्वागतका लागि नेकपाका नेता वामदेव गौतम, नारायणकाजी श्रेष्ठ, विष्णु पौडेल, सुवास नेम्वाङ, देव गुरुङ, अग्निप्रसाद सापकोटा, देवेन्द्र पौडेल, परराष्ट्र मन्त्री प्रदीप ज्ञवाली, कानुनमन्त्री भानुभक्त आचार्य, पूर्व सभामुख ओनसरी घर्ती र खानेपानी मन्त्री बीना मगरसहित दर्जनौं नेता तथा कार्यकर्ता त्रिभुवन अन्तर्राष्ट्रिय विमानस्थल पुगेका थिए ।"
कोसेली बोकेर प्रकाण्डको घरमा प्रहरी,"कालिकोट : नेत्रविक्रम चन्द विप्लव नेतृत्वको नेपाल कम्युनिष्ट पार्टीका प्रवक्ता खड्गबहादुर विश्वकर्मा प्रकाण्डको घरमा प्रहरीको टोली पुगेको छ । नेकपाको राजधानीका रुपमा चिनिएको कालिकोटको नरहरिनाथ गाँउपालिका६ माल्कोटस्थित प्रकाण्डको घरमा जिल्ला प्रहरी कार्यालयय कालिकोटका प्रमूख डिएसपी विनोद शर्माको नेतृत्वको प्रहरी टोली पुगेको हो । माल्कोटस्थित प्रकाण्ड जन्मको घरमा बहिनी जैपुरा बिक र बुवा पहलबहादुर बिक बस्दै आएका छन् । डिएसपी शर्मासहितको प्रहरी टोलीले प्रकाण्डका बुवा र बहिनीसँग भेट गर्नुका साथै कोसेलीस्वरुप बिस्कुट र मिश्री पनि दियो । जिल्ला प्रहरी प्रमुख डीएसपी शर्मासहितको प्रहरी टोली नरहरिनाथ गाँउपालिका१ कोटवाडा हुँदै नेकपाका पोलिट्ब्युरो सदस्य एटम बिसीकी आमासँग भेट गर्दै कुमालगाँउ भएर प्रकाण्डको गाउँ माल्कोट र नेकपाका केन्द्रीयस्तरका कार्यक्रम हुने माल्कोटकै जंगलको समेत अनुगमन गरी फर्किएको छ । प्रहरीको टोली प्रकाण्डको घरमा कोसेलीसमेत बोकेर पुगेको हो । प्रहरीले लगेको कोसेली प्रकाण्डकी बहिनी जैपुरालाई दिइयो । परिवारका धेरै सदस्य जनयुद्धमै मारिएका तथा प्रकाण्डसमेत नबस्ने भएकाले यो घर रेखदेको जिम्मेवारी जैपुराकै काँधमा आएको छ। हामीले के पायौँ ? जनयुद्ध भयो, दुई दाजुभाइ गुमायौँ । अहिले दाजु प्रकाण्डलाई पनि ठाँउ ठाँउमा पक्राउ गरी हिरासतमा राखिरहेका छन्, प्रहरी टोलीसँग कुराकानी गर्दै प्रकाण्डकी बहिनी जैपुरा बिकले भनिन्, तपाईँहरुले दाइलाई पक्राउ नगरिदिनुस् । भेट्टाए पनि नभेटेको रिपोर्ट गर्नुस । हामी उही पीडामा छौँ । दाजुभाइ सबै भएको भए माइत बस्नुपर्ने थिएन । अहिले माइत बसेर आमा बुवाको रेखदेख गर्नुपरेको छ । जनयुद्धमा आफन्त गुमाएका सहिद परिवारहरुले केही नपाएको गुनासो पनि उनले गरिन् । एक दुईजना सांसद बने, मन्त्री बने । हाम्रो न जीवन फेरियो, न अवस्था नै, भाइ बहिनीको बलिदानीको सम्मानका लागि झण्डा बोकेर हिँड्न बाध्य छौँ । बरु ज्यान गए जान्छ । दुई भाइ र एक बहिनी गुमिगए, बुवाले कहिलै सुख पाएनन् । माओवादीको बुवा भनेर द्वन्द्वकालमा प्रहरीबाट कुटाई खानुु परेको पनि उनले गुनासो गरिन् । बुवाले कुटाइ खाँदा उनको गल्ती छैन भनेर कसैले भनेनन्, उनले दाजुको पटक पटकको गिरफ्तारीलाई संकेत गर्दै भनिन्, एकै ठाँउको हिरासतमा दाइ भएको भए भेट्न जान हुन्थ्यो । कहिले काठमाडौँ, कहिले भोजपुर, कहिले दाङ, कहाँ गइसक्ने हो ? जनयुद्धको समयमा प्रकाण्डका भाइ कोपिला र युद्धा लडाईमै ज्यान गुमाएका हुन् बहिनी मानुषी शान्ति भएपछि घाँस काट्न जाँदा भीरबाट लडेर ज्यान गुमाएकी हुन् ।"
"तारानाथ रानाभाटको दाबी : काङ्ग्रेसले बाटो बिरायो, 'कोर्ष करेक्सन' नगरे संकटमा","काठमाडौँ : पूर्वसभामुख तथा काङ्ग्रेस नेता तारानाथ रानाभाटले नेपाली काङ्ग्रेसले बाटो बिराएको बताएका छन् । उनले काङ्ग्रेसले कोर्स करेक्सन नगरे भावी यात्रा कष्टकर हुने भविष्यवाणीसमेत गरे । 'काङ्ग्रेस जुन बाटोमा हिँड्नुपर्ने हो, त्यसमा छैन', १०५औँ बिपी जयन्तीको अवसरमा बिपी विचार राष्ट्रिय समाजले गरेको कार्यक्रममा रानाभाटले भने, 'काङ्ग्रेसले बिराएको बाटो छाडेर सही बाटो समात्नुपर्छ ।' काङ्ग्रेस नेता कुलबहादुर गुरुङले बिपीको विचारको अबमूल्यन भएको गुनासो गरे । बिपीको सिद्धान्त कागजमा लेख्ने तर व्यवहारमा कार्यान्वयन नगर्नु सिङ्गो काङ्ग्रेसको भुल भएको नेता गुरुङको भनाइ छ । काङ्ग्रेस नेत्री तथा पूर्वमन्त्री लिला कोइरालाले नेपाली काङ्ग्रेसको नीतिले प्रजातन्त्र मात्र नभएर संविधान नै जारी भएको बताइन् । उनले त्यसलाई बचाउन पनि काङ्ग्रेसले अभियान चलाउनुपर्नेमा जोड दिइन् । बिपी विचार राष्ट्रिय समाजकी केन्द्रीय सदस्य अम्बिका बस्नेतले सबै प्रजातान्त्रिक शक्ति एकजुट हुनुपर्ने आवश्यकता औँल्याइन् । एकले अर्कोलाई दोष देखाएर उम्कने प्रवृत्ति हाबी भएको भन्दै उनले बिपीको विचार र सिद्धान्तलाई मनन गरेर अघि बढ्न सुझाव दिइन् ।"
प्रदेश विकास योजना काठमाडाैंमा,"सुर्खेत : कर्णालीको समग्र विकास निर्माणको योजना संघीय राजधानी काठमाडौंमा बसेर बनाउन थालिएको छ।संघीयताको मर्मविपरीत कर्णालीको विकाससम्बन्धी गुरुयोजना काठमाडौंमा निर्माण हुन थालेको हो।मुलुक संघीयतामा गएसँगै सिंहदरबारको अधिकार आँगनमै आउने अपेक्षा गरेका कर्णालीवासी प्रदेश सरकार र संसद्ले काठमाडौंलाई नै महत्व दिन थालेपछि निरास बनेका छन् । साताअघि प्रदेश सरकारले कर्णालीको समग्र विकाससम्वन्धी गुरुयोजना निर्माण गर्न भन्दै विज्ञ समूह गठन गरेको थियो।उक्त विज्ञ समूहले प्रदेशमा नआई काठमाडौंमा बसेर यहाँको योजना निर्माण सुरु गरेको छ।विज्ञ समूहको बैठक नेकपाका नेता तथा पूर्वऊर्जामन्त्री जनार्दन शर्माको अध्यक्षतामा शनिबार काठमाडौंमा बसेको हो।बैठकमा सहभागी हुन मुख्यमन्त्री महेन्द्रबहादुर शाही, आर्थिक मामिला तथा योजनामन्त्री प्रकाश ज्वाला र सामाजिक विकासमन्त्री दल रावल पनि काठमाडौं पुगेका छन् । प्रदेश सरकारको सल्लाहकारका रूपमा रहेको विज्ञ समूहको पहिलो बैठकले काठमाडौंमै सम्पर्क कार्यालय स्थापना गर्ने निर्णय गरेको छ।प्रदेश छाडेर काठमाडौंमै विकास योजना बनाउन लागिएको र सम्पर्क कार्यालयसमेत उतै खोल्ने निर्णय भएपछि कर्णालीवासीले यसको आलोचना गरेका छन्।मुख्यमन्त्री र मन्त्रीहरू योजना निर्माणका लागि काठमाडौं पुगेको र विज्ञ समूहले पनि सम्पर्क कार्यालय खोलेर काठमाडौंमै विकासको गुरुयोजना निर्माण गर्न लागेपछि यहाँका नागरिकले सामाजिक सञ्जालमा असन्तुष्टि पोखेका छन्।प्रदेश सरकारको यो कार्य संघीयताको मर्मविपरीत भएको कर्णालीवासीको गुनासो छ । विज्ञ समूहको बैठकले कर्णालीको समग्र विकासका लागि गुरुयोजना बनाउने निर्णय गरेको छ।बैठकमा विज्ञ डा सुरेन्द्र उप्रेती, डा पुण्यप्रसाद रेग्मी, डा सुरेश तिवारी, बालानन्द पौडेल, सुरेन्द्रबहादुर शाह, डा कुशेन्द्र महत, डा कृष्णप्रसाद पौडेल, पूर्वमहान्यायाधिवक्ता मुक्ति प्रधान, गोविन्दप्रसाद शर्मा र डा पदमबहादुर शाही सहभागी थिए।त्यसैगरी, बैठकले समूहको कार्यविधिसम्बन्धी मस्यौदा तयार गर्ने, चालु आर्थिक वर्षको बजेट कार्यान्वयनका लागि योजना निर्माण गर्ने र प्रदेश सरकारका लागि आवश्यक कानुन निर्माण तयारी गर्ने निर्णय गरेको समूहका संयोजक जनार्दन शर्माले जानकारी दिए।बैठकमा संयोजक शर्माले आफूहरूले कर्णालीको मात्र नभई, विकासको नेपाली मोडेल नै निर्माण गर्न चाहेको बताए।राजनीतिक इच्छाशक्तिमा विज्ञताको प्रयोग गरेर कर्णालीलाई मुलुककै समृद्ध प्रदेश बनाइने उनको दाबी छ । मुख्यमन्त्री शाहीले कर्णालीको विकासमा विज्ञको सहयोग आवश्यक रहेको बताए।उनले विज्ञ समूहले कर्णालीको विकासका लागि परिणाममुखी काम गर्नेसमेत विश्वास गरेका छन्।प्रदेशको भौतिक पूर्वाधार, जलस्रोत, कृषि, पर्यटन र उद्योगको विकासका लागि उपयुक्त योजना निर्माण गर्नसमेत उनले समूहलाई आग्रह गरे।कर्णालीको समग्र विकासका लागि योजना निर्माण गर्न भन्दै शनिबार प्रदेश मन्त्रिपरिषद्को बैठकले विज्ञ समूह गठन गरेको थियो।यो समूहमा कृषि, जलस्रोत, कानुन, सुरक्षा र आर्थिक क्षेत्रका विज्ञ छन्।सरकारले समूहमा आवश्यकताअनुसार अन्य क्षेत्रका विज्ञ पनि थप गरिने जनाएको छ।पुरानै मानसिकतामा काठमाडौंमै बसेर केन्द्रीकृत योजना निर्माण गर्न थालिएको भन्दै सर्वसाधारणले विरोध जनाएका हुन्।यस्ता योजनाले कर्णालीको आवश्यकताअनुसार विकास हुन नसक्ने भन्दै उनीहरूले प्रदेश सरकारको आलोचना गरेका छन् ।"

शीर्षक,विवरण
स्थानीय तहमा झागिँदै भ्रष्टाचार,"सरकारी सेवा प्रवेश गरेको साढे दुई वर्षमै युवा कर्मचारीले सात करोड भ्रष्टाचार गरेको घटनाले एकैपटक धेरै आयाममा सोच्न बाध्य बनाएको छ। यो प्रसंगले एकातिर हाम्रो सामाजिक चेतको स्तर जाँच्न बाध्य बनाएको छ भने अर्कोतिर सरकारी कर्मचारीको कमाउ नियत उजागर गरेको छ। भ्रष्टाचार सुशासनविरुद्ध सबैभन्दा ठूलो अपराध हो। यसले केवल आर्थिक अनियमितता सिर्जना गर्दैन, साथसाथै सार्वजनिक सेवा प्रवाहलाई कमजोर र क्षीण पनि बनाउँछ। ससाना कामका लागि पनि अनावश्यक खर्च गर्नुपर्ने प्रणाली स्थापित हुन्छ। आम मानिस अनावश्यक व्ययभारको भारी बोक्न बाध्य हुन्छन्। सिंगो शासकीय संयन्त्र लथालिंग हुन्छ। सरकारी स्रोतहरूको अनुचित प्रयोग गर्न पल्किएकाहरू शक्तिसम्पन्न बन्दै जान्छन्। परिणाम शासनसंयन्त्रमा सीमित पैसावाल र शक्तिवालहरूको वर्चस्व हावी हुँदै जान्छ। जसले गर्दा लोकतन्त्र कुलिनतन्त्रमा सीमित हुन पुग्छ। आर्थिक क्षेत्रमा सिन्डिकेट र कार्टेलिङ हावी हुन्छ। त्यसैले भ्रष्टाचार केवल आर्थिक अनियमितता वा अख्तियारको दुरुपयोग मात्र होइन, यो लोकतन्त्रको सबैभन्दा ठूलो दुस्मन पनि हो। तर लोकतन्त्रले स्थापित गरेको संरचना नै भ्रष्टाचार व्यापकताको माध्यम बन्यो भने के हुन्छ ? स्थानीय सरकारका एक लेखा अधिकृतले गरेको भ्रष्टाचारले यस्तै प्रश्न जन्माइदिएको छ। अवश्य पनि राजधानीमा केन्द्रीकृत राज्यशक्ति गाउँगाउँमा पुर्याउन, राज्यतहमा जनताको सहज पहुँच स्थापित गराउन, स्वशासनको अनुभूति बोध गराउन संघीयताको परिकल्पना गरिएको हो। तीन तहको राज्य संरचना निर्माणको मूल सार अधिकार प्रवाह र राज्य सञ्चालनमा सहभागिता हो। अधिकारसँगसँगै अधिकार दुरुपयोगको सम्भावना पनि जान्छ। त्यसैले अधिकार दुरुपयोग नहोस् भनेर चेक एन्ड ब्यालेन्स को प्रणाली स्थापित गरिएको हुन्छ। अख्तियार दुरुपयोग अनुसन्धान आयोगको परिकल्पना त्यसैले नै गरिएको हो। संविधानतः निर्वाचनमार्पत गठन भएका स्थानीय सरकारमा अधिकार पनि प्रशस्त छन्। स्थानीय स्रोत, साधनको पहिचान, प्रयोग र विस्तारमार्फत सुशासन स्थापित गर्न ती शासनको स्थापना गरिएको हो। तर ती संरचनामा हुन सक्ने अधिकार दुरुपयोग नियन्त्रण गर्न र भ्रष्ट कर्ममा आवश्यक कारबाही प्रक्रियामा लैजान सक्ने गरी नयाँ संयन्त्र निर्माण भने भइसकेको छैन। केन्द्र र केही क्षेत्रीय तहमा सीमित अख्तियारले स्थानीय तहसम्मको अख्तियार दुरुपयोग र भ्रष्टाचार नियन्त्रण गर्न सम्भव छैन। कम्तीमा अहिलेको संरचनाले त असम्भव नै छ। देशका सबैजसो स्थानीय तहमा उदयपुर कटारी नगरपालिकाका लेखा अधिकृत रविनचन्द्र ढकाल जसरी नै अकूत सम्पत्ति कमाउतिर मोडिए भने देशको सुशासन कस्तो होला ? त्यसैले सरकारले कि त अदुअआको क्षमता विस्तार गर्नुपर्छ नभए त्यस्तै खाले संरचना स्थानीय सरकारको तहसम्म पुर्याउनुपर्छ। ढकाल प्रकरणले भर्खर जागिरको सुरुवात गर्दै गरेको, सरकारी संयन्त्रमा राम्ररी भिजिनसकेको एक युवाले यसरी अकूत कमाइ गर्ने गरी भ्रष्टाचार गर्ने आँट कसरी गर्यो ? के त्यसका पछाडि हाम्रो सामाजिक चेत जिम्मेवार छैन ? के यसले हाम्रा सामाजिक मान्यता कसरी निर्माण भनेर एकपटक सोच्न सिकाउँदैन ? जसरी पनि कमाउनुपर्ने, कमाएर देखाउनुपर्ने, ठूलो भवन बनाउनैपर्ने, महँगा गाडी चढ्नैपर्ने, तडकभडकपूर्ण जिन्दगी बिताउनैपर्ने मान्यताको कारण त होइन ? किनभने भ्रष्टाचार सामाजिक मान्यतासँग जोडिने विषय हो। त्यस्तो हो भने हाम्रा सामाजिक मान्यता कसरी निर्माण भइरहेछन् भन्नेबारे चिन्तन गर्नैपर्ने हुन्छ। भ्रष्टाचार नियन्त्रणका लागि सामाजिक मान्यतामा परिवर्तन ल्याउनेतफूपनि ध्यान दिनुपर्छ। लोकतन्त्रले शक्तिलाई जनताका घरआँगनमा पुर्याएको छ। यस्तो नहोस्, यसले भ्रष्टाचारलाई पनि व्यापक नबनाओस्। भ्रष्टाचारबाट जोगिने हो भने सिंगो समाज जागरुक हुन जरुरी छ। इमानदार र नैतिकवान्लाई सम्मान गर्ने परिपाटी विकास गरिनुपर्छ, धनाढ्य र कमाउवालालाई होइन। साथसाथै भ्रष्टाचार नियन्त्रणका लागि आवश्यक अधिकारसम्पन्न संयन्त्र स्थानीय स्तरसम्मै निर्माण गरिनुपर्छ। स्थानीय तहका सात सय ५३ सरकारमा यसरी नै ढकाल प्रवृत्ति नदेखियोस् भनी बेलैमा सचेत हुन जरुरी छ।"
विप्लवका गोरखा इन्चार्ज पक्राउ,गोरखा : नेत्रविक्रम चन्द विप्लव नेतृत्वको नेकपाका जिल्ला इन्चार्ज योगेन्द्र कुमाललाई प्रहरीले पक्राउ गरेको छ। विप्लव नेतृत्वको नेकपाका प्रवक्ता विश्वकर्मा पक्राउ प्रवक्ता पक्राउ परेपछि विप्लवले गरे नेपाल बन्दको घोषणा किन पक्राउ पर्दैछन् विप्लवका नेता ? सरकार किन आक्रमक ? कुमाललाई गोरखा नपरपालिका वडा नम्बर १२ दशकिलोस्थित उनकै निवासबाट बिहीबार दिउसो पौने १ बजे पक्राउ गरेको प्रहरी उपरीक्षक विमल बस्नेतले जानकारी दिए। बस्नेतका अनुसार उनलाई अनुसन्धानका लागि नियन्त्रणमा लिइएको हो। बुधबारमात्र नेकपाका प्रवक्ता खड्गबहादुर विश्वकर्मालाई प्रहरीले काठमाडौंको नागढुंगाबाट नियन्त्रणमा लिएको थियो।
प्रकाण्ड प्रकरणमा नेकपा नेताकै चेतावनी: दुला भित्रको सर्पसँग नजिस्केको राम्रो,"कालिकोटः नेत्रविक्रम चन्द नेतृत्वको नेपाल कम्युनिस्ट पार्टीका प्रवक्ता खड्गबहादुर बिश्वकर्मा प्रकाण्ड पक्राउ परेपछि उनको गृहजिल्ला कालिकोटमा विरोध सुरु भएको छ । नरहरिनाथ गाँउपालिका माल्कोटमा जन्मो नेकपाका प्रवक्ता प्रकाण्ड पक्राउ परेपछि जिल्लाका स्थानीय नागरिक, सत्तरुढ र प्रतिपक्षी दलका नेता र तत्कालीन नेकपा माओवादी केन्द्रबाट निर्वाचित स्थानीय सरकारका प्रमूखहरुलेसमेत विरोध जनाएका हुन् । पलाँता गाँउपालिका अध्यक्ष लक्ष्मणबहादुर बम, पचालझरना गाँउपालिका अध्यक्ष खड्गराज सेजुवाल र तिलागुफा नगर प्रमूख रतनबहादुर शाहीले सामाजिक सञल फेसबुकमार्फत प्रकाण्डको पक्राउको विरोध गरेका हुन् । तीनैजना तत्कालीन नेकपा माओवादी केन्द्रबाट गाँउपालिकामा विजयी भएका हुन् । पलाँता गाँउपालिका अध्यक्ष लक्ष्मणबहादुर बमले प्रकाण्डको फोटो राखेर कडा प्रतिक्रिया दिएका छन् । दुला भित्रको सर्पसँग जिस्किँदा राम्रो प्रतिक्रिया कुनै कालखण्डमा देखिएकै छैन, उनले लेखेका छन्, विनाशर्त रिहा गरेकै राम्रो । तिलागुफा नगर प्रमूख रतनबहादुर शाहीले दमनले विस्फोट हुन्छ भन्ने कुरा सरकारले बुझ्नुपर्छ भन्दै सरकारलाई चेतावनी दिएका छन् । उनी पनि नेकपा माओवादी केन्द्रबाटै नगर प्रमुखमा बिजयी भएका हुन् । विप्लवका प्रवक्ता प्रकाण्डको घरमा टाँसियो पक्राउ पुर्जी विप्लव नेतृत्वको नेकपाका प्रवक्ता विश्वकर्मा पक्राउ प्रवक्ता पक्राउ परेपछि विप्लवले गरे नेपाल बन्दको घोषणा प्रकाण्डमाथि सात करोड चन्दा असुलेको अभियोग किन पक्राउ पर्दैछन् विप्लवका नेता ? सरकार किन आक्रमक ? विप्लवका गोरखा इन्चार्ज पक्राउ यस्तै पचालझरना गाँउपालिका अध्यक्ष खड्गराज सेजुवालले पनि आफ्नो यो यो कामले सरकारबारे राम्रो संकेत नदिएको बताएका छन् । यो राम्रो संकेत होइन, बिनाशर्त रिहा गरियोस । उनले पनि प्रकाण्डलाई पक्राउ गरेर सरकारले राम्रो काम नगरेको प्रतिक्रिया दिएका छन् । यस्तै प्रमुख प्रतिपक्षी दल नेपाली कांग्रेस कालिकोटमा सहसचिव दमनबहादुर शाही र सत्तापक्षकै नेकपा कालिकोटका नेता दुर्गाप्रसाद काफ्ले लगायतका अन्य नेताले पनि प्रकाण्ड पत्राउको विरोध जनाएका छन् । नेपाली कांग्रेस कालिकोटका सहसचिव शाहीले सरकारको शक्ति यी नेताको गिरफ्तारीसित झुक्नुनै हो भनेका छन् । यस्तै सत्ताधारी नेकपा कालिकोटका नेता दुर्गाप्रसाद काफ्लेले प्रकाण्ड कुनै नाम मात्रै नभइ यो दश वर्षे जनयुद्ध र १९ दिने जनआन्दोलनको प्रतीक भएको बताएका छन् । दुई भाइ र एउटी बहिनी गुमाएर पनि निरन्तर राजनीतिमा सक्रिय प्रकाण्डको गिरफ्तारीविरुद्ध जिल्लाका नेता एकै ठाउँ उभिएका हुन् । जसको बलिदानीले गणतन्त्र आयो, उनैलाई हत्कडी भिराउनु न्यायोचित होइन, नेताहरुले भनेका छन्, सरकारले बिनासर्त रिहा गर्नुपर्छ ।"
नेकपाको 'हेडक्वार्टर' धुम्बाराहीमा,"काठमाडौं : नेपाल कम्युनिस्ट पार्टी (नेकपा)ले पार्टी हेडक्वार्टर धुम्बाराहीलाई बनाउने निर्णय गरेको छ। बिहीबार बसेको सचिवालय बैठकले पेरिसडाँडालाई जनवर्गीय संगठनको कार्यसलय बनाएर धुम्बाराहीलाई हेडक्वार्टर बनाउने निर्णय गरेको प्रवक्ता नारायणकाजी श्रेष्ठले जानकारी दिए। सचिवालय बैठकले पार्टी हेडक्वार्टर धुम्बाराहीमा रहने निर्णय गरेको छ, प्रवक्ता श्रेष्ठले भने, पेरिसडाँडालाई जनवर्गीय संगठनको कार्यलय रहने छ। तत्कालीन एमाले र माओवादी एकता हुनुअघि धुम्बाराहीमा एमाले र पेरिसडाँडामा माओवादीको हेडक्वार्टर थियो। त्यसैगरी नेकपा सचिवालय बैठकले विभिन्न सुझाव सिफारिस गर्न गठन भएका कार्यदलको समय अवधि बढाउने निर्णय गरेको छ। सँगै कार्यदललाई थप जिम्मेवारीसमेत दिएको छ। हामीले प्रदेश स्तरमा प्रदेश, जिल्ला स्तरमा र जनवर्गीय स्तरमा संगठनिक एकीकरणका लागि कार्यदल गठन गरेका थियौँ। यसको कार्यअवधि शुक्रबासम्मको थियो। यसको कार्यअवधि बढाएर साउन मसान्तसम्म समय दिने निर्णय भएको छ, प्रवक्ता श्रेष्ठले भने, सँगै सबै कार्यदललाई अर्को कार्यदेशसमेत दिइएको छ। तिनै कार्यदलले केन्द्रीय सल्लाहकार, राष्ट्रिय परिषद्, जेष्ठ कम्युनिस्ट मञ्च, केन्द्रीय आयोग र विभागहरुमामा राख्ने सदस्यको नामसमे सुझाव सिफारिस गर्न निर्देशन दिइएको छ। सँगै बैठकले मन्त्री, मेयर, उपमेयर गाउँपालिकाका अध्यक्ष र उपाध्याक्षसम्मलाई कार्यकारी पदको जिम्मेवारी नदिने निर्णय गरेको छ। संघीय मन्त्री, प्रदेशका मन्त्री, प्रादेशिक दल नेता र उपनेता, संघीय र प्रदेशसभाका प्रमुख सचेत र मुख्य सचेतक र सचेतक, संसदीय समितिका सभापति र महानगरपालिका, नगरपालिकाका मेयर, उपमेयर, जिल्ला समन्वयन समितिका सभापति र उपसभापति सँगै गाउँपालिकाका अध्यक्ष र उपाध्यक्षलाई कुनै पनि स्तरको कार्यकारी पद अर्थात् अध्यक्ष र सचिव पदको जिम्मेवारी नदिने निर्णय भएको छ, पार्टी प्रवक्ता श्रेष्ठले भने, सचिवालय बैठकले सांगठनिक एकीकरणका लागि सहज बनाउन यस्तो निर्णय गरेको हो।"
वैकल्पिक राजनीतिले दक्षिणपन्थी आउने खतरा भयो: बाबुराम,"काठमाडौं : नयाँ शक्ति पार्टीका संयोजक डा बाबुराम भट्टराई बुधबार साँझ स्वदेश फर्किएका छन् । साउन ६ गते युरोप भ्रमणमा निस्किएका उनले नेपाल फर्कँदै नेपालको पछिल्लो राजनीतिक अवस्थाबारे टिप्पणी गरेका छन् । युरोप भ्रमणबाट फर्किएपछि उनले वैकल्पिक राजनीति वैकल्पिक राजनीतिले दक्षिणपन्थी प्रकारका शक्तिहरु आउने खतरा बढेको दाबी गरे । 'वैकल्पिक राजनीतिको कुरा गर्दा विकल्पमा दक्षिणपन्थी प्रकारका शक्तिहरु अगाडि आउने खतरा पनि देखियो त्यसमा सतर्क हुनुपर्ने महसुस भयो', बाबुरामले भनेका छन् । उनले अहिले विश्वभर नै पुराना राजनीतिक विचार र शक्तिहरुसँग वितृष्णा बढ्दै गएको पनि बताए । 'अहिले विश्वव्यापी रुपमा नै पुराना राजनीतिक विचार, शक्तिहरुबाट जनतामा वितृष्णा पैदा भएको नै हामीले पाउँछौं', उनले भनेका छन्, 'युरोपका कतिपय देशहरुमा पनि नयाँ नयाँ शक्तिहरुको उदय हुँदै गएको र पुराना विचार, पुराना पार्टीहरुबाट देशका समस्या हल हुन नसकेको हामीले देख्यौं ।' उनले युरोपका थुप्रै देशमा वैकल्पिक राजनीतिक शक्तिको उदय हुँदै गइरहेको बताए । 'खासगरी फ्रान्सका राष्ट्रपति इम्मानुएल म्याक्रोनले छोटै समयमा विजय हासिल गर्नुभयो', उनले अगाडि भने, 'उहाँका पार्टीका सांसदहरुसँग हामीले कुरा गर्दा उनीहरुले आफ्नै ढंगले नयाँ विचार अघि ल्याउन खोजेको हामीले पायौं ।' नेता भट्टराईले जर्मनीमा दक्षिणपन्थी प्रकारका शक्तिहरुको उदय हुन लागेको पनि औँल्याए । 'त्यहाँ दक्षिणपन्थी प्रकारका शक्तिहरु उदाउन खोजेको अस्थामा फेरि एकचोटि लोकतान्त्रिक प्रगतिशील शक्तिहरुले वैकल्पिक धार सिर्जना गर्नुपर्छ भन्ने बहस सुरु गरेको हामीले देख्यौं', भट्टराईले थपे । युरोपभरी वैकल्पिक राजनीतिक धारबारे बहस सुर भएको उनको ठम्याई थियो । 'इटलीमा पनि वैकल्पिक राजनीतिक धारबारे बहस भएको हामीले देख्यौं', भट्टराईले भने, 'यस हिसाबले अहिले २१औं शताब्दीको सुरुमा हिजोको शीतयुद्धकालिन बजारमुखी उदारवादी पुँजीवाद र राज्यनियन्त्रित समाजवादका जुन दुईवटा धार थिए', उनले थपे, 'ती शक्तिहरुको विकल्पमा क्रमशः जनताले प्रगतिशील लोकतान्त्रिक तेस्रो धार खोजेको देख्यौं । त्यसैले नेपालमा पनि हामीले वैकल्पिक राजनीतिका कुरा गरिराखेका छौं, त्यसको सान्दर्भिकता थप बढेको हामीले महसुस गर्यौं ।' वैकल्पिक राजनीतिको कुरा गर्दा चनाखो हुनुपर्ने पनि उनले बताए । 'पुराना राजनीतिक शक्तिहरुको विकल्प दिँदा खाली सतही ढंगले रुप पक्षमा मात्रै केन्द्रित भएर विकल्पका कुरा गर्यौं भने दक्षिणपन्थी प्रकारका विकल्पहरु अगाडि आउने खतरा देखियो', उनको चिन्ता थियो, 'त्यो इटलीमा पनि देखियो, जर्मनीमा पनि त्यस्तो देखिन्छ र अरु केही देशमा पनि अलि दक्षिणपन्थी प्रकृतिका शक्तिहरु अगाडि आउन खोजेको भान हुन्छ ।' नेता भट्टराईले यो पक्षमा पनि सतर्क हुँदै अगाडि बढ्नुको विकल्प नरहेको उनको भनाइ थियो । 'हामीले दक्षिणपन्थी यथास्थितिवादी विकल्प (जसले खाली रुप पक्षलाई मात्रै जोड दिन्छ, विचार, राजनीति र कार्यक्रमिक पक्षलाई, संरचनात्मक परिवर्तनका पक्षलाई ध्यान दिँदैन) बाट चाहिँ सतर्क हुनुपर्ने हामीलाई अनुभुति भयो', उनले भने,'त्यसैले हामीले उन्नत प्रकारको लोकतन्त्र, समावेशी लोकतन्त्र र समावेशी विकासलाई केन्द्रमा राखेर अग्रगामी, प्रगतिशील लोकतान्त्रिक प्रकृतिको विकल्प निर्माण गर्नमा ध्यान दिनुपर्छ भन्ने अनुभुति हामीलाई भएको छ ।'"
जनप्रतिनिधि धन कमाउन खाडी मुलुकमा !,"प्यूठान : स्वर्गद्वारी नगरपालिका१ कोचिवाङ प्यूठानका वडा सदस्य नारायण पुनमगर धन कमाउन विदेश उडेका छन्। घरव्यवहार चलाउन समस्या भएपछि उनी कुवेत गएका हुन्। रोजगारीका लागि यसअघि समेत उनी खाडी मुलुक पुगेका थिए। कुवेत पुगेका उनी दुई महिना पुगिसकेको छ। तर, वडा अध्यक्ष मेघराज जिसीले विदेश पुगेपछि मात्र थाहा पाएको प्रतिक्रिया दिए। कुवेत पुगेपछि मात्र थाहाँ पाएँ, उनले भने, जान्छु पनि नभनी जानुभएछ। विदेश पुगेपछि पुनमगरले फोनमा आफूसँग चुनावमा उठेर गल्ती गरेको प्रतिक्रिया दिएको समेत सुनाए। वडा अध्यक्षमार्फत पुनमगरले जनतालाई धोका दिएकोप्रति क्षमा मागेका छन्। पुनमगरका घरपरिवारले आठ महिनाको सात हजारका दरले ५६ हजार रुपैयाँ पारिश्रमिक बुझेका छन्। उनका घरमा बुवाआमासहित श्रीमती र एक छोरा छन्। घरव्यवहार धान्ने एक्लो जिम्मा पुनमगरकै काँधमा रहेको वडा अध्यक्ष जिसीले बताए। स्थानीय तह निर्वाचनमा पुनमगर राष्ट्रिय जनमोर्चाबाट ६ सय २७ मत ल्याएर वडा सदस्यमा विजयी भएका थिए।"
मुलुकको सुरक्षा अवस्था जटिल : प्रधानसेनापति,"काठमाडौं : प्रधानसेनापति राजेन्द्र क्षेत्रीले मुलुकको पछिल्लो सुरक्षा अवस्था जटिल बन्दै गएको बताएका छन्। राष्ट्रिय परिस्थितिलाई सूक्ष्म ढंगले नियाल्दा साम्प्रदायिक भावना फैलाउन खोज्ने समूह एवं क्षेत्रीय एजेन्डा बोेकेका विखण्डनकारी सलबलाइरहेको पछिल्लो अवस्थामा मुलुकको समग्र सुरक्षा अवस्था जटिलतातर्फ उन्मुख भएको उनको भनाइ छ। अनिवार्य अवकाश हुने एक महिनाअघि शुक्रबारबाट बिदा बस्न लागेका प्रधानसेनापति क्षेत्रीले बुधबार सकल दर्जालाई सम्बोधन गर्दै जातीय, भाषिक र धार्मिक आडमा साम्प्रदायिकता फैलाएर मुलुकमा अस्थिरता निम्त्याउन खोज्ने समूह सक्रिय रहेको बताए। विध्वंशकारी घटना गराई जनमानसमा डरत्रासको वातावरण सिर्जना गरी फेरि पनि द्वन्द्व चाहने समूहका गतिविधि सक्रिय रहेको प्रधानसेनापतिको क्षेत्रीको भनाइ छ। त्यस्ता अवाञ्छित एवं अराजक गतिविधिलाई निस्तेज पार्न नेपाली सेना सबल एवं सक्षम रहेको उनले बताए। थापा कायममुकायम प्रधानसेनापति प्रधानसेनापति क्षत्री बिदा बस्ने भएपछि कायममुकायमको जिम्मेवारी नेपाली सेनाका बलाधिकृत रथी पूर्णचन्द्र थापाले सम्हाल्दै छन्। जंगीअड्डामा बिहीबार बेलुका अयोजना हुने विशेष समारोहमा प्रधानसेनापति राजेन्द्र क्षेत्रीले थापालाई कायममुकायम प्रधानसेनापतिको जिम्मेवारी बुझबुझारथ गर्नेछन्। लम्जुङमा जन्मिएका थापा २०३७ साल मंसिर २७ गते गोरखबहादुर गणमा सहायक सेनानी पदमा नियुक्त भएका थिए। थापा २०३६ सालमा अधिृकत क्याडेटका रूपमा नेपाली सेनामा भर्ना भएका थिए। थापाले २०७१ माघ २५ देखि २०७२ माघ २४ सम्म संयुक्त राष्ट्रसंघको मध्यपूर्वस्थित इजरायल र सिरियाको सिमानास्थित गोलन हाइटमा फोर्स कमान्डरका रूपमा काम गरेका थिए। संयुक्त राष्ट्रसंघको नेपालस्थित अनमिन मिसन रहँदा थापाले संयुक्त सुपरिवेक्षक समन्वय समितिमा नेपाल सरकार र नेपाली सेनाको प्रतिनिधित्व गर्दै सहअध्यक्षको भूमिका निर्वाह गरेका थिए। थापाले नेपालबाट कमान्ड तथा स्टाफ कलेज र भारतबाट नेसनल डिफेन्स कोर्स गरेका छन्। थापाले त्रिभुवन विश्वविद्यालयबाट स्नातक र भारतको मद्रास विश्वविद्यालयबाट डिफेन्स एन्ड स्ट्राटिजिक स्टडिजमा स्नातकोत्तर गरेका छन्। उनी सुप्रबल दक्षिण बाहु र प्रख्यात त्रिशक्ति पट्ट चौथोबाट सम्मानित छन्। प्रधानसेनापति क्षेत्रीले अवकाश पाउने भएपछि सरकारले थापालाई कामयमुकायम प्रधानसेनापतिको जिम्मेवारी सुम्पने निर्णय गरेको थियो।"
विषयगत समितिमा मन्त्री थापाको ब्रिफिङ,"काठमाडौँ : संघीय संसद् अन्तर्गतका समितिले आफ्ना क्षेत्रअन्तर्गत मन्त्रालय र निकायका कार्ययोजना बारेमा जानकारी लिन सुरु गरेका छन्। यस अन्तर्गत महिला तथा सामाजिक समितिले बिहीबार महिला, बालबालिका तथा ज्येष्ठ नागरिक मन्त्रालयका चालू आर्थिक वर्षको कार्यक्रमको जानकारी लिएको छ। सो समितिको आजको बैठकमा महिला, बालबालिका तथा ज्येष्ठ नागरिकमन्त्री थममाया थापाले लैङ्गिक समानता नीति २०७५ को मस्यौदा तयार भइराखेको र बालबालिकासम्बन्धी ऐन २०४८ लाई प्रतिस्थापना गर्ने नयाँ ऐनको मस्यौदा तयार भएको जानकारी गराइन्। उनले वीरगञ्ज, रुपन्देही र चितवनमा आगामी भदौ १ गतेदेखि बालसुधार गृह स्थापना गर्न स्वीकृत भएको, काठमाडौँ उपत्यकालाई सडक बालबालिका मुक्त बनाउने अभियान जारी रहेको र बालबालिकामाथि हुने हिंसा अन्त्य गर्न बालसंरक्षण कार्यक्रम सञ्चालन भइराखेको जानकारी गराइन्। ज्येष्ठ नागरिकसम्बन्धी काम गर्ने विभिन्न संस्थालाई आर्थिक अनुदान सहयोग उपलब्ध गराइएको, सबै सङ्घीय मन्त्रालयका लैङ्गिक सम्पर्क विन्दुको क्षमता विकास गर्ने कार्यक्रम रहेको उनले बैठकमा बताइन्। मन्त्री थापाले भनिन्, 'महिला तथा बालबालिकामाथि हुने हिंसा तथा दुव्र्यवहारमा कमी ल्याउन सामूहिक प्रयासको आवश्यकता पर्छ।' मन्त्रालयका कानुनी, संस्थागत तथा कार्यक्रमगत सुधार गर्ने कार्य जारी रहेको उनले समितिको बैठकमा जानकारी गराइन्। रासस"
"दुई सचिवको बढुवा, एक कामु","कठमाडौं : सरकारले दुईजना वरिष्ठ सहसचिवलाई सचिवमा बढुवा गरेको छ भने एकजनालाई कामु सचिव बनाएको छ । बुधबार राति बसेको मन्त्रिपरिषद् बैठकले तीर्थराज ढकाल र आनन्दराज ढकाललाई सचिवमा बढुवा गरेको हो भने गृह मन्त्रालयका सहसचिव केदार न्यौपानेलाई कामु सचिवमा बढुवा गरेको छ । न्यौपानले डा गोविन्द केशीको अनशन तोडाउन सरकारी वार्ता टोलीमा रहेर प्रभावकारी भूमिका निर्वाह गरेका थिए । बढुवा भएका मध्ये तीर्थराज ढकालाई ५ नम्बर प्रदेशको प्रमुख सचिवमा, आनन्द ढकाललाई ३ नम्बर प्रदेशको प्रमुख सचिवमा पदस्थापन गरिएको छ भने केदार न्यौपानेलाई १ नम्बर प्रदेशको कामु प्रमुख सचिवमा पदस्थापन गरिएको छ । सँगै प्रदेश१ का प्रमुख सचिव रेश्मीराज पाण्डेलाई प्रधानमन्त्री तथा मन्त्रिपरिषद् कार्यालयमा सरुवा गरिएको छ ।"
पार्टी बैठकमा प्रधानमन्त्रीको ब्रिफिङ,"काठमाडौं : प्रधानमन्त्री केपी ओलीले प्रधानन्यायाधीश नियुक्ति प्रकरणमा दीपकराज जोशी अयोग्य देखिएकै कारण अस्वीकृत भएको ब्रिफिङ पार्टी नेताहरूबीच गरेका छन्। बद्नियत राखी प्रधानन्यायाधीशमा अस्विकार गरेको नभएर छानबिन क्रममा अयोग्य भएपछि संसदीय सुनुवाइ विशेष समितिले उनलाई अस्वीकृत गरेको प्रधानमन्त्रीले बताएका हुन्। प्रधानमन्त्री निवास बालुवाटारमा बुधबार बसेको नेकपा सचिवालय बैठकमा समसामयिक विषयको जानकारी गराउँदै प्रधानमन्त्रीले जोशीलाई पहिले प्रधानन्यायाधीश बनाउनकै लागि संवैधानिक परिषद्बाट सिफारिस गरिएको भए पनि सुनुवाइका क्रममा नयाँनयाँ विवादित तथ्य आउन थालेपछि अस्वीकृत गर्नुपरेको बताएका थिए। उहाँ (जोशी)लाई प्रधानन्यायाधीश नबनाउने भन्ने छँदै थिएन, बनाउने भनेरै संवैधानिक परिषद्बाट सिफारिस गरिएको थियो, प्रधानमन्त्री ओलीको भनाइ उद्धृत गर्दै पूर्वप्रधानमन्त्री तथा नेकपाका वरिष्ठ नेता झलनाथ खनालले भने, तर सुनुवाइ समितिमा पुगेपछि छानबिनका क्रममा अस्वीकृत गर्नुपर्ने अवस्था उत्पन्न भयो। प्रतिपक्षी दल कांग्रेसको केन्द्रीय कार्यसमितिले मंगलबार मात्र प्रधानन्यायाधीश प्रकरणमा प्रधानमन्त्रीले दोहोरो चरित्र देखाएको निष्कर्ष निकालेपछि प्रधानमन्त्रीले पार्टी बैठकमा यस विषयमा ब्रिफिङ गरेका हुन्। म समसामयिक विषयमा आज केही कुरा राख्छु, भन्दै बैठकमा प्रधानमन्त्रीले सरकार गठन भएयताका राजनीतिक घटनाक्रम, छिमेकी देशहरूसँगको सम्बन्धलगायत विषयमा केन्द्रित रहेर दुई घण्टा लामो सम्बोधन गरेका थिए। जोशीका विषयमा आफूले दोहोरो चरित्र नदेखाएको भन्दै प्रधानमन्त्रीले न्याय परिषद्ले पठाएको सिफारिसकै आधारमा पहिलो नम्बरमै रहेकालाई सुनुवाइका लागि संसदीय समितिमा सिफारिस गरी पठाएको धारणा राखेका थिए। जोशीलाई संसदीय समितिमा सिफारिस गर्ने संवैधानिक परिषद्को अध्यक्ष संविधानतः प्रधानमन्त्री हुन्छन्। संवैधानिक परिषद्बाट सिफारिस आफैं गर्ने र पार्टीका सांसदलाई ह्विप लगाइ सुनुवाइ समितिबाट अस्वीकृत गर्न लगाएर प्रधानमन्त्रीले दोहोरो चरित्र देखाएको आरोप कांग्रेसले लगाएको थियो। कांग्रेस अहिले सरकार असफल बनाउने योजनामा रहेकाले त्यस्तो आरोप आफूमाथि लगाएको प्रधानमन्त्रीको भनाइ थियो। कांग्रेसको काम नै अहिले कसरी सरकारलाई असफल पार्न सकिन्छ सूत्र खोज्दै हिँड्ने हो, यसका लागि उसले राष्ट्रिय अन्तर्राष्ट्रिय रूपमा जेजस्ता एजेन्डा पाइन्छ, उछाल्न खोजेको छ, प्रधानमन्त्रीले भने, कांग्रेसको त्यस्तो आरोप र षडयन्त्र कसै गरी पनि सफल हँुदैन। जोशीका विषयमा आफूले दोहोरो चरित्र नदेखाएको भन्दै प्रधानमन्त्रीले न्याय परिषद्ले पठाएको सिफारिसकै आधारमा पहिलो नम्बरमै रहेकालाई सुनुवाइका लागि संसदीय समितिमा सिफारिस गरी पठाएको धारणा राखेका थिए। तर उनले सरकारका काम प्रभावकारी बन्न नसकिरहेको भने स्वीकार गरेका छन्। सरकारका सबै काम राम्रा भएका छन् भन्ने होइन, कतिपय मन्त्रीको काम सन्तोषजनक देखिएको छैन। सबै मन्त्रीलाई राम्रो काम नगरे हटाउन सकिन्छ भन्ने जनाउ पनि दिइएकै छ, बैठकमा प्रधानमन्त्री ओलीको भनाइ उद्धृत गर्दै अर्का नेताले भने, सरकारको कामको पनि समीक्षा गरेर जान सकिन्छ, गरौं। यसअघिको पार्टी स्थायी समिति बैठकमा सरकारको काम प्रभावकारी हुन नसकेको भन्दै नेताहरूले आलोचना गर्न थालेपछि सरकारका विषयमा छुट्टै बैठक बोलाएर छलफल गर्ने भन्दै बैठक टुंगिएको थियो। अब बिहीबार बस्ने सचिवालय बैठकले सरकारका कामको समीक्षालगायत विभिन्न विषयमा छलफल गर्न स्थायी समिति बैठक बोलाउने मिति तोक्नेछ। स्थायी समिति बैठक बोलाउने गरी अब बिहीबारको बैठकमा छलफल हुन्छ, बैठकपछि नेता नारायणकाजी श्रेष्ठले जानकारी दिए। नेकपाले ५ भदौभित्र प्रदेश तथा जिल्ला कमिटीदेखि पार्टीको जनवर्गीय संगठनका केन्द्र्रीय समितिसम्मको एकीकरण सक्न आन्तरिक निर्देशन दिएको थियो। एकीकरणका लागि पार्टीको आन्तरिक निर्णय बिहीबारको बैठकले गर्ने पनि उनले बताए। अध्यक्षद्वयले भने, राजीनामा फिर्ता लिनोस्, श्रेष्ठले भने, लिन्नँ नेकपा सचिवालय बैठकमा नेता नारायणकाजी श्रेष्ठले पार्टी प्रवक्ताबाट दिएको राजीनामाको विषय पनि उठेको थियो। श्रेष्ठलाई बैठकको सुरुमै प्रधानमन्त्री तथा अध्यक्ष केपी ओलीले प्रवक्ताबाट दिएको राजीनामा फिर्ता लिन आग्रह गरेका थिए। पार्टीको जिम्मेवारीबाट राजीनामा दिएर हुँदैन, यसमा तपार्इंको भूमिका महत्वपूर्ण छ, राजीनामा फिर्ता लिएर जिम्मेवारी सम्हाल्नुहोस्, नेता श्रेष्ठसँग प्रधानमन्त्री ओलीले आग्रह गरेका थिए। अर्का अध्यक्ष पुष्पकमल दाहालले पनि राजीनामा फिर्ता लिन श्रेष्ठसँग आग्रह गरेका थिए। तर श्रेष्ठले आफ्नो निर्णय अहिले पनि यथावत् रहेको भन्दै राजीनामा फिर्ता नलिने अडान लिएका थिए। म आफ्नो निर्णयमा अडिग नै छु, उनले बैठकमा भने, प्रवक्ताबाट दिएको राजीनामा स्वीकृत गरिदिनुहोस्। वरिष्ठ नेता तथा पूर्वप्रधानमन्त्री झलनाथ खनालका अनुसार अध्यक्षद्वयले पार्टी प्रवक्ताबाट दिएको राजीनामा फिर्ता लिन आग्रह गरे पनि नेता श्रेष्ठले अझै फिर्ता लिएका छैनन्। अध्यक्षले प्रवक्ताबाट राजीनामा दिनुभएका नारायणकाजी श्रेष्ठलाई राजीनामा फिर्ता लिन आग्रह गर्नुभएको थियो, तर उहाँले मान्नुभएको छैन, त्यो विषय अझै यथावत् नै छ, वरिष्ठ नेता खनालले भने। साउन ७ गतेको सचिवालय बैठकमा श्रेष्ठले पार्टी प्रवक्ताबाट राजीनामा दिएका थिए। बैठकमा प्रधानमन्त्री ओलीले डागोविन्द केसीलाई पार्टीको जानकारीबिना भेटेको भन्दै कसको अनुमतिमा भेटेको भनी मौखिक स्पष्टीकरण सोधेका थिए। अर्का अध्यक्ष दाहालले पनि डाकेसी र पूर्वप्रधानन्यायाधीश सुशीला कार्कीसँग श्रेष्ठले भेट्दा कांग्रेसको आन्दोलनलाई सघाउ पुगेको बताएपछि नेता श्रेष्ठ अध्यक्षद्वयसँग आक्रोशित भएका थिए। त्यसलगत्तै श्रेष्ठले मैले किन भेट्न नपाउने ? त्यसो भए मलाई यो प्रवक्ता पद चाहिएन, मैले राजीनामा दिएँ भन्दै राजीनामा बुझाएर बैठक छाडी हिँडेका थिए।"
ईपासपोर्ट छपाइमा प्रधानमन्त्री कार्यालय र परराष्ट्र मन्त्रालयबीच विवाद,"काठमाडौं : ईपासपोर्ट छपाइ सम्बन्धमा प्रधानमन्त्री कार्यालय र परराष्ट्र मन्त्रालयबीच मत बाझिएको छ। सन् २०२० देखि लागू गर्ने गृहकार्यमा जुटेको सरकारले ईपासपोर्ट छाप्न अन्तर्राष्ट्रिय बोलपत्र आह्वान गर्ने तयारी थालेको छ। तीन महिनाभित्र छपाइका लागि बोलपत्र आह्वान गर्ने तयारीमा रहेको सरकारले इ पासपोर्ट स्वदेशमा छाप्ने वा विदेशमा छपाउने प्रधानमन्त्री कार्यालय र परराष्ट्र मन्त्रालयबीच मत बाझिएको हो। प्रधानमन्त्री कार्यालयले ईपासपोर्ट स्वदेशमै छाप्नु पर्ने तर्क अघि सारेको छ भने परराष्ट्रले स्वदेशमा छापे एसेम्बलिङ मात्र हुने हुँदा पासपोर्टको गुणस्तर अन्तर्राष्ट्रिय स्तरको नहुने भन्दै विदेशमा नै छाप्नु पर्ने तर्क गरेपछि विवाद बढेको हो। प्रधानमन्त्री कार्यालय भने देशमा सुरक्षा मुद्रण केन्द्र स्थापना हुने भएपछि ईपासपोर्ट स्वदेमै छाप्न सकिनेमा विश्वस्त छ। देशको सुरक्षाका कारण प्रधानमन्त्री कार्यालय विदेशी मुद्रण कम्पनीलाई पासपोर्ट छाप्न दिन नहुने पक्षमा छ। परराष्ट्र सा्रेतका अनुसार ईपासपोर्ट अन्तर्राष्ट्रिय नागरिक उड्डयन संगठन (आईकाओ) द्वारा जारी निर्देशिका ९३०३ अन्तर्गत रहेर छाप्नु पर्छ। स्वदेशमा एसेम्बलिङ हुने पासपोर्टको गुणस्तर आईकाओको निर्देशिकाअनुसार हुन नसके लगानी खेर जाने हुँदा विदेशमा नै छाप्नु पर्ने परराष्ट्र स्रोतको भनाइ छ। प्रधानमन्त्री कार्यालयले ईपासपोर्ट स्वदेशमै छाप्नु पर्ने तर्क अघि सारेको छ भने परराष्ट्रले स्वदेशमा एसेम्बलिङ मात्र हुने हुँदा अन्तर्राष्ट्रिय गुणस्तरको नहुने भन्दै विदेशमा नै छाप्नु पर्ने तर्क गरेको छ। असार ३२ गते बसेको मन्त्रिपरिषद्को बैठकमा समेत ईपासपोर्ट छपाइ सन्दर्भमा सैद्धान्तिक सहमति भए पनि मुद्रण कहाँ गर्ने प्रधानमन्त्री कार्यालय र परराष्ट्रबीच मत बाझिएको थियो। सरकारले मेसिन रिडेबल पासपोर्ट (एमआरपी) २०६७ साल पुस ११ देखि वितरण गर्न थालेको थियो। हालको एमआरपी पासपोर्टले अबको साढे दुई वर्ष मात्र धान्ने अवस्था भएपछि नयाँ पासपोर्ट छाप्नुपर्ने भएको हो। ७० लाख एमआरपी मुद्रण गरेको परराष्ट्र मन्त्रालयको राहदानी विभागले अहिलेसम्म ५५ लाख ५४ हजार पासपोर्ट वितरण गरिसकेको छ। बाँकी १४ लाख ४६ हजार पासपोर्टले करिब साढे दुई वर्ष मात्र धान्ने परराष्ट्र मन्त्रालयको राहदानी विभाग प्रमुख रामकाजी खड्काले जानकारी दिए। तत्कालीन परराष्ट्रमन्त्री सुजाता कोइराला र मन्त्रिपरिषद्का अन्य मन्त्रीबीच एमआरपी छपाइबारे मत बाझिएको थियो। कोइरालाले छिमेकी भारतमा छाप्ने प्रयास अस्विकार गरी सरकारले फ्रान्सेली कम्पनी ओबर्थरलाई मुद्रणको जिम्मा दिएको थियो। परराष्ट्रमन्त्री प्रदीप ज्ञवालीले २०८७ सालपछि एमआरपी प्रचलनबाट हट्ने भएकाले ईपासपोर्ट छाप्ने प्रक्रियामा जान लागेको जानकारी दिए। उनले भने, हालको एमआरपी सकिने क्रममा छ र नयाँ पासपोर्ट मुद्रण गर्नुपर्ने स्थितिमा नयाँ प्रवधिको ईपासपोर्ट मुद्रण प्रक्रियाका लागि ३ महिनाभित्र अन्तर्राष्ट्रिय बोलपत्र आह्वान गर्ने तयारी गरिएको छ। हाल विश्वका १ सय १३ भन्दा बढी देशले ईपासपोर्ट प्रचलनमा ल्याईसकेका छन्। दक्षिण एसियामा पनि श्रीलंका र पाकिस्तानले ईपासपोर्ट लागू गरिसकेका छन् भने बंगलादेश ईपासपोर्ट लागू गर्ने प्रक्रियामा गइसकेको छ। ईपासपोर्टमा बायोमेट्रिक प्रणाली लागू हुने भएकाले यो हाल प्रचलनमा रहेका पासपोर्टभन्दा सुरक्षित हुने राहदानी विभागको दाबी छ। राहदानी विभाग प्रमुख खड्काले भने, ईपासपोर्टमा बायोमेट्रिक प्रणाली लागू हुनेछ। बायोमेट्रिक प्रणालीमा आँखाको नानी र तीनपुस्ते जानकारी रहने हुँदा ईपासपोर्ट दुरूपयोग हुने सम्भावना न्यून रहन्छ।"

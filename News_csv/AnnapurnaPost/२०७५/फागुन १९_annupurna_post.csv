शीर्षक,विवरण
कृषि अनुदान पहुँचवालामै,"कृषिजन्य वस्तु उत्पादन वृद्धि गरी मुलुकलाई आत्मनिर्भर तुल्याउनेदेखि गरिबी निवारणका नाममा दाताको ऋणअनुदान र नेपाल सरकारबाट प्रशस्त मात्रामा लगानी भएका छन्। कृषिको व्यावसायीकरण निम्ति दाता र सरकारी लगानीको प्रतिफल तथा लगानी सदुपयोग सन्दर्भमा गम्भीर सन्देह पैदा गराएको छ सरकारकै अध्ययन हेर्ने हो भने। कृषि तथा पशुपंक्षी विकास मन्त्रालयकै उपल्ला तहका अधिकारीको कार्यदलले अनुदानमा टाठाबाठा पहुँचवालाको हालीमुहाली देखिएको निष्कर्ष निकालेको छ। अझ डरलाग्दो त पहुँचवालाहरूले वास्तविक कामभन्दा कागजी खेल रचेर अनुदान लिने प्रवृत्ति पनि व्यापक बनाएका छन्। समयमै यस्ताखाले विकृतिविरुद्ध कारबाही नचलाउने हो भने भयावह रूप लिने खतरा छ। खेतीपातीका आवश्यक आधारभूत तत्त्व मल, बीउ, सिँचाइ, उपकरण, भण्डारण, प्रशोधन, बजारीकरणलगायतका चरणमा सरकारले अनुदानको सुविधा उपलब्ध गराएको हो। त्यस निम्ति सात वर्षकै अवधिमा मात्र एक खर्ब ६ अर्ब ८७ करोड २१ लाख रुपैयाँ अनुदान प्रवाहित भएको छ। अझ वैदेशिक लगानीका आयोजनाले त बजेटको करिब २६ प्रतिशत रकम पनि परामर्श सेवामै खर्च गर्ने गरेको तथ्य प्रतिवेदनले उजागर गरेको छ। कस्ता वर्गलाई कसरी र कुन विधिअनुरूप अनुदान प्रदान गर्ने भन्ने विषयमा भरपर्दो आधार तय नगरी आफूखुसी वितरण गरिनाले लगानी बालुवामा पानी खन्याएजस्तै भएको छ। पाँच वर्षयताका लगानीमा कार्यदलले गरेको अध्ययनले अनेकन विकृति सूचीकृत गरेको छ। मन्त्रीस्तरीय निर्णयका आधारमा गठित कार्यदलको अध्ययनमा तथ्यगत रूपमै कृषि लगानी वास्तविक ठाउँमा नपुगेको देखाएको स्पष्ट हुन्छ। किसान र कृषि खेतीपाती निम्ति विनियोजित अनुदान हुनेखाने, पहुँचवाला, सरकारी र दातृ निकायको निगाहमा परेका सीमित स्वार्थी समूहले मात्रै पाएको देखाउँछ। सरकारले अनुदान वितरण प्रणालीको विषयमा वैज्ञानिक मापदण्ड तयार नगरी आफूखुसी वितरणका कारण पछिल्लो समयमा रकमका दुरुपयोगको मात्रा बढेको हो। सरकारी संयन्त्र र दातृ निकायका कर्मचारीको मिलेमतोमा किसानका नाममा सीमित ठेकेदार, विचौलिया, व्यापारिक किसानमा अनुदानको ठूलो रकम सीमित हुन पुगेको छ। कृषि तथा पशुपन्छी विकास मन्त्रालय तथा दातृ निकायले प्रभावकारी अनुगमन नहुँदा छाडापन हाबी भएको हो। लक्षित वर्गमै अनुदान उपलब्ध गराउन सरकारले किसानको वर्गीकरण गर्न आवश्यक छ। भूमिहीन, साना, मझौला, ठूलो तथा उद्यमी किसान छुट्याएर वर्गीकरणको आधारमा परिचयपत्र वितरण गर्न आवश्यक छ। वर्गीकरणमा परेका किसानका बाली वा मौसमअनुसारको विस्तृत योजना विवरण स्थानीय तहको वडास्तरदेखि सूचीकृत गर्नुपर्छ। दर्तापछि किसानलाई प्राथमिकता क्षेत्रका प्रमुख उत्पादन सामग्री मल, उन्नत र हाइब्रिड बीउ, विषादी, साना औजार र उपकरण खरिद गर्न भौचरमार्फत अनुदान रकम उपलब्ध गराउने व्यवस्था गर्नुपर्छ। अनुदान पारदर्शितामा अनेक तह र तप्काबाट प्रश्न उब्जिएपछि मन्त्रालय आफैंले कार्यदल गठन गरी अध्ययन गराएको हो। हुन त, यो अध्ययन आफैंमा पूर्ण र परिपक्व छैन। तर जेजति अध्ययन गरी प्रतिवेदन तयार गरिएको छ त्यसले अनुदान चुस्ने प्रणालीका खराब विकृति लिपिबद्ध गरेको छ। तर यसरी अचाक्ली रकम भद्रगोल हुनुमा सबैभन्दा ठूलो गल्ती कृषि मन्त्रालयकै ठहर हुन्छ। मन्त्रालयले स्वयंले अनुदान विसंगतिको नैतिक जिम्मेवारी लिनैपर्छ। विकृति रोक्न एकीकृत अनुदान डाटावेस तयार पार्नेदेखि कार्यविधि सरल र सहज बनाएर अनुदान दिने र प्राप्त गर्नेको विवरण राखी कडाइका साथ अनुगमनको व्यवस्था गर्नुपर्छ। त्यसअरिक्त अनुदान रकमको चरम दुरुपयोग गर्ने व्यक्ति, समूह र संस्था तथा मिलेमतो गरेका सरकारी कर्मचारी तथा दातृ निकायको आयोजनालाई छानबिनको दायरामा ल्याउनैपर्छ। यसमा नेपाल सरकार, अख्तियार दुरुपयोग अनुसन्धान आयोग, संघीय संसदीय समितिको कृषि, जल तथा प्राकृतिक स्रोत समिति अग्रसर हुनुपर्छ।"
प्रधानन्यायाधीश भन्छन् : स्वतन्त्र न्यायालय सुधार्न सक्रिय छु,काठमाडौँ : प्रधानन्यायाधीश चोलेन्द्रशमशेर जवराले स्वतन्त्र न्यायपालिकाको सुधारमा आफू निरन्तर लागिरहेको बताएका छन् । कानून व्यवसायी क्लबको मुखपत्र कानून द्वयमासिक पत्रिकाको वार्षिकोत्सवका अवसरमा आइतवार आयोजित पुरस्कार वितरण तथा सम्मान कार्यक्रममा उनले स्वतन्त्र न्यायपालिकाको सुधारमा आफू लागिरहेको बताएका हुन् । प्रधानन्यायाधीश जवराले सुशासनबाट नै स्वतन्त्र न्यायपालिकाको रक्षा हुने र जनविश्वास बढ्ने बताउँदै न्याय क्षेत्रमा स्थापित पुरस्कारले काम गर्न मिल्ने विश्वास उल्लेख गरे । क्लबले यस वर्षको कानून सम्मान पुरस्कार पूर्वप्रधानन्यायाधीश रामकुमार साहलाई प्रदान गरेको छ । प्रधानन्यायाधीश चोलेन्द्रशमशेर जवराले एक लाख एक हजारको पुरस्कारसहित पूर्वप्रधानन्यायाधीश साहलाई सम्मान गरेका हुन् । पूर्वप्रधानन्यायाधीश साहले न्यायपालिकाप्रति अनावश्यक टीकाटिप्पणी हुँदा आफूलाई नराम्रो लाग्ने गरेको सुनाए। कानून उत्कृष्ट पुस्तक पुरस्कार वरिष्ठ अधिवक्ता डा चन्द्रकान्त ज्ञवालीलाई प्रदान गरिएको छ । उनलाई रु ७५ हजार राशिको पुरस्कार प्रधानन्यायाधीश राणाले प्रदान गरे । कानून युवा पुरस्कार अधिवक्ता शरद कोइरालाले प्राप्त गरे । त्यो पुरस्कारको राशि रु ५१ हजार रहेको छ । कानूनमा उत्कृष्ट लेखनमा १६ जनाले प्राप्त गरेका छन् । उनीहरुलाई ताम्रपत्रसहित पाँच हजार राशिको पुरस्कार प्रधानन्यायाधीश राणाले प्रदान गरे । नेपाल बार एशोसिएसनका अध्यक्ष शेरबहादुर केसीले निर्दोष नागरिकलाई थुनेर उसका कुरा सन्नुभन्दा पनि सुनेर मात्र थुन्नुपर्नेमा जोड दिए । कानून पत्रिकाका सम्पादक रत्न खरेलले कानून पत्रिका कानूनका क्षेत्रमा नियमित निस्काले पत्रिका भएको बताउँदै यसको १३१औँ अङ्कसम्म प्रकाशन भइसकेको उल्लेख गरे ।
स्वास्थ्य शिविरबाट १३ सय ४२ जना लाभान्वित,"डडेल्धुरा : डडेल्धुरा जिल्लाको गन्यापधुरा गाउँपालिकाले आयोजना गरेको धनगढी आँखा अस्पताल तथा च्यारीटी फाउन्डेसन अफ नेपालको प्राविधिक सहयोगमा निशुल्क आँखा र पाठेघर स्क्रिनिङ शिविर सम्पन्न भएको छ। शिविरबाट १३ सय ४२ जनाले निशुल्क उपाचार पाएका छन्। उक्त शिविरमा पाठेघर स्क्रिनिङको उपचारका लागि एक सय ९४ जनाले उपचार गरे। आँखा शिविरमा ११ सय ४८ जनाले उपचार गराएका थिए। एक सय २० जना मोतिविन्दु भएका बिरामीको अप्रेशन गरिएको गन्यापधुरा गाउँपालिकाले जनाएको छ। आँखाको अप्रेशनपश्चात चस्मा पनि निशुल्क वितरण गरिएको गन्यापधुरा गाउँपालिकाका आर्थिक सल्लाहकार तिल हमालले जानकारी दिए। उनका अनुसार गाउँलिकाले बिरामीको खाने र बस्ने व्यवस्था समेत निशुल्क रुपमा उपलब्ध गराएको थियो । पाठेघरको उपचार गराउने एक सय ९४ जना मध्ये ३५ जनाको अप्रेशन गर्नुपर्ने भएकाले उपचारका लागि अन्यत्र लैजानु पर्ने र त्यसका लागि गाउँपालिकाको बैठकबाट टुङ्गो लगाइने गन्यापधुरा गाउँपालिकाका अध्यक्ष नवल मल्लले जानकारी दिए । आँगनमै उपचार गर्न पाएकोमा आफू निकै खुशी भएको गन्यापधुरा गाउँपालिका४ का ७२ वर्षीय नरजीत भुलले बताए। 'आँखा नदेखेको लामो समय भइसकेको थियो, बुढेसकालमा आँखा राम्रोसँग देखुला भन्ने सोचेकै थिएन, चस्मा पनि सित्तैमा पाएँ, खान बस्न र आवत जावत समेतको व्यवस्था मिलाएकाले केही अप्ठ्यारो नभएको भुलले बताए। 'केही वर्षअघिदेखि दुवै आँखामा समस्या आएको थियो।ठूला अस्पतालमा जचाउन जानसक्ने खर्च थिएन।आफूलाई कामकाज गर्न निकै समस्या भइरहेको थियो, आँखाको उपचारपछि नयाँ जीवन पाएको महसुस भएको ५५ वर्षीय नरपता पधानले सुनाइन्। गाउँपालिकाका पाँचवटै वडाबासीले निशुल्क सेवा लिएको गन्यापधुरा गाउँपालिकाले जानकारी दिएको छ। फागुन १६ गतेदेखि सुरु भएको शिविर १९ गते सकिएको थियो।"
एनजिओमा जागिर लगाइदिने भन्दै बलात्कारको प्रयास गर्ने पक्राउ,विराटनगर : गैरसरकारी संस्था (एनजीओ) मा जागिर लगाइदिने प्रलोभन देखाएर विराटनगरमा एक युवतीमाथि बलात्कारको प्रयास गरिएको घटना सार्वजनिक भएको छ । फेसबुक मार्फत चिनजान गरेर सप्तरी घर भएका सन्तोषकुमार यादवले युवतीमाथि बलात्कारको प्रयास गरेको मोरङ प्रहरीका प्रवक्ता डीएसपी घनश्याम श्रेष्ठले बताए । उनका अनुसार फेसबुकबाट चिनजान भएको आधारमा जागिर लगाइदिने प्रलोभन देखाउँदै यादवले विराटनगर महानगरपालिका५ उखुबारीमा लगेर युवतीलाई बलात्कारको प्रयास गरेका हुन् । बलात्कार प्रयास सफल नभएपछि यादवले युवतीसँग रहेको मोबाइल र पैसा समेत लुटेको डीएसपी श्रेष्ठले बताए । उनले लुटिएको मोबाइल र पैसा बरामद गरिसकिएको जानकारी दिए । युवतीमाथि बलात्कार प्रयास गर्नेलाई भने पक्राउ गरिएको जानकारी डीएसपी श्रेष्ठले दिए । पक्राउ परेका यादव विरुद्ध जवरजस्ती करण उद्योगको मुद्दा चलाउन अदालतबाट म्याद थप गरेर अनुसन्धान अघि बढाइएको प्रहरीले जनाएको छ ।
भक्तपुरका प्रशासकीय अधिकृतविरुद्ध भ्रष्टाचार मुद्दा,काठमाडौँ : घुस लिँदालिँदै पक्राउ परेका जिल्ला प्रशासन कार्यालय भक्तपुरका प्रशासकीय अधिकृत कैलाश मातछे श्रेष्ठविरुद्ध विशेष अदालतमा भ्रष्टाचार मुद्दा दायर भएको छ । लेनदेनसम्बन्धी उजुरी मिलाइदिने भनी सेवाग्राहीसँग घुस लिइरहेको अवस्थामा पक्राउ परेका श्रेष्ठमाथि अख्तियार दुरुपयोग अनुसन्धान आयोगले विशेष अदालतमा मुद्दा दायर गरेको हो । उनी २५ हजार घुस लिँदालिँदै पक्राउ परेका थिए । श्रेष्ठविरद्ध भ्रष्टाचार निवारण ऐन अनुसार जरिवाना र कैद सजाय हुन मागसहित आरोपपत्र दायर गरिएको अख्तियार प्रवक्ता एवम् सहसचिव रामेश्वर दंगालले जानकारी दिए । प्रशासकीय अधिकृत २५ हजार घुससहित समातिए
अख्तियारमा १० सहित २१५ सहसचिवको पदस्थापना (सूचीसहित),"काठमाडौं : संघीय मामिला तथा सामान्य प्रशासन मन्त्रालयले अख्तियार दुरुपयोग अनुसन्धान आयोगमा १० सहित २१५ सहसचिवको पदस्थापना गरेको छ । कर्मचारी समायोजन ऐन २०७५ बमोजिम समायोजन भएका प्रशासन सेवा,राजपत्राकिंत प्रथम श्रेणी, सहसचिवको पदस्थपना गरिएको हो । मन्त्रिपरिषद्को फागुन १३ को निर्णय अनुसार उनीहरुको पदस्थापना भएको हो । उनीहरुलाई सविककै स्थानमा पदस्थापना गरिएको छ । सूची हेर्न यहाँ क्लिक गर्नुहोस्"
"शिक्षकको आन्दोलनमा लाठीचार्ज : शिक्षक भन्छन्, केही साथीको त खुट्टै भाँचियो !","काठमाडौं : विभिन्न पेशागत माग राखेर आन्दोलनमा उत्रेका सरकारी विद्यालयका राहत शिक्षक र प्रहरीबीच वानेश्वरमा झडप भएको छ । झडपमा केही शिक्षक घाइते भएको आन्दोलनरत शिक्षकले बताएका छन् । माइतीघर मण्डलामा कोणसभा गरेर अघि बढेका शिक्षकहरु वानेश्वर पुगेपछि प्रहरीसँग झडप भएको थियो । वानेश्वरमा प्रहरीले रोकपछि नारावाजीमा उत्रेका उनीहरुलाई पछि हट्न प्रहरीले अनुरोध गरे पनि नमानेपछि सुरुमा पानीको फोहोरा हानिएको थियो । पानीको फोहोराले पनि शिक्षकलाई हटाउन नसकेपछि लाठी प्रहार गरिएको थियो । आन्दोलनरत राहत शिक्षक दीपक सिटौलाले भने, थुपै्र शिक्षक घाइते भएका छन् । केहीको टाउकोमा चोट लागेको छ । केहीको खुट्टा समेत भाँचिएको छ । भीड तितरबीतर भएका कारण कति घाइते भए भन्ने गन्न भ्याइएको छैन । मुलुकभर प्राथमिक, निम्न माध्यमिक र माध्यमिक तहमा समेत गरेर ४० हजारको हाराहारीमा राहत शिक्षक कार्यरत छन् । सरकारले विद्यालय तहमा शिक्षक अभाव भएपछि अस्थायी दरवन्दीको सिर्जना गरेर विद्यार्थी भएका विद्यालयमा राहत कोटामा शिक्षक नियुक्त गरेको थियो । अहिले तीनै शिक्षकले आफूहरुलाई स्वत दरवन्दीमा रुपान्तरा गर्नुपर्ने र आन्तरिक प्रतिस्पर्धा गराएर स्थायी गर्नुपर्ने माग गरेका छन् । आफूहरुको माग विपरित शिक्षा मन्त्रालयले संघीय शिक्षा ऐन ल्याउन लागेको भन्दै उनीहरु लामो समयदेखि आन्दोलनमा छन् । आइतबार मुलुकभरका राहत शिक्षकहरु काठमाडौं आएर आन्दोलनमा सहभागी थिए ।"
उदयपुरमा आगलागीबाट करिब २२ लाखको क्षति,"गाईघाट : उदयपुरको बेलका नगरपालिका१ अम्बासीका रबिन्द्रबहादुर कटुवालको घरमा आगलागी हुँदा करिब २२ लाख बराबरको क्षति भएको छ। आइतबार बिहान १ बजे कटुवालको पक्की घरमा विद्युत सर्टभई अचानक आगलागी हुँदा २१ लाख ९५ हजार बराबरको क्षति भएको प्रहरीको प्रारम्भिक अनुमान छ। आगलागीबाट कटुवालको बा४०प३९४१ नम्बरको २२० सिसीको पल्सर मोटरसाइकल, घरमा रहेको किराना पसलको सामान, फनिर्चर, अन्य भाडा वर्तन र खाद्यान्न समेत जलेर नष्ट भएको जिल्ला प्रहरी कार्यालयका प्रहरी प्रमुख एसपी चन्द्रदेव राईले बताए। सबै सुतिसकेको अवस्थामा अचानक सल्किएको आगो स्थानीयले राति ३ बजे नियन्त्रणमा लिएको राईले बताए।"
दुर्घटनाको पीडा : स्नेहाले माइतीघर पुग्नै पाइनन्,"दार्चुला ः अकल्पनीय जीप दुर्घटनापछि दार्चुला अहिले शोकमा डुबेको छ । बिहे भोज खाएर घर जान हिँडेर एकै परिवारका तीनजनाले मृत्युवरण गरेपछिको पीडा वर्णन गरी साध्य छैन । बेलुका छिट्टै घर फर्किने बाचा गरेर नागरिकता बनाउन सदरमुकाम आएका बाबुछोरीले कहिल्लै नफर्कने गरी संसार छोडे । माइती भेट्न हिँडेकी छोरीले बिहे गरेको दुई हप्ता नबित्दै संसार छाडिन् । माइतीको आँगनमा पाइला टेक्ने उनको सपना पनि अधुरै रह्यो । एकै परिवारका तीन सदस्यले दुर्घटनामा ज्यान गुमाउँदा आफन्तलाई त पीडा त भयो नै यो घटनाले दार्चुला शोकमा डुबेको छ । परिवारका तीनजनाको मृत्यु हुँदा आखिर कसको मन नरोला र ?, गौरील मान्डु हिकीलाका प्रधानाध्यापक केशब दत्त बडूले भने, दैव पनि एकै घरमा लाग्यो । कसैले कलपना नगरेको यो घटनाले हामीलाई मर्माहत बनाएको छ । शुक्रबार राति राताकाठामा जिप दुर्घटना हुँदा त्यसमा सवार ११ जनाको एकचिहान भयो । कतिका बालबालिका टुहुरा भए, कतिका सपना टुटे भने कतिको सिउँदो पुछियो । दुर्घटनामा ज्यान गुमाएका सबैको जिल्ला अस्पताल दार्चुलामा पोस्टमार्टम गरेर शब आफन्तको जिम्मा लगाइएको छ । चार वर्षदेखि सञ्चालनमा आएको राताकाठा सडकखण्डमा पहिलो पटक डर लाग्दो दुर्घटना भएको हो । पाँच सिटको मात्रै अनुमति भएको जिपमा ११ जना यात्रु बोक्दा ओभरलोड भएको थियो भने उकालो जोखिमपुर्ण सडक पनि कालको अर्को कारण बन्यो । जोखिमयुक्त सडकमा क्षमता भन्दा धेरै यात्रु बोक्दा दुर्घटना भएको सशत्र प्रहरी ५० नम्बर गुल्मका गुल्मपति भीम बहादुर चन्दले बताए । सदरमुकाम खलङ्गाबाट दुहुँ गाउँपालिकाको हिकिलातर्फ गइरहेको म १ ज २८० नम्बरको जिप दुर्घटनामा ७ महिला, ३ पुरुष र १ बालिकासहित ११ जनाको मृत्यु भएको थियो । अपडेट : दार्चुलामा जिप दुर्घटना, ११ यात्रुको मृत्यु दार्चुला जिप दुर्घटनामा मृत्यु भएका ११ जनाकै सनाखत दार्चुला जीप दुर्घटना : एकै घरका तीनको मृत्यु यो दुर्घटनामा दुहुँ गाउँपालिका४ का ५५ वर्षीया अमरा बम र उनकी सात वर्षीया नातिनी आयुषाले ज्यान गुमाए । त्यस्तै बुहारीलाई माइती पुर्याउन आएका बैतडीको दोगडाकेदार गाउँपालिका६ का ६० वर्षीय प्रताप भनिने धनबहादुर चन्द र उनकी बुहारी २१ वर्षीया स्नेहा बम चन्दले पनि ज्यान गुमाएको प्रहरी निरीक्षक रवीन्द्र कठायतले बताए । बैतडीका चन्द आफन्तको बिहे सकेर बुहारीको माइतीघर जाँदै गर्दा दुर्घटनामा परे । यही फागुन ५ गते बैतडीका दिपेन्द्र चन्दसँग बिहे गरेकी २१ वर्षीया चन्दले १० दिनमै संसारबाट बिदा लिइन् । दुर्घटनापछि आर्थिक अभावमा पीडित परिवारले शव पनि बुझेका छैनन् । ज्यान गुमाएका आफन्तको किरियाा लागि आर्थिक अभाव हुँदा बम र बडाल परिवारलाई समस्या भएको छ । जुट्दै आर्थिक सहयोग मृतकका परिवारलाई तत्काल किरिया खर्च वापत सुदूरपश्चिम प्रदेशसभा सदस्य गेल्बुसिंह बोहराले प्रतिपरिवार पाँच हजार र दुहु गाउँपालिकाले प्रतिपरिवार ५ हजार राहत उपलब्ध गराएका छन् । यस्तै महाकाली यातायात समितिले किरिया खर्चका लागि प्रतिपरिवार ५० हजारका दरले ५ लाख ५० हजार रुपैयाँ उपलब्ध गराएको छ । बिमा बापतको रकम पछि प्रदान गर्ने गरी तत्काल किरिया खर्च उपलब्ध गराइएको यातायात समितिले जनाएको छ । यस्तो छ सडक महाकाली करिडोर अन्तरगत दार्चुलाटिंकर सडकखण्ड २०६४०६५ देखि निर्माण सुरु भएको हो । तर यो सडक हालसम्म तयार भइसकेको छैन । दुहु र ब्यास गाउँपालिकाका हजारौँ नागरिकलाई सहज हुने यो सडकमा निर्माण व्यवसायीले समयमा काम नगर्दा स्थानीयवासी समस्यामा परेका छन् ।"
कसले निकाल्यो फेसबुकट्वीटर बन्द गर्ने नक्कली विज्ञप्ती,"काठमाडौँ : सरकारले सामाजिक सञ्जालमार्फत् हुने मनपरी रोक्ने प्रयास गरिरहेका बेला सञ्चार तथा सूचना प्रविधि मन्त्रालयको नाममा शनिबार एउटा विज्ञप्ती आयो । मन्त्रालयको नाम पनि गलत अर्थात् नेपाल सुचना तथा संचार मन्त्रालय लेखेर शनिबारको मितिमा निकालिएको भनिएको त्यो नक्कली विज्ञप्तीले सरकारलाई समेत तनावमा पारेको छ । नेपालमा फेसबुक बन्द गर्ने तयारी गरिएको तर प्राविधिक हिसाबले अलि ढिलो भएको आशयसहितको नक्कली विज्ञप्ती सार्वजनिक भएपछि सरकारको तर्फबाट स्पष्टिकरण नै दिनु परेको हो । सञ्चार तथा सूचना प्रविधि मन्त्रालयले आइतवार त्यो सूचनाको खण्डन गर्दै फेसबुक, ट्वीटर जस्ता सामाजिक सञ्जाल बन्द गर्ने कुरा भ्रामक मात्रै भएको स्पष्ट पारेको छ । यस मन्त्रालय र अन्तर्गतबाट कुनै पनि सामाजिक सञ्जाल बन्द गर्ने सम्बन्धी सूचना प्रकाशित नभएको र त्यस्तो गलत सूचना प्रवाह गर्ने व्यक्तिलाई कानुनी कारबाही पनि सुरु भइसकेको छ, मन्त्रालयले भनेको छ, सामाजिक सञ्जाल सञ्चालकलाई त्यस्तो भ्रामक सूचना सामाजिक सञ्जालबाट हटाउन समेत अनुरोध गरिसकिएको छ । मन्त्रालयका सहसचिव एवम् प्रवक्ता ऋषिराम तिवारीले निकालेको विज्ञप्तीमा यस्तो भ्रामक सूचना आफ्नो सामाजिक सञ्जालको खाताबाट हटाउन, रियाक्ट र लाइक गरेको भए त्यसो नगर्नसमेत आग्रह गरेका छन् । यो हो मन्त्रालयको सूचना नक्कली सूचना जस्ताको तस्तै सम्पूर्ण नेपाली फेसबुक प्रयोगकर्ताहरु पहिलेदेखि नै भनिएआएको कुरा हो, अब हाम्रो देश नेपाल मा फेसबुक बन्द हुँदैछ भनेर तर केही प्राबिधिक कारण ले अलि ढिलो भएको मात्र हो, तर आज मिति २०७५१११८ गते शनिबार राति १२ः०० बजे देखि नेपाल मा फेसबुक सेवा बन्द गरिने छ धन्यबाद !"
लालीगुराँस बाटिकाले मनायो १३ औँ वार्षिकोत्सव,"काठमाडौँ : राजधानीको कोटेश्वर नरेफाँटस्थित लालीगुराँस बाटिका सेकेन्डरी स्कुलले १३ औँ वार्षिकोत्सव विविध कार्यक्रम गरेर मनाएको छ । यही शुक्रबार र शनिबार विद्यानगरस्थित विद्यालय प्राङ्गणमा आयोजित वार्षिकोत्सव कार्यक्रमको उद्घाटन पूर्व शिक्षा मन्त्री डीआर पौडेल पौडेलले गरे । समापन समारोहका प्रमुख अतिथि शिक्षा मन्त्री गिरिराजमणि पोखरेल थिए । यस विद्यालयको १३ औँ वार्षिकोत्सवसँगै अभिभावक दिवस पनि मनाइएको छ । वार्षिकोत्सव र अभिभावक दिवसका क्रममा विद्यालयमा सञ्चालित विविध प्रतियोगितामा उत्कृष्ट विद्यार्थीहरुलाई पुरस्कृत गरिएको प्रबन्ध निर्देशक सुदर्शन पराजुलीले जानकारी दिए । वार्षिकोत्सवका अवसरमा लालीगुराँस पुञ्ज वार्षिक पत्रिका पनि विमोचन गरिएको छ। विद्यालयका प्रिन्सिपल हरि शिवाकोटीका अनुसार कार्यक्रमका क्रममा स्थानीय समुदाय, अभिभावक र विद्यार्थीहरुको उपस्थितिमा विविध सांस्कृतिक कार्यक्रम पनि गरिएको थियो । कार्यक्रममा सांस्कृतिक प्रतिभा देखाउने विद्यार्थी, शिक्षक कर्मचारी, एसईई २०७४ का परीक्षार्थीहरुलाई पुरस्कार र मायाको चिनो प्रदान गरिएको छ ।"
उदयपुरमा अलैंचीको मूल्य घट्यो,"गाईघाट : उदयपुरको विकट पहाडी क्षेत्रमा उत्पादित अलैँचीले राम्रो मुल्य नपाएपछि किसान चिन्तित भएका छन्। राम्रो मुल्य पाउने सपना बुनेर व्यवसायिकरुपमा अलैँची खेती सुरु गरेका किसानले सोचेअनुरुप मुल्य नपाएपछि चिन्तित बनेका हुन् । खेतीगर्दा प्रतिकेजी ३ हजार ५ सय रुपैयाँसम्म बिक्री हुँदै आएको अलैँची पछिल्लो समय घटेर ५ सय रुपैयाँमा आएपछि किसान चिन्तित भएका हुन्। अन्य ठाउँमा लगाइएको अलैँची खेतीको भ्रमण गरेपछि आफ्नै गाउँघरमा व्यवसायिकरुपमा अलैँची खेती सुरु गरेका किसान मुल्य गिरावटकैकारण पेसा परिवर्तन गर्ने आवस्थामा पुगेको रौतामाई गाउँपालिका६ का अध्यक्ष तिलकुमार राना मगरले बताए। सोचेजस्तो मुल्य नपाएपछि किसानले विक्रीका लागि तयारी गरेर राखेको अलैँची मुल्य पाउने आशामा गोदाममा थन्काएको रौतामाई गाउँपालिका ६ आँपटारका किसान ललन विकल बताए। उनले बजार भाउ उकालो लागेपछि बिक्री गर्ने गरी गोदाममा थन्काइएको बताए। अलैँची खेतीको सम्भावना बोकेको आँपटारमा व्यवसायिकरुपमा खेती गर्न तत्कालिन कृषि विकास कार्यालय, आँपटार गाविस र हुरेण्डेकले सहयोग गर्ने प्रतिवद्धता जनाएपछि स्थानीयले खेती सुरु गरेका थिए। विकले भने, 'सहयोग रहने आश्वसन पाएपछि धनकुटाको पाख्रीबास, हिले, तेह्थुमको म्याङलुङ् अध्ययन गर्न गयौँ, त्यहाँ किसानले ३ हजार ५ सयसम्म बिक्री गरेको देखेपछि खेती सुरु गरेका हौं तर अहिले मेहनतको फल पनि आउने अवस्था छैन्।' ५ वर्षअघि विभिन्न सहयोगी संस्थाले निशुल्क विरुवा उपलब्ध गराएपछि किसानले व्यवसायिकरुपमा अलैँची खेती सुरु गरेको स्थानीय देवेन्द्र रायाले बताए। रौतामाई गाउँपालिका ६ आँपटारका स्थानीयले मात्रै १ सय रोपनी जग्गामा अलैँची खेती लगाएको रायाले बताए। उत्पादित अलैँची रायाले मात्रै ५ क्वीन्टल गोदाममा थन्काएकाछन् भने अमर राईले ३ क्वीन्टल, मदन राईले ४ क्वीन्टल, ललन विकले २ क्वीन्टल, बसन्त राईले ५ क्वीन्टल बढि थन्काएका छन्। केहीले घर खर्च चलाउनका लागि प्रति केजी ६ सय रुपैयाँले बिक्री गरे भने धेरैजसोले भाउ पाउने आशमा गोदाममा राखेको विकले बताए। स्थानीयले प्रतिरोपनी २ क्वीन्टल उत्पादन गरेको बताएका छन्। सरकारले कृषि क्षेत्रमा लगानी बढाएसँगै उदयपुरको ग्रमिण क्षेत्रका किसानले व्यावसायिकरुपमा अलैंची खेती गर्दै आएका थिए । मसलाको रुपमा प्रयोग हुने अलैंचीले बजार मुल्य राम्रो पाउन थालेपछि कृषक यसतर्फ आकर्षित भएका थिए। अलैंची विशेषगरी उच्च पहाडी भागमा फस्टाउने भएकाले जिल्लाको पश्चिम उत्तरी क्षेत्रका किसानले यो खेती सुरु गरेका हुन् । विशेषगरी पहाडी क्षेत्र कटारी नगरपालिकाको हर्देनी, मयाँङखु, लिम्पाटार, ताप्लि गाउँपालिकाको ओख्ले, ईनामे, लेखगाउँ, रौतामाई गाउँपालिकाको रौतापोखरी, आँपटारलगायतका ठाउँमा किसानले खेती गर्दै आएका छन्। जहाँ बाह्रैमास चिस्यान हुने गर्दछ ती ठाउँमा अलैंची खेतीको सुरुवात भएको कृषि ज्ञान केन्द्र प्रमुख सरोजकान्त अधिकारीले बताए। सरकारी तथा गैर सरकारी निकायकै पहलमा कृषकलाई अलैंची खेतीमा विभिन्न प्रकारका प्राविधिक सहयोग हुन थालेपछि कृषकको आकर्षण बढेको उनको भनाई छ। तर पछिल्लो समय यसको मुल्यमा गिरावट आएसँगै किसान उत्तिकै निरास बनेको उनको भनाई छ। 'केही गरौं भन्ने भावनाका साथ किसानले व्यवसायिक खेती सुरु गर्छन, जब आम्दानी लिने बेला हुन्छ मुल्य ह्वात्तै घटछ,' उनले भने, 'किसानको मनोबल बढाउन उत्पादित बस्तुको बजारीकरण गर्नुको विकल्प छैन्।' उनका अनुसार जिल्लामा पछिल्लो समय मसला बालीमा पर्ने लसुन, अदुवा खुर्सानीसँगै अलैंचीमा कृषकको ध्यान केन्द्रित भएको हो। विशेषगरी बाह्रैमास चिसो हुने जिल्लाका कृषकले अलैंची खेतीलाई आम्दानीको श्रोत बनाएको विभिन्न सञ्चार माध्यम र अवलोकन भ्रमणबाट जानकारी पाएपछि यहाँका किसानले सिको गर्दै पहिलो पटक खेती सुरु गरेका हुन्।"
"मोही जग्गाका मुद्दा धेरै,फर्स्योट थोरै","सिरहा : सिरहा नगरपालिका७ का जुगेश्वर मोचीले मोही जग्गाबाट आफ्नो हिस्सा पाउन ४ वर्षदेखि कार्यालय धाउँदै आएको छ। उनको मुद्दाको किनारा अहिलेसम्म लागेको छैन। उल्टै जग्गावाला मोचीलाई जग्गाको हिस्सा नदिई पचाउनका लागि अर्को मोहीवाला खडा गरेका छन्। आफ्नो प्रमाण लिएर कार्यालय धाउँदै आएका उनलाई मुद्दा टुंगो कहिले लाग्छ ? भन्ने चिन्ता छ। त्यस्तै, सिरहा नगरपालिका८ का श्यामदेवी राय पनि गत वर्षदेखि मोही जग्गाको हिस्सा पाउन मुद्दा दिएका छन्। जग्गाधनी कारिलाल यादवको १० कठ्ठा जग्गा उनकी सासू तेतरीदेवी रायको नाममा मोही छन्। उनी एक वर्षदेखि कार्यालय धाए पनि तारिख मात्रै बुझ्दै घर फर्किंदै गर्छन्। मुद्दा कहिले टुंगिने ठेगान छैन। उनीहरूजस्तै भूमिसुधार तथा मालपोत कार्यालय सिरहामा १८ हजार मोही जग्गा बाँडफाँट, कुत, नामसारी, जग्गा बेदखली, मोही लगत कट्टा र निर्णय बदर निवेदन परेको छ। कतिपय मोही जग्गा नामसारीअन्तर्गतको मुद्दा २२२३ वर्षदेखि अहिलेसम्म चल्दै आएका छन्। प्रतिदिन निवेदन दिनेको संख्या बढ्दै गएको छ। कर्मचारी अभावले कैयौं निवेदन तोक नलगाई थुपार्नुपरेको कर्मचारी सुनाउँछन्। मुद्दा परेको एक महिनामा किनारा लागिसक्नुपर्ने हो तर कार्यालयमा कर्मचारी अभावका कारणफर्स्योटमा ढिलाइ हुने गरेको छ। चालु वर्षको साउनयता १३९ वटा बाँडफाँट र १०६ वटा नामसारीको मुद्दा मात्रैफर्स्योट भएका छन्। विगत वर्षमा ५ हजार मुद्दा फर्स्योट भइसकेको कार्यालयले जनाएको छ। कार्यालयमा ३८ कर्मचारीको दरबन्दी छ। जसमा कार्यालय प्रमुख एक, नासु पाँच र कार्यालय सहायक चार जना मात्रै कार्यरत छन्। भूमिसुधार र मालपोत कार्यालय गाभ्यो तर कर्मचारी छैनन्, कार्यालय प्रमुख रामनरेश रामले भने। नासु र सुब्बाको काम पनि आफंै गर्नुपरेको उनले सुनाए। यस कार्यालयमा कर्मचारी सरुवा गरेर पठाउँदा नआउने गरेको उनले बताए। उनका अनुसार दैनिक ८० देखि १ सय २० भन्दा बढी लिखत पास हुने गर्छ। विभिन्न कार्यालय, मन्त्रालय विभागबाट दिनहुँ २० भन्दा बढी पत्र आउँछन्, त्यसको जवाफ लेखुँ कि सेवाग्राहीको काम गरुँ ? मोही जग्गाको मुद्दा पर्दा ३० दिनभन्दा बढी साधारण तारिखमा राख्न मिल्दैन, उनले भने। कर्मचारी अभावले समस्यामा परेको उनको गुनासो छ। प्रमुख रामले भने, प्रमाण समयमा ल्याउन नसक्दा पनि मोही मुद्दाफर्स्योटमा ढिलाइ हुने गरेको छ।"
पानीमा आकाशको भर,"गाईघाट : उदयपुर त्रियुगा नगरपालिका१४ नेपानेकी नन्दमाया मगरको घर अगाडि सिमेन्टको ट्यांकी छ । आकाशे पानी संकलन गर्न जस्तापाताको छानोबाट पाइप जडान गरिएको छ । ट्यांकीमा संकलित पानी ६ जनाले खानपिउन प्रयोग गर्छन। स्थानीय यसलाई घैंटे पानी संकलन प्रविधि भन्छन्। मुहान नजिक नहुँदा पानीको हाहाकार छ, नन्दमायाले भनिन्, आकाशबाट परेको पानी छानोबाट पाइपमार्फत ट्यांकीमा जम्मा गर्छौं । हामीले यो विधि अपनाएको १३ वर्ष भइसक्यो । स्थानीय रामकुमार राईको परिवार पनि यही विधिबाट संकलित पानी प्रयोग गर्छ । लामो समय वर्षा नभए हामीले पानी पाउँदैनौं, उनले भने, बादल लाग्न थाल्दा पानी पर्छ कि भन्ने आस पालेर बस्नुपर्ने अवस्था छ । बस्तीका २३ परिवारको समस्या हो यो । सबै घरका अगाडि सिमेन्टबाट बनाइएका २ हजार लिटर क्षमताका ट्यांकी राखिएका छन्। वर्षात् भएका बेला संकलन हुने पानी स्थानीयले महिनौं प्रयोग गर्नुपर्ने वडाध्यक्ष कुरुङ राईले बताए । आकाशको पानीले महिनौंसम्म धान्नुपर्ने अवस्था छ, उनले भने, आकाशको पानी ट्यांकीमा जम्मा गर्न सबैले घरमा कर्कटपाता लगाएका हुन्। नन्दमायाका अनुसार नुहाउन, कपडा धुन, पशुचौपायाको प्यास मेटाउन तीन घण्टा टाढाको खोल्साखाल्सी धाउनुपर्छ । शौच गर्न जंगलतिर जानुपर्ने र सरसफाइका लागि हप्तौं कुर्नुपर्ने बाध्यता रहेको उनले बताइन्। लामो समय झरी नपरे पानी जोहो गर्न एक जना नियमित खटिनुपर्ने उनको भनाइ छ । त्रियुगा१५ को कोप्चे र सिमखेत धाएर पिउने पानी ल्याउनुपर्ने अवस्था रहेको वडाध्यक्ष राईले बताए । खानेपानीको मूल स्रोत आकाशबाट परेको पानी हो, उनले भने, झरी नपरे तीन घण्टाभन्दा बढी पैदल हिँडेर कष्ट भोग्नुपर्छ । नेवाले ट्यांकी निर्माणमा सहयोग गरेको थियो । त्यसले राहत मिलेको स्थानीय हृदयकुमार मगरको भनाइ छ । त्यसअघि खोलाखोल्सी धाएर पानी ल्याउनुपथ्र्यो । जग्गाजमिन छाडेर बसाइँ जाने कुरा पनि भएन, उनले भने, पानी अभावकै कारण बिक्री पनि हुँदैन । काकाकुल अवस्था बेहोर्नुपर्दा नगरका बासिन्दा भन्न लाजमर्दो रहेको उनले बताए । यहाँको समस्या समाधान गर्न खानेपानीमन्त्री बिना मगरसँग पटकपटक छलफल भएको वडाध्यक्ष राईको भनाइ छ । मन्त्रीलाई पनि गाउँमा पानीको समस्याबारे पटकपटक कुरा राखेका छौं, उनले भने, वडा हुँदै नगरसभाबाट पनि योजना माग गरेका छौं । बस्ती अग्लो र मुहान होचो हुँदा धारा बनाउने योजना असफल भएपछि पानी अभाव कायम रहेको उनको भनाइ छ । अँधेरीलाई मुहान बनाएर ल्याउन सके मात्र योजना सफल हुने उनले सुनाए । त्यो पनि धेरै टाढा रहेकाले स्थानीय स्रोतबाट ल्याउन सम्भव छैन, उनले भने । महामारीको जोखिम ट्यांकीमा जम्मा गरेको पानी पिउन योग्य नहुने चिकित्सकले बताएका छन्। उदयपुर त्रियुगा अस्पताल एन्ड रिसर्च सेन्टरका डा धनिकालाल यादवले उमालेर वा फिल्टर गरेर मात्र पिउन सुझाव दिएका छन्। कर्कटपाताको छानोमा लामो समयदेखि खिया हुन्छ । त्यहीं परेको पानी ट्यांकीमा जम्मा हुने हो, उनले भने, आइरन मिसिएको पानीमा जाइडिया किटाणु र विभिन्न ब्याक्टेरिया हुुन्छ । टाइफाइड, झाडापखाला, जन्डिसलगायत संक्रमण हुन सक्छ । यस्तो पानी स्वास्थ्यका लागि एकदमै प्रतिकूल हुन्छ । खियायुक्त पानी पिउँदा विभिन्न रोगको महामारी निम्तने जोखिम रहने उनको भनाइछ । यसलाई मध्यनजर गर्न सकियो भने मात्र स्वास्थ्य रहन सकिने उनले बताए । समस्या तत्काल समाधान नगर्ने हो भने गाउँमा महामारी फैलने खतरा रहने उनले बताए ।"
"काठमाडौंका सबै विद्यालयको नाम नेपालीमा हुनैपर्ने, नत्र कारवाही गरिने","काठमाडौं : काठमाडौं महानगरपालिका भित्रका सबै सार्वजनिक तथा निजी विद्यालयले अनिवार्य रुपमा नेपाली भाषामा नाम लेख्नुपर्ने भएको छ । महानगरपालिका शिक्षा समितिको आइतबारको वैठकले यस्तो निर्णय गरेको हो । आफ्नो निर्णय नमान्ने विद्यालयलाई कानुन अनुसार कारवाही गर्ने महानगरपालिकाले जनाएको छ । संविधानको धारा ७ को उप दफा (१) मा भएको देवनागरी लिपिमा लेखिने नेपाली भाषा नेपालको सरकारी कामकाजको भाषा हुने भन्ने प्रावधान कार्यान्वयन गराउन यस्तो निर्णय गरिएको महानगरपालिका शिक्षा समितिका प्रमुख उपसचिव सिताराम कोइरालाले बताए । हरेक विद्यालयले विद्यालय सुरु हुनुभन्दा पहिले राष्ट्रिय गान अनिवार्य रुपमा गाउनुपर्ने र कक्षा शुरु हुनुभन्दा पहिले कक्षागत गीत पनि अनिवार्य रुपमा गाउन लगाउने निर्णय पनि वैठकले गरेको छ । उनका अनुसार महानगर भित्रका सवै विद्यालयले नेपाली भाषामा नाम लेखेको साइनबोर्ड र विद्यार्थीको परिचयपत्रमा उनीहरुको नाम अनिवार्य रुपले नेपाली भाषामै समेत लेख्नका लागि सवै विद्यालयलाई निर्देशन दिने निर्णय गरिएको छ । त्यस्तै आइतबारको वैठकले शैक्षिक सत्र २०७६ देखि लागु हुनेगरी नयाँ विद्यालय सञ्चालन तथा कक्षा थपका लागि निवेदन दिएका सामुदायिक तथा संस्थागत विद्यालयको स्थलगत अनुगमन गर्दा आवश्यक पूर्वाधार पूरा भएको देखिएमा १ कक्षा थप हुने गरीे कक्षा थपको अनुमति दिने निर्णय पनि वैठकले गरेको छ । कक्षा ११ मा विषय थपका लागि पेस भएका निवेदकको हकमा विद्यार्थी संख्या, हाल संचालन भइरहेको विषय, भौतिक पूर्वाधार र सम्भाव्यताका आधारमा अनुगमन गरी कामपा शिक्षा विभागले विषय थपका लागि अनुमति दिन पनि उनले बताए । कक्षा ११ र १२ संचालनमा रहेका विद्यालय वा कलेजले कक्षा १ संचालनका लागि माग गरेमा र मापदण्ड पूरा गरेमा त्यस्ता विद्यालयलाई सहकारी वा शैक्षिक गुठीमा सरकारको नीति अनुरुप प्रति शैक्षिक सत्र एउटा कक्षाको मात्र अनुमति दिनेगरी कक्षा १ देखि १२ सम्म संचालन गर्ने अवसर प्रदान गरिनेछ ।"
बैतडीमा १४ वटा प्रसूति भवन बन्दै,"बैतडी : चालु आर्थिक वर्षमा १४ वटा सुरक्षित प्रसूति सेवा केन्द्रका भवन निर्माण हुने भएका छन्। सुदूरपश्चिम प्रदेश सरकारको सामाजिक विकास मन्त्रालयको बजेटबाट प्रसूति भवन निर्माण कार्य सुरु हुने स्वास्थ्य कार्यालय बैतडीका हेल्थ असिष्टेन्ट सन्तोष पाण्डेयले जानकारी दिए। १४ वटा प्रसूती भवन निर्माणका लागि २० लाखका दरले बजेट विनियोजन भएको उनले बताए। तर भवन निर्माण कार्यविधि भने अझै आइपुगेको छैन्। उनले भने, 'जिल्लाका १४ ठाउँमा सूति सेवा केन्द्रका कर्मचारी बस्ने क्वार्टरसहित नयाँ भवन निर्माण हुनेछन्। यो कार्य चालु आर्थिक वर्षमै भवनको काम सुरु हुनेछ।' चालु आर्थिक वर्षमा दशरथचन्द नगरपालिको १० रातामाटामा, ५ को करकटट्यामा, पाटन नगरपालिकाको १ पदमपुरमा, सुर्नया गाउँपालिका ३ को बिजुलमा, शिवनाथ गाउँपालिका २ को पोखर र ३ को बछलामा, दोगडाकेदार गाउँपालिकाको १ गोरङ, २ को कफलकोट र ७ को चडेपानीमा सुरक्षित भवन निर्माण हुनेछन्। यसैगरी डिलाशैनी गाउँपालिका६ को गोकुलेश्वरमा र ७ को धामीगाउँमा, पुरचौंडी नगरपालिका ४ को सिबाबोमा, पञ्चेश्वर गाउँपालिका २ र सिगास गाउँपालिका ७ न्वाघरमा प्रसूति भवन निर्माण हुनेछन्। प्रसूति भवन नभएका र पुराना भवन भएका ठाउँमा नयाँ भवन निर्माण हुने हेल्थ असिष्टेन्ट पाण्डेयले बताए। उनले नयाँ भवन निर्माण भएपछि सेवा दिन सजिलो हुने बताए। यस्तै चालु आर्थिक वर्षमा सुदूरपश्चिम प्रदेश सरकारमार्फत बैतडीमा तीनवटा सामुदायिक स्वास्थ्य इकाइका भवन निर्माण हुनेछन्। सुर्नया गाउँपालिका ४, डिलाशैनी ५ नगराउँ र पञ्चेश्वर ४ निङलाडमा सामुदायिक स्वास्थ्य इकाइका भवन निर्माण हुने स्वास्थ्य कार्यालय बैतडीले जनाएको छ। सामुदायिक स्वास्थ्य इकाइका लागि १५ लाखका दरले बजेट विनियोजन गरिएको छ। यसैगरी दशरथचन्द नगरपालिका१ सौडेखोला र पाटन नगरपालिका ज्यापुमा शहरी स्वास्थ्य क्लिनिका भवन पनि निर्माण हुने स्वास्थ्य कार्यालयले जनाएको छ। यस्तै संघीय सरकारमार्फत डिलाशैनी गाउँपालिका१ र सिगास गाउँपालिका३ मा स्वास्थ्यचौकीका भवन निर्माणको कार्य यसै आर्थिक वर्षबाट सुरु हुने बताइएको छ।"
"जेष्ठ नागरिकलाई सहयोग, घरमै पुगेर नियमित स्वास्थ्य परिक्षण","जुम्ला : तिला गाउँपालिकाले तीन सयभन्दा धेरै जेष्ठ नागरिकलाई एकसाथ जाडोका लागि सहयोग गरेको छ । गाँउपालिकाभरका ७० वर्षमाथिका जेष्ठ नागरिकलाई सम्मान स्वरुप ज्याकेट, पछ्यौरा, र हर्लिक्स प्रदान गरिएको हो । तिला गाउँपालिका अध्यक्ष रतननाथ योगीका अनुसार यसअघि पनि पालिकाले जेष्ठ नागरिकलाई सम्मान गरिसकेको छ । गाउँपालिकाले नविल बैंकको सहयोगमा जेष्ठ नागरिकलाई सहयोग गरेको हो । गाउँपालिकाको सभाबाट पारित निर्णय अनुसार दुई महिनाको एक पटक घरमै पुगेर जेष्ठ नागरिकको स्वास्थ्य परिक्षण गरी उपचार गर्ने व्यवस्था पनि गरेको छ । गाउँपालिकाको यस्तो सेवाबाट सयौं जेष्ठ नागरिक लाभान्वित छन् । अध्यक्षका अनुसार गाउँपालिकाका कोही पनि जेष्ठ नागरिक वृद्धाश्रममा गएका छैनन् । नविल बैंकका शाखा प्रबन्धक रामप्रसाद लामिछानेले बैंकको वार्षिक कुल नाफाको एक प्रतिशत सामाजिक उत्तरदायित्वमा खर्च गर्ने निर्णय अनुसार आफूहरुले यहाँका जेष्ठ नागरिकलाई सहायता गरेको बताए ।"
"ऋण लिन पनि घुस, दुईजना हेडमास्टरविरुद्ध भ्रष्टाचार मुद्दा","काठमाडौं : बैंकबाट ऋण निकाल्नका लागि घुस लिएर बिचौलियाको काम गर्ने दुई प्रधानाध्यापकविरुद्ध भ्रष्टाचार मुद्दा लागेको छ। पर्साका दुई प्रधानाध्यापकविरुद्ध अख्तियार दुरुपयोग अनुसन्धान आयोगले विशेष अदालतमा मुद्दा दायर गरेको हो । आयोगले नेपाल राष्ट्रिय प्राथमिक विद्यालय, छिपहरमाईका प्रधानाध्यापक प्रभु गिरी र रेडक्रस प्राथमिक विद्यालय मुडली फूलवरिया, पर्साका प्रधानाध्यापक अब्बास मियाविरुद्ध मुद्दा दायर गरेको हो । नेपाल बैङ्क लिमिटेड, श्रीपुर शाखा वीरगंजबाट कृषि ऋण मिलाइदिने भन्दै घुस लिइरहेका उनीहरुविरुद्ध भ्रष्टाचार निवारण ऐन बमोजिम सजायको माग दाबी गरेर मुद्दा दायर गरिएको अख्तियारका प्रवक्ता रामेश्वर दगालले जानकरी दिए । घुस लिइसकेको अवस्थामा रेडक्रस प्राविका प्रधानाध्यापक मियालाई अखितयारको टोलीले पक्राउ गरेको थियो । उनले पटक पटक गरी ४० हजार घुस लिइसकेका थिए । मिया १२ हजार घुस लिँदालिँदै पक्राउ परेका हुन् । उनले नेराप्राविका प्रअ गिरीसहितको मिलोमतोमा घुस लिएका खुलेको छ । उनीहरुविरुद्ध ५२ हजार बिगो मागदाबीसहित मुद्दा चलाइएको हो ।"
"पूर्वपश्चिम राजमार्गको पुलबाट खस्यो बस, १३ यात्रु घाइते","राजविराज : काठमाडौंबाट काँकडभिट्टा गइरहेको बस आइतबार सप्तरीमा दुर्घटना हुँदा १३ जना घाइते भएका छन् । सप्तरीको अग्निसाइर कृष्णसवरण गाउँपालिका५ स्थित पूर्वपश्चिम राजमार्गको महुली खोला पुलबाट यात्रुबस नौ फिट तल झरेको हो । ना ६ ख ३१८९ नम्बरको फिफा डिलक्स बस पुलबाट झरेर दुर्घटना हुँदा १३ जना यात्रु घाइते भएको सप्तरी प्रहरीले जनाएको छ । चालकसहित २४ जना सवार बस अनियन्त्रित भई पुलबाट खसेर दुर्घटना भएको यात्रुृले बताए । दुर्घटनामा घाइते झापाको अनारमनी नगरपालिका३ का ३० वर्षीय लेखनाथ ओलीको बिराटनगरस्थित गोल्डेन अस्पतालमा उपचार भइरहेको छ । त्यसैगरी झापा२ का ३३ वर्षीय अशोककुमार राजवंशी, त्यही ठाउँका ५५ वर्षीया बसमती राजबंशी र मेची नगरपालिका१४ का ३० वर्षीय रेवती पौडेलको सिटीकेयर अस्पताल महुलीमा उपचार भइरहेको छ । यसैगरी बस चालक सिन्धुली तीनकन्या गाउँपालिका३ का ३० वर्षीय टुपबहादुर आलेमगरको धर्मेश्वर अस्पताल ठेलियामा उपचार भइरहेको छ । दुर्घटनामा झापा सुरुङ्गा नगरपालिका२ का ६० वर्षीया लक्ष्मी श्रेष्ठ, झापाको बिर्तामोड नगरपालिका७ का २२ वर्षीय शैलेश आचार्य, झापाको बुद्धशान्ति गाउँपालिका१ का ३४ वर्षीय जीवनकुमार कोइराला, झापाकै अनारमनी नगरपालिका१ बस्ने २८ वर्षीया निर्मला श्रेष्ठ, सहचालक झापाको कमलामाई नगरपालिका५ का ३० वर्षीय बबी बिक घाइते भएका छन् । अन्य घाइतेहरुमा सुनसरीको भण्टाबारी९ का २२ वर्षीय जनत साहु, पाँचथरको फागुनन्द गाउँपालिका५ का २७ वर्षीय सुमन चेम्जोङ, त्यही ठाउँका २७ वर्षीय बसन्त चेम्जोङ घाइते भएको प्रहरी उपरीक्षक राजेन्द्र विष्टले बताए । उनीहरुको स्थानीय अस्पतालमा उपचार भएको छ ।"
पर्यटन मेला वैशाख १३ र १४ गते भृकुटीमण्डपमा,"काठमाडौँ : गन्तव्य नेपाल इभेन्ट म्यानेजमेन्टले काठमाडौँको भृकुटीमण्डपमा आन्तरिक पर्यटन मेला डोमेस्टीक टुरिजम् मार्ट२०१९, (डिटीएम) गर्ने भएको छ । आइतबार पर्यटन बोर्डमा आयोजित पत्रकार सम्मेलनमा निजी क्षेत्रको तर्फबाट पहिलोपल्ट पर्यटनबारे देशव्यापी जनचेतना फैलाउने र आन्तरीक पर्यटन प्रवद्र्धन गर्ने उद्धेश्यसहित मेला गर्न लागिएको जानकारी दिइएको छ । २०७६ वैशाख १३ र १४ गते भृकुटीमण्डपको प्रदर्शनी हलसहितको चौरमा हुने उक्त मेलामा पर्यटनसम्बद्ध २२५ व्यवसायिक संघसंस्था तथा व्यापारिक स्टल रहने छन् । सन् २०२० मा २० लाख पर्यटक भित्राउने सरकारको योजनामा सहयोग पुर्याउन मेला थप सहयोगी हुने आयोजक गन्तव्य ईभेन्ट म्यानेजमेन्टको भनाई छ । पहिले देश अनि विदेश भन्ने नाराका साथ गर्न लागिएको मेलामा सरकारको प्रयासमा निजी क्षेत्रको उत्साह पहिलोपटक जोडिएको भन्दै मेलाले पर्यटन प्रवद्र्धनमा महत्वपूर्ण भूमिका खेल्ने बताएका छन् । ट्रेकिङ एजेन्सिज एसोसिएसन अफ नेपाल (टान)का अध्यक्ष नवराज दाहालले पर्यटन प्रवद्र्धन गर्ने कुरा कुनै एक व्यक्ति वा संस्थाको मात्र दायित्व नभई सबैको भएको बताउँदै सक्दो सहयोग हुने उल्लेख गरे । वरिष्ठ पर्यटन व्यवसायी बिक्रम पाण्डेले दिगो समृद्धिको बाहक आन्तरिक पर्यटनले मात्र सम्भव हुने भएकाले यसमा सबैको हातेमालो आवश्यक रहेकोमा जोड दिए । नेपाल पर्यटन बोर्ड सञ्चालक समितिका सदस्य दिपक महतले नेपाल ऐतिहासिक कालखण्डदेखि आन्तरीक पर्यटनको केन्द्र रहेको भन्दै बिकसित समयमा यसको प्राबिधिक दायरा पनि फराकिलो हुँदै गएको बताए । आन्तरिक पर्यटक पर्यटनको चुरो भन्दै उनले पूर्वाधारबिना पनि आन्तरिक पर्यटन सुरुवात हुने र समयक्रममा पूर्वाधार अपरिहार्य हुने बताए ।नेपाल पर्यटन बोर्ड सञ्चालक समिति सदस्य पम्फा धमलाले यो पर्यटन क्षेत्रको लागि अत्यन्तै महत्वपुर्ण कार्यक्रम भएकाले हामी सबै मिलेर यसलाई सफल बनाउनुपर्ने बताइन् । होमस्टे एसोसिएसन अफ नेपाल(होसान)का अध्यक्ष केशब बडालले मुलुकभरका ७७ ओटै जिल्लामा होमेस्टेको सञ्जाल रहेको बताउँदै मेला सफल बनाउन देशभरबाट स्टल राख्ने र सक्रिय भएर लाग्ने बताए । आयोजकका तर्फबाट गन्तव्य नेपाल इभेन्ट म्यानेजमेन्टका अध्यक्ष शिव अधिकारी (अबिरल) ले नेपाल भ्रमण वर्ष २०२० को भिजन सफल पार्न आफूहरुले मेला गर्न लागेको भन्दै सरोकारवालालाई समेटेर अगाडि बढ्ने बताए । २० लाख पर्यटक भित्राउने उद्धेश्यलाई पुरा गर्न तथा पर्यटन बजारलाई चलायमान गराउन आफुले बिगतदेखि सहकार्य गरेको भन्दै अधिकारीले पर्यटनमा नयाँ आशा जगाउन लागि परिरहने बताए । गन्तव्य नेपाल ईभेन्ट म्यानेजमेन्टका संयोजक माधबप्रसाद सुबेदीले डोमेस्टिक टुरिजम मार्ट २०१९ को कार्ययोजना तथा उद्धेश्यमाथि प्रकाश पारेका थिए । जसमा वैशाख १३ र १४ गते भृकुटीमण्डपमा पर्यटन सम्बद्ध विभिन्न स्टलका साथ मेला आयोजना गरिने र पर्यटन प्रवद्र्धनमा सघाउ पुर्याउने उल्लेख छ । कार्यक्रममा पर्यटन व्यवसायी, उद्योगी, व्यापारी, पत्रकार, पर्यटन बोर्डका पदाधिकारी, सुरक्षाकर्मी लगायत पर्यटन सम्बद्ध सयौ व्यक्तिको उपस्थिति रहेको थियो ।"
पक्की भवनमा पढ्न पाउँदा खुसीयाली,"डोटी : 'हाम्रो विद्यालय त भूकम्पले भत्काएको जस्तो थियो। विद्यालय आफै भूकम्पपीडित जस्तो थियो, अब भूकम्प प्रतिरोधी भएको छ, धेरै खुशी लाग्यो।' सायल गाउँपालिका२ सिर्मामा रहेको तामेश्वरी आधारभूत विद्यालयकी अभिभावक निर्मला ओलीले विद्यालय प्रांगणमा भूकम्प प्रतिरोधी भवन र शौचालय बनेपछि यसरी खुशी व्यक्त गरेकी हुन्।उनले भनिन् 'छाना भत्किरहेको थियो, झ्याल ढोकाहरु सबै सडेका थिए, छोराछोरी विद्यालय पठाउनै डर लाग्थ्यो तर अब कुनै ढुक्क भइयो।' कक्षा ८ सम्म पढाइ हुने तामेश्वरी आधारभूत विद्यालयमा रहेका भवनहरु जीर्ण बन्दै गएपछि पठनपाठनमा समस्या भएको बताउँदै विद्यालयका प्रधानाध्यापक गोमा खातीले भवनहरु मर्मत पछि सहज हुने बताइन्। उनले भनिन्, ' विद्यालय स्थानीय स्रोतबाट चलिरहेको छ, स्थानीय स्रोतबाट शिक्षकको तलब जुटाउन पनि धौधौ भएको छ, त्यसैले जीर्ण हुँदा पनि भवन मर्मत गर्न सकेका थिएनौं।' भवनको छाना भत्किएकाले कोठाभित्रै जान डर लाग्ने गरेको विद्यालयमा रहेको बाल क्लबका अध्यक्ष प्रमोद ओलीले बताए। उनी भन्छन्, 'पानी परेको दिन धेरै समस्या हुने गरेको थियो, बाहिर बसौं पानीले भिजाउला भन्ने डर, भित्र बसौं भत्किने डर ।' तर भवनको मर्मत भएपछि सबै विद्यार्थी खुशी रहेको प्रमोदले बताए। विद्यालय भवन निर्माण भएपछि पठनपाठनमा निकै सहज भएको बताउँछिन् कक्षा ८ की छात्रा गोमाकुँवर। विद्यालय भवनहरु निर्माण भएपछि आफूलाई निकै खुसी लागेको विद्यालय व्यवस्थापन समिति अध्यक्ष जसुवा ओलीले बताइन्।। उनी भन्छन्, 'अझै विद्यार्थी संख्याको आधारमा त कोठा संख्या पुग्दैन तर विगतको जस्तो विद्यालय भत्किने समस्या कम भयो।' सामुदायिक विकास केन्द्र नामक गैर सरकारी संस्थाद्वारा संचालित समुदाय र विद्यालयपूर्व तयारी तथा उत्थानशील परियोजनाअन्तर्गत विद्यालयका तीन जीर्ण भवन भूकम्प प्रतिरोधी (रेक्टो फिटिङ्ग) सहित पुनर्निर्माण गरिएको हो। 'हामीले भवनको साथसाथै विद्यालयमा भूकम्प प्रतिरोधी शौचालय समेत निर्माण गरेका छौं' संस्थाका कार्यक्रम संयोजक प्रयाग कापडीले भने, 'उक्त कार्यमा करीब ६० लाख २७ हजार खर्च भएको छ।'भवन निर्माण भएपछि ढुक्कसँग पठनपाठन भइरहेको प्रधानाध्यापक गोमा खातीले बताइन्।"
धमाधम छात्रा बेहोस हुन थालेपछि अभिभावक चिन्तित,"बैतडी : जिल्लाको दशरथचन्द नगरपालिका१ स्थित मणिलेक माविमा छात्राहरु एक्कासी बेहोस हुन थालेपछि पठनपाठन प्रभावित हुन थालेको छ। करीब एक महिना अघिबाट कक्षा ७ माथिका छात्रामा एक्कासी बेहोस हुने समस्या आउन थालेको प्रधानाध्यापक त्रिभुवनसिंह रावलले बताए। उनले कक्षा ७ भन्दा माथिका छात्रा एक्कासी बेहोस हुने, रुने, कराउने, काप्नेजस्ता लक्षण देखिने गरेको उनले बताए। छात्राहरु कहिले विद्यालयमै बेहोस हुने गरेका छन् कहिले विद्यालय आउने र विद्यालयबाट घर फर्कने समयमा बाटोमै बेहोस हुने गरेको प्रधानाध्यापक रावलले बताए।उनले भने,' एकजना बिरामी हुँदा अरुलाई पनि डर लाग्ने गरेको छ। यसले गर्दा उनीहरुको पढाइमा समेत अवरोध भएको छ।' छात्रामा बेहोस हुने समस्या देखिए पनि यसको कारण भने पत्ता लाग्न नसकेको शिक्षक दयाकृष्ण पन्तले बताए। उनले छात्रामा बेहोस हुने, रुने ,कराउने, काप्नेलगायतका समस्या देखिने गरेको बताए। जिल्लाका अन्य विद्यालयमा केही समय अघि यस्तो समस्या देखा परेको थियो। जिल्लाका धेरै विद्यालयमा यो समस्या हुने गरेको जानकारी आएको शिक्षा विकास तथा समन्वय इकाइ प्रमुख नरेन्द्रप्रसाद अवस्थीले बताए। उनले जिल्लाका विभिन्न स्थानमा यो समस्या देखिएको र समाधानका लागि स्वास्थ्यकर्मीको परामर्शमा छलफल अघि बढाउने कार्य बताए।उनले भने, ' बढी समस्या भएका विद्यालय केही दिनका लागि बन्द गरेर भएपनि समस्या समाधान गर्नुपर्छ।' छात्रामा देखिएको समस्या बारे एकिन नभए पनि यस्तो समस्या देखिएमा भीडभाड गर्न नहुने, बिरामीलाई अराम गर्न दिनुपर्ने जिल्ला अस्पताल बैतडीका मेडिकल अधिकृत डाक्टर देवेन्द्र लेखकले बताए। उनले यो समस्या एकलाई भएपछि अर्कोलाई पनि मानसिक हिसाबले हुने गर्दछ। त्यसैले यस्तो समस्या भएका बेला अरुले भीडभाड गर्नु हुँदैन्। विद्यालयमा बिरामी छात्रालाई केही दिन अराम गर्न दिनुपर्छ।'"
करेन्ट लागेर बाजुरामा १४ वर्षीया बालिकाको मृत्यु,बाजुरा : बाजुराको जगन्नाथ गाउँपालिकाको थारिकाडामा करेन्ट लागेर एक बालिकाको मृत्यु भएको छ। मृत्यु हुनेमा गोवर्धन खत्रीकी १४ वर्षीया छोरी सृजना खत्री रहेको इलाका प्रहरी कार्यलय कोल्टीले जानकारी दिएको छ। बालिकाले ओढेको सल मिलको पट्टामा बेरिएपछि करेन्ट लागेर मृत्यु भएको बालिकाका आफन्तले जनाएका छ्न्। प्रहरीका अनुसार मृतक बालिकाको शव पोस्टमाटमका लागि आजै कोल्टी प्राथामिक स्वास्थ्य केन्द्र ल्याएको छ।
सराङकोटबाट प्याराग्लाइडिङ गरेका पयर्टक फेवातालमा डुब्दा मृत्यु,पोखरा : पोखरामा प्याराग्लाइडिङ गर्दा फेवातालमा डुबेर एक विदेशी पर्यटकको मृत्यु भएको छ। आइतबार सराङकोटबाट प्याराग्लाइडिङ गरेका रोमानियाका पर्यटक फेवातालमा खसेर डुब्दा मृत्यु भएको प्रहरीले जनाएको छ । मृत्यु हुनेमा रोमानियाली पर्यटक ४२ वर्षीय एज सिजर रहेको वडा प्रहरी कार्यालय बैदामका डीएसपी कोमल शाहले जानकारी दिएका छन्। आइतबार बिहान प्याराग्लाइडिङ गरेका पर्यटक फेवातालमा आइ खसेपछि तत्काल उद्धार गरी हस्पिटल लगिएको थियो । पोखराको मेट्रोसिटी हस्पिटलमा उपचारका क्रममा उनको मृत्यु भएको प्रहरीले जनाएको छ ।
जाजरकोटमा काठको लाप्कोबाट गाडी तार्दै,"जाजरकोट : काठको लाप्को (अस्थायी पुल) बाट पनि गाडी तार्ने गरिन्छ भन्ने सुन्दा अचम्म लाग्न सक्छ। तर, पक्की पुल नहुँदा जाजरकोटको नलसिंहगाड खोलामा काठको लाप्कोबाट जोखिम मोलेर गाडी तार्ने गरिएको छ। जाजरकोटडोल्पा सडकको खलंगाकालिमाटीतल्लुवगर सडकखण्डमा पर्ने नलगाडको कालिमाटी र दल्ली जोड्ने नलसिंह गाड खोलामा पुल नहुँदा काठको लाप्को राखेर गाडी वारपार पार्ने गरिएको हो। पश्चिम रुकुमको चिसापानी र जाजरकोटको छेप्का जोड्ने बैरीतालस्थित भेरी नदीमा पक्की पुल बनेपछि र नलसिंहगाड खोलामा अस्थायी पुल (काठको लाप्को) बनाएपछि जाजरकोटको तल्लुबगरसम्म सीधा यातायात सञ्चालनमा आएको छ। तर, यो अस्थायी काठको लाप्कोले मंसिरदेखि जेठसम्म मात्र सीधा यातायात सञ्चालनमा आउने गर्छ। कच्ची सडक बनेर यातायात सञ्चालनमा आएको तीन वर्ष बितिसक्दा पनि नलसिंहगाड खोलामा पुल बनाउने सुरसार छैन। पुल नहुँदा सीधा यातायात सञ्चालनमा कठिनाइ भएपछि स्थानीयले विकल्पका रूपमा खोलालाई एकीकृत गरी काठेलाप्को बनाएर यातायात सञ्चालन गरेको नलगाड५ कालिमाटीका हासिलाल पन्तले बताए। यही खोलाबाट चार सय १० मेगावाटको जलाशययुक्त नलसिंह जलविद्युत् आयोजना निर्माण थालिएको छ। पुल नभएकै कारण वर्षायाममा बाटो बन्द हुँदा आयोजनाको विस्तृत आयोजना प्रतिवेदन (डीपीआर) निर्माणमा समेत बाधा पर्ने गरेको छ। सडक डिभिजन कार्यालय चौरजहारीका डिभिजन प्रमुख नरेन्द्र भट्टले नलसिंहगाडमा पक्की पुल नबन्दासम्मका लागि बेलिब्रिज राखेर समस्या समाधान गर्न पहल भइरहेको बताए। जाजरकोटडोल्पा सडकको ट्र्याक खुलेर यातायात सञ्चालनमा आए पनि यस सडकमा सानाठूला गरी १३ वटा पुल बनाउन अझै बाँकी छ। सेनाले बाटोको ट्र्याक खोल्ने काम सम्पन्न गरे पनि पुल बनाउने काम भने सडक विभागकै हो। तर, विभागले पक्की पुल बनाउन सुरसारसमेत गरेको छैन। डिभिजन प्रमुख भट्टले नलसिंहगाडमा बेलिब्र्रिज राख्न डिजाइन स्टमेट गर्नेबाहेक अन्य खोला तथा नदीमा पक्की पुल बनाउने कुनै कार्यक्रम नरहेको स्पष्ट पारे।"
रुकुम पश्चिममा मदिरा बिक्रीमा कडाई,"रुकुम पश्चिम : स्थानीय सरकारको विशेष पहलमा गत बिहीबारदेखि रुकुममा मदिरा र मदिराजन्य पदार्थको बिक्रीवितरण र सेवनमा रोक लगाएको छ। गत माघ ५ गते जिल्लामा बसेको स्थानीय जनप्रतिनिधिसहितको बैठकले गरेको निर्णय अनुसार मदिरा बन्द गरिएको जिल्ला समन्वय समिति रुकुम पश्चिमका प्रमुख राजकुमार शर्माले बताए। मदिराका कारण मानव स्वास्थ्यमा गम्भीर असर परेको र सामाजिक सद्भाव समेत बिग्रिएको निस्कर्षसहित सरकारले यसको बिक्री वितरण र प्रयोगमा रोक लगाउने निर्णय गरेको थियो।फल्गुण १५ गतेसम्म जिल्लामा मदिरा भित्र्याउन बन्द गरी जिल्लामा रहेको मदिरा व्यवस्थापनका लागि समय दिइएको थियो। त्यसपछि फल्गुण १६ गतेदेखि उक्त निर्णयअनुसार जिल्लाका सबै स्थानमा रहेका मदिरा पसल बन्द भएका छन्। प्रमुख राजकुमार शर्माका अनुसार कुनैपनि व्यवसायीसँग मदिरा स्टक छ भने त्यसको परिमाण खुलाएर स्थानीय प्रशासनलाई निवेदन लेखेपछि फिर्ता गराउन दिइने छ। जिल्ला मदिरा व्यवसायी संघ रुकुमका अध्यक्ष नविन खड्काले आफूहरुलाई अन्याय भएको बताएका छन्। नेपालको कानुन अनुसार नै आफूहरुले व्यवसाय गरिरहेको र आगामी दिनमा पनि गर्न पाउनुपर्ने माग गर्दै मदिराको बिक्रीमा रोक लगाउने निर्णय खारेज हुनुपर्ने भनेर उच्च अदालत सुर्खेतमा फागुन १ गते दायर गरिएको रिटमाथि फागुन ६ गते सुनुवाइ गर्दै उच्च अदालत सुर्खेतले उत्प्रेषण परमादेश जारी गर्दै दुवै पक्षलाई छलफलका लागि बोलाएको छ। मदिराको बिक्रीमा रोकसँगै जिल्लाका विभिन्न स्थानमा स्थानीयले यस निर्णयको स्वागत समेत गरेका छन्। आठविसकोट नगरपालिकाका १, २ र ३ वडालाई औपचारिक रुपमै मदिरा निषेधित क्षेत्र घोषणा गरिसकिएको छ भने अन्य स्थानलाई पनि यसैगरी निषेधित क्षेत्र तोकेनि स्थानीय सरकारको तयारी रहेको नगर प्रमुख गोर्खबहादुर केसीले बताएका छन्। स्थानीय सरकारको यस निर्णयविरुद्ध कुनै गतिविधि पाइएमा कानुन बमोजिम कारवाही गरिने प्रमुख खत्रीको भनाई छ।"
मलंगवामा गोली हानी एकको हत्या,मलंगवा : सर्लाही सदरमुकाम मलंगवामा शनिबार राति अज्ञात समूहले गोली हानी एक जनाको हत्या गरेको छ। गोली लागेर मलंगवा नगरपालिका २ का ३१ वर्षका मनोजकुमार यादवको मृत्यु भएको जिल्ला प्रहरी कार्यालय सर्लाहीका प्रहरी निरीक्षक कुन्दन देवले जानकारी दिए। यादवलाई मलंगवा नगरपालिका ८ मा लगेर गोलीहानी हत्या गरिएको हो। यादवलाई ४ राउण्ड गालामा र एक राउण्ड घाँटीमा गोली प्रहार भएको प्रहरीले जनाएको छ। प्रहरीले घटनामा संलग्नहरुको खोजी तीव्र पारेको छ। घटनास्थलमा विष्फोट भइसकेका पाँच थान र प्रयोग नभएको एक थान गोली फेला परेको छ। मृतकको मोबाइलसमेत साथमै भेटिएकाले अभियुक्त पहिचान गर्न सहज हुने प्रहरी निरीक्षक देवले बताए।
मन्त्रीको बलमा समाज कल्याणको कोठा एनजीओलाई भाडामा,"काठमाडौं : महिला बालबालिका तथा जेष्ठ नागरिक मन्त्री थममाया थापाले भृकुटीमण्डपस्थित समाज कल्याण परिषदन्तर्गतको अपांग कोषका दुईवटा कोठा बिनाप्रतिस्पर्धा आफू निकटका गैरसरकारी संस्था (एनजिओ) लाई भाडामा दिएकी छन् । परिषदन्तर्गतको कोषले एक दशकअगाडिदेखि प्रयोग गर्दै आएका एउटा कोठा बहिरा महासंघ र अर्काे कोठा फोटो पत्रकार संघलाई दिइएको छ । बहिरा महासंघसँग मासिक २३ हजार र फोटो पत्रकार संघसँग १९ हजार रुपैयाँ लिने गरी मन्त्री थापाले बिनाप्रतिस्पर्धा कार्य सञ्चालन समितिको निर्णयबाट भाडामा दिएकी हुन् । बहिरा महासंघका केपी अधिकारी नेकपाका कार्यकर्ता र मन्त्रीको गृहजिल्ला म्यादीका हुन् । उनकै पहुँचका आधारमा भाडामा दिइएको स्रोतले बतायो । फोटो पत्रकार संघले मन्त्रीलाई प्रभावमा पारेर भाडामा लिएको हो । परिषद्का कोठा ३६ रुपैयाँ स्क्वायर फिटका दरमा ती संस्थालाई मासिक भाडामा दिइएको हो । यो भाडादर पाँच वर्षअगाडिको हो । त्यसयता भाडादर बढेको छैन । परिषद्को जग्गा वा भवन खाली भएको अवस्थामा निवदेन लिएर बढाबढबाट र कार्य सञ्चालन समितिको सीधै निर्णयबाट भाडामा दिइँदै आएको छ । भृकुटीमण्डपका ती भवन आफ्नै संस्थाले प्रयोग गरिरहेको अवस्थामा बिनाप्रतिस्पर्धा आफू निकटका व्यक्तिलाई दिइयो, परिषद् स्रोतले भन्यो । कार्य सञ्चालन समितिको तेस्रो पटकसम्मको बैठकबाट निर्णय गरी मन्त्री थापाले ती कोठा खाली गराएकी थिइन् । समितिमा परिषद्को अध्यक्षमा मन्त्री तथा सदस्यहरूमा परिषद्का उपाध्यक्ष, कोषाध्यक्ष र सदस्यसचिव रहने व्यवस्था छ । भृकुटीमण्डपभित्रको जग्गा र त्यहाँका भवन भाडाकालागि अधिकतम माग हुने गर्दछ । मन्त्रीको यस्तो निर्णयबाट परिषद्का कर्मचारी पनि चकित छन् । टेन्डर प्रक्रिया अपनाई पारदर्शी हिसाबले संस्थालाई लाभ पुग्ने गरी भाडामा दिनुपर्ने हो । यहाँ मन्त्रीको स्वार्थ स्पष्ट देखियो, परिषद्का एक उच्च अधिकारीले भने । भृकुटीमण्डपमा रहेको जग्गा र भवन भाडामा दिँदा परिषद्का पदाधिकारी तथा मन्त्री यसअघि पनि अनियमिततामा मुछिएका छन् । गत भदौमा परिषद्भित्र भएका अनियमितताबारे छानबिन गर्न गठित समितिको प्रतिवेदनले समेतपरि परिषद्को भृकुटीमण्डपस्थित भौतिक सम्पत्तिको सदुपयोग हुन नसकेको आंैल्याएको छ । पदाधिकारीकै कारण भृकुटीमण्डपको समग्र व्यवस्थापन अलपत्र परेको र भाडा असुली गर्न पहल नगरेकाले बक्यौता बढ्दै गएको प्रतिवेदनमा उल्लेख गरेको छ । परिषद् कार्यालय अब पुल्चोकमा लैनचौरमा रहेको समाज कल्याण परिषद्को कार्यालय बुधबारदेखि पुल्चोकमा सर्ने भएको छ । सरकारले परिषद्को जग्गा र भवन उपराष्ट्रपति निवास र कार्यालयका लागि प्रयोग गर्ने भएपछि परिषद्को कार्यालय सार्न लागिएको परिषद्का प्रवक्ता हरि तिवारी जानकारी दिए । परिषद्ले पुल्चोकस्थित केन्द्रीय बालकल्याण समितिको भवनबाट कामकाज सुरु गर्नेछ । काठमाडौं महानगरपालिका२९ लैनचौरस्थित कित्ता नम्बर १९० को २८ रोपनी १४ आना जग्गामा रहेको परिषद्को भवन र खाली जग्गामा गत भदौ २१ को मन्त्रिपरिषद्ले उपराष्ट्रपति कार्यालय र आवास बनाउने निर्णय गरेको थियो । भवन र जग्गा उपराष्ट्रपतिलाई दिने सरकारी निर्णयको विरोधमा परिषद्का कर्मचारी आन्दोलनमा उत्रिएका थिए । अल्पकालीन रूपमा बालकल्याण समितिको भवनबाट कार्यालय सञ्चालन गर्ने र सरकारले छिट्टै परिषद्कै जग्गामा भवन बनाइदिने सम्झौता भएपछि आन्दोलन स्थगित भएको थियो ।"
लागुऔषधसहित दुई पक्राउ,"बिर्तामोड : झापाको अर्जुनधारा नगरपालिका ९ गोल्धापबाट लागुऔषधसहित प्रहरीले दुईजनालाई पक्राउ गरेको छ। शनिबार राति इलाका प्रहरी कार्यालय बिर्तामोडबाट खटिएको प्रहरी टोलीले पक्राउ गरेको हो। पूर्वबाट पश्चिमतर्फ जाँदै गरेको मे ८ प ९४२५ नम्बरको मोटरसाइकल चेकजाँच गर्ने क्रममा प्रहरीले ब्राउन सुगरसहित अर्जुनधारा नगरपालिका ८ का घनश्याम साह र प्रकाश राजवंशीलाई पक्राउ गरेको हो। उनीहरुको साथबाट लुपिजेसिक २०, फेनारगन २० र डाइजेपाम २० एम्पुल गरी जम्मा ६० एम्पुल लागुऔषध फेला परेको जिल्ला प्रहरी कार्यालय झापाले जनाएको छ। लागु औषधसहित पक्राउ परेका दुवैजनालाई इलाका प्रहरी कार्यालय बिर्तामोडमा राखि थप अनुसन्धान भइरहेको जिल्ला प्रहरी कार्यालय झापाका प्रहरी प्रवक्ता महेन्द्र कुमार श्रेष्ठले बताए।"
अत्यधिक रक्तश्रावले सुत्केरीको मृत्यु,"दाङ : समयमै उपचार नपाउँदा सुत्केरी महिलाको ज्यान गएको छ। राजपुर गाउँपालिका७ लैबरुवा निवासी १८ वर्षीया शिवा केसीको उपचार अभावमा निधन भएको हो। शनिबार बिहान घरमै सुत्केरी भएकी केसीको अत्याधिक रक्तश्रावका कारण उपचारमा ढिलाई हुँदा निधन भएको आफन्त झुपलाल केसीले जानकारी दिए। पहिलो पटक बच्चालाई जन्मदिएकी केसीलाई उपचारका लागि घोराहीतर्फ ल्याउँदै गर्दा बाटोमै निधन भएको हो। उनलाई अत्याधिक रक्तश्राव भएपछि नजिककै गंगदी हेल्थपोष्टमा लागिएको र त्यहाँ पनि उपचार सम्भव नभएपछि घोराहीतर्फ ल्याउँदै गर्दा बाटोमै निधन भएको मृतक केसीका श्रीमान कमान खत्रीले बताए। घरमै सुत्केरी गराएको, उमेर सानै भएको र स्वास्थ्य संस्थामा ल्याउन ढिलाई भएका कारण निधन भएको राजपुर गाउँपालिका स्वास्थ्य शाखा प्रमुख कमल रोकायाले बताए। बच्चाको स्वास्थ्य अवस्था राम्रै रहेको उनको भनाई छ।केहिदिन अघिमात्रै भौवा नाकामा समयमै उपचार हुन नसक्दा एक सुत्केरीको ज्यान गएको थियो।"
दार्चुला जीप दुर्घटना : एकै घरका तीनको मृत्यु,"दार्चुला : निर्माणाधीन महाकाली करिडोरको राताकाठा क्षेत्रमा शुक्रबार राति भएको जिप दुर्घटनामा ११ जनाको घटनास्थलमै मृत्यु भयो। एउटै घरका धनबहादुर बम, धाना र गोमती गरी ३ जनाको मृत्यु भएको छ। जिपचालक सिकिस्त छन्। नाताले काकी, भतिजा र भतिजी पर्ने पीपलचौरी बिणका उनीहरू जिल्ला सदरमुकाम खलंगा दार्चुलामा मामाको छोराको बिहेमा फागुन १४ गते घरबाट निस्केका थिए। हिजो २ बजेसम्म सदरमुकाम खलंगामै बसेर बिहेको पार्टीमा रमाएका तीनै जनाको एकाएक दुर्घटनामा मृत्यु भएको खबर सुन्दा मन थाम्न सकिएन, उनीहरूका आफन्त जनकबहादरु बमले भने, मैले अबेर भैसक्यो अब गाडी पनि पाइँदैन यतै रमाइलो गरौं भन्दा घरमा पनि आफन्त आएका छन् भनेर भतिजा धनबहादुरले भनेको नमान्दा दुर्घटनामा परे। धनबहादुरका ९८ बर्से बाजेले काल पनि मान्छे हेरेर आउने बताए। कालले पनि मलाई लगेन। मेरा त्यस्ता भर्भराउँदा नाति, नातिनि लग्नुभन्दा त मलाई लगेको भए हुन्थ्यो, उनले भने, दिउँसै रात पर्यो, आस र भरोसको एउटै फूल थियो त्यो पनि दैबले खोसेर लग्यो। मामाघरबाट कोसेलीपात बोकेर दिदी आउँछिन् भनेर पर्खेर बसेको धानाको भाइ पनि दुर्घटनापछि रोइरहेको जनकबहादुरले बताए। दुर्घटनामा अर्को परिवारका बाबु छोरीको मृत्यु भएको छ। कल्यानसिंह बडाल र उनकी छोरी निर्मलाको जिल्ला प्रशासन कार्यालय दार्चुलाबाट नागरिकता बनाएर घर फर्किँदा मृत्यु भयो। गौरीलमान्डु हिकीलामा कक्षा १२ मा अध्ययनरत १७ वर्षीया निर्मला र सोही विद्यालयको व्यवस्थापन समिति अध्यक्षको जिम्मेवारीमा रहेका बुवा कल्यानको अकालमै ज्यान गएको गौरीलमान्डु हिकीलाका प्रधानाध्यापक केशवदत्त बडूले बताए। एक होनहार छात्रा गुमाउँदाको पीडा अर्कै हुँदो रहेछ, उनले भने, अनुशासित निर्मलालाई विद्यालयले सधैं सम्झिरहने छ। अध्यक्ष बडाल र छोरी निर्मलाको शोकमा आइतबार विद्यालय बन्द रहने उनले जानकारी दिए। कसरी भयो दुर्घटना ? ट्र्याक मात्र खुलेको राताकाठा क्षेत्रमा जिप चलाउने अनुमति थिएन। ट्र्याक मात्र खुलेकाले अन्य क्षेत्रमा पनि सार्वजनिक यातायात चलाउने अनुमति नदिइएको दार्चुलातिंकर सडक आयोजनाका इन्जिनियर दिनेश रैखालाले जानकारी दिए। खलंगाबाट श्रीबगडसम्म र राताकाठाको पल्लो क्षेत्रबाट हिकिलासम्म जिप चल्ने गरेको उनले बताए। तर १७ गते राति म १ ज २८० नम्बरको जिप अनुमति नभएको क्षेत्रमा चलाइएको र जिप उकालो चढ्न नसक्दा दुर्घटना भएको प्रहरीको अनुमान छ। जिप व्यवसायीको दादागिरि प्रशासन र प्रहरीको आँखा छलेर जिप व्यवसायीले यो क्षेत्रमा जिप चलाउने गरेका छन्। जिपधनीलाई यसरी जिप चलाउनु हुन्न भन्दा हामीले लाखौं खर्च गरेका छौं, ब्याज तिर्नु पर्छ, गाडी नचलाए कसरी तिर्ने भन्छन्, एक प्रहरी अधिकारीले भने। दुई महिनाअघि प्रहरीले जिपका पछाडि राखिएका अवैध सिट हटायो। ५ यात्रु बोक्ने अनुमति पाएका बोलेरोले १२१६ जनासम्म लैजाने गुनासो आएपछि प्रहरीले त्यसो गरेको थियो। जिप व्यवसायीले पहिले त सिट निकाल्नै मानेनन्। प्रहरी आफैंले ती सिट हटाएपछि बुकिङ् भन्दै उनीहरूले तेब्बर भाडा लिन थाले। सिट हटाउँदा सरकारले आफ्नो व्यवसाय धरासयी बनाउन खोजेको आरोप जिप व्यवसायीले लगाए। जिप व्यवसायीले बुकिङ् भन्दै तेब्बर भाडा लिन थालेपछि चौतर्फी विरोध भयो। ५ जनाभन्दा बढी यात्रु बोक्न नपाइने प्रावधान र जनप्रतिनिधिको जसरी पनि समस्या समाधान गर्नुपर्ने दबाबबीच माघ १५ गते सर्व पक्षीय बैठक बस्यो। तत्कालीन सीडीओ खुमकान्त आचार्यको अध्यक्षतामा बोलाइएको बैठकमा जिप व्यवसायीले पुरानै अडान दोहोर्याए। ६ बुँदे सहमति भयो। सहमतिको पहिलो बुँदा अनुसार कुनै पनि यात्रुवाहक साधन दुर्घटना हुन गए त्यसमा सवार सम्पूर्ण यात्रुको क्षतिपूर्ति एवं उपचारखर्च सम्बन्धित यातायात कम्पनी र समितिले बेहोर्नुपर्ने उल्लेख छ।"

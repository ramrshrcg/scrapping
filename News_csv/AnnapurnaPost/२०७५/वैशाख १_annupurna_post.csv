शीर्षक,विवरण
'माओवादीसँग पचासपचास प्रतिशतमा एकताको सहमति भएको छैन',"विराटनगर: पूर्व प्रधानमन्त्री तथा नेकपा एमालेका वरिष्ठ नेता झलनाथ खनालले नेकपा माओवादी केन्द्र सँग ५०५० प्रतिशत भागबण्डामा एकता गर्ने कुनै सहमति नभएको बताएका छन् । विराटनगर विमानस्थलमा शनिबार अपराह्न सञ्चारकर्मीसँग कुरा गर्दै खनालले दुवै पार्टीका अध्यक्षबीच आपसी समानता र सहमतिका आधारमा पार्टी एकता हुने स्पष्ट पारे । बाँकी कुरा सबै सञ्चारमाध्यमको हल्लामात्रै भएको उनले जिकिर गरे । वरिष्ठ नेता खनालले दुवै पार्टीबीच एकता अगाडि र पछाडि कुनै लिखित सम्झौता नभएको र नहुने बताउँदै एकतापछि पार्टीका हालका लागि दुई अध्यक्ष हुने अरु संगठनमा आपसी समझदारी चयन गर्ने बताए । उनले दुवै पार्टीबीचको आपसी एकता प्रक्रिया कुनै हालतमा नरोकिने ठोकुवा गर्दै आगामी वैशाख ९ गते पार्टी एकीकरणको मितिसमेत नसर्ने प्रष्ट पारे । 'दलको एकीकरण सम्बन्धमा राजनीतिक र सांगठनिक प्रतिवेदन तयार रहेको छ', खनालले भने, 'प्रतिवेदन जनयुद्ध सम्बन्धमा सकारात्मक रहेको छ ।' एक प्रश्नको जवाफमा उनले सचिव सरुवाबारे कोही पनि कहिले पूर्ण सन्तुष्टि नहुने बताउँदै असन्तुष्टबाट नै राम्रो कामको शुरुवात हुने दाबी गरे । 'वाम गठबन्धनको सरकार भर्खरै निर्माण भएको छ', उनले भने, 'जनताले अनुभूति गर्ने विकास र मुलुकको आर्थिक समृद्धिमा सरकारले द्रुत गतिमा काम गर्छ ।' रासस"
आआफ्नैविरुद्ध खनिए कांग्रेसी,"काठमाडौं : संघप्रदेशसभा निर्वाचनमा पार्टीको आधिकारिक उम्मेदवारलाई असहयोग गरेको भन्दै तनहुँ कांग्रेसले गोविन्दराज जोशीलाई कारबाही गर्न केन्द्रमा सिफारिस गरेको छ। तर, जोशीका समर्थकले उल्टै वरिष्ठ नेता रामचन्द्र पौडेल र जिल्ला सभापति वैकुण्ठ न्यौपानेलाई कारबाही गर्न पत्र पठाएका छन्। पौडेल पराजयमा अन्तर्घात जिम्मेवार रहेको कतिपय कांग्रेस नेताको विश्लेषण छ। पार्टी निर्वाचनमा अपेक्षित नतिजा नआएपछि कांग्रेसले देशभरबाट निर्वाचनमा भएको अन्तर्घातको रिपोर्टिङ गर्न निर्देशन जारी गरेको हो। अन्तर्घातसम्बन्धी उजुरी संकलन गरिरहेको अनुशासन समितिका संयोजक रमेश रिजाल भन्छन्, एउटै वडाबाट ७ ८ जनाविरुद्ध उजुरी आएको छ। आएको उजुरीमाथि एक चरणको स्पष्टीकरण सोधेको समितिले तीनै तहको निर्वाचनमा पार्टीभित्रैबाट व्यापक अन्तर्घात भएको प्रारम्भिक आकलन गरेको छ। रिजाल भन्छन्, उजुरीको प्रकृतिले त्यही देखाउँछ। स्थानीय तहको निर्वाचनलगत्तै बसेको पार्टी पदाधिकारी बैठकमा सभापति शेरबहादुर देउवाले अन्तर्घात गर्नेमाथि कारबाही गर्ने वक्तव्य जारी गरेका थिए। त्यसलगत्तै उनले रमेश रिजाल नेतृत्वमा अनुशासन समिति गठन गरेका थिए। स्थानीय, प्रदेश र प्रतिनिधिसभा तीनै तहको निर्वाचनमा पार्टीको अधिकारिक उम्मेदवारदेखि वडा तहका अगुवा कार्यकर्ता यस्ता उजुरीका सिकार भएका छन्। कहलिएका केन्द्रीय नेतासमेत यसमा मुछिएका छन्। नुवाकोटमा पूर्वअर्थमन्त्री रामशरण महतदेखि धनुषामा विमलेन्द्र निधिविरुद्ध यस्ता उजुरी परेको देखिन्छ। भक्तपुरमा पूर्वसभामुख दमननाथ ढुंगानाविरुद्ध पनि उजुरी छ। उजुरीहरू वडा तहबाट परेका छन्। पर्सा जिल्ला कांग्रेस सभापति अजय दुवेदी भन्छन्, एउटा वडामा कांग्रेसी उम्मेदवारलाई सघाएका हाम्रा नेताकार्यकर्ताले अर्को वडामा अर्को पार्टी उम्मेदवारलाई सघाएको बारेसमेत उजुरी छ। पर्सा जिल्लामा मात्रै सयभन्दा बढी यस्ता उजुरी आएका छन्। ती सबै उजुरीलाई पार्टी केन्द्रीय कार्यालयमा जस्ताको त्यस्तै पठाइएको छ। पहिलो चरणमा ६० भन्दा बढी जिल्लाबाट अन्तर्घात गरेको भन्दै तीन सयभन्दा बढीलाई अनुशासन समितिले स्पष्टीकरण सोधेको छ। तीमध्ये पार्टी सभापति शेरबहादुर देउवाको गृहजिल्ला डडेलधुरामा दुई, नेता रामचन्द्र पौडेलको गृहजिल्ला तनहुँमा नौ जना नेतालाई स्पष्टीकरण सोधिएको छ। काठमाडौंमा १०, चितवनमा ७, कैलालीमा ९, भक्तपुरमा ११, नुवाकोटमा १७ जनासँग स्पष्टीकरण सोधिएको समितिले बताएको छ। समिति सभापति रिजालले भने, स्पष्टीकरण सोधिएकाबाट जवाफ आउने क्रम जारी छ। उजुरीको प्रकृतिअनुसार स्पष्टीकरण सोध्ने काम भइरहेको छ। स्थानीय तहमा अन्तर्घात गर्नेहरू कतिपय प्रतिनिधि र प्रदेशसभाका प्रत्यक्ष र समानुपातिक उम्मेदवार भएको समेत पाइएको छ, नुवाकोट कांग्रेसका जिल्ला सभापति जगदीश्वरनरसिंह केसीले अन्नपूर्णसँग भने, बदमासी गर्र्नेलाई नै पुरस्कृत गर्ने परिपार्टी पार्टीमा मौलाएका कारण कांग्रेसभित्र घातअन्तर्घातको समस्या बढी देखिएको छ। प्रत्येक निर्वाचनपछि अनुशासन समितिले अन्तर्घात गर्नेमाथि छानबिन गरी कारबाहीको सिफारिस गर्दै आएको छ। दोस्रो संविधानसभा निर्वाचनमा अन्तर्घात गरेको भन्दै आमोदप्रसाद उपाध्याय नेतृत्वको समितिले ३ सय ८३ जनालाई कारबाहीको सिफारिस गरेको थियो। तर, केन्द्रीय समितिले सबैलाई उन्मुक्ति दिएको थियो। कहलिएका केन्द्रीय नेतासमेत यसमा मुछिएका छन्। नुवाकोटमा पूर्वअर्थमन्त्री रामशरण महतदेखि धनुषामा विमलेन्द्र निधिविरुद्ध यस्ता उजुरी परेको देखिन्छ। भक्तपुरमा पूर्वसभामुख दमननाथ ढुंगानाविरुद्ध पनि उजुरी छ। यसअघि कांग्रेसले जिल्ला समितिलाई चुनावी समीक्षा र सुझाव पठाउन निर्देशन दिएको थियो। जारी केन्द्रीय कार्यसमिति बैठकअगावै जिल्लाको चुनावी समीक्षा र सुझावसहितको प्रतिवेदन केन्द्रमा बुझाउन परिपत्र गरिएको भए पनि ३० जिल्लाले मात्रै केन्द्रलाई प्रतिवेदन बुझाएका छन्। केन्द्रीय कार्यसमितिसमक्ष प्रतिवेदन बुझाएका जिल्लाले पार्टीभित्रको अन्तर्घात र कम्युनिस्ट गठबन्धनका कारण हार व्यहोर्नुपरेको उल्लेख गरेका छन्। प्रतिवेदन बुझाइसकेका जिल्ला कार्यसमितिले समयमै उम्मेदवार चयन नगर्नु, जनताले विश्वास गर्ने ढंगको घोषणापत्र नहुनु, पार्टीले गरेका जनहितका कामबारे बुझाउन नसक्नु, नाकाबन्दीमा मौन बसिदिनुलाई चुनाव पराजयको कारण उल्लेख गरेका छन्। भक्तपुर कांग्रेसका सभापति दुर्लभ थापा भन्छन्, नेताहरूको तर्फबाट पनि व्यापक कमीकमजोरी भएका छन्। जिल्ला समितिहरूले फितलो व्यवस्थापन, पार्टीका क्रियाशील सदस्यको निष्क्रियता, नेताकार्यकर्ताबीच भावनात्मक एकताको कमी, प्रभावकारी राजनीतिक मुद्दाको अभाव, प्रधानन्यायाधीशविरुद्धको महाभियोग र आईजीपी प्रकरणलाई चिर्न नसक्नुलाई पनि हारको कारण मानेका छन्। पार्टीले समयमै उम्मेदवार तय गर्न नसक्दा पनि आशा गरेअनुसार परिणाम नआएको कुरा प्रतिवेदनमा समेटेका छौं, मोरङ कांग्रेसका जिल्ला सभापति डिकबहादुर लिम्बू भन्छन्, हाम्रा राजनीतिक मुद्दा पनि प्रभावकारी भएनन्। वाम गठबन्धनको असर त छँदै थियो, कार्यकर्ताबीच भावनात्मक एकताको कमीले गर्दा चुनाव हार्नुपरेको निष्कर्ष हाम्रो रह्यो। मधेसमा कांग्रेस मधेसी दलप्रति नरम भएकै कारण कतिपय ठाउँमा कांग्रेसका मतदाता झुक्किएको उल्लेख छ। कांग्रेसको केन्द्रीय तहकै निर्देशनमा फोरम अध्यक्ष उपेन्द्र यादव र राजपाका संयोजक महन्थ ठाकुरविरुद्ध कांग्रेसले उम्मेदवार फिर्ता गरेको थियो। कांग्रेसले राजपाका महन्थ ठाकुर र संघीय फोरम नेपालका उपेन्द्र यादवलाई निर्वाचनमा सघाउन उम्मेदवारी नै नदिएर पनि गल्ती गरेको कतिपय जिल्लाबाट आएको प्रतिवेदनमा उल्लेख छ। पर्साका कांग्रेस सभापति द्विवेदी भन्छन्, यसबारे हाम्रो केन्द्रले खुला छलफल गर्नै पर्छ। पार्टीभित्रको घातअन्तर्घातबारे अहिले भइरहेको अनुशासन समितिको काम पूर्ण नरहेको तर्क छ नुवाकोट कांग्रेस सभापति केसीको। उनी भन्छन्, यसमा पनि पारदर्शिताको खाँचो देखिन्छ। केन्द्रीय नेताका आसेपासेले स्थानीय तहमा बदमासी गरे पनि कारबाही नहुँदा अन्तर्घातीको मनोबन बढेको हो।"
राराबाट देशवासीलाई प्रधानमन्त्रीको सम्बोधन,"काठमाडौँ: प्रधानमन्त्री केपी शर्मा ओलीले आज कर्णाली प्रदेशको राराबाट देशवासीलाई सम्बोधन गर्दैछन्। रारा महोत्सव उद्घाटन गर्न त्यहाँ पुगेका प्रधानमन्त्रीले अहिले देशवासीका नाममा सम्बोधन गरिरहेका हुन्। ओलीले रारा तालबाट देशबासीको नाममा सम्बोधनका क्रममा मुलुकले नयाँ गति लिएको उल्लेख गर्दै अब आर्थिक समृद्धितर्फ लम्किनुपर्ने बताएका छन् । प्रधानमन्त्रीले समृद्धिको युग सुरु भएको भन्दै अब के नेपाल बन्छ ? के नेपाली समृद्ध बन्छन् ? भनेर प्रश्न गर्ने दिन गएका पनि ठोकुवा गरे । जनताको ठुलो विश्वाससहितको जनप्रतिनिधिका रुपमा आफू उभिएकाले कुनै बहाना नगरी देश विकासतर्फ अघि बढ्ने उनले जिकिर गरे । 'आफ्नो देश आफैँ बनाउन सक्छौ', भन्ने उच्च मनोबल र दृढताका साथ आर्थिक समृद्धि अभियान थालिने पनि उनले घोषणा गरे । प्रधानमन्त्री ओलीले गौतम बुद्धलाई सम्झिँदै देश तथा विदेशमा लगानीकर्तालाई ढुक्क भएर लगानी गर्न पनि आह्वान गरे । उनले अब, 'शान्ति र करुणा भएको मुलुकमा बुद्धको उपदेशलाई अनुसरण गर्दै अघि बढ्नुपर्छ', भने ।"
गरिबी घटाउनु पहिलो प्राथमिकता,"देशकै केन्द्रीय राजधानीसमेत रहेको प्रदेश ३ स्रोतसाधनमा सबैभन्दा धनी छ। १४ प्रतिशत भूभाग ओगटेको यो प्रदेशमा करिब साढे ५५ लाख जनसंख्या रहेको छ। प्रदेश तीनभित्र विकासमा फड्को मारेका ठूला सहरदेखि विकट र दूरदराजका बस्तीहरू पनि छन्। अन्नपूर्ण मिडिया नेटवर्कले मंगलबार (चैत २७) प्रदेश ३ को अस्थायी राजधानी हेटौंडामा यो प्रदेशको समृद्धि, केन्द्र, प्रदेश र स्थानीय सरकारबीचको सहकार्य, प्रदेशको स्थायी राजधानी, शान्तिसुरक्षा, शिक्षालगायतका विभिन्न विषयमा अन्तरक्रिया गरेको थियो। एपीवान एचडीका तेजप्रसाद वाग्लेले सञ्चालन गरेको छलफल कार्यक्रम एपीवान एचडीका समाचार सम्पादक टीकाराम यात्री, रेडियो अन्नपूर्णका स्टेसन म्यानेजर ठाकुर बेल्वासे, अन्नपूर्ण पोस्ट् डटकमका ब्युरो प्रमुख ज्ञानेन्द्र खड्का, एपीवान एचडीका महाप्रबन्धक विकास लामिछाने र अन्नपूर्ण मिडिया नेटवर्कका प्रशासन प्रमुख सुदाम सिजापतीको उपस्थिति थियो। काम गर्ने रहेछन् भन्ने अनुभूति हुनेछ डोरमणि पौडेल मुख्यमन्त्री, प्रदेश ३ देशमा पहिलोपटक अभ्यास हुँदै गरेको संघीयतामा काम गर्दा नयाँ चुनौतीहरू छन्। हामीले काम गरेर परिणाम छिटोभन्दा छिटो देखाउन खोजेका छौं, तर ऐनकानुनको अभाव र व्यवस्थापनमा ढिलाइले समस्या छ। दुई महिनाका बीचमा कामै नभएको होइन। सातआठ वटा विधेयक बनेका छन्। मन्त्रालयहरू सबै स्थापना भए। तर कर्मचारी अभाव छ र केही विधेयक नहुँदा समस्या। ६ महिनाभित्र परिणाम दिने भनेका छौं। अधिकारका कुरामा अन्योल छ। प्रदेशको तल र माथि सरकार छन्। कति अधिकार प्रदेशले प्राप्त गर्ने भन्ने टुंगो छैन। तलको सरकारले तल नियन्त्रण गर्ने र माथिकाले माथि गर्ने हो भने प्रदेशको के काम ? क्षेत्रीय कार्यालयहरू कसको मातहत रहने टुंगो छैन। जिल्ला कार्यालयहरू स्थानीय गए। क्षेत्रीय कार्यालयहरू केन्द्रले लैजाने हो भने प्रदेशले के गर्ने ? यो प्रदेशसँग अरू प्रदेशको तुलना हुँदैन। यहाँका आम्दानीसँगै स्रोत र साधन पनि बढी छ। छोटकरीमा स्पष्टसँग भन्नुपर्दा हामीसँग भएको स्रोतसाधनलाई कसरी अधिकतम प्रयोग गर्ने भन्ने हो। धेरै जिल्ला जलस्रोतका धनी छन्। हामीले धेरैभन्दा धेरै विद्युत् उत्पादन गर्न सक्छौं। माथिल्लो तामाकोशी बन्नेबित्तिकै सबैभन्दा धेरै विद्युत् उत्पादन हुने प्रदेश बन्छौं। मैले धेरै पहिलेदेखि नै भन्दै आएको छु कि हामीले विकासलाई विकेन्द्रीकरण गर्नुपर्छ। हामी आधारभूत आवश्यकताका विषय सबै नेपालीको पहुँचमा पुर्याउनुपर्छ भन्ने मान्यता राख्छौं। जस्तो रसुवा गरिब देखिन्छ तर त्यो जिल्ला जलस्रोतको धनी छ र चीनसँग जोडिएको छ। त्यहाँको स्रोतधान प्रयोग गर्न सकिन्छ। पहिलो कुरा १३ जिल्लाका जनतालाई आधारभूत आवश्यकता पूरा हुनुपर्छ। अनि मात्र अरू कुराको विकास हुन्छ। हामी १३ जिल्लाकै प्रोफाइल बनाइरहेका छौं। शिक्षा, स्वास्थ्य पूर्वाधारलगायत सबै विषयका बारेमा प्रोफाइल तयार गरेपछि हामी कार्ययोजना बनाउँछौं। राजधानीको बारेमा पनि चर्चा हुने गरेको छ। प्रदेश ३ को स्थायी राजधानी हेटौंडामै हुन्छ। विधि र प्रक्रियाले अन्यत्र जान पनि सक्छ। तर सबै पूर्वाधार हामीसँग छ। हेटौंडा टाढा भयो भन्नेमा म सहमत छैन। ६ वटा राजमार्गले हेटौंडा छोएको छ। धरान चतरा, कान्ति लोकपथ बन्दैछ। कुलेखानीभीमफेदी सुरुङ मार्ग आउँदो बजेटबाट काम गर्ने मैले प्रतिबद्धता जनाइसकेको छु। त्यसपछि काठमाडौंसम्म एक घन्टामा पुगिन्छ। अर्को कुरा काठमाडौंभित्र कुनै हातलमा प्रदेश राजधानी हुँदैन। काठमाडौंको राजधानी अन्यत्र सार्ने कुरा भइरहँदा त्यहाँ लैजाने विषयमा मेरो कडा विरोध छ। हेटौंडा प्रदेश राजधानीको रूपमा टाढा भयो भन्ने सवालमा मैले प्रधानमन्त्रीलाई भनें, हेटौंडा टाढा हुन्छ भने महाकाली र कर्णालीलाई काठमाडौं नजिक छ ? अब हेटौंडा राजधानी भइसक्यो, यही कायम हुन्छ। राजधानीसँग मुख्यमन्त्रीको पद साटेको भन्ने हल्ला वाहियात हो। केही जिल्लाका माननीयले राजधानी आफ्नो जिल्लामा लैजान प्रस्ताव दर्ता गराएका छन्। तर ती सबै छलफबाट टुंगिन्छ। माननीयहरूले केही नगरी चुपचाप बसे भने जनतामा जान समस्या हुन्छ। स्वाभाविक रूपमा मेरो जिल्लामा राजधानी हुनुपर्छ भन्ने सबैलाई लाग्छ। बाहिरको भएको भए म पनि प्रस्ताव दर्ता गर्थें। सरकार बनेको भर्खर दुई महिना भयो। दुई महिनाभित्र केही गर्न सकिँदैन। जन्मनेबित्तिकै कसैले पनि म्याराथान दौडन्छ भन्नु गलत हो। अझै दुईचार महिना हामीलाई समय लाग्छ, आधारभूत संरचना बनाउन। हामी बिस्तारै काम गर्दै जान्छौं। नयाँ संरचना भएकाले समय लाग्छ। १३ जिल्लाका आधारभूत आवश्यकताका बारेमा तीन महिनाभित्र प्रोफाइल बनाउँदै छौं। प्रत्येक जिल्लामा तीनवटा मात्र योजना बनाउँछौं, जुन आमजनताले अनुभूति गर्न पाऊन्। आउँदो बजेट वा हरेक जिल्लामा नमुनायोग्य काम हुन्छ। जिल्लाजिल्लाबाट बजेट माग भएको छ, हामी हचुवाका भरमा पनि लगानी गर्नेवाला छैनौं। हामी पाँच वर्षपछिको प्रदेश ३ कल्पना गरिरहेका छौं। गरिबी घटाउने काम पहिलो प्राथमिकता हो। यो प्रदेशमा एउटा सिटामोल पनि खान नपाउने अवस्था हामी अन्त्य गर्छौं। हामीसँग भएको स्रोतसाधनलाई अधिकतम प्रयोग गर्दा यहीं रोजगार सिर्जना हुन्छ। रोजगार हुनेबित्तिकै समृद्धितर्फ अघि बढ्न सकिन्छ। पाँच वर्षभित्र अहिलेको अवस्थाभन्दा हामी धेरै माथि उठेका हुन्छौं। लामो समयदेखिको रहेको सरकारप्रति जनताको वितृष्णा कम हुन्छ। पाँच वर्षपछि यो देशमा काम गर्ने मान्छे पनि रहेछ भन्ने जनताले अनुभूति गर्नेछन्। न्यायाधीशका अधिकार खोसेर काम हुँदैन मदन दाहाल, अधिवक्ता संघीयताको मोडालिटी तलबाट माथि गयो। माथिल्लो निकायको चुनाव भएर तल्लो तहको चुनाव भएको भए कानुनहरू निर्माण गर्न सजिलो हुन्थ्यो र नयाँ संरचनाहरू सञ्चालनमा पनि समस्या हुने थिएन। तर अहिले संघ, प्रदेश र स्थानीय तहका अधिकारहरूका विषयमा दुविधा देखिएको छ। संविधानले नै अनुसूची पाँचदेखि नौसम्म अधिकारका सूचीहरू बनाएर केन्द्र, प्रदेश र स्थानीय तहको अधिकार छुट्ट्याएको छ। ऐन निर्माण गरेर लागू गर्ने विषयमा दुविधा देखिँदैन। त्यसका लागि केन्द्रको मुख ताक्नुपर्ने अवस्था त छैन। तर संरचना बनाउने कुरा सहज पनि छैन। एकीकृत संरचनाबाट केही अधिकार तल दिने कुरा हो। स्थानीय तहलाई न्यायिक अधिकार पनि छ। अहिले उपप्रमुखलाई केही अधिकार दिएको छ। न्यायिक पृष्ठभूमिका मान्छे नरहे पनि आफ्नो परिवेश र परिपाटीअनुसार अघि बढाउन सक्नुपर्छ। न्यायाधीशका अधिकार र संरचना खोजेर बस्ने हो भने काम हुँदैन। सर्वसाधारणले सरकार पाएको अनुभूति गरेका छन् बच्चुराम अधिकारी प्रमुख, मकवानपुर बहुमखी क्याम्पस समृद्धि, भूगोल, स्वास्थ्य र शिक्षाको हिसाबले सातै प्रदेशमध्ये प्रदेश ३ अग्रणी छ। काठमाडौं, धुलिखेल र चितवनमा गरी ११ मेडिकल कलेज र तीन विश्वविद्यालय यही प्रदेशमा छन्। प्रदेशको समृद्धिको मेरुदण्ड भनेको शिक्षा हो। शिक्षा क्षेत्रको व्यवस्थित विकास र विस्तारमा प्रदेशले लगानी गर्नुपर्छ। जनताका आकांक्षा बढ्दो छ। स्थानीय तहले जनआकांक्षाअनुसार केही जनमुखी कार्यक्रम ल्याएको अनुभूति हुन थालेको छ। हेटौंडा उपमहानगरपालिबाटै हाम्रो कलेजले कानुन विषय पढाउने अनुमति पाउँदैछ। हामीले स्थानीय निकायको अनुभूति पाएका छौं। सर्वसाधारणले सरकार पाएको अनुभूति भएको छ। दुई महिनामा प्रदेश सरकारले ऐननियम बनाउनै व्यस्त छ। नीति कार्यक्रम आइनसकेकाले प्रदेश सरकारले काम गर्न सकेन भनेर भन्ने समय आइसकेको छैन। प्रदेश सरकारले पहिलो कुरा दक्ष जनशक्ति उत्पादनमा ध्यान दिनुपर्छ। प्रदेश ३ बाट डाक्टर, पाइलट, व्यवस्थापन विज्ञलगायत दक्ष जनशक्ति सकेसम्म धेरै उत्पादन गर्नुपर्छ। उद्योगीले तिरेको करको सुरक्षा छैन नवराज अर्याल अध्यक्ष, उद्योग संघ मकवानपुर समृद्धिको लागि कर उठाउनुपर्छ। उद्योगहरूले करिब चार महिनाको बजेट चलाउन पुग्ने वार्षिक कर तिरिरहेका छन्। एउटा उद्योगले विभिन्न ठाउँमा कर तिनुपर्ने बाध्यता छ। स्थानीय, प्रदेश र केन्द्र सरकारलाई कर तिर्दा उत्पादनको मूल्य बढाउनुपर्छ। त्यसो गर्दा अरू देशको उत्पादनसँग हामी प्रतिस्पर्धा गर्न सक्दैनौं। यो विषयमा सोच्नु जरुरी छ। उचित कर लगाउनुपर्छ। संघीयतामा गएपछि जुन प्रदेशमा उद्योग छ त्यहाँ मात्र कर तिनुपर्ने व्यवस्था हुनुपर्छ भन्ने हाम्रो माग हो। औद्योगिक नीति राम्रो बन्यो भने उद्योगहरूले जति पनि कर तिर्न तयार हुन्छन्। मजदुर र मालिकबीचको अन्तरद्वन्द्व हटाउने प्रयास हुनुपर्छ। हामीसँग प्रशस्तै जडिबुटी छन्। क्यान्सरको उपचार गर्न सकिने जडिबुटी छ, राप्तीकै पानी सदुपयोग भएको छैन। ढुंगा, गिटीसमेत सदुपयोग गर्न सकेका छैनौं हामीले। सुविधा दिएर उद्योगहरू आकर्षित गर्न मुख्यमन्त्रीले नै पहिल गर्नुपर्ने जरुरी छ। उद्योगीले कर तिर्छन्, तर उनीहरूलाई त्यसको बदलामा सुरक्षाको प्रत्याभूति छैन। उद्योगबाट निस्केपछि कसले अपहरण गर्छ, कसले मार्छ थाहा छैन। स्थानीय निकाय स्वायत्त भएन मीना लामा उपमेयर, हेटौंडा उपमहानगरपालिका तीनवटा सरकारको अस्तित्व छ। हामीले केन्द्र र प्रदेश सरकारसँग समन्वय गरेरै काम गरिरहेका छौं। स्थानीय सरकार स्वायत्त भनिएको भए पनि व्यवहारमा त्यस्तो छैन। यसलाई नियन्त्रण गर्ने नियम बन्दैछ भन्ने सुनिँदैछ। संविधानमै उल्लेख भएका काम पनि गर्न पाएको छैन। प्राविधिक रूपमा गाह्रो परेको छ। उपप्रमुखले गर्ने काममा पनि अन्योल छ। विकास निर्माणको काम पनि ढिलाइ भएको छ। तल्लो तहसम्म कर्मचारी पनि राख्न सकिएको छैन। तर पनि हामीले जानेबुझेको र अभ्यासमा रहेका कुराअनुरूप काम गरिरहेका छौं। सरकारको कामबाट हामी सन्तुष्ट छौं सन्त चेपाङ प्रदेशसभा सदस्य, नेपाली कांग्रेस प्रदेश ३ अरू प्रदेशभन्दा अगाडि छ। केन्द्रीय राजधानी पनि यहीं छ। हामी अरू प्रदेशभन्दा समृद्ध छौं। यो प्रदेशको कानुन बनाउन र विकास निर्माण गर्न केही बाधा देखिएका छन्। संविधानमा हाम्रो प्रदेशलाई माथिबाटै नियन्त्रण गर्ने प्रावधान पनि रहेछन्। संविधानले स्थानीय तहलाई बढी अधिकार दिएको छ, तर हामी अब अलमलिनु हुँदैन। नेपालीको सार्वभौम सत्ता र अखण्डतालाई असर नपर्ने गरी हामीले ऐन, कानुन बनाएर छिटोभन्दा छिटो समृद्धिको दिशामा अघि बढ्नुपर्छ। हामी संसद्मा राम्रो कामका लागि सधैं सत्तापक्षलाई सहयोग गर्छौं। कांग्रेसले प्रतिपक्षमा रहँदै गर्दा रचनात्मक कामलाई सहयोग र सरकारका नीति तथा कार्यक्रम हेरेर समर्थन र विरोध गर्छ। तर अहिलेसम्म सरकारले गरेको कामबाट हामी सन्तुष्ट छौं। प्रदेश ३ मा २१ जना कांग्रेसका सांसद छौं। हामी सधैं सरकारको कामलाई निगरानी गरिरहेका हुन्छौं। प्रहरीलाई पुनर्संरचनामा जान समस्या छैन विकासराज खनाल प्रहरी उपरीक्षक, जिल्ला प्रहरी कार्यालय मकवानपुर संघीयता कार्यान्वयनमा जाँदा तीन तहका सरकारसँग प्रहरीले काम गरिरहेको छ, तर प्रहरीलाई काम गर्न समस्या भएको छैन। शान्तिसुरक्षा र अपराध नियन्त्रण गर्ने काम प्रहरी ऐन २०१२ र प्रहरी नियमावलीअनुसार गरिरहेका छौं। संविधानअनुसार प्रादेशिक ऐन आउने भनिए पनि आइसकेको छैन। हामी चेन अफ कमान्डअनुसार काम गर्ने भएकाले काम गर्न समस्या छैन। प्रादेशिक ऐन आएपछि भएका केही दुविधा पनि कम हुनेछन्। प्रहरीलाई पुनर्संरचनामा जान केही समस्या छैन। सुरक्षा मजबुत बनाउने गरी हामी काम गरिरहेका छौं। प्रस्तुति : कृष्ण सारु मगरज्ञानेन्द्र खड्का"
'पाँच वर्षमा स्पष्ट देखिने गरी देशको मुहार फेरिनेछ',"काठमाडौं : प्रधानमन्त्री केपी शर्मा ओलीले पाँच वर्षमा मुलुकको मुहार फेरिने बताएका छन्। कर्णाली प्रदेशको रारामा सुरु भएको रारा महोत्सव उद्घाटनमा त्यहाँ पुगेका प्रधानमन्त्री ओलीले देशवासीका नाममा सम्बोधन गर्दै पाँच वर्षमा मुलुकको मुहार फेरिने बताएका हुन्। 'म तपाईँहरूलाई आत्मविश्वासका साथ भन्न चाहन्छु पाँच वर्षपछि नयाँ निर्वाचनमा तपाईँहरूका अगाडि आइपुग्दा हाम्रा काम र उपलव्धिहरूले तपाईँहरूलाई आफ्नो अमूल्य मत सही ठाउँमा परेको रहेछ भन्ने विश्वास दिलाउनेछन्', प्रधानमन्त्रीले भने, 'पाँच वर्ष भित्रैमा देशको मुहार स्पष्ट अनुभूत हुनेगरी बदलिने छ, सकारात्मक दिशामा ।' पढ्नुस् पूर्ण पाठ आदरणीय दिदी बहिनी तथा दाजुभाइहरू ! १ नयाँ वर्ष २०७५ को शुभारम्भमा म यहाँहरू सबैमा हार्दिक शुभकामना व्यक्त गर्दछु। २ नयाँ वर्षको पहिलो विहानी प्रकृतिको यस अनुपम सिर्जना राराको आँगनमा उभिएर यहाँहरूलाई संवोधन गर्न पाउँदा निकैखुशी लागेको छ। रारा आफैमा प्रतीक हो हाम्रो प्राकृतिक सौन्दर्य र वैभवको, हाम्रो संभावना र भविष्यको। अपरिमित प्राकृतिक र सांस्कृतिक सम्पदा, अनेकौं सामाजिक र जैविक विविधता र जीवन्त एवं स्वाभिमानी जनता समृद्धिका लागि आवश्यक सबै कुरा हामीसँग छन्। तर अर्को पृथक परिदृष्य पनि मेरा आँखामा नाचिरहेको छ नानीहरूका लागि गतिला विद्यालय र त्यहाँसम्म पुग्न भरपर्दा बाटा र पुल छैनन्। सुत्केरी व्यथाले च्यापेका आमाहरूलाई बचाउन हामीसँग पर्याप्त मानवीय र भौतिक संशाधन छैनन्। कर्णाली लगायत नदी अविरल बगिरहेका छन् तर गाउँ बस्ती अँध्यारै र खेतबारी बाँझै छन्। अनि गर्भभित्र अपार संभावना बोकेर पनि मानव सूचकाङ्कको पुच्छारमा रहेको यो कर्णाली प्रदेश ठूलो सामाजिक आर्थिक रुपान्तरणको पर्खाइमा छ। ३ नयाँ वर्षको आरम्भ कर्णाली प्रदेशबाट हुनुको एउटा अर्थ, हामी आज कहाँ उभिएका छौं, हाम्रो यात्रा कुन होर हाम्रो गन्तव्य कहाँ हो भन्ने संकल्पलाई स्पष्ट पार्न पनि हो। समृद्ध नेपाल र सुखी नेपाली को हाम्रो संकल्पलाई कर्णालीसँगै सिङ्गो नेपालको समृद्धिले मात्रै सार्थक तुल्याउन सक्छ। ४ दोस्रो कार्यकाल प्रधानमन्त्रीका रुपमा यहाँहरू समक्ष उभिन पाउँदा म असाध्यै गौरवान्वित छु। जिम्मेवारीवोधले उत्तिकै गंभीर पनि भएको छु। तेह्रथुम जिल्लाको एउटा निम्नमध्यम परिवारमा जन्मेर जीवनका अनेकौं मोड पार गरेर यस बिन्दुसम्म आइपुगेको आफ्नो जीवनयात्रालाई मैले परिवर्तनका संवाहक जनताकोअदम्य इच्छाशक्तिको परिणाम ठानेकोछु। एउटा सामान्य नागरिकलाई मुलुकको कार्यकारी प्रमुख बनाउन सक्ने लोकतान्त्रिक प्रणालीको सामर्थ्यका रुपमा मानेको छु। यसलाई मैले जस्तासुकै प्रतिकूलताको सामना गरेर आफ्नो स्वाभिमान र स्वाधीनता कायम राख्न सफल हाम्रो राष्ट्रको विवेकपूर्ण फैसलाको रुपमा बुझेको छु। यसैले म, सार्वभौमसत्ता सम्पन्न नेपाली जनता, सधै स्वतन्त्र नेपाल राष्ट्रको माटो एवं लोकतन्त्रप्रति आफ्नो उच्च सम्मान र अविचलित प्रतिवद्धता पुनः प्रकट गर्न चाहन्छु। आदरणीय अग्रजहरू र प्रातःस्मरणीय शहीदहरूप्रति उच्च सम्मान व्यक्त गर्दछु। आदरणीय जनसमुदाय ! ५ अन्यौल र अनिश्चयका बीचमा, हिंसा र अस्थिरताका प्रयासलाई छिचोल्दै गत मङ्सिरमा सम्पन्न निर्वाचनमा यहाँहरूले हाम्रो पार्टी र वामपन्थीलोकतान्त्रिक चुनावी तालमेलका पक्षमा अपूर्व विश्वास प्रकट गर्नुभएको छ। यस विश्वासलाई मैले हाम्रो आगामी यात्राको मार्गदर्शन र अग्रगतिका लागि उर्जाको रुपमा लिएको छु। यसका लागि म सम्पूर्ण मतदाताहरूप्रति आभार प्रकट गर्दछु। मलाई प्रधानमन्त्रीका रुपमा प्रस्तावित गर्ने हाम्रो पार्टी नेकपा (एमाले) र नेकपा (माओवादी केन्द्र), विश्वासको मत दिने सबै दल र सांसदहरू तथा वधाइ एवं शुभकामना व्यक्त गर्ने स्वदेशीविदेशी मित्रहरूप्रति धन्यवाद ज्ञापन गर्दछु। ६ गतः निर्वाचनमा कतै कठ्याङ्ग्रिँदो चिसो सहँदैत कतै हिंसाको सामना गर्दै, कतै काखमा नानीहरू च्याप्दै त कतै लौरो टेक्दै, अनि कतै स्ट्रेचरमा बोकिँदै त कतै आफन्तको वियोगलाई समेत आफूभित्रै दबाउँदै यहाँहरूले गर्नुभएको मतदान अहिले पनि मेरो आँखामा जीवन्त छ। यसरी तपाईँहरूले मतपेटिकामा खसाउनु भएको मतपत्र सामान्य कागज मात्र थिएन, त्यो निर्वाचन नयाँ युगको प्रवेशद्वार थियोर तपाईँहरूले खसाउनु भएको मत त्यही प्रवेशद्वारको ताला खोल्ने साँचो थियो। यस्तो युग, जहाँ स्वाधीन देशका सार्वभौम नागरिकबीच कुनै विभेद र असमानता हुनेछैन। यस्तो युग, जहाँसामाजिक न्याय र लोकतन्त्र हुनेछ। यस्तो युग, जहाँ सबैलाई बराबरी सम्मान र सुरक्षा, बराबरी अधिकार र अवसर प्राप्त हुनेछ। यस्तो युग, जहाँ सुशासन र समृद्धि हुनेछ। यस्तो युग, जहाँ जनताको जीवन सुखी र राष्ट्रको अवस्था समृद्ध हुनेछ। निर्वाचन मार्फत् प्रकट जनचाहनालाई शीरमा राख्दै म सङ्कल्प गर्दछु यहाँहरूका अपेक्षालाई कुनैपनि हालतमा विफल हुन दिइनेछैन। ७ २०७४ साल, उथलपुथल र घटनापूर्ण सालको रुपमा रह्यो। २०७४ साल महत्वपूर्ण राजनीतिक उपलव्धिको साल रह्यो। ०७४ सालमै राजनीतिक संक्रमणकालको अन्त्य भयो र जनपक्षीय, लोकतान्त्रिक, देशभक्त, अग्रगामी तथा विकासप्रेमी सरकार मुलुकले पायो। तीनै तहको निर्वाचन सम्पन्न भएसँगै संविधान सफल कार्यान्वयनको बाटोमा अघि बढ्यो। देशमा स्थायित्वको नयाँ चरण आरम्भ भयो। यसरी निर्वाचन हुन नदिने, संविधान कार्यान्वयनमा व्यवधान खडा गर्ने र मुलुकमा अन्त्यहीन अस्थिरता सिर्जना गर्ने दुस्प्रयास विफल भएका छन्। निर्वाचनको सफलतासँगै हाम्रो देश नेपाल, लोकतान्त्रिक अभ्यासमा नयाँ मानक स्थापित गर्न सफल भएको छ। इतिहासले हामीलाई आर्थिक विकास र समृद्धिका लागि अभूतपूर्व अवसर प्रदान गरेकोछ। हाम्रा अगाडि समस्या थिए, समाधान गर्नुपर्ने दायित्व थियो। अहिले जनताले तिनै समस्या सम्बोधन गर्ने अख्तियारी हामीलाई दिएका छन्। विगतमा जनताको चाहना र संसदको अंक गणितको वीचमा रहेको खाडल यसपटक पुरिएको छ। समृद्धिको आधारशीला खडा गर्ने यस युगीन दायित्व सुम्पनु हुने यहाँहरू प्रति पुनः एकचोटी कृतज्ञता जाहेर गर्दछु। आदरणीय दाजुभाइ दिदीबहिनीहरू ! ८ केनेपाल बन्छ? के यो सरकारले हाम्रा सपना पूरा गर्छ भन्ने प्रश्नहरूमा मैले पटकपटक भन्दैआएको छु नेपाल बन्छ, बनाउनैपर्छ। हो, हरेक चिजको आयुर अबधिको सीमा हुन्छ। मान्छेको ज्ञान र सामथ्र्यको पनि सीमा हुन्छ। तर इमानको कुनै सीमा हुन्न, निष्ठाको कुनै निर्धारित आयु छैन। इमान र निष्ठाका साथ काम गर्न कसैलाई कुनै अतिरिक्त प्रशिक्षणको पनि खाँचो पर्दैन। ९ झण्डै तीन वर्ष अघि प्रधानमन्त्रीका रुपमा व्यवस्थापिकासंसदलाई अन्तिम संवोधन गरिरहँदा मैले भनेको थिएँ यो समयको अन्त्य होइन, प्रक्रिया चालु छ र हामी यहीँ छौं ! त्यतिबेला हामीले रोपेका विरुवा हुर्काउने, देखेका सपनालाई मूर्त रुप दिने र परिकल्पनालाई व्यवहारमा लागूगर्ने समय पुनः हाम्रा सामु आएकोछ। हामी एकतावद्ध भएका छौं। जनताको भरपर्दो साथ छ। स्थानीय, प्रदेश र सङ्घीय तहसम्मै जनताको विश्वास प्राप्त प्रतिनिधिहरू नयाँ उर्जाका साथ काम गर्न तत्पर हुनुहुन्छ। नेपाललाई सहयोग गर्न चाहने अन्तर्राष्ट्रिय मित्रहरू पर्खाइमा छन्। हामी, बिना कुनैबहाना र विलम्ब तीव्र बेगमा अगाडि बढ्नेछौं। १० राष्ट्र निर्माणका लागि बलियो आत्मविश्वास चाहिन्छ। भविष्य उज्ज्वल छ भन्ने दृढ विश्वास बिना, आफ्नो देश आफै बनाउन सक्छौं भन्ने उच्च मनोबल बिना र जस्ता सुकै अवरोधका पहाड पनि नाघ्न सकिन्छ भन्नेअदम्य साहस बिना राष्ट्रले सफलता हासिल गर्न सक्दैन। मनोवैज्ञानिक रुपमै कमजोर बनेको राष्ट्रले चुनौती सामना गर्न सक्दैन। हामी भित्रै लघुताभाष हुर्काउने, आफ्नै सामथ्र्यप्रति अविश्वास जगाइदिने र भविष्यप्रति निराशा पैदा गर्ने प्रयासहरू यदाकदा हुनेगरेका छन्। तसर्थ, हाम्रो सर्वोपरि प्रयास राष्ट्रमा भरपर्दो आत्मविश्वास जगाउने कुरामा केन्द्रित हुनेछ। ११ नेपाल संसारकै प्राचीनतम राष्ट्रमध्ये एक हो। हाम्रै भूमिमा जन्मेका गौतम वुद्धले हजारौं वर्ष पहिले नै विश्वमा शान्ति, करुणा र अहिंसाको शाश्वत सन्देश छरेका थिए। सयौं वर्ष अगाडि नै सभ्यता, संस्कृति र कलामा नेपालको प्रसिद्धि फैलिइसकेको थियो। काठमाडौं उपत्यका भारत र चीनबीचको व्यापारिक केन्द्र र सांस्कृतिक सेतु थियो। विश्वव्यापी औपनिवेशिक साम्राज्यका बीच पनि नेपाल सधैभरि स्वतन्त्र रहेको थियो। विगतमा हामीले गरेका संघर्ष एवं प्राप्त गरेका राजनीतिक उपलव्धिले पनि विश्वकै ध्यान आकर्षित गरेको छ। यस्तो गौरवपूर्ण इतिहास बोकेको राष्ट्र कसरी पछाडि परिरहन मिल्छ ? १२ नेपालकोभविष्य सुदृढ र उज्वल छ। नेपाललाई पछाडि पार्ने सामन्तवाद अब इतिहास भइसकेकोछ। पराधीन बनाउनेसोचहरू कमजोर भएका छन्। विभाजित गर्ने शक्तिहरू किनारा लागेका छन्। राजनीतिलाई सत्तारोहण र जिम्मेवारीलाई निजी या सङ्कीर्ण समूहगत स्वार्थपूर्तिको भर्याङ ठान्ने चिन्तन पराजित भएको छ। अब विकास या समृद्धिको विषय कुनै अमूर्त वैचारिक मन्थन या सुदूर भविष्यको काल्पनिक कथा रहेन। किनभने युग बदलिएको छ, तदनुरुप हाम्रो जिम्मेवारी पनि बदलिएकोछ। निरङ्कुशतन्त्र र अधिनायकवाद विरुद्ध अब्बल साबित हाम्रा पौरखहरू अब गरिबी, वेरोजगारी, पछ्यौटेपन, विभेद र अविकासका विरुद्ध केन्द्रित हुनेछन्। आदरणीय दाजुभाइ दिदीबैनीहरू ! १३ सार्वभौमसत्ता, भौगोलिक अखण्डता, स्वाधीनता, राष्ट्रिय हित र स्वाभिमानको रक्षा एवं सम्बर्धन सरकारको सर्वोपरी कर्तव्य हुने छ। राष्ट्रिय हितलाई केन्द्रबिन्दुमा राखेर हाम्रा छिमेकीहरू, सबै मित्र राष्ट्रहरू र अन्तर्राष्ट्रिय समुदायसँग घनिष्ट सम्बन्ध विकास गरिनेछ। सार्वभौमिक समानता, अहस्तक्षेप र पारस्परिक हित, आपसी सम्मान र विश्वास हाम्रो अन्तर्राष्ट्रिय सम्बन्धको आधार हुने छ। देशप्रेम र न्यायोचित राष्ट्रिय हितलाई खोक्रो राष्ट्रवाद ठान्ने हिनग्रन्थी कसैले पाल्न हुँदैन भन्ने म ठान्दछु। राष्ट्रहरू बीचको सम्बन्धलाई आकार, जनसङ्ख्या र अर्थतन्त्र सानो या ठूलो हुने कुराले होइन, सार्वभौम समानताको विषयले तय गर्छ। सरकारले राष्ट्रियतालाई सुदृढ गर्दै अन्तर्राष्ट्रिय क्षेत्रमा नेपालको प्रतिष्ठा, स्वाभिमान र पहिचानलाई उँचो बनाउनेछ। १४ लोकतन्त्र, शासन प्रणालीको मात्रै नाम होइन। लोकतन्त्र प्राप्तिका लागि अनेकौं दशक बलिदानी आन्दोलनमा होमिएका हाम्रा लागि लोकतन्त्र जीवनपद्धति हो, जीवन मूल्य समेत हो। पाँच दशकभन्दा बढी लोकतन्त्र प्राप्तिको आन्दोलनमा खर्चेको आफ्नो उर्जाशील समय र डेढ दशकको मेरो कारावास म यहाँ चर्चा गर्न चाहन्न। तर दुनियाँमा लोकतन्त्रका मूल्य मान्यता स्थापित नहुँदै हाम्रा पुर्खाले अंगिकार गरेको आफ्ना प्रतिनिधि छान्ने र उनीहरूमार्फत शासनसत्ता सञ्चालन गर्ने अद्वितिय विधिको भने यहाँ स्मरण गर्न चाहन्छु। लोकतन्त्र हामी नेपालीका लागि कसैले सापटीमा दिएको विधि नभएर जीवनपद्दति नै रहेको प्रसंगमा मैले अक्सर शाक्य गणतन्त्र र लिगलिगकोटको दौडबाट राजा छान्ने उदाहरण दिने गरेको छु। पहलकदमी र प्रतिस्पर्धामा श्रेष्ठता हासिल गर्नेलाई नेता छान्ने सांगठनिक विधि म अध्यक्ष रहेको पार्टीले सैद्धान्तिक र व्यवहारिक दुबै हिसावले अपनाउँदै आएको जगजाहेरै छ। १५ यस सरकारका कामहरू लोकतन्त्र मानव अधिकार र खुल्ला समाजको अवधारणाबाट निर्देशित हुने छन्। सरकारका कार्यक्रमहरू, सङ्घीय लोकतान्त्रिक गणतन्त्रलाई जरैसम्म सुदृढ गर्ने दिशामा परिलक्षित हुनेछन। प्रदेश र स्थानीय तहहरूलाई सक्षम, सुदुढ र आत्मनिर्भर बनाउन विशेष भूमिका खेलिनेछ। सहकारिता, समन्वय र एकताको आधारमा सङ्घ, प्रदेश र स्थानीय तहको सर्वाङ्गीण विकास गरिनेछ। राज्यका नीति निर्माणमा जनताको भूमिका अझ प्रभावकारी होस्, कानुनी हिसाबले मात्र होइन, राज्य यथार्थमै जनताप्रति उत्तरदायी, जनताबाट सञ्चालित र जनताको सेवामा समर्पित होस् भन्ने कुरा सुनिश्चित गरिनेछ। १६ मैले पटकपटक भन्दै आएको छु हामीले चाहेको लोकतन्त्र, दल खोल्ने, चुनावमा भाग लिने र बोल्नेलेख्ने अधिकार भएको लोकतन्त्र मात्रै हैन, कम्प्रिहेन्सीभ (समग्र) लोकतन्त्र हो। आर्थिक अधिकार र सामाजिक न्याय बिनाको लोकतन्त्र, औपचारिक र अधुरो हुन्छ। तसर्थ संविधानले प्रत्याभूत गरेका सामाजिक न्यायका प्रवन्धहरूको कार्यान्वयनका लागि निर्धारित समयभित्रै आवश्यक कानुनी, संरचनागत र साधन स्रोतको व्यवस्था गर्नुपर्छ र गरिनेछ। धनी र गरिब बीच रहेको खाडल बढाउँदै जाने होइन, घटाउनुपर्छ। तसर्थ, समन्यायिक विकासलाई मार्गदर्शक नीतिका रुपमा अवलम्बन गरिने छ। हाम्रो संविधानले निर्देश गरेकोसमाजवाद उन्मुख राज्य निर्माणका लागि सामाजिक उत्पीडन र आर्थिक शोषणका कारण समाप्त पार्ने दिशातर्फ हाम्रा कार्यक्रमहरू परिलक्षित हुनेछन्। निरपेक्ष गरिबी, निरक्षरता, आधारभूत स्वास्थ्य सेवा यातायातविद्युतखानेपानी जस्ता न्यूनतम सुविधाबाट बञ्चित रहनु पर्ने वाध्यता र पूर्ण बेरोजगारी अब हाम्रा कामका मुख्य निशाना हुनेछन्। निश्चित समयावधिभित्र सबै नागरिकलाई यस्तो अवस्थाबाट मुक्त गर्न सशक्त राष्ट्रिय अभियान सञ्चालन गरिने छ। सबै बालबालिकालाई शिक्षाको अधिकार सुनिश्चित गर्न आजैबाट हामी सबैले सहजकर्ताको भूमिकामा विद्यार्थी भर्ना अभियान सुरु गर्नुपर्छ। १७ बहुजातीय, बहुभाषिक, बहुसांस्कृतिक र बहुधार्मिक सामाजिक बनोट हाम्रो विशेषता मात्रै होइन, सामाजिक सम्पदा समेत हो। विविधता, बहुलता, सामाजिक सद्भाव र सांस्कृतिक सहचार्य हाम्रो समाजको विशेष पहिचान हो। यसैमाथि अडेको छ हाम्रो बलियो राष्ट्रिय एकता। तर यसलाई खल्बल्याउने, गरिबी, बेरोजगारी र अविकास जस्ता मुख्य मुद्दाबाट ध्यान बर्गेल्ने र त्यस अप्रिय परिस्थितिलाई दुरुपयोग गर्दै सामुदायिक सद्भावका ठाउँमा अविश्वास, सामाजिक द्वेष र घृणा फैलाउने प्रयास पनि यदाकदा देखा पर्ने गरेका छन्। यस्तो कुरा नेपाल र नेपालीलाई स्वीकार्य हुने छैन। सामाजिक सद्भावमाथि आधारित बलियो राष्ट्रिय एकता निर्माण गर्न र शान्ति सुव्यवस्था कायम गर्नका लागि सरकार दृढ सङ्कल्पित रुपमा प्रस्तुत हुनेछ। १८ निर्भयतापूर्वक बाँच्न र पेशा व्यवसाय गर्न पाउनु नागरिकको संविधानप्रदत्त मौलिक हक हो। जनतामा निहित सार्वभौमसत्ता प्रत्याभूत भएको, संविधानले सबैखाले अधिकार संस्थागत गरिसकेकोर आफूले चाहेको परिवर्तन जनताको अभिमत कानुनी र शान्तिपूर्ण बाटोबाट प्राप्त गर्न सकिनेस्पष्ट व्यवस्था हुँदा हुँदै पनि हिंसाको पैरवी गर्नु, आफ्ना आपराधिक या स्वार्थप्रेरित गतिविधिलाई राजनीतिक आवरण दिनुर जनताको जीवनलाई त्रसित पार्ने एवं मुलुकको व्यवसायिक वातावरणलाई दुष्प्रभावित पार्ने कार्य अब स्वीकार्य हुन सक्दैन। १९ भ्रष्टाचारले समाजलाई बर्बाद बनाउँछ। वर्तमान सरकार भ्रष्टाचारविरुद्ध निर्मम र सम्झौताहीन ढङ्गले प्रस्तुत हुनेछ। यसका लागि आवश्यक कानुनी र संरचनागत सुधार गरिनेछ। कुनै बहानाबाजी स्वीकार्य हुनेछैन। कतैबाट पनि भ्रष्टहरूलाई संरक्षण गर्न दिइने छैन। भ्रष्टाचार कुनै परियोजना, सार्वजनिक खरिद प्रक्रिया या सेवाग्राहीसँग लिइने रकमको अपचलन मात्रै होइन। त्यसरी भएको आर्थिक क्षति त कुनै हिसाबले पूर्ति पनि हुन सक्ला। तर भ्रष्टाचारले सिर्जना गर्ने सामाजिक मूल्यहरूको क्षयीकरण, लोकतन्त्रप्रति अविश्वास र व्यक्ति एवं संस्थाको नैतिक चरित्रमा ल्याउने स्खलनको भने कुनै क्षतिपूर्ति संभव छैन। २० अबको हाम्रो सर्वोपरि राष्ट्रिय अभिभारा, सङ्कल्प र कामको केन्द्रबिन्दु आर्थिक समृद्धि हो। विगतका गुमाइएका मूल्यवान समयको समेत शोधभर्ना गर्न आर्थिक विकासको गतिलाई असाधारण तीव्रता दिइनेछ। हामीले सन् २०२२ सम्ममा नेपाललाई अति अल्पविकसित अवस्थाबाट स्तरोन्नत गर्नुछ र सन् २०३० सम्ममा दिगो विकास लक्ष्यका १७ लक्ष्य तथा १६९ सहायक लक्ष्यका प्रतिवद्धतालाई पूरा गर्नु छ। कतिपयलाई यो उद्घोष महत्वाकाङ्क्षी लाग्न सक्छ। तर उच्च आकाङ्क्षा नलिइकन, त्यसका लागि जोखिम नमोलिकन र त्यस निम्ति नयाँ नीति, संरचना र शैलीको अबलम्बन नगरीकन कुनै पनि राष्ट्रले फड्को मार्न सक्दैन। यसलाई हामीले समृद्ध नेपाल र सुखी नेपाली को नारामा अभिव्यक्त गरेका छौं। सरकार विकासका गतिलाई योजनावद्ध ढंगलेअघि बढाउन प्रतिवद्ध छ। त्यसका निम्ति देश भित्रको प्राकृतिक र मानव श्रोत, पूँजी र सीप परिचालन गर्न सबै सामथ्र्यका साथ सरकार केन्द्रीत हुनेछ। राष्ट्रिय अर्थतन्त्रको महत्वपूर्ण अङ्गका रुपमा निजी क्षेत्रलाई सहभागी बनाउँदै लगानीमैत्री वातावरण, अनुकूल श्रम सम्बन्ध र लगानी तथा मुनाफाको सुरक्षाको प्रत्याभूति गरिनेछ। अबका सहकारीहरूले उत्पादनको ढाँचा र उत्पादन सम्बन्धको परिवर्तन र आधुनिकिकरणको वाहकको भूमिका खेल्नु पर्नेछ। तसर्थ, सहकारीहरू समाजवादउन्मुख अर्थतन्त्रका महत्वपूर्ण आधार हुनेछन्। सार्वजनिकनिजीसाझेदारीलाई महत्वका साथ अघि बढाइनेछ। यस प्रसंगमा हामी एक्लैकाफी छौं भन्दैनौं, छिमेकी तथा अन्तर्राष्ट्रिय मित्रहरू, वैदेशिक लगानीकर्ताहरू तथा वित्तिय संस्थाहरूसँग हातेमालो गरिने छ। त्यसैलेम यहींबाट आह्वान गर्दछु, स्वदेशी तथा विदेशी लगानीकर्ताहरू ढुक्कसँग लगानी गर्नुहोस्। पारदर्शी कर, श्रमिकहरूको हित र वातावरणीय पक्षप्रति संवेदनशील हुँदै समृद्ध नेपाल निर्माणको महाअभियानमा योगदानका लागि सरिक बन्नुहोस्। तपाईको लगानी र मुनाफाको सुरक्षाप्रति सरकार सजग छ, अनावश्यक कानुनी र प्रशासनिक झण्झट अब तपाईँहरूले सामना गर्नु पर्ने छैन। कुनै अतिरिक्त सेवा सुविधा र कमिशन दिन नसकेका कारण लगानीको अवसर प्राप्त नहुने या लगानी फिर्ता लैजाने जस्ता विगतका वाध्यता सामना गर्नु पर्ने छैन। आन्तरिक र बाह्य लगानीमा सन्तुलनको नीति सहित लगानीको सुरक्षा, लगानी मैत्री वातावरण निर्माण तथा मुनाफाको व्यवस्थापन लगायतमा प्रचलित व्यवस्थाहरूलाई सहज र छरितो बनाइनेछ। औद्योगिक विकासका लागि आवस्यक विशेष आर्थिक क्षेत्र र विशेष औद्योगिक क्षेत्र निर्माणमा हाम्रोजोड रहनेछ। २१ कतिपयलाई लाग्छ उपरोक्त लक्ष्य हासिल गर्न हामीसँग साधनस्रोतको अभाव छ। मैले भन्दै आएकोछु पैसा भएर, धन भएर कसैलेविकास गरेको हैन। विकास गरेर मात्र देशहरू धनी भएका छन्। यति उर्बर जमिन र यति विघ्न जैविक विविधता भएको मुलुक, माटोमुनि खनिज र माटोमाथि जीवन र जडिबुटीले भरिएको देश, जलस्रोत र नवीकरणीय उर्जाका दृष्टिले अपार संभावना भएकोराष्ट्र, सांस्कृतिक वैभवयुक्त हाम्रोमातृभूमि विकास नहुनुपर्ने कारण छैन। स्रोतकोअभाव छ भन्नेहरूलाई तथ्य आफैंले जवाफ दिइरहेको छ भन्नेम ठान्दछु। १६ वर्षदेखि ५९ वर्षसम्मको क्रियाशील श्रमशक्तिको बाहुल्य भएका हामी संसाधन विहीन हुन सक्छौं र? हो, आजसम्म व्यवस्थापकीय मामिलामा समस्या छन्। दृष्टिकोणमा कमजोरी छन्। आत्मविश्वासमा कमी छ। अलिकति बेथिति छ। तर यी कुनैपनि समस्या असाध्य छैनन्। विधिको शासन अब कडाइका साथ लागु हुन्छ। लोकतन्त्रको आवरणमा हुने अराजकता र साहेबकोछायाँमा लुकेर शासन सत्तामा हैकम जमाउन खोज्ने नक्कली शासकहरूको रजगज अन्त्य हुन्छ। अब लाइनमा उभिने हरेक व्यक्तिले मेरो पालो पक्कैआउँछ भन्ने विश्वास जगाउने गरी यो सरकारले लोकतान्त्रिक प्रणालीप्रति जनताको विश्वास जगाउन हदैसम्मको प्रयास गर्छ। नियन्त्रण तथा सन्तुलनका मान्यताहरूलाई मूर्त रुप दिन शक्ति पृथकीकरणको सिद्धान्त, स्वतन्त्र न्यायपालिका, कानुनी राज र कानुनका नजरमा सबै बराबर छन् भन्ने मान्यता स्थापित गरिनेछ। मर्यादित संस्था र निकायहरूमा देखिएको विचलन र मर्यादामा आएको न्यूनता एवं इमानमा जनताले औला ठड्याउने स्थिति उपयुक्त हैन। यस्ता संस्थाहरूको गरिमा अभिवृद्धिमा सरकारले ध्यान दिन्छ। २२ आर्थिक रुपमा परनिर्भर हुनु पर्दा कसरी राष्ट्रिय स्वाभीमानमा आँच पुग्दो रहेछ र राष्ट्रियता नै जोखिममा पर्दो रहेछ भन्ने पाठ इतिहासले हामीलाई कहिल्यै नबिर्सने सिकाएको छ। त्यसैले योजनावद्ध आर्थिक विकास, पारस्परिक अन्तरनिर्भरता र व्यापारको विविधीकरण मार्फत् मुलुकलाई आर्थिक रुपले आत्मनिर्भर बनाउन सरकार केन्द्रित हुने छ। सामन्ती शोषणका सबै अवशेषको अन्त्य, उत्पादक शक्ति, उत्पादकत्व एवं उत्पादनमा वृद्धि, सामाजिक न्याय एवं न्यायोचित वितरणसहितको आर्थिक समृद्धि, गरिबी, बेरोजगारी, असमानता एवं परनिर्भरताको अन्त्य र समाजवाद उन्मुख राष्ट्रिय औद्योगिक आर्थिक क्रान्तिका नीतिले हामीलाई मार्गदर्शन गर्ने छन्। सारमा, राष्ट्रियता, लोकतन्त्र, सामाजिक न्याय, समानता, सामाजिक सद्भाव तथा राष्ट्रिय एकता, शान्ति तथा स्थायित्व, र विकास तथा समृद्धिलाई हामीले आफ्नो कामको पाँच आधारका रुपमा अपनाउनुपर्छ। २३ दुई तिहाइ जनताको जीवन ज्युँने आधारको रुपमा रहेको कृषि अझै पनि निर्वाहमुखी, अव्यवसायिक, परम्परागत तथा अनुत्पादक रहनुलाई मैले ठूलो चुनौतीका रुपमा लिएको छु। यसै त टुक्रिएको जमिन, आधुनिकीकरण एवं उत्पादन र उत्पादकत्वको बृद्धिमा समस्याको रुपमा छँदैछ, त्यसमाथि बजार प्रबन्धमा समस्या, उर्बर जमिनको अतिक्रमण र जलवायु परिवर्तन आदिका प्रभावले कृषि क्षेत्रको सङ्कट बढाइदिएको छ। कृषि प्रधान देशबाट, कृषि सवल देशमा परिवर्तन गर्ने, कृषिमा निर्भर दुई तिहाइ जनसंख्यालाई पाँच वर्षभित्र २५ प्रतिशतमा सिमित गर्ने, कृषि उत्पादकत्व ५ वर्ष भित्र ४ गुण बृद्धि गर्ने, राष्ट्रिय अर्थतन्त्रमा रहेको कृषिको हालको योगदान एक तिहाईबाट झारेर २० देखि २५ प्रतिशतमा सीमित गर्ने गरी हाम्रा कामहरू अघि बढाइनेछ। कृषिको आधुनिकीकरण र व्यवसायीकरण गर्दै कृषिलाई सम्मानित पेशा र किसानहरूलाई सम्मानित नागरिकका रुपमा अगाडि बढाउने कार्यक्रमहरू सरकारको नीति तथा कार्यक्रममा विस्तृत रुपमा चर्चा गरिनेछ। यस्तै, आगामी नीति कार्यक्रममा जलस्रोत तथा ऊर्जाको विकास, रेल तथा जलमार्ग सहितको आधुनिक यातायात र पूर्वाधारको विकासको विस्तृत खाका प्रस्तुत गरिनेछ। २४ आज हामी कर्णाली प्रदेशको लागि पर्यटन वर्षको शुभारम्भ केही समय पछि नै गर्दै छौं। पर्यटन उद्योग एउटा प्रदेशको मात्र नभई हाम्रो विकास र समृद्धिको मुख्य आधार पनि हो। पर्यटन प्रवद्र्धनका लागि पूर्वाधार निर्माण, नेपालका पर्यटकीय सम्पदा र गन्तव्यहरूको प्रचारप्रसार, बजार प्रवद्र्धन र पर्यटकीय सम्पदाकोसंरक्षण र सौन्दर्यमा विशेष ध्यान दिइनेछ। २५ शिक्षालाई मुलुकको आर्थिक विकास र समृद्धिसँग आवद्ध गर्दै यसका लागि आवश्यक दक्ष जनशक्ति निर्माण गर्न तथा युवाहरूलाई आत्मनिर्भर तथा प्रतिष्पर्धी क्षमतायुक्त बनाउन पुनर्संरचना गरिने छ। मैले पद बहाल गरेकै क्षण सबैपालिका तहमा एकएक वटा प्राविधिक तथा व्यावसायिक प्रशिक्षण केन्द्रको स्थापना गर्ने निर्णय गरिसकेको छु। हाम्रो शिक्षालाई काम र रोजगारीसँग आवद्ध गर्न प्राविधिक र साधारण शिक्षामा सत्तरीतीसको अनुपातमा व्यवस्थित गर्ने नीति हामीले लिनेछौं। जतिवेला बाँकी दुनियाँ अन्धकारमा थियो, अक्षर हुन्छ भन्ने जान्दैन थियो, त्यतिबेला पनि हाम्रा पुर्खा जीवजन्तु, वनस्पती, प्रकृति, भुगोल र खगोलको अध्ययन गर्थे। कला, संस्कृति र साहित्यको सिर्जना गर्थे। ज्ञानको उत्पादन संग्रह र विस्तार गर्थे। ती ज्ञानी, ती ध्यानी, ती विद्वान ऋषि र मुनिका सन्तान आज निरक्षर र अनपढ हुने, स्कूल जान नपाउने? विद्यालय भन्ने शव्द, भाव र व्यवहारको सिर्जना जहाँ भयो, तिनका सन्तान विद्यालयमा जान नपाउने? अब यो चल्न सक्दैन। म कवि महानन्द सापकोटालाई स्मरण गर्छु विधिकोयदी त्यही विधान छ भने अब त्योविधिकोपनि आयूपुग्यो !"" पुनः एकपटक जोड दिन चाहन्छु अब हाम्रा बालबालिका स्कूल जान्छन्। ऋृषि मुनीका सन्तान अब स्कूल जान्छन्, जान्छन्। अबदेखि कुनैपनि बालबालिका विद्यालयको पहुँचभन्दा बाहिर रहनेर आर्थिक अभावका कारण बीचैमा पढाइ छाड्नुपर्ने वाध्यताको अन्त्य हुन्छ। शिक्षालाई प्रतिष्पर्धी, गुणस्तरीय र जीवनपयोगी एवं समाज उपयोगी बनाइने छ। यस्तोशिक्षा प्राप्त गर्ने व्यक्तिका लागि आफ्नोजीवन सहज र सरल हुने अवस्था सिर्जना गरिनेछ। त्यस्तो व्यक्ति समाजका लागि गुणवान र उपयोगी हुनेछ। त्यसैले त्यस्तो शिक्षा सुलभ र सबैको पहुँच भित्र हुनुपर्छ। शिक्षा, विकासको लागि हो, विकासको लागि कस्ता र कति जनशक्ति चाहिने हो, त्यसको योजनावद्ध मानव श्रोतको प्रवन्ध व्यवस्थित रुपमा गरिनेछ। समयले देशको विकासको लागि माग गरेको जनशक्ति उपलव्ध गराउनु शिक्षाको उद्देश्य हो। निकट भविष्यमा शिक्षासम्बन्धी विस्तृत विवरण र कार्यक्रम तयार गरी सोही बमोजिमकोशिक्षा नीति लागूगरिनेछ। २६ प्रदुषण र दुषित खाद्यका कारण अहिले संक्रामक सरुवा रोगबाट मात्रै हैन, नसर्ने रोगको महामारीबाट समेत हाम्रा जनता पीडित छन्। उनीहरूको स्वास्थ्यका बारेमा चासो राख्नु राज्यको दायित्व हो। स्वास्थ्य भनेको अस्पताल र ट्याव्लेट मात्रै हैन, स्वच्छ हावापानी, स्वच्छ वाताबरण, स्वच्छ खानपान, उचित आनिवानी र दिनचर्या पनि हो। एकचोटी सोचौं हिऊँ पग्लिएर हामीकहाँ ओखतीकोजरा पखाल्दैपानी बग्छ। औषधि पखाल्दै पखाल्दै बगेको पानी खनिजसँग मिसिंदै मिनरल पानी हुँदै आउँछ। हाम्रोहावा र पानी यसरी औषधीय छन। जहाँको खानेकुरा स्वस्थकर र पवित्र छ, प्रदुषित छैन, त्यहाँका मानिस आज रोगी? जुन देशमा जडिबुटी छ, ढुंगा सिलाजित हुन्छ, माटो सिम्रिक हुन्छ, जुन देशमा उम्रिने झार यार्सागुम्बा, पाँच औंले, संजिवनी हुन्छ, त्यस देशमा औषधीकोअभावमा मान्छे मर्ने? यो कसरी हुन्छ ? अब यो स्थितिको अन्त्य गर्नै पर्छ। तसर्थ, स्वास्थ्यकोसन्दर्भमा नेपाललाई केही वर्षभित्र अर्गानिक नेपाल बनाइने छ। नेपालको हावासहि अर्थमा प्राण वायू नेपालको पानीजीवन जल। हाम्रो नीति उपचार केन्द्रित हैन आरोग्यता केन्द्रित ! मौलिक अधिकारका रुपमा प्रत्याभूत आधारभूत स्वास्थ्यमा लगानी वृद्धि गरिने छ। स्थानीय सरकार र समुदायसँग मिलेर प्रत्येक गाउँपालिका र नगरपालिकामा कम्तिमा यो अधिकारको व्यवहारिक कार्यान्वयन गरिने छ। सबै नागरिकलाई अनिवार्य स्वास्थ्य बिमामा आबद्ध गरिनेछ। गरिबीको रेखामुनि रहेका जनता, बालबालिका र ज्येष्ठ नागरिकलाई निःशुल्क स्वास्थ्य सेवा उपलब्ध गराइनेछ। स्वास्थ्य शिक्षालाई नाफा कमाउनेमाध्यम बनाउन निरुत्साहित गरिनेछ। २७ भूकम्पपीडित, बाढी र पहिरो प्रभावित तथा घरबारविहीनहरूको पीडाका बारेमा म जानकार छु। तसर्थ, उनीहरूको आवासको हक सुनिश्चित गर्दै क्षतिग्रस्त भौतिक संरचना पुनर्निर्माणलाई तीव्रता दिइनेछ। २८ कर्णाली प्रदेशको यो सुन्दर स्थानबाट संबोधन गरिरहँदा प्रथा र प्रचलनका नाममा हुनेगरेका महिलाविरुद्धका केही घटनाहरू स्मरण गरिरहेकोछु। जेसुकै तर्क वा कारणबाट होस्, अब महिलाविरुद्ध हुने सबै किसिमका हिंसा र विभेद प्रभावकारी ढंगले अन्त्य गरिनेछ। बालविवाह, बहुविवाहलाई पूर्णतः निषेध गरिनेछ। जातीय भेदभाव तथा छुवाछूत पूर्ण रुपमा उन्मूलन गरिनेछ। कर्णाली लगायतका दुर्गम प्रदेशका जनतालाई विकासको औसत राष्ट्रिय स्तरसम्म पुर्याउन राज्यबाट विशेष कार्यक्रम लागू गरिनेछ। तराईमधेसमा व्याप्त गरिबी, अभाव र अविकासको समस्यालाई सम्बोधन गरिनेछ। आदरणीय दिदीबैनी तथा दाजुभाइहरू ! २९ हामीलाई थाहा छ समाजमा दृष्टान्त कायम गर्ने माथिबाटै हो। नैतिक स्वच्छता कायम गर्न सरकारले आफैबाट सुरु गर्ने छ। प्रधानमन्त्रीका रुपमा मैले यसको अगुवाइ गर्ने छु। म मेरा सबै मन्त्रीहरू, सांसदहरू र राष्ट्रसेवकहरूलाई आह्वान गर्छु हामीले प्रकृतिको सुन्दर वरदानका रुपमा यो जीवन प्राप्त गरेका छौं। संयोगवश नेपालमा जन्मिन पाएका छौं र यसको राजनीतिक र प्रशासनिक क्षेत्रको नेतृत्वदायी स्थानमा आइपुग्न पाएका छौं। विरलै मान्छेलाई प्राप्त हुने यो अवसरको अधिकतम सदुपयोग गरौं। कुनै महत्वपूर्ण नीति तर्जुमा गरिरहेको बेला या कुनै निर्णय गर्न लागिरहेको बेला हामीले गाउँमा तर्तरी पसिना बगाइरहेका जनताको पीडालाई हेक्का राखौं, विदेशमा कष्टसाध्य परिश्रम गरिरहेका दाजुभाइ दिदीबहिनीहरूको आँखामा झल्किरहेका आशालाई याद गरौं गलत निर्णय गर्न हात काँप्नेछन्। क्षणिक स्वार्थका लागि गरिने भ्रष्टाचार र अनियमितापछि खेप्नुपर्ने कानुनी र नैतिक दण्डका तुलनामा त्यसबाट आर्जित सुखसुविधाहरू क्षणिक हुन्छन् भन्ने कुरालाई सधैभरि मनन गरौं। ३० अनेकौं आरोह अवरोह, सफलता विफलता र एकताविभाजनका शृङ्खला पार गर्दै नेपाली राजनीति आज यस महत्वपूर्ण बिन्दुमा आइपुगेको छ। सामन्ती राज्यप्रणाली, निरंकुश शासन व्यवस्था, द्वन्द्व, अस्थिरता, संक्रमणकाल र भ्रष्टाचार लगायत अनेकौ कारक तत्वहरूले गर्दा मुलुकले आजसम्म विभिन्न पीडा भोग्न वाध्य भयो। अब इतिहासको पाना बदल्ने बेला भएको छ। संयोगवश, नयाँ इतिहास निर्माणको यस ऐतिहासिक बिन्दुको नेतृत्व गर्ने अवसर तपाईँहरूको अपार माया पाएर व्यक्तिगत रुपमा म, हाम्रो सरकार र वामपन्थी गठबन्धनलाई प्राप्त भएको छ। तीव्र रुपमा परिवर्तन भइरहेको विश्व, हाम्रै भूराजनीति र समग्र परिवेशले हामीलाई स्थायित्व र समृद्धिका दिशामा बेगका साथ अगाडि बढ्न आह्वान गरिरहेका छन्। ३१ निर्वाचनमा प्रतिष्पर्धा लोकतान्त्रिक प्रणालीको अपरिहार्य विशेषता हो। यस्तो प्रतिष्पर्धा राज्य सञ्चालनका लागि जनताबाट वैध आदेश प्राप्त गर्नका लागि हो। एकचोटी त्यस्तो जनादेश प्राप्त भएसँगै निर्वाचनकालीन प्रतिष्पर्धाको ठाउँ निर्माणमा सहकार्यले लिन्छ, लिनुपर्छ। निर्वाचनमा प्राप्त बहुमत दम्भ र वर्चस्वका लागि होइन। त्यसरी नै, प्रतिपक्षीको स्थान पनि अन्त्यहीन विरोध, असहयोग या कटुताका लागि होइन। म विनम्रताका साथ मुलुकमा क्रियाशील सबैराजनीतिक दलहरूलाई लोकतन्त्रको संस्थागत विकास, राष्ट्रिय हित र समृद्धिका वृहत्तर विषयहरूमा समझदारीका साथ अगाडि बढ्न आह्वान गर्दछु। आदरणीय दाजुभाइ तथा दिदी बैनीहरू ! म तपाईँहरूलाई आत्मविश्वासका साथ भन्न चाहन्छु पाँच वर्षपछि नयाँ निर्वाचनमा तपाईँहरूका अगाडि आइपुग्दा हाम्रा काम र उपलव्धिहरूले तपाईँहरूलाई आफ्नो अमूल्य मत सही ठाउँमा परेको रहेछ भन्ने विश्वास दिलाउनेछन्। पाँच वर्षभित्रैमा देशको मुहार स्पष्ट अनुभूत हुने गरी बदलिने छ, सकारात्मक दिशामा। यसमा आश्वस्त हुन र नयाँ सरकारका काममा आवश्यक सुझाव, चासोर सहयोग पुर्याउनुहुन अनुरोध गर्दछु। हामी सबै एकतावद्ध भई नेपाललाई विकासको मार्गमा द्रुत गतिले अगाडि बढाउन सकौं, यही चाहना सहित आजैबाट प्रारम्भ भएको विसं २०७५ साल स्वदेश तथा विदेशमा रहेका नेपाली दाजुभाई तथा दिदिबहिनीहरूका लागि सुस्वास्थ र सफलताको वर्ष हुन सकोस्, मेरोहार्दिक शुभकामना धन्यवाद !"
"ईपीजीको बैठक सम्पन्न, नवौं बैठक काठमाडौंमा","नयाँदिल्ली : अन्तिम मस्यौदा प्रतिवेदनमा पुनः छलफल गर्ने र जेठ १८, १९ र २० गते काठमाडौंमा तीन दिने बैठक बस्ने सहमतिसहित नेपालभारत प्रबुद्ध व्यक्ति समूहको आठौं बैठक सम्पन्न भएको छ। नयाँदिल्लीको इन्स्टिच्युट फर डिफेन्स स्टडिज एन्ड एनालाइसिस भवनमा बसेको आठौं बैठकले नवौं बैठकको मिति तय गरेको हो। तीनदिने बैठक बस्न लागेको पहिलो पटक हो। नवौं बैठकलाई सकेसम्म अन्तिम बनाउने प्रयासस्वरूप एक दिन थप गरेको नेपाली पक्षले जानकारी दिएको छ। बिहीबार र शुक्रबार बसेको बैठकमा नेपाली र भारतीय दुवै पक्षले आआफ्ना धारणासहितको मस्यौदा प्रतिवेदन आगामी बैठकमा अन्तिम छलफल गर्ने गरी बुझाएका छन्। हामीले आफ्नोतर्फको धारणासहितको प्रतिवेदनको अन्तिम मस्यौदा भारतीय पक्षलाई बुझाएका छौं। भारतीय पक्षबाट हामीले त्यस्तै मस्यौदा बुझेका छौं। आगामी बैठकमा त्यसमा दुवै तर्फबाट लगभग अन्तिम छलफल हुनेछ, नेपाली पक्षका संयोजक डाभेषबहादुर थापाले भने। नेपाली पक्षले बुझाएको मस्यौदामा पहिलो प्राथमिकता १९५० को शान्ति तथा मैत्रीपूर्ण सन्धिको आगामी स्वरुप रहेको छ। त्यसपछि द्विपक्षीय मुद्दामा अन्य विषय राखिएको छ। सीमादेखि लिएर राष्ट्रिय सुरक्षा, व्यापार तथा पारवहन, जलसंसाधनलगायत मुद्दा नेपाली पक्षले बुझाएको मस्यौदामा परेको छ। सन्धिलाई समयानुकूल परिमार्जन गर्ने, नयाँ रूपमा बनाउने कुरामा सुझाव राख्न दुवै पक्ष सहमत छौं, एउटै प्रतिवेदन बनाउने प्रक्रियाका लागि यो बैठकले बाटो खोलेको छ, थापाले भने। सन्धि पुनरवलोकन, संशोधन वा खारेजीको कुरा अन्तिम बैठकमा मात्र टुंगो लाग्ने उनले स्पष्ट पारे। द्विपक्षीय मुद्दामा लगभग सबै असमान कुराबारे विगतका बैठकमा छलफल भइसकेको छ। अब नयाँ विषयको खोजी होइन, समाधानको खोजी प्रक्रियामा छौं, थापाले स्पष्ट पारे। काठमाडौं फर्किएपछि मस्यौदा अध्ययनका लागि विभिन्न स्टेकहोल्डरसँग छलफल गर्ने उनले बताए। बैठक निकै संवेदनशील मोडमा तर सकारात्मक ढंगले अगाडि बढेको भन्दै थापाले भने, द्विपक्षीय असमान सन्धिसम्झौता तथा मुद्दामा अध्ययन तथा छलफलमा डेढ वर्ष खर्च गरिसक्यौं। अब नयाँ विषयको खोजी होइन, समाधानको खोजीमा अगाडि बढिसकेको उनले बताए। नेपालको तर्फबाट सावैभौमिक समानता र नेपालको समृद्धिलाई ध्यानमा राखेर नेपाली पक्षले तर्कसहितको मस्यौदा बनाएको छ। भारतीय चिन्ता र चासोका कुरालाई समेत ध्यानमा राख्दै आफ्नो राष्ट्र र जनताको हितको विषयलाई सुरक्षित राख्नेतर्फ हामी पनि उन्मुख छौं, १९५० को सन्धिको असमानताबारे उनले भने। भइरहेको सम्बन्धमा देखिएका विसंगति हटाउँदै लैजान दुवै पक्ष सहमत भएको पनि उनले स्पष्ट पारे। सातौं बैठकमा साटासाट भएका मस्यौदा प्रतिवेदनमा असहमति भएका विषयलाई थप मिलाउन आठौं बैठक महत्वपूर्ण भएको समूहका सदस्य डा राजन भट्टराईले बताए। साझा एप्रोचलाई साझा बिन्दुमा पुर्याउन एउटै प्रतिवेदन बनाउने उद्देश्यतर्फ यो बैठक केन्द्रित रह्यो, विगतमा साटासाट भएका मस्यौदामा जोडकोण मिलाउनुपर्नेमै यो बैठक महत्वपूर्ण रह्यो, उनले भने। सन्धिको भावी स्वरूपबारेकै विश्लेषणको महत्वपूर्ण चरणमा रहेको उनले बताए। प्रधानमन्त्री ओलीको भारत भ्रमण क्रममा ओली र भारतीय प्रधानमन्त्री नरेन्द्र मोदीले ईपीजीको सुझावलाई सकारात्मक ढंगले ग्रहण गर्ने बताएका थिए। यसले ईपीजीको भूमिकालाई थप जिम्मेवार बनाएको यसपटकको बैठकमा दुवै पक्षले महसुस गरेका छन्। आलोपालो गरेर बैठक बस्ने गरिएको ईपीजीको नवौं बैठक काठमाडौंमा बस्ने तय भएको छ। जुलाई २० सम्ममा समूहले आआफ्ना सरकार प्रमुखलाई प्रतिवेदन बुझाउनु पर्नेछ। ओली पहिलोपटक प्रधानमन्त्री भएका बेला गठित ईपीजीको प्रतिवेदन उनी दोस्रो पटक प्रधानमन्त्री भएको समयमै बुझाउने देखिएको छ।"
